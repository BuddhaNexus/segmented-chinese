{
    "T50n2061_002:0714b02": "宋高僧傳卷第二",
    "T50n2061_002:0714b04": "宋左街天壽寺通慧大師",
    "T50n2061_002:0714b05": "賜紫沙門贊寧等奉 &#x52C5;撰",
    "T50n2061_002:0714b06": "譯經篇第一之二(正傳十五人附見八人)",
    "T50n2061_002:0714b07": "唐洛京聖善寺善無畏傳(達摩掬多)",
    "T50n2061_002:0714b08": "[0714b08] 釋善無畏。本中印度人也。釋迦如來季父甘露",
    "T50n2061_002:0714b09": "飯王之後。梵名戍婆揭羅僧訶。華言淨師子。",
    "T50n2061_002:0714b10": "義翻為善無畏。一云輸波迦羅。此名無畏。",
    "T50n2061_002:0714b11": "亦義翻也。其先自中天竺。因國難分王烏",
    "T50n2061_002:0714b12": "荼。父曰佛手王以畏生有神姿宿齎德藝",
    "T50n2061_002:0714b13": "故歷試焉。十歲統戎。十三嗣位。得軍民之",
    "T50n2061_002:0714b14": "情。昆弟嫉能稱兵構亂。鬩牆斯甚。薄伐臨",
    "T50n2061_002:0714b15": "戎。流矢及身掉輪傷頂。天倫既敗軍法宜",
    "T50n2061_002:0714b16": "誅。大義滅親忍而曲赦。乃抆淚白母。及告",
    "T50n2061_002:0714b17": "群臣曰。向者親征恩已斷矣。今欲讓國全",
    "T50n2061_002:0714b18": "其義焉。因致位於兄固求入道。母哀許之。",
    "T50n2061_002:0714b19": "密與傳國寶珠。猶諸侯之分器也。南至海",
    "T50n2061_002:0714b20": "濱。遇殊勝招提得法華三昧。聚沙為塔。僅",
    "T50n2061_002:0714b21": "一萬所。黑蛇傷指。而無退息。復寄身商船",
    "T50n2061_002:0714b22": "往遊諸國。密修禪誦口放白光。無風三日",
    "T50n2061_002:0714b23": "舟行萬里。屬商人遇盜危於併命。畏恤其",
    "T50n2061_002:0714b24": "徒侶默諷真言。七俱胝尊全現身相。群盜",
    "T50n2061_002:0714b25": "果為他寇所殲。寇乃露罪歸依指蹤夷險。",
    "T50n2061_002:0714b26": "尋越窮荒。又逾毒水纔至中天竺境。即遇",
    "T50n2061_002:0714b27": "其王。王之夫人乃畏之女兄也。因問捨位之",
    "T50n2061_002:0714b28": "由。稱歎不足。是日&#x643A;手同歸。慈雲布陰一",
    "T50n2061_002:0714b29": "境丕變。畏風儀爽俊聰叡超群。解究五乘",
    "T50n2061_002:0714c01": "道該三學。總持禪觀妙達其源。藝術伎能悉",
    "T50n2061_002:0714c02": "聞精練。初詣那爛陀寺。此云施無厭也。像",
    "T50n2061_002:0714c03": "法之泉源眾聖之會府。畏乃捨傳國寶珠瑩",
    "T50n2061_002:0714c04": "于大像之額。晝如月魄夜若曦輪焉。寺有",
    "T50n2061_002:0714c05": "達摩掬多者。掌定門之祕鑰。佩如來之密",
    "T50n2061_002:0714c06": "印。顏如四十許。其實八百歲也。玄奘三藏昔",
    "T50n2061_002:0714c07": "曾見之。畏投身接足。奉為本師。一日侍食",
    "T50n2061_002:0714c08": "之次。旁有一僧。震旦人也。畏現其&#x9262;中",
    "T50n2061_002:0714c09": "見油餌尚溫粟飯猶暖。愕而歎曰。東國去此",
    "T50n2061_002:0714c10": "十萬餘里。是彼朝熟而返也。掬多曰。汝能不",
    "T50n2061_002:0714c11": "言真可學焉。後乃授畏總持瑜伽三密教",
    "T50n2061_002:0714c12": "也。龍神圍遶森在目前。其諸印契一時頓受。",
    "T50n2061_002:0714c13": "即日灌頂為人天師。稱曰三藏。夫三藏之義",
    "T50n2061_002:0714c14": "者。則內為戒定慧。外為經律論。以陀羅尼",
    "T50n2061_002:0714c15": "總攝之也。陀羅尼者。是菩提速疾之輪。解",
    "T50n2061_002:0714c16": "脫吉祥之海。三世諸佛生於此門。慧照所傳",
    "T50n2061_002:0714c17": "一燈而已。根殊性異燈亦無邊。由是有百億",
    "T50n2061_002:0714c18": "釋迦微塵三昧。菩薩以綱總攝於諸定。頓",
    "T50n2061_002:0714c19": "升階位&#x96A3;於大覺。此其旨也。于時畏周行",
    "T50n2061_002:0714c20": "大荒遍禮聖&#x8FF9;。不憚艱險。凡所履處皆三",
    "T50n2061_002:0714c21": "返焉。又入雞足山為迦葉剃頭。受觀音摩",
    "T50n2061_002:0714c22": "頂。&#x751E;結夏於靈鷲。有猛獸前導。深入山穴。",
    "T50n2061_002:0714c23": "穴明如晝見牟尼像。左右侍者如生焉。時",
    "T50n2061_002:0714c24": "中印度大旱。請畏求雨。俄見觀音在日輪",
    "T50n2061_002:0714c25": "中手執軍持注水於地。時眾欣感得未曾",
    "T50n2061_002:0714c26": "有。復鍛金如貝葉寫大般若經。鎔中金",
    "T50n2061_002:0714c27": "為窣&#x89A9;波。等佛身量焉。母以畏遊方日久。",
    "T50n2061_002:0714c28": "謂為已歿。旦夕泣淚而喪其明。洎附信問",
    "T50n2061_002:0714c29": "安。朗然如故。五天之境自佛滅後外道崢",
    "T50n2061_002:0715a01": "嶸。九十六宗各專其見。畏皆隨所執破滯",
    "T50n2061_002:0715a02": "析疑。解邪縛於心門。捨迷津於覺路。法雲",
    "T50n2061_002:0715a03": "大小而均澤。定水方圓而任器。仆異學之",
    "T50n2061_002:0715a04": "旗鼓。建心王之勝幢。使彼以念制狂即身",
    "T50n2061_002:0715a05": "觀佛。掬多曰。善男子。汝與震旦有緣。今可",
    "T50n2061_002:0715a06": "行矣。畏乃頂辭而去。至迦濕彌羅國。薄暮",
    "T50n2061_002:0715a07": "次河。而無橋梁。畏浮空以濟。一日受請於",
    "T50n2061_002:0715a08": "長者家。俄有羅漢。降曰。我小乘之人。大德",
    "T50n2061_002:0715a09": "是登地菩薩。乃讓席推尊。畏施之以名衣。",
    "T50n2061_002:0715a10": "升空而去。畏復至烏萇國。有白鼠馴遶日",
    "T50n2061_002:0715a11": "獻金錢。講毘盧於突厥之庭。安禪定於可",
    "T50n2061_002:0715a12": "敦之樹。法為金字列在空中。時突厥宮人",
    "T50n2061_002:0715a13": "以手按乳。乳為三道飛注畏口。畏乃合掌",
    "T50n2061_002:0715a14": "端容曰。我前生之母也。又途中遭寇舉刃三",
    "T50n2061_002:0715a15": "斫而肢體無傷。揮劍者唯聞銅聲而已。前",
    "T50n2061_002:0715a16": "登雪山大池。畏不悆。掬多自空而至曰。菩",
    "T50n2061_002:0715a17": "薩身同世間不捨生死。汝久離相寧有病",
    "T50n2061_002:0715a18": "耶。言訖沖天。畏洗然而愈。路出吐蕃。與商",
    "T50n2061_002:0715a19": "旅同次。胡人貪貨率眾合圍。畏密運心印",
    "T50n2061_002:0715a20": "而蕃豪請罪。至大唐西境夜有神人曰。此",
    "T50n2061_002:0715a21": "東非弟子界也。文殊師利實護神州。禮足",
    "T50n2061_002:0715a22": "而滅。此亦猶迦毘羅神送連眉也。畏以駝",
    "T50n2061_002:0715a23": "負經至西州涉于河。龍陷駝足沒于泉",
    "T50n2061_002:0715a24": "下。畏亦入泉三日。止住龍宮宣揚法化。開",
    "T50n2061_002:0715a25": "悟甚眾。及牽駝出岸。經無沾濕焉。初畏途",
    "T50n2061_002:0715a26": "過北印度境。而聲譽已達中國。睿宗乃詔",
    "T50n2061_002:0715a27": "若那及將軍史獻。出玉門塞表以候來儀。",
    "T50n2061_002:0715a28": "開元初。玄宗夢與真僧相見。姿狀非常。躬",
    "T50n2061_002:0715a29": "御丹青寫之殿壁。及畏至此與夢合符。帝",
    "T50n2061_002:0715b01": "悅有緣。飾內道場尊為教主。自寧薛王",
    "T50n2061_002:0715b02": "已降皆跪席捧器焉。賓大士於天宮。接梵",
    "T50n2061_002:0715b03": "筵於帝座。禮國師以廣成之道。致人主於",
    "T50n2061_002:0715b04": "如來之乘。巍巍法門於斯為盛。時有術士。",
    "T50n2061_002:0715b05": "握鬼神之契。參變化之功。承詔御前角其",
    "T50n2061_002:0715b06": "神異。畏恬然不動。而術者手足無所施矣。",
    "T50n2061_002:0715b07": "開元四年丙辰。齎梵夾始屆長安。&#x52C5;於興",
    "T50n2061_002:0715b08": "福寺南院安置。續宣住西明寺。問勞重疊錫",
    "T50n2061_002:0715b09": "貺異常。至五年丁巳。奉詔於菩提院翻譯。",
    "T50n2061_002:0715b10": "畏奏請名僧同參華梵。開題先譯虛空藏",
    "T50n2061_002:0715b11": "求聞持法一卷。沙門悉達譯語。無著筆受綴",
    "T50n2061_002:0715b12": "文。繕寫進內。帝深加賞歎。有&#x52C5;畏所將到",
    "T50n2061_002:0715b13": "梵本並令進上。昔有沙門無行西遊天竺。",
    "T50n2061_002:0715b14": "學畢言歸。方及北印不幸而卒。其所獲夾",
    "T50n2061_002:0715b15": "葉悉在京都華嚴寺中。畏與一行禪師。於",
    "T50n2061_002:0715b16": "彼選得數本。並總持妙門。先所未譯。十二",
    "T50n2061_002:0715b17": "年隨駕入洛。復奉詔於福先寺譯大毘盧",
    "T50n2061_002:0715b18": "遮那經。其經具足梵文有十萬頌。畏所出者",
    "T50n2061_002:0715b19": "撮其要耳。曰大毘盧遮那成佛神變加持",
    "T50n2061_002:0715b20": "經七卷。沙門寶月譯語。一行筆受刪綴辭",
    "T50n2061_002:0715b21": "理。文質相半。妙諧深趣。上符佛意下契根",
    "T50n2061_002:0715b22": "緣。利益要門斯文為最。又出蘇婆呼童子經",
    "T50n2061_002:0715b23": "三卷。蘇悉地揭羅經三卷。二經具足&#x546A;毘柰",
    "T50n2061_002:0715b24": "耶也。即祕密禁戒焉。若未曾入曼荼羅者。",
    "T50n2061_002:0715b25": "不合輒讀誦。猶未受具人盜聽戒律也。",
    "T50n2061_002:0715b26": "所出虛空藏菩薩能滿諸願最勝心陀羅尼",
    "T50n2061_002:0715b27": "求聞持法一卷。即金剛頂梵本經成就一切",
    "T50n2061_002:0715b28": "義圖略譯少分耳。畏性愛恬簡靜慮怡神。",
    "T50n2061_002:0715b29": "時開禪觀獎勸初學。奉儀形者蓮華敷於",
    "T50n2061_002:0715c01": "眼界。稟言說者甘露潤於心田。超然覺明",
    "T50n2061_002:0715c02": "日有人矣。法侶請謁。唯尊奉長老寶思惟三",
    "T50n2061_002:0715c03": "藏而已。此外皆行門人之禮焉。一行禪師",
    "T50n2061_002:0715c04": "者。帝王宗重時賢所歸。定慧之餘陰陽之妙。",
    "T50n2061_002:0715c05": "有所未決亦咨稟而後行。畏&#x751E;於本院鑄",
    "T50n2061_002:0715c06": "銅為塔。手成模範。妙出人天。寺眾以銷治",
    "T50n2061_002:0715c07": "至廣庭除深隘。慮風至火盛災延寶坊。畏笑",
    "T50n2061_002:0715c08": "曰。無苦自當知也。鼓鑄之日。果大雪蔽空。",
    "T50n2061_002:0715c09": "霧塔出罏瑞花飄席。眾皆稱歎焉。又屬暑",
    "T50n2061_002:0715c10": "天亢旱。帝遣中官高力士。疾召畏祈雨。畏",
    "T50n2061_002:0715c11": "曰。今旱數當然也。若苦召龍致雨。必暴適",
    "T50n2061_002:0715c12": "足所損。不可為也。帝強之曰。人苦暑病",
    "T50n2061_002:0715c13": "矣。雖風雷亦足快意。辭不獲已。有司為",
    "T50n2061_002:0715c14": "陳請雨具。幡幢螺鈸備焉。畏笑曰。斯不足",
    "T50n2061_002:0715c15": "以致雨。急撤之。乃盛一&#x9262;水以小刀攪",
    "T50n2061_002:0715c16": "之。梵言數百。&#x546A;之須臾有物如龍。其大如",
    "T50n2061_002:0715c17": "指。赤色矯首瞰水面復潛于&#x9262;底。畏且攪",
    "T50n2061_002:0715c18": "且&#x546A;。頃之有白氣自&#x9262;而興。逕上數尺。稍",
    "T50n2061_002:0715c19": "稍引去。畏謂力士曰。亟去雨至矣。力士馳",
    "T50n2061_002:0715c20": "去。迴顧見白氣疾旋自講堂而西。若一匹",
    "T50n2061_002:0715c21": "素翻空而上。既而昏霾大風震電。力士纔及",
    "T50n2061_002:0715c22": "天津橋。風雨隨馬而驟。街中大樹多拔焉。力",
    "T50n2061_002:0715c23": "士入奏。而衣盡霑濕矣。帝稽首迎畏。再三致",
    "T50n2061_002:0715c24": "謝。又邙山有巨蛇畏見之歎曰。欲決瀦洛",
    "T50n2061_002:0715c25": "陽城耶以天竺語&#x546A;數百聲。不日蛇死。乃",
    "T50n2061_002:0715c26": "安祿山陷洛陽之兆也。一說畏曾寓西明道",
    "T50n2061_002:0715c27": "宣律師房。示為&#x9E81;相。宣頗嫌鄙之。至中夜",
    "T50n2061_002:0715c28": "宣捫蝨投于地。畏連呼律師撲死佛子。宣",
    "T50n2061_002:0715c29": "方知是大菩薩。詰旦攝衣作禮焉。若觀此",
    "T50n2061_002:0716a01": "說。宣滅至開元中僅五十載矣。如畏出沒",
    "T50n2061_002:0716a02": "無常非人之所測也。二十年求還西域。優",
    "T50n2061_002:0716a03": "詔不許。二十三年乙亥十月七日。右脅累足",
    "T50n2061_002:0716a04": "奄然而化。享齡九十九。僧臘八十。法侶淒涼",
    "T50n2061_002:0716a05": "皇心震悼。贈鴻臚卿。遣鴻臚丞李現具威",
    "T50n2061_002:0716a06": "儀。賓律師護喪事。二十八年十月三日。葬",
    "T50n2061_002:0716a07": "於龍門西山廣化寺之庭焉。定慧所熏全身",
    "T50n2061_002:0716a08": "不壞。會葬之日涕泗傾都。山川變色。僧俗",
    "T50n2061_002:0716a09": "弟子寶畏禪師明畏禪師滎陽鄭氏琅邪王氏",
    "T50n2061_002:0716a10": "痛其安仰如喪考妣焉。乾元之初唐風再",
    "T50n2061_002:0716a11": "振。二禪師刻偈。諸信士營龕。弟子舍于旁。",
    "T50n2061_002:0716a12": "有同孔墓之戀。今觀畏之遺形漸加縮小。",
    "T50n2061_002:0716a13": "黑皮隱隱骨其露焉。累朝旱澇皆就祈請。徵",
    "T50n2061_002:0716a14": "驗隨生且多檀施。錦繡巾帊覆之如偃息",
    "T50n2061_002:0716a15": "耳。每一出龕置于低榻香汁浴之。洛中豪",
    "T50n2061_002:0716a16": "右爭施彈帊淨巾澡豆以資浴事。上禳禱",
    "T50n2061_002:0716a17": "多遣使臣往加供施。必稱心願焉。",
    "T50n2061_002:0716a18": "唐洛京智慧傳",
    "T50n2061_002:0716a19": "[0716a19] 釋智慧者。梵名般剌若也。姓憍答摩氏。北",
    "T50n2061_002:0716a20": "天竺迦畢試國人。穎悟天資。七歲發心。違侍",
    "T50n2061_002:0716a21": "二親歸依三寶。時從大德調伏軍教誦四阿",
    "T50n2061_002:0716a22": "含滿十萬頌。阿毘達磨三萬頌。及年應法",
    "T50n2061_002:0716a23": "隨師往別國納具足戒。誦薩婆多近四萬",
    "T50n2061_002:0716a24": "頌。俱舍二萬八千頌。又誦大婆沙兼通其",
    "T50n2061_002:0716a25": "義。七年於彼專習小乘。後詣中天竺那爛",
    "T50n2061_002:0716a26": "陀寺。稟學大乘唯識瑜伽中邊等論金剛般",
    "T50n2061_002:0716a27": "若經因明聲明醫明王律論等。並依承智護",
    "T50n2061_002:0716a28": "進友智友三大論師。復遊雙林經八塔。往",
    "T50n2061_002:0716a29": "來瞻禮十有八年。聞南北竺頗尚持明。遂往",
    "T50n2061_002:0716b01": "諮稟。彼有灌頂師名達摩耶舍。見慧勤重",
    "T50n2061_002:0716b02": "可教。授瑜伽法入曼荼羅三密護身五部印",
    "T50n2061_002:0716b03": "契經。于一年誦徹三千五百餘頌。常聞支那",
    "T50n2061_002:0716b04": "大國文殊在中。錫指東方誓傳佛教。乃泛",
    "T50n2061_002:0716b05": "海東邁。垂至廣州風飄&#x5374;返抵執師子國",
    "T50n2061_002:0716b06": "之東。又集資糧重修巨舶。遍歷南海諸國。",
    "T50n2061_002:0716b07": "二十二年。再近番禺。風濤遽作舶破人沒。唯",
    "T50n2061_002:0716b08": "慧存焉。夜至五更其風方止。所齎經論莫",
    "T50n2061_002:0716b09": "知所之。及登海壖其夾策已在岸矣。於",
    "T50n2061_002:0716b10": "白抄內大竹筩中得之。宛為鬼物扶持而",
    "T50n2061_002:0716b11": "到。乃歎曰。此大乘理趣等經。想支那人根熟",
    "T50n2061_002:0716b12": "矣。遂東北行半月達廣州。即德宗建中初也。",
    "T50n2061_002:0716b13": "屬帝違難奉天。貞元二年始屆京輦。見鄉",
    "T50n2061_002:0716b14": "親神策軍正將羅好心。即慧舅氏之子也。悲",
    "T50n2061_002:0716b15": "喜相慰。將至家中延留供養。八年上表。舉",
    "T50n2061_002:0716b16": "慧翻傳。有&#x52C5;令京城諸寺大德名業殊眾者",
    "T50n2061_002:0716b17": "同譯。得罽賓三藏般若開釋梵本。翰林待",
    "T50n2061_002:0716b18": "詔光宅寺沙門利言度語。西明寺沙門圓照",
    "T50n2061_002:0716b19": "筆受。資聖寺道液。西明寺良秀。莊嚴寺應真。",
    "T50n2061_002:0716b20": "醴泉寺超悟。道岸辯空。並充證義。六月八日",
    "T50n2061_002:0716b21": "欲&#x524F;經題。&#x52C5;右街功德使王希遷與右神",
    "T50n2061_002:0716b22": "策軍大將軍王孟涉驃騎大將軍馬有&#x96A3;等。",
    "T50n2061_002:0716b23": "送梵經出內。緇伍威儀樂部相間。士女觀",
    "T50n2061_002:0716b24": "望車騎交駢。迎入西明寺翻譯。即日賜錢",
    "T50n2061_002:0716b25": "一千貫茶三十丳香一大合。充其供施。開",
    "T50n2061_002:0716b26": "名題曰大乘理趣六波羅蜜多經成十卷。",
    "T50n2061_002:0716b27": "又華嚴長者問佛那羅延力經般若心經。各",
    "T50n2061_002:0716b28": "一卷。皆貞元八年所譯也。是歲十月繕寫畢。",
    "T50n2061_002:0716b29": "二十八日設綵車大備威儀。引入光順門",
    "T50n2061_002:0716c01": "進。帝覽忻然慰勞勤至。&#x52C5;於神策軍賜齋",
    "T50n2061_002:0716c02": "食。嚫慧絹五百匹冬服一副。餘人賜各有",
    "T50n2061_002:0716c03": "差。慧表謝。答詔褒美。同日請譯經。奉天定",
    "T50n2061_002:0716c04": "難。功臣開府儀同三司檢校太子詹事羅好",
    "T50n2061_002:0716c05": "心上表云。臣表弟沙門般剌若先進大乘理",
    "T50n2061_002:0716c06": "趣六波羅蜜梵本經。伏奉今年四月十九日",
    "T50n2061_002:0716c07": "&#x52C5;。令王希遷精選有道行僧於西明寺翻",
    "T50n2061_002:0716c08": "譯。今經帙已終。同詣光順門進上。答詔云。",
    "T50n2061_002:0716c09": "卿之表弟早悟大乘。遠自西方求遊上國。",
    "T50n2061_002:0716c10": "宣六根之奧義。演雙樹之微言。念以精誠",
    "T50n2061_002:0716c11": "所宜欽重。是令翻譯俾用流行。卿夙慕忠",
    "T50n2061_002:0716c12": "勤職司禁衛。省覽表疏具見乃懷所謝",
    "T50n2061_002:0716c13": "知。好心以朱泚圍逼之際頗有戰功預其",
    "T50n2061_002:0716c14": "中兵。為帝寵重。慧得好心啟導。譯務有光。",
    "T50n2061_002:0716c15": "帝製經序焉。慧後終于洛陽。葬龍門之西",
    "T50n2061_002:0716c16": "岡。塔今存矣。",
    "T50n2061_002:0716c17": "唐玉華寺玄覺傳",
    "T50n2061_002:0716c18": "[0716c18] 釋玄覺。高昌國人也。西土種姓未得聞焉。",
    "T50n2061_002:0716c19": "學慕大乘從玄奘三藏研覈經論。亦於玉",
    "T50n2061_002:0716c20": "華宮參預翻譯。及大般若經向就。同請翻",
    "T50n2061_002:0716c21": "寶積經。奘辭惙然。覺因夢。一浮圖莊嚴高大",
    "T50n2061_002:0716c22": "忽然摧倒。遂驚起告奘。奘曰。非汝身事。此",
    "T50n2061_002:0716c23": "吾滅之徵耳。覺暗悲安倣。勸諸法侶競求",
    "T50n2061_002:0716c24": "醫藥。覺後莫測終焉。",
    "T50n2061_002:0716c25": "唐益州多寶寺道因傳(嵩公寶暹)",
    "T50n2061_002:0716c26": "[0716c26] 釋道因。姓侯氏。濮陽人也。稟祜居醇含章",
    "T50n2061_002:0716c27": "縱哲。覃訏之歲粹采多奇。髫&#x9F53;之辰殊姿特",
    "T50n2061_002:0716c28": "茂。孝愛之節慈順之風。率志于斯因心以",
    "T50n2061_002:0716c29": "極。年甫七歲丁于內艱。嗌粒絕漿殆乎滅",
    "T50n2061_002:0717a01": "性。成人之德見稱州里。免喪之後思酬",
    "T50n2061_002:0717a02": "罔極。出家之志人莫我移便詣靈巖寺求",
    "T50n2061_002:0717a03": "師誦習。曾不浹旬通涅槃經二帙。舉眾驚",
    "T50n2061_002:0717a04": "駭謂為神童。落髮已來。砥礪其行揣摩義",
    "T50n2061_002:0717a05": "章。即講涅槃。宿齒名流咸所歎服。及升上",
    "T50n2061_002:0717a06": "品旋學律儀。又於彭城嵩法師所傳攝大",
    "T50n2061_002:0717a07": "乘。嵩公懿德玄猷蘭薰月映。門徒學侶魚貫",
    "T50n2061_002:0717a08": "鳧趨。講室談筵為之囂隘。遂依科戒而為",
    "T50n2061_002:0717a09": "節文。年少沙門且令習律。曉四分者方許",
    "T50n2061_002:0717a10": "入聽。因夏臘雖幼業行攸高獨於眾中&#x9008;",
    "T50n2061_002:0717a11": "見推揖。每敷攝論即令覆講。後隱泰嶽",
    "T50n2061_002:0717a12": "凡經四秋。將詣洛中。屬昏李陵夷法綱",
    "T50n2061_002:0717a13": "嚴峻。僧無徒侶弗許遊方。於是杖錫出",
    "T50n2061_002:0717a14": "山孑焉超邁。恐羅刑憲靜念觀音。少選之",
    "T50n2061_002:0717a15": "間有僧&#x6B58;至。皓然白首請與偕行。迨至銅",
    "T50n2061_002:0717a16": "街暨於金地。俯仰之際莫知所在。咸謂善",
    "T50n2061_002:0717a17": "逝之力有感斯見。未幾因避難三蜀居于",
    "T50n2061_002:0717a18": "多寶寺。好事者素聞道譽。乃命開筵攝論維",
    "T50n2061_002:0717a19": "摩。聽者千數。時有寶暹法師。東海人也。殖",
    "T50n2061_002:0717a20": "藝該洽尤善大乘。昔在隋朝英塵久播。學",
    "T50n2061_002:0717a21": "徒來請接武磨肩。暹公傲爾其間。仰之彌",
    "T50n2061_002:0717a22": "峻每至因之論席肅然改容。沈吟久之方",
    "T50n2061_002:0717a23": "用酬遣。因抗音馳辯雷驚波注。盡妙窮微",
    "T50n2061_002:0717a24": "藏牙折角。益州總管鄧國公竇璡行臺左僕",
    "T50n2061_002:0717a25": "射替國公竇軌長史申國公高士廉范陽公",
    "T50n2061_002:0717a26": "盧承慶。及前後首僚西南嶽牧。並國華朝秀",
    "T50n2061_002:0717a27": "重望崇班。共籍芳聲俱申虔仰。乃於彭門",
    "T50n2061_002:0717a28": "山寺習道安居。此寺往經廢毀院宇凋弊。因",
    "T50n2061_002:0717a29": "慨然構懷專事營緝。未移再稔蔚成淨場。",
    "T50n2061_002:0717b01": "又以九部微言三界式仰。緬惟法盡將翳",
    "T50n2061_002:0717b02": "龍宮。遂於寺之北巖刻書經典。窮多羅之",
    "T50n2061_002:0717b03": "祕[袌-包+矢]。盡毘尼之正文。縱堯世之洪水襄陵。",
    "T50n2061_002:0717b04": "任趙簡之北山燎狩。必無他慮。與劫齊休。",
    "T50n2061_002:0717b05": "既而清猷遠暢峻業遐昭遂簡宸衷乃紆天",
    "T50n2061_002:0717b06": "綍。追赴京邑止大慈恩寺。與玄奘法師翻",
    "T50n2061_002:0717b07": "譯。校定梵本兼充證義。奘師偏獎賞之。每",
    "T50n2061_002:0717b08": "有難文同加參酌新翻弗墜因有力焉。慧",
    "T50n2061_002:0717b09": "日寺主楷法師者。聰爽溫贍聲藹鴻都。首建",
    "T50n2061_002:0717b10": "法筵請開奧義。帝城緇俗具來諮稟。欣焉",
    "T50n2061_002:0717b11": "相顧得所未聞。因研幾史籍尤好老莊。",
    "T50n2061_002:0717b12": "咀其菁華含其腴潤。包四始於風律。綜五",
    "T50n2061_002:0717b13": "聲於文緒。故所講訓內外該通。其專業者",
    "T50n2061_002:0717b14": "涅槃華嚴大品維摩法華楞伽等經十地地持",
    "T50n2061_002:0717b15": "毘曇智度攝大乘對法佛地等論及四分等",
    "T50n2061_002:0717b16": "律。其攝論維摩仍著章疏。已而能事畢矣。",
    "T50n2061_002:0717b17": "示疾終于長安慧日寺。則顯慶三年三月十",
    "T50n2061_002:0717b18": "一日也。春秋七十二。越明年正月旋神座于",
    "T50n2061_002:0717b19": "益部。二月八日窆于彭門光化寺石經之側。",
    "T50n2061_002:0717b20": "道俗送葬數有數千。弟子玄凝等。嗣其香",
    "T50n2061_002:0717b21": "火。至龍朔中中臺司藩大夫李儼製碑。歐陽",
    "T50n2061_002:0717b22": "通書焉。",
    "T50n2061_002:0717b23": "唐波凌國智賢傳(會寧)",
    "T50n2061_002:0717b24": "[0717b24] 釋若那跋陀羅。華言智賢。南海波凌(亦曰訶凌)國",
    "T50n2061_002:0717b25": "人也。善三藏學。麟德年中有成都沙門會",
    "T50n2061_002:0717b26": "寧。欲往天竺觀禮聖跡。泛舶西遊。路經",
    "T50n2061_002:0717b27": "波凌。遂與智賢同譯涅槃後分二卷。此於",
    "T50n2061_002:0717b28": "阿笈摩經內。譯出。說世尊焚棺收設利羅",
    "T50n2061_002:0717b29": "等事。與大涅槃頗不相涉。譯畢寄經達交",
    "T50n2061_002:0717c01": "州。寧方之西域。至儀鳳年初。交州都督梁",
    "T50n2061_002:0717c02": "難敵。遣使同會寧弟子運期。奉表進經入",
    "T50n2061_002:0717c03": "京。三年戊寅。大慈恩寺沙門靈會。於東宮",
    "T50n2061_002:0717c04": "啟請施行。運期奉侍其師。因心莫比。師令",
    "T50n2061_002:0717c05": "齎經行化。故無暇影隨往西域也。",
    "T50n2061_002:0717c06": "唐洛京白馬寺覺救傳",
    "T50n2061_002:0717c07": "[0717c07] 釋佛陀多羅。華言覺救。北天竺罽賓人也。",
    "T50n2061_002:0717c08": "齎多羅夾誓化支那。止洛陽白馬寺。譯出",
    "T50n2061_002:0717c09": "大方廣圓覺了義經。此經近譯不委何年。且",
    "T50n2061_002:0717c10": "隆道為懷務甄詐妄。但真詮不謬。豈假具",
    "T50n2061_002:0717c11": "知年月耶。救之行&#x8FF9;莫究其終。大和中圭",
    "T50n2061_002:0717c12": "&#x5CEF;密公著疏。判解經本一卷後分二卷成",
    "T50n2061_002:0717c13": "部。續又為鈔演暢幽邃。今東京太原三蜀盛",
    "T50n2061_002:0717c14": "行講演焉。",
    "T50n2061_002:0717c15": "唐五臺山佛陀波利傳(順貞)",
    "T50n2061_002:0717c16": "[0717c16] 釋佛陀波利。華言覺護。北印度罽賓國人。忘",
    "T50n2061_002:0717c17": "身徇道遍觀靈跡。聞文殊師利在清涼山。",
    "T50n2061_002:0717c18": "遠涉流沙躬來禮謁。以天皇儀鳳元年丙",
    "T50n2061_002:0717c19": "子杖錫五臺。虔誠禮拜悲泣雨淚。冀&#x89A9;聖",
    "T50n2061_002:0717c20": "容。倏焉見一老翁從山而出。作婆羅門語",
    "T50n2061_002:0717c21": "謂波利曰。師何所求耶。波利答曰。聞文殊",
    "T50n2061_002:0717c22": "大士隱&#x8FF9;此山。從印度來欲求瞻禮。翁曰。",
    "T50n2061_002:0717c23": "師從彼國將佛頂尊勝陀羅尼經來否。此",
    "T50n2061_002:0717c24": "土眾生多造諸罪。出家之輩亦多所犯。佛頂",
    "T50n2061_002:0717c25": "神&#x546A;除罪祕方。若不齎經徒來何益。縱見",
    "T50n2061_002:0717c26": "文殊亦何能識。師可還西國取彼經來流",
    "T50n2061_002:0717c27": "傳此土。即是遍奉眾聖廣利群生。拯接幽",
    "T50n2061_002:0717c28": "冥報諸佛恩也。師取經來至。弟子當示文",
    "T50n2061_002:0717c29": "殊居處。波利聞已不勝喜躍。裁抑悲淚向",
    "T50n2061_002:0718a01": "山更禮。舉頭之頃不見老人。波利驚愕倍",
    "T50n2061_002:0718a02": "增虔恪。遂返本國取得經迴。既達帝城便",
    "T50n2061_002:0718a03": "求進見。有司具奏。天皇賞其精誠崇斯祕",
    "T50n2061_002:0718a04": "典。下詔鴻臚寺典客令杜行顗與日照三藏",
    "T50n2061_002:0718a05": "於內共譯。譯訖嚫絹三十匹。經留在內。波",
    "T50n2061_002:0718a06": "利垂泣。奏曰。委棄身命志在利人。請帝流",
    "T50n2061_002:0718a07": "行是所望也。帝愍其專切。遂留所譯之經",
    "T50n2061_002:0718a08": "還其梵本。波利得經彌復忻喜。乃向西明",
    "T50n2061_002:0718a09": "寺訪得善梵語僧順貞。奏乞重翻。帝俞其",
    "T50n2061_002:0718a10": "請。波利遂與順貞對諸大德翻出。名曰佛",
    "T50n2061_002:0718a11": "頂尊勝陀羅尼經。與前杜令所譯者。&#x546A;韻經",
    "T50n2061_002:0718a12": "文少有同異。波利所願既畢。&#x5374;持梵本入",
    "T50n2061_002:0718a13": "于五臺。莫知所之。或云。波利隱金剛窟今",
    "T50n2061_002:0718a14": "永興龍首岡有波利藏舍利之所焉。大曆",
    "T50n2061_002:0718a15": "中。南嶽雲&#x5CEF;寺沙門法照。入五臺山禮金",
    "T50n2061_002:0718a16": "剛窟。夜之未央剋責撲地。忽見一僧長七尺",
    "T50n2061_002:0718a17": "許。梵音朗暢。稱是佛陀波利。問曰。阿師如",
    "T50n2061_002:0718a18": "此自苦得無勞乎。有何願樂。照對曰。願",
    "T50n2061_002:0718a19": "見文殊。曰若志力堅強真實無妄。汝可脫",
    "T50n2061_002:0718a20": "履於板上。咫尺聖顏令子得見。照遂瞑目。",
    "T50n2061_002:0718a21": "俄已入窟見一院。題額云金剛般若寺。字",
    "T50n2061_002:0718a22": "體酋健光色閃爍。其院皆是異寶莊嚴。名目",
    "T50n2061_002:0718a23": "不暇。樓觀複沓殿宇連延。罘罳密緻鈴鐸交",
    "T50n2061_002:0718a24": "鳴。可二百所。間有祕藏中緘金剛般若并",
    "T50n2061_002:0718a25": "一切經法。人物魁偉殆非常所&#x89A9;也。文殊大",
    "T50n2061_002:0718a26": "聖處位尊嚴擁從旁午。宣言慰勞分茶賦食",
    "T50n2061_002:0718a27": "訖。波利引之出去。照苦乞在寺。波利不許。",
    "T50n2061_002:0718a28": "臨別勉之。努力修進再來可住。照還至板",
    "T50n2061_002:0718a29": "上躡履。迴眸之際波利隱焉。",
    "T50n2061_002:0718b01": "[0718b01] 系曰。道家尸解說有多端。或隱真形而存",
    "T50n2061_002:0718b02": "假質。矧以登地大士漏盡羅漢。或此在他亡。",
    "T50n2061_002:0718b03": "或分身易態。皆以之為遊戲耳。以之為利",
    "T50n2061_002:0718b04": "物焉。其佛陀波利出沒無恒變化何極。出",
    "T50n2061_002:0718b05": "金剛窟接法照師。蓋與之有緣闖然而現。",
    "T50n2061_002:0718b06": "故杜多迦葉久隱諸&#x5CEF;。晉法顯往遊靈。鷲",
    "T50n2061_002:0718b07": "見于山下焉。",
    "T50n2061_002:0718b08": "唐尊法傳",
    "T50n2061_002:0718b09": "[0718b09] 釋尊法。西印度人也。梵云伽梵達磨。華云",
    "T50n2061_002:0718b10": "尊法。遠踰沙磧來抵中華。有傳譯之心。堅",
    "T50n2061_002:0718b11": "化導之願。天皇永徽之歲翻出千手千眼觀",
    "T50n2061_002:0718b12": "世音菩薩廣大圓滿無礙大悲心陀羅尼經一",
    "T50n2061_002:0718b13": "卷。經題但云西天竺伽梵達磨譯。不標年",
    "T50n2061_002:0718b14": "代。推其本末疑是永徽顯慶中也。又準千",
    "T50n2061_002:0718b15": "臂經序云。智通同此三藏譯也。法後不",
    "T50n2061_002:0718b16": "知其終。",
    "T50n2061_002:0718b17": "唐西京慧日寺無極高傳(阿難律木叉師迦葉師)",
    "T50n2061_002:0718b18": "[0718b18] 釋無極高。中印度人。梵云阿地瞿多。華云",
    "T50n2061_002:0718b19": "無極高也。出家氏族未憑書之。高學窮滿",
    "T50n2061_002:0718b20": "字。行潔圓珠。精練五明妙通三藏。永徽三",
    "T50n2061_002:0718b21": "年壬子歲正月。自西印度齎梵夾來屆長",
    "T50n2061_002:0718b22": "安。&#x52C5;令慈門寺安置。沙門大乘琮等十六人。",
    "T50n2061_002:0718b23": "英公李世勣鄂公尉遲德等十二人。同請高",
    "T50n2061_002:0718b24": "於慧日寺浮圖院。建陀羅尼普集會壇。所須",
    "T50n2061_002:0718b25": "供辦。法成之日屢現靈異。京中道俗咸歎希",
    "T50n2061_002:0718b26": "逢。沙門玄楷等固請翻其法本。以四年癸",
    "T50n2061_002:0718b27": "丑至于五年。於慧日寺從金剛大道場經",
    "T50n2061_002:0718b28": "中。撮要而譯。集成一部名陀羅尼集經。一",
    "T50n2061_002:0718b29": "十二卷。玄楷筆受。于時有中印度大菩提寺",
    "T50n2061_002:0718c01": "阿難律木叉師迦葉師等。於經行寺譯功德",
    "T50n2061_002:0718c02": "天法。編在集經第十卷內。故不別出焉。",
    "T50n2061_002:0718c03": "唐廣州制止寺極量傳",
    "T50n2061_002:0718c04": "[0718c04] 釋極量。中印度人也。梵名般剌蜜帝。此言極",
    "T50n2061_002:0718c05": "量。懷道觀方隨緣濟物。展轉遊化漸達支",
    "T50n2061_002:0718c06": "那(印度俗呼廣府為支那。名帝京為摩訶支那也)乃於廣州制止",
    "T50n2061_002:0718c07": "道場駐錫。眾知傳達祈請頗多。量以利樂",
    "T50n2061_002:0718c08": "為心。因敷祕賾。神龍元年乙巳五月二十三",
    "T50n2061_002:0718c09": "日。於灌頂部中誦出一品。名大佛頂如來",
    "T50n2061_002:0718c10": "密因修證了義諸菩薩萬行首楞嚴經。譯成",
    "T50n2061_002:0718c11": "一部十卷。烏萇國沙門彌伽釋迦(釋迦稍訛。正云鑠佉。此曰",
    "T50n2061_002:0718c12": "雲&#x5CEF;)譯語。菩薩戒弟子前正議大夫同中書門",
    "T50n2061_002:0718c13": "下平章事清河房融筆受。循州羅浮山南樓",
    "T50n2061_002:0718c14": "寺沙門懷迪證譯。量翻傳事畢。會本國王怒",
    "T50n2061_002:0718c15": "其擅出經本遣人追攝。泛舶西歸。後因南",
    "T50n2061_002:0718c16": "使入京。經遂流布。有惟&#x6164;法師資中沇公。",
    "T50n2061_002:0718c17": "各著疏解之。",
    "T50n2061_002:0718c18": "唐洛京大遍空寺實叉難陀傳",
    "T50n2061_002:0718c19": "[0718c19] 釋實叉難陀。一云施乞叉難陀。華言學喜。",
    "T50n2061_002:0718c20": "&#x8471;嶺北于闐人也。智度恢曠風格不群。善",
    "T50n2061_002:0718c21": "大小乘旁通異學。天后明揚佛日崇重大",
    "T50n2061_002:0718c22": "乘。以華嚴舊經處會未備。遠聞于闐有斯",
    "T50n2061_002:0718c23": "梵本。發使求訪并請譯人。叉與經夾同臻",
    "T50n2061_002:0718c24": "帝闕。以證聖元年乙未。於東都大內大遍空",
    "T50n2061_002:0718c25": "寺翻譯。天后親臨法座煥發序文。自運仙",
    "T50n2061_002:0718c26": "毫首題名品。南印度沙門菩提流志沙門義",
    "T50n2061_002:0718c27": "淨同宣梵本。後付沙門復禮法藏等。於佛",
    "T50n2061_002:0718c28": "授記寺譯成八十卷。聖曆二年功畢。至久",
    "T50n2061_002:0718c29": "視庚子駕幸潁川三陽宮詔叉譯大乘入",
    "T50n2061_002:0719a01": "楞伽經。天后復製序焉。又於京師清禪寺及",
    "T50n2061_002:0719a02": "東都佛授記寺。譯文殊授記等經。前後總出",
    "T50n2061_002:0719a03": "一十九部沙門波崙玄軌等筆受。沙門復禮",
    "T50n2061_002:0719a04": "等綴文。沙門法寶恒景等證義。太子中舍賈",
    "T50n2061_002:0719a05": "膺福監護。長安四年。叉以母氏衰老思歸",
    "T50n2061_002:0719a06": "慰覲。表書再上方俞&#x52C5;御史霍嗣光送至于",
    "T50n2061_002:0719a07": "闐。暨和帝龍興有&#x52C5;再徵。景龍二年達于",
    "T50n2061_002:0719a08": "京輦。帝屈萬乘之尊。親迎於開遠門外。傾",
    "T50n2061_002:0719a09": "都緇侶備幡幢導引。仍飾青象令乘之",
    "T50n2061_002:0719a10": "入城。&#x52C5;於大薦福寺安置。未遑翻譯。遘",
    "T50n2061_002:0719a11": "疾彌留以景雲元年十月十二日。右脅累足",
    "T50n2061_002:0719a12": "而終。春秋五十九歲。有詔聽依外國法葬。",
    "T50n2061_002:0719a13": "十一月十二日於開遠門外古然燈臺焚之。",
    "T50n2061_002:0719a14": "薪盡火滅其舌猶存。十二月二十三日。門人",
    "T50n2061_002:0719a15": "悲智&#x52C5;使哥舒道元。送其餘骸及斯靈舌還",
    "T50n2061_002:0719a16": "歸于闐。起塔供養。後人復於茶毘之所起",
    "T50n2061_002:0719a17": "七層塔。土俗號為華嚴三藏塔焉。",
    "T50n2061_002:0719a18": "周西京廣福寺日照傳",
    "T50n2061_002:0719a19": "[0719a19] 釋地婆訶羅。華言日照。中印度人也。洞明",
    "T50n2061_002:0719a20": "八藏博曉五明。戒行高奇學業勤悴。而&#x546A;術",
    "T50n2061_002:0719a21": "尤工。以天皇時來遊此國。儀鳳四年五月",
    "T50n2061_002:0719a22": "表請翻度所齎經夾。仍準玄奘例。於一大",
    "T50n2061_002:0719a23": "寺別院安置。并大德三五人同譯。至天后垂",
    "T50n2061_002:0719a24": "拱末。於兩京東西太原寺(西太原寺後改西崇福寺。東太原寺後改",
    "T50n2061_002:0719a25": "大福先寺)及西京廣福寺。譯大乘顯識經大乘五",
    "T50n2061_002:0719a26": "蘊論等凡一十八部。沙門戰陀般若提婆譯",
    "T50n2061_002:0719a27": "語。沙門慧智證梵語。&#x52C5;諸名德助其法化。",
    "T50n2061_002:0719a28": "沙門道成薄塵嘉尚圓測靈辯明恂懷度證",
    "T50n2061_002:0719a29": "義。沙門思玄復禮綴文筆受。天后親敷叡藻",
    "T50n2061_002:0719b01": "製序冠首焉。照&#x751E;與覺護同翻佛頂。深體",
    "T50n2061_002:0719b02": "唐言善傳佛意。每進新經錫賚豐厚。後終",
    "T50n2061_002:0719b03": "于翻經小房。享年七十五。天后&#x52C5;葬于洛陽",
    "T50n2061_002:0719b04": "龍門香山。塔見存焉。",
    "T50n2061_002:0719b05": "周洛京魏國東寺天智傳",
    "T50n2061_002:0719b06": "[0719b06] 釋提雲般若。或云提雲陀若那。華言天智。",
    "T50n2061_002:0719b07": "于闐國人也。學通大小解兼真俗。&#x546A;術禪",
    "T50n2061_002:0719b08": "門無不諳曉水昌元年來屆于此。謁天后",
    "T50n2061_002:0719b09": "於洛陽。&#x52C5;令就魏國東寺(後改大周東寺)翻譯。即",
    "T50n2061_002:0719b10": "以其年己丑至天授二年辛卯。出華嚴經",
    "T50n2061_002:0719b11": "法界無差別論等六部七卷。沙門處一筆受。",
    "T50n2061_002:0719b12": "沙門復禮綴文。沙門德感慧儼法明恒景等",
    "T50n2061_002:0719b13": "證義。智終年卒地莫得而聞。",
    "T50n2061_002:0719b14": "周洛京佛授記寺慧智傳(明佺)",
    "T50n2061_002:0719b15": "[0719b15] 釋慧智。其父印度人。婆羅門種。因使遊此",
    "T50n2061_002:0719b16": "方。而生於智。少而精勤有出俗之志。天皇",
    "T50n2061_002:0719b17": "時從長年婆羅門僧。奉&#x52C5;度為弟子。本既",
    "T50n2061_002:0719b18": "梵人善閑天竺書語。生于唐國復練此土",
    "T50n2061_002:0719b19": "言音。三藏地婆訶羅提雲若那寶思惟等。所",
    "T50n2061_002:0719b20": "有翻譯皆召智為證。兼令度語。後至長壽",
    "T50n2061_002:0719b21": "二年癸巳。智於東都佛授記寺自譯觀世音",
    "T50n2061_002:0719b22": "頌一卷。不詳所終。有沙門明佺者。不知",
    "T50n2061_002:0719b23": "何許人。出家隸業悉在佛授記寺。尤善毘",
    "T50n2061_002:0719b24": "尼兼閑經論。天冊萬歲元年。&#x52C5;令刊定經",
    "T50n2061_002:0719b25": "目。佺所專纂錄。編次持疑。更與翻經大德",
    "T50n2061_002:0719b26": "二十餘人。同共參正。號曰大周經錄焉。智",
    "T50n2061_002:0719b27": "昇云。雖云刊定繁穢尤多。徒見流行。寔難",
    "T50n2061_002:0719b28": "憑準。蓋此錄支經別品雜沓不倫。致為昇",
    "T50n2061_002:0719b29": "公之所黜矣。",
    "T50n2061_002:0719c01": "周洛京寂友傳",
    "T50n2061_002:0719c02": "[0719c02] 釋彌陀山。華言寂友。&#x89A9;貨邏國人也。自幼",
    "T50n2061_002:0719c03": "出家。遊諸印度遍學經論。楞伽俱舍最為",
    "T50n2061_002:0719c04": "窮覈。志傳像法不&#x608B;鄉邦。杖錫孤征來",
    "T50n2061_002:0719c05": "臻諸夏。因與實叉難陀共譯大乘入楞伽",
    "T50n2061_002:0719c06": "經。又天授中與沙門法藏等譯無垢淨光陀",
    "T50n2061_002:0719c07": "羅尼經一卷。其經佛為劫比羅戰荼婆羅門",
    "T50n2061_002:0719c08": "說。延其壽命。譯畢進內。尋辭帝歸鄉。天后",
    "T50n2061_002:0719c09": "以厚禮餞之。"
}