{
    "X33n0625_004:0172b01": "妙法蓮華經演義卷第四之一",
    "X33n0625_004:0172b02": "姚秦三藏法師　鳩摩羅什奉　詔譯",
    "X33n0625_004:0172b03": "天台教觀　一松大師　講錄",
    "X33n0625_004:0172b04": "清　東甌釋氏　曉柔廣和　編定",
    "X33n0625_004:0172b05": "妙法蓮華經五百弟子受記品第八",
    "X33n0625_004:0172b06": "題目中言妙法者。推其妙法有三種。一是佛法。二",
    "X33n0625_004:0172b07": "是心法。三是眾生法。若佛法。不即心法眾生法。心",
    "X33n0625_004:0172b08": "法。不即佛法眾生法。眾生法。不即心法佛法者。則",
    "X33n0625_004:0172b09": "成差別而非妙。今舉佛法。全即心法眾生法。舉心",
    "X33n0625_004:0172b10": "法。全即眾生法佛法。舉眾生法。全即佛法心法。如",
    "X33n0625_004:0172b11": "是舉一即三。言三即一。三一圓融。不可思議者。故",
    "X33n0625_004:0172b12": "言妙法也。所以能三一相即者。以佛法雖高。眾生",
    "X33n0625_004:0172b13": "法雖廣。心法雖近。以要言之。同一三千性相。是故",
    "X33n0625_004:0172b14": "相即。如現前介爾一念。名為心法。此一念中。全體",
    "X33n0625_004:0172b15": "具足十界。界復具界。則有百界。一界有十如。百界",
    "X33n0625_004:0172b16": "則有千如。更加之五陰一千。眾生一千。國土一千。",
    "X33n0625_004:0172b17": "則成三千。此三千心法具足。心法既爾。佛法亦然。",
    "X33n0625_004:0172b18": "心法佛法既爾。眾生法亦然。此則互具互攝。如帝",
    "X33n0625_004:0172b19": "網珠。重重相入。故能相即圓融。而是不思議之妙",
    "X33n0625_004:0172b20": "法也。此三一相即之妙法。若假喻發明。猶若世間",
    "X33n0625_004:0172b21": "之蓮華。雖有眾瓣。而是一華。雖是一華。而有眾瓣。",
    "X33n0625_004:0172b22": "猶如妙法。即三而一。即一而三。故以妙法而喻於",
    "X33n0625_004:0172b23": "蓮華。此乃十界之所同遵。三世之所不易者。故稱",
    "X33n0625_004:0172b24": "為妙法蓮華經也。",
    "X33n0625_004:0172c01": "若明此品之來意。總由如來法說一竟。即授上根",
    "X33n0625_004:0172c02": "之記。次喻說一竟。即授中根之記。今因緣說既竟。",
    "X33n0625_004:0172c03": "則自當與下根之記矣。故有此一品。乃是下根人",
    "X33n0625_004:0172c04": "受如來與記之文也。言受記者。以如來未說因緣",
    "X33n0625_004:0172c05": "之前。先許其記業。則已授矣。故今弟子。但領受如",
    "X33n0625_004:0172c06": "來之記莂也。然此品中。初則富樓那受記。次則千",
    "X33n0625_004:0172c07": "二百受記。後乃方是五百受記。而標品名。但言五",
    "X33n0625_004:0172c08": "百。不言富樓那及以千二百者。以五百之記。同號",
    "X33n0625_004:0172c09": "普明。同陳領解。故獨言五百。而略其餘也。△二授",
    "X33n0625_004:0172c10": "下根記。文有二品。今初品為二。初滿慈子受記。二",
    "X33n0625_004:0172c11": "千二百受記。初又二。初滿慈默領。二如來顯記。初",
    "X33n0625_004:0172c12": "二。初敘所聞。",
    "X33n0625_004:0172c13": "爾時富樓那彌多羅尼子。從佛聞是智慧方便。隨宜",
    "X33n0625_004:0172c14": "說法。又聞授諸大弟子。阿耨多羅三藐三菩提記。復",
    "X33n0625_004:0172c15": "聞宿世因緣之事。復聞諸佛。有大自在神通之力。",
    "X33n0625_004:0172c16": "聞是智慧方便者。智慧是實。方便是權。此即聞法",
    "X33n0625_004:0172c17": "說中之權實也。隨宜說法者。隨中根之宜。說於三",
    "X33n0625_004:0172c18": "車一車譬喻之法。三車是權。一車是實。此即聞喻",
    "X33n0625_004:0172c19": "說中之權實也。又聞授諸大弟子記者。是聞法譬",
    "X33n0625_004:0172c20": "二周之授記也。復聞宿世因緣等者。是聞因緣說",
    "X33n0625_004:0172c21": "也。始從智勝佛所。覆講結緣。中間退大。接之於小。",
    "X33n0625_004:0172c22": "今日還以大乘。令得度脫。如是成始成終。及乎中",
    "X33n0625_004:0172c23": "間。皆因緣之事也。復聞有大自在神通力者。如上",
    "X33n0625_004:0172c24": "所明。碎塵點國。抹塵喻劫。如許久遠之事。而如來",
    "X33n0625_004:0173a01": "觀之。猶如今日。則今日之近不為近。久遠之遠不",
    "X33n0625_004:0173a02": "為遠。遠近不二。今昔一如。此是如來大自在神通",
    "X33n0625_004:0173a03": "之力也。又諸導師最初。即教眾生發於大心。至珍",
    "X33n0625_004:0173a04": "寶處。中欲退還。即便化作一城。令得中止。既知息",
    "X33n0625_004:0173a05": "已。又即滅化城。令得至於寶所。此皆諸佛所有之",
    "X33n0625_004:0173a06": "大神通力。能如是也。又最初結緣。將過五百由旬。",
    "X33n0625_004:0173a07": "此剏導導師大自在神力也。中間相值。止息化城。",
    "X33n0625_004:0173a08": "此引導導師大自在神力也。今日度脫。直至寶所。",
    "X33n0625_004:0173a09": "此開導導師大自在神力也。其始下一乘緣種。其",
    "X33n0625_004:0173a10": "中接二乘涅槃。其後以開佛知見。皆是如來大自",
    "X33n0625_004:0173a11": "在神力。故曰復聞(云云)。此總敘其聞於三周開權",
    "X33n0625_004:0173a12": "顯實。開三顯一之法也。△二敘所解三。初敘內心",
    "X33n0625_004:0173a13": "踊躍。",
    "X33n0625_004:0173a14": "得未曾有。心淨踊躍。",
    "X33n0625_004:0173a15": "得未曾有者。謂四十年前。曾不知三乘是權。今從",
    "X33n0625_004:0173a16": "如來。聞三周之說。已能了知三乘三車化城之權。",
    "X33n0625_004:0173a17": "全是一乘一車寶所之實。此乃四十年前之所未",
    "X33n0625_004:0173a18": "有。而今有之。四十年前之所未得。而今得之。故言",
    "X33n0625_004:0173a19": "得未曾有也。心淨踊躍者。蓋富樓那。向已破於見",
    "X33n0625_004:0173a20": "思。今聞因緣之說。已得解悟。則依之起行。便能破",
    "X33n0625_004:0173a21": "於塵沙以及無明。而能入於初歡喜住。分身百界。",
    "X33n0625_004:0173a22": "教化一切。故言心淨踊躍也。△二敘外儀恭敬。",
    "X33n0625_004:0173a23": "即從座起。到於佛前。頭面禮足。却住一面。瞻仰尊顏。",
    "X33n0625_004:0173a24": "目不暫捨。",
    "X33n0625_004:0173b01": "有此一段景界者。總由三根之人。雖同是聲聞。然",
    "X33n0625_004:0173b02": "有上中下之差別。若富樓那。乃是下根之者。故雖",
    "X33n0625_004:0173b03": "聞授上根中根記已。復聞許與下根之記。而於內",
    "X33n0625_004:0173b04": "心。以授記之事。猶有所惶惑而未決。故從座而起。",
    "X33n0625_004:0173b05": "乃至目不暫捨也。△三敘默念領解。",
    "X33n0625_004:0173b06": "而作是念。世尊甚奇特。所為希有。隨順世間。若干種",
    "X33n0625_004:0173b07": "性。以方便知見。而為說法。拔出眾生。處處貪著。我等",
    "X33n0625_004:0173b08": "於佛功德。言不能宣。唯佛世尊。能知我等。深心本願。",
    "X33n0625_004:0173b09": "而作念者。口不言而心自念也。然上根中根。領解",
    "X33n0625_004:0173b10": "之後。皆口陳所解。今富樓那。乃口不言。而但心自",
    "X33n0625_004:0173b11": "念者。有四意。一者上中之人。聞法喻之說。既已了",
    "X33n0625_004:0173b12": "了於心。即能了了於口。故解悟已。則各陳所領。今",
    "X33n0625_004:0173b13": "富樓那是下根。故聞因緣之說。雖已了了於心。猶",
    "X33n0625_004:0173b14": "未即了了於口。故但心念。而口不言也。二者上根",
    "X33n0625_004:0173b15": "陳解。使動發乎中根。中根陳解。則動發乎下根。今",
    "X33n0625_004:0173b16": "三周說竟。下根無復有所動發。故但心念。而口不",
    "X33n0625_004:0173b17": "言也。三者上根陳解之後。如來為之述成。明其領",
    "X33n0625_004:0173b18": "所未及。謂其但知四十年前之權。今日法華之實。",
    "X33n0625_004:0173b19": "而猶不知二萬億佛所。已曾教大。中根陳領。巧以",
    "X33n0625_004:0173b20": "總譬。領如來一期之化事。別譬領如來五時之教",
    "X33n0625_004:0173b21": "法。而如來亦述成。明其領所未及。謂如來復有無",
    "X33n0625_004:0173b22": "量無邊阿僧祇功德。汝等若於窮劫。說不能盡。彼",
    "X33n0625_004:0173b23": "上中人。猶有所未及。况我而能悉領如來之功德",
    "X33n0625_004:0173b24": "乎。故但心念。而口不言也。四者蓋富樓那等。雖是",
    "X33n0625_004:0173c01": "內秘外現。本是菩薩。若口自說。取信似難。使佛為",
    "X33n0625_004:0173c02": "其開迹顯本。則人皆信而不疑。故但心念。而口不",
    "X33n0625_004:0173c03": "言也。世尊甚奇特。所為希有者。四十年前。亦說權",
    "X33n0625_004:0173c04": "說實。曾不說此是權。此是實。乃是如來之奇特希",
    "X33n0625_004:0173c05": "有也。到今日法華。不但說明四十年前所說是權。",
    "X33n0625_004:0173c06": "今日所說是實。又說明四十年前之權。即今日之",
    "X33n0625_004:0173c07": "實。今日之實。亦即四十年前之權。此則不唯奇特",
    "X33n0625_004:0173c08": "希有。乃甚為奇特。甚為希有也。又法說一周。開其",
    "X33n0625_004:0173c09": "權而顯其實。發明權即是實。實即是權。此已是世",
    "X33n0625_004:0173c10": "尊之奇特希有矣。又為中根喻說一周。開其權而",
    "X33n0625_004:0173c11": "顯其實。發明權實一體。今昔不二。此則不唯奇特",
    "X33n0625_004:0173c12": "希有。而且甚為奇特。甚為希有矣。今又為我等下",
    "X33n0625_004:0173c13": "根。因緣說一周。而開其權顯其實。發明權外無實。",
    "X33n0625_004:0173c14": "實外無權。此則不唯甚為奇特希有。而且甚為奇",
    "X33n0625_004:0173c15": "特之奇特。甚為希有之希有也。隨順世間。乃至貪",
    "X33n0625_004:0173c16": "著者。眾生種性。有於三乘五教七方便等不同。故",
    "X33n0625_004:0173c17": "言若干。或貪著於有。或貪於空。或貪於中。故言處",
    "X33n0625_004:0173c18": "處。眾生種性。有於大小頓漸。而如來隨順眾生漸",
    "X33n0625_004:0173c19": "小之種性。則以方便權智。而為說漸小之法。拔其",
    "X33n0625_004:0173c20": "空有之貪著。隨順眾生頓大之種性。則以知見實",
    "X33n0625_004:0173c21": "智。而為說頓大之法。拔其中道之貪著也。又隨順",
    "X33n0625_004:0173c22": "界內世間之種性。則以方便而為說法。拔出眾生",
    "X33n0625_004:0173c23": "三界二十五有之貪著。隨順界外世間之種性。則",
    "X33n0625_004:0173c24": "以知見而為說法。拔出眾生三空之貪著。而令其",
    "X33n0625_004:0174a01": "究竟歸於三德秘藏也。然如來隨順一切世間眾",
    "X33n0625_004:0174a02": "生之種性。所有貪著。無不拔者。以由方便知見波",
    "X33n0625_004:0174a03": "羅蜜。皆悉具足故也。唯其如是。故我等於佛所有",
    "X33n0625_004:0174a04": "無量無邊之功德。雖欲言之。而不能宣。故但心念。",
    "X33n0625_004:0174a05": "而口不言也。唯佛世尊能知我等者。佛之功德。則",
    "X33n0625_004:0174a06": "我等不能宣。而我等之深心本願。則唯佛能知。既",
    "X33n0625_004:0174a07": "唯佛能知。則佛自當為我等。發迹顯本而授記。故",
    "X33n0625_004:0174a08": "但心念。而口不言也。深心者。即內秘菩薩。外現聲",
    "X33n0625_004:0174a09": "聞。護持助宣佛之正法。教化眾生。以淨國土也。本",
    "X33n0625_004:0174a10": "願者。即智勝佛所。結一乘緣。發菩提心。以求佛道",
    "X33n0625_004:0174a11": "也。由此唯佛能知深心。故下如來為之發迹顯本。",
    "X33n0625_004:0174a12": "由此唯佛能知本願。故下如來為之授菩提記也。",
    "X33n0625_004:0174a13": "默領已竟。△二如來顯記二。初長行。二偈頌。初二。",
    "X33n0625_004:0174a14": "初開迹顯本。二正與授記。初三。初約一佛以發其",
    "X33n0625_004:0174a15": "迹。",
    "X33n0625_004:0174a16": "爾時佛告諸比丘。汝等見是富樓那彌多羅尼子不。",
    "X33n0625_004:0174a17": "我常稱其於說法人中。最為第一。亦常歎其種種功",
    "X33n0625_004:0174a18": "德。精勤護持。助宜我法。能於四眾。示教利喜。具足解",
    "X33n0625_004:0174a19": "釋。佛之正法。而大饒益。同梵行者。自捨如來。無能盡",
    "X33n0625_004:0174a20": "其言論之辯。",
    "X33n0625_004:0174a21": "言汝等見是富樓那者。謂富樓那。迹雖聲聞。本是",
    "X33n0625_004:0174a22": "菩薩。故云見否。我常稱其等者。謂其不獨於四十",
    "X33n0625_004:0174a23": "年前。說法第一。即今日法華高會。亦是其說法第",
    "X33n0625_004:0174a24": "一也。亦常歎其種種功德者。何等是富樓那種種",
    "X33n0625_004:0174b01": "功德。即於華嚴中。示為聾啞。於阿含中。示為保證。",
    "X33n0625_004:0174b02": "於方等中。示受彈斥。於般若中。示無希取。於今日",
    "X33n0625_004:0174b03": "法華。示為下根。此皆是富樓那種種功德也。精勤",
    "X33n0625_004:0174b04": "護持助宣我法者。如來能以四辯。宣揚法化。而富",
    "X33n0625_004:0174b05": "樓那。則能宣如來之所宣。故言助宣。而言精勤護",
    "X33n0625_004:0174b06": "持者。如來能以教逗機。因機設教。而富樓那。助宣",
    "X33n0625_004:0174b07": "之時。亦能如是。故言精勤護持助宣也。所謂阿含",
    "X33n0625_004:0174b08": "時。精勤助宣半字之法。於方等時。精勤助宣對半",
    "X33n0625_004:0174b09": "明滿之法。於般若時。精勤助宣帶通別明圓之法。",
    "X33n0625_004:0174b10": "於今日法華。精勤助宣純圓獨妙之法。既能助宣",
    "X33n0625_004:0174b11": "種種之法。則富樓那。不唯於因緣說中為當機。亦",
    "X33n0625_004:0174b12": "能匡輔法王。擊揚引動。而為影響發起之眾也。能",
    "X33n0625_004:0174b13": "於四眾示教利喜者。在如來說法。只為示教利喜",
    "X33n0625_004:0174b14": "乎四眾。今富樓那。既如是以為護持。以為助宣。亦",
    "X33n0625_004:0174b15": "能為四眾示教利喜也。具足解釋佛之正法者。如",
    "X33n0625_004:0174b16": "來一代所說。雖則有兼。有但。有對。有帶。與夫純圓。",
    "X33n0625_004:0174b17": "而在佛本意。不唯純圓者是正法。即兼但對帶之",
    "X33n0625_004:0174b18": "法。莫非皆是大中至正之法。唯有富樓那。乃能具",
    "X33n0625_004:0174b19": "足而解釋之。謂能知如來說兼之所以。乃至能知",
    "X33n0625_004:0174b20": "如來說純圓之所以。故言具足解釋也。而大饒益",
    "X33n0625_004:0174b21": "同梵行者。所謂即以同類而化同類。以權行而引",
    "X33n0625_004:0174b22": "實行也。上言能於四眾示教利喜。此言而大饒益",
    "X33n0625_004:0174b23": "同梵行者。此乃文互顯耳。四眾即同梵行。梵行即",
    "X33n0625_004:0174b24": "同四眾。大饒益即示教利喜。示教利喜即大饒益",
    "X33n0625_004:0174c01": "也。唯其於四眾之中。能示教利喜。同梵行者。能大",
    "X33n0625_004:0174c02": "饒益。則其所有言論之辯至矣。極矣。無可加矣。故",
    "X33n0625_004:0174c03": "自捨如來。無有能盡其言論之辯也。然唯有如來",
    "X33n0625_004:0174c04": "能盡者。若約本而論。則如來是圓教之妙覺。富樓",
    "X33n0625_004:0174c05": "那是圓教之等覺。故富樓那等覺。所有言論之辯。",
    "X33n0625_004:0174c06": "唯有如來妙覺。乃能盡之。若約迹而論。如來則能",
    "X33n0625_004:0174c07": "宣揚道法。而富樓那。則能宣如來之所宣。正顯師",
    "X33n0625_004:0174c08": "資並唱。感應道交。故唯有如來。乃能盡富樓那之",
    "X33n0625_004:0174c09": "言辯也。△二約多佛以顯其本二。初正顯。",
    "X33n0625_004:0174c10": "汝等勿謂富樓那。但能護持助宣我法。亦於過去。九",
    "X33n0625_004:0174c11": "十億諸佛所。護持助宣。佛之正法。於彼說法人中。亦",
    "X33n0625_004:0174c12": "最第一。又於諸佛所說空法。明了通達。得四無礙智。",
    "X33n0625_004:0174c13": "常能審諦。清淨說法。無有疑惑。具足菩薩。神通之力。",
    "X33n0625_004:0174c14": "隨其壽命。常修梵行。彼佛世人。咸皆謂之實是聲聞。",
    "X33n0625_004:0174c15": "而富樓那。以斯方便。饒益無量百千眾生。又化無量",
    "X33n0625_004:0174c16": "阿僧祇人。令立阿耨多羅三藐三菩提。",
    "X33n0625_004:0174c17": "初是明其能助宣阿含方等二時之法。二又於諸",
    "X33n0625_004:0174c18": "佛所說空法下。是明其能助宣般若之法。空法者。",
    "X33n0625_004:0174c19": "即般若先空四相。次空法相。後空非法相。如是諸",
    "X33n0625_004:0174c20": "相皆空之空。乃第一義空。乃畢竟真空也。明了則",
    "X33n0625_004:0174c21": "無疑滯。通達則無障礙也。四無礙是辯才。今言智",
    "X33n0625_004:0174c22": "者。以智在說故。故不言得四無礙辯。而言得四無",
    "X33n0625_004:0174c23": "礙智也。常能審諦者。於實相般若之理。能審諦而",
    "X33n0625_004:0174c24": "無有疑惑也。唯其能得四無礙智。能審於實相之",
    "X33n0625_004:0175a01": "理。則自能稱智而說如理而談。故能清淨說法也。",
    "X33n0625_004:0175a02": "既能說之人是清淨。則所說之法。亦復清淨。而無",
    "X33n0625_004:0175a03": "有疑惑也。四無礙若准經訓。常能審諦。為法無礙。",
    "X33n0625_004:0175a04": "清淨說法。為辭無礙。無有疑惑。為義無礙。樂說無",
    "X33n0625_004:0175a05": "礙。在其中矣。具足菩薩神通力者。以其智備理明。",
    "X33n0625_004:0175a06": "故具有大智慧力。大神通力。而轉教菩薩。即是其",
    "X33n0625_004:0175a07": "具足菩薩神通之力也。隨其壽命者。隨其九十億",
    "X33n0625_004:0175a08": "諸佛所。所有之壽命。而能常修梵行也。以斯方便",
    "X33n0625_004:0175a09": "者。以此內秘外現之方便。而助宣般若之法。饒益",
    "X33n0625_004:0175a10": "一切也。又饒益等。開權之方便。又化下。顯實之方",
    "X33n0625_004:0175a11": "便。是明其能助宣法華也。法華所明。唯是佛之知",
    "X33n0625_004:0175a12": "見。出世之本懷。一大事之因緣。故助宣之時。能令",
    "X33n0625_004:0175a13": "眾生開佛知見。佛之知見若開。則無上菩提。從是",
    "X33n0625_004:0175a14": "而建立矣。故知此是助宣法華也。△二出意。",
    "X33n0625_004:0175a15": "為淨佛土故。常作佛事。教化眾生。",
    "X33n0625_004:0175a16": "謂富樓那。於此一佛多佛。若迹若本。皆能精勤助",
    "X33n0625_004:0175a17": "宣道法者。其意無他。總之為淨佛土故也。當知佛",
    "X33n0625_004:0175a18": "土。本無淨穢。淨穢由於自心。故云隨其心淨。則佛",
    "X33n0625_004:0175a19": "土淨。正此之謂也。言淨佛國土者。如淨名云。菩薩",
    "X33n0625_004:0175a20": "行道時。能以布施攝眾生。至成佛時。無貪眾生。來",
    "X33n0625_004:0175a21": "生其國等是也。今富樓那。以助宣佛道。攝取眾生。",
    "X33n0625_004:0175a22": "則成佛時。能說法之眾生。來生其國也。常作佛事",
    "X33n0625_004:0175a23": "教化眾生者。如來唯以說法為事。而化眾生。今富",
    "X33n0625_004:0175a24": "樓那。亦能助宣道法。教化眾生也。謂於阿含。則助",
    "X33n0625_004:0175b01": "宣半字之法。而作佛事。教化眾生。乃至法華。則助",
    "X33n0625_004:0175b02": "宣純圓之法。而作佛事。教化眾生也。△三約三世",
    "X33n0625_004:0175b03": "以明其因二。初正明。",
    "X33n0625_004:0175b04": "諸比丘。富樓那。亦於七佛說法人中。而得第一。今於",
    "X33n0625_004:0175b05": "我所。說法人中。亦為第一。於賢劫中。當來諸佛說法",
    "X33n0625_004:0175b06": "人中。亦復第一。而皆護持助宣佛法。亦於未來。護持",
    "X33n0625_004:0175b07": "助宣。無量無邊。諸佛之法。教化饒益。無量眾生。令立",
    "X33n0625_004:0175b08": "阿耨多羅三藐三菩提。",
    "X33n0625_004:0175b09": "初七佛是明其過去。此言七佛。須與尋常所言過",
    "X33n0625_004:0175b10": "去七佛不同。若尋常則始自毗婆尸。終於釋迦。莊",
    "X33n0625_004:0175b11": "嚴劫三佛。賢劫中四佛。以為七佛。今須以莊嚴劫",
    "X33n0625_004:0175b12": "四佛。賢劫中三佛。則始自德藏。終於迦葉。以為七",
    "X33n0625_004:0175b13": "佛也。言今於我所。即是釋迦。此則明其現在也。言",
    "X33n0625_004:0175b14": "於賢劫中當來下。是明其未來。即是從彌勒師子",
    "X33n0625_004:0175b15": "已去也。此乃明其助宣前四時之法。亦於未來下。",
    "X33n0625_004:0175b16": "明其助宣法華也。△二出意。",
    "X33n0625_004:0175b17": "為淨佛土故。常勤精進。教化眾生。",
    "X33n0625_004:0175b18": "△二正與授記。",
    "X33n0625_004:0175b19": "漸漸具足菩薩之道。過無量阿僧祇劫。當於此土。得",
    "X33n0625_004:0175b20": "阿耨多羅三藐三菩提。號曰法明如來。應供。正徧知。",
    "X33n0625_004:0175b21": "明行足。善逝世間解。無上士。調御丈夫。天人師。佛。世",
    "X33n0625_004:0175b22": "尊。其佛以恒河沙等。三千大千世界。為一佛土。七寶",
    "X33n0625_004:0175b23": "為地。地平如掌。無有山陵。谿澗溝壑。七寶臺觀。充滿",
    "X33n0625_004:0175b24": "其中。諸天宮殿。近處虗空。人天交接。兩得相見。無諸",
    "X33n0625_004:0175c01": "惡道。亦無女人。一切眾生。皆以化生。無有婬欲。得大",
    "X33n0625_004:0175c02": "神通。身出光明。飛行自在。志念堅固。精進智慧。普皆",
    "X33n0625_004:0175c03": "金色。三十二相。而自莊嚴。其國眾生。常以二食。一者",
    "X33n0625_004:0175c04": "法喜食。二者禪悅食。有無量阿僧祇。千萬億那由它",
    "X33n0625_004:0175c05": "諸菩薩眾。得大神通。四無礙智。善能教化眾生之類。",
    "X33n0625_004:0175c06": "其聲聞眾。算數校計。所不能知。皆得具足。六通三明。",
    "X33n0625_004:0175c07": "及八解脫。其佛國土。有如是等。無量功德。莊嚴成就。",
    "X33n0625_004:0175c08": "劫名寶明。國名善淨。其佛壽命。無量阿僧祇劫。法住",
    "X33n0625_004:0175c09": "甚久。佛滅度後。起七寶塔。徧滿其國。",
    "X33n0625_004:0175c10": "言漸漸者。此非偏漸之漸。亦非漸次之漸。總之解",
    "X33n0625_004:0175c11": "雖是圓。而進修之時。則必從因以至果。即所謂之",
    "X33n0625_004:0175c12": "漸漸也。故云約理。則始終無二。論事則因果歷然。",
    "X33n0625_004:0175c13": "無二故解是圓。歷然故行是漸也。佛號法明者。以",
    "X33n0625_004:0175c14": "其因中能助宣諸佛道法。故至果時。即能證於諸",
    "X33n0625_004:0175c15": "佛所有一切道法。還能以己所證。而導利眾生。令",
    "X33n0625_004:0175c16": "得明了。開示悟入佛之知見。故名法明也。人天交",
    "X33n0625_004:0175c17": "接兩得相見者。當知彼國。既與今土不同。則不可",
    "X33n0625_004:0175c18": "以今土之人天不得相見。而疑難於彼也。若就文",
    "X33n0625_004:0175c19": "而論。既言諸天宮殿近處虗空。是則尊者可使之",
    "X33n0625_004:0175c20": "卑。上者可使之下矣。既尊可卑者。而上可下。則還",
    "X33n0625_004:0175c21": "可卑者尊。而下者上。故人天得以交接相見。得大",
    "X33n0625_004:0175c22": "神通者。神通有證得者。修得者。報得者。此乃正當",
    "X33n0625_004:0175c23": "報得也。言三十二相者。如此土輪王。亦有三十二",
    "X33n0625_004:0175c24": "相。但與佛不無明昧優劣之分。今彼國人民之相。",
    "X33n0625_004:0176a01": "亦可例知。法喜食者。聞佛說法。即以法味滋神。故",
    "X33n0625_004:0176a02": "以法喜為食也。禪悅食者。既聞法已。依之修習。能",
    "X33n0625_004:0176a03": "深入禪定。即以禪定滋神。故以禪悅為食也。劫名",
    "X33n0625_004:0176a04": "寶明者。以法為寶也。國名善淨者。彼國既無有惡",
    "X33n0625_004:0176a05": "道故善。無有女人及以婬欲故淨也。△二偈頌二。",
    "X33n0625_004:0176a06": "初頌開顯。二頌授記。初二。初頌開顯聲聞。二正頌",
    "X33n0625_004:0176a07": "富樓那。初五。初總讚歎。",
    "X33n0625_004:0176a08": "爾時世尊。欲重宣此義。而說偈言。",
    "X33n0625_004:0176a09": "諸比丘諦聽。佛子所行道。善學方便故。不可得思議。",
    "X33n0625_004:0176a10": "言佛子者。以其迹雖聲聞。本元菩薩。則即聲聞。而",
    "X33n0625_004:0176a11": "可以承紹如來之大乘家業者。故稱其為佛子也。",
    "X33n0625_004:0176a12": "善學方便者。唯有如來。能具足不思議之方便。而",
    "X33n0625_004:0176a13": "彼佛子。則善能學習如來之方便也。以其善學故。",
    "X33n0625_004:0176a14": "本是菩薩。而或現同於二乘。或現同於外道。或現",
    "X33n0625_004:0176a15": "同於凡夫。如是種種之事。皆不可思議也。△二明",
    "X33n0625_004:0176a16": "因由。",
    "X33n0625_004:0176a17": "知眾樂小法。而畏於大智。是故諸菩薩。作聲聞緣覺。",
    "X33n0625_004:0176a18": "謂佛子所以學於方便者。蓋知眾生樂小畏大。是",
    "X33n0625_004:0176a19": "故諸大菩薩。從本垂迹。若應以聲聞身得度者。即",
    "X33n0625_004:0176a20": "現作聲聞。若以緣覺身得度者。即現作緣覺。此正",
    "X33n0625_004:0176a21": "以同類。而化同類也。△三明利益。",
    "X33n0625_004:0176a22": "以無數方便。化諸眾生類。自說是聲聞。去佛道甚遠。",
    "X33n0625_004:0176a23": "度脫無量眾。皆悉得成就。雖小欲懈怠。漸當令作佛。",
    "X33n0625_004:0176a24": "自說聲聞者。本是菩薩。而不說是菩薩。而自說是",
    "X33n0625_004:0176b01": "知苦斷集。慕滅修道。聞四諦聲。而得悟之聲聞。但",
    "X33n0625_004:0176b02": "欲斷於分段。破於見思。證於涅槃而已。若夫佛道。",
    "X33n0625_004:0176b03": "則久受勤苦。乃可得成。而我等去之甚遠也。成就",
    "X33n0625_004:0176b04": "者。亦令一切眾生。知苦斷集。慕滅修道。證於涅槃。",
    "X33n0625_004:0176b05": "而得梵行立。所作辦。是名得成就也。雖小欲等者。",
    "X33n0625_004:0176b06": "謂雖則令小。生於樂欲。從小而引歸於大。究竟令",
    "X33n0625_004:0176b07": "得作佛也。然如來之方便無他。在始則為實施權。",
    "X33n0625_004:0176b08": "終乃開權顯實。令諸佛子。始則樂小畏大。而作聲",
    "X33n0625_004:0176b09": "聞緣覺。即學如來為實施權之方便。終則雖小欲",
    "X33n0625_004:0176b10": "懈怠。而漸令作佛。即學如來開權顯實之方便也。",
    "X33n0625_004:0176b11": "此正是其善學處。而同於如來不思議也。△四正",
    "X33n0625_004:0176b12": "示現二。初示同聲聞。",
    "X33n0625_004:0176b13": "內秘菩薩行。外現是聲聞。少欲厭生死。實自淨佛土。",
    "X33n0625_004:0176b14": "謂本是菩薩。為眾生之畏大故。所有菩薩之行。則",
    "X33n0625_004:0176b15": "秘之於內也。元非聲聞。為眾生之樂小故。所有聲",
    "X33n0625_004:0176b16": "聞之行。則現之於外也。由現聲聞故。外則示為少",
    "X33n0625_004:0176b17": "欲。而厭三界二十五有之生死。由秘菩薩故。內則",
    "X33n0625_004:0176b18": "實自教化眾生。而淨佛國土也。△二示同凡外。",
    "X33n0625_004:0176b19": "示眾有三毒。又現邪見相。",
    "X33n0625_004:0176b20": "三毒等者。如孫陀羅難陀。示貪淫。舍利弗。示含瞋。",
    "X33n0625_004:0176b21": "周利槃特迦。示愚癡。畢陵伽婆。示慢習。又如三迦",
    "X33n0625_004:0176b22": "葉等。崇示水大。皆從外道中來。俱是佛世弟子。則",
    "X33n0625_004:0176b23": "其先亦或執於斷。或執於常等也。△五總結歸。",
    "X33n0625_004:0176b24": "我弟子如是。方便度眾生。若我具足說。種種現化事。",
    "X33n0625_004:0176c01": "眾生聞是者。心則懷疑惑。",
    "X33n0625_004:0176c02": "種種現化者。謂不但現同聲聞及以凡外而已。總",
    "X33n0625_004:0176c03": "之隨類現形。無剎不往。而能現十界身。以為化事",
    "X33n0625_004:0176c04": "也。△二正頌富樓那三。初頌過去。",
    "X33n0625_004:0176c05": "今此富樓那。於昔千億佛。勤修所行道。宣護諸佛法。",
    "X33n0625_004:0176c06": "為求無上慧。",
    "X33n0625_004:0176c07": "△二頌現在。",
    "X33n0625_004:0176c08": "而於諸佛所。現居弟子上。多聞有智慧。所說無所畏。",
    "X33n0625_004:0176c09": "能令眾歡喜。未曾有疲倦。而以助佛事。已度大神通。",
    "X33n0625_004:0176c10": "具四無礙智。知諸根利鈍。常說清淨法。演暢如是義。",
    "X33n0625_004:0176c11": "教諸千億眾。令住大乘法。而自淨佛土。",
    "X33n0625_004:0176c12": "言於諸佛所等者。即現在十方佛所。現居弟子之",
    "X33n0625_004:0176c13": "上也。多聞有智慧。是明其自行。多聞昏慧。二不可",
    "X33n0625_004:0176c14": "闕。所說等。是明其化他。既多聞又有智慧。則所說",
    "X33n0625_004:0176c15": "者。稱自己之智而說。如從佛所聞而談。豈有可畏",
    "X33n0625_004:0176c16": "哉。唯其所說無畏。故能令聽者得大歡喜也。度即",
    "X33n0625_004:0176c17": "已得成辦之義。度大神通。則有大神通力矣。具無",
    "X33n0625_004:0176c18": "礙智。則有大智慧力矣。知諸根等者。唯其神通智",
    "X33n0625_004:0176c19": "慧。二俱具足。故能於一切眾生。所有根種。無不鑒",
    "X33n0625_004:0176c20": "知。既知機已。則還能應機設教。以教逗機。常說清",
    "X33n0625_004:0176c21": "淨法者。而宣演闡暢不二之義。教諸眾生。使其住",
    "X33n0625_004:0176c22": "佛所住之大乘。三德秘藏之法也。然此種種施設。",
    "X33n0625_004:0176c23": "其意總為淨佛國土故也。私謂已度大神通。是不",
    "X33n0625_004:0176c24": "思議。能以身業現通也。具四無礙智。知諸根利鈍。",
    "X33n0625_004:0177a01": "是不思議。能以意業鑑機也。常說清淨法。演暢如",
    "X33n0625_004:0177a02": "是義。是不思議。能以口業說法也。此三業。皆不可",
    "X33n0625_004:0177a03": "思議。故能居上首而無畏。多聞所說。令眾歡喜。以",
    "X33n0625_004:0177a04": "助佛事而無倦。教諸千億眾。而住大乘也。△三頌",
    "X33n0625_004:0177a05": "未來。",
    "X33n0625_004:0177a06": "未來亦供養。無量無數佛。護助宣正法。亦自淨佛土。",
    "X33n0625_004:0177a07": "常以諸方便。說法無所畏。度不可計眾。成就一切智。",
    "X33n0625_004:0177a08": "△二頌受記。",
    "X33n0625_004:0177a09": "供養諸如來。護持法寶藏。其後得成佛。號名曰法明。",
    "X33n0625_004:0177a10": "其國名善淨。七寶所合成。劫名為寶明。菩薩眾甚多。",
    "X33n0625_004:0177a11": "其數無量億。皆度大神通。威德力具足。充滿其國土。",
    "X33n0625_004:0177a12": "聲聞亦無數。三明八解脫。得四無礙智。以是等為僧。",
    "X33n0625_004:0177a13": "其國諸眾生。婬欲皆以斷。純一變化生。具相莊嚴身。",
    "X33n0625_004:0177a14": "法喜禪悅食。更無餘食想。無有諸女人。亦無諸惡道。",
    "X33n0625_004:0177a15": "富樓那比丘。功德悉成滿。當得斯淨土。賢聖眾甚多。",
    "X33n0625_004:0177a16": "如是無量事。我今但略說。",
    "X33n0625_004:0177a17": "△二千二百受記三。初千二百請念。",
    "X33n0625_004:0177a18": "爾時千二百阿羅漢。心自在者。作是念。我等歡喜。得",
    "X33n0625_004:0177a19": "未曾有。若世尊各見授記。如餘大弟子者。不亦快乎。",
    "X33n0625_004:0177a20": "我等歡喜者。逕照方便品。生大歡喜自知當作佛",
    "X33n0625_004:0177a21": "等言。以聞三周開顯。而能了知三乘三車化城是",
    "X33n0625_004:0177a22": "權。一乘一車寶所是實。而權不離實。實外無權。故",
    "X33n0625_004:0177a23": "歡喜也。言不亦快乎者。雖已解知權實不二而歡",
    "X33n0625_004:0177a24": "喜者。然猶未蒙授記。亦未甚快也。若得記者。如餘",
    "X33n0625_004:0177b01": "大弟子。則不亦快乎。何以見得。即為快耶。謂我等",
    "X33n0625_004:0177b02": "迹雖聲聞。本是菩薩。則本願元求於佛果菩提。今",
    "X33n0625_004:0177b03": "若見記。則滿本願矣。又何如之快乎。△二如來授",
    "X33n0625_004:0177b04": "記二。初長行。二偈頌。初三。初總記千二。",
    "X33n0625_004:0177b05": "佛知此等。心之所念。告摩訶迦葉。是千二百阿羅漢。",
    "X33n0625_004:0177b06": "我今當現前次第。與授阿耨多羅三藐三菩提記。",
    "X33n0625_004:0177b07": "佛告迦葉者。有二意。一者迦葉。乃是苦行第一。今",
    "X33n0625_004:0177b08": "如來授千二百記之時。還欲其於無量劫中。行菩",
    "X33n0625_004:0177b09": "薩道。淨佛國土。成就眾生。亦當如迦葉之苦行。故",
    "X33n0625_004:0177b10": "告也。二者以千二百。有不在者。欲其轉說。故先告",
    "X33n0625_004:0177b11": "彼。而後與記也。此正結方便品中。千二百羅漢悉",
    "X33n0625_004:0177b12": "亦當作佛之案耳。△二別記陳如。",
    "X33n0625_004:0177b13": "於此眾中。我大弟子。憍陳如比丘。當供養六萬二千",
    "X33n0625_004:0177b14": "億佛。然後得成為佛。號曰普明如來。應供。正徧知。明",
    "X33n0625_004:0177b15": "行足。善逝世間解。無上士。調御丈夫。天人師。佛。世尊。",
    "X33n0625_004:0177b16": "千二百人中。先記大弟子陳如者何也。蓋陳如與",
    "X33n0625_004:0177b17": "佛在俗親黨。故先記也。又陳如於鹿苑中。最初聞",
    "X33n0625_004:0177b18": "佛說於三轉四諦。即便稱已知已解。然所知解者。",
    "X33n0625_004:0177b19": "乃是小乘。今於靈山。聞佛說於三周開顯。至此亦",
    "X33n0625_004:0177b20": "得已知已解。今所知解者。乃是大乘矣。故即稱為",
    "X33n0625_004:0177b21": "大弟子也。號普明者。以其既解知實相之理。而無",
    "X33n0625_004:0177b22": "疑。則能發乎法界之觀。照乎法界之境也。△三別",
    "X33n0625_004:0177b23": "記五百。",
    "X33n0625_004:0177b24": "其五百阿羅漢。優樓頻螺迦葉。伽耶迦葉。那提迦葉。",
    "X33n0625_004:0177c01": "迦留陀夷。優陀夷。阿[少/兔]樓馱。離婆多。劫賓那。薄拘羅。",
    "X33n0625_004:0177c02": "周陀莎伽陀等。皆當得阿耨多羅三藐三菩提。盡同",
    "X33n0625_004:0177c03": "一號。名曰普明。",
    "X33n0625_004:0177c04": "盡同一號者。以其五百同聞三周之所說。亦同三",
    "X33n0625_004:0177c05": "周所解。既所聞所解皆同。則依解起行亦同。由行",
    "X33n0625_004:0177c06": "入證亦同。故皆當得菩提。又盡同一號也。此正結",
    "X33n0625_004:0177c07": "授四大弟子記品云。我諸弟子。其數五百。皆當授",
    "X33n0625_004:0177c08": "記之案也。△二偈頌三。初超頌陳如。",
    "X33n0625_004:0177c09": "爾時世尊。欲重宣此義。而說偈言。",
    "X33n0625_004:0177c10": "憍陳如比丘。當見無量佛。過阿僧祇劫。乃成等正覺。",
    "X33n0625_004:0177c11": "常放大光明。具足諸神通。名聞徧十方。一切之所敬。",
    "X33n0625_004:0177c12": "常說無上道。故號為普明。其國土清淨。菩薩皆勇猛。",
    "X33n0625_004:0177c13": "咸升妙樓閣。遊諸十方國。以無上供具。奉獻於諸佛。",
    "X33n0625_004:0177c14": "作是供養已。心懷大歡喜。須臾還本國。有如是神力。",
    "X33n0625_004:0177c15": "佛壽六萬劫。正法住倍壽。像法復倍是。法滅天人憂。",
    "X33n0625_004:0177c16": "成正覺者。既所見之佛極其多。所經之劫極其久。",
    "X33n0625_004:0177c17": "則所修之因。必當成就。因既成就。自當尅果。故云",
    "X33n0625_004:0177c18": "乃成等正覺也。無上道者。即諸法實相。佛之知見。",
    "X33n0625_004:0177c19": "乃是無可加上之道。言常說者。以彼佛雖或說於",
    "X33n0625_004:0177c20": "小。或說於大。或說於半。或說於滿。此所說雖種種",
    "X33n0625_004:0177c21": "不同。而究竟指歸。唯是諸法實相佛之知見。故言",
    "X33n0625_004:0177c22": "常說無上道也。以其能放光明。而照燭一切。具足",
    "X33n0625_004:0177c23": "神通。而駭動一切。名徧十方。而周聞一切。說無上",
    "X33n0625_004:0177c24": "道。而教化一切。故其號為普明也。其國下二行半。",
    "X33n0625_004:0178a01": "頌國土眾數。言有如是神力者。以彼菩薩。能以一",
    "X33n0625_004:0178a02": "供具。而供十方諸佛。則供具之少不為少。諸佛之",
    "X33n0625_004:0178a03": "多不為多。又在於十方。而能須臾還國。則十方之",
    "X33n0625_004:0178a04": "遠不為遠。本國之近不為近。此多少一如。遠近一",
    "X33n0625_004:0178a05": "際。乃是彼菩薩之神力也。良繇證至法身。塵點劫",
    "X33n0625_004:0178a06": "視如彈指。十方國土。總在自心。非世眼所見。凡心",
    "X33n0625_004:0178a07": "所測之故也。佛壽下。頌壽命正像如文。△二超頌",
    "X33n0625_004:0178a08": "五百。",
    "X33n0625_004:0178a09": "其五百比丘。次第當作佛。同號曰普明。轉次而授記。",
    "X33n0625_004:0178a10": "我滅度之後。某甲當作佛。其所化世間。亦如我今日。",
    "X33n0625_004:0178a11": "國土之嚴淨。及諸神通力。菩薩聲聞眾。正法及像法。",
    "X33n0625_004:0178a12": "壽命劫多少。皆如上所說。",
    "X33n0625_004:0178a13": "△三追頌千二。",
    "X33n0625_004:0178a14": "迦葉汝已知。五百自在者。餘諸聲聞眾。亦當復如是。",
    "X33n0625_004:0178a15": "其不在此會。汝當為宣說。",
    "X33n0625_004:0178a16": "謂五百自在者。已在此會。得聞三周之說。我為授",
    "X33n0625_004:0178a17": "記。汝已知矣。其餘七百聲聞。亦當與之授記。倘其",
    "X33n0625_004:0178a18": "間有不在此會預聞者。汝當為其宣演而轉說之。",
    "X33n0625_004:0178a19": "謂亦當為說三周開顯。使其於因緣周而得悟。亦",
    "X33n0625_004:0178a20": "與之授記。同號為普明等也。△三五百陳解二。初",
    "X33n0625_004:0178a21": "長行。二偈頌。初二。初敘解。",
    "X33n0625_004:0178a22": "爾時五百阿羅漢於佛前。得受記已。歡喜踊躍。即從",
    "X33n0625_004:0178a23": "座起。到於佛前。頭面禮足。悔過自責。",
    "X33n0625_004:0178a24": "歡喜踊躍者。既已得記。則滿本願故也。言悔過自",
    "X33n0625_004:0178b01": "責者。通篇重此一句。悔則悔乎退大。責則責於取",
    "X33n0625_004:0178b02": "小。由其已聞宿世因緣之事。則了知如來。於智勝",
    "X33n0625_004:0178b03": "佛所。已結大緣。由我等退大取小。故中間還以小",
    "X33n0625_004:0178b04": "接。到今法華。還以大得脫。如來如是多方施設。屈",
    "X33n0625_004:0178b05": "曲調停。過在我之退大。失在我之取小。乃我等咎。",
    "X33n0625_004:0178b06": "而非世尊。故對如來。自悔過愆。自責咎失也。△二",
    "X33n0625_004:0178b07": "陳詞二。初迷悟總陳。",
    "X33n0625_004:0178b08": "世尊。我等常作是念。自謂已得究竟滅度。今乃知之。",
    "X33n0625_004:0178b09": "常作是念等者。謂如來最初教我等。修於戒定慧。",
    "X33n0625_004:0178b10": "能破煩惱生死。而證涅槃。我等聞佛所說。依之修",
    "X33n0625_004:0178b11": "習。果能破於煩惱。出於生死。證於涅槃。知佛所說",
    "X33n0625_004:0178b12": "不謬。故自謂已得究竟滅度。而保證之。不唯一念",
    "X33n0625_004:0178b13": "如此。乃常作是念。從保證之後。雖經方等彈訶。般",
    "X33n0625_004:0178b14": "若淘汰。我等只是猶居本位。無心希取。常作是念。",
    "X33n0625_004:0178b15": "已得滅度。所作已辦。不復更有所作也。此照方便",
    "X33n0625_004:0178b16": "品。佛說一解脫義。我等亦得此法。到於涅槃。此則",
    "X33n0625_004:0178b17": "昔日迷而不知。到今日來。聞於如來三周之說。方",
    "X33n0625_004:0178b18": "乃悟而知之。知昔日之滅。非究竟滅。但破見思。但",
    "X33n0625_004:0178b19": "出分段。但證偏真而已。若得授記作佛。乃是真滅。",
    "X33n0625_004:0178b20": "而能破於無明。出於變易。證於圓真也。△二廣略",
    "X33n0625_004:0178b21": "並顯二。初略喻略合。",
    "X33n0625_004:0178b22": "如無智者。所以者何。我等應得如來智慧。而便自以",
    "X33n0625_004:0178b23": "小智為足。",
    "X33n0625_004:0178b24": "無智者一句略喻。謂我等能破見思。能出分段。能",
    "X33n0625_004:0178c01": "證偏真。已似有智之者。然全不知更有無明可破。",
    "X33n0625_004:0178c02": "變易可出。圓真可證。則亦如無智之人也。次所以",
    "X33n0625_004:0178c03": "下略合。謂何以我等猶如無智之者。若我等以法",
    "X33n0625_004:0178c04": "略而合之。如世尋所言。大通佛所。為我結於大緣。",
    "X33n0625_004:0178c05": "則我等應得如來之大智慧矣。我等退大而取小。",
    "X33n0625_004:0178c06": "而便自以小智為足。若已得乎聲聞小智。但似乎",
    "X33n0625_004:0178c07": "有智之者。然但以小智為足。全不知有如來大智",
    "X33n0625_004:0178c08": "可得。故言我等(云云)。△二廣喻廣合二。初廣喻。二",
    "X33n0625_004:0178c09": "廣合。初又三。初親友繫珠譬。",
    "X33n0625_004:0178c10": "世尊。如譬有人。至親友家。醉酒而臥。是時親友。官事",
    "X33n0625_004:0178c11": "當行。以無價寶珠。繫其衣裏。與之而去。",
    "X33n0625_004:0178c12": "此乃領上最初結緣。譬文可見。若合法者。有人即",
    "X33n0625_004:0178c13": "五百羅漢自謂也。至親友家者。親即智勝如來。友",
    "X33n0625_004:0178c14": "即十六王子。家即實相之家也。為無明之所昏迷。",
    "X33n0625_004:0178c15": "如醉酒而臥。謂我等得遇大通智勝。十六王子之",
    "X33n0625_004:0178c16": "時。全為無明之所昏迷。如有人至親友之家。醉酒",
    "X33n0625_004:0178c17": "而臥也。官事當行者。即他方緣興。將往赴彼。此土",
    "X33n0625_004:0178c18": "機盡。將唱入滅也。赴彼化生。乃是諸佛所公同之",
    "X33n0625_004:0178c19": "正事。而非私務。故言官事也。以無價寶珠繫其衣",
    "X33n0625_004:0178c20": "裏者。即正說法華。及覆講法華。以大乘圓種。納於",
    "X33n0625_004:0178c21": "第八賴耶識之中也。一乘實相。具足無量功德法",
    "X33n0625_004:0178c22": "財。喻如無價寶珠。繫其衣裏。即喻五陰。色陰如衣",
    "X33n0625_004:0178c23": "之外。受想行如衣之中。識陰如衣之裏也。說於妙",
    "X33n0625_004:0178c24": "法華經。下一乘圓種已竟。即便入滅。如與之而去",
    "X33n0625_004:0179a01": "也。△二得少為足譬。",
    "X33n0625_004:0179a02": "其人醉臥。都不覺知。起已遊行。到於它國。為衣食故。",
    "X33n0625_004:0179a03": "勤力求索。甚大艱難。若少有所得。便以為足。",
    "X33n0625_004:0179a04": "此領中間相值。酔臥不覺者。謂我等雖聞此之妙",
    "X33n0625_004:0179a05": "法。而全為無明所迷。故若有若無。若存不存。都無",
    "X33n0625_004:0179a06": "所知。此正所謂躭無明酒。雖繫珠而不覺也。言起",
    "X33n0625_004:0179a07": "已等者。既不覺知。則便退大。而入於生死。由入生",
    "X33n0625_004:0179a08": "死。而厭苦心生如起也。欲修出離之行如遊行。最",
    "X33n0625_004:0179a09": "初結於大緣。則已居寂光本國。中間退大。入於生",
    "X33n0625_004:0179a10": "死。則已在同居。如他國矣。為衣食等者。欲修出離",
    "X33n0625_004:0179a11": "之行。而修於助道如求衣。修於正道如求食。雖則",
    "X33n0625_004:0179a12": "欲修正助之道。而於此時。猶邪正不分。故便於邪",
    "X33n0625_004:0179a13": "道中。修諸苦行。於五陰中。計為斷常一異等。故云",
    "X33n0625_004:0179a14": "勤力求索也。甚大艱難者。若修於正因。則自能尅",
    "X33n0625_004:0179a15": "於正果。如衣食之易得。今修邪因。而欲尅於正果。",
    "X33n0625_004:0179a16": "如邀空華而欲其結果。何可得哉。故言甚大艱難",
    "X33n0625_004:0179a17": "也。若少有所得者。小機為之發動。遇佛正法。依於",
    "X33n0625_004:0179a18": "三藏。而修於戒定慧。證於空無相無作之涅槃。即",
    "X33n0625_004:0179a19": "小有所得也。為足者。向修種種邪因。一無所得。今",
    "X33n0625_004:0179a20": "修於正因。便得證入涅槃。則自謂於佛法中。勤精",
    "X33n0625_004:0179a21": "進故。所得弘多。乃生安隱已度之想。保證涅槃。不",
    "X33n0625_004:0179a22": "復前進。故言便以為足也。△三親友覺悟譬。",
    "X33n0625_004:0179a23": "於後親友。會遇見之。而作是言。咄哉丈夫。何為衣食。",
    "X33n0625_004:0179a24": "乃至如是。我昔欲令汝得安樂。五欲自恣。於某年日",
    "X33n0625_004:0179b01": "月。以無價寶珠。繫汝衣裏。今故現在。而汝不知。勤苦",
    "X33n0625_004:0179b02": "憂惱。以求自活。甚為癡也。汝今可以此寶貿易所須。",
    "X33n0625_004:0179b03": "常可如意。無所乏短。",
    "X33n0625_004:0179b04": "此領上今說法華。後親友見者。即是今日。靈山高",
    "X33n0625_004:0179b05": "會。釋迦如來。為其說於宿世因緣之事也。咄者。驚",
    "X33n0625_004:0179b06": "覺之詞。然何以為驚覺之謂。昔日元為汝。結於大",
    "X33n0625_004:0179b07": "緣。而汝何故退大。而取於小。此則迷之深。而謬之",
    "X33n0625_004:0179b08": "甚。故咄之而驚其迷。覺其謬也。丈夫者。既曾受大",
    "X33n0625_004:0179b09": "種。則雖經久遠。元在不失。故言汝是丈夫也。為衣",
    "X33n0625_004:0179b10": "食等者。謂汝本有一乘大種。而是丈夫。何以退大",
    "X33n0625_004:0179b11": "而取小。又不能辨於邪正。而於外道中。計斷計常。",
    "X33n0625_004:0179b12": "修諸苦行。如為一衣一食也。至後轉邪歸正。而又",
    "X33n0625_004:0179b13": "得少為足。保證涅槃。不肯前進。故言乃至如是也。",
    "X33n0625_004:0179b14": "我昔欲令等者。謂汝雖取小。然如來昔欲汝等。得",
    "X33n0625_004:0179b15": "於無上菩提覺法之樂。無上涅槃寂滅之樂。又欲",
    "X33n0625_004:0179b16": "汝等得於勝妙五欲之樂。故於大通智勝佛。入定",
    "X33n0625_004:0179b17": "覆講時。某年日月。廣說分別妙法華經。下一乘圓",
    "X33n0625_004:0179b18": "種。如親友欲其人得於安樂。以寶珠繫衣裏也。一",
    "X33n0625_004:0179b19": "乘大種。不結則已。若一結之。則雖輪轉五道。沈沒",
    "X33n0625_004:0179b20": "三界。經永劫而不失。故言今故現在也。而汝不知",
    "X33n0625_004:0179b21": "等者。謂所結大種。雖故現在。而汝初則取於小法。",
    "X33n0625_004:0179b22": "一不覺知。以致保證小果。如勤苦憂惱以求自活",
    "X33n0625_004:0179b23": "也。大不當退。而退之。已為癡矣。小不當取。而取之。",
    "X33n0625_004:0179b24": "則不但為癡。而且甚為癡也。汝今貿易等者。謂汝",
    "X33n0625_004:0179c01": "昔不知。故勤苦憂惱等。今我覺悟於汝。汝今則已",
    "X33n0625_004:0179c02": "解知矣。則當依解起行。由行入證。則能易無明為",
    "X33n0625_004:0179c03": "菩提。易生死為涅槃。如既知寶珠。而以之貿易也。",
    "X33n0625_004:0179c04": "常可等者。既入於證。則破一品無明。顯一分三德。",
    "X33n0625_004:0179c05": "而能登於初住。分身百界。教化眾生。故言常可如",
    "X33n0625_004:0179c06": "意無所乏短也。△二廣合三。初合親友繫珠譬。",
    "X33n0625_004:0179c07": "佛亦如是。為菩薩時。教化我等。令發一切智心。",
    "X33n0625_004:0179c08": "菩薩者。即沙彌覆講之時也。教化發心者。即廣說",
    "X33n0625_004:0179c09": "分別妙法華經。令發無上道心也。△二合得少為",
    "X33n0625_004:0179c10": "足譬。",
    "X33n0625_004:0179c11": "而尋廢忘。不知不覺。既得阿羅漢道。自謂滅度。資生",
    "X33n0625_004:0179c12": "艱難。得少為足。",
    "X33n0625_004:0179c13": "謂雖已發心。由觀力衰微。無明厚重。故尋廢忘。而",
    "X33n0625_004:0179c14": "不覺知也。既得阿羅漢等者。謂不知覺。則已退大。",
    "X33n0625_004:0179c15": "而取於小矣。如來知我取小。即便以小而接。我等",
    "X33n0625_004:0179c16": "依小修習。即便少有所得。而得證於阿羅漢。既得",
    "X33n0625_004:0179c17": "羅漢。則便謂究竟滅度。而自以為足也。所以便自",
    "X33n0625_004:0179c18": "為足者。以由初修邪因之時。一無所得。資生甚為",
    "X33n0625_004:0179c19": "艱難。故今得於空無相無作之涅槃。即便自謂所",
    "X33n0625_004:0179c20": "得弘多。而不知所得者甚小。不過一日之價。而自",
    "X33n0625_004:0179c21": "以為滿足也。△三合親友覺悟譬。",
    "X33n0625_004:0179c22": "一切智願。猶在不失。今者世尊。覺悟我等。作如是言。",
    "X33n0625_004:0179c23": "諸比丘。汝等所得非究竟滅。我久令汝等。種佛善根。",
    "X33n0625_004:0179c24": "以方便故。示涅槃相。而汝謂為實得滅度。世尊我今",
    "X33n0625_004:0180a01": "乃知實是菩薩。得受阿耨多羅三藐三菩提記。以是",
    "X33n0625_004:0180a02": "因緣。甚大歡喜。得未曾有。",
    "X33n0625_004:0180a03": "智願猶在者。雖保證於小。而所結大緣。所發本願。",
    "X33n0625_004:0180a04": "猶不失也。今覺悟者。以由雖復保證。而智願不失。",
    "X33n0625_004:0180a05": "故如來覺悟我等。非究竟滅。蓋欲我等憶念本願。",
    "X33n0625_004:0180a06": "而不復保證也。我久令汝等者。謂既非究竟滅度。",
    "X33n0625_004:0180a07": "云何令得修證。故云我於久遠。大通佛所。已令汝",
    "X33n0625_004:0180a08": "等發菩提心。種佛善根矣。由汝退大取小。故以方",
    "X33n0625_004:0180a09": "便力。示以涅槃之相。令得暫為止息而已。而汝謂",
    "X33n0625_004:0180a10": "為實滅度。元非實滅也。並領方便品。我雖說涅槃。",
    "X33n0625_004:0180a11": "是亦非真滅等文。世尊下結意。謂我以聞因緣及",
    "X33n0625_004:0180a12": "以發迹。故得於菩提之記。乃知實是菩薩也。以是",
    "X33n0625_004:0180a13": "下。結明章首踊躍等(云云)。△二偈頌二。初頌敘解。",
    "X33n0625_004:0180a14": "爾時阿若憍陳如等。欲重宣此義。而說偈言。",
    "X33n0625_004:0180a15": "我等聞無上。安隱授設聲。歡喜未曾有。禮無量諸佛。",
    "X33n0625_004:0180a16": "今於世尊前。自悔諸過咎。於無量佛寶。得少涅槃分。",
    "X33n0625_004:0180a17": "謂無上安隱者。唯佛為無上。三乘九界所不及。又",
    "X33n0625_004:0180a18": "唯佛為安隱。五住二死究竟盡故。所以今聞授記",
    "X33n0625_004:0180a19": "聲。我決定無疑。故曰歡喜(云云)。△二頌陳詞二。初",
    "X33n0625_004:0180a20": "頌略喻略合。",
    "X33n0625_004:0180a21": "如無智愚人。便自以為足。",
    "X33n0625_004:0180a22": "△二頌廣喻廣合二。初廣喻。二廣合。初三。初頌親",
    "X33n0625_004:0180a23": "友繫珠譬。",
    "X33n0625_004:0180a24": "譬如貧窮人。往至親友家。其家甚大富。具設諸肴膳。",
    "X33n0625_004:0180b01": "以無價寶珠。繫著內衣裏。默與而捨去。",
    "X33n0625_004:0180b02": "△二頌得少為足譬。",
    "X33n0625_004:0180b03": "時臥不覺知。是人既已起。遊行詣他國。求衣食自濟。",
    "X33n0625_004:0180b04": "資生甚艱難。得少便為足。更不願好者。不覺內衣裏。",
    "X33n0625_004:0180b05": "有無價寶珠。",
    "X33n0625_004:0180b06": "△三頌親友覺悟譬。",
    "X33n0625_004:0180b07": "與珠之親友。後見此貧人。苦切責之已。示以所繫珠。",
    "X33n0625_004:0180b08": "貧人見此珠。其心大歡喜。富有諸財物。五欲而自恣。",
    "X33n0625_004:0180b09": "△二廣合三。初頌合親友繫珠譬。",
    "X33n0625_004:0180b10": "我等亦如是。世尊於長夜。常愍見教化。令種無上願。",
    "X33n0625_004:0180b11": "△二頌合得少為足譬。",
    "X33n0625_004:0180b12": "我等無智故。不覺亦不知。得少涅槃分。自足不求餘。",
    "X33n0625_004:0180b13": "△三頌合親友覺悟譬。",
    "X33n0625_004:0180b14": "今佛覺悟我。言非實滅度。得佛無上慧。爾乃為真滅。",
    "X33n0625_004:0180b15": "我今從佛聞。授記莊嚴事。及轉次受決。身心徧歡喜。",
    "X33n0625_004:0180b16": "言我今從佛聞者。即前聞佛別記之中。謂五百比",
    "X33n0625_004:0180b17": "丘當作佛者。同號普明。及聞劫國莊嚴。正像等事。",
    "X33n0625_004:0180b18": "故云身心徧歡喜也。釋五百弟子受記品竟。",
    "X33n0625_004:0180b19": "妙法蓮華經授學無學人記品第九",
    "X33n0625_004:0180b20": "此學無學別記一品者。以其因中。同為學無學人。",
    "X33n0625_004:0180b21": "故果上名號。劫國眾數正像。皆悉同等。所以經家",
    "X33n0625_004:0180b22": "結集。別為一品也。研真斷惑。名之為學。真窮惑盡。",
    "X33n0625_004:0180b23": "名為無學。四十年前。有此二號之人。到今法華會",
    "X33n0625_004:0180b24": "上。所言學人。則不但研於偏真。亦且研於圓真。不",
    "X33n0625_004:0180c01": "但斷於見思。亦且斷於無明。所言無學者。則不但",
    "X33n0625_004:0180c02": "窮於偏真。亦且將窮於圓真。不但盡於見思。亦且",
    "X33n0625_004:0180c03": "將盡於無明。故仍其舊曰授學無學人記品也。△",
    "X33n0625_004:0180c04": "品文分二。初請記。二與記。初有二。初二人請。二二",
    "X33n0625_004:0180c05": "千請。初又二。初默念請。",
    "X33n0625_004:0180c06": "爾時阿難羅睺羅。而作是念。我等每自思惟。設得授",
    "X33n0625_004:0180c07": "記。不亦快乎。",
    "X33n0625_004:0180c08": "每自思惟者。非一番一度。而言每也。謂見法說之",
    "X33n0625_004:0180c09": "後。授舍利弗記。我等即自思惟。次見譬說之後。授",
    "X33n0625_004:0180c10": "四人記。我等又自思惟。次見因緣說後。授富樓那",
    "X33n0625_004:0180c11": "等記。我等更自思惟。云何思。謂彼聲聞。而得於記。",
    "X33n0625_004:0180c12": "則我等亦是聲聞。亦可得記。然初番思惟。彼是上",
    "X33n0625_004:0180c13": "根。故能得記。我等則非上根。次番思惟。彼是中根。",
    "X33n0625_004:0180c14": "故能得記。我等則非中根。今乃思惟。彼是下根。而",
    "X33n0625_004:0180c15": "亦得記。則我等亦從因緣而得悟。同是下根。亦必",
    "X33n0625_004:0180c16": "能得於記也。如此三番思惟。故言每也。然雖自思",
    "X33n0625_004:0180c17": "惟。亦應得記。又未便敢自決。故更思惟云。設使果",
    "X33n0625_004:0180c18": "亦得記。不亦快乎。蓋彼聲聞。皆已得記者。本是菩",
    "X33n0625_004:0180c19": "薩。若我等得記。亦本是菩薩。既本菩薩。則元欲成",
    "X33n0625_004:0180c20": "佛。今設得記。則滿本所願矣。安得不為之快乎。△",
    "X33n0625_004:0180c21": "二發言請。",
    "X33n0625_004:0180c22": "即從座起。到於佛前。頭面禮足。俱白佛言。世尊我等",
    "X33n0625_004:0180c23": "於此亦應有分。唯有如來。我等所歸。又我等為一切",
    "X33n0625_004:0180c24": "世間。天人阿修羅。所見知識。阿難常為侍者。護持法",
    "X33n0625_004:0181a01": "藏。羅睺羅是佛之子。若佛見授。阿耨多羅三藐三菩",
    "X33n0625_004:0181a02": "提記者。我願既滿。眾望亦足。",
    "X33n0625_004:0181a03": "願既滿者。有今昔二願。今之願者。一是侍者。最為",
    "X33n0625_004:0181a04": "近者。一是佛子。最為親者。若復得記。則滿今日之",
    "X33n0625_004:0181a05": "願也。昔之願者。即於大通佛所。發願求於無上菩",
    "X33n0625_004:0181a06": "提。今若授記。則亦滿昔日之願也。△二二千請。",
    "X33n0625_004:0181a07": "爾時學無學。聲聞弟子二千人。皆從座起。偏袒右肩。",
    "X33n0625_004:0181a08": "到於佛前。一心合掌。瞻仰世尊。如阿難羅睺羅所願。",
    "X33n0625_004:0181a09": "住立一面。",
    "X33n0625_004:0181a10": "如所願者。即前昔日之願。今日之願也。住立一面",
    "X33n0625_004:0181a11": "者。即立之以待也。△二與記二。初與二人記。二與",
    "X33n0625_004:0181a12": "二千記。初有二。初與阿難記。二與羅雲記。初四。初",
    "X33n0625_004:0181a13": "如來授記。",
    "X33n0625_004:0181a14": "爾時佛告阿難。汝於來世。當得作佛。號山海慧自在",
    "X33n0625_004:0181a15": "通王如來。應供。正徧知。明行足。善逝世間解。無上士。",
    "X33n0625_004:0181a16": "調御丈夫。天人師。佛。世尊。當供養六十二億諸佛。護",
    "X33n0625_004:0181a17": "持法藏。然後得阿耨多羅三藐三菩提。教化二十千",
    "X33n0625_004:0181a18": "萬億。恒河沙諸菩薩等。令成阿耨多羅三藐三菩提。",
    "X33n0625_004:0181a19": "國名常立勝幡。其土清淨。琉璃為地。劫名妙音徧滿。",
    "X33n0625_004:0181a20": "其佛壽命。無量千萬億阿僧祇劫。若人於千萬億。無",
    "X33n0625_004:0181a21": "量阿僧祇劫中。算數校計。不能得知。正法住世。倍於",
    "X33n0625_004:0181a22": "壽命。像法住世。復倍正法。阿難是山海慧自在通王",
    "X33n0625_004:0181a23": "佛。為十方無量。千萬億恒河沙等。諸佛如來。所共讚",
    "X33n0625_004:0181a24": "歎。稱其功德。爾時世尊。欲重宣此義。而說偈言。",
    "X33n0625_004:0181b01": "我今僧中說。阿難持法者。當供養諸佛。然後成正覺。",
    "X33n0625_004:0181b02": "號曰山海慧。自在通王佛。其國土清淨。名常立勝幡。",
    "X33n0625_004:0181b03": "教化諸菩薩。其數如恒沙。佛有大威德。名聞滿十方。",
    "X33n0625_004:0181b04": "壽命無有量。以愍眾生故。正法倍壽命。像法復倍是。",
    "X33n0625_004:0181b05": "如恒河沙等。無數諸眾生。於此佛法中。種佛道因緣。",
    "X33n0625_004:0181b06": "此有長行偈頌。佛號山海慧自在通王者。以其因",
    "X33n0625_004:0181b07": "中。能持法藏。具足多聞智慧。今聞法華。則所有之",
    "X33n0625_004:0181b08": "智慧。橫則亘乎法界而自由。竪則徹乎三諦而通",
    "X33n0625_004:0181b09": "達。既橫亘又竪徹。於諸法中。得大自在。故稱為王。",
    "X33n0625_004:0181b10": "若欲假喻發明。其慧橫亘則如山。竪徹則如海。故",
    "X33n0625_004:0181b11": "名山海慧自在通王也。國名常立勝幡者。幡有轉",
    "X33n0625_004:0181b12": "動之義。以其因中。能持法藏。故至果時。能說法教",
    "X33n0625_004:0181b13": "化一切。令其轉邪歸正。轉小歸大。轉偏歸圓。故其",
    "X33n0625_004:0181b14": "國名常立勝幡也。劫名妙音徧滿者。以其因中。能",
    "X33n0625_004:0181b15": "持法藏。故至果時。所有說法音聲。能隨意徧滿十",
    "X33n0625_004:0181b16": "方。故劫名妙音徧滿也。十方諸佛。共歎其德者。以",
    "X33n0625_004:0181b17": "其能持法藏。則諸佛所有之法。賴其流通。而得不",
    "X33n0625_004:0181b18": "失。故成佛之時。為諸佛共歎也。偈中言。種佛道因",
    "X33n0625_004:0181b19": "緣者。以眾生聞於彼佛所說之法。則成了因。如所",
    "X33n0625_004:0181b20": "聞而起行。則成緣因。緣了既成。正因從是而可顯",
    "X33n0625_004:0181b21": "發矣。故言種佛道因緣也。△二菩薩疑念。",
    "X33n0625_004:0181b22": "爾時會中。新發意菩薩八千人。咸作是念。我等尚不",
    "X33n0625_004:0181b23": "聞。諸大菩薩。得如是記。有何因緣。而諸聲聞。得如是",
    "X33n0625_004:0181b24": "決。",
    "X33n0625_004:0181c01": "謂菩薩常有授記。而無如此國土莊嚴。壽命長遠",
    "X33n0625_004:0181c02": "之決。今聲聞人。不知何因何緣。而得授記。如是之",
    "X33n0625_004:0181c03": "決也。所以有此疑者。由其新發意。則無明全未破。",
    "X33n0625_004:0181c04": "道眼猶未明故也。△三如來釋疑。",
    "X33n0625_004:0181c05": "爾時世尊。知諸菩薩。心之所念。而告之曰。諸善男子。",
    "X33n0625_004:0181c06": "我與阿難等。於空王佛所。同時發阿耨多羅三藐三",
    "X33n0625_004:0181c07": "菩提心。阿難常樂多聞。我常勤精進。是故我已得成",
    "X33n0625_004:0181c08": "阿耨多羅三藐三菩提。而阿難護持我法。亦護將來",
    "X33n0625_004:0181c09": "諸佛法藏。教化成就。諸菩薩眾。其本願如是。故獲斯",
    "X33n0625_004:0181c10": "記。",
    "X33n0625_004:0181c11": "謂以何因緣。而得是決。蓋由阿難是我同學。亦復",
    "X33n0625_004:0181c12": "同時發心。故迹雖聲聞。而本是菩薩。由其常樂多",
    "X33n0625_004:0181c13": "聞。故迹為聲聞。而誓願持於諸佛法藏。由我則常",
    "X33n0625_004:0181c14": "勤精進。故以得成菩提。以其同我發心。而本是菩",
    "X33n0625_004:0181c15": "薩因緣。又其誓願。護持諸佛法藏之因緣。故授記",
    "X33n0625_004:0181c16": "而得如是之決也。△四阿難述歎。",
    "X33n0625_004:0181c17": "阿難面於佛前。自聞授記。及國土莊嚴。所願具足。心",
    "X33n0625_004:0181c18": "大歡喜。得未曾有。即時憶念。過去無量。千萬億諸佛",
    "X33n0625_004:0181c19": "法藏。通達無礙。如今所聞。亦識本願。爾時阿難。而說",
    "X33n0625_004:0181c20": "偈言。",
    "X33n0625_004:0181c21": "世尊甚希有。令我念過去。無量諸佛法。如今日所聞。",
    "X33n0625_004:0181c22": "我今無復疑。安住於佛道。方便為侍者。護持諸佛法。",
    "X33n0625_004:0181c23": "亦有長行偈頌。即時憶念等者。蓋阿難本雖菩薩。",
    "X33n0625_004:0181c24": "而為聲聞之迹所覆。今聞開迹顯本。故即能憶念",
    "X33n0625_004:0182a01": "過去法藏。以及本願也。然法藏。是其所持者。故能",
    "X33n0625_004:0182a02": "憶之。本願即同時於空王佛所。所發之願也。△二",
    "X33n0625_004:0182a03": "與羅雲記。",
    "X33n0625_004:0182a04": "爾時佛告羅睺羅。汝於來世。當得作佛。號蹈七寶華",
    "X33n0625_004:0182a05": "如來。應供。正徧知。明行足。善逝世間解。無上士。調御",
    "X33n0625_004:0182a06": "丈夫。天人師。佛。世尊。當供養十世界。微塵等數。諸佛",
    "X33n0625_004:0182a07": "如來。常為諸佛。而作長子。猶如今也。是蹈七寶華佛。",
    "X33n0625_004:0182a08": "國土莊嚴。壽命劫數。所化弟子。正法像法。亦如山海",
    "X33n0625_004:0182a09": "慧自在通王如來無異。亦為此佛。而作長子。過是已",
    "X33n0625_004:0182a10": "後。當得阿耨多羅三藐三菩提。爾時世尊。欲重宣此",
    "X33n0625_004:0182a11": "義。而說偈言。",
    "X33n0625_004:0182a12": "我為太子時。羅睺為長子。我今成佛道。受法為法子。",
    "X33n0625_004:0182a13": "於未來世中。見無量億佛。皆為其長子。一心求佛道。",
    "X33n0625_004:0182a14": "羅睺羅密行。唯我能知之。現為我長子。以示諸眾生。",
    "X33n0625_004:0182a15": "無量億千萬。功德不可數。安住於佛法。以求無上道。",
    "X33n0625_004:0182a16": "此亦有長行偈頌。佛號蹈七寶華者。以其因中。能",
    "X33n0625_004:0182a17": "修密行之因。而果不離因。因為果所履踐。故號蹈",
    "X33n0625_004:0182a18": "七寶華。七寶華者。即七覺淨華也。△二與二千記",
    "X33n0625_004:0182a19": "三。初念請。",
    "X33n0625_004:0182a20": "爾時世尊。見學無學二千人。其意柔軟。寂然清淨。一",
    "X33n0625_004:0182a21": "心觀佛。",
    "X33n0625_004:0182a22": "其意等者。以其至此。已得柔和軟順。不復如前。厭",
    "X33n0625_004:0182a23": "四生如牢獄。觀三界若癰瘡也。已能破於無明。故",
    "X33n0625_004:0182a24": "言清淨。一心觀佛。欲得授記也。△二與記。",
    "X33n0625_004:0182b01": "佛告阿難。汝見是學無學。二千人不。唯然已見。阿難",
    "X33n0625_004:0182b02": "是諸人等。當供養五十世界。微塵數諸佛如來。恭敬",
    "X33n0625_004:0182b03": "尊重。護持法藏。末後同時。於十方國。各得成佛。皆同",
    "X33n0625_004:0182b04": "一號。名曰寶相如來。應供。正徧知。明行足。善逝世間",
    "X33n0625_004:0182b05": "解。無上士。調御丈夫。天人師。佛。世尊。壽命一劫。國土",
    "X33n0625_004:0182b06": "莊嚴。聲聞菩薩。正法像法。皆悉同等。爾時世尊。欲重",
    "X33n0625_004:0182b07": "宣此義。而說偈言。",
    "X33n0625_004:0182b08": "是二千聲聞。今於我前住。悉皆與授記。未來當成佛。",
    "X33n0625_004:0182b09": "所供養諸佛。如上說塵數。護持其法藏。後當成正覺。",
    "X33n0625_004:0182b10": "各於十方國。悉同一名號。俱時坐道場。以證無上慧。",
    "X33n0625_004:0182b11": "皆名為寶相。國土及弟子。正法與像法。悉等無有異。",
    "X33n0625_004:0182b12": "咸以諸神通。度十方眾生。名聞普周徧。漸入於涅槃。",
    "X33n0625_004:0182b13": "此又有長行偈頌。言同時成佛者。即同日出家。同",
    "X33n0625_004:0182b14": "時悟道也。號寶相者。聞於三周之說。已得解悟。具",
    "X33n0625_004:0182b15": "足一切法財。實相之理。即就其所解以立名。故言",
    "X33n0625_004:0182b16": "寶相也。偈中言證無上慧者。證有相似分證究竟",
    "X33n0625_004:0182b17": "不同。此非相似。又非究竟。乃分證之證也。△三陳",
    "X33n0625_004:0182b18": "解。",
    "X33n0625_004:0182b19": "爾時學無學二千人。聞佛授記。歡喜踊躍。而說偈言。",
    "X33n0625_004:0182b20": "世尊慧燈明。我聞授記音。心歡喜充滿。如甘露見灌。",
    "X33n0625_004:0182b21": "慧燈明者。乃法喻兼舉。當知日則照晝。月則照夜。",
    "X33n0625_004:0182b22": "今如來法說一周。以被上根。而身子得記。如日之",
    "X33n0625_004:0182b23": "照晝也。又以喻說一周。以被中根。令四大弟子。亦",
    "X33n0625_004:0182b24": "得授記者。如月之照夜矣。我等乃是下根之人。於",
    "X33n0625_004:0182c01": "法譬後。聞因緣說一周。纔能領解。而得授記。如日",
    "X33n0625_004:0182c02": "月之照。所不能及者。唯燈能繼之。故其陳解。以喻",
    "X33n0625_004:0182c03": "燈明。而讚於佛也。釋授學無學人記品竟。",
    "X33n0625_004:0182c04": "妙法蓮華經法師品第十",
    "X33n0625_004:0182c05": "若欲敘其此品之來由。蓋如來出世本懷。唯欲發",
    "X33n0625_004:0182c06": "明一大事因緣。總由眾生之機未契。而時未至。故",
    "X33n0625_004:0182c07": "逗留四十餘年。直至今日靈山高會。方乃其時。由",
    "X33n0625_004:0182c08": "是而一光東照。六瑞全彰。慈氏如是。而騰疑致請。",
    "X33n0625_004:0182c09": "妙德如是。而忖古酬答。此總為一經之由致。由致",
    "X33n0625_004:0182c10": "既彰。正宗可起。是以世尊從三昧。安詳而起。轉形",
    "X33n0625_004:0182c11": "成聲。初則寄言。以歎諸佛二智。次則絕言。以歎諸",
    "X33n0625_004:0182c12": "佛二境。智固權實一如。境固不可心思。智亦不可",
    "X33n0625_004:0182c13": "言議。唯其境智同源。權實一體。此諸佛之所以得",
    "X33n0625_004:0182c14": "為諸佛。釋迦之所以得為釋迦也。次之略開其權。",
    "X33n0625_004:0182c15": "略顯其實。則有四眾生疑動執。即大智如舍利弗",
    "X33n0625_004:0182c16": "者。亦復不知何因何緣。乃請之又請。而如來則止",
    "X33n0625_004:0182c17": "之又止。所以止而不說者。以由上慢在會故也。及",
    "X33n0625_004:0182c18": "乎五千退去。則此眾無復枝葉。如來即廣為之開",
    "X33n0625_004:0182c19": "顯。然機有上中下根之不等。致說有法譬因緣之",
    "X33n0625_004:0182c20": "不同。至此而三周之說既畢。四眾之記既圓。則大",
    "X33n0625_004:0182c21": "事因緣已明。出世本懷已暢。迹門正說能事。盡於",
    "X33n0625_004:0182c22": "此矣。而如來說此一經。其意不獨利益一時而已。",
    "X33n0625_004:0182c23": "亦欲津洽於來世。便得流通天上人間。普徧微塵",
    "X33n0625_004:0182c24": "剎海。然弘道在人。必須假於法師。故此品中。初則",
    "X33n0625_004:0183a01": "詳明能持之人。極其尊。次則廣說所持之法。極其",
    "X33n0625_004:0183a02": "勝。唯其法勝。所以應在在。為之流通。唯其人尊。所",
    "X33n0625_004:0183a03": "以當種種為之供養。故有此之一品。乃是迹門最",
    "X33n0625_004:0183a04": "初流通文也。言法師者。法乃軌則之謂。師乃訓匠",
    "X33n0625_004:0183a05": "之稱。所謂自能以妙法。而為軌則。由教起行。由行",
    "X33n0625_004:0183a06": "入證。還能以此妙法。訓匠於人。亦令他由教起行。",
    "X33n0625_004:0183a07": "由行入證。如是則自軌。亦此妙法。匠他亦此妙法。",
    "X33n0625_004:0183a08": "故名妙法蓮華經法師品也。△品文分二。初明能",
    "X33n0625_004:0183a09": "持之人尊。二明所持之法勝。初二。初長行。二偈頌。",
    "X33n0625_004:0183a10": "初有三。初明聞經得益。二示五種法師。三舉信毀",
    "X33n0625_004:0183a11": "罪福。初二。初明現在。",
    "X33n0625_004:0183a12": "爾時世尊。因藥王菩薩。告八萬大士。藥王。汝見是大",
    "X33n0625_004:0183a13": "眾中。無量諸天龍王。夜叉。乾闥婆。阿修羅。迦樓羅。緊",
    "X33n0625_004:0183a14": "那羅。摩睺羅伽。人與非人。及比丘比丘尼。優婆塞優",
    "X33n0625_004:0183a15": "婆夷。求聲聞者。求辟支佛者。求佛道者。如是等類。咸",
    "X33n0625_004:0183a16": "於佛前。聞妙法華經。一偈一句。乃至一念隨喜者。我",
    "X33n0625_004:0183a17": "皆與授起。當得阿耨多羅三藐三菩提。",
    "X33n0625_004:0183a18": "因藥王告八萬者。若八萬大士。則忍力已充。堪能",
    "X33n0625_004:0183a19": "在在流通。此之妙法。固所當詔告者。然必因憑藥",
    "X33n0625_004:0183a20": "王而告。其意在何。蓋藥王是能行苦行之人。而燒",
    "X33n0625_004:0183a21": "身燒臂。不唯供養於佛。亦且供養此經。今如來欲",
    "X33n0625_004:0183a22": "彼八萬大士。流通此經。亦當如其苦行。以為流通。",
    "X33n0625_004:0183a23": "故因藥王而告之。無量諸天下。是舉其品類。有八",
    "X33n0625_004:0183a24": "部四眾。三乘之不同。言求佛道者。即是菩薩。乘三",
    "X33n0625_004:0183b01": "祇伏惑。百劫行因。求於木菩提樹下。所成之佛道",
    "X33n0625_004:0183b02": "也。咸於佛前下。是出其聞法。一偈一句。是言其聞",
    "X33n0625_004:0183b03": "之少。一念隨喜。是言其解之淺也。皆與授記者。無",
    "X33n0625_004:0183b04": "論其聞少解淺。皆與之授記也。然聞少解淺者。尚",
    "X33n0625_004:0183b05": "與記。則聞多解深者。不待言可知矣。△二明滅後。",
    "X33n0625_004:0183b06": "佛告藥王。又如來滅度之後。若有人聞妙法華經。乃",
    "X33n0625_004:0183b07": "至一偈一句。一念隨喜者。我亦與授阿耨多羅三藐",
    "X33n0625_004:0183b08": "三菩提記。",
    "X33n0625_004:0183b09": "滅後義亦如前。所以若現在。若滅後。若聞少。若聞",
    "X33n0625_004:0183b10": "多。若解淺。若解深。莫不與之授記者。蓋一切眾生。",
    "X33n0625_004:0183b11": "皆有三因佛性。一是正因。二是了因。三是緣因。既",
    "X33n0625_004:0183b12": "皆具三因。則自當與記矣。何者。若正因。則聖凡平",
    "X33n0625_004:0183b13": "等。生佛一如。在聖亦不增。在凡亦不減。得之不為",
    "X33n0625_004:0183b14": "高。失之不為下。既其平等一如。則約正因。當與之",
    "X33n0625_004:0183b15": "記矣。故常不輕云。汝等皆當作佛。即一切眾生。皆",
    "X33n0625_004:0183b16": "具正因。而當作佛也。法音經耳。便成了因。如經云。",
    "X33n0625_004:0183b17": "佛種從緣起。是故說一乘。若有聞法者。無一不成",
    "X33n0625_004:0183b18": "佛。既佛種從緣而起。聞法無不成佛。則約了因。亦",
    "X33n0625_004:0183b19": "當與之記矣。由聞法。起種種行。便成緣因。如經云。",
    "X33n0625_004:0183b20": "乃至舉一手。或復小低頭。或一香一華。皆已成佛",
    "X33n0625_004:0183b21": "道。既一香一華。無非成佛之因。則約緣因。亦當與",
    "X33n0625_004:0183b22": "之記矣。故無論其現在滅後。解深解淺。莫不皆與。",
    "X33n0625_004:0183b23": "當得菩提之記也。△二示五種法師二。初明現在。",
    "X33n0625_004:0183b24": "二明滅後。初二。初明下品。",
    "X33n0625_004:0183c01": "若復有人。受持讀誦。解說書寫。妙法華經。乃至一偈。",
    "X33n0625_004:0183c02": "於此經卷。敬視如佛。種種供養。華香瓔珞。末香塗香",
    "X33n0625_004:0183c03": "燒香。繒蓋幢旛。衣服技樂。乃至合掌恭敬。藥王當知",
    "X33n0625_004:0183c04": "是諸人等。已曾供養。十萬億佛。於諸佛所。成就大願。",
    "X33n0625_004:0183c05": "愍眾生故。生此人間。藥王若有人問。何等眾生。於未",
    "X33n0625_004:0183c06": "來世。當得作佛。應示是諸人等。於未來世。必得作佛。",
    "X33n0625_004:0183c07": "何以故。若善男子。善女人。於法華經。乃至一句。受持",
    "X33n0625_004:0183c08": "讀誦。解說書寫。種種供養經卷。華香瓔珞。末香塗香",
    "X33n0625_004:0183c09": "燒香。繒蓋幢幡。衣服技樂。合掌恭敬。是人一切世間。",
    "X33n0625_004:0183c10": "所應瞻奉。應以如來供養。而供養之。當知此人。是大",
    "X33n0625_004:0183c11": "菩薩。成就阿耨多羅三藐三菩提。哀愍眾生。願生此",
    "X33n0625_004:0183c12": "間。廣演分別。妙法華經。",
    "X33n0625_004:0183c13": "五種者。即受持乃至書寫也。然此五種。既皆法師。",
    "X33n0625_004:0183c14": "則能以妙法。自軌軌人。方得名為法師。若直爾受",
    "X33n0625_004:0183c15": "持。乃至直爾書寫者。則以何為自軌。以何為軌他。",
    "X33n0625_004:0183c16": "故受持者。須知受持之所自。乃至書寫者。須知書",
    "X33n0625_004:0183c17": "寫之所自。則方可自軌軌他。而得名為法師也。蓋",
    "X33n0625_004:0183c18": "此經所詮顯者。唯是諸法實相。諸法即三千性相",
    "X33n0625_004:0183c19": "百界千如之諸法。而此三千諸法。莫不相相皆真。",
    "X33n0625_004:0183c20": "法法皆實。全體實相。故受持者。若能了此所詮。無",
    "X33n0625_004:0183c21": "非實相。則受持之時。即能於諸法相應。云何相應。",
    "X33n0625_004:0183c22": "謂外不見有所持之經。內不見有能持之人。既內",
    "X33n0625_004:0183c23": "外一如。能所泯絕。即所謂之空觀也。雖則能所泯",
    "X33n0625_004:0183c24": "絕。而不妨我為能持。經為所持。而能所歷然。即所",
    "X33n0625_004:0184a01": "謂之假觀也。就其能所歷然之處。而元是泯絕。就",
    "X33n0625_004:0184a02": "其能所泯絕之處。而不妨歷然。即所謂之中觀也。",
    "X33n0625_004:0184a03": "空觀若成。則真諦理自顯。假觀若成。則俗諦理自",
    "X33n0625_004:0184a04": "顯。中觀若成。則中諦理自顯。真諦一顯。則般若德",
    "X33n0625_004:0184a05": "成。俗諦一顯。則解脫德成。中諦一顯。則法身德成。",
    "X33n0625_004:0184a06": "此三觀圓修。三諦圓顯。三德圓成。則便可以此而",
    "X33n0625_004:0184a07": "自軌。亦可以此而軌他。故得受持者。亦名為法師",
    "X33n0625_004:0184a08": "也。受持既爾。則讀誦解說書寫。亦復皆然。故此五",
    "X33n0625_004:0184a09": "種。皆得名法師也。敬視如佛者。佛在世時。天上天",
    "X33n0625_004:0184a10": "下。唯佛獨尊。世出世間。咸所恭敬。今雖滅度。此經",
    "X33n0625_004:0184a11": "乃是佛暢本懷。明大事之法身舍利。故當敬視如",
    "X33n0625_004:0184a12": "佛。種種下。明彼五種法師。不但能受持乃至書寫",
    "X33n0625_004:0184a13": "而已。以其能敬視如佛故。亦能興十種供養也。藥",
    "X33n0625_004:0184a14": "王當知下。是明其宿種。愍眾生故生此人間。是明",
    "X33n0625_004:0184a15": "其現功。生有三種。有乘神力而生者。有稟誓願而",
    "X33n0625_004:0184a16": "生者。有為業牽而生者。今言生此人間。乃稟誓願",
    "X33n0625_004:0184a17": "而生。流通此經也。若有人問下。是明其來報。何以",
    "X33n0625_004:0184a18": "故下。是出其意。謂何以得知是人。宿種現功來報。",
    "X33n0625_004:0184a19": "皆如此之勝。故云若善男子等。能於此經。五種而",
    "X33n0625_004:0184a20": "為自軌軌人。及興十種供養。則此人甚為難得。凡",
    "X33n0625_004:0184a21": "一切世間。皆應瞻仰奉覲也。一切世間者。即九種",
    "X33n0625_004:0184a22": "世間。以此經明九界皆歸佛界。乃是如來出世大",
    "X33n0625_004:0184a23": "事因緣。欲令一切開佛知見。是人能以此經自軌。",
    "X33n0625_004:0184a24": "而興供養。則不久自能開佛知見。復能軌他。則使",
    "X33n0625_004:0184b01": "人亦能開佛知見。因稟誓願力故。哀愍眾生。來生",
    "X33n0625_004:0184b02": "此間。弘法化生。故知是大菩薩。則宿種之勝。蓋可",
    "X33n0625_004:0184b03": "知矣。以其能廣演此經。則現功之勝。亦可知矣。是",
    "X33n0625_004:0184b04": "故應以如來之供而供之。言其來報之勝。當得作",
    "X33n0625_004:0184b05": "佛者。更可知矣。△二明上品。",
    "X33n0625_004:0184b06": "何況盡能受持。種種供養者。藥王當知是人。自捨清",
    "X33n0625_004:0184b07": "淨業報。於我滅度後。愍眾生故。生於惡世。廣演此經。",
    "X33n0625_004:0184b08": "乃況出上品。受持是別舉五種法師之一。以該其",
    "X33n0625_004:0184b09": "四。種種供養是總明。言盡能者。謂此經全部。皆能",
    "X33n0625_004:0184b10": "受持。皆能供養也。上但能受持供養一偈。故是下",
    "X33n0625_004:0184b11": "品。此中盡能受持供養全部。故稱上品也。次藥王",
    "X33n0625_004:0184b12": "下。明其功行。言清淨業報者。是人既能受持。則必",
    "X33n0625_004:0184b13": "能依解而起觀行。至於相似。若至相似。則麤垢先",
    "X33n0625_004:0184b14": "落。見思已除。而得六根清淨。所感之報也。此明宿",
    "X33n0625_004:0184b15": "種。於我滅後下。是明其現功。謂是人所有之報。以",
    "X33n0625_004:0184b16": "是清淨。而宿種極其勝矣。自既清淨。還欲令人亦",
    "X33n0625_004:0184b17": "得清淨。故捨自清淨之業報。哀愍眾生。稟誓願力。",
    "X33n0625_004:0184b18": "而生此五濁惡世之中。以為廣演分別妙法華經",
    "X33n0625_004:0184b19": "也。則其來報之勝。當作佛者。亦不待言。自知矣。△",
    "X33n0625_004:0184b20": "二明滅後二。初明下品。",
    "X33n0625_004:0184b21": "若是善男子。善女人。我滅度後。能竊為一人。說法華",
    "X33n0625_004:0184b22": "經。乃至一句。當知是人。則如來使。如來所遣。行如來",
    "X33n0625_004:0184b23": "事。",
    "X33n0625_004:0184b24": "竊為一人。說一句者。以下品之人。學問有所未廣。",
    "X33n0625_004:0184c01": "知見有所未充。而於種種問難。有所未能盡答者。",
    "X33n0625_004:0184c02": "故但能竊為一人。說於一句。不能於大眾之中廣",
    "X33n0625_004:0184c03": "演此經也。言如來使者。主之所使曰使。如來為一",
    "X33n0625_004:0184c04": "化之主。既此妙法華經。教化一切。而說此經之時。",
    "X33n0625_004:0184c05": "乃如理而說。稱智而談。故此經是無上之妙教。此",
    "X33n0625_004:0184c06": "法師。雖竊為一人。說於一句。全即如來如理稱智",
    "X33n0625_004:0184c07": "之所說者。故是如來之使也。如來所遣等者。如來",
    "X33n0625_004:0184c08": "更無他事。唯以說法化生為事。而此法師。難說一",
    "X33n0625_004:0184c09": "句。亦是說法。雖為一人。亦是化生。故即是如來之",
    "X33n0625_004:0184c10": "所遣。而行於如來之事也。△二明上品。",
    "X33n0625_004:0184c11": "何況於大眾中。廣為人說。",
    "X33n0625_004:0184c12": "何況等者。謂下品一句之法師。尚是如來使。為如",
    "X33n0625_004:0184c13": "來所遣。而行如來之事。況乎上品之法師。於大眾",
    "X33n0625_004:0184c14": "中。則不獨竊為一人。而廣為人說。則不獨一句。演",
    "X33n0625_004:0184c15": "為全部。而非如來之使。乃至於行如來之事耶。△",
    "X33n0625_004:0184c16": "三舉信毀罪福二。初明毀者得罪。",
    "X33n0625_004:0184c17": "藥王若有惡人。以不善心。於一劫中。現於佛前。常毀",
    "X33n0625_004:0184c18": "罵佛。其罪尚輕。若人以一惡言。毀訾在家出家。讀誦",
    "X33n0625_004:0184c19": "法華經者。其罪甚重。",
    "X33n0625_004:0184c20": "言惡人。於一劫中。則時分極久矣。常毀罵佛。則言",
    "X33n0625_004:0184c21": "語極惡矣。此自然獲無量之重罪。然而猶輕。故言",
    "X33n0625_004:0184c22": "若有(云云)。若人以一惡言毀訾等者。其人未必本",
    "X33n0625_004:0184c23": "是惡人。內心亦未必懷於不善。時分亦不須經其",
    "X33n0625_004:0184c24": "久。但以一言毀訾。則言語未必極其麤惡。然其所",
    "X33n0625_004:0185a01": "獲之罪。較之於前。甚為深重。此乃如來。巧為格量。",
    "X33n0625_004:0185a02": "極言其毀訾法師之罪為甚重。以明法師不可毀。",
    "X33n0625_004:0185a03": "非實有罵佛一劫之事也。然畢竟罵佛之罪尚輕。",
    "X33n0625_004:0185a04": "而毀訾之罪甚重。其故維何。蓋在如來。則惑障無",
    "X33n0625_004:0185a05": "不破。諦理無不明。則雖毀而不瞋。譽之而不喜。逆",
    "X33n0625_004:0185a06": "之而不損。順之而不增。以其毀罵。無減損於如來。",
    "X33n0625_004:0185a07": "故其罪尚輕。若夫在家與出家者。雖能讀誦此經。",
    "X33n0625_004:0185a08": "然於惑障猶未破。諦理猶未明。則以一言毀訾之",
    "X33n0625_004:0185a09": "時。便生瞋怒。或因之而棄捨所讀所誦者有之。既",
    "X33n0625_004:0185a10": "棄捨讀誦。則何由生解。起行而入證。自既不能如",
    "X33n0625_004:0185a11": "是。又何能教化於他。所以道法從此而絕。佛種從",
    "X33n0625_004:0185a12": "是而斷。故其毀訾之罪甚重也。△二明信者獲福。",
    "X33n0625_004:0185a13": "藥王其有讀誦法華經者。當知是人。以佛莊嚴。而自",
    "X33n0625_004:0185a14": "莊嚴。則為如來。肩所荷擔。其所至方。應隨向禮。一心",
    "X33n0625_004:0185a15": "合掌。恭敬供養。尊重讚歎。華香瓔珞。末香塗香燒香。",
    "X33n0625_004:0185a16": "繒葢幢幡。衣服餚饌。作諸伎樂。人中上供。而供養之。",
    "X33n0625_004:0185a17": "應持天寶。而以散之。天上寶聚。應以奉獻。所以者何。",
    "X33n0625_004:0185a18": "是人歡喜說法。須臾聞之。即得究竟。阿耨多羅三藐",
    "X33n0625_004:0185a19": "三菩提故。",
    "X33n0625_004:0185a20": "佛莊嚴者。無別莊嚴。唯以定慧莊嚴也。今是人讀",
    "X33n0625_004:0185a21": "誦時。了知無有能誦之人。及所誦之經。則能所泯",
    "X33n0625_004:0185a22": "絕。即以如來之定。而自莊嚴也。即能所泯絕處。又",
    "X33n0625_004:0185a23": "不妨我為能誦。經為所誦。則能所分明。此即以如",
    "X33n0625_004:0185a24": "來之慧。而自莊嚴也。荷擔者。在背曰荷。在肩曰擔。",
    "X33n0625_004:0185b01": "如來所荷所擔者。唯無上菩提。今是人讀誦此經。",
    "X33n0625_004:0185b02": "則能生解起行而入證。得成無上菩提也。其所至",
    "X33n0625_004:0185b03": "方者。能讀誦此實相妙經。為佛所荷擔者。則全人",
    "X33n0625_004:0185b04": "即法。全法是人。而念念是實相。亦復處處是實相。",
    "X33n0625_004:0185b05": "故隨其所至之方。應隨向禮也。一心等者。謂不唯",
    "X33n0625_004:0185b06": "三業恭敬。應加華香等。十種供養也。因其全法是",
    "X33n0625_004:0185b07": "人。全人是法。在人間為人中之第一。在天中為天",
    "X33n0625_004:0185b08": "中之第一。故應以人中上供而供。天上寶聚而奉",
    "X33n0625_004:0185b09": "也。所以者何下轉釋。意謂何以而應方向禮。乃至",
    "X33n0625_004:0185b10": "天寶奉獻。故釋云。是人歡喜說法。須臾聞之。即得",
    "X33n0625_004:0185b11": "究竟菩提故也。言是人歡喜者。非見其向禮供養",
    "X33n0625_004:0185b12": "等而生歡喜。正見前人能為如是。知其為法之情",
    "X33n0625_004:0185b13": "切。而有可化之機。故生歡喜也。若說法時。亦不須",
    "X33n0625_004:0185b14": "久聞。即須臾聞之。便得究竟菩提。何以故。若聞他",
    "X33n0625_004:0185b15": "經。而生解起行。則入證時。或但二乘。或但偏漸。今",
    "X33n0625_004:0185b16": "經若不聞則已。若聞之而起解行證。便登初發心",
    "X33n0625_004:0185b17": "住。一發一切發。發心究竟二不別。故即究竟菩提",
    "X33n0625_004:0185b18": "也。",
    "X33n0625_004:0185b20": "妙法蓮華經演義卷第四之一"
}