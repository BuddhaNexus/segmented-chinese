{
    "T38n1767_033:0224b02": "大般涅槃經疏卷第三十三",
    "T38n1767_033:0224b04": "隋章安頂法師撰",
    "T38n1767_033:0224b05": "唐天台沙門湛然再治",
    "T38n1767_033:0224b06": "陳如品之二",
    "T38n1767_033:0224b07": "[0224b07] 起卷是第六外道文為二。初論義。後歸伏。論",
    "T38n1767_033:0224b08": "義有二番。初番問眾生何法故起常無常等",
    "T38n1767_033:0224b09": "六十二見。佛答。不知色故起常無常。乃至不",
    "T38n1767_033:0224b10": "知識故起常無常等。夫言色者。先業為因。今",
    "T38n1767_033:0224b11": "世父母衣食為緣。虛偽假合謂有定性。所以",
    "T38n1767_033:0224b12": "能起常無常等。乃至不知於識亦起諸見。次",
    "T38n1767_033:0224b13": "番更問。知何色知何識故不起諸見。佛言。知",
    "T38n1767_033:0224b14": "色但是因緣和合無主無我即無諸見。乃至",
    "T38n1767_033:0224b15": "知識亦復如是。梵志言唯願為我下。二是歸",
    "T38n1767_033:0224b16": "伏。文云。捨故等者。故名無明與愛。新名取有。",
    "T38n1767_033:0224b17": "解者為二。一云。無明與愛是過去所以名故。",
    "T38n1767_033:0224b18": "取有現在所以名新。愛是現在那忽言故乃強",
    "T38n1767_033:0224b19": "解云由行得愛。此解不然。二云。若據煩惱無",
    "T38n1767_033:0224b20": "明愛為新。若據業者取有為故。此亦不可。取",
    "T38n1767_033:0224b21": "是煩惱那忽為新。無明愛新那忽屬業。最為",
    "T38n1767_033:0224b22": "不可。又一解云。不須云過現及煩惱業。但論",
    "T38n1767_033:0224b23": "無明與愛是起身本。取從無明愛起即是枝",
    "T38n1767_033:0224b24": "末。所以名新。無前諸失。上云。無明為父貪愛",
    "T38n1767_033:0224b25": "為母。若尊敬此死入無間。又云。生死本際凡",
    "T38n1767_033:0224b26": "有二種無明與愛此豈非故。今約三世現在",
    "T38n1767_033:0224b27": "望過去無明。是故。未來望現在愛即是故。與",
    "T38n1767_033:0224b28": "觀師同又不失三世。文云。我今已得正法淨",
    "T38n1767_033:0224b29": "眼。或法眼淨此應無異。特是左右之異。十五",
    "T38n1767_033:0224c01": "日後得羅漢者。悟有早晚。犢子梵志下。第七",
    "T38n1767_033:0224c02": "外道文為三。一緣起二論義。三歸伏。亦以默",
    "T38n1767_033:0224c03": "然為緣起者。不得例前表其儒雅。是故徐詳",
    "T38n1767_033:0224c04": "待三方答。犢子言下二是論義。此無自執但",
    "T38n1767_033:0224c05": "咨正義故因佛默。先問默意。次佛思。默意乃",
    "T38n1767_033:0224c06": "開問端。次犢子言下正論義。既無自執但問",
    "T38n1767_033:0224c07": "正義。於中二。先問法。次問人。初問法中二。",
    "T38n1767_033:0224c08": "先問。次佛答。答中又二。先許。次正答三種十",
    "T38n1767_033:0224c09": "種。於中先雙釋。次雙結。於釋中云解脫欲者。",
    "T38n1767_033:0224c10": "此是無貪善根。次問能修善斷惑之人者。其",
    "T38n1767_033:0224c11": "欲修習先訪其人。若有高例我亦隨修。此中",
    "T38n1767_033:0224c12": "但問出家。二眾兼得。四眾。斷一切有者。此明",
    "T38n1767_033:0224c13": "羅漢即出家二眾。得阿那含者。即問在家二",
    "T38n1767_033:0224c14": "眾。度疑彼岸者。少分稱得度。此中再明優婆",
    "T38n1767_033:0224c15": "塞者。有離欲者有妻子者。文云。受五欲樂而",
    "T38n1767_033:0224c16": "心無疑網者。是佛皆答非一二三乃至五百",
    "T38n1767_033:0224c17": "者何。如大品明大數五千分。然諸經中多明",
    "T38n1767_033:0224c18": "五百弟子。此是數方之言。從世尊我於今者",
    "T38n1767_033:0224c19": "樂說譬下。第三歸伏。於中五。先請述。次佛許。",
    "T38n1767_033:0224c20": "三述己。四請出家。佛令四月試。優婆塞經明",
    "T38n1767_033:0224c21": "必四月。言四月者只是。一時。根性不同復不",
    "T38n1767_033:0224c22": "一種。聞不一種即求出家。五佛聽出家。出家",
    "T38n1767_033:0224c23": "後修行得益。言二法者。或言止觀。或定慧。奢",
    "T38n1767_033:0224c24": "摩舍摩輕重音異。報佛恩者。依法修行是報",
    "T38n1767_033:0224c25": "佛恩。納衣梵志下。第八外道。此亦出家外道",
    "T38n1767_033:0224c26": "常服此納。因衣名人。此間亦有麻襦。杯度之",
    "T38n1767_033:0224c27": "流。文為二。初論義。後歸伏。論義又二。初執後",
    "T38n1767_033:0224c28": "破。初執者。開善分初文為八復次。一據煩惱。",
    "T38n1767_033:0224c29": "二據五大。三據鐶釧。四據自性。五據五塵。六",
    "T38n1767_033:0225a01": "據五根。七據小兒。八據有無。招提分此文為",
    "T38n1767_033:0225a02": "二。初難正義。後立邪義就初復二。一非業行。",
    "T38n1767_033:0225a03": "後難煩惱。觀師分為四初一復次難因緣義。",
    "T38n1767_033:0225a04": "次三復次立自性義。三一復次重難正義。四",
    "T38n1767_033:0225a05": "三復次重立自性。但分文在人孰是孰非。且",
    "T38n1767_033:0225a06": "依觀師諸師多云。納衣正問眾生之始三界",
    "T38n1767_033:0225a07": "流來。弘廣問終咨決如來涅槃。問始是問流",
    "T38n1767_033:0225a08": "來。問終是問反出。觀師據三文推之。一陳",
    "T38n1767_033:0225a09": "如若弘廣云。若人來問常無常有始佛常默",
    "T38n1767_033:0225a10": "然。若納衣問始佛何故答。二其初難。眾生無",
    "T38n1767_033:0225a11": "量世中作善不善業。未來還得善不善報。此",
    "T38n1767_033:0225a12": "問行業因果。何關問始。三可中問於初流來",
    "T38n1767_033:0225a13": "者。佛答不去。何者界外初起一念流來。此之",
    "T38n1767_033:0225a14": "流來。復何處來。向前推之永不可得。知答不",
    "T38n1767_033:0225a15": "去。由不作此問故如來解釋。納衣正問因緣。",
    "T38n1767_033:0225a16": "愛闡生義。惡因緣死見地獄時。反更生愛而",
    "T38n1767_033:0225a17": "生其中。善因緣死則見天堂。而生愛者則生",
    "T38n1767_033:0225a18": "其中。解此數論不同。數人言。於生陰前起愛",
    "T38n1767_033:0225a19": "潤生。有身有惑同在一時。亦起愛心即便得",
    "T38n1767_033:0225a20": "身。此即身先煩惱在後。論人云。於死陰後起",
    "T38n1767_033:0225a21": "愛潤生。即煩惱在前身乃在後。初難因緣又",
    "T38n1767_033:0225a22": "兩。初領旨而非。次難煩惱文又為四。一領旨。",
    "T38n1767_033:0225a23": "二雙難。三別難。四總結。此下牒佛所說。煩惱",
    "T38n1767_033:0225a24": "與身故云領旨若因煩惱下。第二雙難又三。",
    "T38n1767_033:0225a25": "先兩定。次兩難。三兩結。初兩定可見。兩難者。",
    "T38n1767_033:0225a26": "初云。若煩惱在先全未有身。那得煩惱。煩惱",
    "T38n1767_033:0225a27": "何處住。煩惱因誰生。若煩惱復因煩惱。煩惱",
    "T38n1767_033:0225a28": "知不是先故言不可。次難身在先者。則不從",
    "T38n1767_033:0225a29": "煩惱而得是身。身既不從煩惱。煩惱亦不因",
    "T38n1767_033:0225b01": "身。此俱不可。若言一時下三別難。既言因果",
    "T38n1767_033:0225b02": "不應一時。先後一時下。四是總結三義。三皆不",
    "T38n1767_033:0225b03": "可。故知諸法不從因緣。復次瞿曇堅是地性",
    "T38n1767_033:0225b04": "下。次立邪自性之義有三復次。彼明地性堅",
    "T38n1767_033:0225b05": "乃至空性無閡。體性如此非因緣成。五大",
    "T38n1767_033:0225b06": "既爾一切亦然。即自性義。復次世間之法有",
    "T38n1767_033:0225b07": "定用處。證成前義。在額名鬘等者。如此土嚴",
    "T38n1767_033:0225b08": "具。故初舉工匠揆木為難。直者任床。曲者任",
    "T38n1767_033:0225b09": "機。復舉五道為難。乃言。自性生地獄等。又舉",
    "T38n1767_033:0225b10": "陸龜生即入水。海裏蚶蛤誰之刻畫。三舉貪",
    "T38n1767_033:0225b11": "欲。一復次更難因緣前非佛旨。後乃作難。難",
    "T38n1767_033:0225b12": "有四意。一難貪不對塵。如人睡時亦不對塵",
    "T38n1767_033:0225b13": "而生欲貪。二難小兒初生無所分別亦復生",
    "T38n1767_033:0225b14": "貪。三難賢聖在於山林。雖離五塵亦復生貪。",
    "T38n1767_033:0225b15": "四難自有對塵貪對塵不貪。並是自性。第四",
    "T38n1767_033:0225b16": "有三復次重立邪義。初明五根不具而多財。",
    "T38n1767_033:0225b17": "五根雖具而少祿。根若不具則過去作惡。今",
    "T38n1767_033:0225b18": "生何以多財。若根具者過去行善。今生何以",
    "T38n1767_033:0225b19": "貧窮。並是性爾不關因緣。第二復次可見。第",
    "T38n1767_033:0225b20": "三復次舉有無難。彼以虛空為有。兔角為無。",
    "T38n1767_033:0225b21": "誰作虛空之有。誰使兔角令無。二事既然一",
    "T38n1767_033:0225b22": "切亦爾。皆是自性。佛言下答。以答望問略有",
    "T38n1767_033:0225b23": "三異。一有無。二鄭重。三不次第。言有無者。",
    "T38n1767_033:0225b24": "前有四難為八復次。今但七復次。何故爾。佛",
    "T38n1767_033:0225b25": "答七難竟其即領解。是故不答第八難也。鄭",
    "T38n1767_033:0225b26": "重者。重答第二難。何故爾。性是其宗故再破",
    "T38n1767_033:0225b27": "之。不次第者。第一答第二。第二答第三。第三",
    "T38n1767_033:0225b28": "答第四。第四答第一。第五重答第二。第六答",
    "T38n1767_033:0225b29": "第五。第七答第六。第八答第七。初答第二破",
    "T38n1767_033:0225c01": "立自性義者。彼以五大不從緣生。例一切法",
    "T38n1767_033:0225c02": "亦不從緣。佛逐破之。汝立五大不從緣生。是",
    "T38n1767_033:0225c03": "故名常。例一切法不從緣生。亦應是常。汝言",
    "T38n1767_033:0225c04": "用處下。是第二答第三破其證義。彼云。鐶釧",
    "T38n1767_033:0225c05": "無有因緣。佛破云。皆從因緣得名。亦從因緣",
    "T38n1767_033:0225c06": "得義。名鬘名纓。此是從因得名。匠為箭槊。此",
    "T38n1767_033:0225c07": "從因得義。若性是箭無假工匠。況本是鐶。今",
    "T38n1767_033:0225c08": "打為釧改釧為鐶。向是曲者任機。熨機直為",
    "T38n1767_033:0225c09": "床。向時直者為床。今熨床曲為機。皆是因緣",
    "T38n1767_033:0225c10": "何性之有。汝言如龜陸生下。第三破彼第四",
    "T38n1767_033:0225c11": "復次。中有七事。為破七事。此即初事。何不入",
    "T38n1767_033:0225c12": "火[口*數]角。正反彼宗。若言諸法悉有自性下。第",
    "T38n1767_033:0225c13": "二事。其上復次中全無此語。但言誰有教者。",
    "T38n1767_033:0225c14": "而今有此破者。既云利是性爾。鈍亦如之。豈",
    "T38n1767_033:0225c15": "有教而長耶。若一切法有自性下。第三事。明",
    "T38n1767_033:0225c16": "婆羅門不應祠祀。世間語法有三下。第四事。",
    "T38n1767_033:0225c17": "明皆有造作之語寧是自然。若言諸法悉有自",
    "T38n1767_033:0225c18": "性下。第五事。縱則應定。若一切法有定性下。",
    "T38n1767_033:0225c19": "第六事。明既其無定則應從緣。汝說一切法",
    "T38n1767_033:0225c20": "下。第七事。明說喻故。故知無性。若使解則性",
    "T38n1767_033:0225c21": "解何勞為說。若不解者性自不解。雖復說喻",
    "T38n1767_033:0225c22": "無所成益。善男子汝言身為在先下。第四追",
    "T38n1767_033:0225c23": "破彼第一復次。但前難本有四。一領旨。二雙",
    "T38n1767_033:0225c24": "難。三別難。四總結。今答不一一相對。但總答",
    "T38n1767_033:0225c25": "之。而此四意。但正難中本來有三。一者難身",
    "T38n1767_033:0225c26": "在先。二難煩惱在先。三煩惱與身一時。別難",
    "T38n1767_033:0225c27": "中即無。結難中有之。今亦答三。初答身在先",
    "T38n1767_033:0225c28": "難。次答一時之難。後答煩惱在先難。初又二。",
    "T38n1767_033:0225c29": "先雙非。次正答三難。此下第一答身在先。然",
    "T38n1767_033:0226a01": "佛之本義說煩惱為身因。則彼應正難煩惱",
    "T38n1767_033:0226a02": "在先所以。又難身在先者。相對而來。非其本",
    "T38n1767_033:0226a03": "意。今欲答正先發遣旁。故先云。我無此說。汝",
    "T38n1767_033:0226a04": "義亦然。何忽難此本。欲難我還成我義。善男",
    "T38n1767_033:0226a05": "子一切眾生下。第二答一時之難。就文為三。",
    "T38n1767_033:0226a06": "初明一時。次明前後。第三更取意答。初言一",
    "T38n1767_033:0226a07": "時者。除彼所計之一時。若是其所解言一時",
    "T38n1767_033:0226a08": "者。此則不可。今言一時此是前後而一時。亦",
    "T38n1767_033:0226a09": "是一時而前後(云云)。第二文中言其前後者。此",
    "T38n1767_033:0226a10": "是一時中之前後。無前後異一時。亦無一時異",
    "T38n1767_033:0226a11": "前後。今只於一時義中說有前後。即煩惱為",
    "T38n1767_033:0226a12": "前。身屬於後。煩惱是因身即是果。豈非因前",
    "T38n1767_033:0226a13": "果後。若如中論所明緣成由果。此有別意(云云)。",
    "T38n1767_033:0226a14": "私謂。諸大乘經云無始者。不獨云身。不獨煩",
    "T38n1767_033:0226a15": "惱。若一在前一則有始。今經從於對治化機",
    "T38n1767_033:0226a16": "以說。故云。要因煩惱故而得有身。仍帶理說",
    "T38n1767_033:0226a17": "故。云雖無前後。雖是不盡之詞。不盡是有餘",
    "T38n1767_033:0226a18": "之說。故知實理&#x5374;是權道之有餘。實而言之。",
    "T38n1767_033:0226a19": "非但過去言無先後。只於現在煩惱為身。而",
    "T38n1767_033:0226a20": "作因時亦無先後。何以故。因果無二色心體",
    "T38n1767_033:0226a21": "一。三道三德一念無乖。五陰五脫剎那理等。",
    "T38n1767_033:0226a22": "貴在衲衣執破。破已了性同空。空無前後內",
    "T38n1767_033:0226a23": "外誰施。三十六軸唯從涅槃。五十二眾咸成",
    "T38n1767_033:0226a24": "佛性。至此不了終歸結緣。此兩段只有二行。",
    "T38n1767_033:0226a25": "餘經文是釋疑之要也。從汝意若謂如人二眼",
    "T38n1767_033:0226a26": "下。第三更取意破。若言煩惱與身是一時者。",
    "T38n1767_033:0226a27": "不應前後。如牛二角左不因右右不因左。是",
    "T38n1767_033:0226a28": "事不爾。如炷與明是一時有。而要因炷有明。",
    "T38n1767_033:0226a29": "終不因明有炷。煩惱與身亦然。但炷是燈器",
    "T38n1767_033:0226b01": "因燈有明。而云炷者但齊火燒者名炷。未燒",
    "T38n1767_033:0226b02": "之時不得名炷(云云)。明佛此義正是一時因果。",
    "T38n1767_033:0226b03": "舊說多謂此明眾生之始是一時因果。今謂",
    "T38n1767_033:0226b04": "不然。此不明眾生之始。但明眾生用業得身",
    "T38n1767_033:0226b05": "必由煩惱。自有二種。一者潤業。二者潤生。若",
    "T38n1767_033:0226b06": "潤業者身果為奢。今之所明正取潤生。若依",
    "T38n1767_033:0226b07": "數解。正以生陰之初有染污識。為潤生惑。即",
    "T38n1767_033:0226b08": "結一期果報。是為煩惱與身一時而有。於義為",
    "T38n1767_033:0226b09": "便。但今依後解。若靈味法師亦用生陰。云初",
    "T38n1767_033:0226b10": "起潤生愛。極似數義。其餘師並云。死陰之中",
    "T38n1767_033:0226b11": "起潤生愛。得言一時因果者。此前迦葉章中",
    "T38n1767_033:0226b12": "云。由愛無明二因緣故得住壽命。十地經云。",
    "T38n1767_033:0226b13": "有漏有取心生熱惱種子漸備。經云。有漏有",
    "T38n1767_033:0226b14": "取心生有漏種子。潤生之惑雖在前起。而正",
    "T38n1767_033:0226b15": "由識。是有漏故潤生之愛。所以結之是為取",
    "T38n1767_033:0226b16": "識。有漏已有即是一時因果之義。故此義意",
    "T38n1767_033:0226b17": "微采靈味之說。彼前難云。若言一時義亦不",
    "T38n1767_033:0226b18": "可。今答一時而有此義。殊堪反於邪難故也。",
    "T38n1767_033:0226b19": "故云汝意若謂如人二眼下。正取彼意破之。明",
    "T38n1767_033:0226b20": "雖俱是同時實有。相因之義如炷之有明。一",
    "T38n1767_033:0226b21": "時而有而復相因。汝意若謂身不在先下。第",
    "T38n1767_033:0226b22": "三答煩惱在前難又二。此先牒彼難。何以故",
    "T38n1767_033:0226b23": "下正破。但此中文有兩家讀之。一云。若以身",
    "T38n1767_033:0226b24": "先無因緣故名為無者此是牒於難。汝不應",
    "T38n1767_033:0226b25": "說者即是非之。汝不應作如此說一切皆有",
    "T38n1767_033:0226b26": "因緣者。還明一切法實有因緣。然不須如此分",
    "T38n1767_033:0226b27": "句。直云。汝不應說一切法有因緣也。然彼是",
    "T38n1767_033:0226b28": "自然之義無有因緣。而言汝不應說一切法",
    "T38n1767_033:0226b29": "有因緣者。然此三師外道。云有二十五諦皆",
    "T38n1767_033:0226c01": "悉相生。即因緣義。而與佛因緣義異。佛法據",
    "T38n1767_033:0226c02": "過去為因現在得果。彼家直據現在一世相",
    "T38n1767_033:0226c03": "生以為因緣。又如勒叉婆有依諦主諦。如五",
    "T38n1767_033:0226c04": "大造五根。五大是主諦。五根是依諦。並是因",
    "T38n1767_033:0226c05": "緣。如火大造眼令能見色。色是火家之求那。",
    "T38n1767_033:0226c06": "亦如空大造耳可能聞聲。聲是耳家之求那",
    "T38n1767_033:0226c07": "(云云)。若言不見下。復取彼意破之。汝若言不見",
    "T38n1767_033:0226c08": "身因故不說者。今現見缾從泥出何故不說。",
    "T38n1767_033:0226c09": "見故不說乃是違心。若見不見下。此明誰論",
    "T38n1767_033:0226c10": "汝見與不見。但云現論諸法皆從因緣。善男",
    "T38n1767_033:0226c11": "子若言一切諸法悉有自性下。第五重破第",
    "T38n1767_033:0226c12": "二五大性難。先且破其地大。佛翻其義酥蠟",
    "T38n1767_033:0226c13": "等物是彼家地。但酥蠟不定或時為水或時",
    "T38n1767_033:0226c14": "名地。是不定後更破之。白蠟等物舉為五大",
    "T38n1767_033:0226c15": "(云云)。不言三大四大寧非因緣耶。此中兩雙。",
    "T38n1767_033:0226c16": "前謂汝義說有五大。後說有香為地有色為",
    "T38n1767_033:0226c17": "火。如論文香相品中明。衛世師義。不言香為",
    "T38n1767_033:0226c18": "水色為地。寧非因緣耶。後雙者前謂汝義云",
    "T38n1767_033:0226c19": "從泥出缾從縷得衣。寧非因緣。後謂汝義濕",
    "T38n1767_033:0226c20": "是水大。假使由寒緣故凍。汝猶隨濕緣。是水",
    "T38n1767_033:0226c21": "不隨寒緣是地。又水凍時不名為地。故名為",
    "T38n1767_033:0226c22": "水。何故波動時不名為風者。此是芰角並難。",
    "T38n1767_033:0226c23": "若例難者。應言水本流性凍時不流而尚名",
    "T38n1767_033:0226c24": "為水者。風本動性。應有物不動尚不名風。而",
    "T38n1767_033:0226c25": "今此文若作芰角並意者。水本流性。凍時不",
    "T38n1767_033:0226c26": "流尚為水者。風本動性。波既是動應名為風。",
    "T38n1767_033:0226c27": "波雖是動不得名風。水既不流不得名水。又",
    "T38n1767_033:0226c28": "解此是例難。如水本流遇寒因緣凍而不流。",
    "T38n1767_033:0226c29": "而猶隨本為水。風本性動。遇水因緣激而成",
    "T38n1767_033:0227a01": "波。應猶隨本是風。若波動遂逐因緣成水。不",
    "T38n1767_033:0227a02": "名為風。凍時亦應逐因緣成地。地非是水。並",
    "T38n1767_033:0227a03": "意為水。本是流濕之性。凍時無流。守本濕性",
    "T38n1767_033:0227a04": "猶名為水者。風本動性風激成波。猶自名水",
    "T38n1767_033:0227a05": "不名風者。水凍成&#x6C37;應名為地。水凍成&#x6C37;守",
    "T38n1767_033:0227a06": "本濕性猶名水者。何異波動時守本動性應",
    "T38n1767_033:0227a07": "名為風。只為波動名水凍時名凍。所以得並。",
    "T38n1767_033:0227a08": "動是風大。水為浪時雖藉風為緣。猶隨因屬",
    "T38n1767_033:0227a09": "水。不隨動為風。寧非因緣。汝言非因五塵下。",
    "T38n1767_033:0227a10": "第六破彼第五。明五塵但為外緣。復由覺觀",
    "T38n1767_033:0227a11": "內因善惡。覺觀即生貪瞋。汝言具足諸根下。",
    "T38n1767_033:0227a12": "第七破彼第六。明業因不同致果報參差。如",
    "T38n1767_033:0227a13": "汝所言世間小兒下。第八破第七。明兒有啼",
    "T38n1767_033:0227a14": "笑則知有緣。又不破第八者二解。開善舊云。",
    "T38n1767_033:0227a15": "第八是二種。無法無不從緣。則無勞破。二冶",
    "T38n1767_033:0227a16": "城云。此破七竟。彼便領解是故不破。梵志言",
    "T38n1767_033:0227a17": "若一切法下。此是第二歸伏文為二。初作兩問",
    "T38n1767_033:0227a18": "汎爾求解。次從唯願為我去是正歸伏。佛知",
    "T38n1767_033:0227a19": "根利。直說二邊及與中間。彼即領悟。夫破義",
    "T38n1767_033:0227a20": "多方不唯一種。隨病用藥不定後前。若棄通",
    "T38n1767_033:0227a21": "從別須論次第。初起道樹多用因緣破性。次",
    "T38n1767_033:0227a22": "用無常苦空以破因緣。次用體破析。次用分",
    "T38n1767_033:0227a23": "別破析體空。次用中道破於二邊。次用圓常",
    "T38n1767_033:0227a24": "破於偏漸。如此等義。遍乎經論。今大涅槃圓",
    "T38n1767_033:0227a25": "常極說。而用因緣破彼納衣自性計者。蓋隨",
    "T38n1767_033:0227a26": "其病以此初藥而後用之。初後既然中間亦",
    "T38n1767_033:0227a27": "爾。於一切處以智方便。或隨欲隨宜隨治隨悟",
    "T38n1767_033:0227a28": "互用無失。而次第宛然。私謂。四悉義兼祕密",
    "T38n1767_033:0227a29": "不定。雖祕不定次第宛然。若得此意應具作",
    "T38n1767_033:0227b01": "所以使文義分明。因緣破性雖具經文。更須",
    "T38n1767_033:0227b02": "懸作無常析空乃至圓常等義。令法行成就。",
    "T38n1767_033:0227b03": "節目顯然皆與修多羅合。此義若成。破諸外",
    "T38n1767_033:0227b04": "道邪教邪執。破一切內道正教正義。破一切",
    "T38n1767_033:0227b05": "小乘聖賢教行位理。破一切大乘賢聖教行",
    "T38n1767_033:0227b06": "位理。包括佛法尚盡。況復執性外道耶。於十",
    "T38n1767_033:0227b07": "仙文中一一須作具載。則文煩故於納衣章",
    "T38n1767_033:0227b08": "中略出此意。得斯問意將對前後。縱橫用之",
    "T38n1767_033:0227b09": "(云云)。復有婆羅門名弘廣下。第九外道文為二。",
    "T38n1767_033:0227b10": "初論義。後歸伏。彼無所執直問知心念不。佛",
    "T38n1767_033:0227b11": "知其念故作異說。其本有四念。佛亦作四句",
    "T38n1767_033:0227b12": "答者。涅槃是常。有為無常。曲即邪見。直即八",
    "T38n1767_033:0227b13": "正。此四義者與其名同而意則異。故重問之。",
    "T38n1767_033:0227b14": "佛方為說即云。乞食是常。別請無常。曲是戶",
    "T38n1767_033:0227b15": "蘥。直是帝幢。即是以所懷之事默以試佛。佛",
    "T38n1767_033:0227b16": "知其意乃跨節用所表之理而以答之。答過其",
    "T38n1767_033:0227b17": "表所以更請。然[門@龠]字應門裏作。說文云。函[門@龠]",
    "T38n1767_033:0227b18": "下柱。今經中草下作。此乃草名。說文言雀麥",
    "T38n1767_033:0227b19": "也。後問八正能令滅盡。佛不答者。以此問意",
    "T38n1767_033:0227b20": "眾生修道皆滅盡者。應無復眾生。然至理中",
    "T38n1767_033:0227b21": "眾生無盡。是故不答。若有可盡即是有邊。私",
    "T38n1767_033:0227b22": "謂。準文恐且約事。舊用此文謂弘廣問終。善",
    "T38n1767_033:0227b23": "哉善哉下。二此明歸伏。其中發&#x8FF9;植因已久",
    "T38n1767_033:0227b24": "賢劫近成(云云)。靈味以此一人例九外道皆。並",
    "T38n1767_033:0227b25": "是權觀。師不許。並云。若見一人發&#x8FF9;例九非",
    "T38n1767_033:0227b26": "實。亦可九人是實反例一人非權。但諸人直",
    "T38n1767_033:0227b27": "云證果不明是&#x8FF9;。此人欲知城知道自作守",
    "T38n1767_033:0227b28": "門。既發大心非為小事。隨文判之不須盡例。",
    "T38n1767_033:0227b29": "爾時世尊下。第十外道有人云。此章有三與",
    "T38n1767_033:0227c01": "前小異不止化外。一為付囑。二為降魔。三化須",
    "T38n1767_033:0227c02": "跋為付囑者。以說經竟須付囑阿難。為降魔",
    "T38n1767_033:0227c03": "者。正法之障本由天魔。今以&#x546A;降令法無壅。",
    "T38n1767_033:0227c04": "為化須跋者。前諸外道&#x604A;邪難佛。佛降伏竟。",
    "T38n1767_033:0227c05": "須跋自恃不來。顧命阿難喚來得道。今明不",
    "T38n1767_033:0227c06": "然。皆化外道。詞異意同。何者。佛大慈無量非",
    "T38n1767_033:0227c07": "但當時破執。亦使將來救邪。所以顧命阿難",
    "T38n1767_033:0227c08": "付囑流通。阿難現為魔&#x7F82;。魔亦能&#x7F82;。障未來",
    "T38n1767_033:0227c09": "故以神&#x546A;&#x546A;之。使二世無壅。須跋自很表將",
    "T38n1767_033:0227c10": "來背化。遣阿難往召表流通傳法。故須跋來",
    "T38n1767_033:0227c11": "而得道。表於將來咸得歸正。作此消文。化外",
    "T38n1767_033:0227c12": "義成。流通不失。就文為四。初顧命阿難。二更",
    "T38n1767_033:0227c13": "論義。三正命阿難。四兼化須跋。初文二。先問。",
    "T38n1767_033:0227c14": "次答。此下是問。欲為付囑此經兼化須跋。所",
    "T38n1767_033:0227c15": "以顧命阿難所在。陳如言下二答。文為二。初",
    "T38n1767_033:0227c16": "明眾魔為亂。次明阿難受亂。先眾魔亂中二。",
    "T38n1767_033:0227c17": "先眾說為亂次。神通為亂。初眾說中云。毘伽",
    "T38n1767_033:0227c18": "羅那即是論文。亦言和伽羅那。梵音不同。然",
    "T38n1767_033:0227c19": "此中魔說。盡明佛法正義。不說魔邪之法。若",
    "T38n1767_033:0227c20": "說魔義念阿難解之。然其常聞如來所說。纔",
    "T38n1767_033:0227c21": "聞異義即不信受。若爾云何為亂。解云。或說",
    "T38n1767_033:0227c22": "十二因緣。或說四緣。復說四諦八諦等。以為",
    "T38n1767_033:0227c23": "惑亂。文云。三觀者有多種。一云。苦無常無我。",
    "T38n1767_033:0227c24": "一云觀陰入界。亦云。觀三毒。言七方便者。數",
    "T38n1767_033:0227c25": "人云。不淨觀總別四念處并&#x7157;法頂忍世第",
    "T38n1767_033:0227c26": "一。成論人云。一者觀色苦。二觀苦集。三觀苦",
    "T38n1767_033:0227c27": "滅。四觀苦道。五觀苦過。六觀苦出。七觀苦入。",
    "T38n1767_033:0227c28": "約一切法皆爾。從世尊阿難比丘見是事已",
    "T38n1767_033:0227c29": "下。二明阿難受亂。而阿難得初果親為佛侍。",
    "T38n1767_033:0228a01": "而今忽受眾魔所亂。此有二義。一者&#x8FF9;中現",
    "T38n1767_033:0228a02": "受。表神&#x546A;功方能降魔。二者阿難既不在座。",
    "T38n1767_033:0228a03": "欲令如來顧問。文殊往復論其德業。堪為付",
    "T38n1767_033:0228a04": "囑。河西解云。阿難所以為魔所惱凡有五義。",
    "T38n1767_033:0228a05": "一者陳如應是對揚化諸外道所以阿難不來",
    "T38n1767_033:0228a06": "在座。二者謂魔得度故示在彼。三者欲顯阿",
    "T38n1767_033:0228a07": "難內德八事。四者欲令阿難往召須跋。五者",
    "T38n1767_033:0228a08": "欲折阿難高心。爾時文殊白佛下。第二更論",
    "T38n1767_033:0228a09": "義釋疑。復為二。初問。次答。問中復二初問。",
    "T38n1767_033:0228a10": "具出菩薩自能流通。從何因緣故下。此問阿",
    "T38n1767_033:0228a11": "難何為獨蒙顧問。爾時世尊告文殊言下二",
    "T38n1767_033:0228a12": "答。文為三。初具述本緣。次現前稱歎。三正答",
    "T38n1767_033:0228a13": "二問。此初具述本緣。即是如來昔於僧中。命",
    "T38n1767_033:0228a14": "覓侍者之本緣(云云)。文殊師利阿難下。第二現",
    "T38n1767_033:0228a15": "前稱歎。若阿難在眾豈得歎美。又二。前歎八",
    "T38n1767_033:0228a16": "事不可思議。次歎希有。又云。毘舍浮佛七佛",
    "T38n1767_033:0228a17": "之名。定應如此脫。有本有舍浮者非。從如汝",
    "T38n1767_033:0228a18": "所說下。第三正答二問。明菩薩雖能流通。各",
    "T38n1767_033:0228a19": "有重任調伏眷屬。故不付囑。阿難下果。親為",
    "T38n1767_033:0228a20": "侍者。多聞最上。所以付之。長壽品初盛明聲",
    "T38n1767_033:0228a21": "聞不堪菩薩堪受。今付阿難不付菩薩。此有",
    "T38n1767_033:0228a22": "三義。一者前訶實行故言不堪。今明是權故",
    "T38n1767_033:0228a23": "言其堪。二者對揚大法弘宣深理其即不堪。",
    "T38n1767_033:0228a24": "於教文言受持章段其即堪能。下文自云。若",
    "T38n1767_033:0228a25": "阿難所不知者。弘廣菩薩自為宣說。深義正",
    "T38n1767_033:0228a26": "理即付菩薩。三者明聲聞者自有與奪。奪故",
    "T38n1767_033:0228a27": "不堪與故言堪。文云。是吾弟者。此是從弟但",
    "T38n1767_033:0228a28": "欲論近。不復言從直云是吾之弟。所未聞者",
    "T38n1767_033:0228a29": "弘廣菩薩當能流布者。此有三解。一冶城云。",
    "T38n1767_033:0228b01": "十外數中&#x8FF9;居第九。實是菩薩。是故佛言弘",
    "T38n1767_033:0228b02": "廣菩薩自能流布。二者招提云。佛法之中大",
    "T38n1767_033:0228b03": "士。何[阿-可+昆]而忽取同外道名。謂能弘經言弘廣",
    "T38n1767_033:0228b04": "者。非據一人。但能弘通教化利益即是弘廣。",
    "T38n1767_033:0228b05": "故大智論。結集法藏中具明其事。迦葉對阿",
    "T38n1767_033:0228b06": "難則出修多羅阿毘曇。對優波離出於毘尼。",
    "T38n1767_033:0228b07": "即是律藏。若文殊師利與彌勒等對阿難出",
    "T38n1767_033:0228b08": "大乘藏。是則文殊彌勒即是弘廣菩薩。第三",
    "T38n1767_033:0228b09": "解。既非外道又非通說。別有菩薩名為弘廣。",
    "T38n1767_033:0228b10": "如言普賢文殊等之流。從文殊師利阿難比",
    "T38n1767_033:0228b11": "丘今在他處下。第三正命阿難。舊明三義。而",
    "T38n1767_033:0228b12": "文中唯有降天魔。喚須跋應有付教之事。文",
    "T38n1767_033:0228b13": "少不來。今就文有五。一佛命文殊。二如來說",
    "T38n1767_033:0228b14": "&#x546A;。三文殊奉命。四魔王發心。五阿難致敬。第",
    "T38n1767_033:0228b15": "一佛命文殊。令其持&#x546A;以解阿難。文云大陀",
    "T38n1767_033:0228b16": "羅尼者。翻音不同。亦云總持。亦云能持。能持",
    "T38n1767_033:0228b17": "正法不失邪法不起。故謂為持。亦翻辯才。是",
    "T38n1767_033:0228b18": "梵音兼義。正翻為持。故其文云。聞是持名。其",
    "T38n1767_033:0228b19": "中令持&#x546A;人行於五事斷辛等。悉如文爾時",
    "T38n1767_033:0228b20": "世尊即便說之下。二如來說&#x546A;。&#x546A;之名義已",
    "T38n1767_033:0228b21": "如前解。但&#x546A;中云若竭裨。經本不同。或作衣",
    "T38n1767_033:0228b22": "邊。或為土邊。今以衣邊為正。而有二音。一徐",
    "T38n1767_033:0228b23": "愛音云此是卑音。今以為婢離反。然土邊作",
    "T38n1767_033:0228b24": "亦有二音。又云婆嵐彌。其字山下風。此本是",
    "T38n1767_033:0228b25": "攜字。若作攜音者字當作[山/(几@(上/土))]。說文云。從嵐省",
    "T38n1767_033:0228b26": "從圭聲。又賴綈之字或為第音。今為提音。說",
    "T38n1767_033:0228b27": "文云。厚繒也。然新金光明經陀羅尼淨地品。",
    "T38n1767_033:0228b28": "佛為十地菩薩說十篇&#x546A;。此之一&#x546A;即是彼",
    "T38n1767_033:0228b29": "經第十篇擁護十地。此&#x546A;正護第十地菩薩。",
    "T38n1767_033:0228c01": "若爾當知。阿難位行即高乃是十地菩薩。如",
    "T38n1767_033:0228c02": "來說&#x546A;而擁護之。彼經云。得此&#x546A;者不畏毒",
    "T38n1767_033:0228c03": "蛇師子虎狼等。圓教一生既許超登十地。肉",
    "T38n1767_033:0228c04": "身未免如是等畏故&#x546A;護之。然阿難縱非此",
    "T38n1767_033:0228c05": "生始證本&#x8FF9;何殊。&#x546A;護之意思之可見。若不",
    "T38n1767_033:0228c06": "爾者菩薩斷煩惱無復怖畏。今何得云得&#x546A;",
    "T38n1767_033:0228c07": "方乃免怖。故人多釋。或云其事實是難知。不",
    "T38n1767_033:0228c08": "可淺情所度。而有一義。法身之體而無所畏。",
    "T38n1767_033:0228c09": "就應身為論此當示畏。如來道登種覺尚有",
    "T38n1767_033:0228c10": "九惱。況乃菩薩。皆依前釋。爾時文殊受&#x546A;下。",
    "T38n1767_033:0228c11": "第三文殊奉命。魔王聞是下。第四眾魔發心。",
    "T38n1767_033:0228c12": "文殊與阿難俱下。第五明阿難致敬。但古來",
    "T38n1767_033:0228c13": "&#x546A;文不譯而有五義。一是三寶名。二四諦名。",
    "T38n1767_033:0228c14": "三空境名。四勝行名。五鬼神名。總此五義故",
    "T38n1767_033:0228c15": "稱為總。能持善不失。持惡不生。故名為持。三",
    "T38n1767_033:0228c16": "寶名者。請觀音云。南無佛陀達摩僧伽。但三",
    "T38n1767_033:0228c17": "寶名種種不同。或當如此。所以摩竭大魚聞",
    "T38n1767_033:0228c18": "三寶名即便合口。四諦名者。賢愚經中。聞四",
    "T38n1767_033:0228c19": "諦名鸚鵡生天。空理名者。真境無名無所不",
    "T38n1767_033:0228c20": "名。故聞此空名。即便悟道成聖斷惑。勝行名",
    "T38n1767_033:0228c21": "者。大品言。般若波羅蜜是大明&#x546A;無上明&#x546A;。",
    "T38n1767_033:0228c22": "又請觀音明六字章句。即六妙門。一數。二隨。",
    "T38n1767_033:0228c23": "三止。四觀。五還。六淨。鬼神名者。一者善神",
    "T38n1767_033:0228c24": "王名。二者惡神王名。佛告阿難是娑羅林外",
    "T38n1767_033:0228c25": "下。第四兼化須跋。文為三。一緣起。二論義。",
    "T38n1767_033:0228c26": "三歸伏。初緣起又三。一告阿難。二阿難奉命。",
    "T38n1767_033:0228c27": "三相隨而來。初文須跋陀羅此有二翻。一云",
    "T38n1767_033:0228c28": "好賢。二云善賢。雖得五通未捨憍慢者。慢是",
    "T38n1767_033:0228c29": "散心之惑。既得上定應伏下惑。而言未捨憍",
    "T38n1767_033:0229a01": "慢者。數論兩解。若依數義。慢從他使背上而",
    "T38n1767_033:0229a02": "起。彼既得非想定。即緣彼地而起慢也。故言",
    "T38n1767_033:0229a03": "未捨憍慢。若依論解。慢是散心煩惱此實已",
    "T38n1767_033:0229a04": "伏。非想一地猶有慢在。且慢本自高。而彼得",
    "T38n1767_033:0229a05": "下定我心殊多。以有我心故得名為未捨憍",
    "T38n1767_033:0229a06": "慢。生一切智起涅槃想者。此是須跋長存之",
    "T38n1767_033:0229a07": "想。謂生一切智想及涅槃想。又云。其人愛心",
    "T38n1767_033:0229a08": "習猶未盡者。可有二義。一云。此是善愛。謂父",
    "T38n1767_033:0229a09": "慈子孝之愛。此乃有煩惱愛故生此心。但生",
    "T38n1767_033:0229a10": "判屬世中之善。而謂為習猶未盡者。未必便",
    "T38n1767_033:0229a11": "是習氣。但明數起。此善其事既數數習不已。",
    "T38n1767_033:0229a12": "是故便云習猶未盡。二者此論煩惱之習。若",
    "T38n1767_033:0229a13": "煩惱習有二解。舊云。要永伏斷方始起之。即",
    "T38n1767_033:0229a14": "是所用。二解。明凡夫所起之習。而言未盡者。",
    "T38n1767_033:0229a15": "以其得上地定伏於重惑。餘輕者在故云習",
    "T38n1767_033:0229a16": "猶未盡。時須跋陀到已問訊下。二是論義。文",
    "T38n1767_033:0229a17": "為二。初論業行。後論解脫。初業行者。即是世",
    "T38n1767_033:0229a18": "間解脫即出世間。具與佛論世出世二事。就",
    "T38n1767_033:0229a19": "前文為四。此下第一求聽。佛言。今正是時。第",
    "T38n1767_033:0229a20": "二佛許。瞿曇有諸沙門下。第三彼正問佛。四",
    "T38n1767_033:0229a21": "如來答。前二如文。第三問佛中。不云是其己",
    "T38n1767_033:0229a22": "義。但言世間有諸沙門等皆作此說。何故不",
    "T38n1767_033:0229a23": "自出己義宗。此亦有意。前來聞佛破諸外道",
    "T38n1767_033:0229a24": "所立之義。所以今時不自立宗。恐為佛破。直",
    "T38n1767_033:0229a25": "舉諸人所解問佛。明一切善惡果報皆由本",
    "T38n1767_033:0229a26": "業。無有現身起業及現因緣。有業之義殊近",
    "T38n1767_033:0229a27": "正說。但無現在因緣即便為邪。只因過去之",
    "T38n1767_033:0229a28": "業能感苦樂二報。若現在能修斷苦樂報既",
    "T38n1767_033:0229a29": "能修道。現在此身便得涅槃。故云。一切眾生",
    "T38n1767_033:0229b01": "苦樂果報。皆悉不由現在之業因在過去。現",
    "T38n1767_033:0229b02": "在受果現在無因未來無果。若有沙門下第",
    "T38n1767_033:0229b03": "四佛答。文自為三。初難彼邪說。次責其邪師。",
    "T38n1767_033:0229b04": "後為明正義。此下先難彼邪說有四重假設。",
    "T38n1767_033:0229b05": "皆立一彼一我相對。文皆可見。從我言仁者",
    "T38n1767_033:0229b06": "下。第二責彼邪師。文中言彼若見答富蘭那。",
    "T38n1767_033:0229b07": "然須跋之師實是&#x6B1D;頭藍弗。故下文云。汝師",
    "T38n1767_033:0229b08": "&#x6B1D;頭藍弗利根聰明。而今言是富蘭那者。是",
    "T38n1767_033:0229b09": "假設之詞。蘭那是六師之宗。其人邪見撥無",
    "T38n1767_033:0229b10": "實不說業行。但云假使是火師富蘭那者。亦",
    "T38n1767_033:0229b11": "須併責。文云下苦因緣受中上苦不者。實論",
    "T38n1767_033:0229b12": "因果則下因得下果。亦有轉障隨緣不定。故",
    "T38n1767_033:0229b13": "言下因得中上苦上因得下果。可有轉障。又",
    "T38n1767_033:0229b14": "云。能令樂業受苦果不者。謂行善是樂業。而",
    "T38n1767_033:0229b15": "轉於地獄獲報人中受果。即是樂業受樂果",
    "T38n1767_033:0229b16": "也。苦業受樂果者。即是為王除賊。此是苦業",
    "T38n1767_033:0229b17": "而得富貴。是苦業受樂果。令無苦無樂業作",
    "T38n1767_033:0229b18": "不受果者。此非無起之業為無苦無樂。今以",
    "T38n1767_033:0229b19": "下善為捨受之因。即是無苦樂業隨緣異故",
    "T38n1767_033:0229b20": "都不得報。故云不受果也。又文云。能令無報",
    "T38n1767_033:0229b21": "作定報不者。此非超然無報。正謂無定之報",
    "T38n1767_033:0229b22": "能令作定報不。仁者當知定有下。第三正義。",
    "T38n1767_033:0229b23": "仁者若以斷業因緣力故下。第二論解脫義。",
    "T38n1767_033:0229b24": "此有五番。此初番也。世尊我已先調伏心下。",
    "T38n1767_033:0229b25": "第二述已自陳。佛言汝今云何下。第三重責。",
    "T38n1767_033:0229b26": "世尊我先思惟下。第四文云。我先觀欲是無",
    "T38n1767_033:0229b27": "常無樂無淨者。然外道所觀多作六行。謂苦",
    "T38n1767_033:0229b28": "&#x9E81;障止妙離。若佛法弟子作八行觀。謂無常",
    "T38n1767_033:0229b29": "苦空無我不淨如癰如創如毒如箭。今此須",
    "T38n1767_033:0229c01": "跋亦作八觀。但例而為言。應觀欲界為無常",
    "T38n1767_033:0229c02": "無樂無我無淨。而今獨不言無我者。以外道",
    "T38n1767_033:0229c03": "為我修禪令我出離無無我觀。然此須跋次",
    "T38n1767_033:0229c04": "第斷三界煩惱。得非想處謂為涅槃。是先謂",
    "T38n1767_033:0229c05": "心。佛言汝云何下。第五如來重破。汝雖言調",
    "T38n1767_033:0229c06": "心。而猶有計非想處而為涅槃。涅槃無想汝",
    "T38n1767_033:0229c07": "自計之。豈是調心。前斷三界思惟煩惱。是除",
    "T38n1767_033:0229c08": "&#x9E81;想。而復計有涅槃。是存細想。其中云汝師",
    "T38n1767_033:0229c09": "&#x6B1D;頭藍弗後退非想定作飛貍身。所以然者。",
    "T38n1767_033:0229c10": "此外道本欲界身得非想定。為眾鳥所鬧乃",
    "T38n1767_033:0229c11": "發誓願。願作飛貍殘害魚鳥。後時退定遂受",
    "T38n1767_033:0229c12": "此身。然其得定以為涅槃。生大邪見後墮無",
    "T38n1767_033:0229c13": "間是受惡身。世尊云何能斷諸有下。第三歸",
    "T38n1767_033:0229c14": "伏。文為三。一請說無想之法。二時眾得益。三",
    "T38n1767_033:0229c15": "須跋悟道。私謂。此悟道文少應如後分。此下",
    "T38n1767_033:0229c16": "請說無想之法又二。先請。次答。答文自二。初",
    "T38n1767_033:0229c17": "略後廣。此初略說實想者。若從境為名應言",
    "T38n1767_033:0229c18": "實相。若從智為名即云實想。想是智名。相是",
    "T38n1767_033:0229c19": "境名。須跋言云何下。第二更請廣說。於中先",
    "T38n1767_033:0229c20": "請。次佛答。答中文云。隨所滅處名真實想者。",
    "T38n1767_033:0229c21": "此有二義。一者以真實智斷諸煩惱。故云隨",
    "T38n1767_033:0229c22": "所滅處。二以此空遣於俗有。故言隨所滅也。",
    "T38n1767_033:0229c23": "又言。名第一義諦第一義空者。涅槃果上亦",
    "T38n1767_033:0229c24": "有此名。如師子吼初說。今文中則正明真空",
    "T38n1767_033:0229c25": "為第一義。下智觀故得聲聞菩提。中智得緣",
    "T38n1767_033:0229c26": "覺菩提者。古來有解。謂三乘異觀。今此文中",
    "T38n1767_033:0229c27": "明三乘同觀第一義空。但智有下中成三乘",
    "T38n1767_033:0229c28": "別。例如三獸度河得水深淺。三乘同觀中道",
    "T38n1767_033:0229c29": "深智即得無上菩提。淺智但得辟支與聲聞",
    "T38n1767_033:0230a01": "菩提。說是法時十千菩薩下。第二明時眾得",
    "T38n1767_033:0230a02": "益。文云。得一生實相二生法界者。謂十地補",
    "T38n1767_033:0230a03": "處大士以為一生。九地則是二生。若具論者",
    "T38n1767_033:0230a04": "則如法華經損生義說。須跋陀羅下。第三明",
    "T38n1767_033:0230a05": "須跋悟道。應有正付囑。而文來未盡。開善云。",
    "T38n1767_033:0230a06": "自斯已後幾可哀傷。然皆已蒙作得度因緣。",
    "T38n1767_033:0230a07": "故如來滅後得道不一。今經教滿足。唯宜自",
    "T38n1767_033:0230a08": "勵脫復不遇沒苦。如何居士請僧經云。涅槃",
    "T38n1767_033:0230a09": "後分更有燒身品起塔品囑累品。此文三品",
    "T38n1767_033:0230a10": "不來。"
}