{
    "X64n1260_015:0116c11": "列祖提綱錄卷第十五",
    "X64n1260_015:0116c13": "武林十八澗理安禪寺住持婁東行悅集",
    "X64n1260_015:0116c14": "　　檀越特請普說",
    "X64n1260_015:0116c15": "大慧杲禪師錢計議請普說。僧問。昔日僧問楊岐和",
    "X64n1260_015:0116c16": "尚如何是佛。答云三脚驢子弄蹄行。未審意旨如何。",
    "X64n1260_015:0116c17": "師云天上天下沒蹤跡。進云只如威音王已前是甚",
    "X64n1260_015:0116c18": "麼人騎。師云威音王已後是甚麼人騎。僧擬議。師便",
    "X64n1260_015:0116c19": "喝。乃云。威音王已前三脚驢兒[跳兆+孛]跳。威音王已後楊",
    "X64n1260_015:0116c20": "岐老人絕消息。既絕消息。却因甚麼三脚驢兒[跳兆+孛]跳。",
    "X64n1260_015:0116c21": "若也於斯明得。方知威音王已前三脚驢兒果然[跳兆+孛]",
    "X64n1260_015:0116c22": "跳。若明不得。楊岐老人一生受屈。正當恁麼時。如何",
    "X64n1260_015:0116c23": "是雪屈一句。喝一喝云。洎合弄險。復云。蘊聞上座今",
    "X64n1260_015:0116c24": "日代子虗來請為眾普說。老漢曰說箇甚麼即得。聞",
    "X64n1260_015:0117a01": "曰請和尚拈出楊岐金剛圈栗棘蓬布施大眾。又曰",
    "X64n1260_015:0117a02": "如忠國師大珠和尚說法。諸方大有疑其拖泥帶水",
    "X64n1260_015:0117a03": "不徑截。說義理禪。願和尚疏决真偽。解大眾疑惑。此",
    "X64n1260_015:0117a04": "亦是請普說檀越之意。老漢曰諾。所以大覺世尊初",
    "X64n1260_015:0117a05": "悟此事。在摩竭提國三七日內無下口處。自云我寧",
    "X64n1260_015:0117a06": "不說法。疾入於涅槃。信知說法之難。豈同容易。尋念",
    "X64n1260_015:0117a07": "過去佛所行方便力。然後起道樹詣鹿苑。隨眾生根",
    "X64n1260_015:0117a08": "器說一大藏教。末後收因結果。却云始從鹿野苑終",
    "X64n1260_015:0117a09": "至跋提河。於是二中間未曾說一字。只者便是楊岐",
    "X64n1260_015:0117a10": "所謂金剛圈栗棘蓬也。直是難吞難透。到者裏直下",
    "X64n1260_015:0117a11": "承當得了。大法未明亦柰何不得。敢問諸人。何者名",
    "X64n1260_015:0117a12": "為大法。金剛圈却如何透。栗棘蓬却如何吞。不見巖",
    "X64n1260_015:0117a13": "頭道。若將實法繫綴人。土亦銷不得。况十方信施耶。",
    "X64n1260_015:0117a14": "諸佛出世祖師西來。無非只為你諸人作箇證明底",
    "X64n1260_015:0117a15": "主宰而已。若有法可傳可授。則諸佛慧命豈到今日。",
    "X64n1260_015:0117a16": "故祖師云。心地隨時說。菩提亦只寧。事理俱無礙。當",
    "X64n1260_015:0117a17": "生即不生。若會得此四句。即透得金剛圈吞得栗棘",
    "X64n1260_015:0117a18": "蓬。不須要明大法。大法自明矣。以至古人差別異旨",
    "X64n1260_015:0117a19": "因緣心性玄妙大法。若明纔舉起時便會得。恰如磁",
    "X64n1260_015:0117a20": "石見鐵相似。輕輕一引便動。須是舉一明三目機銖",
    "X64n1260_015:0117a21": "兩。點著南邊動北邊。舉起時便明得。而今諸方有數",
    "X64n1260_015:0117a22": "種邪禪。大法若明。只者邪禪便是自己受用家具好。",
    "X64n1260_015:0117a23": "擊石火閃電光一棒一喝底定。不愛說心說性者。只",
    "X64n1260_015:0117a24": "愛機鋒俊快。謂之大機大用。好說心說性底。定不愛",
    "X64n1260_015:0117b01": "擊石火閃電光一棒一喝者。只愛絲來線去。謂之綿",
    "X64n1260_015:0117b02": "綿密密。亦謂之根脚下事。殊不知正是箇沒用處弄",
    "X64n1260_015:0117b03": "泥團底漢。看他前輩大法明底尊宿。用處轉轆轆地。",
    "X64n1260_015:0117b04": "如南陽忠國師大珠和尚是也。唯楊文公具眼修傳",
    "X64n1260_015:0117b05": "燈錄時將忠國師大珠和尚列在馬祖下諸尊宿之",
    "X64n1260_015:0117b06": "右。將廣語所有言句盡入其中。六祖下收忠國師語",
    "X64n1260_015:0117b07": "最多。為他家活大門戶大法性寬波瀾闊難湊泊。遮",
    "X64n1260_015:0117b08": "般法難說。他禪備眾體。如三喚侍者話。喚作說老婆",
    "X64n1260_015:0117b09": "禪拖泥帶水得麼。一日喚侍者。侍者應諾。如是三喚。",
    "X64n1260_015:0117b10": "侍者三應。師云。國師三喚侍者何曾有辜負。侍者三",
    "X64n1260_015:0117b11": "應甚麼處是辜負處。國師曰。將謂吾辜負汝。誰知汝",
    "X64n1260_015:0117b12": "辜負吾。師云平地起骨堆。復云叢林中喚作國師三",
    "X64n1260_015:0117b13": "喚侍者話。自此便有一絡索。唯雪竇見透古人骨髓",
    "X64n1260_015:0117b14": "云。國師三喚侍者。點即不到。師云灼然。侍者三應。到",
    "X64n1260_015:0117b15": "即不點。師云却不恁麼。將謂吾辜負汝誰知汝辜負",
    "X64n1260_015:0117b16": "吾。謾雪竇不得。師云誰道。復召大眾云。好箇謾雪竇",
    "X64n1260_015:0117b17": "不得。雖然如是。雪竇亦謾妙喜不得。妙喜亦謾諸人",
    "X64n1260_015:0117b18": "不得。諸人亦謾露柱不得。玄沙云侍者却會。雪竇云",
    "X64n1260_015:0117b19": "停囚長智。師云兩彩一賽。雲門道作麼生是國師辜",
    "X64n1260_015:0117b20": "負侍者處。會得也是無端。雪竇云元來不會。師云雪",
    "X64n1260_015:0117b21": "峯道底。雲門又云作麼生是侍者辜負國師處。粉骨",
    "X64n1260_015:0117b22": "碎身未報得。雪竇云無端無端。師云垛生招箭。法眼",
    "X64n1260_015:0117b23": "云且去別時來。雪竇云謾我不得。師云却是法眼會。",
    "X64n1260_015:0117b24": "興化云一盲引眾盲。雪竇云端的瞎。師云親言出親",
    "X64n1260_015:0117c01": "口。弘覺徵問僧云甚處是侍者會處。僧云若不會爭",
    "X64n1260_015:0117c02": "解恁麼應。覺云汝少會在。又云若於此見得去便識",
    "X64n1260_015:0117c03": "玄沙。師云慚惶殺人。翠巖芝云國師侍者總欠會在。",
    "X64n1260_015:0117c04": "師云猶較些子。投子云抑逼人作麼。雪竇云垛根漢。",
    "X64n1260_015:0117c05": "師云理長即就。復云唯有趙州多口阿師下箇得註",
    "X64n1260_015:0117c06": "脚令人疑著。僧問國師三喚侍者意旨如何。州云如",
    "X64n1260_015:0117c07": "人暗中書字。字雖不成文彩已彰。雪竇便喝。師云且",
    "X64n1260_015:0117c08": "道者一喝在國師侍者分上。在趙州分上。隨後喝一",
    "X64n1260_015:0117c09": "喝復云。若不是命根五色索子斷。如何透得者裏過。",
    "X64n1260_015:0117c10": "雪竇云。若有人問雪竇。雪竇便打。也要諸方檢點。師",
    "X64n1260_015:0117c11": "云作賊人心虗。雪竇復有一頌云。師資會遇意非輕。",
    "X64n1260_015:0117c12": "師云此語有兩負門。無事相將草裏行。師云普州人",
    "X64n1260_015:0117c13": "送賊。負汝負吾人莫問。師云放待冷來看。任從天下",
    "X64n1260_015:0117c14": "競頭爭。師云即今休去便休去。若覓了時無了時。復",
    "X64n1260_015:0117c15": "云。你要求玄妙解會。只管理會國師三喚侍者話。那",
    "X64n1260_015:0117c16": "裏是國師辜負侍者處。那裏是侍者辜負國師處。有",
    "X64n1260_015:0117c17": "甚麼交涉。鵝王擇乳素非鴨類。者箇便是國師用劍",
    "X64n1260_015:0117c18": "刃上事。為復只者些子。為復別更有在。一日問紫璘",
    "X64n1260_015:0117c19": "供奉甚麼處來。奉曰城南來。國師曰城南草作何色。",
    "X64n1260_015:0117c20": "奉曰作黃色。國師乃問童子。城南草作何色。童子曰",
    "X64n1260_015:0117c21": "作黃色。國師曰。只者童子亦可簾前賜紫對御談玄。",
    "X64n1260_015:0117c22": "你道國師說老婆禪拖泥帶水得麼。為復只者些子。",
    "X64n1260_015:0117c23": "為復別更有在。一日肅宗帝請看戲。國師曰檀越有",
    "X64n1260_015:0117c24": "甚心情看戲。法雲圓通禪師曰且道國師在甚處著",
    "X64n1260_015:0118a01": "到。妙喜敢問諸人。且道圓通禪師在甚處著到。於斯",
    "X64n1260_015:0118a02": "見得三老相去不遠。肅宗帝又問如何是十身調御。",
    "X64n1260_015:0118a03": "國師直拔向他道。檀越蹋毗盧頂上行。更問甚麼十",
    "X64n1260_015:0118a04": "身調御。諸人要見忠國師麼。只在你眼睛裏。開眼也",
    "X64n1260_015:0118a05": "蹉過。合眼也蹉過。既在眼睛裏。為甚麼却蹉過。妙喜",
    "X64n1260_015:0118a06": "恁麼道亦蹉過不少。你更看他有箇無情說法話。老",
    "X64n1260_015:0118a07": "漢尋常不曾說。今日已是不識好惡不避口業。盡情",
    "X64n1260_015:0118a08": "為諸人抖擻為他雪屈。且不得作義理會。僧問如何",
    "X64n1260_015:0118a09": "是古佛心。國師曰牆壁瓦礫是。師云。恁麼答話。若玄",
    "X64n1260_015:0118a10": "妙解路心不絕。命根不斷大法不明。決定不敢如此",
    "X64n1260_015:0118a11": "四楞塌地。一棒一喝一挨一拶擊石火閃電光却易",
    "X64n1260_015:0118a12": "者般說話。却難入作。前所謂家活大門戶大法性寬",
    "X64n1260_015:0118a13": "波瀾闊命根斷。方能如是。僧曰牆壁瓦礫豈不是無",
    "X64n1260_015:0118a14": "情。國師曰是。僧曰無情還解說法否。國師曰常說熾",
    "X64n1260_015:0118a15": "然說無間歇。僧曰某甲為甚麼不聞。國師曰。汝自不",
    "X64n1260_015:0118a16": "聞。不可妨他聞者也。僧曰未審甚麼人得聞。國師曰",
    "X64n1260_015:0118a17": "諸聖得聞。僧曰和尚還聞否。國師曰我不聞。僧曰和",
    "X64n1260_015:0118a18": "尚既不聞爭知無情解說法。國師曰。賴我不聞。我若",
    "X64n1260_015:0118a19": "聞則齊於諸聖。汝即不聞我說法。僧曰恁麼則眾生",
    "X64n1260_015:0118a20": "無分也。國師曰。我為眾生說。不為諸聖說。僧曰眾生",
    "X64n1260_015:0118a21": "聞後如何。國師曰即非眾生。師云。奇哉。你看他轉轆",
    "X64n1260_015:0118a22": "轆地。不滯在一隅。不負他來問。賴我不聞。我若聞則",
    "X64n1260_015:0118a23": "齊於諸聖。汝即不聞我說法。你喚作郎當得麼。不是",
    "X64n1260_015:0118a24": "得諸佛諸祖心髓如何轉得。你莫喚作無得失。者箇",
    "X64n1260_015:0118b01": "是無得失中有得失。有得失中無得失。喚作入泥入",
    "X64n1260_015:0118b02": "水。騎賊馬趕賊隊。借婆帔子拜婆年。難柰何。又僧問。",
    "X64n1260_015:0118b03": "發心出家本擬求佛。未審如何用心即得成佛。國師",
    "X64n1260_015:0118b04": "曰無心可用即得成佛。師云。者僧難容。恰如箇鼠黏",
    "X64n1260_015:0118b05": "子相似。者箇老子輭頑。又撞著者僧輭頑。黏住便問",
    "X64n1260_015:0118b06": "無心可用阿誰成佛。國師曰。無心自成佛。成佛亦無",
    "X64n1260_015:0118b07": "心。僧曰佛有大不可思議為能度眾生。若也無心阿",
    "X64n1260_015:0118b08": "誰度眾生。國師曰。無心是真度生。若見有生可度者",
    "X64n1260_015:0118b09": "即是有心。宛然生滅。僧曰。今既無心。能仁出世說許",
    "X64n1260_015:0118b10": "多教跡。豈可虗言。國師曰佛說教亦無心。僧曰說法",
    "X64n1260_015:0118b11": "無心應是無說。國師曰說即無無即說。僧曰說法無",
    "X64n1260_015:0118b12": "心造業有心否。國師曰。無心即無業。今既有業。心即",
    "X64n1260_015:0118b13": "生滅。何得無心。僧曰。無心即成佛。和尚即今成佛未。",
    "X64n1260_015:0118b14": "國師曰。心尚自無誰言成佛。若有佛可成還是有心。",
    "X64n1260_015:0118b15": "有心即有漏。何處得無心。僧曰。既無佛可成。和尚還",
    "X64n1260_015:0118b16": "得佛用否。國師曰。心尚自無。用從何有。僧曰。茫然都",
    "X64n1260_015:0118b17": "無。莫落斷見否。國師曰。本來無見。阿誰道斷。僧曰。本",
    "X64n1260_015:0118b18": "來無見。莫落空否。國師曰無空可落。僧曰有可墮否。",
    "X64n1260_015:0118b19": "國師曰。空既是無。墮從何立。僧曰能所俱無。忽有人",
    "X64n1260_015:0118b20": "持刀來取命。為是有是無。國師曰是無。僧曰痛否。國",
    "X64n1260_015:0118b21": "師曰痛亦無。僧曰。痛既無。死後生何道。國師曰無死",
    "X64n1260_015:0118b22": "無生亦無道。僧曰。既得無物自在。饑寒所逼若為用",
    "X64n1260_015:0118b23": "心國。師曰。饑即喫飯。寒即著衣。僧曰知饑知寒應是",
    "X64n1260_015:0118b24": "有心。國師曰。我問汝有心。心作何體段。僧遲疑良久",
    "X64n1260_015:0118c01": "覓心與饑寒體段了不可得。遂依實供通曰。心無體",
    "X64n1260_015:0118c02": "段。國師曰。汝既知無體段。即是本來無心。何得言有。",
    "X64n1260_015:0118c03": "僧曰山中逢見虎狼如何用心。國師曰。見如不見。來",
    "X64n1260_015:0118c04": "如不來。彼即無心。惡獸不能加害。僧曰。寂然無事獨",
    "X64n1260_015:0118c05": "脫無心。名為何物。國師曰名金剛大士。師喝一喝云。",
    "X64n1260_015:0118c06": "好人不肯做。却要屎裏臥。僧曰金剛大士有何體段。",
    "X64n1260_015:0118c07": "國師曰本無形段。師云何不早恁麼道。僧曰既無形",
    "X64n1260_015:0118c08": "段喚何物作金剛大士。國師曰喚作無形段金剛大",
    "X64n1260_015:0118c09": "士。僧曰金剛大士有何功德。國師曰一念與金剛相",
    "X64n1260_015:0118c10": "應。能滅殑伽沙劫生死重罪。得見殑伽沙諸佛。其金",
    "X64n1260_015:0118c11": "剛大士功德無量。非口所說非意所陳。假使殑伽沙",
    "X64n1260_015:0118c12": "劫住世說亦不可得盡。者僧當下大悟。如睡夢覺如",
    "X64n1260_015:0118c13": "蓮華開。似者般底便是金剛圈栗棘蓬。你若吞不得",
    "X64n1260_015:0118c14": "透不得。不見古人行履處。定起謗無疑。透得者裏方",
    "X64n1260_015:0118c15": "能作大舟航。不著此岸不著彼岸不住中流。善知識",
    "X64n1260_015:0118c16": "下得者般脚手。入得者般窠窟。方始為得人師家。若",
    "X64n1260_015:0118c17": "不具許多差別眼目。如心性解路上得箇入處底。定",
    "X64n1260_015:0118c18": "不愛擊石火閃電光。却愛者般說話。又却錯做實法",
    "X64n1260_015:0118c19": "會了。如一機一境一棒一喝上得箇入處底。定不愛",
    "X64n1260_015:0118c20": "者般說話。又是錯會了。真所謂所見不同互有得失。",
    "X64n1260_015:0118c21": "教中所謂菩薩見水如甘露。天人見水如琉璃。凡夫",
    "X64n1260_015:0118c22": "見水是水。餓鬼見水如膿血是也。或有箇愛高禪底",
    "X64n1260_015:0118c23": "衲子出來道。妙喜有如是等見耶。即向他道。逢人但",
    "X64n1260_015:0118c24": "恁麼舉。所以正法眼藏中收僧問忠國師。古德云青",
    "X64n1260_015:0119a01": "青翠竹盡是法身。鬱鬱黃華無非般若。有人不許云",
    "X64n1260_015:0119a02": "是邪說。亦有信者云不思議。不知若為。國師曰。此葢",
    "X64n1260_015:0119a03": "普賢文殊境界。非諸凡小而能信受。皆與大乘了義",
    "X64n1260_015:0119a04": "經意合。故華嚴經云。佛身充滿於法界。普現一切群",
    "X64n1260_015:0119a05": "生前。隨緣赴感靡不周。而恒處此菩提座。翠竹既不",
    "X64n1260_015:0119a06": "出於法界。豈非法身乎。又般若經云。色無邊故般若",
    "X64n1260_015:0119a07": "亦無邊。黃華既不越於色。豈非般若乎。深遠之言。不",
    "X64n1260_015:0119a08": "省者難為措意。又華嚴座主問大珠和尚曰。禪師何",
    "X64n1260_015:0119a09": "故不許青青翠竹盡是法身。鬱鬱黃華無非般若。珠",
    "X64n1260_015:0119a10": "曰。法身無像。應翠竹以成形。般若無知。對黃華而顯",
    "X64n1260_015:0119a11": "相。非彼黃華翠竹而有般若法身。故經云。佛真法身",
    "X64n1260_015:0119a12": "猶若虗。空應物現形如水中月。黃華若是般若。般若",
    "X64n1260_015:0119a13": "即同無情。翠竹若是法身。翠竹還能應用。座主會麼。",
    "X64n1260_015:0119a14": "主曰不了此意。珠曰。若見性人。道是亦得。道不是亦",
    "X64n1260_015:0119a15": "得。隨用而說不滯是非。若不見性人。說翠竹著翠竹。",
    "X64n1260_015:0119a16": "說黃華著黃華。說法身滯法身。說般若不識般若。所",
    "X64n1260_015:0119a17": "以皆成諍論。師云。國師主張青青翠竹盡是法身。直",
    "X64n1260_015:0119a18": "主張到底。大珠破青青翠竹不是法身。直破到底。老",
    "X64n1260_015:0119a19": "漢將一箇主張底。將一箇破底。收作一處。更無拈提。",
    "X64n1260_015:0119a20": "不敢動著他一絲毫。要你學者具眼透國師底金剛",
    "X64n1260_015:0119a21": "圈。又吞大珠底栗棘蓬。具眼者辨得出。不具眼者未",
    "X64n1260_015:0119a22": "必不笑。宗杲雖參圜悟和尚打失鼻孔。元初與我安",
    "X64n1260_015:0119a23": "鼻孔者却得湛堂和尚。只是為人時下刃不緊。若是",
    "X64n1260_015:0119a24": "說禪病無人過得。甞思教中有一段因緣。殃崛摩羅",
    "X64n1260_015:0119b01": "要千人指頭作華冠然後登王位。已得九百九十九",
    "X64n1260_015:0119b02": "指唯少一指。要斷其母指填數。佛知其緣熟故往化",
    "X64n1260_015:0119b03": "之。殃崛纔舉意欲下刀取母指時。忽聞振錫聲。遂捨",
    "X64n1260_015:0119b04": "其母指而問佛教化一指曰。既是瞿曇在此。望施我",
    "X64n1260_015:0119b05": "一指頭。滿我所願。纔舉刀。世尊拽脫便去。世尊徐行。",
    "X64n1260_015:0119b06": "殃崛急趕不上。乃高聲叫曰住住。世尊曰。我住久矣。",
    "X64n1260_015:0119b07": "是汝不住。殃崛忽然感悟。投佛出家。佛却令持鉢至",
    "X64n1260_015:0119b08": "一長者門。其家婦人正值產難。長者曰。瞿曇弟子。汝",
    "X64n1260_015:0119b09": "為至聖。當有何法能免產難。殃崛曰。我乍入道未知",
    "X64n1260_015:0119b10": "此法。待我回問世尊却來相報。及返具事白佛。佛告",
    "X64n1260_015:0119b11": "殃崛。汝速去報言。我自從賢聖法來未曾殺生。殃崛",
    "X64n1260_015:0119b12": "當便奉佛語往彼告之。其婦得聞即免產。難師云。者",
    "X64n1260_015:0119b13": "裏使棒使喝掀倒禪床。引經教說理事。擊石火閃電",
    "X64n1260_015:0119b14": "光。夜半捉烏雞得麼。因請益湛堂和尚。纔舉起此話。",
    "X64n1260_015:0119b15": "湛堂曰你爬著我痒處。者話是金屎法。不會如金。會",
    "X64n1260_015:0119b16": "得如屎。曰豈無方便。湛堂曰我有箇方便。只是你剗",
    "X64n1260_015:0119b17": "地不會。曰望和尚慈悲。湛堂曰。殃崛云。我乍入道未",
    "X64n1260_015:0119b18": "知此法。待問世尊。未到佛座下。他家生下兒子時如",
    "X64n1260_015:0119b19": "何。我自從賢聖法來未曾殺生。殃崛持此語未至他",
    "X64n1260_015:0119b20": "家。已生下兒子時如何。老漢當時理會不得。後因在",
    "X64n1260_015:0119b21": "虎丘看華嚴經。至菩薩登第七地證無生法忍云。佛",
    "X64n1260_015:0119b22": "子菩薩成就此忍。即時得入菩薩第八不動地。為深",
    "X64n1260_015:0119b23": "行菩薩。難可知。無差別。離一切相一切想一切執著。",
    "X64n1260_015:0119b24": "無量無邊一切聲聞辟支佛所不能及。離諸諠諍。寂",
    "X64n1260_015:0119c01": "滅現前。譬如比丘具足神通得心自在。次第乃至入",
    "X64n1260_015:0119c02": "滅盡定。一切動心憶想分別悉皆止息。此菩薩摩訶",
    "X64n1260_015:0119c03": "薩亦復如是住不動地。即捨一切功用。行得無功用",
    "X64n1260_015:0119c04": "法。身口意業念務皆息。住於報行。譬如有人夢中見",
    "X64n1260_015:0119c05": "身墮在大河。為欲度故發大勇猛施大方便。以大勇",
    "X64n1260_015:0119c06": "猛施方便故即便[寤吾+告]窹。既[寤吾+告]窹已所作皆息。菩薩亦",
    "X64n1260_015:0119c07": "爾。見眾生身在四流中。為救度故發大勇猛起大精",
    "X64n1260_015:0119c08": "進。以勇猛精進故至此不動地。既至此以一切功用",
    "X64n1260_015:0119c09": "靡不皆息。二行相行皆不現前。此菩薩摩訶薩菩薩",
    "X64n1260_015:0119c10": "心佛心菩提心涅槃心尚不現起。况復起於世間之",
    "X64n1260_015:0119c11": "心。師云到者裏打失布袋。湛堂為我說底方便忽然",
    "X64n1260_015:0119c12": "現前。方知真善知識不欺我。真箇是金剛圈。須是藏",
    "X64n1260_015:0119c13": "識明方能透得。又有箇尊宿喚作洛浦和尚。久為臨",
    "X64n1260_015:0119c14": "濟侍者。濟每稱美之。謂之臨濟門下一隻箭子。便是",
    "X64n1260_015:0119c15": "欺負人。游歷罷。直往夾山頂卓菴經年。夾山知乃修",
    "X64n1260_015:0119c16": "書遣僧馳到。洛浦接得便坐却。再展手索。僧無對。浦",
    "X64n1260_015:0119c17": "便打曰。歸去舉似和尚。僧回舉似夾山。山曰。者僧看",
    "X64n1260_015:0119c18": "書三日內必來。若不看書。此人救不得。師云。古人喚",
    "X64n1260_015:0119c19": "作撈摝人。不知書中有甚閒言長語。洛浦却吞他鈎",
    "X64n1260_015:0119c20": "線。三日內果來。夾山預令人伺其出菴便燒其居。師",
    "X64n1260_015:0119c21": "云只者便是金剛圈。浦不顧。師云成佛作祖須是者",
    "X64n1260_015:0119c22": "般漢。直造夾山方丈。不禮拜乃當面叉手而立。山曰",
    "X64n1260_015:0119c23": "雞棲鳳巢非其同類。出去。浦曰自遠趨風乞師一接。",
    "X64n1260_015:0119c24": "山曰。目前無闍梨。此間無老僧。浦便喝。山曰。住住。且",
    "X64n1260_015:0120a01": "莫草草怱怱。雲月是同。谿山各異。截斷天下人舌頭",
    "X64n1260_015:0120a02": "即不無闍黎。爭教無舌人解語。師云洛浦却低頭思",
    "X64n1260_015:0120a03": "量者一道真言。理會不得。被夾山劈脊便打穿了鼻",
    "X64n1260_015:0120a04": "孔。遂承嗣夾山。後來示眾道。末後一句始到牢關。把",
    "X64n1260_015:0120a05": "斷要津不通凡聖。須知上流之士不將佛祖見解貼",
    "X64n1260_015:0120a06": "在額頭上。如靈龜負圖自取喪身之本。師云。他悟後",
    "X64n1260_015:0120a07": "便解明他者一道真言。者些子藥頭。不問雲門下臨",
    "X64n1260_015:0120a08": "濟下曹洞下法眼下溈仰下。大法若不明。各宗其宗",
    "X64n1260_015:0120a09": "各師其師。各父其父各子其子。只管理會宗旨熱大",
    "X64n1260_015:0120a10": "不緊。老漢在眾中時甞請益一尊宿。禪門中說有語",
    "X64n1260_015:0120a11": "中無語。無語中有語。尊宿為我引證云。有語中無語。",
    "X64n1260_015:0120a12": "路逢死蛇莫打殺。無底籃子盛將歸。喚者箇作有語",
    "X64n1260_015:0120a13": "中無語。又喚作無語中有語。如何是有語中無語。路",
    "X64n1260_015:0120a14": "逢死蛇莫打殺。如何是無語中有語。無底籃子盛將",
    "X64n1260_015:0120a15": "歸。只者一句便具此兩義。路逢死蛇莫打殺是無語",
    "X64n1260_015:0120a16": "中有語。無底籃子盛將歸乃是有語中無語。謂既是",
    "X64n1260_015:0120a17": "死蛇更不消打殺。又云如何是同中有異。鷺鷥立雪",
    "X64n1260_015:0120a18": "非同色。如何是異中有同。明月蘆華不似他。我如此",
    "X64n1260_015:0120a19": "說時你便會得了。却濟得甚麼事。似者般底莫要學。",
    "X64n1260_015:0120a20": "大法明後舉一絲毫便一時會得。恰似殃崛摩羅因",
    "X64n1260_015:0120a21": "緣。湛堂說底方便。我乍入道也使不著。佛有神通也",
    "X64n1260_015:0120a22": "使不著。既使不著。因甚麼生下兒子。若向者裏見得。",
    "X64n1260_015:0120a23": "釋迦老子即是殃崛摩羅。殃崛摩羅即是釋迦老子。",
    "X64n1260_015:0120a24": "若也不會。釋迦自釋迦。殃崛自殃崛。不干產難人家",
    "X64n1260_015:0120b01": "事。乃合掌云。即將上來舉揚般若所有一言一句契",
    "X64n1260_015:0120b02": "佛契祖底功德。奉為計議錢公薦室安人呂氏。伏願",
    "X64n1260_015:0120b03": "出此沒彼常為般若之親姻。捨身受身永作菩提之",
    "X64n1260_015:0120b04": "眷屬。召大眾云。還委悉麼。若欲直下便休去。莫記我",
    "X64n1260_015:0120b05": "今說底。喝一喝下座。",
    "X64n1260_015:0120b06": "傅經幹請普說。師云。經幹道友妙喜初不相識。去歲",
    "X64n1260_015:0120b07": "經由衡陽特來相訪。一見便如故人。葢為信得此段",
    "X64n1260_015:0120b08": "大事因緣及。何以故。豈不見華嚴會上智首菩薩問",
    "X64n1260_015:0120b09": "文殊師利菩薩言。佛子。菩薩云何得無過失身語意",
    "X64n1260_015:0120b10": "業等事。文殊答以善用其心則獲一切勝妙功德。為",
    "X64n1260_015:0120b11": "說行住坐臥四威儀中一百四十大願。謂之無濁亂",
    "X64n1260_015:0120b12": "清淨行大功德。此功德皆從信地而發。故文殊普為",
    "X64n1260_015:0120b13": "已發信心者作不請友。以偈問賢首菩薩曰。我今已",
    "X64n1260_015:0120b14": "為諸菩薩說佛往修清淨行。仁亦當於此會中演暢",
    "X64n1260_015:0120b15": "修行勝功德。賢首菩薩以偈答之。其中曰以法威力",
    "X64n1260_015:0120b16": "現世間則獲十地十自在。亦是說初發心從信地起",
    "X64n1260_015:0120b17": "之義。末後善財到毗盧樓閣前。彌勒為說一百二十",
    "X64n1260_015:0120b18": "種菩提心亦是此義。其中有一種喻曰如獅子王哮",
    "X64n1260_015:0120b19": "吼。獅子兒聞皆增勇徤。餘獸聞之即皆鼠伏。佛獅子",
    "X64n1260_015:0120b20": "王。菩提心吼。應知亦爾。諸菩薩聞增長功德。有所得",
    "X64n1260_015:0120b21": "者聞皆退散。亦是此義。既有信根即是成佛基本。忽",
    "X64n1260_015:0120b22": "地與現行相應便證阿耨多羅三藐三菩提。如釋迦",
    "X64n1260_015:0120b23": "老子初在正覺山前舉頭見明星出現忽然悟道。遂",
    "X64n1260_015:0120b24": "乃歎曰。奇哉。一切眾生具有如來智慧德相。但以妄",
    "X64n1260_015:0120c01": "想執著而不證得。謂上至十方諸佛下至六道四生",
    "X64n1260_015:0120c02": "含蠢蝡動。於我悟處以平等印一印印定更無差別。",
    "X64n1260_015:0120c03": "你看黃面老子纔悟了便見得如此廣大。然後興慈",
    "X64n1260_015:0120c04": "運悲。於生死海不著此岸不著彼岸不住中流。而能",
    "X64n1260_015:0120c05": "運載此岸眾生到於彼岸不住生死中流。者箇道理",
    "X64n1260_015:0120c06": "亦不出自家信種。所以無盡居士著海眼經題說佛",
    "X64n1260_015:0120c07": "成就云始覺合本之謂佛。他雖是箇俗人然却見得",
    "X64n1260_015:0120c08": "徹識得根本。謂始覺時從明星上起信。忽然覺悟自",
    "X64n1260_015:0120c09": "性本來是佛。大地有情更無差別。無盡喚作始覺合",
    "X64n1260_015:0120c10": "本覺方始成佛。參禪人能恁麼辨白得了。然後休歇",
    "X64n1260_015:0120c11": "身心識取本來面目不要麤心。古聖得了便於得處",
    "X64n1260_015:0120c12": "滅却生滅心。亦不住在寂滅地。謂之寂滅現前。於寂",
    "X64n1260_015:0120c13": "滅地獲二殊勝。一者上合十方諸佛與佛如來同一",
    "X64n1260_015:0120c14": "慈力。二者下合六道眾生與諸眾生同一悲仰。前所",
    "X64n1260_015:0120c15": "云興慈運悲。救拔惡道是也。眾生為不覺故輪轉生",
    "X64n1260_015:0120c16": "死。先覺之士若無慈悲。如何得眾生界空。信知佛恩",
    "X64n1260_015:0120c17": "難報。今日經幹道友請妙喜普說。不獨為先考承事",
    "X64n1260_015:0120c18": "追修而已。要與現前一眾說些禪病。故柳子厚以天",
    "X64n1260_015:0120c19": "台教為司南。言禪病最多。誠哉是言。天台智者之教",
    "X64n1260_015:0120c20": "以空假中三觀攝一切法教人把本修行。禪無文字",
    "X64n1260_015:0120c21": "須是悟始得。妙喜自十七歲便疑著此事。恰恰參十",
    "X64n1260_015:0120c22": "七年方得休歇。未得已前常自思惟。我今已幾歲。不",
    "X64n1260_015:0120c23": "知我未託生來南閻浮提時從甚麼處來。心頭黑似",
    "X64n1260_015:0120c24": "漆竝不知來處。既不知來處即是生大。我百年後死",
    "X64n1260_015:0121a01": "時却向甚麼處去。心頭依舊黑漫漫地不知去處。既",
    "X64n1260_015:0121a02": "不知去處即是死大。謂之無常迅速生死事大。你諸",
    "X64n1260_015:0121a03": "人還曾恁麼疑著麼。現今坐立儼然孤明歷歷地。說",
    "X64n1260_015:0121a04": "法聽法賓主交參。妙喜簸兩片皮牙齒敲磕。臍輪下",
    "X64n1260_015:0121a05": "鼓起粥飯氣。口裏忉忉怛怛在者裏說。說者是聲。此",
    "X64n1260_015:0121a06": "聲普在諸人髑髏裏。諸人髑髏同在妙喜聲中。者箇",
    "X64n1260_015:0121a07": "境界他日死了却向甚處安著。既不知安著處則撞",
    "X64n1260_015:0121a08": "入驢胎馬腹亦不知。生快樂天宮亦不知。禪和子尋",
    "X64n1260_015:0121a09": "常於經論上收拾得底。問著無有不知者。士大夫向",
    "X64n1260_015:0121a10": "九經十七史上學得底。問著亦無有不知者。離却文",
    "X64n1260_015:0121a11": "字絕却思惟。問他自家屋裏事。十箇有五雙不知。他",
    "X64n1260_015:0121a12": "人家事却知得如此分曉。如是則空來世上打一遭。",
    "X64n1260_015:0121a13": "將來隨業受報畢竟不知自家本命元辰落著處。可",
    "X64n1260_015:0121a14": "不悲哉。所以古人到者裏如救頭然。尋師決擇。要得",
    "X64n1260_015:0121a15": "心地開通不疑生死。然有學而知之者。有生而知之",
    "X64n1260_015:0121a16": "者。那箇是學而知之者。如僧問趙州學人乍入叢林",
    "X64n1260_015:0121a17": "乞師指示。州云你喫粥了也未。僧云喫粥了。州云洗",
    "X64n1260_015:0121a18": "鉢盂去。僧於言下忽然大悟。當下休歇。便知生死去",
    "X64n1260_015:0121a19": "處。妙喜常說不易者僧有力量。趙州將一百二十斤",
    "X64n1260_015:0121a20": "檐子一送送在他肩上。者僧荷得。一氣走一百二十",
    "X64n1260_015:0121a21": "里更不回頭。如將梵位直授凡庸。心裏便怗怗地興",
    "X64n1260_015:0121a22": "得慈力運得悲願。此是學而知之者。那箇是生而知",
    "X64n1260_015:0121a23": "之者。如趙州作沙彌時同本師行脚到南泉。值南泉",
    "X64n1260_015:0121a24": "臥次。本師禮拜了。趙州方禮拜。南泉問云近離甚處。",
    "X64n1260_015:0121b01": "州云近離瑞像。泉云還見瑞像麼。州云瑞像則不見。",
    "X64n1260_015:0121b02": "面前只見臥如來。南泉遂起問。你是有主沙彌無主",
    "X64n1260_015:0121b03": "沙彌。州云是有主沙彌。泉云那箇是你主。若是如今",
    "X64n1260_015:0121b04": "禪和家便近前彈指打箇圓相喝一喝拍一拍拂袖",
    "X64n1260_015:0121b05": "便行。放出者般惡氣息。你看他趙州緩緩地近前道。",
    "X64n1260_015:0121b06": "孟春猶寒。伏惟和尚尊候萬福。泉乃喚維那云。此沙",
    "X64n1260_015:0121b07": "彌別處安排。次日却來問如何是道。南泉也不行棒",
    "X64n1260_015:0121b08": "也不下喝。也不談玄也不說妙。也不牽經也不引論。",
    "X64n1260_015:0121b09": "也不舉古人公案。亦不說事亦不說理。只實頭向他",
    "X64n1260_015:0121b10": "道平常心是道。為他趙州已理會得平常心了。便却",
    "X64n1260_015:0121b11": "問還假趣向也無。泉云擬向即乖。州云不擬爭知是",
    "X64n1260_015:0121b12": "道。泉云。道不屬知不屬不知。知是妄覺不知是無記。",
    "X64n1260_015:0121b13": "若真達不疑之道。猶如太虗廓然蕩豁。豈可於中彊",
    "X64n1260_015:0121b14": "是非耶。趙州於言下千了百當。南泉道道不屬知不",
    "X64n1260_015:0121b15": "屬不知。圭峯謂之靈知。荷澤謂之知之一字眾妙之",
    "X64n1260_015:0121b16": "門。黃龍死心云知之一字眾禍之門。要見圭峯荷澤",
    "X64n1260_015:0121b17": "則易。要見死心則難。到者裏須是具超方眼。說似人",
    "X64n1260_015:0121b18": "不得。傳與人不得。所以圜悟先師說。趙州禪只在口",
    "X64n1260_015:0121b19": "脣皮上難柰他何。如善用兵者不齎糧行。就你水草",
    "X64n1260_015:0121b20": "糧食又殺了你。有一秀才問。佛不違眾生願是否。州",
    "X64n1260_015:0121b21": "云是。才云弟子欲就和尚手中乞取拄杖得否。州云",
    "X64n1260_015:0121b22": "君子不奪人所好。才云某甲不是君子。州云老僧亦",
    "X64n1260_015:0121b23": "不是佛。又一僧問如何是祖師意。州乃敲禪床脚。僧",
    "X64n1260_015:0121b24": "云莫只者便是否。州云是則脫取去。又一僧問。諸方",
    "X64n1260_015:0121c01": "盡向口裏道。和尚如何示人。州以脚跟打火爐示之。",
    "X64n1260_015:0121c02": "僧云莫便是也無。州云恰認得老僧脚跟。又僧問如",
    "X64n1260_015:0121c03": "何是趙州。州云東門南門西門北門。僧云某甲不問",
    "X64n1260_015:0121c04": "者箇。州云你問我趙州聻。又僧問如何是道。州云牆",
    "X64n1260_015:0121c05": "外底。僧云某甲不問者箇道。州云你問那箇道。僧云",
    "X64n1260_015:0121c06": "某甲問大道。州云大道通長安。你不得作無事會。不",
    "X64n1260_015:0121c07": "得作玄妙會。不得作奇特會。不得作平常會。趙州不",
    "X64n1260_015:0121c08": "在無事上。不在玄妙上。不在奇特上。不在平常上。畢",
    "X64n1260_015:0121c09": "竟在甚麼處。具眼者辨取者老漢。有時云未出家被",
    "X64n1260_015:0121c10": "菩提使。出家後使得菩提。汝諸人被十二時使。老僧",
    "X64n1260_015:0121c11": "使得十二時。又云佛之一字吾不喜聞。佛之一字尚",
    "X64n1260_015:0121c12": "不喜聞。達磨灼然是甚老臊胡。十地菩薩是擔糞漢。",
    "X64n1260_015:0121c13": "等妙二覺是破凡夫。菩提涅槃是繫驢橛。十二分教",
    "X64n1260_015:0121c14": "是鬼神簿拭瘡膿紙。四果三賢初心十地是守古塚",
    "X64n1260_015:0121c15": "鬼。你既不到者箇田。地是事理會不得也。學人麤走",
    "X64n1260_015:0121c16": "大步。便把一句子禪要祗對人。且不是者箇道理。所",
    "X64n1260_015:0121c17": "以妙喜室中常問禪和子。喚作竹篦則觸。不喚作竹",
    "X64n1260_015:0121c18": "篦則背。不得下語。不得無語。不得思量。不得卜度。不",
    "X64n1260_015:0121c19": "得拂袖便行。一切總不得。你便奪却竹篦。我且許你",
    "X64n1260_015:0121c20": "奪却。我喚作拳頭則觸。不喚作拳頭則背。你又如何",
    "X64n1260_015:0121c21": "奪。更饒你道箇請和尚放下著。我且放下著。我喚作",
    "X64n1260_015:0121c22": "露柱則觸。不喚作露柱則背。你又如何奪。我喚作山",
    "X64n1260_015:0121c23": "河大地則觸。不喚作山河大地則背。你又如何奪。有",
    "X64n1260_015:0121c24": "箇舟峯長老云。某看和尚竹篦子話。如籍沒却人家",
    "X64n1260_015:0122a01": "財產了更要人納物事。妙喜曰你譬喻得極妙。我真",
    "X64n1260_015:0122a02": "箇要你納物事。你無從所出便須討死路去也。或投",
    "X64n1260_015:0122a03": "河赴火[拚ㄙ+ㄊ]得命方始死得。死了却緩緩地再活起來。",
    "X64n1260_015:0122a04": "喚你作菩薩便歡喜。喚你作賊漢便惡發。依前只是",
    "X64n1260_015:0122a05": "舊時人。所以古人道懸崖撒手自肯承當。絕後再甦",
    "X64n1260_015:0122a06": "欺君不得。到者裏始契得竹篦子話。復說偈云。佛之",
    "X64n1260_015:0122a07": "一字尚不喜。有何生死可相關。當機覿面難回互。說",
    "X64n1260_015:0122a08": "甚楞嚴義八還。",
    "X64n1260_015:0122a09": "悅禪人請普說。僧問。臨濟示眾云。有時奪人不奪境。",
    "X64n1260_015:0122a10": "有時奪境不奪人。有時人境兩俱奪。有時人境俱不",
    "X64n1260_015:0122a11": "奪。如何是奪人不奪境。師云三千里外絕誵訛。進云",
    "X64n1260_015:0122a12": "如何是奪境不奪人。師云拔出眼中楔。進云。臨濟道",
    "X64n1260_015:0122a13": "煦日發生鋪地錦。嬰孩垂髮白如絲。未審與和尚答",
    "X64n1260_015:0122a14": "底是同是別。師云咬人屎橛不是好狗。進云王令已",
    "X64n1260_015:0122a15": "行天下徧。將軍塞外絕煙塵時如何。師云適來猶自",
    "X64n1260_015:0122a16": "可而今更郎當。問。十方薄伽梵。一路涅槃門。未審王",
    "X64n1260_015:0122a17": "氏今日是生耶是死耶。師云生耶死耶。進云。今古應",
    "X64n1260_015:0122a18": "無墜。分明在目前。師云抽却腦後箭。進云。只如十二",
    "X64n1260_015:0122a19": "時中不依倚一物人來。師還接否。師云喚甚麼作一",
    "X64n1260_015:0122a20": "物。進云不可重說偈言。師云礙塞殺人。乃云。生耶死",
    "X64n1260_015:0122a21": "耶。非得非失。不道不道。有理有事。若向有理有事處",
    "X64n1260_015:0122a22": "得箇入處。只在教乘裏頭出頭沒。若於非得非失處",
    "X64n1260_015:0122a23": "得箇入處。敢保諸人十二時中未有安身立命處。既",
    "X64n1260_015:0122a24": "未有安身立命處則不知王氏落處。若知得王氏落",
    "X64n1260_015:0122b01": "處即知自己安身立命處。且道王氏即今是生耶是",
    "X64n1260_015:0122b02": "死耶。是不生耶是不死耶。若道不生。爭柰死何。若道",
    "X64n1260_015:0122b03": "不死。爭柰生何。若道亦生亦死。又是戲論說。若道非",
    "X64n1260_015:0122b04": "生非死。又是相違說。直饒離四句絕百非。直下如明",
    "X64n1260_015:0122b05": "鏡當臺明珠在掌。胡來現胡漢來現漢。當人各各脚",
    "X64n1260_015:0122b06": "跟下淨倮倮明歷歷。生死如夢幻空華。去來如浮雲",
    "X64n1260_015:0122b07": "水月。猶未是徹頭處。縱饒如實見得昔日之生本不",
    "X64n1260_015:0122b08": "曾生。今日之滅本不曾滅。亦是無夢說夢。何以故。生",
    "X64n1260_015:0122b09": "而不生。鏡裏之形。滅而不滅。水中之月。正當恁麼時。",
    "X64n1260_015:0122b10": "那裏是王氏出身處。若委悉得去。王氏只今與諸人",
    "X64n1260_015:0122b11": "把手共行同入如來大寂滅海。其或未然。有寒暑兮",
    "X64n1260_015:0122b12": "促君壽。有鬼神兮妬君福。復云。者箇是近悅上座為",
    "X64n1260_015:0122b13": "母王氏請妙喜老漢說法底意旨。且法作麼生說。不",
    "X64n1260_015:0122b14": "見道法不可見聞覺知。若行見聞覺知是則見聞覺",
    "X64n1260_015:0122b15": "知。非求法也。見聞覺知既不可以入道。莫是不見不",
    "X64n1260_015:0122b16": "聞不覺不知便是麼。良久高聲云。更是箇甚麼。妙喜",
    "X64n1260_015:0122b17": "盡力說。只說得到者裏。此事决定不在言語上。所以",
    "X64n1260_015:0122b18": "從上諸聖次第出世。各各以善巧方便忉忉怛怛。唯",
    "X64n1260_015:0122b19": "恐人泥在言語上。若在言語上。一大藏教五千四十",
    "X64n1260_015:0122b20": "八卷。說權說實說有說無說頓說漸。豈是無言說。因",
    "X64n1260_015:0122b21": "甚麼達磨西來却言單傳心印不立文字語言直指",
    "X64n1260_015:0122b22": "人心見性成佛。因何不說傳玄傳妙傳言傳語。只要",
    "X64n1260_015:0122b23": "當人各各直下明自本心見自本性。事不獲已說箇",
    "X64n1260_015:0122b24": "心說箇性已大段狼籍了也。若要拔得生死根株盡。",
    "X64n1260_015:0122c01": "切不得記我說底。縱饒念得一大藏教如缾瀉水。喚",
    "X64n1260_015:0122c02": "作運糞入不名運糞出。却被者些子障却自己正知",
    "X64n1260_015:0122c03": "見不得現前。自己神通不能發現。只管弄目前光影",
    "X64n1260_015:0122c04": "理會禪理會道。理會心理會性。理會奇特理會玄玅。",
    "X64n1260_015:0122c05": "天似掉棒打月枉費心神。如來說為可憐愍者。古人",
    "X64n1260_015:0122c06": "凡有一言半句。設一箇金剛圈栗棘蓬。教伊吞教伊",
    "X64n1260_015:0122c07": "透。若是箇英靈獨脫出情塵超理性者。金剛圈栗棘",
    "X64n1260_015:0122c08": "蓬是甚麼弄猢猻家具祭鬼神茶飯。葢你不能一念",
    "X64n1260_015:0122c09": "緣起無生。只管一向在心意識邊作活計。纔見宗師",
    "X64n1260_015:0122c10": "動口便向宗師口裏討玄討妙。却被宗師倒翻筋斗。",
    "X64n1260_015:0122c11": "自家本命元辰依舊不知落處。脚跟下黑漫漫。依前",
    "X64n1260_015:0122c12": "只是箇漆桶。只如適來上座問奪人不奪境一段話。",
    "X64n1260_015:0122c13": "只知冊子上念將來。如法答他又理會不得。問一段",
    "X64n1260_015:0122c14": "未了又問一段。恰如村人打傳口令相似。我今不惜",
    "X64n1260_015:0122c15": "口業為你諸人葛藤註解一徧。臨濟一日示眾云。有",
    "X64n1260_015:0122c16": "時奪人不奪境。有時奪境不奪人。有時人境兩俱奪。",
    "X64n1260_015:0122c17": "有時人境俱不奪。會麼。良久左右顧視便下座。者箇",
    "X64n1260_015:0122c18": "便是金剛王寶劍。我昨日說底將蜈蚣毒蛇蝎子并",
    "X64n1260_015:0122c19": "諸雜毒貯在一甕裏。你試將手就中拈一箇不毒底",
    "X64n1260_015:0122c20": "出來看。若拈得出不妨於此事有少分相應。若拈不",
    "X64n1260_015:0122c21": "出自是你根性遲鈍夙無靈骨。也怪妙喜不得。臨濟",
    "X64n1260_015:0122c22": "當時道者幾句閒言長語。面目現在。自是你不會看",
    "X64n1260_015:0122c23": "得出。你若領得此意。自從胡亂後三十年不少鹽醬。",
    "X64n1260_015:0122c24": "鐘樓上念讚床脚下種菜之類。不著問人一一自知",
    "X64n1260_015:0123a01": "下落。古人垂箇方便。豈是閒開口。須知爛泥裏有刺。",
    "X64n1260_015:0123a02": "當時有箇克符道者理會得臨濟意。便出來問。如何",
    "X64n1260_015:0123a03": "是奪人不奪境。臨濟當時不知那裏得許多閒言長",
    "X64n1260_015:0123a04": "語鬬湊得恰好。便道煦日發生鋪地錦。嬰孩垂髮白",
    "X64n1260_015:0123a05": "如絲。諸人還會麼。煦日發生鋪地錦是境。嬰孩垂髮",
    "X64n1260_015:0123a06": "白如絲是人。此兩句一句存境一句奪人。克符又作",
    "X64n1260_015:0123a07": "頌曰。奪人不奪境。緣自帶聱訛。師云有甚麼聱訛。擬",
    "X64n1260_015:0123a08": "欲求玄旨。思量反責麼。師云誣人之罪。驪珠光燦爛。",
    "X64n1260_015:0123a09": "蟾桂影婆娑。師云何不早恁麼道。覿面無差互。還應",
    "X64n1260_015:0123a10": "滯網羅。師云。依稀似曲纔堪聽。又被風吹別調中。此",
    "X64n1260_015:0123a11": "頌大槩在驪珠光燦爛。蟾桂影婆娑之上。葢此兩句",
    "X64n1260_015:0123a12": "是境。學者問。不奪境。擬欲求玄旨。思量反責麼。大意",
    "X64n1260_015:0123a13": "只是不可思量擬議。思量擬議者人也蹉却。覿面相",
    "X64n1260_015:0123a14": "呈一著子。即被語言網羅矣。克符此頌專明煦日發",
    "X64n1260_015:0123a15": "生鋪地錦。所以有驪珠光燦爛蟾桂影婆娑之句。乃",
    "X64n1260_015:0123a16": "是存境而奪人。故曰覿面無差互還應滯網羅。奪人",
    "X64n1260_015:0123a17": "之義。醍醐毒藥一道而行。具眼者方能辨別。又問如",
    "X64n1260_015:0123a18": "何是奪境不奪人。答云王令已行天下徧。將軍塞外",
    "X64n1260_015:0123a19": "絕煙塵。師云王令已行天下徧是奪了境。將軍塞外",
    "X64n1260_015:0123a20": "絕煙塵是存人而不奪。頌曰。奪境不奪人。尋言何處",
    "X64n1260_015:0123a21": "真。師云也須閒處作隄防。問禪禪是妄。究理理非親。",
    "X64n1260_015:0123a22": "師云好事不如無。日照寒光澹。山遙翠色新。師云貧",
    "X64n1260_015:0123a23": "兒思舊債。直饒玄會得。也是眼中塵。師云自起自倒。",
    "X64n1260_015:0123a24": "你要會日照寒光澹山遙翠色新麼。此兩句是境。直",
    "X64n1260_015:0123b01": "饒玄會得。也是眼中塵。便奪了也。其餘人境兩俱奪。",
    "X64n1260_015:0123b02": "人境俱不奪。盡是依語就學家問處答。又問如何是",
    "X64n1260_015:0123b03": "人境兩俱奪。答云。并汾絕信。獨處一方。便有人境兩",
    "X64n1260_015:0123b04": "俱奪面目。頌曰。人境兩俱奪。從來正令行。師云已落",
    "X64n1260_015:0123b05": "第二。不論佛與祖。那說聖凡情。師云買石得雲。饒擬",
    "X64n1260_015:0123b06": "犯吹毛劍。還如值木盲。師云識法者懼。進前求妙會。",
    "X64n1260_015:0123b07": "特地斬精靈。師云前箭猶輕後箭深。正令既行不留",
    "X64n1260_015:0123b08": "佛祖。到者裏進之退之性命都在師家手裏。如吹毛",
    "X64n1260_015:0123b09": "劍不可犯其鋒。又問如何是人境俱不奪。答云。王登",
    "X64n1260_015:0123b10": "寶殿。野老謳歌。頌曰。人境俱不奪。思量意不偏。師云",
    "X64n1260_015:0123b11": "會麼。是法住法位。主賓言不異。師云世間相常住。問",
    "X64n1260_015:0123b12": "答理俱全。師云添一毫不得減一毫不得。蹋破澄潭",
    "X64n1260_015:0123b13": "月。師云猶有者箇在。穿開碧落天。師云勞而無功。不",
    "X64n1260_015:0123b14": "能明妙用。師云動著即錯。淪溺在無緣。師云却依舊",
    "X64n1260_015:0123b15": "處著。者箇是適來上座請益底公案。謂之四料揀。你",
    "X64n1260_015:0123b16": "若要分明理會得臨濟意。但向他當時垂示處看。如",
    "X64n1260_015:0123b17": "何。看山僧有時奪人不奪境。有時奪境不奪人。有時",
    "X64n1260_015:0123b18": "人境兩俱奪。有時人境俱不奪。若恁麼便是。你若作",
    "X64n1260_015:0123b19": "山僧。有時奪人不奪境。有時奪境不奪人。有時人境",
    "X64n1260_015:0123b20": "兩俱奪。有時人境俱不奪。便不是了也。所以五祖師",
    "X64n1260_015:0123b21": "翁有言。如何是祖師西來意。庭前栢樹子。恁麼會便",
    "X64n1260_015:0123b22": "不是了也。如何是祖師西來意。庭前栢樹子。恁麼會",
    "X64n1260_015:0123b23": "方始是。你諸人還會麼。者般說話莫道你諸人理會",
    "X64n1260_015:0123b24": "不得。妙喜也自理會不得。我此門中無理會得理會",
    "X64n1260_015:0123c01": "不得。蚊子上鐵牛。無你下觜處。須信古人垂慈則有",
    "X64n1260_015:0123c02": "法無法不垂慈。道眼未開大法未明。豈免向他人口",
    "X64n1260_015:0123c03": "裏覓禪覓道覓玄覓妙。覓得了唯恐人知。及至說時",
    "X64n1260_015:0123c04": "又恐說盡了末後無可說。者箇是無限量底法。你以",
    "X64n1260_015:0123c05": "有限量心擬窮他落處。且莫錯。只如世尊在靈山會",
    "X64n1260_015:0123c06": "上百萬眾前拈華普示。獨迦葉破顏微笑。何曾怕人",
    "X64n1260_015:0123c07": "知。又何曾密室裏傳授來。我者裏禪。許你眾人聞。不",
    "X64n1260_015:0123c08": "許你眾人會。如上所解註者四料揀你。諸人齊聞齊",
    "X64n1260_015:0123c09": "會了臨濟之意。果如是乎。若只如是。臨濟宗旨豈到",
    "X64n1260_015:0123c10": "今日。你諸人聞妙喜說得落。將謂止如此。我實向你",
    "X64n1260_015:0123c11": "道此是第一等惡口。若記著一箇元字脚。便是生死",
    "X64n1260_015:0123c12": "根本也。你諸人諸方學得底玄中又玄妙中又妙。是",
    "X64n1260_015:0123c13": "甚麼屎禪。一向[祝/土]在皮袋裏。將謂實有恁麼事。莫錯。",
    "X64n1260_015:0123c14": "諸上座。你真箇要參妙喜禪。盡將諸方學得底掃向",
    "X64n1260_015:0123c15": "他方世界。百不知百不會。虗却心來共你理會。復說",
    "X64n1260_015:0123c16": "偈云。無諸比丘名近悅。為母王氏請普說。妙喜便登",
    "X64n1260_015:0123c17": "曲彔床。忉忉怛怛恣饒舌。從來法本離言詮。不假思",
    "X64n1260_015:0123c18": "量與分別。說甚地獄及天堂。四聖六凡俱泯絕。縱有",
    "X64n1260_015:0123c19": "魔王欲作難。金剛寶劍當頭截。王氏養子要參禪。只",
    "X64n1260_015:0123c20": "者一念永不滅。彈指頓明諸法門。釋迦彌勒齊超越。",
    "X64n1260_015:0123c21": "還如塗毒鼓當軒。一擊聞之皆腦裂。無邊煩惱悉蠲",
    "X64n1260_015:0123c22": "除。夙業舊殃湯沃雪。末後一句為重宣。凝然萬里一",
    "X64n1260_015:0123c23": "條鐵。喝一喝下座。",
    "X64n1260_015:0123c24": "孫通判請普說。師云。說法不應時。總是非時語。所以",
    "X64n1260_015:0124a01": "道未離兜率已降王宮。未出母胎度人已畢。李長者",
    "X64n1260_015:0124a02": "著華嚴論乃云。此經決定是佛成道十日後說。初於",
    "X64n1260_015:0124a03": "正覺山前從定而起。因見明星忽然悟道。便見自己",
    "X64n1260_015:0124a04": "本來面目。信知時節若至其理自彰。妙喜常思無量",
    "X64n1260_015:0124a05": "居士者一箇人。不知幾百生中學般若來。今生如此",
    "X64n1260_015:0124a06": "得大受用。所註清淨海眼經說六成就。謂如是我聞",
    "X64n1260_015:0124a07": "一時佛在云。理無不如之謂是。事無不是之謂如。自",
    "X64n1260_015:0124a08": "來不曾有人如此說。葢為他見徹釋迦老子骨髓。所",
    "X64n1260_015:0124a09": "以取之左右逢其原。佛初生下一手指天一手指地",
    "X64n1260_015:0124a10": "云。天上天下惟我獨尊。所以云三界獨尊之謂我。所",
    "X64n1260_015:0124a11": "謂我者非人我之我。如孟子所謂萬物皆備於我也。",
    "X64n1260_015:0124a12": "心動十方之謂聞。葢世間人皆以耳聞一切音聲。唯",
    "X64n1260_015:0124a13": "普賢菩薩乃以心聞。故經云心聞洞十方生于大因",
    "X64n1260_015:0124a14": "力。多之所宗之謂一。且如現前一千大眾從首座數",
    "X64n1260_015:0124a15": "起。自一而之百自百而之千。所以言一者多之所宗",
    "X64n1260_015:0124a16": "也。一之所起之謂時。者箇時便是妙心居士請妙喜",
    "X64n1260_015:0124a17": "為大眾說法之時也。當知此時能該括十方三世。乃",
    "X64n1260_015:0124a18": "至塵沙諸佛六道四生。若凡若聖若草若木若有情",
    "X64n1260_015:0124a19": "若無情。乃以拂子擊禪床一下云。盡向者裏成等正",
    "X64n1260_015:0124a20": "覺無出此時也。又云始覺合本之謂佛。言以如今始",
    "X64n1260_015:0124a21": "覺合於本覺。往往邪師輩以無言默然為始覺。以威",
    "X64n1260_015:0124a22": "音王那畔為本覺。固非此理。既非此理。何者是覺。若",
    "X64n1260_015:0124a23": "全是覺豈更有迷。若謂無迷爭柰釋迦老子於明星",
    "X64n1260_015:0124a24": "現時忽然便覺知得自家本命元辰元來在者裏。所",
    "X64n1260_015:0124b01": "以言因始覺而合本覺。如禪和家忽然摸著鼻孔便",
    "X64n1260_015:0124b02": "是者箇道理。然此事人人分上無不具足。昨日因與",
    "X64n1260_015:0124b03": "妙心居士說令叔尚書文章學問可謂儒林宗工。但",
    "X64n1260_015:0124b04": "聞於此道自以為難。往往士大夫只知所謂佛者千",
    "X64n1260_015:0124b05": "劫學威儀萬劫修相好。乃至三大阿僧祇劫修而後",
    "X64n1260_015:0124b06": "成。云何博地凡夫現行無明。為富貴所折困。何時與",
    "X64n1260_015:0124b07": "道相應。纔作是念是於心意識中便推出一座須彌",
    "X64n1260_015:0124b08": "山。一障障了道眼。不能明見本地風光本來面目。正",
    "X64n1260_015:0124b09": "所謂所知不是障。是障障所知。近世士大夫多作此",
    "X64n1260_015:0124b10": "見。如韓子蒼與某在臨川鼻孔廝拄著半年亦不自",
    "X64n1260_015:0124b11": "信。每言此一段事吾輩但知歸向則可。如何便要入",
    "X64n1260_015:0124b12": "手。亦是自作障難。或者更錯會先佛所言大通智勝",
    "X64n1260_015:0124b13": "佛十劫坐道場。佛法不現前不得成佛道。謂佛道之",
    "X64n1260_015:0124b14": "難成如此。殊不知一念普觀無量劫。無去無來亦無",
    "X64n1260_015:0124b15": "住。如是了知三世事。超諸方便成十力。釋迦老子纔",
    "X64n1260_015:0124b16": "瞥地後便言。奇哉一切眾生具有如來智慧德相。但",
    "X64n1260_015:0124b17": "以妄想執著而不證得。所謂妄想執著者。正說著今",
    "X64n1260_015:0124b18": "時士大夫病痛。先德所以指示一切人脚跟下無不",
    "X64n1260_015:0124b19": "圓成無不具足。故有父不可以傳子臣不可以獻君",
    "X64n1260_015:0124b20": "之說。葢使自證自悟匪從人得。所以不壞假名而談",
    "X64n1260_015:0124b21": "實相。肇法師云。寂兮寥兮寬兮廓兮分兮別兮。上則",
    "X64n1260_015:0124b22": "有君下則有臣。父子親其居。尊卑異其位。起教敘其",
    "X64n1260_015:0124b23": "因。然後國分其界人部其家各守其位。豈非是法住",
    "X64n1260_015:0124b24": "法位世間相常住者耶。佛不云乎。應以佛身得度者",
    "X64n1260_015:0124c01": "即現佛身而為說法。應以宰官身乃至長者居士婆",
    "X64n1260_015:0124c02": "羅門比丘比丘尼身得度者悉現其身而為說法。又",
    "X64n1260_015:0124c03": "曰。應眼時若千日。萬象不能逃影質。應耳時若幽谷。",
    "X64n1260_015:0124c04": "大小音聲無不足。法門既如此殊勝。柰何學者多不",
    "X64n1260_015:0124c05": "向此時節領覽。乃爾自生退屈。正是不信自殊勝。甘",
    "X64n1260_015:0124c06": "為下劣人。若是靈利漢便向者裏提得去。方知道一",
    "X64n1260_015:0124c07": "塵纔起大地全收。一毛頭獅子百億毛頭現千頭萬",
    "X64n1260_015:0124c08": "頭。但識取一頭。且那箇是一頭。不見南臺和尚聞版",
    "X64n1260_015:0124c09": "聲有頌云。善哉三下版。知識盡來參。既善知時節。吾",
    "X64n1260_015:0124c10": "今不再三。復以拂子擊禪床一下云。適來所謂盡向",
    "X64n1260_015:0124c11": "者裏成等正覺是真實義。所以韶國師云。如來於一",
    "X64n1260_015:0124c12": "切處成等正覺。於刀山劍樹上成等正覺。於鑊湯鑪",
    "X64n1260_015:0124c13": "炭裏成等正覺。於棒下成等正覺。於喝下成等正覺。",
    "X64n1260_015:0124c14": "然雖如是。如人飲水冷煖自知。豈不見善財童子至",
    "X64n1260_015:0124c15": "毗盧者那大樓閣前。舉體投地從地而起。作是念言。",
    "X64n1260_015:0124c16": "此大樓閣是解空．無相．無願者之所住處。是於一切",
    "X64n1260_015:0124c17": "法無分別者之所住處。是以一劫入一切劫以一切",
    "X64n1260_015:0124c18": "劫入一劫而不壞其相者之所住處。是以一佛入一",
    "X64n1260_015:0124c19": "切佛以一切佛入一佛而不壞其相者之所住處。乃",
    "X64n1260_015:0124c20": "至不著一切世間窟宅者之所住處。何謂世間窟宅。",
    "X64n1260_015:0124c21": "便是於無上道自作障難者。若執一切世間窟宅不",
    "X64n1260_015:0124c22": "能捨離。則吾輩所謂長老者亦莫住院一向杜絕世",
    "X64n1260_015:0124c23": "故乃可得行此道。如此則是壞世間相而談實相。何",
    "X64n1260_015:0124c24": "道之有。常愛東坡為文章。庶幾達道者也。縱使未至",
    "X64n1260_015:0125a01": "於道。而語言三昧實近之矣。人謂是五祖戒和尚後",
    "X64n1260_015:0125a02": "身。而不知以何因緣中忘此意。第亦暫時不著便者。",
    "X64n1260_015:0125a03": "觀其作維摩畫像讚。從始至終不死在言下。其詞曰。",
    "X64n1260_015:0125a04": "我觀眾工工一師。人持一藥療一病。風勞欲寒氣欲",
    "X64n1260_015:0125a05": "煖。肺肝胃腎更相剋。挾方儲藥如丘山。卒無一藥堪",
    "X64n1260_015:0125a06": "施用。有大醫王拊掌笑。謝遣眾工病隨愈。言其醫王",
    "X64n1260_015:0125a07": "遣去眾醫曰。爾輩用藥都無是處。眾工既去其病隨",
    "X64n1260_015:0125a08": "愈。或問醫王。君以何藥而病捐乎。曰不出眾工之所",
    "X64n1260_015:0125a09": "用者。但彼不善用耳。故曰問大醫王以何藥。還是眾",
    "X64n1260_015:0125a10": "工所用者。我觀三十二菩薩各以意談不二門。而維",
    "X64n1260_015:0125a11": "摩詰默無語。三十二義一時墮。我觀此義亦不墮。維",
    "X64n1260_015:0125a12": "摩初不離是說者箇。雖是死蛇解弄却活。若彼三十",
    "X64n1260_015:0125a13": "二人所論真箇負墮時。即是無言勝有言。情知古人",
    "X64n1260_015:0125a14": "之意決不如此。所以立箇喻云。譬如油蠟作燈燭。不",
    "X64n1260_015:0125a15": "以火點終不明。忽見默然無語處。三十二說皆光燄。",
    "X64n1260_015:0125a16": "佛子。若讀維摩經當作是念為正念。我觀維摩方丈",
    "X64n1260_015:0125a17": "室能受九百萬菩薩三萬二千師子座。皆悉容受不",
    "X64n1260_015:0125a18": "迫窄。經中所載此是維摩居士不思議大解脫神通",
    "X64n1260_015:0125a19": "之力。所以借座燈王取飯香積。斷取妙喜世界如陶",
    "X64n1260_015:0125a20": "家輪。如持鍼鋒舉一棗葉。葢真實之理不可以智知。",
    "X64n1260_015:0125a21": "不可以識識。故曰又能分布一鉢飯。饜飽十方無量",
    "X64n1260_015:0125a22": "眾。斷取妙喜佛世界。如持鍼鋒一棗葉。云是菩薩不",
    "X64n1260_015:0125a23": "思議住大解脫神通力。我觀石子一處士。麻鞵破帽",
    "X64n1260_015:0125a24": "露兩肘。能使筆端出維摩。神力又過維摩詰。若言此",
    "X64n1260_015:0125b01": "畫無實相。毗耶城中亦非實。佛子若見維摩像。應作",
    "X64n1260_015:0125b02": "是觀為正觀。此是東坡說底禪。豈不是言語到。若非",
    "X64n1260_015:0125b03": "前世熏習得來。爭解恁麼道。所以妙喜之意亦欲尚",
    "X64n1260_015:0125b04": "書公於此事信得及。妙心居士請持此語舉歸似令",
    "X64n1260_015:0125b05": "叔。恐因妙喜之言直下信得及。異日忽然噴地一發",
    "X64n1260_015:0125b06": "便乃截生死流據祖佛位。做箇出世間沒量大人。始",
    "X64n1260_015:0125b07": "不負妙喜相期之意。妙心居士近日畫得入定觀音。",
    "X64n1260_015:0125b08": "且以妙喜昔年所作讚題其上。葢在衡陽時因道友",
    "X64n1260_015:0125b09": "藺庭彥所請。當年信意一筆寫成。與維摩讚言語雖",
    "X64n1260_015:0125b10": "不同。大意相似。曰世間種種音聲相。眾以耳聽非目",
    "X64n1260_015:0125b11": "覩。一切音聲須以耳聽。觀音却以眼觀。故曰唯此大",
    "X64n1260_015:0125b12": "士眼能觀。如何見得。曰瞑目諦觀為佛事。到者裏便",
    "X64n1260_015:0125b13": "轉了。曰於眼境界無所取。眼境界既取不得。即眼界",
    "X64n1260_015:0125b14": "寂滅。眼界既寂滅不可耳界不寂滅。所以云耳鼻舌",
    "X64n1260_015:0125b15": "身意亦然。善哉心洞十方空。六根互顯如是義。觀音",
    "X64n1260_015:0125b16": "菩薩以眼聞。而普賢菩薩以心聞。即此是互顯之義。",
    "X64n1260_015:0125b17": "所謂互顯者。眼處作耳處佛事。耳處作鼻處佛事。鼻",
    "X64n1260_015:0125b18": "處作舌處佛事。舌處作身處佛事。身處作意處佛事。",
    "X64n1260_015:0125b19": "於意界中作無量無邊廣大佛事。得恁麼受用自在",
    "X64n1260_015:0125b20": "了。眼依舊觀色耳依舊聽聲。乃至鼻舌身意一一依",
    "X64n1260_015:0125b21": "本分。故曰眼色耳聲鼻齅香身觸意思無差別。適來",
    "X64n1260_015:0125b22": "所謂是法住法位世間相常住是也。當以此觀。如是",
    "X64n1260_015:0125b23": "觀取此為實。成妄想。到者裏又轉了。曰若離妄想取",
    "X64n1260_015:0125b24": "實法。展轉惑亂失本心。本心既失隨顛倒。不見大士",
    "X64n1260_015:0125c01": "妙色身。云何顛倒。眼見色隨色轉。耳聞聲隨聲轉。是",
    "X64n1260_015:0125c02": "謂眾生顛倒迷己逐物。以逐物故不見大士妙色身",
    "X64n1260_015:0125c03": "無眼耳鼻舌身意。此乃教有明文。眼耳鼻等既無其",
    "X64n1260_015:0125c04": "體。互顯之義依何而立。故曰互顯之義亦寂滅。亦無",
    "X64n1260_015:0125c05": "大士妙色身。亦無種種音聲相。佛子能作如是觀。永",
    "X64n1260_015:0125c06": "離世間生死苦。大凡文字須教說得行。若說不行不",
    "X64n1260_015:0125c07": "成文章。適來因論時節因緣。所以說善財方立于樓",
    "X64n1260_015:0125c08": "閣之前。早已讚歎許多殊勝之事。然未能得入。乃白",
    "X64n1260_015:0125c09": "彌勒菩薩言。唯願大聖開樓閣門令我得入。時彌勒",
    "X64n1260_015:0125c10": "菩薩前詣樓閣彈指出聲。其門即開。命善財入。善財",
    "X64n1260_015:0125c11": "心喜入已還閉。閉時如何。便是觀音入流亡所底消",
    "X64n1260_015:0125c12": "息。然後善財於樓閣中見百億四天下。百億兜率陀",
    "X64n1260_015:0125c13": "天。一一皆有彌勒菩薩降神誕生。遊行七步觀察十",
    "X64n1260_015:0125c14": "方。現為童子居處宮殿。為一切智出家苦行。降伏諸",
    "X64n1260_015:0125c15": "魔成等正覺。梵王勸請轉正法輪。升天宮殿而演說",
    "X64n1260_015:0125c16": "法。劫數壽量眾會莊嚴。所淨國土所修行願住持教",
    "X64n1260_015:0125c17": "法皆悉不同。善財非但見彌勒菩薩一周佛事。又自",
    "X64n1260_015:0125c18": "見其身住彼一切諸如來所。亦見於彼一切眾會一",
    "X64n1260_015:0125c19": "切佛事。以海印三昧一印印定。更無秋毫以為透漏。",
    "X64n1260_015:0125c20": "既見如是無量殊勝一切莊嚴自在境界已。彌勒菩",
    "X64n1260_015:0125c21": "薩即攝神力入樓閣中。又彈指作聲告善財言。善男",
    "X64n1260_015:0125c22": "子起。法性如是。此是菩薩知諸法智因緣聚集所現",
    "X64n1260_015:0125c23": "之相。如是自性如幻如夢如影如像悉不成就。爾時",
    "X64n1260_015:0125c24": "善財聞彈指聲從三昧起。於此時節忽然打失布袋。",
    "X64n1260_015:0126a01": "然後彌勒示以如上境界。無有去處亦無住處。非寂",
    "X64n1260_015:0126a02": "非常遠離一切。師召大眾云。既是來無所從去無所",
    "X64n1260_015:0126a03": "至。則雲門大師手中扇子[跳兆+孛]跳上三十三天。築著帝",
    "X64n1260_015:0126a04": "釋鼻孔。東海鯉魚打一棒雨似盆傾。又有甚麼過。當",
    "X64n1260_015:0126a05": "知者箇時節。具無量廣大智慧門。無量神通門。無量",
    "X64n1260_015:0126a06": "言詞門。無量不可說又不可說一切佛菩薩自在受",
    "X64n1260_015:0126a07": "用門。諸人若能如是信如是入。方知先聖道過去一",
    "X64n1260_015:0126a08": "切劫安置未來今。未來現在劫回置過去世。乃喝一",
    "X64n1260_015:0126a09": "喝云。若不喝住。打葛藤直到明朝。擊禪床下座。",
    "X64n1260_015:0126a11": "列祖提綱錄卷第十五"
}