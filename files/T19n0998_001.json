{
    "T19n0998_001:0577a20": "佛說迴向輪經一卷",
    "T19n0998_001:0577a22": "于闐三藏尸羅達摩於北庭龍興寺譯",
    "T19n0998_001:0577a23": "如是我聞。一時佛在大摩尼金剛寶山峯中。",
    "T19n0998_001:0577a24": "與大菩薩眾俱。爾時世尊告金剛摩尼菩薩",
    "T19n0998_001:0577a25": "言。佛子若有菩薩求大菩提。為欲救度一切",
    "T19n0998_001:0577a26": "有情。已受菩薩律儀戒。學已曾發起大菩提",
    "T19n0998_001:0577a27": "心。有大悲愍。常欲奉事一切如來。欲廣積集",
    "T19n0998_001:0577a28": "諸大菩薩福德資糧。欲證佛智。欲以無礙等",
    "T19n0998_001:0577a29": "持總持諸解脫門神通遊戲。欲令虛空成大",
    "T19n0998_001:0577b01": "庫藏。欲令自手似如意寶作是奉施。唯願一",
    "T19n0998_001:0577b02": "切諸佛世尊。已住十地諸大菩薩。持金剛者。",
    "T19n0998_001:0577b03": "當憶念我。弟子某甲已發菩提心未安住正",
    "T19n0998_001:0577b04": "道。今持身心。於一切時。以一切種奉施三世",
    "T19n0998_001:0577b05": "諸佛菩薩。願大自在諸佛如來。已證大地一",
    "T19n0998_001:0577b06": "切菩薩。當攝受我。令我大福德智慧資糧。猛",
    "T19n0998_001:0577b07": "利精進廣大心量。寂靜調伏神通自在。波羅",
    "T19n0998_001:0577b08": "蜜多速得圓滿。",
    "T19n0998_001:0577b09": "復作是言。唯大悲者當憶念我。弟子某甲墮",
    "T19n0998_001:0577b10": "在生死繫以大縛。閉居牢獄離正道法。逼以",
    "T19n0998_001:0577b11": "彊力煩惱怨敵。無怙無救無目無依。無將無",
    "T19n0998_001:0577b12": "導遊行僻路。趣向生死背大涅槃。順諸惡趣",
    "T19n0998_001:0577b13": "將墮險路。臨仆惡道常遇惡友。離善知識迷",
    "T19n0998_001:0577b14": "於邪正。有利無利有義無義。遠離諸善成就",
    "T19n0998_001:0577b15": "不善。常背賢聖諸佛菩薩。生老病死憂惱所",
    "T19n0998_001:0577b16": "迫。不得安隱無怖無畏。心常散亂闕修寂靜",
    "T19n0998_001:0577b17": "調伏施戒及不放逸。遠離等持總持二門十",
    "T19n0998_001:0577b18": "地法忍。不能安住甚深般若波羅蜜多及平",
    "T19n0998_001:0577b19": "等性。不修無量慈悲喜捨。不具菩薩三聚戒",
    "T19n0998_001:0577b20": "蘊。遠離無障無礙大智。不能安住於寂滅因",
    "T19n0998_001:0577b21": "善成立法。遠離神通力無所畏。不住正念不",
    "T19n0998_001:0577b22": "能成就隨行趣入無忘失法。匱諸功德。見取",
    "T19n0998_001:0577b23": "疑惑障於通達七等覺支。闕修如實八聖道",
    "T19n0998_001:0577b24": "支。無量百千苦惱所逼。而常熾然眾苦逼迫。",
    "T19n0998_001:0577b25": "心常下劣忿恨散亂。常順煩惱。唯願一切諸",
    "T19n0998_001:0577b26": "佛菩薩。依大悲愍為我救護。為我歸依為我",
    "T19n0998_001:0577b27": "導師。唯願令我速得圓滿大正覺路。大菩提",
    "T19n0998_001:0577b28": "道菩提資糧。又願令我速得圓滿如來十力",
    "T19n0998_001:0577b29": "四無所畏。十八不共諸如來法。無礙辯才等",
    "T19n0998_001:0577c01": "持解脫陀羅尼門。功德神通波羅蜜多。又願",
    "T19n0998_001:0577c02": "與我一切成就一切功德。",
    "T19n0998_001:0577c03": "復次為轉廣大供養應作是言。又願一切諸",
    "T19n0998_001:0577c04": "佛世尊。已得大勢諸菩薩眾。當憶念我。弟子",
    "T19n0998_001:0577c05": "某甲。今於一切佛菩薩所轉大恭敬。承事供",
    "T19n0998_001:0577c06": "養以身奉獻。所有十方諸世界中大莊嚴具。",
    "T19n0998_001:0577c07": "所謂種種寶宮。諸寶莊嚴寶樹寶山。寶座寶",
    "T19n0998_001:0577c08": "壇珍寶行列。寶蓋寶幢寶飾瓔珞。真珠羅網",
    "T19n0998_001:0577c09": "寶器寶聚積寶光焰。諸寶洲中大末尼寶。清",
    "T19n0998_001:0577c10": "淨燈樹寶鈴和鳴。末尼光曜真金纓拂。垂覆",
    "T19n0998_001:0577c11": "連接妙金蓮花。閻浮檀金以為其鬚。金樹行",
    "T19n0998_001:0577c12": "列種種寶宮。寶雲靉靆雨眾寶渧。諸寶藏殿",
    "T19n0998_001:0577c13": "眾妙末尼。閒錯墻壁寶珠欄楯。大持明者可",
    "T19n0998_001:0577c14": "樂圓苑。屋宅寶宮殿堂樹林皆可愛樂。以如",
    "T19n0998_001:0577c15": "是等無攝無受。迴向一切諸佛菩薩。於贍部",
    "T19n0998_001:0577c16": "洲所有妙藥長壽藥類。諸末尼寶能與有情",
    "T19n0998_001:0577c17": "所求眾藥。自然成美殊勝飲食。并諸香樹種",
    "T19n0998_001:0577c18": "種異類。旃檀妙樹阿伽盧樹。沈水赤檀大葉",
    "T19n0998_001:0577c19": "恒花。能醉香等諸樹種類。可樂妙香無攝無",
    "T19n0998_001:0577c20": "受諸如意樹。於大海中種種異類。諸末尼寶",
    "T19n0998_001:0577c21": "如意寶珠。及須彌山鷄娑囉山。香山摩尼耶",
    "T19n0998_001:0577c22": "山。尹地(二合)耶大山。曼陀羅山金剛山等。諸",
    "T19n0998_001:0577c23": "大山中種種寶峯。寶臺寶石寶窟寶宮。寶飾",
    "T19n0998_001:0577c24": "寶片眾寶階道。諸末尼柱諸寶燈輪。諸瑠璃",
    "T19n0998_001:0577c25": "等末尼種類。所有天上無主天宮。天諸名花",
    "T19n0998_001:0577c26": "悅意樂見。天諸樂具微風吹動。空宮行伍和",
    "T19n0998_001:0577c27": "鳴美聲。天諸音樂不鼓自然出美妙聲。天諸",
    "T19n0998_001:0577c28": "眾鳥住空宮中。鳴妙音聲并諸寶雲出大美",
    "T19n0998_001:0577c29": "聲。天諸末尼歌詠音樂。并諸妙香花樹鬘樹",
    "T19n0998_001:0578a01": "塗香燒香樹。燈樹幢樹幡樹寶樹。此等一切",
    "T19n0998_001:0578a02": "無所攝受。奉施一切諸佛菩薩。所有一切佛",
    "T19n0998_001:0578a03": "眼所覩。諸佛剎中大供養雲。花雲香雲鬘雲",
    "T19n0998_001:0578a04": "燒香雲。塗香雲寶蓋雲寶幢雲寶幡雲。寶衣",
    "T19n0998_001:0578a05": "雲寶聚雲寶器雲大末尼聚雲。種種微妙大",
    "T19n0998_001:0578a06": "寶珠雲。又以香油滿大燈器。量等千界燃以",
    "T19n0998_001:0578a07": "燈炷。量百須彌。奉施一切諸佛世尊諸大菩",
    "T19n0998_001:0578a08": "薩。由是供養所生勝福。並將迴向無上菩提。",
    "T19n0998_001:0578a09": "如過去佛所修諸善。以無所得而為方便。迴",
    "T19n0998_001:0578a10": "向菩提。我亦如是持此功德。迴向無上正等",
    "T19n0998_001:0578a11": "菩提。勸請諸佛。唯願往赴菩提道場。降伏魔",
    "T19n0998_001:0578a12": "怨證大菩提轉大法輪。欲滅度者為諸有情。",
    "T19n0998_001:0578a13": "勸請願住滿一大劫。隨喜一切諸佛菩薩一",
    "T19n0998_001:0578a14": "切有情所修諸福。發露懺悔一切諸罪。猶如",
    "T19n0998_001:0578a15": "三世諸佛菩薩懺悔罪障。我亦如是願罪銷",
    "T19n0998_001:0578a16": "滅。奉施乃至懺悔已畢。即以淨心憶念一切",
    "T19n0998_001:0578a17": "諸佛菩薩。對佛像前誦此密言滿足八遍密",
    "T19n0998_001:0578a18": "言曰。",
    "T19n0998_001:0578a19": "唵娑頗(二合)羅裟頗(二合)羅微摩那娑(去引)囉摩",
    "T19n0998_001:0578a20": "訶(引)若縛吽",
    "T19n0998_001:0578a21": "誦密言已。即便隨欲。成就天妙大供養雲。一",
    "T19n0998_001:0578a22": "切佛所而得現前。若善男子或善女人。繫念",
    "T19n0998_001:0578a23": "於佛或晝或夜。轉誦如是大迴向輪。此善男",
    "T19n0998_001:0578a24": "子或善女人。諸罪銷滅一切煩惱漸得微薄。",
    "T19n0998_001:0578a25": "能獲如前所說功德。若轉一遍得百梵福。夢",
    "T19n0998_001:0578a26": "常見佛。命終之後得生淨土。佛說是經已諸",
    "T19n0998_001:0578a27": "菩薩眾歡喜奉行。",
    "T19n0998_001:0578a28": "佛說迴向輪經"
}