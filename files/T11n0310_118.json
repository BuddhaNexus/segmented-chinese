{
    "T11n0310_118:0665a08": "大寶積經卷第一百一十八",
    "T11n0310_118:0665a10": "西晉三藏竺法護譯",
    "T11n0310_118:0665a11": "寶髻菩薩會第四十七之二",
    "T11n0310_118:0665a12": "佛告族姓子：「何謂菩薩五根淨行？不受諸法",
    "T11n0310_118:0665a13": "而修道義，是為信根。願度彼岸不須御人，為",
    "T11n0310_118:0665a14": "精進根。不捨道意為一切故，是為意根。執",
    "T11n0310_118:0665a15": "御大哀欲濟危厄，是為定根。若能奉受一切",
    "T11n0310_118:0665a16": "諸法而修寂寞，是智慧根。又族姓子！篤信一",
    "T11n0310_118:0665a17": "切諸佛之法順從道跡，是為信根。奉諸佛法",
    "T11n0310_118:0665a18": "未曾懈倦，是精進根。念諸佛法聖義存心",
    "T11n0310_118:0665a19": "未曾忘捨，是為意根。修習佛定初不懈廢，",
    "T11n0310_118:0665a20": "是為定根。能除一切眾生疑結無所念願，",
    "T11n0310_118:0665a21": "是為慧根。又慕佛道不懷猶豫，是為信根。",
    "T11n0310_118:0665a22": "其性調柔順修精進無有退還，是精進根。勸",
    "T11n0310_118:0665a23": "助德本長而無損，是為意根。等演光明照於",
    "T11n0310_118:0665a24": "眾生救脫憒亂，是為定根。分別一切人之原",
    "T11n0310_118:0665a25": "本而為說法，是為慧根。超越一切諸所罣",
    "T11n0310_118:0665a26": "礙而無所著，是為信根。解眾生結令無諸",
    "T11n0310_118:0665a27": "縛，是精進根。志所奉行而無所著，獨步三界",
    "T11n0310_118:0665a28": "卓然有異，是為意根。知諸罣礙因緣所由，",
    "T11n0310_118:0665a29": "是為定根。了諸著猗智靡不達，是為慧根。又",
    "T11n0310_118:0665b01": "使所遵而無所惑，是為信根。化人不惑捨於",
    "T11n0310_118:0665b02": "非時常懷悅豫，是精進根。所從法教常行清",
    "T11n0310_118:0665b03": "澄，微妙之法不迷眾穢，不忘道義日日增修，",
    "T11n0310_118:0665b04": "是為意根。其心清淨奉行平等，而以正受聖",
    "T11n0310_118:0665b05": "慧均平而得度矣，是為定根。若於法界了無",
    "T11n0310_118:0665b06": "所礙，去諸非時住解明法，是智慧根。滅除一",
    "T11n0310_118:0665b07": "切諸非善本修行眾德，是為信根。遵諸善本",
    "T11n0310_118:0665b08": "順從經典，是精進根。積累眾善不違失法，是",
    "T11n0310_118:0665b09": "為意根。定意歡悅不貪樂安，分別眾生諸德",
    "T11n0310_118:0665b10": "之本，是為定根。奉行眾善從其方便等修道",
    "T11n0310_118:0665b11": "法，是為慧根。又信勤修捨諸懈廢，意無所求",
    "T11n0310_118:0665b12": "無所忘失，將護定意令不迷惑，奉行智慧開",
    "T11n0310_118:0665b13": "化愚癡。又行信者棄捐邪法，行精進者放捨",
    "T11n0310_118:0665b14": "吾我，其心專一度於貪身。以能行定，裂壞諸",
    "T11n0310_118:0665b15": "網六十二見。其慧智者，蠲除一切猗著恩",
    "T11n0310_118:0665b16": "愛。是族姓子！菩薩所修五根淨行。」",
    "T11n0310_118:0665b17": "佛告族姓子：「何謂菩薩行五力淨？若計於此",
    "T11n0310_118:0665b18": "能立五根，奉行不捨降棄四魔，不從聲聞緣",
    "T11n0310_118:0665b19": "覺之乘，從於大乘未曾退還，消眾愛欲塵勞",
    "T11n0310_118:0665b20": "之穢，其願堅固心得自在志存勇猛，其身康",
    "T11n0310_118:0665b21": "寧強而有勢，諸根澹泊不壞篤信。是族姓子！",
    "T11n0310_118:0665b22": "名曰信力。所不當作而不為之，制御其性而",
    "T11n0310_118:0665b23": "令均調，是精進力。所當修者而皆行之，其意",
    "T11n0310_118:0665b24": "勢強，是為意力。所造道業未曾忘失以度",
    "T11n0310_118:0665b25": "一切，是為定力。不為色聲香味細滑眾念所",
    "T11n0310_118:0665b26": "危，超度一切猶豫眾結意之所住，是為慧力。",
    "T11n0310_118:0665b27": "又信力者，不從他教而有所受。精進力者，所",
    "T11n0310_118:0665b28": "當執持而不忘捨。其意力者，逮得總持不共",
    "T11n0310_118:0665b29": "道意。其定力者，說法平等不從偏黨。其慧力",
    "T11n0310_118:0665c01": "者，決諸狐疑解散眾生結網之縛。又信力",
    "T11n0310_118:0665c02": "者，則能具足誠信之勢。精進力者，解脫堅強",
    "T11n0310_118:0665c03": "度未度者。其意力者，具足解慧度知見力。",
    "T11n0310_118:0665c04": "其定力者，具足究竟志性之力。其慧力者，具",
    "T11n0310_118:0665c05": "足一切眾行之原。又信力者，能制慳貪垢穢",
    "T11n0310_118:0665c06": "之難。精進力者，皆能放捨一切所有。其意力",
    "T11n0310_118:0665c07": "者，所顯德本勸助道心。其定力者，等心遵行",
    "T11n0310_118:0665c08": "捨諸所求。其慧力者，諸可修行未曾望報。",
    "T11n0310_118:0665c09": "又信力者，釋除一切毀戒之聚。精進力者，慇",
    "T11n0310_118:0665c10": "懃修禁未曾違失。其意力者，具足道心令不",
    "T11n0310_118:0665c11": "闕漏。其定力者，輒得歸趣仁和之地。其慧力",
    "T11n0310_118:0665c12": "者，於諸所行皆斷生死。又信力者，離於諍訟",
    "T11n0310_118:0665c13": "瞋恚之本。精進力者，正念所行遵修忍辱。其",
    "T11n0310_118:0665c14": "意力者，具足道行亦不毀法。其定力者，先自",
    "T11n0310_118:0665c15": "制心令不放逸，擁護一切眾生之類。其慧力",
    "T11n0310_118:0665c16": "者，不計吾我亦無人想。又信力者，棄捐懈怠",
    "T11n0310_118:0665c17": "眾穢塵垢。精進力者，皆得超度一切因緣，不",
    "T11n0310_118:0665c18": "為惡事之所見迷。其意力者，修行於道而令",
    "T11n0310_118:0665c19": "具足。其定力者，身得休息能諧降魔。其慧力",
    "T11n0310_118:0665c20": "者，於諸所作無不作。又信力者，消化諸垢",
    "T11n0310_118:0665c21": "眾邪之行。精進力者，合會眾生而開化之。其",
    "T11n0310_118:0665c22": "意力者，常一其志而勸助之。其定力者，常行",
    "T11n0310_118:0665c23": "靜寂未曾憒亂。其慧力者，曉了諸人所行之",
    "T11n0310_118:0665c24": "法。又信力者，棄於諸見所識眾垢。精進力",
    "T11n0310_118:0665c25": "者，常勤修行求於博聞。其意力者，嚴淨思念",
    "T11n0310_118:0665c26": "所行如應。其定力者，心無所生乃能逮得。其",
    "T11n0310_118:0665c27": "慧力者，精學堪任令致成就。又信力者，常得",
    "T11n0310_118:0665c28": "至誠七財之貨。精進力者，曉了分別致七覺",
    "T11n0310_118:0665c29": "意。其意力者，心常整齊未曾憒亂。其定力者，",
    "T11n0310_118:0666a01": "則致超度七識之住。其慧力者，過於八邪而",
    "T11n0310_118:0666a02": "無著也。無能破壞心常清淨，是為信力。奉行",
    "T11n0310_118:0666a03": "清淨而不退還，無淨不淨、無應不應，是精進",
    "T11n0310_118:0666a04": "力。清淨其意合集群類道品之法，無意無念，",
    "T11n0310_118:0666a05": "是為意力。其心精進修於寂寞乃為正受，是",
    "T11n0310_118:0666a06": "為定力。若能清淨，不為諸見之所迷惑，奉諸",
    "T11n0310_118:0666a07": "德本，是為慧力。是族姓子！菩薩所行五力",
    "T11n0310_118:0666a08": "清淨。」",
    "T11n0310_118:0666a09": "佛告族姓子：「何謂菩薩七覺品淨？彼以發顯",
    "T11n0310_118:0666a10": "意覺品者，而得自在不共道慧。法覺品",
    "T11n0310_118:0666a11": "者，觀察所行則隨應時而無所著。精進覺",
    "T11n0310_118:0666a12": "品，所勤修行至無罣礙。歡悅覺品者，心成無",
    "T11n0310_118:0666a13": "所樂。信覺品者，身意休息得至究竟。定覺品",
    "T11n0310_118:0666a14": "者，離於志味而得達至。觀覺品者，所可造業",
    "T11n0310_118:0666a15": "而悉成辦。又求道心亦無所得亦無所失，是",
    "T11n0310_118:0666a16": "意覺品。若將護法精進日新，是法覺品。開化",
    "T11n0310_118:0666a17": "眾生不以厭倦，是精進覺品。設樂法樂慇懃",
    "T11n0310_118:0666a18": "思議，是悅覺品。若化人民滅除塵勞建立於",
    "T11n0310_118:0666a19": "道，是信覺品。若住等意心不懷亂，是定覺",
    "T11n0310_118:0666a20": "品。若能察行聖賢之慧建立眾人，是觀覺品。",
    "T11n0310_118:0666a21": "無憂不念若如師子，過於聲聞緣覺之乘，是",
    "T11n0310_118:0666a22": "意覺品。一切諸法皆悉清淨，曉了此者是法",
    "T11n0310_118:0666a23": "覺品。其行清淨，護身口意而無所犯，是精進",
    "T11n0310_118:0666a24": "覺品。淨無所著離於危害，是悅覺品。嚴修所",
    "T11n0310_118:0666a25": "行，所當為者而悉成辦，是信覺品。未曾順從",
    "T11n0310_118:0666a26": "世之同塵，平等色像，是定覺品。未曾住於二",
    "T11n0310_118:0666a27": "法之行，離於漂流，常見將護救於眾生，是",
    "T11n0310_118:0666a28": "觀覺品。」",
    "T11n0310_118:0666a29": "佛告族姓子：「所以名曰覺品者何？了了曉諸",
    "T11n0310_118:0666b01": "法靡所不達，分別稱量識知所趣，解其威儀",
    "T11n0310_118:0666b02": "禮節所歸開化眾生，彼所住處己身勤修廣",
    "T11n0310_118:0666b03": "行道義，除去結縛諸所拘綴，是意覺品。斯則",
    "T11n0310_118:0666b04": "為是賢聖之行，非是愚夫所修。說其聖行非",
    "T11n0310_118:0666b05": "魔所行，非是貢高自大所行，聖賢行者，此則",
    "T11n0310_118:0666b06": "非是外道異學之所及逮。賢聖所行，不行色",
    "T11n0310_118:0666b07": "聲香味細滑之法。賢聖行者，則無眾想因緣",
    "T11n0310_118:0666b08": "之著。賢聖行者，便無選擇處所方面有所忘",
    "T11n0310_118:0666b09": "失。賢聖行者，無心意識念言之行。賢聖行者，",
    "T11n0310_118:0666b10": "離於見聞念知識法。賢聖行者，無有泥洹造",
    "T11n0310_118:0666b11": "念思想。於一切法無所行者，是賢聖行。修於",
    "T11n0310_118:0666b12": "經典，一切無有應與不應念與不念亦無他",
    "T11n0310_118:0666b13": "想，是賢聖行。於一切法悉無所住，不慕尊處",
    "T11n0310_118:0666b14": "所，是賢者行。於一切法而不錯亂，順行正",
    "T11n0310_118:0666b15": "義各令得所，是賢聖行。於一切法未曾諍訟，",
    "T11n0310_118:0666b16": "和同止住，是賢聖行。奉行諸法無諸法想，不",
    "T11n0310_118:0666b17": "失道意，是賢聖行。此族姓子！修七覺品聖賢",
    "T11n0310_118:0666b18": "淨之行。」佛告族姓子：「何謂菩薩修八道法清",
    "T11n0310_118:0666b19": "淨之行？所謂八道行者，一曰正見。何謂正見？",
    "T11n0310_118:0666b20": "若能奉行一切諸法，於我不我不住空觀。所",
    "T11n0310_118:0666b21": "以者何？察身吾我等無差特，亦復不住觀身",
    "T11n0310_118:0666b22": "人空。所以者何？身人及空亦復等耳。亦復不",
    "T11n0310_118:0666b23": "住觀人壽命與空別也。所以者何？人壽命空。",
    "T11n0310_118:0666b24": "觀心平等，亦復不觀所有生死，離於終始空",
    "T11n0310_118:0666b25": "無之義。所以者何？所有生死及終始患，所見",
    "T11n0310_118:0666b26": "空者悉亦等耳。不住觀空斷滅常見有吾有",
    "T11n0310_118:0666b27": "我。所以者何？斷滅常見悉亦等矣。亦不計身",
    "T11n0310_118:0666b28": "及所觀空亦不住此。所以者何？身吾我空悉",
    "T11n0310_118:0666b29": "亦等耳。亦復不住見佛法眾觀空之行。所以",
    "T11n0310_118:0666c01": "者何？見佛法眾及所觀空悉亦等矣。是族",
    "T11n0310_118:0666c02": "姓子！有彼此見觀至滅度，是為正見見佛法",
    "T11n0310_118:0666c03": "眾，其邪見者不離顛倒也。若於諸見無所想",
    "T11n0310_118:0666c04": "念上妙中間，是謂正見。所以者何？如彼等觀",
    "T11n0310_118:0666c05": "則亦無邪。以何為見？其見者當觀平等。見",
    "T11n0310_118:0666c06": "凡夫法以為卑賤，所學法者以為尊高，如是",
    "T11n0310_118:0666c07": "觀者則為邪觀。見凡夫法穢行未消，菩薩",
    "T11n0310_118:0666c08": "法者無有塵勞，如是觀者則為邪見。見凡夫",
    "T11n0310_118:0666c09": "法以為是漏，無所學法以為無漏，如是觀者",
    "T11n0310_118:0666c10": "則為邪見。見凡夫法有求衣食，緣覺之法不",
    "T11n0310_118:0666c11": "望供養，如是觀者則為邪見。見有小意有所",
    "T11n0310_118:0666c12": "悕望，菩薩之意無所悕望，如是觀者則為邪",
    "T11n0310_118:0666c13": "見。見凡夫法以為放逸，菩薩之法以為無欲，",
    "T11n0310_118:0666c14": "如是觀者則為邪見。見凡夫法悉有為事，佛",
    "T11n0310_118:0666c15": "之正法是無為道，如是觀者則為邪見。」",
    "T11n0310_118:0666c16": "佛告族姓子：「有能察凡夫法、一切法皆本淨，",
    "T11n0310_118:0666c17": "其學法亦本淨，觀諸法悉自然，乃為正見也。",
    "T11n0310_118:0666c18": "凡夫法所學法亦空，了學法空，乃為正見。",
    "T11n0310_118:0666c19": "凡夫法者等於因緣，曉了如此緣覺之法因",
    "T11n0310_118:0666c20": "緣亦等，乃為正見。凡夫法者則為靜默，菩薩",
    "T11n0310_118:0666c21": "之法亦為澹泊，乃為正見。凡夫之法無所成",
    "T11n0310_118:0666c22": "就，諸佛之法亦無究竟，乃為正見。其正見",
    "T11n0310_118:0666c23": "者，心不入二不見二者，人亦無二不見吾我，",
    "T11n0310_118:0666c24": "則為正見。無若干見，不以若干為異見者，為",
    "T11n0310_118:0666c25": "平等觀，則不想念一切諸法有上中下，於一",
    "T11n0310_118:0666c26": "切法無所想見，乃為正見。其正見者，無若干",
    "T11n0310_118:0666c27": "見亦無所見，無所見者乃為正見。所可察者",
    "T11n0310_118:0666c28": "無有形色，以見諸法無形色者，乃為正見。是",
    "T11n0310_118:0666c29": "族姓子！觀一切法曉如是者，斯乃名曰班宣",
    "T11n0310_118:0667a01": "法律。」說是語時，五百比丘漏盡意解。",
    "T11n0310_118:0667a02": "佛告寶髻菩薩：「所謂正念，蠲除諸念與不念",
    "T11n0310_118:0667a03": "俱合集寂然，而觀智德至澹泊法，曉了所觀",
    "T11n0310_118:0667a04": "見於諸法。所念信者，何謂為法？何謂非法？解",
    "T11n0310_118:0667a05": "知諸法各各別異不相親近，以曉了是不念",
    "T11n0310_118:0667a06": "平等，況于信邪未之有也。於一切念無念不",
    "T11n0310_118:0667a07": "念，無所復思無應不應，是為正念。」佛告族",
    "T11n0310_118:0667a08": "姓子：「所謂正言，其所說者不自見身，不見他",
    "T11n0310_118:0667a09": "人不著彼我，不危己身亦不危他，是謂正言。",
    "T11n0310_118:0667a10": "又正言者，等解諸法，知一切法至於滅盡，知",
    "T11n0310_118:0667a11": "一切法歸賢聖法及與解脫，是謂正言。奉行",
    "T11n0310_118:0667a12": "慈心重加愍哀親仇無別，正言亦空等演諸",
    "T11n0310_118:0667a13": "法，無相不願悉無所作不生不起，諸法言",
    "T11n0310_118:0667a14": "等，一切諸法無常苦空非身之教。其正言者，",
    "T11n0310_118:0667a15": "一切諸法無人壽命，等說諸法從意緣起，如",
    "T11n0310_118:0667a16": "其所種各得其實，菩薩等示眾生宣其經法",
    "T11n0310_118:0667a17": "令行佛道。其正言淨，則為一切十方諸佛之",
    "T11n0310_118:0667a18": "所擁護，是為正言。」",
    "T11n0310_118:0667a19": "佛告族姓子：「所謂正業，消化一切諸所造業，",
    "T11n0310_118:0667a20": "未曾復作諸所原基，所修業者滅眾苦惱，諸",
    "T11n0310_118:0667a21": "可常業悉令立虛，不興邪業離於塵勞無有",
    "T11n0310_118:0667a22": "穢濁，是謂正業。若有菩薩曉了此業及與諸",
    "T11n0310_118:0667a23": "法，於諸善本而無所造以修德行，是謂無作",
    "T11n0310_118:0667a24": "則為造行，為虛無要空虛之宅，是謂菩薩行",
    "T11n0310_118:0667a25": "上尊道為正業也。」",
    "T11n0310_118:0667a26": "佛告族姓子：「所謂正命，不計有我不計有人，",
    "T11n0310_118:0667a27": "是謂正命。其正命者，亦不積聚一切塵勞。菩",
    "T11n0310_118:0667a28": "薩正命，則能淨修眾生志性，已淨志性不自",
    "T11n0310_118:0667a29": "計身亦無壽命等，為彼我及與法故行清淨",
    "T11n0310_118:0667b01": "義，是謂正命。」佛告族姓子：「所謂正便，於此不",
    "T11n0310_118:0667b02": "為非法之事，心不捨德所作方便安無怯弱，",
    "T11n0310_118:0667b03": "修於正行淳淑近之，是謂正便。其正便者不",
    "T11n0310_118:0667b04": "為邪便，所作方便如其所言，不計諸法等與",
    "T11n0310_118:0667b05": "不等，無作不作如諸法住，順其所行而設方",
    "T11n0310_118:0667b06": "便。計如此法，諸佛之法亦復如是，如其寂然",
    "T11n0310_118:0667b07": "因為方便，諸法平等無有差特所行亦等，為",
    "T11n0310_118:0667b08": "諸眾生除其邪便，則以勸助於諸通慧，是為",
    "T11n0310_118:0667b09": "菩薩所行正便。」佛告族姓子：「所謂正意，謂憶",
    "T11n0310_118:0667b10": "佛道，念施、持戒、忍辱、精進、一心、智慧、慈悲喜",
    "T11n0310_118:0667b11": "護，是謂正意。念於慇懃，不聽一切塵勞之穢，",
    "T11n0310_118:0667b12": "不從魔便。其所念者，在所向生不墮邪見，工",
    "T11n0310_118:0667b13": "御其意制其所念，如監門者知閉開時。除去",
    "T11n0310_118:0667b14": "一切諸不善念所思想，不聽邪念，是謂正",
    "T11n0310_118:0667b15": "意。菩薩已處於此正意，不於此中寂滅道性",
    "T11n0310_118:0667b16": "而取果證，是為菩薩正意淨行。」",
    "T11n0310_118:0667b17": "佛告族姓子：「所謂菩薩正定，隨賢聖行，知於",
    "T11n0310_118:0667b18": "苦諦、斷集諦種、證盡諦種、奉道諦種，是為正",
    "T11n0310_118:0667b19": "定。彼若正受，等於己身亦等諸法。己身清淨",
    "T11n0310_118:0667b20": "諸法亦淨，己身則空諸法亦空。定意正受能",
    "T11n0310_118:0667b21": "如是者，則入平等不墮滅盡，是為菩薩正定",
    "T11n0310_118:0667b22": "淨行。發心之頃所行平等，具足智慧一切聖",
    "T11n0310_118:0667b23": "福覺了諸法，是為菩薩正定淨行。」佛說是正",
    "T11n0310_118:0667b24": "定覺時，千六百天與人弟子行者，好樂小乘",
    "T11n0310_118:0667b25": "已入其法，改發無上正真道意。",
    "T11n0310_118:0667b26": "佛告族姓子：「何謂菩薩護覺意？將養其心令",
    "T11n0310_118:0667b27": "不起生，除婬怒癡去於色著痛想行識，在",
    "T11n0310_118:0667b28": "於三處而無所著，獨步三界過三脫門至三",
    "T11n0310_118:0667b29": "達智，覩去來今無所罣礙，開度眾生除諸穢",
    "T11n0310_118:0667c01": "垢，猶如日明無所不曜。善權智慧隨時示現，",
    "T11n0310_118:0667c02": "遊於三世如水蓮花，開化一切使發道意，是",
    "T11n0310_118:0667c03": "為菩薩護覺道意清淨之行。」佛告寶髻：「何謂",
    "T11n0310_118:0667c04": "菩薩成就神通為清淨行？又以五事具備徹",
    "T11n0310_118:0667c05": "視。何謂為五？逮得光明名曰天眼，普照十方",
    "T11n0310_118:0667c06": "消盡窈冥靡不覩燿，見一切佛所可開化多",
    "T11n0310_118:0667c07": "所度脫，故曰天眼。遙覩眾生終始所趣莊",
    "T11n0310_118:0667c08": "嚴其志，名曰天眼。皆見十方一切形色像貌",
    "T11n0310_118:0667c09": "種類好醜長短，其天眼者無所罣礙，意念寂",
    "T11n0310_118:0667c10": "滅其相無為，過諸天、龍、神及揵沓惒、聲聞、緣",
    "T11n0310_118:0667c11": "覺，見其本末靡所不達。是族姓子！如是比類",
    "T11n0310_118:0667c12": "致五神通，逮此天眼為菩薩眼。是為菩薩天",
    "T11n0310_118:0667c13": "眼之淨。」",
    "T11n0310_118:0667c14": "佛告族姓子：「復以五事成其徹聽靡所不聞。",
    "T11n0310_118:0667c15": "何謂為五？聞於人聲，亦復徹聞非人之聲，亦",
    "T11n0310_118:0667c16": "聞地獄餓鬼畜生辛苦之音，一切十方諸佛",
    "T11n0310_118:0667c17": "說法悉亦聞之，一切十方諸有言語音辭不",
    "T11n0310_118:0667c18": "同，各各別異億萬種音皆能聽了。是為五事",
    "T11n0310_118:0667c19": "菩薩神通徹聽清淨。」",
    "T11n0310_118:0667c20": "佛告族姓子：「復以五事知人心念。何謂為五？",
    "T11n0310_118:0667c21": "悉能逮知諸天人民地獄餓鬼畜生之類，本",
    "T11n0310_118:0667c22": "末所因心念善惡，方當來世若更受身。知",
    "T11n0310_118:0667c23": "去來今心念所趣，決定來處歸於邪業，眾生",
    "T11n0310_118:0667c24": "心念善惡所行皆了知之。察其心意，或懷貪",
    "T11n0310_118:0667c25": "婬瞋恚愚癡，隨其本行如應說法。是為菩薩",
    "T11n0310_118:0667c26": "知諸心念清淨之行。」",
    "T11n0310_118:0667c27": "佛告族姓子：「何謂菩薩知過去神通清淨？謂",
    "T11n0310_118:0667c28": "以五事了知古世。其有受於婬怒癡者，悉自",
    "T11n0310_118:0667c29": "然受不熟思惟致此事耳。復解己身無央數",
    "T11n0310_118:0668a01": "世便更專，惟布施、持戒、忍辱、精進、一心、智慧、",
    "T11n0310_118:0668a02": "慈悲喜護。緣其定意而逮得此，亦從已致其",
    "T11n0310_118:0668a03": "受吾我，念心因緣諸相之觀。其相因緣亦",
    "T11n0310_118:0668a04": "從已為而自然受，思惟其心自觀其志。其入",
    "T11n0310_118:0668a05": "癡門亦自然受，念識此已，隨其色像眷屬勢",
    "T11n0310_118:0668a06": "力名稱豪貴貧賤苦樂，亦己身為皆自然行",
    "T11n0310_118:0668a07": "而受此患。是為菩薩知往心念清淨神通。」佛",
    "T11n0310_118:0668a08": "告族姓子：「何謂菩薩具備神足？則以五事而",
    "T11n0310_118:0668a09": "逮神足。何謂為五？示現色身神通自在，神識",
    "T11n0310_118:0668a10": "音響神足悉達，心意所行神足普周。一切眾",
    "T11n0310_118:0668a11": "生心所娛樂神足皆別，親近所見神足咸至。",
    "T11n0310_118:0668a12": "坐見十方無數國土，周遍一切諸佛境界，隨",
    "T11n0310_118:0668a13": "其習俗現其形體，身遍一切十方眾生為其",
    "T11n0310_118:0668a14": "說法，令得開解發大道意。是族姓子！菩薩所",
    "T11n0310_118:0668a15": "行神足清淨。」",
    "T11n0310_118:0668a16": "佛告族姓子：「菩薩慧眼具天眼淨。其天眼者，",
    "T11n0310_118:0668a17": "住於神識亦無所著，則致天耳本末清淨。住",
    "T11n0310_118:0668a18": "無罣礙，尋即知眾生心念靡不通達，悉知過",
    "T11n0310_118:0668a19": "去當來處所，悉能證明。住無所行，皆盡諸漏",
    "T11n0310_118:0668a20": "生死之行，便淨神足諸通明徹。所謂神通，則",
    "T11n0310_118:0668a21": "諸漏盡聖慧之門。菩薩於彼以此五通而自",
    "T11n0310_118:0668a22": "娛樂，其心不住盡諸漏慧。」佛告族姓子：「譬如",
    "T11n0310_118:0668a23": "去於居邑百千俞旬玄迴之路有大國城，其",
    "T11n0310_118:0668a24": "路艱險眾難難計，阻邃曲隘寇賊抄掠，師子",
    "T11n0310_118:0668a25": "虎狼還相食噉。若出此路能到彼國，入大城",
    "T11n0310_118:0668a26": "者悉脫眾患安隱無量。時有一人聞彼國城",
    "T11n0310_118:0668a27": "恩德功勳快樂遠著，其人生年唯有一子，甚",
    "T11n0310_118:0668a28": "愛重念視之無厭，聞彼國名捨子而往，盡力",
    "T11n0310_118:0668a29": "勤行忍諸艱苦眾難之患，晝夜不懈得值陰",
    "T11n0310_118:0668b01": "涼，六藝備體執持五兵便得越度。到其城門",
    "T11n0310_118:0668b02": "住門梱上，稍復進前至第二門，開其城門而",
    "T11n0310_118:0668b03": "獨住立，即便憶念：『所生一子獨不得來。』以子",
    "T11n0310_118:0668b04": "恩情不入大城，尋更還反將其子來共至樂",
    "T11n0310_118:0668b05": "國。」佛告族姓子：「菩薩如是被無極鎧，以大精",
    "T11n0310_118:0668b06": "進堅固志性，精誠所致顯發大道，淨治心業",
    "T11n0310_118:0668b07": "淳淑之行，諸漏得盡興大哀心，開化眾生為",
    "T11n0310_118:0668b08": "其說法，慧斷生死得至無漏究竟成就。哀愍",
    "T11n0310_118:0668b09": "眾生欲救護故，則復來還現凡夫地。」佛告族",
    "T11n0310_118:0668b10": "姓子：「其城者喻聖慧巍巍諸漏已盡。涉難遠",
    "T11n0310_118:0668b11": "行百千俞旬玄逈路者，謂遊無量生死諸難，",
    "T11n0310_118:0668b12": "救脫眾生不以為拘。盜賊虎狼者，謂眾魔邪",
    "T11n0310_118:0668b13": "見非法之難。相食噉者，謂三界中陰衰之患。",
    "T11n0310_118:0668b14": "值陰涼者，謂平等行。六藝五兵，謂六度無極",
    "T11n0310_118:0668b15": "五神通也。其人者，菩薩也。到其城住門梱",
    "T11n0310_118:0668b16": "上，從外門稍復進至中門住不前者，謂菩薩",
    "T11n0310_118:0668b17": "而從有為至於無為，諸漏已盡其心明徹，不",
    "T11n0310_118:0668b18": "捨本願欲度十方，如念一子也。不入城還反",
    "T11n0310_118:0668b19": "者，菩薩愍傷一切眾生，中心念之如一子",
    "T11n0310_118:0668b20": "父，滅除生死諸漏之難，超住法頂雖出生死，",
    "T11n0310_118:0668b21": "不盡諸漏尋復來還，在於五趣開化眾生。是",
    "T11n0310_118:0668b22": "為菩薩善權方便大哀之行。」爾時寶髻菩薩",
    "T11n0310_118:0668b23": "前白佛言：「至未曾有天中天！菩薩大士志",
    "T11n0310_118:0668b24": "懷大哀不樂解脫，欲度眾生如觀己掌，反還",
    "T11n0310_118:0668b25": "生死而不惡厭。」復問佛言：「菩薩遵修何法不",
    "T11n0310_118:0668b26": "厭生死？」佛告族姓子：「菩薩有二十事不厭生",
    "T11n0310_118:0668b27": "死。何謂二十事？奉行德本至無極慈，執持",
    "T11n0310_118:0668b28": "大慈以攝大危，懷抱大哀攝不弘愍，開化眾",
    "T11n0310_118:0668b29": "生度脫一切，常以精進攝諸怯劣，以和調性",
    "T11n0310_118:0668c01": "攝諸懷結，以權方便攝不知節，則以智慧攝",
    "T11n0310_118:0668c02": "諸愚冥，而以一心攝諸放逸，能以神通攝諸",
    "T11n0310_118:0668c03": "不暢，能以聖明攝諸闇塞，能以隨時攝諸無",
    "T11n0310_118:0668c04": "義，其意專惟攝諸煩憒，遵奉道心攝諸不學，",
    "T11n0310_118:0668c05": "而行四恩攝諸無護，以布施攝貧窮，以敬戒",
    "T11n0310_118:0668c06": "攝無禮，以博聞攝少智，以總持攝喜忘，以辯",
    "T11n0310_118:0668c07": "才攝頑訥，以上德攝少福；由是之故乃成大",
    "T11n0310_118:0668c08": "慧。是族姓子！菩薩所行二十事不厭生死也。」",
    "T11n0310_118:0668c09": "寶髻菩薩復問佛言：「何謂菩薩宜於生死，為",
    "T11n0310_118:0668c10": "無數人而有加益？」佛告族姓子：「若使菩薩以",
    "T11n0310_118:0668c11": "德莊嚴宜於生死，以福潤澤窮乏危厄。博聞",
    "T11n0310_118:0668c12": "莊嚴宜於生死，則以辯才多所饒益。能執其",
    "T11n0310_118:0668c13": "意而不忽忘，逮得總持宜於生死，令一切人",
    "T11n0310_118:0668c14": "各各聞慧。逮得寶掌以好布施，而自莊嚴財",
    "T11n0310_118:0668c15": "不耗減，用此財寶多所饒益。又不放逸宜於",
    "T11n0310_118:0668c16": "生死，講法不倦多所饒益於一切人。又等集",
    "T11n0310_118:0668c17": "諸相宜於生死，修慧莊嚴於諸眾生。言行相",
    "T11n0310_118:0668c18": "應宜於生死，所為應時不失其節，多所饒益",
    "T11n0310_118:0668c19": "於諸眾生。一切所有施而不悋宜於生死，隨",
    "T11n0310_118:0668c20": "時開化各得其所。施度無極多所饒益於諸",
    "T11n0310_118:0668c21": "眾生，奉清淨戒宜於生死，莊嚴持戒多所饒",
    "T11n0310_118:0668c22": "益於諸眾生。忍辱精進一心智慧宜於生死，",
    "T11n0310_118:0668c23": "六度無極多所饒益於諸眾生。」",
    "T11n0310_118:0668c24": "佛告族姓子：「乃去往古無央數劫長遠無量，",
    "T11n0310_118:0668c25": "爾時有佛，名普壞世如來、至真、等正覺、明行",
    "T11n0310_118:0668c26": "成為、善逝、世間解、無上士、道法御、天人師，號",
    "T11n0310_118:0668c27": "佛、世尊。世界名曰天觀，劫名欣豫。何故其",
    "T11n0310_118:0668c28": "劫名曰欣豫？於彼劫中六萬佛興，時淨居",
    "T11n0310_118:0668c29": "天聞無數音班宣佛德。於是劫中有六萬佛，",
    "T11n0310_118:0669a01": "時天世人皆共歌頌，此諮嗟聲其有聞之靡",
    "T11n0310_118:0669a02": "不歡喜善心生焉，以是之故劫名欣豫。」佛",
    "T11n0310_118:0669a03": "告族姓子：「其佛世界安隱快樂，其德巍巍，諸",
    "T11n0310_118:0669a04": "天人民觀之無厭，以故世界名曰天觀。其土",
    "T11n0310_118:0669a05": "微妙至誠莊嚴，以雜種香而成其地，堪任執",
    "T11n0310_118:0669a06": "本於千世界。又其佛土所出香熏，則能周遍",
    "T11n0310_118:0669a07": "十方無量無數之國。栴檀煙陰於其土地，自",
    "T11n0310_118:0669a08": "然生起無極蓮花名光明曜。其蓮花光，常以",
    "T11n0310_118:0669a09": "大暉照彼世界。人民大小皆有神足，宿德所",
    "T11n0310_118:0669a10": "居香為樓觀、講堂精舍，軒戶窓牖床榻茵蓐",
    "T11n0310_118:0669a11": "微妙綩綖。其佛之土亦無國邑郡縣村落，又",
    "T11n0310_118:0669a12": "彼人民悉得神通經行虛空，樓閣講堂亦處",
    "T11n0310_118:0669a13": "于空，坐斯樓堂專精念道諷誦講論。彼無女",
    "T11n0310_118:0669a14": "人亦無胞胎，人皆化生不聞女名，亦無三塗",
    "T11n0310_118:0669a15": "惡趣之名，又無眾惱勤苦之患。一切眾人禪",
    "T11n0310_118:0669a16": "定歡悅以為飲食，篤信微妙志求大乘，彼無",
    "T11n0310_118:0669a17": "異乘聲聞緣覺之名也。其土人民皆著冠幘，",
    "T11n0310_118:0669a18": "衣服顏色猶如天人。假使出學，塵勞愛欲",
    "T11n0310_118:0669a19": "尋皆捨離，無有憂累。又彼如來亦不勅告",
    "T11n0310_118:0669a20": "諸菩薩等使被法服。所以者何？其人不生穢",
    "T11n0310_118:0669a21": "濁心故。而彼如來形體威顏現如梵天，諸",
    "T11n0310_118:0669a22": "菩薩眾威儀禮節靡不備悉，坐起安詳講說",
    "T11n0310_118:0669a23": "經道。設使十方諸佛之土有無極變神通菩",
    "T11n0310_118:0669a24": "薩詣天觀世界者，通過諸國來覲如來，稽首",
    "T11n0310_118:0669a25": "歸命聽說經典，見彼佛土無有倫匹，其德超",
    "T11n0310_118:0669a26": "殊巍巍無量，怪未曾有舉聲嗟歎爾乃捨去。」",
    "T11n0310_118:0669a27": "佛告族姓子：「若彼如來為諸菩薩班宣道",
    "T11n0310_118:0669a28": "化，踊昇虛空去地六十六丈，坐於微妙清淨",
    "T11n0310_118:0669a29": "莊嚴師子之座，為諸菩薩論上法教粗舉其",
    "T11n0310_118:0669b01": "要，不廣分別屢練中義，如吾於此多說慇",
    "T11n0310_118:0669b02": "懃。所以者何？斯諸正士悉入聖慧，以一章句",
    "T11n0310_118:0669b03": "輒能解入百千之義，是故如來約宣經教不",
    "T11n0310_118:0669b04": "以多言。其佛為說四清淨行：度無極淨，道品",
    "T11n0310_118:0669b05": "法淨，神通行淨，化眾生淨；是為四也。」",
    "T11n0310_118:0669b06": "佛告寶髻：「時彼佛土有一菩薩名曰珍寶，即",
    "T11n0310_118:0669b07": "自啟問壞世如來：『何謂菩薩宜在生死，多所",
    "T11n0310_118:0669b08": "饒益於諸眾生？』於時如來便為菩薩廣分別",
    "T11n0310_118:0669b09": "說此兩句義，於斯大慧道莫能當，菩薩所行",
    "T11n0310_118:0669b10": "恒在生死，逮得慧曜多所潤益。佛適說是，六",
    "T11n0310_118:0669b11": "萬菩薩得柔順忍。」佛告寶髻：「珍寶菩薩復問：",
    "T11n0310_118:0669b12": "『何謂菩薩嚴淨道場坐於佛樹？』壞世如來告",
    "T11n0310_118:0669b13": "珍寶曰：『以無放逸嚴淨道場坐於佛樹。』於彼",
    "T11n0310_118:0669b14": "何謂無放逸者，其佛告曰：『奉行經典。』又問：『何",
    "T11n0310_118:0669b15": "謂奉行經典？』告曰：『言行相應是無放逸，又無",
    "T11n0310_118:0669b16": "放逸不自馳騁，修於無量大德之鎧，不與陰",
    "T11n0310_118:0669b17": "合越於五陰；布施無量，不可盡故；持戒無量，",
    "T11n0310_118:0669b18": "為未學故；忍辱無量，堪眾苦故；精進無量，正",
    "T11n0310_118:0669b19": "士業故；禪定無量，無退落故；智慧無量，無罣",
    "T11n0310_118:0669b20": "礙故；慈心無量，開化眾生不可限故；悲哀無",
    "T11n0310_118:0669b21": "量，愍傷眾生濟匱乏故；行喜無量，以法歡",
    "T11n0310_118:0669b22": "悅眾生之故；行護無量，救濟將養群生之故；",
    "T11n0310_118:0669b23": "生死無量，長育一切佛道法故；化無量人，安",
    "T11n0310_118:0669b24": "彼我故；正法無量，將順隨時堅精進故；德慧",
    "T11n0310_118:0669b25": "無量，執權方便等應時故；奉無量佛，具足慧",
    "T11n0310_118:0669b26": "故；求無量聞，智卓然故。心入無量，覩見眾生",
    "T11n0310_118:0669b27": "志性行故；節德無量，志存閑靜有限之故；閑",
    "T11n0310_118:0669b28": "居無量，將順心故；寂默無量，所察廣普速疾",
    "T11n0310_118:0669b29": "具成諸通慧故。』",
    "T11n0310_118:0669c01": "「佛告珍寶：『是無放逸所當遵法，菩薩行此無",
    "T11n0310_118:0669c02": "放逸者，嚴淨道場坐於佛樹則其義也。又族",
    "T11n0310_118:0669c03": "姓子！其無放逸諸道品法所立之本，致無放",
    "T11n0310_118:0669c04": "逸聖慧之原。逮堅要法，以無放逸積累德本。",
    "T11n0310_118:0669c05": "能不放逸，未曾忘失往古久遠所聽聞法，普",
    "T11n0310_118:0669c06": "能執懷一切經典，消化塵勞無量陰蓋。於諸",
    "T11n0310_118:0669c07": "道義無所罣礙。無放逸者，則能燒盡曠野積",
    "T11n0310_118:0669c08": "聚愚癡之冥，悉能將護一切經法，滅除眾",
    "T11n0310_118:0669c09": "相抑制諸根。無放逸者，退捨邪徑奉行眾善，",
    "T11n0310_118:0669c10": "力勢超殊具足十力，力如虛空而無等雙。無",
    "T11n0310_118:0669c11": "放逸者，得無所畏具足成就一切佛法，歸其",
    "T11n0310_118:0669c12": "原頂。無放逸者，便能獲致佛諸通慧。』」佛告族",
    "T11n0310_118:0669c13": "姓子：「彼佛說此無放逸時，萬二千菩薩逮得",
    "T11n0310_118:0669c14": "無所從生法忍。於族姓子所憶云何？時珍寶",
    "T11n0310_118:0669c15": "菩薩豈異人乎？莫作是觀。所以者何？則汝身",
    "T11n0310_118:0669c16": "是。由斯緣故，當作此觀，若使菩薩無放逸者，",
    "T11n0310_118:0669c17": "乃為應宜嚴淨道場坐佛樹下入如來道不可",
    "T11n0310_118:0669c18": "限量。」",
    "T11n0310_118:0669c19": "佛復告寶髻菩薩：「所謂菩薩開化眾生，若菩",
    "T11n0310_118:0669c20": "薩行清淨者，見眾生行心懷善惡，便能開化",
    "T11n0310_118:0669c21": "無量難限不可思議眾生之類，各使奉行無",
    "T11n0310_118:0669c22": "極之法。其菩薩者志性調柔入於審詳，自在",
    "T11n0310_118:0669c23": "開化幾何人民。彼族姓子！人根不同所見各",
    "T11n0310_118:0669c24": "異，是故菩薩隨時示現而誘進之。或能有人",
    "T11n0310_118:0669c25": "堅正禁戒乃成開化，或從毀戒因得受教，或",
    "T11n0310_118:0669c26": "以衣物往來交接緣受道化，或以柔軟，或以",
    "T11n0310_118:0669c27": "麁獷，或懷毒心，或以恐怖，或以苦惱，或以安",
    "T11n0310_118:0669c28": "隱而受開化。或在言語，或從得勝，或從因生，",
    "T11n0310_118:0669c29": "或從志性，或從逼惱，或從順意，或從所有，",
    "T11n0310_118:0670a01": "或從無所有，或從興盛，或從所受，或無所受，",
    "T11n0310_118:0670a02": "或從財業治生，或從靜然無所易取，或從貪",
    "T11n0310_118:0670a03": "慕求妙顏容，或從惡色，或從色聲香味細滑",
    "T11n0310_118:0670a04": "之法而致開化。或從瞋罵臭氣惡味麁堅穢",
    "T11n0310_118:0670a05": "法而得開解。或從共居宿止受化，或從往來",
    "T11n0310_118:0670a06": "數數相見，或從聞佛法聖眾，或從歡喜，或從",
    "T11n0310_118:0670a07": "憂慼，或從無我，或從寂音，或從布施持戒忍",
    "T11n0310_118:0670a08": "辱精進一心智慧之音而受開化。或從眾生",
    "T11n0310_118:0670a09": "有為之惱，或從聽聞天上世間所遭安隱而",
    "T11n0310_118:0670a10": "受開化。或聽聲聞所說乘教或緣覺乘，或聞",
    "T11n0310_118:0670a11": "大乘而受開化。或從常喜不以憂惱，或從愁",
    "T11n0310_118:0670a12": "慼不因欣豫，或從貨利，或從踊躍不見愛",
    "T11n0310_118:0670a13": "敬，或從得利，或因衰耗，或復有人而從四恩",
    "T11n0310_118:0670a14": "因而開化。或從內業，或從外業，或從眼耳鼻",
    "T11n0310_118:0670a15": "口身體手足而受開化。或以娛樂歌戲，或",
    "T11n0310_118:0670a16": "以花香而受開化。或從其身專遭苦患，或從",
    "T11n0310_118:0670a17": "常樂而受開化。或從其心得靜方便，或從化",
    "T11n0310_118:0670a18": "作比丘形像，或復變現比丘尼、優婆塞、優婆",
    "T11n0310_118:0670a19": "夷像而受開化。或復現作佛像容貌而開化",
    "T11n0310_118:0670a20": "之。或如釋梵轉輪聖王像貌而開化之。」佛告",
    "T11n0310_118:0670a21": "族姓子：「若使不現若干種變，觀其性行行其",
    "T11n0310_118:0670a22": "心念而開化者，不能度之。當曉了知眾生性",
    "T11n0310_118:0670a23": "行，應病與藥所度乃廣，設令菩薩行度無極，",
    "T11n0310_118:0670a24": "則能奉受佛道品法，亦能明了神通之慧，然",
    "T11n0310_118:0670a25": "後寂然開化眾生。「菩薩有四事法，開化眾",
    "T11n0310_118:0670a26": "生。何謂為四？一曰不厭終始之患導示未及，",
    "T11n0310_118:0670a27": "二曰不貪安己願安一切，三曰常以時宜宣",
    "T11n0310_118:0670a28": "示道教，四曰分別眾類心性所行；是為四。復",
    "T11n0310_118:0670a29": "有四：一曰所說柔和言辭可敬，二曰奉戒清",
    "T11n0310_118:0670b01": "淨猶如日明，三曰顏色常悅未曾懷恨，四曰",
    "T11n0310_118:0670b02": "常懷慈心。復有四：一曰心不懷害，二曰志於",
    "T11n0310_118:0670b03": "大哀，三曰意多愍傷，四曰常調其心。復有四：",
    "T11n0310_118:0670b04": "一曰性行清淨，二曰無有諛諂，三曰精進堅",
    "T11n0310_118:0670b05": "強，四曰忍於苦樂善惡。是為菩薩四法開化",
    "T11n0310_118:0670b06": "眾生，當作此觀，乃能堪任救濟一切。」",
    "T11n0310_118:0670b07": "佛告族姓子：「往昔過去無央數劫，長遠無量",
    "T11n0310_118:0670b08": "不可思議，爾時有佛，名離垢光如來、至真、等",
    "T11n0310_118:0670b09": "正覺、明行成為、善逝、世間解、無上士、道法御、天",
    "T11n0310_118:0670b10": "人師，號佛、世尊。世界曰寂然，劫名愛敬。寂然",
    "T11n0310_118:0670b11": "世界豐樂安隱，五穀平賤快樂難量，天人孳",
    "T11n0310_118:0670b12": "盛。離垢光佛其聲聞眾九十六億，菩薩八萬",
    "T11n0310_118:0670b13": "四千。其佛壽三十三萬六千歲。時有梵志為",
    "T11n0310_118:0670b14": "大國王，王有太子名曰業首，端正姝好見者",
    "T11n0310_118:0670b15": "無厭。厥年十六，惑於顏貌迷於豪貴荒亂自",
    "T11n0310_118:0670b16": "大，不肯往詣離垢光佛，不修恭敬稽首為禮。",
    "T11n0310_118:0670b17": "佛心念言：『太子業首云何忽失無上正真道",
    "T11n0310_118:0670b18": "意勸助德本，不識宿本而計吾我，荒迷容",
    "T11n0310_118:0670b19": "色財業豪貴，及懷自大不數詣佛。既來至此",
    "T11n0310_118:0670b20": "不肯歸命，違失禮節。設為慇懃宣其本行者，",
    "T11n0310_118:0670b21": "必識宿命，數詣如來稽首受教。』於時離垢光",
    "T11n0310_118:0670b22": "如來皆悉請會八萬四千菩薩，使行法籌，誰",
    "T11n0310_118:0670b23": "能堪任詣太子業首所八萬四千歲教化說",
    "T11n0310_118:0670b24": "法者，而不患厭一切苦惱所見逼迫。雖往教",
    "T11n0310_118:0670b25": "彼不見接待，座席言談但得罵詈毀辱誹謗",
    "T11n0310_118:0670b26": "耳？」佛告族姓子：「時雖行此籌，八萬四千諸菩",
    "T11n0310_118:0670b27": "薩中無一菩薩肯受法籌。時彼會中有一菩",
    "T11n0310_118:0670b28": "薩名極妙精進，即從坐起，偏露右肩長跪叉",
    "T11n0310_118:0670b29": "手，前白佛言：『我能堪任八萬四千歲往來",
    "T11n0310_118:0670c01": "太子業首數數相見，捨一切安皆忍眾苦，雖",
    "T11n0310_118:0670c02": "遭諸厄不以為患。』極妙精進適發此言，三千",
    "T11n0310_118:0670c03": "大千世界應時六反震動，百千天人住於虛",
    "T11n0310_118:0670c04": "空舉聲歎曰：『善哉善哉。無極精進被弘誓",
    "T11n0310_118:0670c05": "鎧。』於時極妙精進菩薩往詣業首太子門",
    "T11n0310_118:0670c06": "前而住。太子方見，罵詈毀辱瞋恚誹謗，言語",
    "T11n0310_118:0670c07": "衝口無有其限，撮土坌之、瓦石打之、刀杖加",
    "T11n0310_118:0670c08": "之。於時菩薩被辱如是，不懷瞋恚、不以為恨",
    "T11n0310_118:0670c09": "亦不悔還，遂堅其心被精進鎧，智力益增興",
    "T11n0310_118:0670c10": "發大哀而愍傷之。如是千歲，乃得自前入第",
    "T11n0310_118:0670c11": "一門。從所苦困輕毀之難，不以患厭至于萬",
    "T11n0310_118:0670c12": "歲，轉復進至王宮第一之庭。又二萬歲至第",
    "T11n0310_118:0670c13": "二庭。如是之比，八萬四千歲至第七庭。七日",
    "T11n0310_118:0670c14": "七夜，太子業首時復見之，尋便質問：『比丘",
    "T11n0310_118:0670c15": "何來，詣此所求？』菩薩答曰：『故來相詣，相稱名",
    "T11n0310_118:0670c16": "勳。』於時太子心自念言：『怪未曾有。今此比丘",
    "T11n0310_118:0670c17": "戒德難量無能逮者，被諸毀辱未曾懈恥。』極",
    "T11n0310_118:0670c18": "妙精進歡悅業首，尋說頌曰：",
    "T11n0310_118:0670c19": "「『太子吾今無所求，　　不用飲食及衣服，",
    "T11n0310_118:0670c20": "　　宜當顯發無怖心，　　吾以法來故至此。",
    "T11n0310_118:0670c21": "　　人中尊號離垢光，　　大聖現世多所益，",
    "T11n0310_118:0670c22": "　　講說經法除苦患，　　若有人聞逮甘露。",
    "T11n0310_118:0670c23": "　　諸佛興出甚難值，　　無數千劫難可遇，",
    "T11n0310_118:0670c24": "　　執御眾人令受法，　　則為世間之炬曜。",
    "T11n0310_118:0670c25": "　　反以欲得而放逸，　　貪於財色自娛樂，",
    "T11n0310_118:0670c26": "　　迷荒豪貴及王位，　　不肯往詣見法王。",
    "T11n0310_118:0670c27": "　　財業無常命難保，　　佛說人壽如朝露，",
    "T11n0310_118:0670c28": "　　太子自察亦常然，　　云何聞佛復放逸？",
    "T11n0310_118:0670c29": "　　仁者以曾志佛道，　　召請眾生欲度脫，",
    "T11n0310_118:0671a01": "　　於今何因為欲使，　　放逸安可度眾生？",
    "T11n0310_118:0671a02": "　　吾且欲還詣最勝，　　當降伏心滅塵欲，",
    "T11n0310_118:0671a03": "　　仁興精進愍一切，　　將無後恨懷憂惱。』",
    "T11n0310_118:0671a04": "　　時國王子聞斯頌，　　即自下意發恭敬，",
    "T11n0310_118:0671a05": "　　禮極精進稽首足：　　『吾今自悔辱仁罪，",
    "T11n0310_118:0671a06": "　　我當棄捨一切士，　　不慕豪貴貪國土，",
    "T11n0310_118:0671a07": "　　吾當往至安住所，　　棄捐瑕穢求見益。』",
    "T11n0310_118:0671a08": "　　即與一億八萬人，　　各執眾花擎諸香，",
    "T11n0310_118:0671a09": "　　俱往詣於最勝所，　　見離垢光人中上。",
    "T11n0310_118:0671a10": "　　已皆悉到安住所，　　前稽首足而供養，",
    "T11n0310_118:0671a11": "　　退在一面住佛邊。　　於時太子說此言：",
    "T11n0310_118:0671a12": "　『極妙精進是我師，　　心不患厭和顏勸，",
    "T11n0310_118:0671a13": "　　此之恩德無以加，　　如是供養不足報。",
    "T11n0310_118:0671a14": "　　歸悔首過救護世，　　違失法王之教命，",
    "T11n0310_118:0671a15": "　　我今都悉自歸誠，　　願佛納受所首情。",
    "T11n0310_118:0671a16": "　　於是發意悉求佛，　　用一切故興愍傷，",
    "T11n0310_118:0671a17": "　　不復造邪為放逸，　　今我立德成佛道。』",
    "T11n0310_118:0671a18": "　　爾時太子棄榮位，　　與人一億八萬四，",
    "T11n0310_118:0671a19": "　　於最勝所作沙門，　　發意志求於佛道。",
    "T11n0310_118:0671a20": "　　時佛知其所志願，　　為說最上佛道業，",
    "T11n0310_118:0671a21": "　　諸聞淨法逮柔順，　　諸高士住無我法。」",
    "T11n0310_118:0671a22": "佛告寶髻菩薩：「欲知爾時極妙精進，我身是。",
    "T11n0310_118:0671a23": "太子業首，彌勒是。族姓子！過去菩薩開化眾",
    "T11n0310_118:0671a24": "生不以懈倦，威德巍巍無量如此，所學日深",
    "T11n0310_118:0671a25": "精進無侶。是故菩薩欲度眾生，當念修學如",
    "T11n0310_118:0671a26": "彼往世極妙精進菩薩之德。」",
    "T11n0310_118:0671a27": "佛告族姓子：「菩薩有四業而得自在，以此四",
    "T11n0310_118:0671a28": "業攝取諸佛道法。何謂為四？一曰超越諸魔",
    "T11n0310_118:0671a29": "靡不歸伏，二曰念淨佛土令修淨教，三曰嚴",
    "T11n0310_118:0671b01": "身口意順開士本，四曰合集一切諸佛道品；",
    "T11n0310_118:0671b02": "是為四法自在之業。復有四事為菩薩業。何",
    "T11n0310_118:0671b03": "謂為四？一曰其慧曉了所入志性，二曰普見",
    "T11n0310_118:0671b04": "眾生根原所歸，三曰分別一切諸趣所由應",
    "T11n0310_118:0671b05": "病與藥，四曰明識一切徑路所行令得寂寞",
    "T11n0310_118:0671b06": "不懷瞋恚；是為四事菩薩所行自在道業。」於",
    "T11n0310_118:0671b07": "是寶髻菩薩，從無數劫殖於難限百千德本",
    "T11n0310_118:0671b08": "髻中明月珠，其價當此三千佛土，以奉如來，",
    "T11n0310_118:0671b09": "口宣此言：「以頂上寶貢獻如來，因是德本，致",
    "T11n0310_118:0671b10": "無能覩其頂相者，逮成諸佛不可思議聖慧",
    "T11n0310_118:0671b11": "之頂。」佛即時笑，五色光明從其口出，照無央",
    "T11n0310_118:0671b12": "數諸佛國土，尋即來還繞佛三匝，忽沒頂上。",
    "T11n0310_118:0671b13": "於是會中有菩薩名曰捷辯，從坐而起，偏",
    "T11n0310_118:0671b14": "露右肩長跪叉手，讚歎世尊，以頌問曰：",
    "T11n0310_118:0671b15": "「最尊無等倫，　　超世俗之上，",
    "T11n0310_118:0671b16": "　無垢以離穢，　　三界稱其德。",
    "T11n0310_118:0671b17": "　其慈無儔匹，　　超越須彌山，",
    "T11n0310_118:0671b18": "　今者何欣笑？　　願慧為我說。",
    "T11n0310_118:0671b19": "　真諦戒調定，　　執性人敬言，",
    "T11n0310_118:0671b20": "　令我志趣安，　　善修快寂然。",
    "T11n0310_118:0671b21": "　天人尊在此，　　其志甚堅妙，",
    "T11n0310_118:0671b22": "　為以何感應，　　哀愍而今笑？",
    "T11n0310_118:0671b23": "　十方總勢強，　　光明福曜威，",
    "T11n0310_118:0671b24": "　勇師子壞冥，　　遊眾無所畏。",
    "T11n0310_118:0671b25": "　三界無有侶，　　何能有殊者，",
    "T11n0310_118:0671b26": "　法宅為解說，　　何故而欣笑？",
    "T11n0310_118:0671b27": "　離垢性遊安，　　顏色常和悅，",
    "T11n0310_118:0671b28": "　名德通虛空，　　馳逸不可限。",
    "T11n0310_118:0671b29": "　消除諸窈冥，　　光明靡不照，",
    "T11n0310_118:0671c01": "　安住唯為解，　　何故而欣笑？",
    "T11n0310_118:0671c02": "　修德心清淨，　　願如金寶山，",
    "T11n0310_118:0671c03": "　常訓誨不及，　　世人普供養。",
    "T11n0310_118:0671c04": "　則為最良田，　　眾祐聖超世，",
    "T11n0310_118:0671c05": "　釋師子現要，　　所演如虛空。",
    "T11n0310_118:0671c06": "　諸天及人民，　　無與妙等者，",
    "T11n0310_118:0671c07": "　等心甚堅強，　　慚愧祥豐盛。",
    "T11n0310_118:0671c08": "　巍巍德百千，　　相如花茂盛，",
    "T11n0310_118:0671c09": "　最勝能仁笑，　　願為發遣之。",
    "T11n0310_118:0671c10": "　其慧無罣礙，　　流布於三世，",
    "T11n0310_118:0671c11": "　處若干身意，　　其心無所著。",
    "T11n0310_118:0671c12": "　一時悉曉了，　　如應當行化，",
    "T11n0310_118:0671c13": "　仁師子屬笑，　　其義為何義？",
    "T11n0310_118:0671c14": "　諸天住空中，　　意內懷悅豫，",
    "T11n0310_118:0671c15": "　地上諸人民，　　叉手而自歸。",
    "T11n0310_118:0671c16": "　能仁勝唯說，　　殊特甘露味，",
    "T11n0310_118:0671c17": "　諸天神人聞，　　消滅塵勞冥。」",
    "T11n0310_118:0671c18": "佛告捷辯菩薩：「汝為豈見寶髻不乎？以此寶",
    "T11n0310_118:0671c19": "髻珠奉上如來，志願無上正真道意，則為供",
    "T11n0310_118:0671c20": "養佛之原慧。」對曰：「唯然已見。世尊！」佛言：「是族",
    "T11n0310_118:0671c21": "姓子寶髻菩薩！於恒河沙劫供養恒沙如來",
    "T11n0310_118:0671c22": "至真，常修梵行，開化無數眾生之類，立於三",
    "T11n0310_118:0671c23": "乘。過十阿僧祇劫當得作佛，號曰寶成如來、",
    "T11n0310_118:0671c24": "至真、等正覺、明行成為、善逝、世間解、無上士、道",
    "T11n0310_118:0671c25": "法御、天人師，號佛、世尊。世界名離垢光，劫曰",
    "T11n0310_118:0671c26": "無垢。其離垢光世界七寶合成，咸出光明",
    "T11n0310_118:0671c27": "照於十方無量佛土。其光紫金，假使眾生值",
    "T11n0310_118:0671c28": "此光者，一切塵勞悉蒙消滅。其土豐樂，皆",
    "T11n0310_118:0671c29": "諸菩薩悉無所著，無有異學相發起者，普修",
    "T11n0310_118:0672a01": "道寶，以故如來名曰寶成。此諸菩薩皆得神",
    "T11n0310_118:0672a02": "通咸有辯才，其土諸天人民悉當淳淑遵平",
    "T11n0310_118:0672a03": "等覺，無有不及無智之名。其土亦無君主，唯",
    "T11n0310_118:0672a04": "以世尊為無上法王。諸天人民自然化生，無",
    "T11n0310_118:0672a05": "有女人無愛欲名。其土人民皆殖德本無無",
    "T11n0310_118:0672a06": "福者，諸根悉具，皆以相好莊嚴其身。爾時如",
    "T11n0310_118:0672a07": "來諸菩薩眾不可稱數。佛壽十四劫。初無異",
    "T11n0310_118:0672a08": "談，所說唯宣菩薩之慧諸度無極，辯才大哀",
    "T11n0310_118:0672a09": "淳一品教。是諸菩薩皆曾被訓，諸根明達，",
    "T11n0310_118:0672a10": "能以一句普入一切諸佛之道。如來為說總",
    "T11n0310_118:0672a11": "持言教，慈心如地。何謂總持言教？以一絕句",
    "T11n0310_118:0672a12": "普入諸章。何謂一句？謂妙聖句不可究盡道",
    "T11n0310_118:0672a13": "品之法。何謂無盡句？謂於佛道不可窮盡。何",
    "T11n0310_118:0672a14": "謂無盡？論於無者謂無盡句。已能入無普入",
    "T11n0310_118:0672a15": "文字，是為一句。一切文字而不可盡，復有二",
    "T11n0310_118:0672a16": "字本所未聞亦未行也，而宣說言出於一字。",
    "T11n0310_118:0672a17": "其一字者，不與二字而同勢也，是以一字而",
    "T11n0310_118:0672a18": "宣訓誨。設使宣布斯訓誨者，無念不念、無應",
    "T11n0310_118:0672a19": "不應，此句無念亦無不念。以無念句而成開",
    "T11n0310_118:0672a20": "化，是為族姓子入總持教。寶成如來為諸",
    "T11n0310_118:0672a21": "菩薩說總持言句，於彼學入此一句者，便得",
    "T11n0310_118:0672a22": "普入一切佛意。我於一劫若復過劫，分別諮",
    "T11n0310_118:0672a23": "嗟離垢光世界功德之稱，不能究盡得其邊",
    "T11n0310_118:0672a24": "際。寶成如來講說經道德稱之慧，不可思議",
    "T11n0310_118:0672a25": "亦不可賜。其佛大德國土清淨，巍巍超絕上",
    "T11n0310_118:0672a26": "不可及。」寶髻菩薩聞佛授決，歡喜踊躍，以",
    "T11n0310_118:0672a27": "頌讚佛：",
    "T11n0310_118:0672a28": "「普知悉能見，　　度諸法無極，",
    "T11n0310_118:0672a29": "　如來皆超越，　　一切諸瑕穢。",
    "T11n0310_118:0672b01": "　大慧未曾有，　　皆知我往古，",
    "T11n0310_118:0672b02": "　供養諸佛數，　　佛悉具說之。",
    "T11n0310_118:0672b03": "　去來今現在，　　本末為如是，",
    "T11n0310_118:0672b04": "　復知鄙末世，　　及與一切人。",
    "T11n0310_118:0672b05": "　為佛所授決，　　不復懷狐疑，",
    "T11n0310_118:0672b06": "　開化度世間，　　諸根之本末。",
    "T11n0310_118:0672b07": "　於是一切地，　　日月尚可墮，",
    "T11n0310_118:0672b08": "　佛口所可宣，　　終不有改變。",
    "T11n0310_118:0672b09": "　佛出至誠言，　　所演無有虛，",
    "T11n0310_118:0672b10": "　授以尊覺道，　　成佛人中上。",
    "T11n0310_118:0672b11": "　如我志所願，　　嚴淨於佛土，",
    "T11n0310_118:0672b12": "　所言亦如是，　　悉知我心念。",
    "T11n0310_118:0672b13": "　彼聞此教已，　　悅顏無猶豫，",
    "T11n0310_118:0672b14": "　所修行為尊，　　欲度眾生故。",
    "T11n0310_118:0672b15": "　如我之所行，　　當復增無量，",
    "T11n0310_118:0672b16": "　嚴治其本際，　　我身奉淨行。",
    "T11n0310_118:0672b17": "　興發行得佛，　　度諸法無極，",
    "T11n0310_118:0672b18": "　勤力無怯弱，　　由從精進至。",
    "T11n0310_118:0672b19": "　堪任所布施，　　皆知我往古，",
    "T11n0310_118:0672b20": "　未曾捨精進，　　至大哀如來。",
    "T11n0310_118:0672b21": "　為以諸眾生，　　本末為如是，",
    "T11n0310_118:0672b22": "　吾當悉開化，　　得佛度異學。」",
    "T11n0310_118:0672b23": "寶髻菩薩說此偈時，七萬二千人皆發無上",
    "T11n0310_118:0672b24": "正真道意，悉願生彼離垢光世界，同時發聲",
    "T11n0310_118:0672b25": "俱說是言：「寶成如來得佛道時，普令吾等生",
    "T11n0310_118:0672b26": "彼佛土。」佛皆記說當生其國。",
    "T11n0310_118:0672b27": "爾時世尊告賢者阿難：「受是經典持諷誦說，",
    "T11n0310_118:0672b28": "廣為眾人宣傳其旨，慇懃勸助是經典要，天",
    "T11n0310_118:0672b29": "上世間之所歸伏而共供養。所以者何？其聞",
    "T11n0310_118:0672c01": "此經我悉授決。其不信者本宿德薄，其受是",
    "T11n0310_118:0672c02": "經德本非凡。趣聞此經世世值佛，何況聞持",
    "T11n0310_118:0672c03": "而奉行說，功勳無限。族姓子族姓女若以七",
    "T11n0310_118:0672c04": "寶滿此三千大千世界，隨時布施，如是比類",
    "T11n0310_118:0672c05": "於百千歲。其聞此經歡喜信持，功德踰彼。」阿",
    "T11n0310_118:0672c06": "難白佛：「此經名何？云何奉持？」佛言：「名曰『菩薩",
    "T11n0310_118:0672c07": "淨行寶髻所問』，當奉持之。」佛說如是。寶髻及",
    "T11n0310_118:0672c08": "十方諸會菩薩，賢者阿難，天、龍、鬼神、揵沓惒、",
    "T11n0310_118:0672c09": "阿須倫、世人，聞佛所說，莫不歡喜。",
    "T11n0310_118:0672c10": "大寶積經卷第一百一十八"
}