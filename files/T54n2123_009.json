{
    "T54n2123_009:0079a12": "諸經要集卷第九",
    "T54n2123_009:0079a14": "西明寺沙門釋道世集",
    "T54n2123_009:0079a15": "擇交部第十六(此有五緣)[0079a15] 思慎部第十七",
    "T54n2123_009:0079a16": "述意緣善友緣惡友緣債負緣",
    "T54n2123_009:0079a17": "懲過緣",
    "T54n2123_009:0079a18": "述意緣第一",
    "T54n2123_009:0079a19": "[0079a19] 夫理之所窮。唯善與惡。顧此二途。倏然易",
    "T54n2123_009:0079a20": "辯。幽則有罪福苦樂。顯則有賢愚榮辱。愛",
    "T54n2123_009:0079a21": "榮憎辱。趣樂背苦。含識所必同也。今愛榮",
    "T54n2123_009:0079a22": "而不知慕賢。求福而不知避禍。譬猶播植&#x7C83;",
    "T54n2123_009:0079a23": "稗。而欲歲取精糧。驅駕駑蹇。而望騰超敻絕。",
    "T54n2123_009:0079a24": "不亦惑哉。如鳥獸蟲卉之智。猶知因風假",
    "T54n2123_009:0079a25": "露託迅附高。以成其事。奚況於人。而無託",
    "T54n2123_009:0079a26": "友以就其善乎。故所託善友。則存名而成德。",
    "T54n2123_009:0079a27": "所親闇蔽。則身悴而名惡也。故玄軌之宗。出",
    "T54n2123_009:0079a28": "於高範。切磋之意。事存我友。又如摶牛之",
    "T54n2123_009:0079a29": "虻。飛極百步。若附鸞尾。則一翥萬里。此豈",
    "T54n2123_009:0079b01": "非其翼工之所託迅也。亦同凡夫溺喪極趣。",
    "T54n2123_009:0079b02": "不越人天。若憑大聖之威。則高昇十地。同",
    "T54n2123_009:0079b03": "生淨域也。",
    "T54n2123_009:0079b04": "善友緣第二",
    "T54n2123_009:0079b05": "[0079b05] 如涅槃經云。阿難比丘說半梵行。名善知識。",
    "T54n2123_009:0079b06": "佛言不爾。具足梵行乃名善知識。又云。善知",
    "T54n2123_009:0079b07": "識者。如法而說。如說而行。云何名為如法而",
    "T54n2123_009:0079b08": "說。如法而行。自不殺生。教人不殺生。乃至",
    "T54n2123_009:0079b09": "自行正見。教人行正見。若能如是。則得名為",
    "T54n2123_009:0079b10": "真善知識。自修菩提。亦能教人修行菩提。以",
    "T54n2123_009:0079b11": "是義故。名善知識。自能修行。信戒布施。多聞",
    "T54n2123_009:0079b12": "智慧。亦能教人修行。信戒布施。多聞智慧。復",
    "T54n2123_009:0079b13": "以是義名善知識。善知識者。有善法故。何等。",
    "T54n2123_009:0079b14": "善法所作之事。不求自樂。常為眾生而求於",
    "T54n2123_009:0079b15": "樂。見他有過不說其短。口常宣說純善之",
    "T54n2123_009:0079b16": "時。以是義故。名善知識。善男子。如空中月",
    "T54n2123_009:0079b17": "從初一日至十五日。漸漸增長。善知識者亦",
    "T54n2123_009:0079b18": "復如是。令諸學人漸遠惡法。增長善法。善男",
    "T54n2123_009:0079b19": "子。若有親近善知識者。本未有定慧解脫。解",
    "T54n2123_009:0079b20": "脫知見即便有之。未具足者則得增廣。又云。",
    "T54n2123_009:0079b21": "善友當觀。是人貪欲瞋恚。愚癡思覺。何者偏",
    "T54n2123_009:0079b22": "多。若知是人貪欲多者。則應為說不淨觀法。",
    "T54n2123_009:0079b23": "瞋恚多者。為說慈悲。思覺多者。教令數息。",
    "T54n2123_009:0079b24": "著我多者。當為分析十八界等。聞已修行。次",
    "T54n2123_009:0079b25": "第獲得四念處觀。身受心法。得是觀已。次第",
    "T54n2123_009:0079b26": "復觀十二因緣。如是觀已。次得暖法。從得",
    "T54n2123_009:0079b27": "暖法。乃至漸得羅漢辟支佛果菩薩大乘佛",
    "T54n2123_009:0079b28": "果等。依此而生。更無疑滯。自利利他不加水",
    "T54n2123_009:0079b29": "乳。是名真善知識。法師之位。若不具此非",
    "T54n2123_009:0079c01": "善知識。加水之法不可依承。故佛性論引經",
    "T54n2123_009:0079c02": "偈云。",
    "T54n2123_009:0079c03": " 無知無善識  惡友損正行",
    "T54n2123_009:0079c04": " 蜘蛛落乳中  是乳轉成毒",
    "T54n2123_009:0079c05": "[0079c05] 是故要須真實利益眾生。先自調伏然後教",
    "T54n2123_009:0079c06": "人。無寡聞失無退行失。無散亂失。無輕慢失。",
    "T54n2123_009:0079c07": "無顛倒失。無貪求失。無瞋恚失。無邪行失。",
    "T54n2123_009:0079c08": "無著我失。無小行失。具此十法名善知識。故",
    "T54n2123_009:0079c09": "莊嚴論偈云。",
    "T54n2123_009:0079c10": " 多聞及見諦  巧說亦精愍",
    "T54n2123_009:0079c11": " 不退此丈夫  菩薩勝依止",
    "T54n2123_009:0079c12": "[0079c12] 又佛本行經云。爾時世尊又共長老難陀。至",
    "T54n2123_009:0079c13": "於一賣香底。見彼底上有諸香裏。見已即",
    "T54n2123_009:0079c14": "告長老難陀。作如是言。難陀。汝來取此底",
    "T54n2123_009:0079c15": "上諸香裏物。難陀爾時即依佛教。於彼邸上",
    "T54n2123_009:0079c16": "取諸香裏。佛告難陀。汝於漏剋一移之頃。",
    "T54n2123_009:0079c17": "捉持香裏。然後放地。爾時長老難陀。聞佛如",
    "T54n2123_009:0079c18": "此語已。手執此香。於一剋間還放地上。爾",
    "T54n2123_009:0079c19": "時佛告長老難陀。汝今當自嗅於手看。爾時",
    "T54n2123_009:0079c20": "難陀聞佛語已。即嗅自手。佛語難陀。汝嗅此",
    "T54n2123_009:0079c21": "手作何等氣。白佛言。世尊。其手香氣微妙無",
    "T54n2123_009:0079c22": "量。佛告難陀。如是如是。若人親近諸善知識。",
    "T54n2123_009:0079c23": "恒常共居隨順染習。相親近故。必定當得廣",
    "T54n2123_009:0079c24": "大名聞。爾時世尊因此事故。而說偈言。",
    "T54n2123_009:0079c25": " 若有手執沈水香  及以藿香麝香等",
    "T54n2123_009:0079c26": " 須臾執持香自染  親附善知識復然",
    "T54n2123_009:0079c27": "[0079c27] 爾時世尊復說偈言。",
    "T54n2123_009:0079c28": " 若人親近惡知識  現世不得好名聞",
    "T54n2123_009:0079c29": " 必以惡友相親近  當來亦墮阿鼻獄",
    "T54n2123_009:0080a01": " 若人親近善知識  隨順彼等所業行",
    "T54n2123_009:0080a02": " 雖不現證世間利  未來當得盡苦因",
    "T54n2123_009:0080a03": "[0080a03] 又四分律。親友意者。要具七法方成親友。",
    "T54n2123_009:0080a04": "一難作能作。二難與能與。三難忍能忍。四密",
    "T54n2123_009:0080a05": "事相告。五互相覆藏。六遭苦不捨。七貧賤不",
    "T54n2123_009:0080a06": "輕。如是七法。人能行者。是親善友應親附之。",
    "T54n2123_009:0080a07": "又大莊嚴論佛說偈言。",
    "T54n2123_009:0080a08": " 無病第一利  知足第一富",
    "T54n2123_009:0080a09": " 善友第一親  涅槃第一樂",
    "T54n2123_009:0080a10": "[0080a10] 又迦羅越六向拜經云。善知識者有四輩。一",
    "T54n2123_009:0080a11": "外如怨家內有厚意。二於人前直諫。於外說",
    "T54n2123_009:0080a12": "人善。三病瘦縣官為共征。訟憂解之。四見",
    "T54n2123_009:0080a13": "人貧賤心不棄捐。當念欲富之。善知識者。",
    "T54n2123_009:0080a14": "復有四輩。一為吏所捕。將歸藏匿於後解決",
    "T54n2123_009:0080a15": "之。二有病瘦消損。將歸養視之。三知識死亡",
    "T54n2123_009:0080a16": "官殮視之。四知識已死復念其家。",
    "T54n2123_009:0080a17": "惡友緣第三",
    "T54n2123_009:0080a18": "[0080a18] 如尸迦羅越六向拜經云。惡知識者有四輩。",
    "T54n2123_009:0080a19": "一內有怨心。外強為知識。二於人前好言語。",
    "T54n2123_009:0080a20": "背後說人惡。三有急時於人前愁苦。背後歡",
    "T54n2123_009:0080a21": "喜。四外如親厚內興怨謀。惡知識復有四輩。",
    "T54n2123_009:0080a22": "一小侵之便大怒。二有倩使之便不肯行。三",
    "T54n2123_009:0080a23": "見人有急時避人走。四見人死亡棄之不視。",
    "T54n2123_009:0080a24": "[0080a24] 又涅槃經云。菩薩摩訶薩。觀於惡象及惡知",
    "T54n2123_009:0080a25": "識。等無有二。何以故。俱壞身故。菩薩摩訶",
    "T54n2123_009:0080a26": "薩。於惡象等心無怖懼。於惡知識生怖畏心。",
    "T54n2123_009:0080a27": "何以故。是惡象等唯能壞身。下能壞心。惡",
    "T54n2123_009:0080a28": "知識者二俱壞故。是惡象等唯壞一身。惡知",
    "T54n2123_009:0080a29": "識者。壞無量善身無量善心。是惡象等。唯能",
    "T54n2123_009:0080b01": "破壞不淨臭身。惡知識者。能壞淨身及以淨",
    "T54n2123_009:0080b02": "心。是惡象等能壞肉身。惡知識者壞於法身。",
    "T54n2123_009:0080b03": "為惡象殺。不至三惡。為惡友殺。必至三惡。是",
    "T54n2123_009:0080b04": "惡象等但為身怨。惡知識者為善法怨。是故",
    "T54n2123_009:0080b05": "菩薩。常當遠離諸惡知識。又增一阿含經。世",
    "T54n2123_009:0080b06": "尊說偈云。",
    "T54n2123_009:0080b07": " 莫親惡知識  亦莫愚從事",
    "T54n2123_009:0080b08": " 當近善知識  人中最勝者",
    "T54n2123_009:0080b09": " 人中無有惡  習近惡知識",
    "T54n2123_009:0080b10": " 後必種惡根  永在暗中行",
    "T54n2123_009:0080b11": "[0080b11] 又中阿含經云。爾時世尊告諸比丘。有七怨",
    "T54n2123_009:0080b12": "家法。而作怨家。第一不欲令怨家有好色。雖",
    "T54n2123_009:0080b13": "好沐浴名香塗身。然為色故。瞋恚覆心而作",
    "T54n2123_009:0080b14": "怨家。第二不欲令怨家安隱睡眠。雖臥床枕",
    "T54n2123_009:0080b15": "覆以錦綺。然故憂苦不捨瞋恚覆心而作怨",
    "T54n2123_009:0080b16": "家。第三不欲令怨家而得大利。雖應得利。而",
    "T54n2123_009:0080b17": "不得利。應不得利。而得其利。彼此二法更互",
    "T54n2123_009:0080b18": "相違。瞋恚覆心而作怨家。第四不欲令怨家",
    "T54n2123_009:0080b19": "有朋友。若有親朋捨離避去。因瞋覆心而作",
    "T54n2123_009:0080b20": "怨家。第五不欲令怨家有稱譽。彼惡名醜聲",
    "T54n2123_009:0080b21": "周聞諸方。因瞋覆心而作怨家。第六不欲令",
    "T54n2123_009:0080b22": "怨家極大財富。彼土富人儻失財物。因瞋覆",
    "T54n2123_009:0080b23": "心而作怨家。第七不欲令怨家。身壞命終往",
    "T54n2123_009:0080b24": "至善處。彼身口意惡。行已命終必至惡處。生",
    "T54n2123_009:0080b25": "地獄中而作怨家。又阿含經云。遠惡近善。有",
    "T54n2123_009:0080b26": "四法。當急去避之。去百由旬。一由旬四十",
    "T54n2123_009:0080b27": "里。百由旬四千里。四法者。一惡友。二惡眾。",
    "T54n2123_009:0080b28": "三或多語戲笑。四或瞋或&#x9B2A;。",
    "T54n2123_009:0080b29": "[0080b29] 又善生經云。受戒者。五處不應行。謂屠兒。婬",
    "T54n2123_009:0080c01": "女。酒肆。國王。旃陀羅舍等。有五種業不應",
    "T54n2123_009:0080c02": "作。謂賣毒藥。釀皮。摴蒱。圍碁陸博。歌舞",
    "T54n2123_009:0080c03": "倡伎。又寶雲經云。持戒之人。不聽向破戒",
    "T54n2123_009:0080c04": "家乞食。",
    "T54n2123_009:0080c05": "[0080c05] 又金剛仙論云。出家人。不許向屠兒。酒肆。",
    "T54n2123_009:0080c06": "婬女。惡象。惡狗等家乞食。亦不得數往親近",
    "T54n2123_009:0080c07": "之。",
    "T54n2123_009:0080c08": "[0080c08] 又大方廣總持經云佛言。善男子。佛滅度後。",
    "T54n2123_009:0080c09": "若有法師善隨樂欲。為人說法。能令菩薩學",
    "T54n2123_009:0080c10": "大乘者。及諸大眾有發一毛歡喜之心。乃至暫",
    "T54n2123_009:0080c11": "下一滴淚者。當知皆是佛之神力。若有愚人。",
    "T54n2123_009:0080c12": "實非菩薩假稱菩薩。謗真菩薩及所行法。復",
    "T54n2123_009:0080c13": "作是言。彼何所知。彼何所解。若彼此和合。則",
    "T54n2123_009:0080c14": "能住持流通我法。若彼此違諍。則正法不行。",
    "T54n2123_009:0080c15": "此謗法之人極大罪業。墮三惡道難可出離。",
    "T54n2123_009:0080c16": "若有愚人。於佛所說而不信受。雖復讀誦千",
    "T54n2123_009:0080c17": "部大乘。為人解說獲得四禪。以謗他故。七十",
    "T54n2123_009:0080c18": "劫中受大苦惱。況彼愚人實無所知而自貢",
    "T54n2123_009:0080c19": "高。乃至誹謗一四。句偈。當知是業家墮地獄。",
    "T54n2123_009:0080c20": "永不見佛。以惡眼視發菩提心人故。得無眼",
    "T54n2123_009:0080c21": "報。以惡口謗發菩提心人故。得無舌報。",
    "T54n2123_009:0080c22": "[0080c22] 又賢愚經云。昔佛在世時。有微妙比丘尼。得",
    "T54n2123_009:0080c23": "阿羅漢果。與諸尼眾。自說往昔所造善惡業",
    "T54n2123_009:0080c24": "行果報。告尼眾曰。乃往過去有一長者。其家",
    "T54n2123_009:0080c25": "巨富唯無子息。更取小婦。夫甚愛念。後生一",
    "T54n2123_009:0080c26": "男夫婦敬重觀之無厭。大婦心&#x59AC;。私自念",
    "T54n2123_009:0080c27": "言。此兒若大當攝家業。我唐勤苦聚積何益。",
    "T54n2123_009:0080c28": "不如殺之。即取鐵針刺兒&#x29544;上。後遂命終。",
    "T54n2123_009:0080c29": "小婦疑是大婦殺。即便語言。汝殺我子。大婦",
    "T54n2123_009:0081a01": "爾時。謂無罪福反報之殃。即與&#x546A;誓。若殺汝",
    "T54n2123_009:0081a02": "子。使我世世夫為蛇螫。所生兒子水漂狼噉。",
    "T54n2123_009:0081a03": "自食子肉。身現生埋。父母居家失火而死。作",
    "T54n2123_009:0081a04": "是誓已。後時命終。緣殺兒故。墮於地獄受無",
    "T54n2123_009:0081a05": "量苦。地獄罪畢得生人中。為梵志女年漸長",
    "T54n2123_009:0081a06": "大。適娶夫家產生一子。後復懷妊月滿欲產。",
    "T54n2123_009:0081a07": "夫婦相將向父母舍。至於中路腹痛遂產。夜",
    "T54n2123_009:0081a08": "宿樹下。夫時別臥。前所&#x546A;誓今悉受之。時有",
    "T54n2123_009:0081a09": "毒蛇螫殺其夫。婦見夫死即便悶絕。後乃得",
    "T54n2123_009:0081a10": "蘇。至曉天明。便取大兒著於肩上。小者抱之",
    "T54n2123_009:0081a11": "涕泣進路。路有一河深而且廣。即留大兒著",
    "T54n2123_009:0081a12": "於此岸。先抱小者度著彼岸。還迎大兒。兒",
    "T54n2123_009:0081a13": "見母來入水趣母。水即漂亡。母尋追之力不",
    "T54n2123_009:0081a14": "能救。須臾之間。俄爾沒死。還趣小兒。狼來噉",
    "T54n2123_009:0081a15": "訖。但見流血狼藉在地。母時迷絕。良久乃",
    "T54n2123_009:0081a16": "蘇。遂前進路。逢一梵志。是父親友。即向梵志",
    "T54n2123_009:0081a17": "具陳辛苦。梵志憐愍相對啼哭。尋問家中平",
    "T54n2123_009:0081a18": "安以不。梵志答言。父母眷屬大小。近日失",
    "T54n2123_009:0081a19": "火一時死盡。聞之懊惱。死而復蘇。梵志將歸",
    "T54n2123_009:0081a20": "供給如女。後復適娶。妊身欲產。夫外飲酒",
    "T54n2123_009:0081a21": "日暮乃還。婦暗閉門在內獨坐。須臾婦產。夫",
    "T54n2123_009:0081a22": "在門外喚。婦產未竟。無人往開。夫破門入。捉",
    "T54n2123_009:0081a23": "婦熟打。婦陳產意。夫瞋怒故。尋取兒殺以",
    "T54n2123_009:0081a24": "蘇煮之。逼婦令食。婦食子後心中酸結。自",
    "T54n2123_009:0081a25": "惟薄福乃值斯人。便棄逃走到波羅柰。至一",
    "T54n2123_009:0081a26": "園中樹下坐息。有長者子。其婦新死。日來塚",
    "T54n2123_009:0081a27": "上追戀啼哭。見此女人樹下獨坐。即便問之。",
    "T54n2123_009:0081a28": "遂為夫婦經於數日夫忽壽終。時彼國法。若",
    "T54n2123_009:0081a29": "其生時夫婦相愛。夫死之時合婦生埋。時有",
    "T54n2123_009:0081b01": "群賊來開其塚。賊帥見婦面首端正。即納為",
    "T54n2123_009:0081b02": "婦。經於數旬。夫破他家為主所殺賊伴將屍",
    "T54n2123_009:0081b03": "來付其婦。復共生埋。經於三日狐狼開塚因",
    "T54n2123_009:0081b04": "而得出。自剋責言。宿有何罪。旬日之間遭斯",
    "T54n2123_009:0081b05": "禍厄。死而復蘇。今何所歸得全餘命。聞釋",
    "T54n2123_009:0081b06": "迦佛在祇桓中。即往佛所求哀出家。由於過",
    "T54n2123_009:0081b07": "去施辟支佛食發願力故。今得值佛。出家修",
    "T54n2123_009:0081b08": "道得阿羅漢。達知先世殺生之業。所作&#x546A;誓",
    "T54n2123_009:0081b09": "墮於地獄。現在辛酸受斯惡報。無相代者。微",
    "T54n2123_009:0081b10": "妙自說。昔大婦者今我身是。雖得羅漢。恒熱",
    "T54n2123_009:0081b11": "鐵針從頂上入足下而出。晝夜患此。無復堪",
    "T54n2123_009:0081b12": "忍。殃禍如是。終無朽敗。又入大乘論。堅意菩",
    "T54n2123_009:0081b13": "薩說偈云。",
    "T54n2123_009:0081b14": " 誹謗大乘法  決定趣惡道",
    "T54n2123_009:0081b15": " 焚燒甚苦痛  業報罪信爾",
    "T54n2123_009:0081b16": " 若從地獄出  後受餘惡報",
    "T54n2123_009:0081b17": " 諸根常缺陋  永不聞法音",
    "T54n2123_009:0081b18": " 設使得聞者  復生於謗法",
    "T54n2123_009:0081b19": " 以謗法因緣  還墮於地獄",
    "T54n2123_009:0081b20": "債負緣第四",
    "T54n2123_009:0081b21": "[0081b21] 如法句喻經云。昔佛在世時。有賈客。名弗",
    "T54n2123_009:0081b22": "迦沙王。入羅閱城分衛。於城門中有新產牸",
    "T54n2123_009:0081b23": "牛。被所觝殺。牛主怖懼。賣牛轉與他人。其牽",
    "T54n2123_009:0081b24": "牛欲飲水。牛從後復觝殺其主。其主家人瞋",
    "T54n2123_009:0081b25": "恚。取牛殺之。於市賣肉。有田舍人。買取牛頭",
    "T54n2123_009:0081b26": "貫擔持歸。去舍里餘坐樹下息。以牛頭掛",
    "T54n2123_009:0081b27": "樹枝。須臾繩斷牛頭落下。正墮人上。牛角刺",
    "T54n2123_009:0081b28": "人即時命終。一日之中凡殺三人。瓶沙王聞",
    "T54n2123_009:0081b29": "之。怪其如此。即與群臣往詣佛所。具問其意。",
    "T54n2123_009:0081c01": "佛告王曰。往昔有賈客三人。到他國內興生。",
    "T54n2123_009:0081c02": "寄住孤獨老母舍。應與雇舍直。見老母孤獨。",
    "T54n2123_009:0081c03": "欺不欲與。伺老母不在。默去不與。母歸不見",
    "T54n2123_009:0081c04": "客。即問比居。皆云已去。老母瞋恚。尋後逐",
    "T54n2123_009:0081c05": "及疲頓索直。三客逆罵。我前已與云何復索。",
    "T54n2123_009:0081c06": "同聲共觝不肯與直。老母單弱不能奈何。懊",
    "T54n2123_009:0081c07": "惱罵&#x546A;。我今窮厄何忍欺觝。願我後世所生",
    "T54n2123_009:0081c08": "之處。若當相值要當殺汝。正使得道。終不",
    "T54n2123_009:0081c09": "相置。佛語瓶沙王。爾時老母者今此牸牛是",
    "T54n2123_009:0081c10": "也。三賈客者弗迦沙等三人。為牛所觝殺者",
    "T54n2123_009:0081c11": "是也。於是世尊即說偈言。",
    "T54n2123_009:0081c12": " 惡言罵詈  憍陵蔑人  興起是行",
    "T54n2123_009:0081c13": " 疾怨滋生  遜言順辭  尊敬於人",
    "T54n2123_009:0081c14": " 棄結忍惡  疾怨自滅  夫士之生",
    "T54n2123_009:0081c15": " 斧在口中  所以斬身  由其惡言",
    "T54n2123_009:0081c16": "[0081c16] 又出曜經云。昔罽賓國中。有兄弟二人。其兄",
    "T54n2123_009:0081c17": "出家得阿羅漢。弟在家中治修居業。時兄數",
    "T54n2123_009:0081c18": "來教誨。勸弟布施持戒。修善作福。現有名譽",
    "T54n2123_009:0081c19": "死生善處。而弟報曰。兄今出家不慮官私。不",
    "T54n2123_009:0081c20": "念妻子田業財寶。我有此務。而兄數誨。不用",
    "T54n2123_009:0081c21": "兄教。後病命終。生在牛中為人所驅。&#x99C4;鹽入",
    "T54n2123_009:0081c22": "城。兄從城中出遇見之。即為說法。時牛聞",
    "T54n2123_009:0081c23": "已悲哽不樂。牛主見已。語道人曰。汝何道",
    "T54n2123_009:0081c24": "說。而使我牛愁憂不樂。道人報曰。此牛前身",
    "T54n2123_009:0081c25": "本是我弟。昔日負君一錢鹽債。故墮牛中以",
    "T54n2123_009:0081c26": "償君力。牛主聞已。語道人曰。君弟昔日與我",
    "T54n2123_009:0081c27": "親友。是時牛主即語牛曰。吾今放汝不復役",
    "T54n2123_009:0081c28": "使。牛聞感激至心念佛。自投深澗即便命終。",
    "T54n2123_009:0081c29": "得生天上受極快樂。以是因緣。若人負債不",
    "T54n2123_009:0082a01": "可不償。",
    "T54n2123_009:0082a02": "[0082a02] 又成實論云。若人負債不償。墮牛羊&#x9E9E;鹿驢",
    "T54n2123_009:0082a03": "馬等中。償其宿債。",
    "T54n2123_009:0082a04": "[0082a04] 又毘婆沙論云。曾聞有一女人。為餓鬼所持。",
    "T54n2123_009:0082a05": "即以&#x546A;術而問鬼言。何以惱他女人。鬼答之",
    "T54n2123_009:0082a06": "言。此女人者是我怨家。五百世中而常殺我。",
    "T54n2123_009:0082a07": "我亦五百世中斷其命根。若彼能捨舊怨之",
    "T54n2123_009:0082a08": "心。我亦能捨。爾時女人作是言。我今已捨",
    "T54n2123_009:0082a09": "怨心。鬼觀女人雖口言捨而心不放。即斷其",
    "T54n2123_009:0082a10": "命。",
    "T54n2123_009:0082a11": "[0082a11] 又雜寶藏經云。目連至恒河邊。見五百餓鬼",
    "T54n2123_009:0082a12": "群來趣水。有守水鬼。以鐵杖驅逐令不得近。",
    "T54n2123_009:0082a13": "於是諸鬼徑詣目連。禮目連足各問其罪。一",
    "T54n2123_009:0082a14": "鬼曰。我受此身常患熱渴。先聞恒河水清且",
    "T54n2123_009:0082a15": "涼。歡喜趣之沸熱壞身。試飲一口五藏燋爛。",
    "T54n2123_009:0082a16": "臭不可當。何因緣故。受如此罪。目連曰。汝",
    "T54n2123_009:0082a17": "先世時曾作相師。相人吉凶少實多虛。或毀",
    "T54n2123_009:0082a18": "或譽。自稱審諦以動人心。詐惑欺誑以求財",
    "T54n2123_009:0082a19": "利。迷惑眾生失如意事。",
    "T54n2123_009:0082a20": "[0082a20] 復有一鬼言。我常為大狗利牙赤白來噉我",
    "T54n2123_009:0082a21": "肉。唯有骨在。風來吹起肉續復生。狗復來",
    "T54n2123_009:0082a22": "噉。此苦何因。目連答言。汝前世時。作天祠",
    "T54n2123_009:0082a23": "主。常教眾生殺羊以血祠天。汝自食肉。是故",
    "T54n2123_009:0082a24": "今日以肉償之。",
    "T54n2123_009:0082a25": "[0082a25] 復有一鬼言。我常身上有糞周遍塗渾。亦復",
    "T54n2123_009:0082a26": "噉之。是罪何因。目連答曰。汝前世時。作婆",
    "T54n2123_009:0082a27": "羅門惡邪不信。道人乞食取&#x9262;盛滿糞。以飯",
    "T54n2123_009:0082a28": "著上持與道人。道人持還。以手食飯糞污其",
    "T54n2123_009:0082a29": "手。是故今日受如此罪也。",
    "T54n2123_009:0082b01": "[0082b01] 復有一鬼言。我腹極大如甕。咽喉手&#x811A;甚細",
    "T54n2123_009:0082b02": "如針。不得飲食。何因。此苦。目連答言。汝前",
    "T54n2123_009:0082b03": "世時作聚落主。自恃豪貴飲酒縱橫。輕欺餘",
    "T54n2123_009:0082b04": "人奪其飲食。飢困眾生故受此苦。",
    "T54n2123_009:0082b05": "[0082b05] 復有一鬼言。我常趣溷欲噉食糞。有大群鬼",
    "T54n2123_009:0082b06": "捉杖驅我。不得近廁。口中爛臭。飢困無賴。何",
    "T54n2123_009:0082b07": "因如此。目連答言。汝前世時。作佛圖主。有諸",
    "T54n2123_009:0082b08": "白衣。供養眾僧供辦食具。汝以&#x9E81;供設客僧。",
    "T54n2123_009:0082b09": "細者自食。故受此苦。",
    "T54n2123_009:0082b10": "[0082b10] 復有一鬼言。我身上遍滿生舌。斧來斫舌。",
    "T54n2123_009:0082b11": "斷復續生。如此不已。何因故爾。目連答言。",
    "T54n2123_009:0082b12": "汝前世時作道人。眾僧差作蜜漿石蜜。塊大",
    "T54n2123_009:0082b13": "難消以斧斫之。盜心噉一口。以是因緣故。",
    "T54n2123_009:0082b14": "還斫舌也。",
    "T54n2123_009:0082b15": "[0082b15] 復有一鬼言。我常有七枚熱鐵丸。直入我口。",
    "T54n2123_009:0082b16": "入腹五藏燋爛。出復還入。何因故受此罪。目",
    "T54n2123_009:0082b17": "連答言。汝前世時作沙彌。行果&#x82FD;子到自",
    "T54n2123_009:0082b18": "師所。敬其師故偏心多與。實長七枚。故受此",
    "T54n2123_009:0082b19": "苦。",
    "T54n2123_009:0082b20": "[0082b20] 復有一鬼言。有二熱鐵輪。在我兩腋下。轉",
    "T54n2123_009:0082b21": "身燋爛。何因故爾。目連答言。汝前世時。與眾",
    "T54n2123_009:0082b22": "僧作餅。盜心取二番挾兩腋底。故受此苦。",
    "T54n2123_009:0082b23": "[0082b23] 復有一鬼言。我癭丸極大如甕。行時擔著肩",
    "T54n2123_009:0082b24": "上。住則坐上。進止患苦。何因故爾。目連答",
    "T54n2123_009:0082b25": "言。汝前世時作市令。常以輕秤小斗與他。",
    "T54n2123_009:0082b26": "重秤大斗自取。常自欲得大利於己。侵剋",
    "T54n2123_009:0082b27": "餘人。",
    "T54n2123_009:0082b28": "[0082b28] 復有一鬼言。我常兩肩有眼。胸有口鼻。常無",
    "T54n2123_009:0082b29": "有頭。何因故爾。目連答言。汝前世時恒作魁",
    "T54n2123_009:0082c01": "膾弟子。若殺罪人時。汝常歡喜心。以繩著結",
    "T54n2123_009:0082c02": "挽之。故受此苦。",
    "T54n2123_009:0082c03": "[0082c03] 復有一鬼。我常有熱鐵針入出我身。受苦無",
    "T54n2123_009:0082c04": "賴。何因故爾。目連答言。汝前世時作調馬師。",
    "T54n2123_009:0082c05": "或作調象師。象馬難制。汝以鐵針刺&#x811A;。又時",
    "T54n2123_009:0082c06": "牛遲亦以針刺。故受此苦。",
    "T54n2123_009:0082c07": "[0082c07] 復有一鬼言。我身常有火出自燃懊惱。何因",
    "T54n2123_009:0082c08": "故爾。目連答言。汝前世時作國王夫人。更一",
    "T54n2123_009:0082c09": "夫人王甚幸愛。常生&#x59AC;心伺欲危害。值王",
    "T54n2123_009:0082c10": "臥起去。時所愛夫人。眠猶未起著衣。即生",
    "T54n2123_009:0082c11": "惡心。正值作餅有熱麻油。即以灌其腹上。腹",
    "T54n2123_009:0082c12": "爛即死。故受此苦。",
    "T54n2123_009:0082c13": "[0082c13] 復有一鬼言。我常有旋風迴轉我身。不得自",
    "T54n2123_009:0082c14": "在隨意東西。心常惱悶。何因故爾。目連答言。",
    "T54n2123_009:0082c15": "汝前世時常作卜師。或時實語。或時妄語。迷",
    "T54n2123_009:0082c16": "惑人心不得隨意。故受此苦。",
    "T54n2123_009:0082c17": "[0082c17] 復有一鬼言。我身常如塊肉。無有&#x811A;手眼耳",
    "T54n2123_009:0082c18": "鼻等。恒為蟲鳥所食。罪苦難堪。何因緣故爾。",
    "T54n2123_009:0082c19": "目連答言。汝前世時。常與他藥墮他兒。故",
    "T54n2123_009:0082c20": "受此苦。",
    "T54n2123_009:0082c21": "[0082c21] 復有一鬼言。我常有熱鐵籠。籠絡我身燋熱",
    "T54n2123_009:0082c22": "懊惱。何因受此。目連答言。汝前世時。常以羅",
    "T54n2123_009:0082c23": "網掩捕魚鳥。故受此苦。",
    "T54n2123_009:0082c24": "[0082c24] 復有一鬼言。我常以物自蒙籠頭。亦常畏人",
    "T54n2123_009:0082c25": "來殺我。心常怖懼不可堪忍。何因故爾。目連",
    "T54n2123_009:0082c26": "答言。汝前世時婬犯外色。常畏人見。或畏其",
    "T54n2123_009:0082c27": "夫捉縛打殺。或畏官法戮之都市。恐怖相續。",
    "T54n2123_009:0082c28": "故受此苦。",
    "T54n2123_009:0082c29": "[0082c29] 復有一鬼問言。我受此身。肩上常有銅瓶滿",
    "T54n2123_009:0083a01": "中洋銅。手捉一杓取自灌頭。舉體燋爛。如",
    "T54n2123_009:0083a02": "是受苦無數無量。有何罪咎。目連答言。汝前",
    "T54n2123_009:0083a03": "世時出家為道。僧典飲食。以一酥瓶私著餘",
    "T54n2123_009:0083a04": "處。有客道人來者不與之。去已出酥行與舊",
    "T54n2123_009:0083a05": "僧。此酥是招提僧物。一切有分。此人藏隱雖",
    "T54n2123_009:0083a06": "與不等。由是緣故受此罪也。譬喻經云。昔外",
    "T54n2123_009:0083a07": "國有人。死魂自鞭其屍。傍人問曰。是人已死",
    "T54n2123_009:0083a08": "何以復鞭。報曰。此是我故身。為我作惡。見經",
    "T54n2123_009:0083a09": "戒不讀。偷盜欺詐。犯人婦女。不孝父母兄弟。",
    "T54n2123_009:0083a10": "惜身及財不肯布施。今死令我墮惡道中。勤",
    "T54n2123_009:0083a11": "苦毒痛不可復言。是故來鞭之耳。",
    "T54n2123_009:0083a12": "[0083a12] 又依無量壽經云。憍梵波提。過去世曾作比",
    "T54n2123_009:0083a13": "丘。於他粟田邊擿一莖粟。觀其生熟數粒墮",
    "T54n2123_009:0083a14": "地。五百世作牛償之。故智度論云。以其習氣",
    "T54n2123_009:0083a15": "後得人身。產出牛蹄&#x545E;食。佛愍之出家。得",
    "T54n2123_009:0083a16": "阿羅漢果。",
    "T54n2123_009:0083a17": "懲過緣第五",
    "T54n2123_009:0083a18": "[0083a18] 如維摩經云。故以若干苦切之語。乃可入",
    "T54n2123_009:0083a19": "律。書云聞諫如流。斯言可錄。佷戾不信。惡",
    "T54n2123_009:0083a20": "馬難調。撫膺多愧常以自箴。庶有聞論致序",
    "T54n2123_009:0083a21": "心曲。今欲緘其言。而整其身者。未若先挫其",
    "T54n2123_009:0083a22": "心。而次折其意。故經云。制之一處無事不辦。",
    "T54n2123_009:0083a23": "譬如金山窟。狐兔所不敢停。深淵澄海。蛙",
    "T54n2123_009:0083a24": "黽所不肯宿。故知潔其心而淨其意者。則三",
    "T54n2123_009:0083a25": "塗報息。四德常滿。防意如城。守口如瓶。可謂",
    "T54n2123_009:0083a26": "金河遺寄屬在伊人。玉門化廣信於斯矣。既",
    "T54n2123_009:0083a27": "策斯三業。則能除四患。何等四患。謂生老病",
    "T54n2123_009:0083a28": "死也。故受胎經云。眾生受胎之時備盡艱",
    "T54n2123_009:0083a29": "難。冥冥漠漠狀若浮塵。十月將滿母胎知",
    "T54n2123_009:0083b01": "苦。業風催促頭向產門。墮地&#x9795;觸如在刀",
    "T54n2123_009:0083b02": "山。風激冷觸如似寒&#x6C37;。當爾之時生為實苦。",
    "T54n2123_009:0083b03": "[0083b03] 又涅槃經云。譬如燈炷唯賴膏油。膏油既盡",
    "T54n2123_009:0083b04": "勢不久停。人亦如是。唯賴壯膏。壯膏既盡。衰",
    "T54n2123_009:0083b05": "老之炷何得久住。",
    "T54n2123_009:0083b06": "[0083b06] 又出曜經佛說老苦偈云。",
    "T54n2123_009:0083b07": " 少時意盛壯  為老所見逼",
    "T54n2123_009:0083b08": " 形衰極枯槁  氣竭憑杖行",
    "T54n2123_009:0083b09": "[0083b09] 又佛說死苦偈云。",
    "T54n2123_009:0083b10": " 氣絕神逝  形骸蕭索  人物一統",
    "T54n2123_009:0083b11": " 無生不終",
    "T54n2123_009:0083b12": "[0083b12] 又涅槃經云。夫死者。於嶮難處無有資糧。去",
    "T54n2123_009:0083b13": "處懸遠而無伴侶。晝夜常行不知邊際。深邃",
    "T54n2123_009:0083b14": "幽暗無有燈明。入無門戶而有處所。雖無痛",
    "T54n2123_009:0083b15": "處不可療治。往無遮止到不得脫。",
    "T54n2123_009:0083b16": "[0083b16] 又無量壽經云。獨生獨死。獨來獨去。苦樂之",
    "T54n2123_009:0083b17": "地。身自當之無有代者。幽幽冥冥別離長",
    "T54n2123_009:0083b18": "久。道路不同會見無期。甚難甚難。復得相值。",
    "T54n2123_009:0083b19": "夫生則喜。親族歡聚。盡慈愛之心。死則朝",
    "T54n2123_009:0083b20": "亡暮殯。便有恐畏分離之狀。歌哭相送。往者",
    "T54n2123_009:0083b21": "不知。反室空堂寂滅無&#x89A9;。存亡有無變化俄",
    "T54n2123_009:0083b22": "頃。故出曜經。佛重說死苦偈云。",
    "T54n2123_009:0083b23": " 命如果待熟  常恐會零落",
    "T54n2123_009:0083b24": " 已生皆有苦  熟能致不死",
    "T54n2123_009:0083b25": " 猶如死囚  將詣都市  動向死道",
    "T54n2123_009:0083b26": " 人命如是  如河駃流  往而不返",
    "T54n2123_009:0083b27": " 人命如是  逝者不還",
    "T54n2123_009:0083b28": "[0083b28] 又華嚴經。有十種慢業。應當避之。一於尊重",
    "T54n2123_009:0083b29": "福田。和尚阿闍梨。父母沙門。婆羅門所。而",
    "T54n2123_009:0083c01": "不尊重恭敬供養。是為慢業。二有諸法師得",
    "T54n2123_009:0083c02": "勝妙法。於大乘深法。知出生死道。得陀羅",
    "T54n2123_009:0083c03": "尼成就多聞。具智惠藏善能說法。而不信受",
    "T54n2123_009:0083c04": "恭敬供養。是為慢業。三聽受法時。若聞深法。",
    "T54n2123_009:0083c05": "應發離欲心歡喜無量。而不讚法師令眾歡",
    "T54n2123_009:0083c06": "喜。是為慢業。四起慢心自高陵彼。不省己",
    "T54n2123_009:0083c07": "實。不調自心。是為慢業。五起計我心。見有",
    "T54n2123_009:0083c08": "功德智慧者。不讚其美。見無德者反說其善。",
    "T54n2123_009:0083c09": "若聞讚他。於彼人所起嫉&#x59AC;心。是為慢業。六",
    "T54n2123_009:0083c10": "若有法師。知是法是律是實是佛語。以憎嫉",
    "T54n2123_009:0083c11": "故。說言非法非律非實非佛語。欲壞他信心",
    "T54n2123_009:0083c12": "故。是為慢業。七自敷高座。我為法師不應執",
    "T54n2123_009:0083c13": "事。不應恭敬供養餘人。諸修梵行尊長有德。",
    "T54n2123_009:0083c14": "悉應恭敬供養於我。是為慢業。八遠離頻蹙",
    "T54n2123_009:0083c15": "惡眼視彼。常以和顏等觀眾生。言常柔軟無",
    "T54n2123_009:0083c16": "有&#x9E81;獷。離恚恨心。而於彼法師求其過惡。是",
    "T54n2123_009:0083c17": "為慢業。九以我慢心。於多聞者不往恭敬。起",
    "T54n2123_009:0083c18": "聽聞法。留難亦不諮問。何等為善。何等不善。",
    "T54n2123_009:0083c19": "何等應作。何等不應作。何等業。長夜饒益一",
    "T54n2123_009:0083c20": "切眾生。作何等行不益眾生。作何等行從明",
    "T54n2123_009:0083c21": "入明。作何等行從冥入冥。如是人輩為我心",
    "T54n2123_009:0083c22": "漂沒。不能得見出要正道。是為慢業。十起慢",
    "T54n2123_009:0083c23": "心故。不值諸佛難得之法。消盡宿世所種善",
    "T54n2123_009:0083c24": "根。不應說而說。起呵責心更相譏論。住如是",
    "T54n2123_009:0083c25": "法。應入邪道。但菩提心劣故。而不永捨菩薩",
    "T54n2123_009:0083c26": "所行。雖不捨菩薩道。而於無量百千萬劫。尚",
    "T54n2123_009:0083c27": "不值佛。何況聞法。是為慢業。",
    "T54n2123_009:0083c28": "[0083c28] 又出曜經偈云。",
    "T54n2123_009:0083c29": " 眾生為慢纏  染著於憍慢",
    "T54n2123_009:0084a01": " 為見所迷惑  不免生死際",
    "T54n2123_009:0084a02": "[0084a02] 故知凡夫為惡雖少。後世深苦獲無邊報。如",
    "T54n2123_009:0084a03": "毒在心。人意不同。白衣營生不知顧死。然生",
    "T54n2123_009:0084a04": "不可保。死必奄至。尋此危命非朝則夕。俄頃",
    "T54n2123_009:0084a05": "之間凶變無常。徒修田宅愛戀妻兒。",
    "T54n2123_009:0084a06": "[0084a06] 又法句喻經云。佛在舍衛國。時城中有婆羅",
    "T54n2123_009:0084a07": "門。年向八十。財富無數。為人難化。不識道德",
    "T54n2123_009:0084a08": "不計無常。更作好舍。前庌後堂涼臺溫室。東",
    "T54n2123_009:0084a09": "西兩廂。廡數十梁。唯後堂前距陽未訖。時婆",
    "T54n2123_009:0084a10": "羅門。恒自經營指授眾事。佛以道眼見此老",
    "T54n2123_009:0084a11": "公。命不終日當就後世。不能自知。而方忪忪",
    "T54n2123_009:0084a12": "繕治。精神無福甚可憐愍。佛將阿難往到其",
    "T54n2123_009:0084a13": "門。慰問老公得無勞倦。今作此舍何所為安。",
    "T54n2123_009:0084a14": "公言前庌待客。後堂自處。東西二廂當安兒",
    "T54n2123_009:0084a15": "息。財物僕使。夏止涼臺。冬入溫室。佛語老",
    "T54n2123_009:0084a16": "公。久聞宿德思遲談講。佛有要偈。存亡有",
    "T54n2123_009:0084a17": "益。欲以相贈不審可不。願小廢事共坐論說",
    "T54n2123_009:0084a18": "不耶。老公答言。今正大遽不容坐語。後日更",
    "T54n2123_009:0084a19": "來。當共善敘。所云要偈便可說之。於是世",
    "T54n2123_009:0084a20": "尊即說偈言。",
    "T54n2123_009:0084a21": " 有子有財  愚唯汲汲  我且非我",
    "T54n2123_009:0084a22": " 何有子財  暑當止此  寒當止此",
    "T54n2123_009:0084a23": " 愚多預慮  莫知來變  愚曚愚蔽",
    "T54n2123_009:0084a24": " 自謂我智  愚而稱智  是謂極愚",
    "T54n2123_009:0084a25": "[0084a25] 婆羅門言。善說此偈。今實遑遽後來更論之。",
    "T54n2123_009:0084a26": "於是世尊傷之而去。老公於後自授屋椽。椽",
    "T54n2123_009:0084a27": "墮打頭破。即時命過。室家啼哭驚動四&#x96A3;。佛",
    "T54n2123_009:0084a28": "去未遠便有此變。里頭逢諸梵志數十人。問",
    "T54n2123_009:0084a29": "佛從何所來。佛言屬到此死老公舍。為公說",
    "T54n2123_009:0084b01": "法。不信佛語不知無常。今者忽然已就後世。",
    "T54n2123_009:0084b02": "具為諸梵志更說前偈義。聞之欣然即得道",
    "T54n2123_009:0084b03": "跡。於是世尊為說偈言。",
    "T54n2123_009:0084b04": " 愚暗近智  如瓢酌味  雖久狎習",
    "T54n2123_009:0084b05": " 猶不知法  開達近智  如舌&#x751E;味",
    "T54n2123_009:0084b06": " 雖須臾習  即解道要  愚人造行",
    "T54n2123_009:0084b07": " 為身招禍  決心作惡  自致重殃",
    "T54n2123_009:0084b08": " 為行不善  退見悔老  致涕流面",
    "T54n2123_009:0084b09": " 報申宿習",
    "T54n2123_009:0084b10": "[0084b10] 時諸梵志。重聞此偈益懷篤信。為佛作禮。歡",
    "T54n2123_009:0084b11": "喜奉行。",
    "T54n2123_009:0084b12": "[0084b12] 又正法念經云。若有眾生見他親友。互相破",
    "T54n2123_009:0084b13": "壞以懷怨結。能為和合。命終生欲愛天。隨心",
    "T54n2123_009:0084b14": "所念即得五欲自娛。若有眾生見人破亡為",
    "T54n2123_009:0084b15": "他抄掠。救令得脫。或於險處教人正道。或疑",
    "T54n2123_009:0084b16": "怖處令他安隱。命終生正行天。天女供養受",
    "T54n2123_009:0084b17": "五欲樂。若生人中。生於正見大長者家。若有",
    "T54n2123_009:0084b18": "人能柔軟深心。離一切垢。涅槃解脫猶如在",
    "T54n2123_009:0084b19": "手。軟心之人心如白鑞。修行善業眾人所信。",
    "T54n2123_009:0084b20": "&#x9E81;獷之人心如金剛。恒常不忘怨結之心。",
    "T54n2123_009:0084b21": "行不調伏。眾人所憎不愛不信。爾時孔雀菩",
    "T54n2123_009:0084b22": "薩。以佛經偈。而說頌曰。",
    "T54n2123_009:0084b23": " 善人心柔軟  猶如成鍊金",
    "T54n2123_009:0084b24": " 斯人內外善  速得脫眾苦",
    "T54n2123_009:0084b25": " 若人心器調  一切皆柔軟",
    "T54n2123_009:0084b26": " 斯人生善種  猶如良福田",
    "T54n2123_009:0084b27": "[0084b27] 又呵鵰阿那含經云。阿那含有八事。不欲令",
    "T54n2123_009:0084b28": "人知。何等為八。一不求不欲令人知。二信不",
    "T54n2123_009:0084b29": "欲令人知。三自羞不欲令人知。四自慚不欲",
    "T54n2123_009:0084c01": "令人知。五精進不欲令人知。六自觀不欲令",
    "T54n2123_009:0084c02": "人知。七得禪不欲令人知。八黠慧不欲令人",
    "T54n2123_009:0084c03": "知。所以不欲令人知者。不欲煩擾於人故。頌",
    "T54n2123_009:0084c04": "曰。",
    "T54n2123_009:0084c05": " 瞻蔔改蓬心  伊蘭變芳樹",
    "T54n2123_009:0084c06": " 規輪時有缺  皓絲不常素",
    "T54n2123_009:0084c07": " 三益竊所忻  四隙行當護",
    "T54n2123_009:0084c08": " 勗哉深自勉  誡之誠可慕◎",
    "T54n2123_009:0084c09": "◎思慎部第十七(此有五緣)",
    "T54n2123_009:0084c10": "述意緣慎過緣慎禍緣慎境緣",
    "T54n2123_009:0084c11": "慎用緣",
    "T54n2123_009:0084c12": "述意緣第一",
    "T54n2123_009:0084c13": "[0084c13] 夫思慎防過。無患之理。緘口息謗。離惡之原。",
    "T54n2123_009:0084c14": "誡始慎終。是君子之鹽梅。敬初護末。是養生",
    "T54n2123_009:0084c15": "之要趣。庶鑒罪福之沈浮。知吉凶之樂苦。譬",
    "T54n2123_009:0084c16": "目暗於自見。借鏡以觀形。髮拙於自理。必假",
    "T54n2123_009:0084c17": "櫛以自通。故面之所以形。明鏡之力也。髮之",
    "T54n2123_009:0084c18": "所以理。玄櫛之功也。行之所以芳。善言之",
    "T54n2123_009:0084c19": "益也。果之所以勝。善因之善也。是故身之",
    "T54n2123_009:0084c20": "將敗。必不納正諫之言。命之將終。必不可",
    "T54n2123_009:0084c21": "受之良藥也。",
    "T54n2123_009:0084c22": "慎過緣第二",
    "T54n2123_009:0084c23": "[0084c23] 如大集經濟龍品云。爾時眾中有一盲龍。名",
    "T54n2123_009:0084c24": "曰頗羅機梨奢。舉聲大哭作如是言。大聖世",
    "T54n2123_009:0084c25": "尊。願救濟我願救濟我。我今身中受大苦",
    "T54n2123_009:0084c26": "惱。日夜常為種種諸蟲之所唼食。居熱水中",
    "T54n2123_009:0084c27": "無時暫樂。佛言梨奢。汝過去世。於佛法中曾",
    "T54n2123_009:0084c28": "為比丘。毀破禁戒。內懷欺詐外現善相。廣貪",
    "T54n2123_009:0084c29": "眷屬弟子眾多。名聲四遠莫不聞知。我和尚",
    "T54n2123_009:0085a01": "得阿羅漢果。以是因緣。多得供養獨受用之。",
    "T54n2123_009:0085a02": "見持戒人反惡加說。彼人懊惱。如是念言。世",
    "T54n2123_009:0085a03": "世生中。願我所在食汝身肉。如是惡業死生",
    "T54n2123_009:0085a04": "龍中。是汝前身。眾生願故食噉汝身。惡業因",
    "T54n2123_009:0085a05": "緣得此盲報。又過去無量劫中。在融赤銅地",
    "T54n2123_009:0085a06": "獄之中。常為諸蟲之所食噉。龍聞此語憂愁",
    "T54n2123_009:0085a07": "啼哭。作如是言。我等今者。皆悉至心咸共懺",
    "T54n2123_009:0085a08": "悔。願令此苦速得解脫。彼龍眾中二十六億",
    "T54n2123_009:0085a09": "諸餓龍等。念過去身皆悉雨淚。念過去身。於",
    "T54n2123_009:0085a10": "佛法中雖得出家備造惡業。經無量身在三惡",
    "T54n2123_009:0085a11": "道。以餘報故。猶在龍中受極大苦。如青色",
    "T54n2123_009:0085a12": "龍我亦如是。爾時世尊語諸龍言。汝可持水",
    "T54n2123_009:0085a13": "洗如來足。令汝殃罪漸得除滅。時一切龍以",
    "T54n2123_009:0085a14": "手掬水。水皆成火。變作大石。滿於手中生大",
    "T54n2123_009:0085a15": "猛焰。棄已復生。如是至七。一切龍眾見如是",
    "T54n2123_009:0085a16": "已。驚怖懊惱啼泣雨淚。佛教立大誓願已。焰",
    "T54n2123_009:0085a17": "火皆滅。乃至八過。以手捧水洗如來足。至心",
    "T54n2123_009:0085a18": "懺悔。佛記諸龍。彌勒佛時。當得人身值佛出",
    "T54n2123_009:0085a19": "家。精進持戒得羅漢果。時諸龍等得宿命心。",
    "T54n2123_009:0085a20": "自念過業。於佛法中。或為俗人親屬因緣。或",
    "T54n2123_009:0085a21": "復聽法來去雜緣。所有信心。捨施種種華果",
    "T54n2123_009:0085a22": "飲食。共諸比丘依次而食。或有說云。我常喫",
    "T54n2123_009:0085a23": "噉四方眾僧華果飲食。或有說言。我往寺舍",
    "T54n2123_009:0085a24": "布施眾僧。或復禮拜。如是喫噉。或復說言。我",
    "T54n2123_009:0085a25": "從毘婆尸如來法中。曾作俗人。乃至有說。我",
    "T54n2123_009:0085a26": "釋迦牟尼佛法之中。曾作俗人。或以親舊問",
    "T54n2123_009:0085a27": "訊因緣。或復來去聽法因緣。往還寺舍。有信",
    "T54n2123_009:0085a28": "心人供養僧故。捨施華果種種飲食。比丘得",
    "T54n2123_009:0085a29": "已迴施於我。我得便食。彼業因緣。於地獄中",
    "T54n2123_009:0085b01": "經無量劫。大猛火中或燒或煮。或飲洋銅或",
    "T54n2123_009:0085b02": "吞鐵丸。從地獄出墮畜生中。捨畜生身生餓",
    "T54n2123_009:0085b03": "鬼中。如是種種備受辛苦。惡業未盡生此龍",
    "T54n2123_009:0085b04": "中。常受苦惱。佛告諸龍。此之惡業。與盜佛物",
    "T54n2123_009:0085b05": "等無差別。此五逆業其罪如半。汝等今當盡",
    "T54n2123_009:0085b06": "受三歸一心修善。以此緣故。於賢劫中。值最",
    "T54n2123_009:0085b07": "後佛名曰樓至。於彼佛世罪得除滅。時諸龍",
    "T54n2123_009:0085b08": "等聞是語已。皆悉至心。盡其形壽各受三歸",
    "T54n2123_009:0085b09": "時彼眾中有盲龍女。口中&#x80EE;爛滿諸雜蟲。狀",
    "T54n2123_009:0085b10": "如屎尿。乃至穢惡。猶若婦人根中不淨臊臭",
    "T54n2123_009:0085b11": "難看。種種噉食。膿血流出。一切身分。常為",
    "T54n2123_009:0085b12": "蚊虻諸惡毒蠅之所唼食。身體臭處不可見",
    "T54n2123_009:0085b13": "聞。爾時世尊以大悲心。見彼龍婦眼盲困苦",
    "T54n2123_009:0085b14": "如是。問言妹何緣故。得此惡身。於過去世",
    "T54n2123_009:0085b15": "曾為何業。龍婦答言。世尊。我今此身眾苦逼",
    "T54n2123_009:0085b16": "迫無暫時得停。設復欲言而不能說。我念過",
    "T54n2123_009:0085b17": "去。三十六億於百千年。生惡龍中受如是苦。",
    "T54n2123_009:0085b18": "乃至日夜剎那不停。為我往昔九十一劫。於",
    "T54n2123_009:0085b19": "毘婆尸佛。佛法之中作比丘尼。思念欲事過",
    "T54n2123_009:0085b20": "於醉人。雖復出家不能如法。於伽藍內犯於",
    "T54n2123_009:0085b21": "法律。恒受三惡道受諸燒煮說此語已。願救",
    "T54n2123_009:0085b22": "濟我身。爾事世尊說實語已。即以少水瀉龍",
    "T54n2123_009:0085b23": "口中。火及蟲膿悉皆滅盡。龍口清涼。作如是",
    "T54n2123_009:0085b24": "言。大聖如來。我憶過去。迦葉佛時。曾作俗人",
    "T54n2123_009:0085b25": "在田犁地。有一比丘。來從我乞求五十錢。我",
    "T54n2123_009:0085b26": "時報言。聽待穀熟當與汝食。比丘復言。若當",
    "T54n2123_009:0085b27": "五十不可得者。願乞十文。我於爾時。瞋彼比",
    "T54n2123_009:0085b28": "丘而語之言。乃至十文亦不相與。時彼比丘",
    "T54n2123_009:0085b29": "心生懊惱。又於餘時。往寺舍中入樹林中。輒",
    "T54n2123_009:0085c01": "便盜取現在僧物十菴羅果。而私食之。彼業",
    "T54n2123_009:0085c02": "因緣地獄受苦。惡業未盡。生野澤中作餓龍",
    "T54n2123_009:0085c03": "身。常為種種諸蟲食噉。膿血流溢飢渴苦惱。",
    "T54n2123_009:0085c04": "又彼比丘。以瞋忿心惡業緣故。死便即作小",
    "T54n2123_009:0085c05": "毒龍身。生我腋下[口*束]於我血。熱氣觸身不可",
    "T54n2123_009:0085c06": "堪忍。是故我身熱膿血滿。龍白佛言。大悲世",
    "T54n2123_009:0085c07": "尊。唯願慈哀救濟於我。令我脫彼怨家毒龍。",
    "T54n2123_009:0085c08": "爾時世尊以手抄水。發誠實語作如是言。我",
    "T54n2123_009:0085c09": "曾往昔於飢饉世。爾時願作大身眾生。長廣",
    "T54n2123_009:0085c10": "無量。以神通力。於虛空中唱如是言。彼野澤",
    "T54n2123_009:0085c11": "中有大身蟲。名曰不瞋。汝等可往取其身肉",
    "T54n2123_009:0085c12": "以為飲食。可得不飢。時彼世中人非人等。聞",
    "T54n2123_009:0085c13": "此聲已。一切悉往競取食之。說是真實諦信",
    "T54n2123_009:0085c14": "語時。彼龍腋下小龍即出。時此二龍俱白佛",
    "T54n2123_009:0085c15": "言。世尊。我等久近離此龍身解脫殃罪。佛告",
    "T54n2123_009:0085c16": "龍言。此業大重次五無間。何以故。若有四方",
    "T54n2123_009:0085c17": "常住僧物。或現前僧物。篤信檀越重心施物。",
    "T54n2123_009:0085c18": "或華果樹園。飲食資生。床褥敷具。疾病湯藥。",
    "T54n2123_009:0085c19": "一切所須。私自費用。或持出外。乞與知識親",
    "T54n2123_009:0085c20": "里白衣。此罪重於阿鼻地獄所受果報。是故",
    "T54n2123_009:0085c21": "汝等可受三歸。歸三寶已。乃可得往於冷水",
    "T54n2123_009:0085c22": "中。如是三稱三受。身即安隱得入水中。爾時",
    "T54n2123_009:0085c23": "世尊即為諸龍。而說偈言。",
    "T54n2123_009:0085c24": " 寧以利刀自割身  支節身分肌膚肉",
    "T54n2123_009:0085c25": " 所有信心捨施物  俗人食者實為難",
    "T54n2123_009:0085c26": " 寧吞大赤熱鐵丸  而使口中光焰出",
    "T54n2123_009:0085c27": " 所有眾僧飲食具  不應於外私自用",
    "T54n2123_009:0085c28": " 寧以大火若須彌  以手捉持而自食",
    "T54n2123_009:0085c29": " 其有在家諸俗人  不應輒食施僧食",
    "T54n2123_009:0086a01": " 寧以利刀自屠膾  身體皮膜而自噉",
    "T54n2123_009:0086a02": " 其有在家諸俗人  不應受取僧雜食",
    "T54n2123_009:0086a03": " 寧以自身投於彼  滿室大火猛焰中",
    "T54n2123_009:0086a04": " 其有在家俗人輩  不應坐臥僧床席",
    "T54n2123_009:0086a05": " 寧以大熱炎鐵錐  拳手握持便燋爛",
    "T54n2123_009:0086a06": " 其有在家俗人等  不應私用於僧物",
    "T54n2123_009:0086a07": " 寧以勝利好刀砧  而自臠切其身肉",
    "T54n2123_009:0086a08": " 勿於出家清淨人  發起一念瞋恚心",
    "T54n2123_009:0086a09": " 寧以自手挑兩眼  捐棄投之擲於地",
    "T54n2123_009:0086a10": " 其有習行善法者  不應懷忿瞋心視",
    "T54n2123_009:0086a11": " 寧以熱鐵鍱其身  東西起動行坐臥",
    "T54n2123_009:0086a12": " 不應瞋忿心&#x59AC;嫉  而著眾僧淨施衣",
    "T54n2123_009:0086a13": " 寧飲灰汁&#x918E;鹵水  熱沸爍口猶如火",
    "T54n2123_009:0086a14": " 不應懷貪恚惡心  服食眾僧淨施藥",
    "T54n2123_009:0086a15": "[0086a15] 爾時世尊。說此偈已。一萬四千諸龍眾。皆悉",
    "T54n2123_009:0086a16": "受三歸。所有過去現在業服。諸苦惱中而得",
    "T54n2123_009:0086a17": "解脫。深信三寶其心不退。復有八十億諸龍",
    "T54n2123_009:0086a18": "眾等。亦於三寶起歸敬心。",
    "T54n2123_009:0086a19": "[0086a19] 又大集經云。或作比丘。所得種種資生之具。",
    "T54n2123_009:0086a20": "皆是信心檀越所施。而是眾生或自食噉。或",
    "T54n2123_009:0086a21": "與他人。或共眾人。盜竊隱藏私處自用。如是",
    "T54n2123_009:0086a22": "業故墮三惡道。久受勤苦。復有眾生。貧窮下",
    "T54n2123_009:0086a23": "賤不得自在。是故出家。望得富饒解脫安樂。",
    "T54n2123_009:0086a24": "既出家已。懈怠嬾墮不讀誦經。禪慧精勤捨",
    "T54n2123_009:0086a25": "而不習。樂知僧事。復有比丘。晝夜精勤樂修",
    "T54n2123_009:0086a26": "善法。讀誦經典。坐禪習慧不捨須臾。以是因",
    "T54n2123_009:0086a27": "緣。感諸四輩種種供養。時知事人。得利養已",
    "T54n2123_009:0086a28": "或自私食。或復盜與親舊俗人。以是等緣久",
    "T54n2123_009:0086a29": "處惡道。出已還入。如是愚瞑。不懼當來果",
    "T54n2123_009:0086b01": "報輕重。我今戒&#x52C5;沙門弟子。念法住持。不得",
    "T54n2123_009:0086b02": "自稱我是沙門。真法行人。倚眾僧故。受他信",
    "T54n2123_009:0086b03": "施物。或餅或菜或果或華。但是眾僧所食之",
    "T54n2123_009:0086b04": "物。不得輒與一切俗人。亦不得云此是我物。",
    "T54n2123_009:0086b05": "別眾而食。又亦不得以眾僧物貯積興生種",
    "T54n2123_009:0086b06": "種販賣云有利益。招世譏嫌。又亦不得出貴",
    "T54n2123_009:0086b07": "收賤與世爭利。又亦不得為於飲食及僧因",
    "T54n2123_009:0086b08": "緣。使諸眾生墮三惡道。應須勸引安善法中",
    "T54n2123_009:0086b09": "令比丘眾真信三寶。攝諸眾生乃至父母。令",
    "T54n2123_009:0086b10": "得安隱置三解脫。",
    "T54n2123_009:0086b11": "[0086b11] 又十輪經云。若有四方僧物資生雜物等。持",
    "T54n2123_009:0086b12": "戒破戒如是人等。悉不與之。以是因緣。命終",
    "T54n2123_009:0086b13": "已後。皆墮阿鼻地獄。",
    "T54n2123_009:0086b14": "慎禍緣第三",
    "T54n2123_009:0086b15": "[0086b15] 如舊雜譬喻經云。昔有一國五穀熟成。人民",
    "T54n2123_009:0086b16": "安寧無有疾病。晝夜伎樂人無憂惱。王問群",
    "T54n2123_009:0086b17": "臣。我聞天下有禍何類。答曰臣亦不見。王便",
    "T54n2123_009:0086b18": "使一臣。至於&#x96A3;國求覓禍之神則化作一",
    "T54n2123_009:0086b19": "人。於市中賣之。狀類如&#x732A;。持鐵鎖繫縛賣之。",
    "T54n2123_009:0086b20": "臣問此名何等。答曰禍母。臣曰賣不。答曰賣。",
    "T54n2123_009:0086b21": "問曰索幾錢。答曰千萬。問曰此食何等。答曰",
    "T54n2123_009:0086b22": "食針一升。既買得已。臣使家家發求覓針。如",
    "T54n2123_009:0086b23": "是人民兩兩三三。相逢求針。使諸郡縣處處",
    "T54n2123_009:0086b24": "擾亂。百姓所在之處患毒無聊。臣白王曰。",
    "T54n2123_009:0086b25": "雖得禍母致使民亂。男女失業。欲殺棄之。未",
    "T54n2123_009:0086b26": "審許不。王言大善。便於城外將殺。刺便不入。",
    "T54n2123_009:0086b27": "斫則不傷。割而不死。積薪燒之。身赤如火。便",
    "T54n2123_009:0086b28": "走出去。過里燒里。過市燒市。入城燒城。入國",
    "T54n2123_009:0086b29": "燒國。擾亂人民。飢餓困苦。坐由厭樂買禍所",
    "T54n2123_009:0086c01": "致苦也。此喻女色欲火所燒。男子貪毒至死",
    "T54n2123_009:0086c02": "不知苦也。",
    "T54n2123_009:0086c03": "慎境緣第四",
    "T54n2123_009:0086c04": "[0086c04] 如正法念經。孔雀菩薩告諸天眾。若有比",
    "T54n2123_009:0086c05": "丘。畏於惡名則離諸過。所謂不入女人戲笑",
    "T54n2123_009:0086c06": "之處。不入酒肆。不近沽酒。不與共語。不近",
    "T54n2123_009:0086c07": "嗜酒人。亦不與語。不近賊人。不近先作大",
    "T54n2123_009:0086c08": "惡之人。不近好&#x9B2A;之人。不近陰惡懷毒人。",
    "T54n2123_009:0086c09": "不近無恒數捨道人。不近博戲人。不近伎",
    "T54n2123_009:0086c10": "樂人。不近小兒。不近繫縛女色人。不近輕",
    "T54n2123_009:0086c11": "躁人。不近不護口人。不近貪人。不近販賣欺",
    "T54n2123_009:0086c12": "誑人。不近巧偽市道世所惡賤人。不近掘河",
    "T54n2123_009:0086c13": "池人。不近黃門女人同路一步。不近調象人。",
    "T54n2123_009:0086c14": "不近魁膾人。不近調馬人。不近斷見人。不近",
    "T54n2123_009:0086c15": "無戒人。如是惡人不應親近。近如是人必與",
    "T54n2123_009:0086c16": "同行。是故比丘當畏惡名。不應與此不淨業",
    "T54n2123_009:0086c17": "人。同路行於一足之地。而說頌曰。",
    "T54n2123_009:0086c18": " 若人近不善  則為不善人",
    "T54n2123_009:0086c19": " 是故應離惡  莫行不善業",
    "T54n2123_009:0086c20": " 隨近何等人  數數相親近",
    "T54n2123_009:0086c21": " 近故同其行  或善或不善",
    "T54n2123_009:0086c22": " 一切人求善  當近於善人",
    "T54n2123_009:0086c23": " 如是能得樂  善則非苦因",
    "T54n2123_009:0086c24": " 近善增功德  近惡增尤甚",
    "T54n2123_009:0086c25": " 功德及惡相  今如是略說",
    "T54n2123_009:0086c26": " 若近於善人  則得善名稱",
    "T54n2123_009:0086c27": " 若近不善人  令人速輕賤",
    "T54n2123_009:0086c28": " 常應親善人  遠離於惡友",
    "T54n2123_009:0086c29": " 以近善人故  能捨諸惡業",
    "T54n2123_009:0087a01": "[0087a01] 又雜阿含經云。爾時世尊。告諸比丘。譬如木",
    "T54n2123_009:0087a02": "杵常用不止日夜消減。如是比丘。從本已來",
    "T54n2123_009:0087a03": "不閉根門。食不知量。初夜後夜。不勤覺悟修",
    "T54n2123_009:0087a04": "習善法。當知是輩。終日捐減不增善法。如",
    "T54n2123_009:0087a05": "彼木杵。又自愛經云。佛言夫人處世。心懷毒",
    "T54n2123_009:0087a06": "念。口施毒言。身行毒業。斯三出于心身口。唱",
    "T54n2123_009:0087a07": "成其惡以加眾生。眾生被毒即結怨恨。誓心",
    "T54n2123_009:0087a08": "欲報。或現世獲。或身終後魄靈昇天即下報",
    "T54n2123_009:0087a09": "之。人中畜生鬼神太山。更相剋賊。皆由宿命。",
    "T54n2123_009:0087a10": "非空生也。佛說偈言。",
    "T54n2123_009:0087a11": " 心為法心  心尊心中  使心非愚",
    "T54n2123_009:0087a12": " 即言即行  罪苦自追  車轢乎轍",
    "T54n2123_009:0087a13": " 心為法本  心尊心使  中心念善",
    "T54n2123_009:0087a14": " 即言即行  福樂自追  如影隨形",
    "T54n2123_009:0087a15": "[0087a15] 又舊雜譬喻經云。昔有&#x9F08;遭遇枯旱。湖澤乾",
    "T54n2123_009:0087a16": "竭。不自致有食之池。時有大鶴集住其邊。",
    "T54n2123_009:0087a17": "&#x9F08;從求哀。乞相濟度。鶴啄銜之飛過都邑。&#x9F08;",
    "T54n2123_009:0087a18": "不默聲。問此何等。如是不止。鶴便應之。口開",
    "T54n2123_009:0087a19": "&#x9F08;墮人得屠食。夫人愚頑不謹口舌。其譬如",
    "T54n2123_009:0087a20": "是又法句喻經云。佛告婆羅門。世有四事。人",
    "T54n2123_009:0087a21": "不能行。行者得福不致此貧。何謂為四。一者",
    "T54n2123_009:0087a22": "年盛力壯慎莫憍慢。二者年老精進不貪婬",
    "T54n2123_009:0087a23": "&#x59B7;。三者有財珍寶常念布施。四者就師學問",
    "T54n2123_009:0087a24": "聽受正言。如此老公不行四事。謂之有常。不",
    "T54n2123_009:0087a25": "計成敗。一旦離散。譬如老鶴守此空池。永",
    "T54n2123_009:0087a26": "無所得。於是世尊即說偈言。",
    "T54n2123_009:0087a27": " 晝夜慢墮  老不止婬  有財不施",
    "T54n2123_009:0087a28": " 不受佛言  有此四弊  為自侵欺",
    "T54n2123_009:0087a29": " 咄嗟老至  色變作耄  少時如意",
    "T54n2123_009:0087b01": " 老見蹈賤  不修梵行  又不富貴",
    "T54n2123_009:0087b02": " 老如白鶴  守伺空池  既不守戒",
    "T54n2123_009:0087b03": " 又不積財  老羸氣竭  思故何逮",
    "T54n2123_009:0087b04": " 老如秋葉  污穢&#x7E7F;縷  命疾脫至",
    "T54n2123_009:0087b05": " 不用後悔",
    "T54n2123_009:0087b06": "[0087b06] 又雜寶藏經云。佛言昔迦尸國王名為惡受。",
    "T54n2123_009:0087b07": "極作非法。苦惱百姓。殘賊無道四遠賈客。珍",
    "T54n2123_009:0087b08": "奇勝物皆稅奪取不酬其直。由是之故。國中",
    "T54n2123_009:0087b09": "寶物遂至大貴。諸人稱傳惡名流布。爾時有",
    "T54n2123_009:0087b10": "鸚鵡王。在於林中。聞行路人說王之惡。即自",
    "T54n2123_009:0087b11": "思念。我雖是鳥尚知其非。今當詣彼為說善",
    "T54n2123_009:0087b12": "道。彼王若聞我語。必作是言。彼鳥之王猶有",
    "T54n2123_009:0087b13": "善言。奈何人王為彼譏責。儻能改修。尋即高",
    "T54n2123_009:0087b14": "飛至王園中。迴翔下降在一樹上。值王夫人",
    "T54n2123_009:0087b15": "入園遊觀。于時鸚鵡。鼓翼嚶鳴而語之言。王",
    "T54n2123_009:0087b16": "今暴虐無道之甚。殘害萬民毒及鳥獸含識",
    "T54n2123_009:0087b17": "嗷嗷。人畜憤結。呼嗟之音周聞天下。夫人",
    "T54n2123_009:0087b18": "荷剋與王無異。民之父母豈應如是。夫人聞",
    "T54n2123_009:0087b19": "已。瞋恚熾盛。此何小鳥罵我溢口。遣人伺",
    "T54n2123_009:0087b20": "捕。爾時鸚鵡不驚不畏。入捕者手。夫人得",
    "T54n2123_009:0087b21": "之即用與王。王語鸚鵡。何以罵我。鸚鵡答言。",
    "T54n2123_009:0087b22": "說王非法乃欲相益。不敢罵王。時王問言。有",
    "T54n2123_009:0087b23": "何非法。答言。王有七事非法。能危王身。問",
    "T54n2123_009:0087b24": "言。何等為七。答言。一者耽荒女色不敬真正。",
    "T54n2123_009:0087b25": "二者嗜酒醉亂不恤國事。三者貪著碁博不",
    "T54n2123_009:0087b26": "修禮敬。四者遊獵殺生都無慈心。五者好出",
    "T54n2123_009:0087b27": "惡言初不善語。六者賦役謫罰倍加常則。七",
    "T54n2123_009:0087b28": "者不以義理劫奪民財。有此七事能危王身。",
    "T54n2123_009:0087b29": "又有三事傾敗王國。王復問言。何謂三事。答",
    "T54n2123_009:0087c01": "言。一者親近邪&#x4FAB;諂惡之人。二者不附賢勝。",
    "T54n2123_009:0087c02": "不受善言。三者好伐他國不養人民。此三",
    "T54n2123_009:0087c03": "不除。傾敗之期非旦則夕。夫為王者率土歸",
    "T54n2123_009:0087c04": "仰。王當如橋濟度萬民。王當如秤親&#x758E;皆平。",
    "T54n2123_009:0087c05": "王當如足不違聖蹤。王者如日善照世間。王",
    "T54n2123_009:0087c06": "者如月與物清涼。王如父母恩育慈矜。王者",
    "T54n2123_009:0087c07": "如天覆蓋一切。王者如地載養萬物。王者如",
    "T54n2123_009:0087c08": "火。為諸萬民燒除惡患。王者如水潤澤四方。",
    "T54n2123_009:0087c09": "應如過去轉輪聖王。乃以十善道教化眾生。",
    "T54n2123_009:0087c10": "王聞其言。深自慚愧。鸚鵡之言至誠至&#x6B35;。",
    "T54n2123_009:0087c11": "我為人王所行無道。誠遵其教奉以為師受",
    "T54n2123_009:0087c12": "修正行。爾時國內。風教既行惡名消滅。夫人",
    "T54n2123_009:0087c13": "臣佐皆生忠敬。一切人民無不歡喜。爾時鸚",
    "T54n2123_009:0087c14": "鵡者。我身是也。爾時迦尸國王惡受者。今",
    "T54n2123_009:0087c15": "輔相是也。爾時夫人者。今輔相夫人是也。",
    "T54n2123_009:0087c16": "慎用緣第五",
    "T54n2123_009:0087c17": "[0087c17] 又僧祇律云。佛告諸比丘。過去世時。有城名",
    "T54n2123_009:0087c18": "波羅柰。國名伽尸。時有一婆羅門。於曠野中",
    "T54n2123_009:0087c19": "造立義井。為放牧行者。皆就井飲并及洗浴。",
    "T54n2123_009:0087c20": "時日向暮。有群野干來趣井飲地殘水。有野",
    "T54n2123_009:0087c21": "干主不飲地水。便內頭灌中飲水。飲已戴",
    "T54n2123_009:0087c22": "灌高舉。撲破瓦灌。灌口猶貫其項。諸野",
    "T54n2123_009:0087c23": "干輩語野干主。若濕樹葉可用者常當護之。",
    "T54n2123_009:0087c24": "況復此灌利益行人。云何打破。野干主言。",
    "T54n2123_009:0087c25": "我作是樂。但當快心。那知他事。時有行人語",
    "T54n2123_009:0087c26": "婆羅門。汝灌已破。復更著之猶如前法。為",
    "T54n2123_009:0087c27": "野干所破乃至十四。諸野干輩數數諫之。猶",
    "T54n2123_009:0087c28": "不受語。時婆羅門便自念言。是誰破灌。當",
    "T54n2123_009:0087c29": "往伺之。正是野干。便作是念。我福德井而作",
    "T54n2123_009:0088a01": "留難。便作木灌堅固難破。令頭易入難出之",
    "T54n2123_009:0088a02": "者。亦著井邊。然捉杖屏處伺之。行人飲訖。",
    "T54n2123_009:0088a03": "野干主如前入飲。飲訖撲地不能令破。時婆",
    "T54n2123_009:0088a04": "羅門捉杖打殺。空中有天說此偈言。",
    "T54n2123_009:0088a05": " 知識慈心語  佷[仁-二+戾]不受諫",
    "T54n2123_009:0088a06": " 守頑招此禍  自喪其身命",
    "T54n2123_009:0088a07": " 是故癡野干  遭斯木灌苦",
    "T54n2123_009:0088a08": "[0088a08] 佛告諸比丘。爾時野干主者。今提婆達多是。",
    "T54n2123_009:0088a09": "時群野干者。今諸比丘諫提婆達多者是。當",
    "T54n2123_009:0088a10": "知於過去時。已曾不受知識軟語。自喪身",
    "T54n2123_009:0088a11": "命。今復不受諸比丘諫。當墮惡道長受苦痛。",
    "T54n2123_009:0088a12": "頌曰。",
    "T54n2123_009:0088a13": " 思慎始終  務存正己  口無二言",
    "T54n2123_009:0088a14": " 心無妄起  少欲知足  妄懷彼此",
    "T54n2123_009:0088a15": " 戰戰兢兢  誡勗憂喜"
}