{
    "T51n2081_002:0785c08": "兩部大法相承師資付法記下",
    "T51n2081_002:0785c10": "[0785c10] 略敘傳大毘盧遮那成佛神變加持經大教",
    "T51n2081_002:0785c11": "相承付法次第記(經題名大毘盧遮那成佛神變加持經。梵云摩訶此翻云大毘盧",
    "T51n2081_002:0785c12": "遮那此云光明遍照或云大日遍照)正梵語應云吠(無每反)盧左曩(毘盧遮那",
    "T51n2081_002:0785c13": "者古譯也。依金剛頂義決中解。此毘盧遮那義翻為無邊廣眼聚如來。眼者智也。言此法身如來智惠",
    "T51n2081_002:0785c14": "十眼無邊際故。神德智惠萬德已圓如虛空界量無邊際過數量故也)或云毘盧遮",
    "T51n2081_002:0785c15": "那成道經。梵云吠盧左曩三母弟婆灑多素",
    "T51n2081_002:0785c16": "怛&#x56D5;(二合此云大日遍照尊經)此經梵夾有三本。廣本十",
    "T51n2081_002:0785c17": "萬偈。若依梵本具譯可有三百餘卷已來。",
    "T51n2081_002:0785c18": "廣本在西國不到此土。梵經略本四千偈經。",
    "T51n2081_002:0785c19": "更有略本。二千五百偈。中天竺國大阿闍梨",
    "T51n2081_002:0785c20": "集今時所傳者四千偈。釋迦沙門三藏善",
    "T51n2081_002:0785c21": "無畏開元七年奉詔譯。沙門一行筆授。即",
    "T51n2081_002:0785c22": "大毘盧遮那成佛神變加持經是也。言此經",
    "T51n2081_002:0785c23": "是毘盧遮那如來神通變化之所加持也。依",
    "T51n2081_002:0785c24": "梵本。譯成六卷。又總集一部教持念次第共",
    "T51n2081_002:0785c25": "成一卷。成七卷。共成一部。編入大藏經。時",
    "T51n2081_002:0786a01": "毘盧遮那如來在金剛法界宮。與普賢等諸",
    "T51n2081_002:0786a02": "大菩薩十佛剎微塵數金剛牛祕密主等十佛",
    "T51n2081_002:0786a03": "剎微塵數諸執金剛護世主天等。其數無",
    "T51n2081_002:0786a04": "量不可稱說。皆是毘盧遮那如來自受用身",
    "T51n2081_002:0786a05": "海廣大法界之所加持也。經明修真言行菩",
    "T51n2081_002:0786a06": "薩修無上菩提心。超越一百六十種忘念心。",
    "T51n2081_002:0786a07": "住大菩提心。一念相應度三僧祇劫。初發心",
    "T51n2081_002:0786a08": "時即得阿耨多羅三藐三菩提心。此經依二",
    "T51n2081_002:0786a09": "種修行。菩提心為因。大悲為根方便為究竟。",
    "T51n2081_002:0786a10": "次明十緣生句。謂明修真言行菩薩了諸法",
    "T51n2081_002:0786a11": "如幻從緣所生故。又依勝義世俗二諦。若依",
    "T51n2081_002:0786a12": "勝義。修行建立法身曼荼羅。是故此經中說",
    "T51n2081_002:0786a13": "先枰虛空中曼荼羅。是故本尊法身遠離形",
    "T51n2081_002:0786a14": "色猶如虛空。住如是三摩地。若依世俗修行",
    "T51n2081_002:0786a15": "依四輪以為曼拏羅。本尊聖者若黃色住",
    "T51n2081_002:0786a16": "地輪曼荼羅(其形方名金輪)聖者若白色住水輪曼荼",
    "T51n2081_002:0786a17": "羅(其形圓名水輪)聖者若赤色住火輪曼荼羅(其形三角)聖",
    "T51n2081_002:0786a18": "者若青色若黑色住風輪曼荼羅(其形如半月)大",
    "T51n2081_002:0786a19": "曼荼羅安於八葉蓮華臺。五佛四菩薩安於",
    "T51n2081_002:0786a20": "臺葉中。曼荼羅外。又三種曼荼羅。一一切",
    "T51n2081_002:0786a21": "如來曼荼羅。二釋迦牟尼曼荼羅。三文殊師",
    "T51n2081_002:0786a22": "利曼荼羅。總名為大悲胎藏曼荼羅。弟子受",
    "T51n2081_002:0786a23": "灌頂法少曼荼羅極微細委曲餘部所不代。",
    "T51n2081_002:0786a24": "此中修行供養兼存二種。事與理是也。此",
    "T51n2081_002:0786a25": "經中說一百二十五種護摩爐。護摩火天有",
    "T51n2081_002:0786a26": "四十四種。就中一十二種火為最勝。其中極",
    "T51n2081_002:0786a27": "妙有五種智火。為初爐形。及木有乳果苦",
    "T51n2081_002:0786a28": "練。所用不同。東西南北所願各殊。內外護",
    "T51n2081_002:0786a29": "摩亦依五輪。求四種事。速疾成就。息災增益。",
    "T51n2081_002:0786b01": "降伏敬愛。所謂火天各各不同。寂靜熙怡。忿",
    "T51n2081_002:0786b02": "怒。喜怒。次第應智。苦依廣教行相。極多。今且",
    "T51n2081_002:0786b03": "略敘大毘盧遮那大教王經少分意趣。其次",
    "T51n2081_002:0786b04": "明從上相承師資傳法次第。但海雲慮恐大",
    "T51n2081_002:0786b05": "教傳持師資斷續大法淪墜年多廢忘。三藏",
    "T51n2081_002:0786b06": "善無畏云。此法從毘盧遮那佛。付囑金剛手",
    "T51n2081_002:0786b07": "菩薩金剛手菩薩經數百年傳付中印度那爛",
    "T51n2081_002:0786b08": "陀寺達磨掬多阿闍梨。達磨掬多阿闍梨次",
    "T51n2081_002:0786b09": "付中印度國三藏釋迦種善無畏(梵云輪婆迦羅僧訶。",
    "T51n2081_002:0786b10": "唐云善無畏)三藏學究五明教閑三藏五天藝業無",
    "T51n2081_002:0786b11": "不備能。斛飯王五十二代之孫也。捨襲王",
    "T51n2081_002:0786b12": "位。出家入道。開元七年從西國。將大毘盧",
    "T51n2081_002:0786b13": "遮梵夾經等來至此國。玄宗皇帝禮為國師。",
    "T51n2081_002:0786b14": "隨駕兩京。翻譯大毘盧遮那等經為大毘盧",
    "T51n2081_002:0786b15": "遮那曼荼羅灌頂大阿闍梨。無畏三藏和尚",
    "T51n2081_002:0786b16": "復將此大毘盧遮那大教王。付天竺國三",
    "T51n2081_002:0786b17": "藏金剛智三藏金剛智復將金剛界大教王授",
    "T51n2081_002:0786b18": "三藏善無畏。互為阿闍梨。遞相傳授。三藏",
    "T51n2081_002:0786b19": "金剛智(梵云&#x56A9;日囉（二合）吉孃（二合）曩此云金剛智)三藏善解大小",
    "T51n2081_002:0786b20": "乘。解聲明論。於一切有部。出家南天竺國國",
    "T51n2081_002:0786b21": "王之子亦捨王位。出家來遊震旦。誓弘聖",
    "T51n2081_002:0786b22": "教。玄宗皇帝禮為國師。隨駕兩京。翻譯金",
    "T51n2081_002:0786b23": "剛頂大教王等經。為金剛界曼荼羅灌頂阿",
    "T51n2081_002:0786b24": "闍梨三藏金剛智復將大毘盧遮那大教王。",
    "T51n2081_002:0786b25": "付大興善寺三藏不空智阿闍梨(梵云阿目佉吉孃（二合）那",
    "T51n2081_002:0786b26": "梵云不空智)三藏和尚蘊五部五祕要。入普賢之",
    "T51n2081_002:0786b27": "性海之心。住瑜伽則頓入佛乘。演真言。則天",
    "T51n2081_002:0786b28": "魔摧碎。三朝國書天子稽首自玄宗肅宗",
    "T51n2081_002:0786b29": "至于代宗。珍仰之心敬之如佛。代宗皇帝請",
    "T51n2081_002:0786c01": "為灌頂大阿闍梨。所傳大教四十餘年。所翻",
    "T51n2081_002:0786c02": "經論凡百餘部。大興善寺三藏和尚從大和",
    "T51n2081_002:0786c03": "尚金剛智三藏傳授金剛界法。已復恐大教",
    "T51n2081_002:0786c04": "未圓。自往南天竺國。親禮長年普賢阿闍梨",
    "T51n2081_002:0786c05": "重更諮受金剛界五部百千頌法。將得十萬",
    "T51n2081_002:0786c06": "偈經故此二本大教王祕密甚深堪傳者",
    "T51n2081_002:0786c07": "稀。經數百年方傳一人自佛法流傳東夏",
    "T51n2081_002:0786c08": "神州近一千餘年。所有持念祕密心地教門",
    "T51n2081_002:0786c09": "流行不過此二本大教王(即大毘盧遮那大教王及金剛界大教王",
    "T51n2081_002:0786c10": "是也)。統攝一切持念教門次有蘇悉地(此云妙成就)",
    "T51n2081_002:0786c11": "教。廣明三部。亦攝論持念法。此中但明事成",
    "T51n2081_002:0786c12": "就與金剛界及大毘盧遮那。義味相涉。亦是",
    "T51n2081_002:0786c13": "至極要妙法。三藏善無畏所譯兼前二部大",
    "T51n2081_002:0786c14": "教及蘇悉地共成三部大教。大興善寺三藏",
    "T51n2081_002:0786c15": "和尚再譯流傳。時善無畏三藏復將此大",
    "T51n2081_002:0786c16": "毘盧遮那大教王傳付大興善寺沙門一行",
    "T51n2081_002:0786c17": "及保壽寺新羅國沙門玄超。沙門一行既",
    "T51n2081_002:0786c18": "傳教已造大毘盧遮那義譯七卷(成分為十四卷)略",
    "T51n2081_002:0786c19": "譯二卷。大毘盧遮那形像圖樣壇儀一卷。標",
    "T51n2081_002:0786c20": "幟壇儀法一卷。契印法一卷。造金剛頂經",
    "T51n2081_002:0786c21": "義決三卷(上卷有本。餘兩卷闕本)大興唐寺一行和尚",
    "T51n2081_002:0786c22": "博膽天文。學通內外。唐梵經史無不洞明。",
    "T51n2081_002:0786c23": "每與玄宗皇帝行座相隨論理國及預翻經",
    "T51n2081_002:0786c24": "不暇傳法。次沙門玄超阿闍梨復將大毘盧",
    "T51n2081_002:0786c25": "遮那大教王及蘇悉地教傳付青龍寺東塔。",
    "T51n2081_002:0787a01": "[0787a01] 院惠果阿闍梨。阿闍梨又傳付成都府僧",
    "T51n2081_002:0787a02": "惟尚(又云惟明)汴州辨弘。新羅國僧惠日。悟真。日",
    "T51n2081_002:0787a03": "本國空海。當院僧義滿。義明。義證。義照。義",
    "T51n2081_002:0787a04": "操。義愍。法潤(付法傳阿闍梨灌頂位者數百十二人)或有在京傳",
    "T51n2081_002:0787a05": "持或有外方弘教。皆多淪沒次東塔院義",
    "T51n2081_002:0787a06": "操阿闍梨傳付同學僧義真。景公寺深達。",
    "T51n2081_002:0787a07": "淨住寺弟子海雲。崇福寺僧大遇。醴泉寺文",
    "T51n2081_002:0787a08": "苑(已上五人皆傳教)傳付次阿闍梨位。次東塔院法",
    "T51n2081_002:0787a09": "潤阿闍梨傳付淨法寺僧道昇。玄法寺法全。",
    "T51n2081_002:0787a10": "惟謹。此大毘盧遮那大教王又名大悲胎藏",
    "T51n2081_002:0787a11": "毘盧遮那者從如來大悲根本。發生大菩提",
    "T51n2081_002:0787a12": "心從菩提心成菩提行。次證大菩提及涅槃。",
    "T51n2081_002:0787a13": "皆從方便具足成就五智之身。即是長惡",
    "T51n2081_002:0787a14": "字門故經云方便為究竟。能成諸佛事。如轉",
    "T51n2081_002:0787a15": "輪聖王將欲受生託在聖后母腹。當知聖王",
    "T51n2081_002:0787a16": "不久生也。修瑜伽者發菩提心。住阿字觀觀",
    "T51n2081_002:0787a17": "法不生即是住毘盧遮那胎藏。如顯教大乘",
    "T51n2081_002:0787a18": "仁王般若云。伏忍聖胎三十人十住十行十",
    "T51n2081_002:0787a19": "迴向此名地前三十心。名住聖胎也。此約顯",
    "T51n2081_002:0787a20": "教漸悟菩薩地前修行。經一大阿僧祇劫。始",
    "T51n2081_002:0787a21": "名住聖胎菩薩。由名外凡夫修真言行菩薩",
    "T51n2081_002:0787a22": "則不如是。於一念頃具足五智身。住大毘",
    "T51n2081_002:0787a23": "盧遮那佛位。廊周法界為曼荼羅體纔住心",
    "T51n2081_002:0787a24": "名入聖胎。觀至究竟名成佛位。是名超越",
    "T51n2081_002:0787a25": "三僧祇劫而證菩提。上來具明眙藏教意。謹",
    "T51n2081_002:0787a26": "依顯密二教界略敘其由。教意深廣難窮其底。",
    "T51n2081_002:0787a27": "但海雲忝承佛蔭。得遇至教。親承法眼。傳",
    "T51n2081_002:0787a28": "於大毘盧遮那蘇悉地從上相承至今七葉。",
    "T51n2081_002:0787a29": "粗述宗旨。隨所見聞。略記次第諸有智者",
    "T51n2081_002:0787b01": "幸請指示稽首三際一切智。普賢祕密持金",
    "T51n2081_002:0787b02": "剛。迴茲讚演福群生。悉願同生安樂剎。",
    "T51n2081_002:0787b03": "[0787b03] 巨唐大和八年歲次甲寅十月上旬有八日",
    "T51n2081_002:0787b04": "淨住寺傳教苾芻海雲集記之",
    "T51n2081_002:0787b06": "[0787b06] 寬喜元年三月二十八日奉寫了",
    "T51n2081_002:0787b07": "[0787b07] 金剛佛子",
    "T51n2081_002:0787b08": "[0787b08] 際辨交了",
    "T51n2081_002:0787b09": "[0787b09] 此書異本兩三有之歟。",
    "T51n2081_002:0787b10": "[0787b10] 永仁五年十一月晦日。以上件御本書寫",
    "T51n2081_002:0787b11": "比校了。是則驚先師御名凌寒雪忘冷風",
    "T51n2081_002:0787b12": "書寫了 慈心記之。",
    "T51n2081_002:0787b13": "[0787b13] 康安元年延文六三晦改之。四月七日於",
    "T51n2081_002:0787b14": "東寺觀智院。以慈心上人本書寫了。但謬",
    "T51n2081_002:0787b15": "字多多可直之 金剛資賢寶生二十九。",
    "T51n2081_002:0787b16": "[0787b16] 同十日以寫本加校合了。此記異本有之。",
    "T51n2081_002:0787b17": "本朝圓仁圓載圓珍宗睿遍明等編載之本",
    "T51n2081_002:0787b18": "雖有之。今本不載之。恐是根歟。此記既大",
    "T51n2081_002:0787b19": "和八年撰集也。彼入唐學法大和以後星",
    "T51n2081_002:0787b20": "霜稍隔。爭可載彼名字乎。以知後人所致"
}