{
    "T36n1739_035:0960b13": "新華嚴經論卷第三十五",
    "T36n1739_035:0960b15": "長者李通玄撰",
    "T36n1739_035:0960b16": "如諸菩薩摩訶薩已下至辭退而去。有十六",
    "T36n1739_035:0960b17": "行經。約分為四門。一明推德於前。二示善知",
    "T36n1739_035:0960b18": "識方所及國土。三舉善知識名號。四善財敬",
    "T36n1739_035:0960b19": "戀善友流淚辭去。",
    "T36n1739_035:0960b20": "第一推德於前者。明解脫長者推德於前位",
    "T36n1739_035:0960b21": "善知識有十種殊勝。勸令善財進求加行。第",
    "T36n1739_035:0960b22": "二南行。如前初位已釋。至閻浮提畔者。明此",
    "T36n1739_035:0960b23": "位正心住。是得出世間及處世間智慧神通",
    "T36n1739_035:0960b24": "之極畔故。故云閻浮提畔。唯得世間出世大",
    "T36n1739_035:0960b25": "悲心。未得入俗同纏行圓滿大慈悲心故。故",
    "T36n1739_035:0960b26": "以比丘表之。於世間中出俗相故。後位即明",
    "T36n1739_035:0960b27": "入俗大悲心圓滿。即以優婆夷滿願表之。有",
    "T36n1739_035:0960b28": "一國土名摩利伽羅者。此梵本未譯。有比丘",
    "T36n1739_035:0960b29": "名海幢者。明約以德智慧如海能破眾生業",
    "T36n1739_035:0960c01": "惑處。名之為幢。幢者摧壞義故。",
    "T36n1739_035:0960c02": "第一正入當位門中。從爾時善財童子一心",
    "T36n1739_035:0960c03": "正念已下。至我唯知此一般若波羅蜜三昧",
    "T36n1739_035:0960c04": "光明。此一段經約分為五門。一正念前法令",
    "T36n1739_035:0960c05": "其增長。二漸次南行至閻浮提畔摩利聚落。",
    "T36n1739_035:0960c06": "三周遍求覓海幢比丘是進求觀照。四乃見",
    "T36n1739_035:0960c07": "在經行地側結跏趺坐入于三昧離出入息無",
    "T36n1739_035:0960c08": "別思覺。五明入三昧中身分出眾十方教化。",
    "T36n1739_035:0960c09": "何故在經行地側結跏趺坐入于三昧表寂用",
    "T36n1739_035:0960c10": "自在。以經行地是用三昧是寂。表依用有寂。",
    "T36n1739_035:0960c11": "地側者。表不住寂用之中而任運自在故。離",
    "T36n1739_035:0960c12": "出入息。明稱理而寂稱理而用性自遍周非",
    "T36n1739_035:0960c13": "同二乘作寂滅證也。此同十地中第六地也。",
    "T36n1739_035:0960c14": "以十地行依此十住行樣。修行至彼同此本",
    "T36n1739_035:0960c15": "故。是故第六地菩薩得寂滅定神通現前。此",
    "T36n1739_035:0960c16": "是隨空慧寂用門十地大悲寂用。從第五身",
    "T36n1739_035:0960c17": "出眾海十方教化中。約有二十三種法門。一",
    "T36n1739_035:0960c18": "足下出無數百千億長者居士婆羅門眾周遍",
    "T36n1739_035:0960c19": "十方者。表足是所行之行還從其中出行故。",
    "T36n1739_035:0960c20": "為長者居士婆羅門是世間仁士之行故。",
    "T36n1739_035:0960c21": "二從兩膝出無數百千億剎帝利婆羅門眾皆",
    "T36n1739_035:0960c22": "悉聰慧者。以兩膝是起止坐臥卷舒自在之",
    "T36n1739_035:0960c23": "所由。膝還出清淨王種。表智制生死如王自",
    "T36n1739_035:0960c24": "在。剎帝利者。是王種也。婆羅門者。是淨行",
    "T36n1739_035:0960c25": "也。表智隨生死自在。如王無染也。聰慧智能",
    "T36n1739_035:0960c26": "明白萬法故。種種色相者。從智化現也。餘皆",
    "T36n1739_035:0960c27": "是智中之行故。以義取之。三從其腰間出等",
    "T36n1739_035:0960c28": "眾生數無量仙人者。表腰間是世間行五欲",
    "T36n1739_035:0960c29": "之境。表以智幻生同眾生行利眾生事。自無",
    "T36n1739_035:0961a01": "五欲也。故出仙人。",
    "T36n1739_035:0961a02": "四從兩脇出不思議龍及龍女眾者。表兩脇",
    "T36n1739_035:0961a03": "是覆蔭義故。於中出龍雨潤眾生故。",
    "T36n1739_035:0961a04": "五從胸前卐字中出無數百千億阿脩羅王。",
    "T36n1739_035:0961a05": "皆悉示現不可思議自在幻力。令百千世界",
    "T36n1739_035:0961a06": "皆大震動者。胸是勇猛義卐者清涼義故。於",
    "T36n1739_035:0961a07": "中出修羅眾。表精勤勇猛震動摧破煩惱魔",
    "T36n1739_035:0961a08": "軍高慢山王諂愛宮殿故。令清涼故。",
    "T36n1739_035:0961a09": "六從其背上出無數百千億二乘者。表背是",
    "T36n1739_035:0961a10": "背眾生之方所。還從其中出二乘眾。表二乘",
    "T36n1739_035:0961a11": "背佛大智大悲萬行利眾生事及法界體用",
    "T36n1739_035:0961a12": "故。",
    "T36n1739_035:0961a13": "七從其兩肩出無數百千億諸夜叉羅剎王",
    "T36n1739_035:0961a14": "者。表兩肩是荷負守御之處。還從負中出夜",
    "T36n1739_035:0961a15": "叉羅剎可畏之狀。守護行眾善業之眾生。及",
    "T36n1739_035:0961a16": "向十住及正入十住十行位者。乃至現作執",
    "T36n1739_035:0961a17": "金剛神。守護諸佛及佛住處。",
    "T36n1739_035:0961a18": "八從其腹出無數百千億緊那羅王及女。及",
    "T36n1739_035:0961a19": "出無數百千乾闥婆王。及各奏無數百千天",
    "T36n1739_035:0961a20": "樂及歌讚歎一切諸佛及法者。表腹包含眾",
    "T36n1739_035:0961a21": "法義。還於其中出歌詠音樂之神稱讚諸佛",
    "T36n1739_035:0961a22": "及法故。",
    "T36n1739_035:0961a23": "九從其面門出轉輪王者。明口是轉法輪王",
    "T36n1739_035:0961a24": "之所由。還於其中出輪王之眾故。",
    "T36n1739_035:0961a25": "十從其兩目出無數百千日輪普照地獄趣",
    "T36n1739_035:0961a26": "者。表目是慈悲破暗處故。及一切眾寶國土。",
    "T36n1739_035:0961a27": "以作種種光明莊嚴顯曜。及照一切眾生無",
    "T36n1739_035:0961a28": "量事業。十一從其眉間白毫相中。出無數百",
    "T36n1739_035:0961a29": "千帝釋者。表眉間白毫相中道十地之果。還",
    "T36n1739_035:0961b01": "於其中出帝釋身。表住於中道。得法之頂者。",
    "T36n1739_035:0961b02": "能為世主主導眾生以帝釋號能主故。",
    "T36n1739_035:0961b03": "十二從額上出無數百千億梵天。",
    "T36n1739_035:0961b04": "十三從其頭上出無量佛剎微塵數諸菩薩眾",
    "T36n1739_035:0961b05": "者。明修行至法之頭表行遍滿故。",
    "T36n1739_035:0961b06": "十四從其頂上出無數百千億如來身。明佛",
    "T36n1739_035:0961b07": "果故。如隨位雨法。如經自具。",
    "T36n1739_035:0961b08": "十五又海幢比丘從身一切毛孔一一皆出阿",
    "T36n1739_035:0961b09": "僧祇佛剎微塵數光明網者。表全身總是法",
    "T36n1739_035:0961b10": "界般若波羅蜜妙慧三空無礙解脫教眾生之",
    "T36n1739_035:0961b11": "光重重無盡故。",
    "T36n1739_035:0961b12": "十六爾時善財童子。一心觀察已下。是善財",
    "T36n1739_035:0961b13": "觀察善知識所作三昧境界事業。",
    "T36n1739_035:0961b14": "十七六月六日已下海幢出定善財稱歎。",
    "T36n1739_035:0961b15": "十八聖者已下是善財問三昧之名。",
    "T36n1739_035:0961b16": "十九海幢比丘舉三昧之號名普眼捨得。又",
    "T36n1739_035:0961b17": "名般若波羅蜜境界清淨光明。又號普莊嚴",
    "T36n1739_035:0961b18": "清淨門。",
    "T36n1739_035:0961b19": "二十明海幢比丘舉修般若波羅蜜門所得三",
    "T36n1739_035:0961b20": "昧有百萬阿僧祇三昧莊嚴。",
    "T36n1739_035:0961b21": "二十一善財重問三昧境界。",
    "T36n1739_035:0961b22": "二十二海幢比丘重說此三昧。為說二十二",
    "T36n1739_035:0961b23": "種無障礙法。",
    "T36n1739_035:0961b24": "二十三我唯知此一般若波羅蜜三昧光明。",
    "T36n1739_035:0961b25": "推德於先。令善財昇進善財以如上十法。觀",
    "T36n1739_035:0961b26": "察海幢比丘。又住立思惟觀察經一日一夜者。",
    "T36n1739_035:0961b27": "明檀波羅蜜。七日七夜者。明七支戒。半月者。",
    "T36n1739_035:0961b28": "忍波羅蜜。以明忍但自益不益於人故。半",
    "T36n1739_035:0961b29": "月表之。一月者。以明精進自利利他故。一月",
    "T36n1739_035:0961c01": "表之。六月者。第六住也。復經六日者。是第六",
    "T36n1739_035:0961c02": "波羅蜜故。以為海幢比丘是十住中第六正",
    "T36n1739_035:0961c03": "心住修般若波羅蜜智慧日故。故云六月。是",
    "T36n1739_035:0961c04": "第六正心住。六日是第六波羅蜜智慧日故。",
    "T36n1739_035:0961c05": "此是十住中。第六正心住般若波羅蜜為主。",
    "T36n1739_035:0961c06": "餘九為伴。以約智門中諸位通治。以約位門",
    "T36n1739_035:0961c07": "中。第六波羅蜜。偏治世間出世間寂用不自",
    "T36n1739_035:0961c08": "在障。得寂用神通自在門。猶出世慈悲心多",
    "T36n1739_035:0961c09": "入俗。常住世間慈悲猶劣故。以海幢比丘表",
    "T36n1739_035:0961c10": "之。雖有慈悲。但得無染行清淨之慈。不得同",
    "T36n1739_035:0961c11": "眾生行等眾生事。一無有違方便取一切眾",
    "T36n1739_035:0961c12": "生故。即以後位俗士休捨優婆夷。其行明處",
    "T36n1739_035:0961c13": "真不證知真行俗。",
    "T36n1739_035:0961c14": "第二明昇進。前位第七不退住中。如諸菩薩",
    "T36n1739_035:0961c15": "入智慧海已下。至辭退而行。有十六行經。約",
    "T36n1739_035:0961c16": "分為五門。一推德於先。二示善知識居處。三",
    "T36n1739_035:0961c17": "舉善知識所居園林。四舉善知識名號。五明",
    "T36n1739_035:0961c18": "善財正念海幢比丘教戀慕辭退而去。南行",
    "T36n1739_035:0961c19": "義如前已釋。住處名海潮者。明善知識住生",
    "T36n1739_035:0961c20": "死海。廣度眾生如應引化。而無失時。猶如大",
    "T36n1739_035:0961c21": "海潮不失時故。以所居以表其行。園林名普",
    "T36n1739_035:0961c22": "莊嚴者。以一切生死海為園。以萬行海為林。",
    "T36n1739_035:0961c23": "以行此大悲無盡無邊之行海。以嚴淨十方",
    "T36n1739_035:0961c24": "眾生海。令成佛海故。園林名普莊嚴。於園中",
    "T36n1739_035:0961c25": "有優婆夷名為休捨者。此云滿願自滿本願",
    "T36n1739_035:0961c26": "遍化眾生故。優婆夷者。表慈悲行也。此是十",
    "T36n1739_035:0961c27": "地中第七遠行地大慈悲行之軌樣。從此倣",
    "T36n1739_035:0961c28": "之至彼地功熟故。以神表之。明神用自在。前",
    "T36n1739_035:0961c29": "位是出世無染大悲法門。即以比丘表之。此",
    "T36n1739_035:0962a01": "位入俗處染而不污。處真同俗之慈悲。即以",
    "T36n1739_035:0962a02": "優婆夷表之。漸成力用自在故餘如文自具。",
    "T36n1739_035:0962a03": "第一正入當位法門中。從爾時善財已下至",
    "T36n1739_035:0962a04": "我唯知此一解脫門。於此段中約分為十三",
    "T36n1739_035:0962a05": "門。一念善知識教思惟勝進。二漸漸南行至",
    "T36n1739_035:0962a06": "海潮處。三見普莊嚴園林莊嚴眾寶。四入",
    "T36n1739_035:0962a07": "其園中周遍推求。五見優婆夷往詣其所。六",
    "T36n1739_035:0962a08": "致敬禮拜正申所求。七休捨優婆夷為說自",
    "T36n1739_035:0962a09": "己所行之法。八善財白言聖者發無上菩提",
    "T36n1739_035:0962a10": "心其已久如。九善財童子言聖者久如當得",
    "T36n1739_035:0962a11": "成無上菩提。十休捨優婆夷正答成佛久近",
    "T36n1739_035:0962a12": "因緣。十一善財請說解脫法門如何名目。十",
    "T36n1739_035:0962a13": "二休捨優婆夷正答其名名離憂安隱幢。十",
    "T36n1739_035:0962a14": "三我唯知此一解脫門。已下推德昇進。如園",
    "T36n1739_035:0962a15": "林眾事及宮殿眾事皆眾寶所嚴者。表約行",
    "T36n1739_035:0962a16": "願廣大盡佛界眾生界故。依報莊嚴廣大無",
    "T36n1739_035:0962a17": "限。容貌端正及諸嚴飾。表慈心悲慜益物利",
    "T36n1739_035:0962a18": "生調順柔和體道無我。十波羅蜜無順逆行",
    "T36n1739_035:0962a19": "十方諸佛身遍奉侍供養。所感正報容止可",
    "T36n1739_035:0962a20": "觀。見者除惑人天崇重。表大悲行示現女身",
    "T36n1739_035:0962a21": "而非女心。所有莊嚴及以宮殿樓閣池沼。皆",
    "T36n1739_035:0962a22": "約悲智萬行報生。如前先約略表示。所有嚴",
    "T36n1739_035:0962a23": "飾如經自明。意明此位方便波羅蜜慈悲行",
    "T36n1739_035:0962a24": "廣莊嚴報廣。經云善男子其有眾生得見我",
    "T36n1739_035:0962a25": "者。皆於阿耨多羅三藐三菩提得不退轉者明",
    "T36n1739_035:0962a26": "來至此位要修至三空解脫世間智。出世間",
    "T36n1739_035:0962a27": "智慧現前。成廣大慈悲行。方來至此方便入",
    "T36n1739_035:0962a28": "生死門。達生死性與佛福智海本來一性。便",
    "T36n1739_035:0962a29": "得離憂安隱幢解脫門。方名不退住。雖復知",
    "T36n1739_035:0962b01": "空無我。常於生死有畏。未入離憂安隱幢。常",
    "T36n1739_035:0962b02": "居退位設不退還凡夫。還退作二乘。及生淨",
    "T36n1739_035:0962b03": "土別欣樂果。故云十方諸佛悉來至我所於寶",
    "T36n1739_035:0962b04": "座上為我說法。表悲與智會。明此位以悲成",
    "T36n1739_035:0962b05": "無功之智門。第十住中王女慈行童女。明以",
    "T36n1739_035:0962b06": "智成悲自在門。師子幢王。表是十住位中無",
    "T36n1739_035:0962b07": "功用智自在。女表無染之慈也。至第十灌頂。",
    "T36n1739_035:0962b08": "住智悲滿故。第十地是蘊積大悲成行門。以",
    "T36n1739_035:0962b09": "九箇女天一箇如來妻表之。十一地是大悲",
    "T36n1739_035:0962b10": "行滿以悲起智成佛門。即以摩耶生佛表之。",
    "T36n1739_035:0962b11": "以此十一地中十箇善知識。總佛果已滿善知",
    "T36n1739_035:0962b12": "識。以具普賢行故。遍作世間人中仁士之行。",
    "T36n1739_035:0962b13": "童子師居士長者童子童女行同凡士。此明果",
    "T36n1739_035:0962b14": "極行遍故。大約以智發心。從初發心住。即悲",
    "T36n1739_035:0962b15": "智齊發為其始。學出世道根本智為先以此立",
    "T36n1739_035:0962b16": "五位五十箇行門。以簡生熟同別。由茲五十",
    "T36n1739_035:0962b17": "箇波羅蜜五位中五重練磨。簡其智悲廣狹生",
    "T36n1739_035:0962b18": "熟出世入纏逆順。和會福慧多少勝劣不同。",
    "T36n1739_035:0962b19": "令發心者不住一法及三四五十百千即以為",
    "T36n1739_035:0962b20": "足故。意令進昇至於無限廣大如法界故。就",
    "T36n1739_035:0962b21": "諸五位五十重中。一一具有智悲二行。五十",
    "T36n1739_035:0962b22": "箇波羅蜜互相參徹。約有五百箇波羅蜜門。",
    "T36n1739_035:0962b23": "共為主伴。圓此悲智世及出世心量廣狹生熟",
    "T36n1739_035:0962b24": "之門。方明總別同異成壞六義。如此十住門",
    "T36n1739_035:0962b25": "十波羅蜜。直以約法界體實法安立。十法圓",
    "T36n1739_035:0962b26": "融互參成一百法門。以初發菩提心。以此佛",
    "T36n1739_035:0962b27": "本果行為樣。修行從此本樣。修行五重加行",
    "T36n1739_035:0962b28": "練磨方始得依初樣。雖復練磨生熟差別。然",
    "T36n1739_035:0962b29": "智悲不異初心。日月時節亦無遷轉。以約智",
    "T36n1739_035:0962c01": "發心本無三世時分故。此優婆夷。表對第六",
    "T36n1739_035:0962c02": "住是世間出世間法故。為迴彼出世心多者。",
    "T36n1739_035:0962c03": "令依滿本願故。起愛處生死。愛度眾生。成慈",
    "T36n1739_035:0962c04": "行故。以優婆夷名滿願表之。以取其志養育",
    "T36n1739_035:0962c05": "子孫無疲勞故。表大悲菩薩養育一切法界",
    "T36n1739_035:0962c06": "眾生。若善不善皆無捨離。未曾起不濟之心。",
    "T36n1739_035:0962c07": "化種種身。未曾捨一眾生如毛髮許。恒常對",
    "T36n1739_035:0962c08": "現一切眾生前。種種教化令成就故。此位約",
    "T36n1739_035:0962c09": "迴第六住出世心多不斷生死愛度眾生猶在",
    "T36n1739_035:0962c10": "愛習。以優婆夷表之故。名有行有開發。第十",
    "T36n1739_035:0962c11": "灌頂中以一分無功智成。以智生悲無有愛",
    "T36n1739_035:0962c12": "習。以師子幢王女慈行童女表之。此是當十",
    "T36n1739_035:0962c13": "住位中調治和會智悲生熟之意。如上我有",
    "T36n1739_035:0962c14": "八萬四千那由他同行眷屬常居此園。明以",
    "T36n1739_035:0962c15": "眾生八萬四千那由他諸煩惱園林悉皆與之",
    "T36n1739_035:0962c16": "同行而接引之。善財問優婆夷發菩提心久",
    "T36n1739_035:0962c17": "近者。意明求解脫無有久近。一發即三世一",
    "T36n1739_035:0962c18": "時求。解脫體中無有久近故。明大悲行中問",
    "T36n1739_035:0962c19": "發心久近者。意明大慈大悲深厚。還與眾生",
    "T36n1739_035:0962c20": "界住劫久近相似。若眾生界無盡大悲願行",
    "T36n1739_035:0962c21": "無盡。後問久如成佛。意亦如之。且舉三十恒",
    "T36n1739_035:0962c22": "河沙為量。已去唯佛所知意不可極也。又前",
    "T36n1739_035:0962c23": "三比丘得出世心是一十。至彌伽海幢比丘。",
    "T36n1739_035:0962c24": "得了世間出世間心。是二十。至此第七住入",
    "T36n1739_035:0962c25": "世行慈悲。是三十也。明發心久近。俱枳羅鳥",
    "T36n1739_035:0962c26": "梵本未譯。毘盧遮那摩尼寶者。名為光明遍",
    "T36n1739_035:0962c27": "照如意無價寶也。寶多羅樹形。如此方椶櫚。",
    "T36n1739_035:0962c28": "以妙寶所成。阿盧那香此云赤色香。婆樓那",
    "T36n1739_035:0962c29": "天佛。此云水天解脫。名離憂安隱幢者。此有",
    "T36n1739_035:0963a01": "二義一教化眾生使令離憂。是菩薩安隱幢。",
    "T36n1739_035:0963a02": "眾生未離生死。菩薩不自取安隱故。因化成",
    "T36n1739_035:0963a03": "名。二菩薩雖達生死性空。於生死有畏。未為",
    "T36n1739_035:0963a04": "究竟安隱無憂。若能入生死教化眾生。達生",
    "T36n1739_035:0963a05": "死眾生及以教化者。總涅槃行無出無沒。方",
    "T36n1739_035:0963a06": "名離憂安隱幢故。此是十住中第七不退住。",
    "T36n1739_035:0963a07": "方便波羅蜜為主餘九為伴。約智門中五位",
    "T36n1739_035:0963a08": "通治。約位門中偏治世間出世間心大悲心",
    "T36n1739_035:0963a09": "劣。而令悲智得圓滿故。",
    "T36n1739_035:0963a10": "第二推德昇進前位中。如諸菩薩摩訶薩已",
    "T36n1739_035:0963a11": "下至辭退而行。有十六行半經。於中文義約",
    "T36n1739_035:0963a12": "分為五門。一推德於先令其勝進。二示善知",
    "T36n1739_035:0963a13": "識處名為海潮。三示其國土名那羅素。四舉",
    "T36n1739_035:0963a14": "善知識名號。五頂禮流淚辭退而行。此流淚",
    "T36n1739_035:0963a15": "者。表大悲弘深。又敬法貴入情至厚重。又表",
    "T36n1739_035:0963a16": "智悲自在垂悲俗流傷嗟苦趣聖心廣濟悲嘆",
    "T36n1739_035:0963a17": "難勝此。南方有海潮處者與前位同名海潮處",
    "T36n1739_035:0963a18": "者。表悲智同會以將前位慈悲之門。昇進會",
    "T36n1739_035:0963a19": "於智體。以將第八願波羅蜜。發起智業會其",
    "T36n1739_035:0963a20": "悲門。智若不發興大願行悲。趣寂無由起用。",
    "T36n1739_035:0963a21": "是故十地中至此第八地位。諸佛三加七勸。",
    "T36n1739_035:0963a22": "令念本願方能生大慈悲。是故二位同名海",
    "T36n1739_035:0963a23": "潮。明第八願波羅蜜會其悲智一體方得無",
    "T36n1739_035:0963a24": "功大用行廣利而無思。猶如海潮汎洪波而",
    "T36n1739_035:0963a25": "不作像此位菩薩以無功智化諸群品知根而",
    "T36n1739_035:0963a26": "不失時也。是故二位同名海潮。此會智悲不",
    "T36n1739_035:0963a27": "二。國名那羅素者。此云不嬾惰。為第八住入",
    "T36n1739_035:0963a28": "無功之智稱本智遍周利生無懈無疲勞嬾惰",
    "T36n1739_035:0963a29": "之心。此位是十地中八地之樣。從此而起。初",
    "T36n1739_035:0963b01": "跡至第八地。中方與本樣會同。此中一分相",
    "T36n1739_035:0963b02": "應十地中第八地。大用一體無功智周佛地",
    "T36n1739_035:0963b03": "方滿。至如來出現品是其滿處。以法界品為",
    "T36n1739_035:0963b04": "源始。根本智恒爾無功大用故。以初發大菩",
    "T36n1739_035:0963b05": "提心者。元依法界普光明智體。發心功熟即",
    "T36n1739_035:0963b06": "是本來法界。但約智悲生熟廣狹。上明位次",
    "T36n1739_035:0963b07": "第。仙人名毘目瞿沙者。此云出聲可畏。為智",
    "T36n1739_035:0963b08": "目增明善摧邪論出言契當異論息心故。名",
    "T36n1739_035:0963b09": "出聲可畏。善財悲泣流淚思惟有十難事。如",
    "T36n1739_035:0963b10": "經具明。",
    "T36n1739_035:0963b11": "第一正入當位法門中從初爾時善財童子已",
    "T36n1739_035:0963b12": "下至我得無勝幢解脫門。此一段文約分為十",
    "T36n1739_035:0963b13": "三門。一念教誨思惟勝進。二漸次遊行至那",
    "T36n1739_035:0963b14": "羅索國。三周遍推求毘目瞿沙。四見一大林",
    "T36n1739_035:0963b15": "阿僧祇樹以為莊嚴。五見彼仙人旃檀樹下",
    "T36n1739_035:0963b16": "敷草而坐領徒一萬六申其所求。七仙人稱",
    "T36n1739_035:0963b17": "歎善財。八仙人示其善財法門名字。九善財",
    "T36n1739_035:0963b18": "問其無勝幢解脫境界。十仙人以手摩善財",
    "T36n1739_035:0963b19": "頂執其手令善財自見其身往十方佛剎微塵",
    "T36n1739_035:0963b20": "數世界中。十一善財見佛獲益。十二仙人放",
    "T36n1739_035:0963b21": "善財手還在本處。十三我唯知此無勝幢解",
    "T36n1739_035:0963b22": "脫已下是推德昇進。波吒羅樹者。似此方楸",
    "T36n1739_035:0963b23": "樹。其氣香其花紫色。尼拘律樹者。葉似此方",
    "T36n1739_035:0963b24": "柹葉。其子似枇杷子。子下承蔕如柹。其種類",
    "T36n1739_035:0963b25": "耐老。於諸樹中最高大。領徒一萬。明行具足。",
    "T36n1739_035:0963b26": "問曰。何故此位見仙人何意。答曰。此有二義。",
    "T36n1739_035:0963b27": "一表智淨如仙。為明此位無功智現。無染如",
    "T36n1739_035:0963b28": "仙。二為無功智現以大悲行能同異道同事",
    "T36n1739_035:0963b29": "接生。其居處林樹莊嚴。明蔭覆利物。池沼蓮",
    "T36n1739_035:0963c01": "花莊嚴。明慈悲處世而無染行。仙人於旃檀",
    "T36n1739_035:0963c02": "樹下敷草而坐。表智樹覆蔭。熏戒定慧解脫",
    "T36n1739_035:0963c03": "知見香。遍周法界敷草而坐。明無功之智能",
    "T36n1739_035:0963c04": "善治貪亂。明少欲之相。鹿皮草衣。示行少欲",
    "T36n1739_035:0963c05": "知足。髻鬟垂鬢者。無功之智圓滿。如是徒眾",
    "T36n1739_035:0963c06": "前後圍遶者。明主伴萬行圓滿。善財見已往",
    "T36n1739_035:0963c07": "詣其所五體投地者。明敬法重人之禮。又表",
    "T36n1739_035:0963c08": "以五塵之境皆歸智地。歎言真善知識。善知",
    "T36n1739_035:0963c09": "識者。無功之智本自真故。無勝幢解脫者。明",
    "T36n1739_035:0963c10": "此位無功用智性自遍周利益一切眾生摧破",
    "T36n1739_035:0963c11": "煩惱無有斷絕下位不如故。云無勝幢。仙人",
    "T36n1739_035:0963c12": "以手摩善財頂者。示以安慰接善財。手者表",
    "T36n1739_035:0963c13": "引接也。善財自見其身往詣十方十佛剎微",
    "T36n1739_035:0963c14": "塵數世界中。及到十佛剎微塵數佛所者。明",
    "T36n1739_035:0963c15": "會智境遍周也。凡至十住中第八住十地中",
    "T36n1739_035:0963c16": "第八地。皆須諸佛聖者。灌頂勸發加持。及第",
    "T36n1739_035:0963c17": "十灌頂住及第十法雲地。總須諸佛灌頂加",
    "T36n1739_035:0963c18": "持故。若不加持。或時滯寂。或不了佛境界故。",
    "T36n1739_035:0963c19": "無能自進。為創初不達佛無功用智之境界",
    "T36n1739_035:0963c20": "故。已下見佛境界。如經具明。阿庾多者。此方",
    "T36n1739_035:0963c21": "一兆之數。那由他者。此方一溝。仙人放善財",
    "T36n1739_035:0963c22": "手善財即見身還本處。明以智力加持入法。",
    "T36n1739_035:0963c23": "既得法已自力常然。雖復聖者捨其加持一見",
    "T36n1739_035:0963c24": "見無有異故。如舟濟度於岸。不可負舟而行。",
    "T36n1739_035:0963c25": "此是童真住明創初童蒙入真無功智之界。",
    "T36n1739_035:0963c26": "以願波羅蜜為主。餘九為伴。明此位無功智",
    "T36n1739_035:0963c27": "現恐當滯寂。以大願門興其智用故。又令念",
    "T36n1739_035:0963c28": "本願廣度眾生有此節級。以法防之令不滯",
    "T36n1739_035:0963c29": "寂故。以智門中諸位通治。約位門中此位",
    "T36n1739_035:0964a01": "會七住中悲行。第八住中無功之智。以大願",
    "T36n1739_035:0964a02": "波羅蜜興作。令使智悲任用自在。",
    "T36n1739_035:0964a03": "第二推德昇進中。從如諸菩薩摩訶薩已下",
    "T36n1739_035:0964a04": "至辭退南行有十二行半經。於中義意約分六",
    "T36n1739_035:0964a05": "門。一推德於先。二示善知識所在。三舉聚落",
    "T36n1739_035:0964a06": "名伊沙那。四示善知識名為勝熱。五勸令致",
    "T36n1739_035:0964a07": "問所行法門。六禮敬辭退南行。南方如初所",
    "T36n1739_035:0964a08": "釋。聚落名伊沙那者。此示長直。為表此善知",
    "T36n1739_035:0964a09": "識攝化長其直道無諸諂誑。故名長直。婆羅",
    "T36n1739_035:0964a10": "門者。此云淨也。為表此善知識無染寂靜故。",
    "T36n1739_035:0964a11": "名勝熱者。表勝世間煩惱熱故。示勝盛火炎",
    "T36n1739_035:0964a12": "熱故。此是第九法王子住得法自在。明第九",
    "T36n1739_035:0964a13": "力波羅蜜法力自在示同外道五熱炙身。引",
    "T36n1739_035:0964a14": "接邪徒令歸正智。明得智同邪接諸邪見妄",
    "T36n1739_035:0964a15": "行苦行者。令皆信伏。下自具文。",
    "T36n1739_035:0964a16": "第一正入當位法門中。從爾時善財童子已",
    "T36n1739_035:0964a17": "下至我唯得此無盡輪解脫。此一段經約分",
    "T36n1739_035:0964a18": "為二十五門。一得無勝幢法光所照入諸佛",
    "T36n1739_035:0964a19": "不思議神力。二念善知識教漸次南行。三至",
    "T36n1739_035:0964a20": "長直聚落見彼勝熱修苦行四面火如大山。",
    "T36n1739_035:0964a21": "四中有刀山高峻無極登彼山上投身入火。",
    "T36n1739_035:0964a22": "五善財頂禮諮問所求。六婆羅門令善財上",
    "T36n1739_035:0964a23": "其刀山投身入火。七善財人身難得心有懷",
    "T36n1739_035:0964a24": "疑。八十千梵天在虛空中勸念此是金剛焰",
    "T36n1739_035:0964a25": "定光明。九有十千諸魔在虛空中勸念善財",
    "T36n1739_035:0964a26": "歎婆羅門德行。十復有十千自在天王於虛",
    "T36n1739_035:0964a27": "空中告語善財不令生疑。十一復有十千化樂",
    "T36n1739_035:0964a28": "天王亦在虛空歎婆羅門德。十二復有十千",
    "T36n1739_035:0964a29": "兜率天王在空稱歎。十三復有十千三十三",
    "T36n1739_035:0964b01": "天於虛空中雨天鬘陀羅花供養。十四十千",
    "T36n1739_035:0964b02": "龍王。十五十千夜叉王。十六十千乾闥婆王。",
    "T36n1739_035:0964b03": "十七十千阿修羅王。十八十千迦樓羅王。十",
    "T36n1739_035:0964b04": "九十千緊那羅王。二十有無量欲界諸天如",
    "T36n1739_035:0964b05": "是等十三種眾。皆在空中稱歎婆羅門德。勸",
    "T36n1739_035:0964b06": "念善財不生疑惑。二十一善財悔過。二十二",
    "T36n1739_035:0964b07": "婆羅門為善財說頌。二十三善財順教登其",
    "T36n1739_035:0964b08": "刀山入大火聚。二十四善財入火聚時獲益。",
    "T36n1739_035:0964b09": "二十五我唯得此菩薩無盡輪已下是推德昇",
    "T36n1739_035:0964b10": "進。如上婆羅門示行此行時。隨諸眾生總",
    "T36n1739_035:0964b11": "見行門。各自差別。約表法中。刀山是法王",
    "T36n1739_035:0964b12": "子住中力波羅蜜。智慧為體。成修行者達生",
    "T36n1739_035:0964b13": "死苦難。但見法界性解脫。須得無有怖畏。堪",
    "T36n1739_035:0964b14": "力用自在。火焰是金剛智之光明。亦名金剛",
    "T36n1739_035:0964b15": "三昧。如上諸天已說。伊那跋羅龍王。往因由",
    "T36n1739_035:0964b16": "破戒損其極臭樹。遂頭上生此臭樹。故以名",
    "T36n1739_035:0964b17": "之也。優婆者。清信也。難陀者。此云歡喜。明",
    "T36n1739_035:0964b18": "此龍聞法信樂歡喜故。菩薩無盡輪解脫者。",
    "T36n1739_035:0964b19": "意明法王子住得法師位。以此一行隨諸眾",
    "T36n1739_035:0964b20": "生樂欲不同。各見說法及行門無盡差別。明",
    "T36n1739_035:0964b21": "稱眾生根圓滿故名無盡輪。此是法王子住。",
    "T36n1739_035:0964b22": "以力波羅蜜為主。餘九為伴。以約智門中以",
    "T36n1739_035:0964b23": "五位通治。以約位門中以治說法不自在障。",
    "T36n1739_035:0964b24": "同十地中第九地。從此果行修行至第九善",
    "T36n1739_035:0964b25": "慧地。功熟倣此。十住中本果還以法界體普",
    "T36n1739_035:0964b26": "光明智為大用。",
    "T36n1739_035:0964b27": "第二推德昇進門中。約分為四門。一推德昇",
    "T36n1739_035:0964b28": "進。二示善知識處云南方有城名師子奮迅。",
    "T36n1739_035:0964b29": "三舉善知識名云童女慈行。四頂禮勝熱婆",
    "T36n1739_035:0964c01": "羅門足辭退而去。南方義如前初位釋。城名",
    "T36n1739_035:0964c02": "師子奮迅者。是師子幢王所居之城其王是",
    "T36n1739_035:0964c03": "慈行女父。表智自在為王大悲行遍為女。明",
    "T36n1739_035:0964c04": "此從智生悲處生死染而與不染等。明習氣",
    "T36n1739_035:0964c05": "盡故。前第七住中休捨優婆夷。明故存愛習",
    "T36n1739_035:0964c06": "用成悲門。以未斷愛度眾生之愛習故。號優",
    "T36n1739_035:0964c07": "婆夷。以此成大慈悲之行滿。八住中無功之",
    "T36n1739_035:0964c08": "智方成。即明以從悲生智。此位以從智生悲",
    "T36n1739_035:0964c09": "故。即師子幢王女是童女也。表此位任運利",
    "T36n1739_035:0964c10": "生無染習也。第一正入當位法門中。約經文",
    "T36n1739_035:0964c11": "義分為二十二門。一於善知識心生尊重。二",
    "T36n1739_035:0964c12": "念教昇進。三漸次南行。四至師子奮迅城。五",
    "T36n1739_035:0964c13": "推求慈行童女。六聞其童女族姓王種。七五",
    "T36n1739_035:0964c14": "百童女以為侍從。八明女所居之殿。九明女",
    "T36n1739_035:0964c15": "所坐之座。十善財聞已往詣。十一善財入已",
    "T36n1739_035:0964c16": "覩見童女依正報得莊嚴。十二善財見已正申",
    "T36n1739_035:0964c17": "所求。十三童女令善財觀其依果所居報得",
    "T36n1739_035:0964c18": "知其行因。十四善財觀已合掌瞻仰慈行童",
    "T36n1739_035:0964c19": "女。十五童女告善財法門名般若波羅蜜普",
    "T36n1739_035:0964c20": "莊嚴門。十六童女告善財所修行法門見佛",
    "T36n1739_035:0964c21": "之數。十七正舉其見佛之數有三十六恒河",
    "T36n1739_035:0964c22": "沙諸佛名號不同。十八明童女受此法門諸",
    "T36n1739_035:0964c23": "佛各以異門而入。十九諸佛一說更不重宣。",
    "T36n1739_035:0964c24": "二十善財白言問此法門之境界。二十一正舉",
    "T36n1739_035:0964c25": "所修觀察法門時得普總持門。其數有百萬",
    "T36n1739_035:0964c26": "阿僧祇總持法門。其大數有一百一十七。二",
    "T36n1739_035:0964c27": "十二我唯知此般若波羅蜜普莊嚴門已下明",
    "T36n1739_035:0964c28": "推德昇進漸次南行者勝進也。至師子奮迅",
    "T36n1739_035:0964c29": "城周遍推求慈行童女者。會智悲無二體也",
    "T36n1739_035:0965a01": "聞此童女是師子幢王女五百童女以為侍從",
    "T36n1739_035:0965a02": "者。明信此十住位中灌頂住普該五位智悲",
    "T36n1739_035:0965a03": "二門總如此十住中修更無異路故。名師子",
    "T36n1739_035:0965a04": "幢王女。五百侍從以聞法者。是此當位中修",
    "T36n1739_035:0965a05": "行也。信此一位都攝。五位智悲總如此門。方",
    "T36n1739_035:0965a06": "名此十住門。名住佛所住。當如是知。以此",
    "T36n1739_035:0965a07": "住中善知識依報之境總與佛果報所得境界",
    "T36n1739_035:0965a08": "名體俱同。皆具因陀羅網互參之佛境身土。",
    "T36n1739_035:0965a09": "重重含容。時劫歲月都無延促。一一門各各",
    "T36n1739_035:0965a10": "具足無量一切法門。如經文自具。令善財觀",
    "T36n1739_035:0965a11": "察者是。如慈行童女所居之殿名毘盧遮那",
    "T36n1739_035:0965a12": "藏殿者。即是佛果包含眾德。五位行藏佛因",
    "T36n1739_035:0965a13": "果門。總在此位之中故。龍勝旃檀足金線網",
    "T36n1739_035:0965a14": "天衣座上而說妙法者。明以大慈悲身坐一",
    "T36n1739_035:0965a15": "切智智座上為龍勝也。說一切戒定慧解脫",
    "T36n1739_035:0965a16": "解脫知見五分法身之香白淨教網。覆護引",
    "T36n1739_035:0965a17": "接一切眾生。以之為座。善財聞已詣王宮門",
    "T36n1739_035:0965a18": "求見彼女見無量眾來入宮中者。明此智殿",
    "T36n1739_035:0965a19": "悲宮是一切眾生共所入處五位菩薩共所居",
    "T36n1739_035:0965a20": "都。善財問言。諸人今者何所往詣。咸報之",
    "T36n1739_035:0965a21": "言。我等欲詣慈行童女聽受妙法者。此明信",
    "T36n1739_035:0965a22": "而無疑善財童子即作是念。此王宮門既無",
    "T36n1739_035:0965a23": "限礙我亦應入者。自念信已當入。入已見毘",
    "T36n1739_035:0965a24": "盧遮那藏殿者。自心智悲萬行與五位因果",
    "T36n1739_035:0965a25": "智悲一時會入故。[王*頗][王*梨]為地者。明以此寶似",
    "T36n1739_035:0965a26": "水精然紅白赤碧不同但以明淨類。以法身",
    "T36n1739_035:0965a27": "報得。瑠璃為柱者以淨行住持萬德。金剛為",
    "T36n1739_035:0965a28": "壁者。智淨防護也。閻浮檀金以為垣牆者。表",
    "T36n1739_035:0965a29": "淨戒外嚴也。百千光明而為窓牖者。以教光",
    "T36n1739_035:0965b01": "明照俗報得也。阿僧祇摩尼而為莊絞者。離",
    "T36n1739_035:0965b02": "垢行嚴報生。寶藏摩尼鏡周匝莊嚴者。根本",
    "T36n1739_035:0965b03": "智起差別智照眾生根本報生也。以世間最",
    "T36n1739_035:0965b04": "上摩尼寶而為莊飾者。淨行無染世間行報",
    "T36n1739_035:0965b05": "生也。無數寶網羅覆其上者。即能設教網報",
    "T36n1739_035:0965b06": "生也。百千金鈴出妙音聲者。明聲遍十方說",
    "T36n1739_035:0965b07": "法之音所報生也已下明正報莊嚴。慈行童",
    "T36n1739_035:0965b08": "女皮膚金色。明法身白淨心無垢報生。金色",
    "T36n1739_035:0965b09": "應真菩薩皆金色也。目髮皆悉紺青。以淨智",
    "T36n1739_035:0965b10": "照矚覆護諸眾生法故。梵音聲者。清朗遠聞",
    "T36n1739_035:0965b11": "十方也。令善財觀其依報者。明知果即識其",
    "T36n1739_035:0965b12": "法門也。於一一鏡中所現一切佛境界互相",
    "T36n1739_035:0965b13": "含者。具如經說。云此是般若波羅蜜普莊嚴",
    "T36n1739_035:0965b14": "門。我於三十六恒河沙佛所求得此法者。明",
    "T36n1739_035:0965b15": "十住十行十迴向為三十故。六恒河沙佛所",
    "T36n1739_035:0965b16": "求得法者。通攝六位十信十地十一地佛果",
    "T36n1739_035:0965b17": "行總在十住十行十迴向法中。成彼前後六",
    "T36n1739_035:0965b18": "位法故。以前信位具信未是實入住位故。十",
    "T36n1739_035:0965b19": "地十一地因果行門。但依十住十行十迴向",
    "T36n1739_035:0965b20": "法。會融理智悲願行門已。備十地十一地。依",
    "T36n1739_035:0965b21": "而倣之。令使慣熟。更無新法故。以後十地十",
    "T36n1739_035:0965b22": "一地中。不立隨位進修佛果名號。亦無遙見",
    "T36n1739_035:0965b23": "佛來。亦無迎佛法事。上下隨文看之。意自現",
    "T36n1739_035:0965b24": "爾。以是此第十灌頂住中。智悲二行。總收十",
    "T36n1739_035:0965b25": "住十行十迴向智悲願行。總在其內。故云三",
    "T36n1739_035:0965b26": "十。教雖文字有前後安立之跡。約智悲願行。",
    "T36n1739_035:0965b27": "歲月日劫總是一法。總是一時。乃至十信心",
    "T36n1739_035:0965b28": "亦爾。十地十一地亦爾。此一位中一切總別",
    "T36n1739_035:0965b29": "同異成壞法無不在中故。如此位經文中。令",
    "T36n1739_035:0965c01": "善財童子觀莊嚴境界見一一壁中一一柱中",
    "T36n1739_035:0965c02": "一一鏡中一一相中一一形中乃至一一寶",
    "T36n1739_035:0965c03": "中。悉見法界。一切如來從初發心修菩薩",
    "T36n1739_035:0965c04": "行。成滿大願具足功德。成等正覺轉妙法輪。",
    "T36n1739_035:0965c05": "乃至示現入於涅槃。如是影像靡不皆現如",
    "T36n1739_035:0965c06": "水中普現虛空星宿日月所有眾。像廣如經。",
    "T36n1739_035:0965c07": "說以此境界用明一位總含諸位諸劫日月時",
    "T36n1739_035:0965c08": "分皆不遷移。故云我於三十六恒河沙佛所",
    "T36n1739_035:0965c09": "求此法門。一說不再說悉皆領受。即須知十",
    "T36n1739_035:0965c10": "住十行十迴向此三種十法。總在十住中一",
    "T36n1739_035:0965c11": "住中行故。亦以智中有此三十箇法門。悲中",
    "T36n1739_035:0965c12": "亦有三十箇法門。亦為六十恒河沙佛也。以",
    "T36n1739_035:0965c13": "一一位皆有遍法界行門故。以恒河沙略舉。",
    "T36n1739_035:0965c14": "其遍義故。亦取一位通該六位故。亦表一切",
    "T36n1739_035:0965c15": "智慧解脫不離三空六波羅蜜故。一一位中",
    "T36n1739_035:0965c16": "有六位故。一一六位皆有無盡行願故。以下",
    "T36n1739_035:0965c17": "舉一百七箇陀羅尼門。明此一位總攝十信",
    "T36n1739_035:0965c18": "十住十行十迴向十地十一地因果。不出此",
    "T36n1739_035:0965c19": "位。一百七箇總持收故。如是一百七大總持",
    "T36n1739_035:0965c20": "門。不出十波羅蜜中行。互參有百波羅蜜。如",
    "T36n1739_035:0965c21": "是百波羅蜜不出三十七覺支。以為互參助",
    "T36n1739_035:0965c22": "伴。成三賢十聖等妙六位。共名三十六恒河",
    "T36n1739_035:0965c23": "沙佛所求此般若波羅蜜普莊嚴門。以此恒",
    "T36n1739_035:0965c24": "河沙是此經中最初小數故。故舉之明初發",
    "T36n1739_035:0965c25": "心中十住門即遍該六位中六十法故除十信",
    "T36n1739_035:0965c26": "不入位。深細思之可解。大意智此十住十行",
    "T36n1739_035:0965c27": "十迴向三賢位。一一皆含十地十一地及妙",
    "T36n1739_035:0965c28": "覺地法界門。總通收一法界故。一智慧一慈",
    "T36n1739_035:0965c29": "悲一解脫一劫一歲一月一日一時。無前後",
    "T36n1739_035:0966a01": "無別異門。然安立種種隨世差別法門故。終",
    "T36n1739_035:0966a02": "可不作延促長短見故。如初善財童子於善",
    "T36n1739_035:0966a03": "知識所起最極尊重心。生廣大清淨解。常念",
    "T36n1739_035:0966a04": "佛乘專求佛智。願見諸佛觀法境界。無障礙",
    "T36n1739_035:0966a05": "智常現在前。不合云常念大乘。以此經是法",
    "T36n1739_035:0966a06": "界佛果門。與二乘無比對分。亦與權教大乘",
    "T36n1739_035:0966a07": "十地之後安立佛果者。亦非比對。何得云專",
    "T36n1739_035:0966a08": "念大乘。以大者比小者說大。此法門所有發",
    "T36n1739_035:0966a09": "心。皆依佛果發心。所有心量願行智悲之境。",
    "T36n1739_035:0966a10": "皆非比對。不可以將比對大小之乘惑亂佛",
    "T36n1739_035:0966a11": "乘之門。令使失其經意妄傳教門。此是譯經",
    "T36n1739_035:0966a12": "者不達誤言也。如後應專求佛乘一切智乘",
    "T36n1739_035:0966a13": "不思議乘佛果乘。以佛果文殊普賢法界。纔",
    "T36n1739_035:0966a14": "初發心總入故。又終始不分時劫差別。絕情",
    "T36n1739_035:0966a15": "所量。唯是智故。餘如經文。此灌頂住位以",
    "T36n1739_035:0966a16": "智波羅蜜為主。餘九為伴。此位以智治修行",
    "T36n1739_035:0966a17": "前後差別及智悲不均平障。入智悲圓滿前",
    "T36n1739_035:0966a18": "後自在無二門。問曰。此灌頂住位智悲已",
    "T36n1739_035:0966a19": "滿。何故不以佛表之。何故將王女表之。答曰。",
    "T36n1739_035:0966a20": "明此十住中一住即十住。明前德雲比丘海",
    "T36n1739_035:0966a21": "雲比丘善住比丘海幢比丘總是成佛出世間",
    "T36n1739_035:0966a22": "解脫位。彌伽解脫長者休捨優婆夷毘目仙",
    "T36n1739_035:0966a23": "人勝熱婆羅門王女慈行。總果中圓會菩薩",
    "T36n1739_035:0966a24": "道。以一位互體通收。總在其內具足。凡見比",
    "T36n1739_035:0966a25": "丘是表求佛果以莊嚴菩薩行凡見俗士即明",
    "T36n1739_035:0966a26": "求菩薩行不離佛果。或男或女長者外道神",
    "T36n1739_035:0966a27": "天。表法一一隨位行門配之方明。此已上十",
    "T36n1739_035:0966a28": "箇善知識初德雲比丘明以禪定觀照顯發自",
    "T36n1739_035:0966a29": "心佛智慧普見諸佛境界光明門。第二海雲",
    "T36n1739_035:0966b01": "比丘是觀生死海十二有支本來清淨佛國海",
    "T36n1739_035:0966b02": "門。第三善住比丘法身智自在無礙出俗門。",
    "T36n1739_035:0966b03": "第四彌伽長者明處俗修行世間文字門。第",
    "T36n1739_035:0966b04": "五解脫長者明處俗身舍無盡佛剎莊嚴自體",
    "T36n1739_035:0966b05": "萬境自性禪定門。第六海幢比丘真俗二達",
    "T36n1739_035:0966b06": "出纏寂用無礙神通門。第七休捨優婆夷處",
    "T36n1739_035:0966b07": "世成長大慈門。第八毘目瞿沙無功智現同",
    "T36n1739_035:0966b08": "邪門。第九勝熱婆羅門攝諸邪見苦行門。第",
    "T36n1739_035:0966b09": "十王女慈行明智悲圓滿總攝諸位智悲因果",
    "T36n1739_035:0966b10": "同時具足門。如是十門總攝六位因果。三",
    "T36n1739_035:0966b11": "十七道品互體圓融。一多具足。如帝網法門。",
    "T36n1739_035:0966b12": "此十住法門明自住佛所住。已下十行經明",
    "T36n1739_035:0966b13": "自利利他之行。已下推德昇進入於十行位",
    "T36n1739_035:0966b14": "也。此童女慈行是智波羅蜜中大悲圓滿門。",
    "T36n1739_035:0966b15": "明總攝諸位同該。位位如是。故云三十六恒",
    "T36n1739_035:0966b16": "河沙佛所求此法門。三十為十住十行十迴",
    "T36n1739_035:0966b17": "向是也。六云通佛果妙覺及五位。通收表智",
    "T36n1739_035:0966b18": "波羅蜜圓該三賢六位。總含一際約法門依",
    "T36n1739_035:0966b19": "報。表之如前。以六相明之。於此十行中。從初",
    "T36n1739_035:0966b20": "善見比丘已下至出家外道。名為遍行。是十",
    "T36n1739_035:0966b21": "行中十箇善知識。於此第一初行中。如諸菩",
    "T36n1739_035:0966b22": "薩已下至辭退而去有十一行經。於中文義",
    "T36n1739_035:0966b23": "約分為五門。一推德昇進。二示善知識方所。",
    "T36n1739_035:0966b24": "三舉國土名。四舉善知識名號。五禮敬辭去。",
    "T36n1739_035:0966b25": "從如諸菩薩摩訶薩已下是推德勝進。南方",
    "T36n1739_035:0966b26": "義如初釋。國土名三目者一法眼。二智眼。三",
    "T36n1739_035:0966b27": "慧眼。如推德中。智眼無瞖。普觀法界慧心廣",
    "T36n1739_035:0966b28": "大。此是三眼國土。明隨世利生。智眼觀根。法",
    "T36n1739_035:0966b29": "眼知法。慧眼決擇正邪。此三是一。隨用說",
    "T36n1739_035:0966c01": "三。",
    "T36n1739_035:0966c02": "第一正入當位法門中。自爾時已下至我唯",
    "T36n1739_035:0966c03": "知此菩薩隨順燈解脫門於此段中經文義分",
    "T36n1739_035:0966c04": "為六門。一善財思惟菩薩所住行有。一十三",
    "T36n1739_035:0966c05": "種甚深。二漸次遊行至三眼國。三推覓善見",
    "T36n1739_035:0966c06": "比丘。四見在林中經行往返天龍恭敬。五善",
    "T36n1739_035:0966c07": "財頂敬申請所求。六善見比丘授與善財經",
    "T36n1739_035:0966c08": "行恒遍十方菩薩隨順燈解脫門。比丘號善",
    "T36n1739_035:0966c09": "見者。明此法眼智眼慧眼善見諸法。善見一",
    "T36n1739_035:0966c10": "切眾生根性。應時教化而令解脫故。號善見",
    "T36n1739_035:0966c11": "也。比丘者。此名滅諍。能化眾生煩惱見諍故",
    "T36n1739_035:0966c12": "名比丘。何故十行之初先見比丘。答曰。為明",
    "T36n1739_035:0966c13": "菩薩所行之行。皆令一切眾生無諍離染出",
    "T36n1739_035:0966c14": "世間故。為行之首。皆須無染出世間。以此先",
    "T36n1739_035:0966c15": "見比丘。明心離世間方堪處俗同光利物。是",
    "T36n1739_035:0966c16": "故已下方明俗倫。在林中經行者。表行廣多",
    "T36n1739_035:0966c17": "如林覆蔭根莖枝葉花果明濟。俗行如是故。",
    "T36n1739_035:0966c18": "林中經行往返者。明入生死度眾生。令諸眾",
    "T36n1739_035:0966c19": "生得出世涅槃之樂。又令不住涅槃起大悲",
    "T36n1739_035:0966c20": "願入於生死。又度眾生令至涅槃是往返義。",
    "T36n1739_035:0966c21": "如是轉轉無有休息。猶如一燈然百千燈冥",
    "T36n1739_035:0966c22": "者皆明明終不盡故。以隨順燈法門授與善",
    "T36n1739_035:0966c23": "財故以林中經行往返所表也。又壯年美貌",
    "T36n1739_035:0966c24": "端正可喜者。明能行諸行為壯年也。美貌端",
    "T36n1739_035:0966c25": "正是行報生故。又心端行正名為端正。其髮",
    "T36n1739_035:0966c26": "紺青右旋不亂者。心清行正所報生也。又右",
    "T36n1739_035:0966c27": "旋不亂者。順正法也。頂有肉髻者。智高德滿",
    "T36n1739_035:0966c28": "報生也。皮膚金色者。智淨心安素白無垢。慈",
    "T36n1739_035:0966c29": "悲利物業報所招。黃相是福德色也。頸文三",
    "T36n1739_035:0967a01": "道者。是不妄言出報所生故。額廣平正者。智",
    "T36n1739_035:0967a02": "寬博達之報也。眼目脩廣如青蓮花者。以智",
    "T36n1739_035:0967a03": "悲慈所報得也。脣口丹潔如頻婆果者。明赤",
    "T36n1739_035:0967a04": "色也。是南方色。以為南為离离為日為虛無",
    "T36n1739_035:0967a05": "為心為法門。以智為日。口為說法之門。以智",
    "T36n1739_035:0967a06": "慧日。口能詮表正法。所生報也。胸標卍字者。",
    "T36n1739_035:0967a07": "業清涼所生。七處平滿者。兩手兩足兩肩馬",
    "T36n1739_035:0967a08": "王陰藏。為七處滿其臂纖長者。引接成善所",
    "T36n1739_035:0967a09": "生報業。其指網縵。以教漉眾生所生報業手",
    "T36n1739_035:0967a10": "足中有金剛輪。明轉法輪利眾生所生業果。",
    "T36n1739_035:0967a11": "如是廣歎其福。皆具如經所明。皆是智行內",
    "T36n1739_035:0967a12": "修外嚴眾福因不虛棄。明知因識果。無量天",
    "T36n1739_035:0967a13": "龍夜叉乾闥婆阿脩羅迦樓羅緊那羅摩喉羅",
    "T36n1739_035:0967a14": "伽釋梵護世人及非人前後圍遶者。明比丘所",
    "T36n1739_035:0967a15": "攝生依根遍故。以招其眾侍從隨之。亦是表",
    "T36n1739_035:0967a16": "法眾也。主方神隨方迴轉引導其前者。方法",
    "T36n1739_035:0967a17": "也。法隨眾生根器。迴轉引接眾生。方無定相。",
    "T36n1739_035:0967a18": "即法無定相。足行神持蓮花以承其足者。表",
    "T36n1739_035:0967a19": "行無行無染無盡光神舒光破闇者。以教光破",
    "T36n1739_035:0967a20": "惑也。閻浮幢林神雨眾雜華者。明以廣多善",
    "T36n1739_035:0967a21": "言眾行引眾生。令住戒定慧香花故。不動藏",
    "T36n1739_035:0967a22": "地神現諸寶藏者。此是禪定行能現智慧之",
    "T36n1739_035:0967a23": "寶藏故。普光明虛空神莊嚴虛空者。明以正",
    "T36n1739_035:0967a24": "智慧觀照諸法莊嚴法空起差別智行差別行",
    "T36n1739_035:0967a25": "不離法空故。成就德海神雨摩尼寶者。明以",
    "T36n1739_035:0967a26": "普賢大願成就大慈悲之德普雨法雨利益眾",
    "T36n1739_035:0967a27": "生故。須彌山神頭頂禮敬曲躬合掌者。明謙",
    "T36n1739_035:0967a28": "下離慢恭敬行也。無礙力風神雨妙香花者。",
    "T36n1739_035:0967a29": "明柔軟語敬語無我語和悅語無麁惡語知時",
    "T36n1739_035:0967b01": "語不妄語利益語如法語讚歎語一切眾善語。",
    "T36n1739_035:0967b02": "皆為無礙力。風神雨妙香花所聞之者。戒定",
    "T36n1739_035:0967b03": "慧香華悉皆具足。是故易云巽為言說。風行",
    "T36n1739_035:0967b04": "於地上可以觀。此明君子之典禮雅言也。有",
    "T36n1739_035:0967b05": "所倣學以成仁德。故云風行地。地者坤也。坤",
    "T36n1739_035:0967b06": "為眾人。倣君子言教故有所可觀。此經以正",
    "T36n1739_035:0967b07": "智慧。風神口出正教言音為風出。合典禮之",
    "T36n1739_035:0967b08": "言為香華。春和主夜神莊嚴其身舉體投地",
    "T36n1739_035:0967b09": "者。明慈悲和悅常處生死之夜令眾生見者",
    "T36n1739_035:0967b10": "皆悉歡喜。發生善根名為春和主夜神。莊嚴",
    "T36n1739_035:0967b11": "其身投地者。明大慈大悲願行莊嚴投於生死",
    "T36n1739_035:0967b12": "之地教化安樂一切眾生。常覺主晝神執普照",
    "T36n1739_035:0967b13": "諸方摩尼幢住在虛空放大光明者明法空根",
    "T36n1739_035:0967b14": "本智照諸眾生以差別智度令解脫故。時善",
    "T36n1739_035:0967b15": "財童子詣比丘所已下申請所求。皆云已發",
    "T36n1739_035:0967b16": "無上菩提心者。明於初文殊師利所已發菩",
    "T36n1739_035:0967b17": "提心。即達菩提體無行無修無求無得無證。",
    "T36n1739_035:0967b18": "以此求菩薩道。即不離菩提心。但求菩薩道",
    "T36n1739_035:0967b19": "成菩提心。本自無成壞故。不可已求當求現",
    "T36n1739_035:0967b20": "求已發當發現發。若無如是念故。名為已發",
    "T36n1739_035:0967b21": "無上正覺之心故。出此三世心故。名為已發",
    "T36n1739_035:0967b22": "無上正覺之心。比丘答善財言我年既少出",
    "T36n1739_035:0967b23": "家又近。明始從十住初生諸佛智慧。而生此",
    "T36n1739_035:0967b24": "行。名為年少出家又近。此十行門列名前後",
    "T36n1739_035:0967b25": "行。是一時十迴向亦然。此三法一時行以智",
    "T36n1739_035:0967b26": "境界不出一剎那際。都該十信及十地十一",
    "T36n1739_035:0967b27": "地六位一時故。又初始發心不見生老前後",
    "T36n1739_035:0967b28": "際故。名為年少出家又近。我此生中者。即明",
    "T36n1739_035:0967b29": "不見始終之生中也。於三十八恒河沙佛所",
    "T36n1739_035:0967c01": "淨修梵行者。明十住十行十迴向以三十箇",
    "T36n1739_035:0967c02": "法均調智悲以此三十箇隨位佛因果法互參",
    "T36n1739_035:0967c03": "智悲無盡故云三十。不離八正道行門。故云",
    "T36n1739_035:0967c04": "三十八恒河沙佛所淨修梵行。前慈行童女。",
    "T36n1739_035:0967c05": "即云三十七恒河沙。即表三賢七覺之行。此",
    "T36n1739_035:0967c06": "云三十八恒河沙佛所者。即勝進至八正道",
    "T36n1739_035:0967c07": "故。三十八恒河沙佛者。總三賢之位八正道",
    "T36n1739_035:0967c08": "中佛因果也。總明發心之際正智現前破無",
    "T36n1739_035:0967c09": "明時。無量惡業滅無量智慧現前號為恒河",
    "T36n1739_035:0967c10": "沙佛數故。從一日一夜淨修梵行或七日七夜",
    "T36n1739_035:0967c11": "淨修梵行或有佛所半月一月一歲百歲乃至",
    "T36n1739_035:0967c12": "不可說歲乃至不可說劫滿足六波羅蜜者。",
    "T36n1739_035:0967c13": "此明出世道滿足六波羅蜜。餘四方便願力",
    "T36n1739_035:0967c14": "智波羅蜜等。是入生死成大悲行故。此是比",
    "T36n1739_035:0967c15": "丘但云六度不云十波羅蜜也。亦成道遺教",
    "T36n1739_035:0967c16": "入滅各差別悉能見者。明智境界順俗差殊",
    "T36n1739_035:0967c17": "智。無纖毫時分遷也。已上日月歲劫明時不",
    "T36n1739_035:0967c18": "遷也。又云。善男子我經行時。一念中一切十",
    "T36n1739_035:0967c19": "方皆悉現前。乃至不可說佛剎皆悉嚴淨。乃",
    "T36n1739_035:0967c20": "至不可說眾生差別行皆悉現前。乃至成就",
    "T36n1739_035:0967c21": "普賢行滿願力故。一念領受不可說不可說如",
    "T36n1739_035:0967c22": "來法。廣如經說。此一段明遠近含容不可遷。",
    "T36n1739_035:0967c23": "不可具陳。總不出一念者。意明經行所表法",
    "T36n1739_035:0967c24": "身智體無依。以智無依故。即智無表裏中邊",
    "T36n1739_035:0967c25": "故。以智無表裏故。即十方不遠十方無近。以",
    "T36n1739_035:0967c26": "智無遠近。體若虛空。明照十方。隨願起行。應",
    "T36n1739_035:0967c27": "根利物。不去不來。對現色身。如日現於眾水",
    "T36n1739_035:0967c28": "之內。以此智境界故。時日歲劫性自無遷。一",
    "T36n1739_035:0967c29": "念悉亡。古今多劫即纖毫不轉。遠近境界不",
    "T36n1739_035:0968a01": "出塵中。智為願使。願是智王。悲行神通普賢",
    "T36n1739_035:0968a02": "行海。皆由願使智。如聲聞緣覺。雖有神通。以",
    "T36n1739_035:0968a03": "無大願利眾生故。對普賢行願神通。猶如百",
    "T36n1739_035:0968a04": "千日光比一箇螢火也。餘意如經自明。法門",
    "T36n1739_035:0968a05": "名菩薩隨順燈解脫門者。明菩薩以自如來",
    "T36n1739_035:0968a06": "普光明智。順諸眾生行起差別智。教化眾生",
    "T36n1739_035:0968a07": "恒令發明無有休息。名菩薩隨順燈解脫門。",
    "T36n1739_035:0968a08": "此是歡喜行行檀波羅蜜為主。餘九為伴。以",
    "T36n1739_035:0968a09": "約智門中一行之中通修眾行。以約位門中",
    "T36n1739_035:0968a10": "偏修六波羅蜜出世之行。此十行初門。以將",
    "T36n1739_035:0968a11": "十住中智波羅蜜門。普印三世一切佛境界",
    "T36n1739_035:0968a12": "眾生境界無盡劫。總一時故。不出毫內故。已",
    "T36n1739_035:0968a13": "下例然。初終總爾。",
    "T36n1739_035:0968a14": "新華嚴經論卷第三十五"
}