{
    "T32n1671_001:0719a23": "福蓋正行所集經卷第一",
    "T32n1671_001:0719a25": "龍樹菩薩集",
    "T32n1671_001:0719a26": "西天譯經三藏朝散大夫",
    "T32n1671_001:0719a27": "試鴻臚卿宣梵大師賜紫",
    "T32n1671_001:0719a28": "沙門臣日稱等奉　詔譯",
    "T32n1671_001:0719a29": "　稽首禮諸佛　　及菩薩聖眾",
    "T32n1671_001:0719b01": "　能以淨智眼　　普導於群有",
    "T32n1671_001:0719b02": "　帝釋具千眼　　大自在三目",
    "T32n1671_001:0719b03": "　及日月光明　　皆不能遍照",
    "T32n1671_001:0719b04": "　那羅延二目　　變現諸色像",
    "T32n1671_001:0719b05": "　降伏阿修羅　　恃憍慢嗔恚",
    "T32n1671_001:0719b06": "　唯佛具智光　　滅惡除積暗",
    "T32n1671_001:0719b07": "　如以孔雀尾　　拂除諸垢毒",
    "T32n1671_001:0719b08": "　如來大丈夫　　頂舒白毫相",
    "T32n1671_001:0719b09": "　七匝右成螺　　潤澤極可愛",
    "T32n1671_001:0719b10": "　日月世燈明　　隱蔽皆不現",
    "T32n1671_001:0719b11": "　諸天及世人　　咸供養稱讚",
    "T32n1671_001:0719b12": "聞是說已。欲何所作。當於佛言。尊重愛樂。彼",
    "T32n1671_001:0719b13": "智光明。如燈遠照。能破愚癡翳障黑暗。是",
    "T32n1671_001:0719b14": "故開示佛之智眼。猶如大雲。能注甘雨。如秋",
    "T32n1671_001:0719b15": "滿月。能除熱惱。畢竟任持諸佛正法。增長",
    "T32n1671_001:0719b16": "一切佛之智慧。決定成就根力覺支。息除業",
    "T32n1671_001:0719b17": "惑二種風浪。不為愛河之所沒溺。乘正法船。",
    "T32n1671_001:0719b18": "至於彼岸。於施等行。應善修作。以諸珍寶。",
    "T32n1671_001:0719b19": "持用布施。壞貪過失。增益義利。樂持淨戒。讀",
    "T32n1671_001:0719b20": "誦經典。如是作已。汝諸比丘。於其福蓋。速得",
    "T32n1671_001:0719b21": "圓滿。",
    "T32n1671_001:0719b22": "如佛所說。於十善業。何不修作。心為貪使。猶",
    "T32n1671_001:0719b23": "如僮僕。身著快樂。不悟無常。數數追求。無有",
    "T32n1671_001:0719b24": "休息。由愚癡故。而生我慢。於己財寶。慳惜守",
    "T32n1671_001:0719b25": "護。諸來乞者。[卑*頁]面而去。未甞暫於空閑靜處。",
    "T32n1671_001:0719b26": "修持淨戒。習諸禪定。如佛所說利有情行。汝",
    "T32n1671_001:0719b27": "於是中。無所得也。又此財者。增長憍慢棹舉",
    "T32n1671_001:0719b28": "散亂。多起憂惱。生諸怖畏。覆障善道。是散壞",
    "T32n1671_001:0719b29": "法。是墮落法。是無常法。無有主宰。無所歸",
    "T32n1671_001:0719c01": "趣。於前後際。俱不可得。現在少樂。剎那不",
    "T32n1671_001:0719c02": "住。猶如夢境。幻化陽焰。乾闥婆城。及旋火",
    "T32n1671_001:0719c03": "輪。如彼芭蕉。中無有實。如水上沫。須臾散",
    "T32n1671_001:0719c04": "壞。愚夫不了。種種希取。以是緣故。多苦少",
    "T32n1671_001:0719c05": "樂。積集一切煩惱根本。是故應當作不堅想。",
    "T32n1671_001:0719c06": "作無常想。如是對治。則不為彼盜賊水火。官",
    "T32n1671_001:0719c07": "吏親屬。之所侵損。亦不為彼琰魔羅王之所",
    "T32n1671_001:0719c08": "吞噉。而於後世。決定成就快樂福報。由以財",
    "T32n1671_001:0719c09": "施。攝諸有情。是人同彼酤牟那花。榮盛開敷。",
    "T32n1671_001:0719c10": "眾所樂見。所有積集一切罪障。剎那消滅。猶",
    "T32n1671_001:0719c11": "如熾火。焚其乾薪。無有遺餘。如於恒河。滌諸",
    "T32n1671_001:0719c12": "垢染。悉得清淨。如摩尼寶。隨意成就諸來乞",
    "T32n1671_001:0719c13": "者。皆使滿足。咸共稱讚。是所依止。作勝吉",
    "T32n1671_001:0719c14": "祥。真實功德。美名遐布。離諸過患。壽命長",
    "T32n1671_001:0719c15": "遠。廣修梵行。則能破壞貪恚癡毒。邪見等咎。",
    "T32n1671_001:0719c16": "乘功德乘。永無墮落。若染污心耽著欲境。造",
    "T32n1671_001:0719c17": "黑業已。如誐摩那娑羅天子速疾遷謝。當知",
    "T32n1671_001:0719c18": "女人。惡露可厭。愚癡有情。爭競貪著。是著",
    "T32n1671_001:0719c19": "欲者。如彼渴人。飲其醎水。心無止足。如斷",
    "T32n1671_001:0719c20": "木根。不久枯槁。如山瀑流。不可隄障。如處",
    "T32n1671_001:0719c21": "蛇窟。為彼侵螫。如熱鐵團。觸生苦惱。如食",
    "T32n1671_001:0719c22": "毒果。後必為損。如草泫露。不得久停。如空",
    "T32n1671_001:0719c23": "浮雲。倏忽散滅。如沙為城。當亟摧毀。如坏",
    "T32n1671_001:0719c24": "為器。體非堅牢。如帝釋弓。不久隱沒。如乘",
    "T32n1671_001:0719c25": "破車。動即顛覆。猶如網羅。觸則為縛。一切",
    "T32n1671_001:0719c26": "災難。以為伴侶。是故正士應當捨離。",
    "T32n1671_001:0719c27": "又世尊言。若於五欲。不生貪著。現前獲得",
    "T32n1671_001:0719c28": "無量樂報。彼則能截煩惱瀑流。乘正法船。能",
    "T32n1671_001:0719c29": "到彼岸。我於三大阿僧祇劫。積集福行。始能",
    "T32n1671_001:0720a01": "獲得豐義味辯。為諸眾生。平等開示。汝等當",
    "T32n1671_001:0720a02": "詣空閑靜處。於我所說。研究思擇。如於乳中。",
    "T32n1671_001:0720a03": "求酥酪醍醐。如是知已。積集法財。及清淨物。",
    "T32n1671_001:0720a04": "以用布施。又諸如來。已出三界煩惱淤泥。成",
    "T32n1671_001:0720a05": "就清淨無漏勝德。方便開示知足之法。如勝",
    "T32n1671_001:0720a06": "園林。居者清涼。離諸熱惱。善修是行。得生",
    "T32n1671_001:0720a07": "梵天。我於是處。一切煩惱。不能動亂。一切",
    "T32n1671_001:0720a08": "怖畏。皆悉斷除。以是緣故。破壞輪迴。得成",
    "T32n1671_001:0720a09": "正覺。",
    "T32n1671_001:0720a10": "又諸如來。大悲相應。善能降伏一切外道。以",
    "T32n1671_001:0720a11": "清淨智。觀察揀擇。以柔軟言。攝受教誨。施",
    "T32n1671_001:0720a12": "以無畏。為說正法。令生信解。破壞魔網。於",
    "T32n1671_001:0720a13": "佛法中。心得安住。是大丈夫。能師子吼。如大",
    "T32n1671_001:0720a14": "龍象。威德特尊。興大雲雷。注甘露雨。無漏戒",
    "T32n1671_001:0720a15": "定。妙香薰修。諸有所作。皆不唐捐。為諸眾",
    "T32n1671_001:0720a16": "生。宣說法要。離諸很惱。令眾悅豫。如劫波",
    "T32n1671_001:0720a17": "樹。敷柔軟花。最上法藥。蠲除心垢。",
    "T32n1671_001:0720a18": "如世尊說。持淨戒者。則有善法。離諸憂怖。得",
    "T32n1671_001:0720a19": "安隱樂。能越苦海。到於彼岸。善破四魔。所語",
    "T32n1671_001:0720a20": "天魔。蘊魔。死魔。及煩惱魔。是人則能吹大法",
    "T32n1671_001:0720a21": "螺。擊大法鼓。燃大法炬。心淨歡喜。利益一切。",
    "T32n1671_001:0720a22": "教化天人。為作佛事。又諸如來。無量劫中。",
    "T32n1671_001:0720a23": "積功累德。修習智慧。而能成就無礙辯才。四",
    "T32n1671_001:0720a24": "無所畏。十種智力。方便通達菩提分法。能以",
    "T32n1671_001:0720a25": "智箭。破諸魔怨。現證如是諸功德已。於三界",
    "T32n1671_001:0720a26": "中。最為第一。為諸有情。作大慈父。",
    "T32n1671_001:0720a27": "又諸如來。由具十種殊勝智力。化諸外道。而",
    "T32n1671_001:0720a28": "為弟子。於佛智戒。深生樂欲。最初證聖。曰憍",
    "T32n1671_001:0720a29": "陳如。能決愚癡暗鈍瞖膜。於正法中。最為殊",
    "T32n1671_001:0720b01": "特。曰摩訶迦葉。優樓頻螺迦葉。於梵志中。",
    "T32n1671_001:0720b02": "為其上首。服佛法藥。愈煩惱病。曰尊者舍利",
    "T32n1671_001:0720b03": "子。能以智鉤。制心狂象。有大神力。曰大目",
    "T32n1671_001:0720b04": "乾連。具修勝行。躡正法梯。安處清淨解脫",
    "T32n1671_001:0720b05": "樓閣。謂阿[少/兔]樓馱。賓頭盧。頗羅墮闍。摩訶俱",
    "T32n1671_001:0720b06": "絺羅。阿難陀等。又能化度頻婆娑羅王。於佛",
    "T32n1671_001:0720b07": "法中。深生信解。尊重恭敬。為佛弟子。是諸聖",
    "T32n1671_001:0720b08": "者。皆以智斧。伐緣生樹。離諸妄念。希一切",
    "T32n1671_001:0720b09": "智。捨外道見。伏除我慢。悉能成就一切功",
    "T32n1671_001:0720b10": "德。",
    "T32n1671_001:0720b11": "若於四大毒蛇。五蘊空聚。妄為主宰。則無解",
    "T32n1671_001:0720b12": "脫。當以慧劍。而斷裂之。又智眼觀六處境界。",
    "T32n1671_001:0720b13": "猶如冤賊。十二處等。猶如叢棘。善入解者。",
    "T32n1671_001:0720b14": "不為內外煩惱爁焰之所燒逼。是人則為善",
    "T32n1671_001:0720b15": "持淨戒。住忍辱地。得念處分。具智光明。破無",
    "T32n1671_001:0720b16": "明暗。彼則能飲八聖道水。復能開發菩提分",
    "T32n1671_001:0720b17": "花。是能超越三世樓閣。斷諸有結。入智慧海。",
    "T32n1671_001:0720b18": "於菩提場。結加趺坐。善住四禪無漏勝定。受",
    "T32n1671_001:0720b19": "用一切無上法樂。",
    "T32n1671_001:0720b20": "又諸愚夫。壞善法分。樂著世間五欲境界。如",
    "T32n1671_001:0720b21": "風觸露。不能長久漂流苦海。不得解脫。見法",
    "T32n1671_001:0720b22": "橋梁。捨而遠去。",
    "T32n1671_001:0720b23": "如經中說。昔婆羅門有一長者。欲以利劍。害",
    "T32n1671_001:0720b24": "彼女人。忽覩如來。高聲唱言。願佛救度。即得",
    "T32n1671_001:0720b25": "解脫。又如央崛摩羅。欲害母等。又能降伏長",
    "T32n1671_001:0720b26": "爪梵志。起大我慢。令入佛法。飡正法味。亦",
    "T32n1671_001:0720b27": "令一切愚癡之人。聞是說已。捨除憍慢。亦如",
    "T32n1671_001:0720b28": "惡龍。心懷熱惱吐猛毒氣。損傷苗稼。又如夜",
    "T32n1671_001:0720b29": "叉以惡眼視百千眾生。而為損害。如眾商人。",
    "T32n1671_001:0720c01": "沒於大海。為底彌魚。欲即吞噉。如是恐怖。",
    "T32n1671_001:0720c02": "諸惡險難。唯除如來能為救度。又如日月怖",
    "T32n1671_001:0720c03": "阿修羅。帝釋天主怖墮惡道。梵王異執。計我",
    "T32n1671_001:0720c04": "為常。諸如是等。不真實見。輪迴往來。受諸逼",
    "T32n1671_001:0720c05": "迫。使聞正法。咸得悟解。飲解脫味。破無明",
    "T32n1671_001:0720c06": "[聲耳+卵]。彼智光明。如月清淨。是故當於如來言",
    "T32n1671_001:0720c07": "教。深生尊重。親近法師。樂聞正法。究真實",
    "T32n1671_001:0720c08": "義。如教奉行。彼外道教。是輪迴法。諸有智",
    "T32n1671_001:0720c09": "者。當善思之。",
    "T32n1671_001:0720c10": "又牟尼尊。說甘露法。為智光明。破諸癡暗。",
    "T32n1671_001:0720c11": "如處高峯。俯視群物。積聚非法。如堆糞壤。當",
    "T32n1671_001:0720c12": "以智鍤。而屏去之。摧諸魔怨。破諸異論。令",
    "T32n1671_001:0720c13": "入解已。發生智心。皆得遣除身心熱惱。一切",
    "T32n1671_001:0720c14": "罪惡。皆得消殄。彼牟尼言。如蓋廣蔭。蔽煩惱",
    "T32n1671_001:0720c15": "日。而獲清涼。若能彩畫造作佛像。以香花鬘。",
    "T32n1671_001:0720c16": "隨分供養。乃為生天之階漸也。依佛言故。所",
    "T32n1671_001:0720c17": "有業障。剎那清淨。禪定解脫。皆得現前。非如",
    "T32n1671_001:0720c18": "外道。一生虛擲。無所修作。起邪妄見。依恒河",
    "T32n1671_001:0720c19": "水。洗求解脫。如是知已。應當勇猛越魔境界。",
    "T32n1671_001:0720c20": "執持慧劍。破煩惱賊。壞生死輪。裂纏蓋網。具",
    "T32n1671_001:0720c21": "淨智眼。滅諸癡暗。息貪愛心。降嗔毒蛇。斷諸",
    "T32n1671_001:0720c22": "邪見。摧我慢山。於佛生處。愛樂尊重。散娑羅",
    "T32n1671_001:0720c23": "花。而為供養。如意所求。皆得成就。離諸毀",
    "T32n1671_001:0720c24": "謗。解脫諸怖。安住諸佛真實正理。離生滅相。",
    "T32n1671_001:0720c25": "得寂靜樂。應當一心樂欲聞法。",
    "T32n1671_001:0720c26": "如是我聞。一時佛住舍衛城。祇樹給孤獨園。",
    "T32n1671_001:0720c27": "是時眾會。有二外道。曰迦毘羅大仙。烏嚧迦",
    "T32n1671_001:0720c28": "大仙。捨本邪見。入解佛智。善除癡暗。能越苦",
    "T32n1671_001:0720c29": "海。作是思惟。云何如來成就清淨廣大福蓋",
    "T32n1671_001:0721a01": "功德乃爾。殊妙色相。如鎔真金。巍巍挺特。猶",
    "T32n1671_001:0721a02": "若須彌。三十二種大丈夫相。及八十種隨形",
    "T32n1671_001:0721a03": "妙好。顯現分明。端嚴無匹。一切塵垢。所不",
    "T32n1671_001:0721a04": "能染。現丈六身。光明晃耀。盡虛空界。若幽若",
    "T32n1671_001:0721a05": "顯。無不遍矚。目如廣大青蓮花葉。眉間毫相。",
    "T32n1671_001:0721a06": "如秋滿月。其面光澤。微妙可愛。髮紺青色。如",
    "T32n1671_001:0721a07": "孔雀尾。頂相平滿。如天帝蓋。清淨肉髻。如摩",
    "T32n1671_001:0721a08": "尼寶。舉身金光。燦然相照。一切眾生之所樂",
    "T32n1671_001:0721a09": "見。譬如群蜂採妙花香。一一相好。觀無厭足。",
    "T32n1671_001:0721a10": "如春開發拘蘇摩花。是時如來。如彼外道心",
    "T32n1671_001:0721a11": "之所念。以淨智眼。觀彼無量無邊世界一切",
    "T32n1671_001:0721a12": "眾生。生大憐愍。而告之曰。汝善男子。我於",
    "T32n1671_001:0721a13": "三大阿僧祇劫。修習無量清淨正行。積集廣",
    "T32n1671_001:0721a14": "大無邊福智。非以少因。而能獲得。安住無盡",
    "T32n1671_001:0721a15": "功德寶藏。以大悲心。決定拔濟無量百千地",
    "T32n1671_001:0721a16": "獄眾生。離冤親想。咸令息苦。",
    "T32n1671_001:0721a17": "福蓋正行所集經卷第一"
}