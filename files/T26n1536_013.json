{
    "T26n1536_013:0420c05": "阿毘達磨集異門足論卷第十三",
    "T26n1536_013:0420c07": "尊者舍利子說",
    "T26n1536_013:0420c08": "三藏法師玄奘奉　詔譯",
    "T26n1536_013:0420c09": "五法品第六之三",
    "T26n1536_013:0420c10": "◎五能忍功德者，一者不暴惡；二者不憂悔；",
    "T26n1536_013:0420c11": "三者眾生愛樂；四者十方善名流布；五者身",
    "T26n1536_013:0420c12": "壞命終當生善趣天上。云何不暴惡？答，諸有",
    "T26n1536_013:0420c13": "能忍補特伽羅，能忍因緣，不集刀杖不為損",
    "T26n1536_013:0420c14": "害，名不暴惡。云何不憂悔？答：諸有能忍補特",
    "T26n1536_013:0420c15": "伽羅，能忍因緣，行身妙行、行語妙行、行意妙",
    "T26n1536_013:0420c16": "行，彼行身語意妙行已，不生憂悔身心清涼，",
    "T26n1536_013:0420c17": "名不憂悔。云何眾生愛樂？答：諸有能忍補特",
    "T26n1536_013:0420c18": "伽羅，能忍因緣，罵不反罵、嗔不反嗔、打不反",
    "T26n1536_013:0420c19": "打、害不反害、弄不反弄，由此眾生悉皆愛樂，",
    "T26n1536_013:0420c20": "彼由如是不反罵等緣故，名眾生愛樂。云何",
    "T26n1536_013:0420c21": "十方善名流布？答：諸有能忍補特伽羅，能忍",
    "T26n1536_013:0420c22": "因緣，常無鬪諍，不相言訟、輕弄毀蔑，由此十",
    "T26n1536_013:0420c23": "方善名流布。彼由如是無鬪諍等緣故，說十",
    "T26n1536_013:0420c24": "方善名流布。云何身壞命終當生善趣天上？",
    "T26n1536_013:0420c25": "答：諸有能忍補特伽羅，能忍因緣，多行增上",
    "T26n1536_013:0420c26": "身妙行、語妙行、意妙行，彼行增上身語意妙",
    "T26n1536_013:0420c27": "行已，身壞命終當生善趣天世界中受諸妙",
    "T26n1536_013:0420c28": "樂，故說身壞命終當生善趣天上。",
    "T26n1536_013:0420c29": "五損減者，云何為五？一者親屬損減；二者財",
    "T26n1536_013:0421a01": "富損減；三者無病損減；四者戒損減；五者見",
    "T26n1536_013:0421a02": "損減。親屬損減云何？答：若有親屬遭諸災害，",
    "T26n1536_013:0421a03": "謂由王故賊故火故水故死故，又少親屬亦",
    "T26n1536_013:0421a04": "得名為親屬損減，如是名為親屬損減。問：何",
    "T26n1536_013:0421a05": "故名為親屬損減？答：以如是法，非可愛、非可",
    "T26n1536_013:0421a06": "樂、非可忍、無救護、有違損、不可意，是故名為",
    "T26n1536_013:0421a07": "親屬損減。財富損減云何？答：若有財富遭諸",
    "T26n1536_013:0421a08": "災害，謂由王故賊故火故水故怨故，又少財",
    "T26n1536_013:0421a09": "寶亦得名為財富損減，如是名為財富損減。",
    "T26n1536_013:0421a10": "問：何故名為財富損減？答：以如是法，非可愛、",
    "T26n1536_013:0421a11": "非可樂、非可喜、非可意，餘如前說。無病損減",
    "T26n1536_013:0421a12": "云何？答：若於身中遭如是病，謂頭痛等，廣",
    "T26n1536_013:0421a13": "說如前，又此身中多有疹疾亦得名為無病",
    "T26n1536_013:0421a14": "損減，如是名為無病損減。問：何故名為無病",
    "T26n1536_013:0421a15": "損減？答：以如是法，非可愛等，廣說如前。戒損",
    "T26n1536_013:0421a16": "減云何？答：害生命、不與取、欲邪行、虛誑語、",
    "T26n1536_013:0421a17": "離間語、麁惡語、雜穢語，又諸所有不善戒、若",
    "T26n1536_013:0421a18": "諸所有非理所引戒、若諸所有障礙定戒，如",
    "T26n1536_013:0421a19": "是一切名戒損減。問：何故名為戒損減耶？答：",
    "T26n1536_013:0421a20": "以如是法，非可愛、非可樂、非可忍、無救護、有",
    "T26n1536_013:0421a21": "違損、不可意。以如是法，非可愛果、非可樂果、",
    "T26n1536_013:0421a22": "非可喜果、非可意果、非適意果、不悅意果。以",
    "T26n1536_013:0421a23": "如是法，非可愛異熟、非可樂異熟、非可喜異",
    "T26n1536_013:0421a24": "熟、非可意異熟、非適意異熟、不悅意異熟。是",
    "T26n1536_013:0421a25": "故名為戒損減。見損減云何？答：諸所有見，無",
    "T26n1536_013:0421a26": "施與、無祠祀、無愛樂，乃至廣說。又諸所有不",
    "T26n1536_013:0421a27": "善見、若諸所有非理所引見、若諸所有障礙",
    "T26n1536_013:0421a28": "定見，如是一切名見損減。問：何故名為見損",
    "T26n1536_013:0421a29": "減耶？答：以如是法，非可愛，廣說乃至不悅意",
    "T26n1536_013:0421b01": "異熟，是故名為見損減。",
    "T26n1536_013:0421b02": "五圓滿者，云何為五？一者親屬圓滿；二者財",
    "T26n1536_013:0421b03": "富圓滿；三者無病圓滿；四者戒圓滿；五者見",
    "T26n1536_013:0421b04": "圓滿。親屬圓滿云何？答：若有親屬無諸災害，",
    "T26n1536_013:0421b05": "謂非王故賊故火故水故死故，又多親屬亦",
    "T26n1536_013:0421b06": "得名為親屬圓滿，如是名為親屬圓滿。問：何",
    "T26n1536_013:0421b07": "故名為親屬圓滿？答：以如是法，可愛、可樂、可",
    "T26n1536_013:0421b08": "忍、有救護、無違損、稱可意，是故名為親屬圓",
    "T26n1536_013:0421b09": "滿。財富圓滿云何？答：若有財富無諸災害，謂",
    "T26n1536_013:0421b10": "非王故賊故火故水故怨故，又多財寶亦得",
    "T26n1536_013:0421b11": "名為財富圓滿，如是名為財富圓滿。問：何故",
    "T26n1536_013:0421b12": "名為財富圓滿？答：以如是法，可愛、可樂、可喜、",
    "T26n1536_013:0421b13": "可意，餘如前說。無病圓滿云何？答：若於身中",
    "T26n1536_013:0421b14": "無如是病，謂頭痛等，廣說如前，又此身中無",
    "T26n1536_013:0421b15": "諸疹疾亦得名為無病圓滿，如是名為無病",
    "T26n1536_013:0421b16": "圓滿。問：何故名為無病圓滿？答：以如是法，是",
    "T26n1536_013:0421b17": "可愛等，廣說如前。戒圓滿云何？答：離斷生命、",
    "T26n1536_013:0421b18": "離不與取、離欲邪行、離虛誑語、離離間語、離",
    "T26n1536_013:0421b19": "麁惡語、離雜穢語，又諸所有善戒、若諸所有",
    "T26n1536_013:0421b20": "如理所引戒、若諸所有不障礙定戒，如是一",
    "T26n1536_013:0421b21": "切名戒圓滿。問：何故名為戒圓滿耶？答：以如",
    "T26n1536_013:0421b22": "是法，可愛、可樂、可忍、有救護、無違損、稱可意。",
    "T26n1536_013:0421b23": "以如是法，可愛果、可樂果、可喜果、可意果、適",
    "T26n1536_013:0421b24": "意果、悅意果。以如是法，可愛異熟、可樂異熟、",
    "T26n1536_013:0421b25": "可喜異熟、可意異熟、適意異熟、悅意異熟。是",
    "T26n1536_013:0421b26": "故名為戒圓滿。見圓滿云何？答：諸所有見，有",
    "T26n1536_013:0421b27": "施與、有祠祀、有愛樂，乃至廣說，又諸所有善",
    "T26n1536_013:0421b28": "見、若諸所有如理所引見、若諸所有不障礙",
    "T26n1536_013:0421b29": "定見，如是一切名見圓滿。問：何故名為見圓",
    "T26n1536_013:0421c01": "滿耶？答：以如是法，是可愛，廣說乃至悅意異",
    "T26n1536_013:0421c02": "熟，是故名為見圓滿。",
    "T26n1536_013:0421c03": "五語路者，云何為五？一者或時語或非時語；",
    "T26n1536_013:0421c04": "二者或實語或不實語；三者或引義利語或",
    "T26n1536_013:0421c05": "引無義利語；四者或細軟語或麁獷語；五者",
    "T26n1536_013:0421c06": "或慈愍語或嗔恚語。或時語或非時語者，問：",
    "T26n1536_013:0421c07": "云何非時語？答：有二種非時：一者內、二者外。",
    "T26n1536_013:0421c08": "內非時云何？答：且如舉他罪苾芻，或貪纏所",
    "T26n1536_013:0421c09": "纏、或嗔纏所纏、或癡纏所纏、或遭劇苦、或",
    "T26n1536_013:0421c10": "有重病、或復不能與他言論，是為內非時。外",
    "T26n1536_013:0421c11": "非時云何？答：且如舉他罪苾芻，所欲舉者，或",
    "T26n1536_013:0421c12": "貪纏所纏、或嗔纏所纏、或癡纏所纏、或遭劇",
    "T26n1536_013:0421c13": "苦、或有重病、或復不能受他言論、或未受具",
    "T26n1536_013:0421c14": "補特伽羅現在前住，是名外非時。此中所有",
    "T26n1536_013:0421c15": "若內非時若外非時，總略為一數為非時，如",
    "T26n1536_013:0421c16": "是時語名非時語。問：云何時語？答有二種時：",
    "T26n1536_013:0421c17": "一者內、二者外。內時云何？答：且如舉他罪苾",
    "T26n1536_013:0421c18": "芻，非貪纏所纏、非嗔纏所纏、非癡纏所纏、無",
    "T26n1536_013:0421c19": "劇苦、無重病、復有堪能與他言論，是名內時。",
    "T26n1536_013:0421c20": "外時云何？答：且如舉他罪苾芻，所欲舉者，非",
    "T26n1536_013:0421c21": "貪纏所纏、非嗔纏所纏、非癡纏所纏、無劇苦、",
    "T26n1536_013:0421c22": "無重病、復有堪能受他言論、無未受具補特",
    "T26n1536_013:0421c23": "伽羅現在前住，是名外時。此中所有內時外",
    "T26n1536_013:0421c24": "時，總略為一數之為時，如是時語名為時語。",
    "T26n1536_013:0421c25": "是故名為或時語或非時語。或實語或不實語",
    "T26n1536_013:0421c26": "者，問：云何不實語？答：且如苾芻舉他苾芻，不",
    "T26n1536_013:0421c27": "見不聞不疑，犯戒、犯見、犯軌則、犯淨命罪。彼",
    "T26n1536_013:0421c28": "如是語名不實語。問云何實語？答：且如苾芻",
    "T26n1536_013:0421c29": "舉他苾芻，實見實聞實疑，犯戒、犯見、犯軌則、",
    "T26n1536_013:0422a01": "犯淨命罪，彼如是語名為實語。是故名為或",
    "T26n1536_013:0422a02": "實語或不實語。或引義利語或引無義利語",
    "T26n1536_013:0422a03": "者，問：云何引無義利語？答：且如苾芻舉他苾",
    "T26n1536_013:0422a04": "芻犯戒、犯見、犯軌則、犯淨命罪。然他苾芻於",
    "T26n1536_013:0422a05": "如是罪，已陳首、已發露、已顯示、已悔除。實無",
    "T26n1536_013:0422a06": "餘言有餘，彼如是語名引無義利語。問：云何",
    "T26n1536_013:0422a07": "引義語？答：且如苾芻舉他苾芻犯戒、犯見、犯",
    "T26n1536_013:0422a08": "軌則、犯淨命罪。然他苾芻於如是罪，未陳首、",
    "T26n1536_013:0422a09": "未發露、未顯示、未悔除，或有餘言有餘，彼如",
    "T26n1536_013:0422a10": "是語名引義利語。是故名為或引義利語或",
    "T26n1536_013:0422a11": "引無義利語。或細軟語或麁獷語者，問：云何",
    "T26n1536_013:0422a12": "麁獷語？答：且如苾芻，於他苾芻結恨憤發兇",
    "T26n1536_013:0422a13": "暴惡意，作如是言：「汝見如是所犯罪不？汝是",
    "T26n1536_013:0422a14": "惡沙門、愚鈍沙門、無羞恥沙門，難調難伏。汝",
    "T26n1536_013:0422a15": "應陳首如是諸罪，勿有覆藏。」彼如是語，名麁",
    "T26n1536_013:0422a16": "獷語。問：云何細軟語？答：且如苾芻往他苾芻",
    "T26n1536_013:0422a17": "所，作如是言：「具壽已犯如是如是罪，應陳首、",
    "T26n1536_013:0422a18": "應發露，勿覆藏。陳首則安樂，不陳首不安樂。」",
    "T26n1536_013:0422a19": "彼如是語，名細軟語。是故名為或細軟語或",
    "T26n1536_013:0422a20": "麁獷語。或慈慜語或嗔恚語者，問：云何嗔恚",
    "T26n1536_013:0422a21": "語？答：且如苾芻，於他苾芻有嗔恚心、有損害",
    "T26n1536_013:0422a22": "心，而舉犯戒、犯見、犯軌則、犯淨命罪。彼如是",
    "T26n1536_013:0422a23": "語，名嗔恚語。問：云何慈慜語？答：且如苾芻，於",
    "T26n1536_013:0422a24": "他苾芻有慈慜心與慈慜具，往至其所舉所",
    "T26n1536_013:0422a25": "犯戒、犯見、犯軌則、犯淨命罪。彼如是語，名慈",
    "T26n1536_013:0422a26": "慜語。是故名為或慈慜語或嗔恚語。",
    "T26n1536_013:0422a27": "五無堪能處者，云何為五？謂阿羅漢苾芻諸",
    "T26n1536_013:0422a28": "漏已盡，無復堪能故思斷生命、無復堪不與",
    "T26n1536_013:0422a29": "物盜心取、無復堪行非梵行習婬欲法、無復",
    "T26n1536_013:0422b01": "堪能正知說虛誑語、無復堪能貯積受用諸",
    "T26n1536_013:0422b02": "欲樂具。阿羅漢苾芻諸漏已盡無復堪能故",
    "T26n1536_013:0422b03": "思斷生命者，謂由彼因彼緣故思斷生命，阿",
    "T26n1536_013:0422b04": "羅漢苾芻諸漏已盡故，於彼因緣已永斷已",
    "T26n1536_013:0422b05": "遍知，如斷樹根截多羅頂，令後有趣成不生",
    "T26n1536_013:0422b06": "法故，名阿羅漢苾芻諸漏已盡無復堪能故",
    "T26n1536_013:0422b07": "思斷生命。阿羅漢苾芻諸漏已盡無復堪能",
    "T26n1536_013:0422b08": "不與物盜心取、行非梵行習婬欲法、正知說",
    "T26n1536_013:0422b09": "虛誑語亦爾。阿羅漢苾芻諸漏已盡無復堪",
    "T26n1536_013:0422b10": "能貯積受用諸欲樂具者，謂由彼因彼緣貯",
    "T26n1536_013:0422b11": "積受用諸欲樂具，阿羅漢苾芻諸漏已盡故，",
    "T26n1536_013:0422b12": "於彼因緣已永斷已遍知，如斷樹根截多羅",
    "T26n1536_013:0422b13": "頂，令後有趣成不生法故，名阿羅漢苾芻諸",
    "T26n1536_013:0422b14": "漏已盡無復堪能貯積受用諸欲樂具。",
    "T26n1536_013:0422b15": "五勝支者，云何為五？具壽當知，諸聖弟子於",
    "T26n1536_013:0422b16": "如來所修植淨信根生安住，不為沙門或婆",
    "T26n1536_013:0422b17": "羅門或天魔梵或餘世間如法引奪，是名第",
    "T26n1536_013:0422b18": "一勝支。復次具壽，諸聖弟子無諂無誑淳直",
    "T26n1536_013:0422b19": "性類，於大師有智同梵行者所如實自顯，是",
    "T26n1536_013:0422b20": "名第二勝支。復次具壽，諸聖弟子少疾無病，",
    "T26n1536_013:0422b21": "成等熟腹非極冷熱，時節調和無諸苦惱，由",
    "T26n1536_013:0422b22": "斯飲食易正消化，是名第三勝支。復次具壽，",
    "T26n1536_013:0422b23": "諸聖弟子勤精進住有勢有勤、有勇堅猛，於",
    "T26n1536_013:0422b24": "諸善法常不捨軛，假使唯餘皮筋骨在、身諸",
    "T26n1536_013:0422b25": "血肉皆悉乾枯，為得所求殊勝善法，發勤精",
    "T26n1536_013:0422b26": "進有勢有勤、有勇堅猛不捨善軛，若求證得",
    "T26n1536_013:0422b27": "精進熾然終無中廢，是名第四勝支。復次具",
    "T26n1536_013:0422b28": "壽，諸聖弟子具慧安住成就世間，有出沒慧、",
    "T26n1536_013:0422b29": "聖慧、出慧、善通達慧，彼所作慧正盡苦慧，是",
    "T26n1536_013:0422c01": "名第五勝支。於如來所修植淨信者，如來云",
    "T26n1536_013:0422c02": "何？答：應正等覺說名如來。淨信云何？答：若依",
    "T26n1536_013:0422c03": "出離遠離所生善法，諸信信性隨順性印可",
    "T26n1536_013:0422c04": "性，已愛樂當愛樂現愛樂性心清淨性，故名",
    "T26n1536_013:0422c05": "淨信。即此淨信，於如來所已修植、當修植、現",
    "T26n1536_013:0422c06": "修植，由斯故說於如來所修植淨信。言根生",
    "T26n1536_013:0422c07": "者，謂此淨信有二種根：一者無漏智；二者無",
    "T26n1536_013:0422c08": "漏善根，故名根生。言安住者，謂由如是行相",
    "T26n1536_013:0422c09": "根生，即由如是行相安住；若由如是行相安",
    "T26n1536_013:0422c10": "住，即由如是行相根生。故名安住。不能引奪",
    "T26n1536_013:0422c11": "者，謂由成就如是淨信，一切世間若天若魔",
    "T26n1536_013:0422c12": "若梵若沙門若婆羅門若餘眾生諸天人類，",
    "T26n1536_013:0422c13": "皆不能引不能奪不能引奪、不能傾不能等",
    "T26n1536_013:0422c14": "傾不能等極傾、不能搖不能等搖不能等極搖、",
    "T26n1536_013:0422c15": "不能動不能等動不能等極動。是故說為不",
    "T26n1536_013:0422c16": "能引奪。是名第一者，漸次順次相續次第數",
    "T26n1536_013:0422c17": "為第一。言勝支者，謂由淨信增盛，諸善男子",
    "T26n1536_013:0422c18": "或善女人後後轉勝，故名勝支。言無諂者，諂",
    "T26n1536_013:0422c19": "云何？答：諸心險性，若心姦性、若心曲性、心雜",
    "T26n1536_013:0422c20": "亂性、心不顯了性、心不正直性、心不調善性，",
    "T26n1536_013:0422c21": "皆名為諂。無如是諂，故名無諂。言無誑者，誑",
    "T26n1536_013:0422c22": "云何？答：偽斗偽秤、偽函偽語，於他罔帽極罔",
    "T26n1536_013:0422c23": "帽遍罔帽，罔帽業欺弄迷惑，皆名為誑。無如",
    "T26n1536_013:0422c24": "是誑，故名無誑。淳直性類者，謂重顯了無諂",
    "T26n1536_013:0422c25": "誑性，是故復說淳直性類。於大師有智同梵",
    "T26n1536_013:0422c26": "行者所如實自顯者，大師云何？答：謂諸如來、",
    "T26n1536_013:0422c27": "應、正等覺說名大師。有智同梵行者云何？答：",
    "T26n1536_013:0422c28": "謂舍利子、大採菽氏、大營搆氏、大迦葉波、",
    "T26n1536_013:0422c29": "大執藏、大劫庀那、大迦多衍那、大准陀、大",
    "T26n1536_013:0423a01": "善見、大路、大名、無滅、欲樂、金毘羅等，皆名有",
    "T26n1536_013:0423a02": "智同梵行者。若彼具壽多貪嗔癡有所違犯，",
    "T26n1536_013:0423a03": "便於大師及諸有智同梵行所，如實陳首施",
    "T26n1536_013:0423a04": "設建立分別顯了，發露開示無所覆藏，由斯",
    "T26n1536_013:0423a05": "故說於大師有智同梵行者所如實自顯。是",
    "T26n1536_013:0423a06": "名第二者，漸次順次相續次第數為第二。言",
    "T26n1536_013:0423a07": "勝支者，謂由無諂誑增盛，諸善男子或善女",
    "T26n1536_013:0423a08": "人後後轉勝，故名勝支。言少疾者，多疾云何？",
    "T26n1536_013:0423a09": "答：謂頭痛等，乃至廣說，及餘多種逼惱疹疾",
    "T26n1536_013:0423a10": "能生種種不安隱觸住在身中，皆名多疾。如",
    "T26n1536_013:0423a11": "是疾無，故名少疾。言無病者，重顯少疾。成等",
    "T26n1536_013:0423a12": "熟腹非極冷熱，時節調和無諸苦惱，由斯飲",
    "T26n1536_013:0423a13": "食易正消化者，謂彼成就非極冷熱，平等成",
    "T26n1536_013:0423a14": "就生熟二藏。若有成就極冷藏者，諸所飲噉",
    "T26n1536_013:0423a15": "極遲成就，令身沈重無所堪任，不能精勤修",
    "T26n1536_013:0423a16": "勝斷行。若有成就極熱藏者，諸所飲噉極速",
    "T26n1536_013:0423a17": "成熟，令身羸劣無所堪任，不能精勤修勝斷",
    "T26n1536_013:0423a18": "行。由彼成就非極冷熱生熟二藏，時節調和",
    "T26n1536_013:0423a19": "無諸苦惱，有所飲噉易正消化，令身強盛有",
    "T26n1536_013:0423a20": "所堪任故，能精勤修勝斷行。是名第三者，漸",
    "T26n1536_013:0423a21": "次順次相續次第數為第三。言勝支者，謂由少",
    "T26n1536_013:0423a22": "疾等增盛，諸善男子或善女人後後轉勝，故",
    "T26n1536_013:0423a23": "名勝支。勤精進住者，精進云何？答：若於出離",
    "T26n1536_013:0423a24": "遠離所生善法，精勤勇猛勢用策勵，不可制",
    "T26n1536_013:0423a25": "伏策心相續，是名精進。由彼成就如是精進，",
    "T26n1536_013:0423a26": "於所修習能行勝行進趣證會，是故說為勤",
    "T26n1536_013:0423a27": "精進住。言有勢者，謂彼上品精進圓滿，故名",
    "T26n1536_013:0423a28": "有勢。言有勤者，謂即顯示精進堅固，故名有",
    "T26n1536_013:0423a29": "勤。言有勇堅猛者，謂由成就精進力故，勇決",
    "T26n1536_013:0423b01": "而取、堅住而取、猛利而取，諸有所取是善非",
    "T26n1536_013:0423b02": "惡，隨所取相守護不捨，如獲他國善能守護，",
    "T26n1536_013:0423b03": "是故說為有勇堅猛。於諸善法常不捨軛者，",
    "T26n1536_013:0423b04": "謂於善法不捨勤勇精進無斷，是故說為於",
    "T26n1536_013:0423b05": "諸善法常不捨軛。為得所求殊勝善法，若未",
    "T26n1536_013:0423b06": "證得精進熾然終無中廢者，謂若未得阿羅",
    "T26n1536_013:0423b07": "漢果，精進熾然常無懈廢，由斯故說為得所",
    "T26n1536_013:0423b08": "求殊勝善法，若未證得精進熾然終無中廢。",
    "T26n1536_013:0423b09": "是名第四者，漸次順次相續次第數為第四。",
    "T26n1536_013:0423b10": "言勝支者，謂由精進增盛，諸善男子或善女",
    "T26n1536_013:0423b11": "人後後轉勝，故名勝支。具慧安住者，慧云何？",
    "T26n1536_013:0423b12": "答：若依出離遠離所生善法，於諸法相能簡",
    "T26n1536_013:0423b13": "擇極簡擇，廣說乃至毘鉢舍那，是名為慧。言",
    "T26n1536_013:0423b14": "安住者，謂由成就如是慧故，於諸法相能行",
    "T26n1536_013:0423b15": "勝行進趣證會，由斯故說具慧安住。成就世",
    "T26n1536_013:0423b16": "間有出沒慧者，世間謂五取蘊。云何為五？謂",
    "T26n1536_013:0423b17": "色取蘊受想行識取蘊。彼由成就如是慧故，",
    "T26n1536_013:0423b18": "能如實知此五取蘊生及變壞，由斯故說成就",
    "T26n1536_013:0423b19": "世間有出沒慧。言聖慧者，有二種聖：一者善",
    "T26n1536_013:0423b20": "故聖；二者無漏故聖。此慧具由二種聖故，說",
    "T26n1536_013:0423b21": "名為聖故名聖慧。言出慧者，謂彼成就如是",
    "T26n1536_013:0423b22": "慧故，能出離欲界及能出離色無色界，故名",
    "T26n1536_013:0423b23": "出慧。善通達慧者，謂彼成就如是慧故，於苦",
    "T26n1536_013:0423b24": "集滅道諦由苦集滅道相能通達善通達各",
    "T26n1536_013:0423b25": "別通達，是故名為善通達慧。彼所作慧者，謂",
    "T26n1536_013:0423b26": "彼所引學無間道所有勝慧，此中說為彼所",
    "T26n1536_013:0423b27": "作慧。正盡苦慧者，正云何？答：因故、門故、理趣",
    "T26n1536_013:0423b28": "故、行相故，說名為正。盡苦慧者，五取蘊名為",
    "T26n1536_013:0423b29": "苦，此慧能令五取蘊盡等盡遍盡，證永盡故，",
    "T26n1536_013:0423c01": "名盡苦慧。是名第五者，漸次順次相續次第",
    "T26n1536_013:0423c02": "數為第五。言勝支者，謂由具慧增盛，諸善男",
    "T26n1536_013:0423c03": "子或善女人後後轉勝，故名勝支。",
    "T26n1536_013:0423c04": "五成熟解脫想者，云何為五？一、無常想；二、無",
    "T26n1536_013:0423c05": "常苦想；三、苦無我想；四、厭逆食想；五、死想。無",
    "T26n1536_013:0423c06": "常想云何？答：一切行皆無常。於無常行，由無",
    "T26n1536_013:0423c07": "常故如理思惟，諸想等想現前而想，已想、當",
    "T26n1536_013:0423c08": "想、現想，是名無常想無常。苦想云何？答：一切",
    "T26n1536_013:0423c09": "行皆無常，由無常故有是苦者，於諸苦行，由",
    "T26n1536_013:0423c10": "苦相故如理思惟，諸想等想現前而想，已想、",
    "T26n1536_013:0423c11": "當想、現想，是名無常苦想。苦無我想云何？答：",
    "T26n1536_013:0423c12": "一切行皆無常，無常故苦，苦故無我。於無我",
    "T26n1536_013:0423c13": "行，由無我故如理思惟，諸想等想現前而想，",
    "T26n1536_013:0423c14": "已想、當想、現想，是名苦無我想。厭逆食想云",
    "T26n1536_013:0423c15": "何？答：諸苾芻等應於段食，發起厭逆俱行作",
    "T26n1536_013:0423c16": "意及起毀呰俱行作意，以不淨想思惟段食。",
    "T26n1536_013:0423c17": "其事云何？答：於諸糜飯，應起膖脹死屍勝解。",
    "T26n1536_013:0423c18": "於粥羹臛，應起人之稀糞勝解。於生酥乳酪，",
    "T26n1536_013:0423c19": "應起人之髓腦勝解。於熟酥油沙糖及蜜，應",
    "T26n1536_013:0423c20": "起人之肪膏勝解。於[麩夫+少]，應起骨屑勝解。於餅，",
    "T26n1536_013:0423c21": "應起人皮勝解。於鹽，應起碎齒勝解。於蓮根",
    "T26n1536_013:0423c22": "莖生菜枝葉，應起連髮髑髏勝解。於諸漿飲，",
    "T26n1536_013:0423c23": "應起人之膿血勝解。彼於段食發起如是厭",
    "T26n1536_013:0423c24": "逆毀呰俱行作意，以不淨相思惟段食，諸想",
    "T26n1536_013:0423c25": "等想現前而想，已想，當想，現想，是名厭逆食",
    "T26n1536_013:0423c26": "想。死想云何？答：於自身命極善作意，思惟無",
    "T26n1536_013:0423c27": "常，諸想等想現前而想，已想、當想、現想，是名",
    "T26n1536_013:0423c28": "死想。如是五種名成熟解脫想。問：何緣此五",
    "T26n1536_013:0423c29": "名成熟解脫想耶？答：解脫有三種：一、心解脫；二、",
    "T26n1536_013:0424a01": "慧解脫；三、無為解脫。由此五想，有為解脫，未",
    "T26n1536_013:0424a02": "生令生、生已增長堅固廣大，由斯速證無為",
    "T26n1536_013:0424a03": "解脫。由此因緣，名成熟解脫想。◎",
    "T26n1536_013:0424a04": "◎五解脫處者，云何為五？具壽當知，若諸苾",
    "T26n1536_013:0424a05": "芻苾芻尼等，或有大師為說法要，或有隨一",
    "T26n1536_013:0424a06": "尊重有智同梵行者為說法要如如大師，或",
    "T26n1536_013:0424a07": "有隨一尊重有智同梵行者為說法要。如是",
    "T26n1536_013:0424a08": "如是於彼法要能正了知。若法若義由正了",
    "T26n1536_013:0424a09": "知若法若義便發起欣，欣故生喜，心喜故身",
    "T26n1536_013:0424a10": "輕安，身輕安故受樂，受樂故心定，心定故如",
    "T26n1536_013:0424a11": "實知見，如實知見故生厭，厭故能離，離故得",
    "T26n1536_013:0424a12": "解脫，是名第一解脫處。是諸苾芻苾芻尼等，",
    "T26n1536_013:0424a13": "安住此處，念未住者能住正念、心未定者能",
    "T26n1536_013:0424a14": "住正定、漏未盡者能盡諸漏、未得無上安隱",
    "T26n1536_013:0424a15": "涅槃者疾能證得。復次具壽，若諸苾芻苾芻",
    "T26n1536_013:0424a16": "尼等，雖無大師或餘隨一尊重有智同梵行",
    "T26n1536_013:0424a17": "者為說法要，而能以大音聲讀誦，隨曾所聞",
    "T26n1536_013:0424a18": "究竟法要如如以大音聲讀誦，隨曾所聞究",
    "T26n1536_013:0424a19": "竟法要如是如是於彼法要能正了知，若法",
    "T26n1536_013:0424a20": "若義由正了知若法若義便發起欣，欣故生",
    "T26n1536_013:0424a21": "喜，心喜故身輕安，身輕安故受樂，受樂故心",
    "T26n1536_013:0424a22": "定，心定故如實知見，如實知見故生厭，厭故",
    "T26n1536_013:0424a23": "能離，離故得解脫，是名第二解脫處。是諸苾",
    "T26n1536_013:0424a24": "芻苾芻尼等，安住此處，念未住者能住正念、",
    "T26n1536_013:0424a25": "心未定者能住正定、漏未盡者能盡諸漏、未",
    "T26n1536_013:0424a26": "得無上安隱涅槃者疾能證得。復次具壽，若",
    "T26n1536_013:0424a27": "諸苾芻苾芻尼等，雖無大師或餘隨一尊重",
    "T26n1536_013:0424a28": "有智同梵行者為說法要，亦不以大音聲讀",
    "T26n1536_013:0424a29": "誦隨曾所聞究竟法要，而能為他廣說開示",
    "T26n1536_013:0424b01": "隨曾所聞究竟法要。如如為他廣說開示隨",
    "T26n1536_013:0424b02": "曾所聞究竟法要。如是如是於彼法要能正",
    "T26n1536_013:0424b03": "了知，若法若義由正了知若法若義便發起",
    "T26n1536_013:0424b04": "欣，欣故生喜，心喜故身輕安，身輕安故受樂，",
    "T26n1536_013:0424b05": "受樂故心定，心定故如實知見，如實知見故",
    "T26n1536_013:0424b06": "生厭，厭故能離，離故得解脫，是名第三解脫",
    "T26n1536_013:0424b07": "處。是諸苾芻苾芻尼等，安住此處，念未住者",
    "T26n1536_013:0424b08": "能住正念、心未定者能住正定、漏未盡者能",
    "T26n1536_013:0424b09": "盡諸漏、未得無上安隱涅槃者疾能證得。復",
    "T26n1536_013:0424b10": "次具壽，若諸苾芻苾芻尼等，雖無大師或餘",
    "T26n1536_013:0424b11": "隨一尊重有智同梵行者為說法要，亦不以",
    "T26n1536_013:0424b12": "大音聲讀誦隨曾所聞究竟法要，亦不為他",
    "T26n1536_013:0424b13": "廣說開示隨曾所聞究竟法要，而能獨處寂",
    "T26n1536_013:0424b14": "靜思惟籌量觀察隨曾所聞究竟法要所有",
    "T26n1536_013:0424b15": "義趣。如如獨處寂靜思惟籌量觀察隨曾所",
    "T26n1536_013:0424b16": "聞究竟法要所有處趣，如是如是於彼法要",
    "T26n1536_013:0424b17": "能正了知，若法若義由正了知若法若義便",
    "T26n1536_013:0424b18": "發起欣，欣故生喜，心喜故身輕安，身輕安故",
    "T26n1536_013:0424b19": "受樂，受樂故心定，心定故如實知見，如實知",
    "T26n1536_013:0424b20": "見故生厭，厭故能離，離故得解脫，是名第四",
    "T26n1536_013:0424b21": "解脫處。是諸苾芻苾芻尼等，安住此處，念未",
    "T26n1536_013:0424b22": "住者能住正念、心未定者能住正定、漏未盡",
    "T26n1536_013:0424b23": "者能盡諸漏、未得無上安隱涅槃者疾能證",
    "T26n1536_013:0424b24": "得。◎",
    "T26n1536_013:0424b25": "說一切有部集異門足論卷第十三"
}