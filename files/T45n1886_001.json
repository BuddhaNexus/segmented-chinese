{
    "T45n1886_001:0707c21": "No. 1886",
    "T45n1886_001:0707c22": "原人論序",
    "T45n1886_001:0707c24": "終南山草堂寺沙門宗密述",
    "T45n1886_001:0707c25": "[0707c25] 萬靈蠢蠢皆有其本，萬物芸芸各歸其根。未",
    "T45n1886_001:0707c26": "有無根本而有枝末者也，況三才中之最靈",
    "T45n1886_001:0707c27": "而無本源乎？且知人者智，自知者明，今我稟",
    "T45n1886_001:0707c28": "得人身而不自知所從來，曷能知他世所趣",
    "T45n1886_001:0707c29": "乎？曷能知天下古今之人事乎？故數十年中",
    "T45n1886_001:0708a01": "學無常師，博攷內外以原自身，原之不已，果",
    "T45n1886_001:0708a02": "得其本。[0708a02] 然今習儒道者，秖知近則乃祖乃父，",
    "T45n1886_001:0708a03": "傳體相續，受得此身；遠則混沌一氣，剖為陰",
    "T45n1886_001:0708a04": "陽之二，二生天地人三，三生萬物。萬物與人",
    "T45n1886_001:0708a05": "皆氣為本。習佛法者，但云：「近則前生造業，隨",
    "T45n1886_001:0708a06": "業受報，得此人身；遠則業又從惑展轉，乃至",
    "T45n1886_001:0708a07": "阿賴耶識為身根本。」皆謂已窮，而實未也。[0708a07] 然",
    "T45n1886_001:0708a08": "孔、老、釋迦皆是至聖，隨時應物，設教殊塗。內",
    "T45n1886_001:0708a09": "外相資，共利群庶。策勤萬行，明因果始終；推",
    "T45n1886_001:0708a10": "究萬法，彰生起本末。雖皆聖意而有實有權，",
    "T45n1886_001:0708a11": "二教唯權，佛兼權實。策萬行，懲惡勸善，同歸",
    "T45n1886_001:0708a12": "於治，則三教皆可遵行；推萬法，窮理盡性，至",
    "T45n1886_001:0708a13": "於本源，則佛教方為決了。[0708a13] 然當今學士各執",
    "T45n1886_001:0708a14": "一宗，就師佛者，仍迷實義，故於天地人物不",
    "T45n1886_001:0708a15": "能原之至源。余今還依內外教理推窮萬法，",
    "T45n1886_001:0708a16": "初從淺至深，於習權教者，斥滯令通而極其",
    "T45n1886_001:0708a17": "本；後依了教，顯示展轉生起之義，會偏令圓",
    "T45n1886_001:0708a18": "而至於末(末即天地人物)。文有四篇，名原人也。",
    "T45n1886_001:0708a19": "[0708a19] 原人論序(終)",
    "T45n1886_001:0708a22": "原人論",
    "T45n1886_001:0708a24": "終南山草堂寺沙門宗密述",
    "T45n1886_001:0708a25": "斥迷執第一(習儒道者)",
    "T45n1886_001:0708a26": "[0708a26] 儒道二教說人畜等類，皆是虛無大道生成",
    "T45n1886_001:0708a27": "養育。謂道法自然生於元氣，元氣生天地，天",
    "T45n1886_001:0708a28": "地生萬物，故愚智貴賤貧富苦樂，皆稟於天，",
    "T45n1886_001:0708a29": "由於時命；故死後&#x5374;歸天地，復其虛無。然外",
    "T45n1886_001:0708b01": "教宗旨，但在乎依身立行，不在究竟身之元",
    "T45n1886_001:0708b02": "由。所說萬物不論象外，雖指大道為本，而不",
    "T45n1886_001:0708b03": "備明順逆起滅染淨因緣，故習者不知是權，",
    "T45n1886_001:0708b04": "執之為了。今略舉而詰之。[0708b04] 所言萬物皆從虛",
    "T45n1886_001:0708b05": "無大道而生者，大道即是生死賢愚之本，吉",
    "T45n1886_001:0708b06": "凶禍福之基。基本既其常存，則禍亂凶愚不",
    "T45n1886_001:0708b07": "可除也，福慶賢善不可益也，何用老莊之教",
    "T45n1886_001:0708b08": "耶？又道育虎狼、胎桀紂，夭顏冉、禍夷齊，何名",
    "T45n1886_001:0708b09": "尊乎？[0708b09] 又言萬物皆是自然生化非因緣者，則",
    "T45n1886_001:0708b10": "一切無因緣處悉應生化，謂石應生草，草或",
    "T45n1886_001:0708b11": "生人，人生畜等。又應生無前後，起無早晚，神",
    "T45n1886_001:0708b12": "仙不藉丹藥，太平不藉賢良，仁義不藉教習，",
    "T45n1886_001:0708b13": "老莊周孔何用立教為軌則乎？[0708b13] 又言皆從元",
    "T45n1886_001:0708b14": "氣而生成者，則&#x6B58;生之神未曾習慮，豈得嬰",
    "T45n1886_001:0708b15": "孩便能愛惡驕恣焉？若言&#x6B58;有自然便能隨",
    "T45n1886_001:0708b16": "念愛惡等者，則五德六藝悉能隨念而解，何",
    "T45n1886_001:0708b17": "待因緣學習而成？[0708b17] 又若生是稟氣而&#x6B58;有，死",
    "T45n1886_001:0708b18": "是氣散而&#x6B58;無，則誰為鬼神乎？且世有鑒",
    "T45n1886_001:0708b19": "達前生追憶往事，則知生前相續，非稟氣而",
    "T45n1886_001:0708b20": "&#x6B58;有；又驗鬼神靈知不斷，則知死後非氣散",
    "T45n1886_001:0708b21": "而&#x6B58;無。故祭祀求禱，典藉有文，況死而蘇",
    "T45n1886_001:0708b22": "者說幽途事，或死後感動妻子讎報怨恩，今",
    "T45n1886_001:0708b23": "古皆有耶？[0708b23] 外難曰：「若人死為鬼，則古來之鬼",
    "T45n1886_001:0708b24": "填塞巷路，合有見者。如何不爾？」[0708b24] 答曰：「人死六",
    "T45n1886_001:0708b25": "道，不必皆為鬼，鬼死復為人等，豈古來積鬼",
    "T45n1886_001:0708b26": "常存耶？」[0708b26] 且天地之氣本無知也，人稟無知之",
    "T45n1886_001:0708b27": "氣，安得&#x6B58;起而有知乎？草木亦皆稟氣，何",
    "T45n1886_001:0708b28": "不知乎？[0708b28] 又言貧富貴賤賢愚善惡吉凶禍福",
    "T45n1886_001:0708b29": "皆由天命者，則天之賦命奚有貧多富少、賤",
    "T45n1886_001:0708c01": "多貴少，乃至禍多福少？苟多少之分在天，",
    "T45n1886_001:0708c02": "天何不平乎？況有無行而貴、守行而賤，無德",
    "T45n1886_001:0708c03": "而富、有德而貧，逆吉義凶、仁夭暴壽，乃至有",
    "T45n1886_001:0708c04": "道者喪、無道者興？既皆由天，天乃興不道而",
    "T45n1886_001:0708c05": "喪道？何有福善益謙之賞，禍淫害盈之罰焉？",
    "T45n1886_001:0708c06": "[0708c06] 又既禍亂反逆皆由天命，則聖人設教，責人",
    "T45n1886_001:0708c07": "不責天，罪物不罪命，是不當也！然則《詩》刺亂",
    "T45n1886_001:0708c08": "政，《書》讚王道，《禮》稱安上，《樂》號移風，豈是奉上",
    "T45n1886_001:0708c09": "天之意，順造化之心乎？是知專此教者，未能",
    "T45n1886_001:0708c10": "原人。",
    "T45n1886_001:0708c11": "斥偏淺第二(習佛不了義教者)",
    "T45n1886_001:0708c12": "[0708c12] 佛教自淺之深，略有五等：一、人天教，二、小乘",
    "T45n1886_001:0708c13": "教，三、大乘法相教，四、大乘破相教(上四在此篇中)，五、",
    "T45n1886_001:0708c14": "一乘顯性教(此一在第三篇中)。",
    "T45n1886_001:0708c15": "[0708c15] 一、佛為初心人且說三世業報善惡因果，謂",
    "T45n1886_001:0708c16": "造上品十惡死墮地獄，中品餓鬼，下品畜生。",
    "T45n1886_001:0708c17": "故佛且類世五常之教(天竺世教，儀式雖殊，懲惡勸善無別，亦不離仁義等五",
    "T45n1886_001:0708c18": "常，而有德行可修例。如：此國歛手而舉，吐番散手而垂，皆為禮也)，令持五戒(不殺是仁；不盜是義；",
    "T45n1886_001:0708c19": "不邪淫是禮；不妄語是信；不飲噉酒肉，神氣清潔益於智也)，得免三途、生人道",
    "T45n1886_001:0708c20": "中。修上品十善及施戒等生六欲天。修四禪",
    "T45n1886_001:0708c21": "八定生色界、無色界天(題中不標天鬼地獄者，界地不同，見聞不及，凡俗尚不",
    "T45n1886_001:0708c22": "知末，況肯窮本？故對俗教且標原人。今敘佛經，理宜具列)。故名人天教也(然業有三種：",
    "T45n1886_001:0708c23": "一惡，二善，三不動。報有三時：謂現報，生報，後報)。[0708c23] 據此教中，業為身本。今",
    "T45n1886_001:0708c24": "詰之曰：既由造業受五道身，未審誰人造業、",
    "T45n1886_001:0708c25": "誰人受報？若此眼耳手足能造業者，初死之",
    "T45n1886_001:0708c26": "人眼耳手足宛然，何不見聞造作？若言心作，",
    "T45n1886_001:0708c27": "何者是心？若言肉心，肉心有質，繫於身內，",
    "T45n1886_001:0708c28": "如何速入眼耳辨外是非？是非不知，因何取",
    "T45n1886_001:0709a01": "捨？且心與眼耳手足俱為質閡，豈得內外相",
    "T45n1886_001:0709a02": "通運動應接同造業緣？若言但是喜怒愛惡",
    "T45n1886_001:0709a03": "發動身口令造業者，喜怒等情乍起乍滅，自",
    "T45n1886_001:0709a04": "無其體，將何為主而作業耶？設言不應如此，",
    "T45n1886_001:0709a05": "別別推尋，都是我此身心能造業者，此身已",
    "T45n1886_001:0709a06": "死誰受苦樂之報？若言死後更有身者，豈有",
    "T45n1886_001:0709a07": "今日身心造罪修福，令他後世身心受苦受",
    "T45n1886_001:0709a08": "樂？據此則修福者屈甚，造罪者幸甚，如何神",
    "T45n1886_001:0709a09": "理如此無道？故知但習此教者，雖信業緣，不",
    "T45n1886_001:0709a10": "達身本。",
    "T45n1886_001:0709a11": "[0709a11] 二、小乘教者，說形骸之色、思慮之心，從無始",
    "T45n1886_001:0709a12": "來因緣力故，念念生滅相續無窮。如水涓涓，",
    "T45n1886_001:0709a13": "如燈焰焰，身心假合似一似常，凡愚不覺執",
    "T45n1886_001:0709a14": "之為我。寶此我故，即起貪(貪名利以榮我)、瞋(瞋違情境恐侵害我)、癡",
    "T45n1886_001:0709a15": "(非理計校)等三毒。三毒擊意，發動身口造一切業。",
    "T45n1886_001:0709a16": "業成難逃，故受五道苦樂等身(別業所感)，三界勝劣",
    "T45n1886_001:0709a17": "等處(共業所感)。於所受身還執為我，還起貪等造業",
    "T45n1886_001:0709a18": "受報。身則生老病死，死而復生。界則成住壞",
    "T45n1886_001:0709a19": "空，空而復成(從空劫初成世界者，頌曰：空界大風起，傍廣數無量，厚十六洛叉，金剛不能壞。",
    "T45n1886_001:0709a20": "此名持界風。光音金藏雲，布及三千界，雨如車軸下，風遏不聽流，深十一洛叉，始作金剛界。次第金藏雲，注雨",
    "T45n1886_001:0709a21": "滿其內，先成梵王界，乃至夜摩天。風鼓清水成，須彌七金等，滓濁為山地，四洲及泥犁，鹹海外輪圍，方名器界",
    "T45n1886_001:0709a22": "立。時經一增減，乃至二禪福，盡下生人間。初食地餅林藤，後粳米不銷，大小便利，男女形別，分田立主求臣佐，",
    "T45n1886_001:0709a23": "種種差別。經十九增減，兼前總二十增減，名為成劫。議曰：空界劫中，是道教指云虛無之道，然道體寂照靈通，",
    "T45n1886_001:0709a24": "不是虛無，老氏或迷之、或權設，務絕人欲，故指空界為道。空界中大風，即彼混沌一氣，故彼云道生一也。金藏",
    "T45n1886_001:0709a25": "雲者，氣形之始，即太極也。雨下不流，陰氣凝也。陰陽相合，方能生成矣！梵王界乃至須彌者，彼之天也，滓濁",
    "T45n1886_001:0709a26": "者地，即一生二矣！二禪福盡下生，即人也。即二生三，三才備矣！地餅已下乃至種種，即三生萬物。此當三皇已",
    "T45n1886_001:0709a27": "前穴居野食，未有火化等，但以其時無文字記載故，後人傳聞不明，展轉錯謬，諸家著作種種異說。佛教又緣通明",
    "T45n1886_001:0709b01": "三千世界，不局大唐，故內外教文不全同也。住者住劫，亦經二十增減。壞者壞劫，亦二十增減，前十九增減壞有",
    "T45n1886_001:0709b02": "情，後一增減壞器界，能壞是火水風等三災。空者空劫，亦二十增減，中空無世界及諸有情也)。[0709b02] 劫劫",
    "T45n1886_001:0709b03": "生生輪迴不絕，無終無始如汲井輪(道教只知今此世界未成",
    "T45n1886_001:0709b04": "時一度空劫，云虛無、混沌、一氣等，名為元始。不知空界已前，早經千千萬萬遍成住壞空，終而復始。故知佛教法中，",
    "T45n1886_001:0709b05": "小乘淺淺之教，已超外典深深之說)，都由不了此身本不是我，不是",
    "T45n1886_001:0709b06": "我者，謂此身本因色心和合為相。今推尋分",
    "T45n1886_001:0709b07": "析，色有地水火風之四大，心有受(能領納好惡之事)、想",
    "T45n1886_001:0709b08": "(能取像者)、行(能造作者念念遷流)、識(能了別者)之四蘊。若皆是我，即",
    "T45n1886_001:0709b09": "成八我，況地大中復有眾多？謂三百六十段",
    "T45n1886_001:0709b10": "骨，一一各別。皮毛筋肉肝心脾腎，各不相",
    "T45n1886_001:0709b11": "是。諸心數等亦各不同。見不是聞，喜不是怒，",
    "T45n1886_001:0709b12": "展轉乃至八萬四千塵勞。[0709b12] 既有此眾多之物，",
    "T45n1886_001:0709b13": "不知定取何者為我？若皆是我，我即百千。一",
    "T45n1886_001:0709b14": "身之中，多主紛亂。離此之外，復無別法。翻覆",
    "T45n1886_001:0709b15": "推我，皆不可得。便悟此身，但是眾緣，似和合",
    "T45n1886_001:0709b16": "相，元無我人，為誰貪瞋？為誰殺盜施戒(知苦諦也)？",
    "T45n1886_001:0709b17": "遂不滯心於三界有漏善惡(斷集諦也)；但修無我觀",
    "T45n1886_001:0709b18": "智(道諦)；以斷貪等，止息諸業；證得我空真如(滅諦)，乃",
    "T45n1886_001:0709b19": "至得阿羅漢果，灰身滅智方斷諸苦。[0709b19] 據此宗",
    "T45n1886_001:0709b20": "中，以色心二法及貪瞋癡，為根身器界之本",
    "T45n1886_001:0709b21": "也，過去未來更無別法為本。今詰之曰，夫經",
    "T45n1886_001:0709b22": "生累世為身本者，自體須無間斷。今五識闕",
    "T45n1886_001:0709b23": "緣不起(根境等為緣)，意識有時不行(悶絕、睡眠、滅盡定、無想定、無想天)，無",
    "T45n1886_001:0709b24": "色界天無此四大，如何持得此身，世世不絕？",
    "T45n1886_001:0709b25": "是知專此教者，亦未原身。",
    "T45n1886_001:0709b26": "[0709b26] 三、大乘法相教者，說一切有情無始已來，法",
    "T45n1886_001:0709b27": "爾有八種識。於中第八阿賴耶識，是其根本，",
    "T45n1886_001:0709b28": "頓變根身器界種子。轉生七識，皆能變現自",
    "T45n1886_001:0709c01": "分所緣，都無實法。如何變耶？謂我法分別熏",
    "T45n1886_001:0709c02": "習力故，諸識生時變似我法，第六七識無明",
    "T45n1886_001:0709c03": "覆故，緣此執為實我實法。如患(重病心惛，見異色人物也)、夢",
    "T45n1886_001:0709c04": "(夢想所見、可知)者，患夢力故，心似種種外境相現，夢",
    "T45n1886_001:0709c05": "時執為實有外物，寤來方知唯夢所變。我身",
    "T45n1886_001:0709c06": "亦爾，唯識所變，迷故執有我及諸境，由此起",
    "T45n1886_001:0709c07": "惑造業，生死無窮(廣如前說)。悟解此理，方知我身",
    "T45n1886_001:0709c08": "唯識所變，識為身本(不了之義，如後所破)。",
    "T45n1886_001:0709c09": "[0709c09] 四、大乘破相教者，破前大小乘法相之執，密",
    "T45n1886_001:0709c10": "顯後真性空寂之理(破相之談，不唯諸部般若，遍在大乘經。前之三教依次先後，此",
    "T45n1886_001:0709c11": "教隨執即破，無定時節。故龍樹立二種般若：一共，二不共。共者，二乘同聞信解，破二乘法執故。不共者，唯菩薩",
    "T45n1886_001:0709c12": "解，密顯佛性故。故天竺戒賢、智光二論師，各立三時教，指此空教，或云在唯識法相之前，或云在後。今意取後)。",
    "T45n1886_001:0709c13": "[0709c13] 將欲破之，先詰之曰：所變之境既妄，能變之",
    "T45n1886_001:0709c14": "識豈真？若言一有一無者(此下&#x5374;將彼喻破之)，則夢想與",
    "T45n1886_001:0709c15": "所見物應異，異則夢不是物，物不是夢。寐",
    "T45n1886_001:0709c16": "來夢滅，其物應在。又物若非夢，應是真物；夢",
    "T45n1886_001:0709c17": "若非物，以何為相？故知夢時則夢想夢物，似",
    "T45n1886_001:0709c18": "能見所見之殊，據理則同一虛妄，都無所有。",
    "T45n1886_001:0709c19": "諸識亦爾，以皆假託眾緣，無自性故。故《中觀",
    "T45n1886_001:0709c20": "論》云，未曾有一法，不從因緣生；是故一切法，",
    "T45n1886_001:0709c21": "無不是空者。又云，因緣所生法，我說即是空。",
    "T45n1886_001:0709c22": "《起信論》云，一切諸法唯依妄念而有差別，若",
    "T45n1886_001:0709c23": "離心念，即無一切境界之相。經云，凡所有相",
    "T45n1886_001:0709c24": "皆是虛妄，離一切相即名諸佛(如此等文&#x5FA7;大乘藏)。是知",
    "T45n1886_001:0709c25": "心境皆空，方是大乘實理。若約此原身，身元",
    "T45n1886_001:0709c26": "是空，空即是本。[0709c26] 今復詰此教曰：若心境皆無，",
    "T45n1886_001:0709c27": "知無者誰？又若都無實法，依何現諸虛妄？且",
    "T45n1886_001:0709c28": "現見世間虛妄之物，未有不依實法而能起",
    "T45n1886_001:0709c29": "者。如無濕性不變之水，何有虛妄假相之波？",
    "T45n1886_001:0710a01": "若無淨明不變之境，何有種種虛假之影？又",
    "T45n1886_001:0710a02": "前說夢想夢境同虛妄者，誠如所言；然此虛",
    "T45n1886_001:0710a03": "妄之夢，必依睡眠之人。今既心境皆空，未",
    "T45n1886_001:0710a04": "審依何妄現？故知此教但破執情，亦未明顯",
    "T45n1886_001:0710a05": "真靈之性。故《法鼓經》云，一切空經是有餘說",
    "T45n1886_001:0710a06": "(有餘者，餘義未了也)。《大品經》云，空是大乘之初門。[0710a06] 上之四",
    "T45n1886_001:0710a07": "教展轉相望，前淺後深。若且習之自知未了，",
    "T45n1886_001:0710a08": "名之為淺：若執為了，即名為偏。故就習人，云",
    "T45n1886_001:0710a09": "偏淺也。",
    "T45n1886_001:0710a10": "直顯真源第三(佛了義實教)",
    "T45n1886_001:0710a11": "[0710a11] 五、一乘顯性教者，說一切有情皆有本覺真",
    "T45n1886_001:0710a12": "心，無始以來常住清淨，昭昭不昧了了常",
    "T45n1886_001:0710a13": "知，亦名佛性，亦名如來藏。從無始際，妄相",
    "T45n1886_001:0710a14": "翳之不自覺知，但認凡質故，耽著結業受生",
    "T45n1886_001:0710a15": "死苦。大覺愍之，說一切皆空，又開示靈覺真",
    "T45n1886_001:0710a16": "心清淨全同諸佛。故《華嚴經》云，佛子，無一眾",
    "T45n1886_001:0710a17": "生而不具有如來智慧，但以妄想執著而不",
    "T45n1886_001:0710a18": "證得。若離妄想，一切智、自然智、無礙智，即得",
    "T45n1886_001:0710a19": "現前。便舉一塵含大千經卷之喻，塵況眾生，",
    "T45n1886_001:0710a20": "經況佛智。次後又云，爾時如來普觀法界一",
    "T45n1886_001:0710a21": "切眾生，而作是言，奇哉！奇哉！此諸眾生，云何",
    "T45n1886_001:0710a22": "具有如來智慧迷惑不見？我當教以聖道，令",
    "T45n1886_001:0710a23": "其永離妄想，自於身中得見如來廣大智慧，",
    "T45n1886_001:0710a24": "與佛無異。[0710a24] 評曰，我等多劫未遇真宗，不解返",
    "T45n1886_001:0710a25": "自原身，但執虛妄之相，甘認凡下，或畜或人。",
    "T45n1886_001:0710a26": "今約至教原之，方覺本來是佛，故須行依佛",
    "T45n1886_001:0710a27": "行，心契佛心。返本還源，斷除凡習，損之又損，",
    "T45n1886_001:0710a28": "以至無為，自然應用恒沙，名之曰佛。當知迷",
    "T45n1886_001:0710a29": "悟同一真心，大哉妙門，原人至此(然佛說前五教，或漸或頓，若",
    "T45n1886_001:0710b01": "有中下之機，則從淺至深，漸漸誘接。先說初教，令離惡住善；次說二三，令離染住淨；後說四五，破相顯性，會",
    "T45n1886_001:0710b02": "權歸實，依實教修乃至成佛。若上上根智，則從本至末，謂初便依第五頓指一真心體，心體既顯，自覺一切皆是虛",
    "T45n1886_001:0710b03": "妄，令來空寂，但以迷故，託真而起。須以悟真之智，斷惡修善，修善息妄歸真，妄盡真圓，是名法身佛)。",
    "T45n1886_001:0710b04": "會通本末第四(會前所斥，同歸一源，皆為正義)",
    "T45n1886_001:0710b05": "[0710b05] 真性雖為身本，生起蓋有因由，不可無端忽",
    "T45n1886_001:0710b06": "成身相。但緣前宗未了，所以節節斥之。今將",
    "T45n1886_001:0710b07": "本末會通，乃至儒道亦是(初唯第五性教所說，從後段已去，節級方同諸",
    "T45n1886_001:0710b08": "教，各如注說)。[0710b08] 謂初唯一真靈性，不生不滅，不增不減，",
    "T45n1886_001:0710b09": "不變不易。眾生無始迷睡不自覺知，由隱覆",
    "T45n1886_001:0710b10": "故名如來藏；依如來藏，故有生滅心相(自此方是第四",
    "T45n1886_001:0710b11": "教，亦同破此已生滅諸相)。所謂不生滅真心與生滅妄想和合，",
    "T45n1886_001:0710b12": "非一非異，名為阿賴耶識。此識有覺不覺二",
    "T45n1886_001:0710b13": "義(此下方是第三法相教中亦同所說)。依不覺故，最初動念，名為",
    "T45n1886_001:0710b14": "業相。又不覺此念本無故，轉成能見之識及",
    "T45n1886_001:0710b15": "所見境界相現。又不覺此境從自心妄現，執",
    "T45n1886_001:0710b16": "為定有，名為法執(此下方是第二小乘教中亦同所說)。執此等故，遂",
    "T45n1886_001:0710b17": "見自他之殊，便成我執。執我相故，貪愛順情",
    "T45n1886_001:0710b18": "諸境，欲以潤我；瞋嫌違情諸境，恐相損惱；愚",
    "T45n1886_001:0710b19": "癡之情，展轉增長(此下方是第一人天教中亦同所說)。故殺盜等心",
    "T45n1886_001:0710b20": "神乘此惡業，生於地獄、鬼、畜等中。復有怖",
    "T45n1886_001:0710b21": "此苦者，或性善者，行施戒等心神乘此善業，",
    "T45n1886_001:0710b22": "運於中陰入母胎中(此下方是儒道二教亦同所說)。稟氣受質(會彼",
    "T45n1886_001:0710b23": "所說，以氣為本)，氣則頓具四大漸成諸根，心則頓具四",
    "T45n1886_001:0710b24": "蘊漸成諸識。十月滿足生來名人，即我等今",
    "T45n1886_001:0710b25": "者身心是也。故知身心各有其本，二類和合",
    "T45n1886_001:0710b26": "方成一人。天、修羅等大同於此。[0710b26] 然雖因引業",
    "T45n1886_001:0710b27": "受得此身，復由滿業故，貴賤貧富、壽夭病健、",
    "T45n1886_001:0710b28": "盛衰苦樂。謂前生敬慢為因，今感貴賤之果。",
    "T45n1886_001:0710c01": "乃至仁壽殺夭、施富慳貧，種種別報，不可具",
    "T45n1886_001:0710c02": "述。是以此身或有無惡自禍、無善自福、不仁",
    "T45n1886_001:0710c03": "而壽、不殺而夭等者，皆是前生滿業已定，故",
    "T45n1886_001:0710c04": "今世不同，所作自然如然，外學者不知前世，",
    "T45n1886_001:0710c05": "但據目&#x89A9;，唯執自然(會彼所說，自然為本)。復有前生少者修",
    "T45n1886_001:0710c06": "善，老而造惡；或少惡老善，故今世少小富貴",
    "T45n1886_001:0710c07": "而樂，老大貧賤而苦；或少貧苦老富貴等。故",
    "T45n1886_001:0710c08": "外學者不知，唯執否泰由於時運(會彼所說，皆由天命)。[0710c08] 然",
    "T45n1886_001:0710c09": "所稟之氣，展轉推本，即混一之元氣也；所起",
    "T45n1886_001:0710c10": "之心，展轉窮源，即真一之靈心也。究實言之，",
    "T45n1886_001:0710c11": "心外的無別法。元氣亦從心之所變，屬前轉",
    "T45n1886_001:0710c12": "識所現之境，是阿賴耶相分所攝。從初一念",
    "T45n1886_001:0710c13": "業相，分為心境之二，心既從細至&#x9E81;，展轉妄",
    "T45n1886_001:0710c14": "計乃至造業(如前敘列)；境亦從微至著，展轉變起乃",
    "T45n1886_001:0710c15": "至天地(即彼始自太易，五重運轉乃至太極，太極生兩儀。彼說自然太道，如此說真性，其實但是一念能",
    "T45n1886_001:0710c16": "變見分。彼云，元氣如此一念初動。其實但是境界之相)。業既成熟，即從父母稟",
    "T45n1886_001:0710c17": "受二氣，與業識和合成就人身。據此則心識",
    "T45n1886_001:0710c18": "所變之境，乃成二分。一分即與心識和合成",
    "T45n1886_001:0710c19": "人，一分不與心識和合，即成天地山河國",
    "T45n1886_001:0710c20": "邑。三才中唯人靈者，由與心神合也。佛說內",
    "T45n1886_001:0710c21": "四大與外四大不同，正是此也。[0710c21] 哀哉！寡學異",
    "T45n1886_001:0710c22": "執紛然，寄語道流，欲成佛者，必須洞明&#x9E81;細",
    "T45n1886_001:0710c23": "本末，方能棄末歸本，返照心源。&#x9E81;盡細除，靈",
    "T45n1886_001:0710c24": "性顯現，無法不達，名法報身；應現無窮，名",
    "T45n1886_001:0710c25": "化身佛。"
}