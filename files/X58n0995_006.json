{
    "X58n0995_006:0224c08": "華嚴一乘分齊章義苑疏卷第六",
    "X58n0995_006:0224c10": "霅溪普靜沙門 道亭 述",
    "X58n0995_006:0224c11": "[0224c11] 第六斷惑分齊至寄惑顯位相。",
    "X58n0995_006:0224c12": "[0224c12] 釋曰所論斷惑分齊者謂依覺故迷依迷云悟既",
    "X58n0995_006:0224c13": "惑分麤細故智有優微隨教之異也若依下分章",
    "X58n0995_006:0224c14": "初是約人實斷二即別位淺深。",
    "X58n0995_006:0224c15": "[0224c15] 初義者若依至煩惱所知。",
    "X58n0995_006:0224c16": "[0224c16] 釋曰良由此教談其顯了三乘故具足三乘惑相",
    "X58n0995_006:0224c17": "迴心直進之殊也障下指惑體雖品品斷除要即",
    "X58n0995_006:0224c18": "唯二也。",
    "X58n0995_006:0224c19": "[0224c19] 先辨二乘斷至十戒禁取。",
    "X58n0995_006:0224c20": "[0224c20] 釋曰初中者指其名數分別俱生者分其麤細通",
    "X58n0995_006:0224c21": "有十種言一貪者三界愛為體生眾苦為業生眾",
    "X58n0995_006:0224c22": "苦者謂愛力五取蘊生故二瞋者於諸有情苦及",
    "X58n0995_006:0224c23": "苦具心憎恚為體不安隱住惡行所依為業不安",
    "X58n0995_006:0224c24": "隱住者謂心懷憎恚多住苦故三無明者謂三界",
    "X58n0995_006:0225a01": "無智為體於諸法中邪決定疑雜染生起所依為",
    "X58n0995_006:0225a02": "業謂由愚癡起諸煩惱四慢者依止薩迦耶見心",
    "X58n0995_006:0225a03": "高舉為體不敬苦生所依為業不敬者謂於師長",
    "X58n0995_006:0225a04": "及德所而生慢傲苦生者謂生後有故五疑者於",
    "X58n0995_006:0225a05": "諸諦理猶豫為體善品不生者止為業於諦理猶",
    "X58n0995_006:0225a06": "豫者亦攝於寶善品不生者謂由不決不造修故",
    "X58n0995_006:0225a07": "六身見者於五取蘊等隨觀執我及我所諸忍",
    "X58n0995_006:0225a08": "欲覺觀見為體一切見趣所依為業七邊見者",
    "X58n0995_006:0225a09": "於五取蘊等隨觀執若常若斷諸忍欲覺觀見為",
    "X58n0995_006:0225a10": "體障處中行出離為業處中行者謂離斷常緣起",
    "X58n0995_006:0225a11": "正智八邪見者謗因謗果謗作用或懷實事或邪",
    "X58n0995_006:0225a12": "分別諸忍欲覺觀見為體斷善根為業及不善根",
    "X58n0995_006:0225a13": "堅固所依為業九見取者謂於諸見及見所依五",
    "X58n0995_006:0225a14": "取蘊等隨觀執為最為勝為上為玅諸忍欲覺觀",
    "X58n0995_006:0225a15": "見為體執不正見所依為業十戒禁取者於諸戒",
    "X58n0995_006:0225a16": "禁及戒禁所依五取蘊等隨觀執為清淨為解脫",
    "X58n0995_006:0225a17": "為出離諸忍欲覺觀見為體勞而無果所依為業",
    "X58n0995_006:0225a18": "戒禁者謂惡見為先勞而無果者由此不能得出",
    "X58n0995_006:0225a19": "離故。",
    "X58n0995_006:0225a20": "[0225a20] 於中四種至六通二種。",
    "X58n0995_006:0225a21": "[0225a21] 釋曰分別麤而顯現俱生細以難知是故與身俱",
    "X58n0995_006:0225a22": "生與心同事於十使中此四唯麤唯局分別餘六",
    "X58n0995_006:0225a23": "麤細兩兼故通二種。",
    "X58n0995_006:0225a24": "[0225a24] 五識得起至分別起也。",
    "X58n0995_006:0225b01": "[0225b01] 釋曰此下揀諸識具惑使之分齊言初三者貪瞋",
    "X58n0995_006:0225b02": "無明也此三是不善性故五識有之由下出分別",
    "X58n0995_006:0225b03": "之所以邪師等三因者更等邪師邪教邪思惟既",
    "X58n0995_006:0225b04": "因三引故屬分別。",
    "X58n0995_006:0225b05": "[0225b05] 意識具十種四分別六通二。",
    "X58n0995_006:0225b06": "[0225b06] 釋曰意識起過彌廣仍資餘識故茲通具。",
    "X58n0995_006:0225b07": "[0225b07] 末那唯四至是故唯四。",
    "X58n0995_006:0225b08": "[0225b08] 釋曰初句正明次句揀除以瞋下出所以末那者",
    "X58n0995_006:0225b09": "此云貪污意即第七識此識既但有覆故無於瞋",
    "X58n0995_006:0225b10": "又以下出除邊見之所以言一類相續緣第八識",
    "X58n0995_006:0225b11": "者應有難云既有我見執緣賴耶須有我所之邊",
    "X58n0995_006:0225b12": "見故今通云剎那剎那執我無暇邊邪故無邊見",
    "X58n0995_006:0225b13": "也又以後三下揀餘四使藉三因生者定屬分別",
    "X58n0995_006:0225b14": "此識無彼者唯是俱生故不起分別也又有難云",
    "X58n0995_006:0225b15": "既屬俱生前五識亦有俱生與此何別故今揀云",
    "X58n0995_006:0225b16": "又由恒相續緣故非第六所引等。",
    "X58n0995_006:0225b17": "[0225b17] 其第八識至無記性故。",
    "X58n0995_006:0225b18": "[0225b18] 釋曰八識白淨無垢無有惑使故總不起唯是異",
    "X58n0995_006:0225b19": "熟者但唯總報之主耳。",
    "X58n0995_006:0225b20": "[0225b20] 此分別俱生至百二十八也。",
    "X58n0995_006:0225b21": "[0225b21] 釋曰約界地定其品數以通迷四諦故異小乘初",
    "X58n0995_006:0225b22": "明分別次明俱生通前下總合品數&#x7ADD;可知。",
    "X58n0995_006:0225b23": "[0225b23] 問何故前愚法至通一切境也。",
    "X58n0995_006:0225b24": "[0225b24] 釋曰通局之問初問二答問中由小乘俱舍頌云",
    "X58n0995_006:0225c01": "苦下具一切集滅除三見道除於二見上界不行",
    "X58n0995_006:0225c02": "恚故今難云十使不通迷四諦也此即以局而難",
    "X58n0995_006:0225c03": "通也答中二義初約惑廣二據唯心境由心變故",
    "X58n0995_006:0225c04": "通迷也意揀小乘心外有境也。",
    "X58n0995_006:0225c05": "[0225c05] 第二斷惑至得不還果。",
    "X58n0995_006:0225c06": "[0225c06] 釋曰斷惑得果者謂除惑品之多少獲證入之階",
    "X58n0995_006:0225c07": "差先斷分別入真見道三類不同第一類者於初",
    "X58n0995_006:0225c08": "果向後一剎那間頓斷三界迷諦分別一百十二",
    "X58n0995_006:0225c09": "品即證初果第二倍離欲者此從外道中來於外",
    "X58n0995_006:0225c10": "道中曾以六行事觀伏欲界修惑九品中前六品",
    "X58n0995_006:0225c11": "然後迴心歸佛發生空慧入真見道斷除分別并",
    "X58n0995_006:0225c12": "斷先伏六品修惑即證二果故云兼斷倍離欲得",
    "X58n0995_006:0225c13": "一來果言倍離下釋相更明則兩事雙除故曰倍",
    "X58n0995_006:0225c14": "也第三已離欲者此類亦從人天外道中來但是",
    "X58n0995_006:0225c15": "於彼道中曾以六行事觀齊伏欲界修惑九品然",
    "X58n0995_006:0225c16": "後迴心歸佛修我空觀入真見道斷除分別并斷",
    "X58n0995_006:0225c17": "所伏九品修惑即證三果故曰不還由不還故云",
    "X58n0995_006:0225c18": "已離欲也。",
    "X58n0995_006:0225c19": "[0225c19] 如瑜伽說至證三果故。",
    "X58n0995_006:0225c20": "[0225c20] 釋曰上文三類小乘入證本出瑜伽故引此三為",
    "X58n0995_006:0225c21": "證也。",
    "X58n0995_006:0225c22": "[0225c22] 次斷俱生至阿羅漢果。",
    "X58n0995_006:0225c23": "[0225c23] 釋曰其七識俱生最後地方斷故今云第六識俱",
    "X58n0995_006:0225c24": "生九地九品謂三界九地每地九品共有八十一",
    "X58n0995_006:0226a01": "品又進修道人者將此帖前見道第一類人說之",
    "X58n0995_006:0226a02": "則前見此修正當漸出離者餘如常說。",
    "X58n0995_006:0226a03": "[0226a03] 二頓出離者至更無餘果。",
    "X58n0995_006:0226a04": "[0226a04] 釋曰不備歷階漸故云頓也謂此一類人由根勝",
    "X58n0995_006:0226a05": "故將三界八十一品修惑束成三九纔斷欲界一",
    "X58n0995_006:0226a06": "品將色界一品無色界一品一時齊斷故云頓斷",
    "X58n0995_006:0226a07": "三界然後&#x5374;斷第二品第三品等故云漸除九品",
    "X58n0995_006:0226a08": "此之二三等亦三界同斷但於初果身中修此斷",
    "X58n0995_006:0226a09": "證直造無學不更經二三故云更無餘果。",
    "X58n0995_006:0226a10": "[0226a10] 何者以彼至云漸除也。",
    "X58n0995_006:0226a11": "[0226a11] 釋曰徵釋頓漸也言&#x7AEA;論者不乖次第九品之除。",
    "X58n0995_006:0226a12": "[0226a12] 若爾何故至經等如彼說。",
    "X58n0995_006:0226a13": "[0226a13] 釋曰若爾下問以於下答故對法下證成言若爾",
    "X58n0995_006:0226a14": "者牒前頓出離難其漸除以於三界法不能頓緣",
    "X58n0995_006:0226a15": "者正答所問意顯根劣固守漸次既不頓緣焉能",
    "X58n0995_006:0226a16": "頓斷對法文顯言依止未至定者謂欲界未至色",
    "X58n0995_006:0226a17": "界根本故也。",
    "X58n0995_006:0226a18": "[0226a18] 其末那煩惱至而斷故也。",
    "X58n0995_006:0226a19": "[0226a19] 釋曰七識恒行故煩惱細從其頓出離人智行殊",
    "X58n0995_006:0226a20": "勝亦不能頓緣故於第九地中與其修惑一處齊",
    "X58n0995_006:0226a21": "斷故瑜伽下證成非如下揀顯準知。",
    "X58n0995_006:0226a22": "[0226a22] 問何故前愚至此中有耶。",
    "X58n0995_006:0226a23": "[0226a23] 釋曰愚法聲聞但分界別斷無此頓超故躡而難",
    "X58n0995_006:0226a24": "之。",
    "X58n0995_006:0226b01": "[0226b01] 答為顯前劣至斷煩惱障。",
    "X58n0995_006:0226b02": "[0226b02] 釋曰初勝智引攝轉彼小心二例況末那顯教&#x967F;",
    "X58n0995_006:0226b03": "劣此謂下結分齊。",
    "X58n0995_006:0226b04": "[0226b04] 其所知障至非擇滅也。",
    "X58n0995_006:0226b05": "[0226b05] 釋曰此所知障但能障定故入無餘時須斷又滅",
    "X58n0995_006:0226b06": "其智獨顯無餘故唯非擇滅也。",
    "X58n0995_006:0226b07": "[0226b07] 其餘一切至如瑜伽說。",
    "X58n0995_006:0226b08": "[0226b08] 釋曰先雙標慧解脫下列二類此乘所知既獨障",
    "X58n0995_006:0226b09": "定不障智慧故慧解脫人不斷也言俱解脫者謂",
    "X58n0995_006:0226b10": "定慧雙修定既被障不得解脫故須分斷謂八下",
    "X58n0995_006:0226b11": "示所斷障與能斷智也。",
    "X58n0995_006:0226b12": "[0226b12] 又諸解脫至心得解脫故。",
    "X58n0995_006:0226b13": "[0226b13] 釋曰初句指八定次句離障顯由聲聞下約人體",
    "X58n0995_006:0226b14": "障明其深入耳。",
    "X58n0995_006:0226b15": "[0226b15] 當知此始教至斷種子故。",
    "X58n0995_006:0226b16": "[0226b16] 釋曰此中結意料揀有其二義一以所知料揀謂",
    "X58n0995_006:0226b17": "小乘但斷煩惱此則兼斷所知二小乘唯斷煩惱",
    "X58n0995_006:0226b18": "此則兼斷種子何以故謂彼小乘既不談八識含",
    "X58n0995_006:0226b19": "藏故無種子設爾經部所談即屬大乘故也。",
    "X58n0995_006:0226b20": "[0226b20] 直進菩薩至二障俱斷。",
    "X58n0995_006:0226b21": "[0226b21] 釋曰此教菩薩雖五位伏斷之殊皆二障故不同",
    "X58n0995_006:0226b22": "聲聞更分界地也。",
    "X58n0995_006:0226b23": "[0226b23] 又煩惱障至約界分品。",
    "X58n0995_006:0226b24": "[0226b24] 釋曰菩薩之人觀智勝前不假委細分其品數唯",
    "X58n0995_006:0226c01": "一伏斷也。",
    "X58n0995_006:0226c02": "[0226c02] 但於二障至頓斷彼種。",
    "X58n0995_006:0226c03": "[0226c03] 釋曰地前伏障者謂資&#x7CAE;位中伏二障現行加行",
    "X58n0995_006:0226c04": "位中伏二障隨眠皆用加行智為能伏纔登初地",
    "X58n0995_006:0226c05": "見道入心二障分別種子剎那頓斷。",
    "X58n0995_006:0226c06": "[0226c06] 其俱生中至大菩提故。",
    "X58n0995_006:0226c07": "[0226c07] 釋曰初明留惑何以下徵釋所以潤生攝化則資",
    "X58n0995_006:0226c08": "其智願不墮二乘則護其沉空其所知障既障大",
    "X58n0995_006:0226c09": "智菩提造菩提者分分而斷。",
    "X58n0995_006:0226c10": "[0226c10] 是故攝論至證佛果也。",
    "X58n0995_006:0226c11": "[0226c11] 釋曰即由留煩惱障起勝行者謂資成大悲殊勝",
    "X58n0995_006:0226c12": "之行悲智相導得至無漏佛果。",
    "X58n0995_006:0226c13": "[0226c13] 又梁攝論至金剛位。",
    "X58n0995_006:0226c14": "[0226c14] 釋曰據論定留惑窮因何以故論云留惑至惑盡",
    "X58n0995_006:0226c15": "證佛一切智故。",
    "X58n0995_006:0226c16": "[0226c16] 其所知障至方得總盡。",
    "X58n0995_006:0226c17": "[0226c17] 釋曰正障菩薩道者謂與大菩提而&#x6B52;體相違故",
    "X58n0995_006:0226c18": "地地斷終至佛地方究竟。",
    "X58n0995_006:0226c19": "[0226c19] 由此即說至俱至佛地。",
    "X58n0995_006:0226c20": "[0226c20] 釋曰由此者指前所知若然者則煩惱修惑故留",
    "X58n0995_006:0226c21": "所知修惑故斷以是義故俱至佛地也。",
    "X58n0995_006:0226c22": "[0226c22] 故對法論至及如來故。",
    "X58n0995_006:0226c23": "[0226c23] 釋曰證成二障俱至佛地也修道位中唯修所知",
    "X58n0995_006:0226c24": "對治道者良以此障障其菩提是故修其法空之",
    "X58n0995_006:0227a01": "智而對治之其煩惱障不障菩提仍資大願故不",
    "X58n0995_006:0227a02": "斷之但至盡得果一時俱亡頓成羅漢及如來者",
    "X58n0995_006:0227a03": "謂約煩惱盡邊成羅漢所知盡邊成如來斯乃寄",
    "X58n0995_006:0227a04": "對引攝之義也。",
    "X58n0995_006:0227a05": "[0227a05] 其末那俱生至佛地盡也。",
    "X58n0995_006:0227a06": "[0227a06] 釋曰七識俱生偏障佛地故至彼盡。",
    "X58n0995_006:0227a07": "[0227a07] 問其二障至現行有何同異。",
    "X58n0995_006:0227a08": "[0227a08] 釋曰二障修惑既通諸地於六七二識之中或起",
    "X58n0995_006:0227a09": "現前時還同耶異耶。",
    "X58n0995_006:0227a10": "[0227a10] 答其煩惱至不起過患。",
    "X58n0995_006:0227a11": "[0227a11] 釋曰合盡而故留焉成患害加以智控用成大悲。",
    "X58n0995_006:0227a12": "[0227a12] 猶如毒蛇至而成餘用。",
    "X58n0995_006:0227a13": "[0227a13] 釋曰舉喻也毒蛇喻惑&#x546A;力譬智御餘喻助成願",
    "X58n0995_006:0227a14": "行下合法云。",
    "X58n0995_006:0227a15": "[0227a15] 菩薩善巧至皆得自在。",
    "X58n0995_006:0227a16": "[0227a16] 釋曰初引證是故下結意言或現者助勝行故或",
    "X58n0995_006:0227a17": "種者斷而不斷故由是皆得自在也。",
    "X58n0995_006:0227a18": "[0227a18] 其第七識至觀智為間故。",
    "X58n0995_006:0227a19": "[0227a19] 釋曰受生三界非七識煩惱能為故非潤生既不",
    "X58n0995_006:0227a20": "潤生攝化故不更留行相細故者謂四惑俱生也",
    "X58n0995_006:0227a21": "惑既微細觀智纔虧即便現起故云七地已還有",
    "X58n0995_006:0227a22": "時暫現由觀智為間斷故。",
    "X58n0995_006:0227a23": "[0227a23] 其所知障至地地分斷故。",
    "X58n0995_006:0227a24": "[0227a24] 釋曰二識所知最障菩提欲證後地入心須於前",
    "X58n0995_006:0227b01": "地出心而斷故云皆後地惑於前地起等。",
    "X58n0995_006:0227b02": "[0227b02] 問若爾何故至有漏心等耶。",
    "X58n0995_006:0227b03": "[0227b03] 釋曰若爾者躡上地地分斷以問也意謂若分分",
    "X58n0995_006:0227b04": "斷應無漏失何故下正難相違。",
    "X58n0995_006:0227b05": "[0227b05] 答若約第六至即似有漏。",
    "X58n0995_006:0227b06": "[0227b06] 釋曰六識煩惱留故起似無乖所斷。",
    "X58n0995_006:0227b07": "[0227b07] 若約所知至此二通十地。",
    "X58n0995_006:0227b08": "[0227b08] 釋曰二識所知貫其十地若起有漏正當所斷復",
    "X58n0995_006:0227b09": "何問哉。",
    "X58n0995_006:0227b10": "[0227b10] 若末那煩惱至餘義準知。",
    "X58n0995_006:0227b11": "[0227b11] 釋曰七識煩惱既非所留即實有漏於七地有無",
    "X58n0995_006:0227b12": "七識煩惱恒行無明從初入雖二智雙緣決定別",
    "X58n0995_006:0227b13": "照照真則寂然不動照俗乃識妄差殊&#x8462;不定者",
    "X58n0995_006:0227b14": "但在觀智之斷續耳。",
    "X58n0995_006:0227b15": "[0227b15] 又此教中至對法論說。",
    "X58n0995_006:0227b16": "[0227b16] 釋曰惑滅智起初法二喻如秤兩頭低昂時等故",
    "X58n0995_006:0227b17": "對法云又此中有於所生處如秤兩頭低昂道理",
    "X58n0995_006:0227b18": "有本云如昂即押押即昂等或云築即押押即築",
    "X58n0995_006:0227b19": "等恐傳寫之訛也以違論故。",
    "X58n0995_006:0227b20": "[0227b20] 又此障法至是其障義。",
    "X58n0995_006:0227b21": "[0227b21] 釋曰且法相大乘見有實惑可斷惑滅智起故如",
    "X58n0995_006:0227b22": "秤兩頭低昂時等今以點示意順性宗故說障既",
    "X58n0995_006:0227b23": "依識本自無性無性即空妄說為障義也若更深",
    "X58n0995_006:0227b24": "而究之所依之識亦無有性故圭山云識如幻夢",
    "X58n0995_006:0227c01": "此中依識無性之言亦含斯義思之。",
    "X58n0995_006:0227c02": "[0227c02] 如維摩經至準彼知之。",
    "X58n0995_006:0227c03": "[0227c03] 釋曰了苦之無苦故曰洞達空無是苦義今此障",
    "X58n0995_006:0227c04": "義亦準彼知者則彼而曉此達惑障之本空耳。",
    "X58n0995_006:0227c05": "[0227c05] 若依終教至能斷所知障。",
    "X58n0995_006:0227c06": "[0227c06] 釋曰此教所斷須達惑體之本空知真性之本有",
    "X58n0995_006:0227c07": "方諸二乘唯存忻猒三昧屆懷未曉妄源故但能",
    "X58n0995_006:0227c08": "忻伏斯乃以實奪權作如是說。",
    "X58n0995_006:0227c09": "[0227c09] 故彌勒所問經至亦如上說。",
    "X58n0995_006:0227c10": "[0227c10] 釋曰原其迷真執妄二相普周若彼二乘希心既",
    "X58n0995_006:0227c11": "寡焉斷妄情何以故能所不相應故清涼云迷真",
    "X58n0995_006:0227c12": "妄念生悟真妄即止既不如斯但能折伏而矣。",
    "X58n0995_006:0227c13": "[0227c13] 問此說何故至愚法故不同也。",
    "X58n0995_006:0227c14": "[0227c14] 釋曰初問二答問中初教二乘有斷此教但伏伏",
    "X58n0995_006:0227c15": "斷不同故須成問答中初權二實權中言以上就",
    "X58n0995_006:0227c16": "下者謂寄對引攝故說煩惱障與二乘同佛地而",
    "X58n0995_006:0227c17": "斷也又以下同上者謂令具勝進許悟大途故說",
    "X58n0995_006:0227c18": "所知分有所斷也今此就實等者究彼造心未能",
    "X58n0995_006:0227c19": "契實既不悟心焉能盡妄故但折伏又亦下從容",
    "X58n0995_006:0227c20": "之說亦自不同。",
    "X58n0995_006:0227c21": "[0227c21] 其菩薩人至究竟清淨。",
    "X58n0995_006:0227c22": "[0227c22] 釋曰此教行人知真達妄無斷而斷無斷故惑性",
    "X58n0995_006:0227c23": "即智性而斷故不礙迷真體惑既然故不分俱生",
    "X58n0995_006:0227c24": "及與分別之麤細也何以故不同法相見有實惑",
    "X58n0995_006:0228a01": "可分割故但有下克示惑相唯有此二正使者二",
    "X58n0995_006:0228a02": "障現行兼所依無明習氣者唯無明故地前伏使",
    "X58n0995_006:0228a03": "現者伏即是斷謂留伏煩惱除斷所知若但有伏",
    "X58n0995_006:0228a04": "何名為聖初地斷使種者自在攝化不復更留是",
    "X58n0995_006:0228a05": "故地上但除微細無明習氣至於佛地違離微細",
    "X58n0995_006:0228a06": "念故得心性心即常住名究竟覺如此除斷亦不",
    "X58n0995_006:0228a07": "同他宗歷破四十二品之殊也。",
    "X58n0995_006:0228a08": "[0228a08] 然彼地前三賢至所知障等故。",
    "X58n0995_006:0228a09": "[0228a09] 釋曰此三賢菩薩一者超權二者越小若乃三觀",
    "X58n0995_006:0228a10": "澄明真俗不二即是超權故留惑種偏斷所知即",
    "X58n0995_006:0228a11": "越小聖故曰不墮等文中但有越小義含超權何",
    "X58n0995_006:0228a12": "以故達法之異故。",
    "X58n0995_006:0228a13": "[0228a13] 是故梁攝論至皆此義也。",
    "X58n0995_006:0228a14": "[0228a14] 釋曰引茲一經二論雖皆證地前亦有增勝且攝",
    "X58n0995_006:0228a15": "論證異小仁王證留惑起信明證入增勝經論雖",
    "X58n0995_006:0228a16": "爾其實舉一兼餘也。",
    "X58n0995_006:0228a17": "[0228a17] 以此菩薩至正使俱盡。",
    "X58n0995_006:0228a18": "[0228a18] 釋曰以此菩薩唯怖智障者此障障其菩提是彼",
    "X58n0995_006:0228a19": "菩薩所求之果是故畏之修唯識真如等觀者能",
    "X58n0995_006:0228a20": "治之智也所言唯識者謂觀名義自性差別等相",
    "X58n0995_006:0228a21": "真如觀者當知唯心無外境界以斯二觀治彼所",
    "X58n0995_006:0228a22": "知則惑散空明唯一真際然於下故留資行初地",
    "X58n0995_006:0228a23": "下雙除二障不分見修者地上已去但除習氣故",
    "X58n0995_006:0228a24": "無可分也。",
    "X58n0995_006:0228b01": "[0228b01] 故彌勒所問至此文為證。",
    "X58n0995_006:0228b02": "[0228b02] 釋曰初引小例大問以不同二答以證真觀機益",
    "X58n0995_006:0228b03": "物由是煩惱障真有違同體大悲利益眾生故見",
    "X58n0995_006:0228b04": "道中一切俱斷。",
    "X58n0995_006:0228b05": "[0228b05] 其末那煩惱至後除殘習。",
    "X58n0995_006:0228b06": "[0228b06] 釋曰初地斷麤者使種也後除殘習者地上已去",
    "X58n0995_006:0228b07": "但斷餘殘習氣也。",
    "X58n0995_006:0228b08": "[0228b08] 故無性攝論至更不云斷也。",
    "X58n0995_006:0228b09": "[0228b09] 釋曰意顯初現觀時已斷七識使種自後但除殘",
    "X58n0995_006:0228b10": "習故有轉言也。",
    "X58n0995_006:0228b11": "[0228b11] 若云此是入至何名轉淨。",
    "X58n0995_006:0228b12": "[0228b12] 釋曰牒難返質斷義極成也。",
    "X58n0995_006:0228b13": "[0228b13] 若依始教容如彼說。",
    "X58n0995_006:0228b14": "[0228b14] 釋曰約權縱難何以故權教七識佛地方斷故。",
    "X58n0995_006:0228b15": "[0228b15] 是故當知至但除習氣。",
    "X58n0995_006:0228b16": "[0228b16] 釋曰約實奪破不容初地更說暫伏決知是斷後",
    "X58n0995_006:0228b17": "除殘習耳。",
    "X58n0995_006:0228b18": "[0228b18] 故寶性論至習氣障故。",
    "X58n0995_006:0228b19": "[0228b19] 釋曰論明三類皆先標過次約人指惑第主一類",
    "X58n0995_006:0228b20": "證成上文地上習氣也。",
    "X58n0995_006:0228b21": "[0228b21] 解云論釋至無間生習氣。",
    "X58n0995_006:0228b22": "[0228b22] 釋曰位彌高惑彌薄故云地上名摩訶薩故知但",
    "X58n0995_006:0228b23": "有習氣障也言習氣者謂無明熏習氣分也。",
    "X58n0995_006:0228b24": "[0228b24] 問云何地上至彼失此中無也。",
    "X58n0995_006:0228c01": "[0228c01] 釋曰初問二答問約惑盡類小答據二障雙除如",
    "X58n0995_006:0228c02": "始下舉小聖之頓超況薩埵之殊勝言猶尚不得",
    "X58n0995_006:0228c03": "彼一來果者謂直登無學故不證一來也。",
    "X58n0995_006:0228c04": "[0228c04] 又此教中至十地論說。",
    "X58n0995_006:0228c05": "[0228c05] 釋曰知起惑滅非初非中後者謂無斷故相緣性",
    "X58n0995_006:0228c06": "而本融而斷故惑迷真而要除云何下徵喻惑空",
    "X58n0995_006:0228c07": "如太&#x8657;之本淨也。",
    "X58n0995_006:0228c08": "[0228c08] 又此教中至宜應知之。",
    "X58n0995_006:0228c09": "[0228c09] 釋曰迷真妄念生則真隨妄轉是故煩惱等法皆",
    "X58n0995_006:0228c10": "是真如隨緣如起信說者彼文盛談熏習隨緣之",
    "X58n0995_006:0228c11": "義也又經云一切法即如如等者即光明淨名等",
    "X58n0995_006:0228c12": "經故光明云唯如如獨存淨名云凡夫如草本如",
    "X58n0995_006:0228c13": "至於彌勒亦如也法既皆如煩惱亦爾故煩惱即",
    "X58n0995_006:0228c14": "菩提結業即解脫是故下結揀權實以語學者。",
    "X58n0995_006:0228c15": "[0228c15] 第二明寄惑至一十八門。",
    "X58n0995_006:0228c16": "[0228c16] 釋曰此章大意但是寄惑之麤細顯位之淺深偏",
    "X58n0995_006:0228c17": "收經論差別之談與前約人實斷之全異也學者",
    "X58n0995_006:0228c18": "須知不可強執翻成矛盾此義他宗未之有也。",
    "X58n0995_006:0228c19": "[0228c19] 一寄二障至論亦同此說。",
    "X58n0995_006:0228c20": "[0228c20] 釋曰初標章謂分下顯義故梁攝論下據文此門",
    "X58n0995_006:0228c21": "之意但寄斷煩惱障顯地前為比觀所知障顯地",
    "X58n0995_006:0228c22": "上證觀言惑智二障者即煩惱所知也據文可解。",
    "X58n0995_006:0228c23": "[0228c23] 二寄皮等至斷心煩惱。",
    "X58n0995_006:0228c24": "[0228c24] 釋曰初標法喻二引文釋成謂寄法喻三惑以顯",
    "X58n0995_006:0229a01": "三祇三位之淺深謂初僧祇從三賢至初地麤故",
    "X58n0995_006:0229a02": "如皮二僧祇從二地至八地細故如肉三僧祇從",
    "X58n0995_006:0229a03": "八地至地盡至細故如心皆言煩惱者約通相喧",
    "X58n0995_006:0229a04": "動故也。",
    "X58n0995_006:0229a05": "[0229a05] 三以此三惑至出心除心等。",
    "X58n0995_006:0229a06": "[0229a06] 釋曰每地三心難見優劣故寄此三煩惱以顯之",
    "X58n0995_006:0229a07": "如梁攝下據文言三十三僧祇者後開等覺共十",
    "X58n0995_006:0229a08": "一地每地三心故成三十三也。",
    "X58n0995_006:0229a09": "[0229a09] 四以二障至地上及佛地。",
    "X58n0995_006:0229a10": "[0229a10] 釋曰標章據文示位可知。",
    "X58n0995_006:0229a11": "[0229a11] 五以染心至是賴耶識。",
    "X58n0995_006:0229a12": "[0229a12] 釋曰初標義二據文三解釋言染心麤細者六七",
    "X58n0995_006:0229a13": "八識之別寄於三位者地前地上金剛後心以顯",
    "X58n0995_006:0229a14": "三身者化報法之三身謂地前約事識第六識盡",
    "X58n0995_006:0229a15": "得現化身三類之異地上約末那七識盡得現報",
    "X58n0995_006:0229a16": "身今言應者即是報故應字平呼故真諦名報身",
    "X58n0995_006:0229a17": "為應身與法身相應故或但去呼以應十地故地",
    "X58n0995_006:0229a18": "盡約賴耶八識盡得現法身以遠離微細念故餘",
    "X58n0995_006:0229a19": "如文解。",
    "X58n0995_006:0229a20": "[0229a20] 六寄於三障至能顯法身。",
    "X58n0995_006:0229a21": "[0229a21] 釋曰煩惱障菩提故清淨而顯應身結業障解脫",
    "X58n0995_006:0229a22": "故清淨而顯化身智障隱法身故清淨而能顯現。",
    "X58n0995_006:0229a23": "[0229a23] 七以迷三性至真如修令淨故。",
    "X58n0995_006:0229a24": "[0229a24] 釋曰初標義二據經三解釋於據經中一切凡夫",
    "X58n0995_006:0229b01": "下指迷何者下徵列如是下示悟一返二順言三",
    "X58n0995_006:0229b02": "者成就相者則是圓成實謂圓滿成就故餘如文",
    "X58n0995_006:0229b03": "解。",
    "X58n0995_006:0229b04": "[0229b04] 八寄四障至金輪王報。",
    "X58n0995_006:0229b05": "[0229b05] 釋曰以約使現四障寄顯十信三賢四位四行四",
    "X58n0995_006:0229b06": "因四報之異皆滅障顯位依位成行依行為因依",
    "X58n0995_006:0229b07": "因感報謂障之與位&#x6B52;體相翻行之與因因之與",
    "X58n0995_006:0229b08": "德至順善成唯四報輪王寄顯攝化之優劣耳。",
    "X58n0995_006:0229b09": "[0229b09] 又翻前四障至故名佛子也。",
    "X58n0995_006:0229b10": "[0229b10] 釋曰初標翻初障下釋成四義有法有喻言種子",
    "X58n0995_006:0229b11": "如父者傳體相續故般若母者交搆資成故初地",
    "X58n0995_006:0229b12": "已上諸佛家故者紹隆佛種是其真子非同小外",
    "X58n0995_006:0229b13": "之子也。",
    "X58n0995_006:0229b14": "[0229b14] 又此四種至四義應知。",
    "X58n0995_006:0229b15": "[0229b15] 釋曰又此四種和合者謂四行之相應故悲智雙",
    "X58n0995_006:0229b16": "運能轉生死而至菩提故云如車輪能運能轉至",
    "X58n0995_006:0229b17": "解脫處如處如聖王輪下將車之四事以配四行",
    "X58n0995_006:0229b18": "可以意會亦共成運動之義也思之。",
    "X58n0995_006:0229b19": "[0229b19] 第二以四障至常德無有生死。",
    "X58n0995_006:0229b20": "[0229b20] 釋曰此終教地上除習以顯四位等殊謂初之三",
    "X58n0995_006:0229b21": "地滅闡提習寄同世間正受法性性淨成德報滅",
    "X58n0995_006:0229b22": "因緣仍受變易二四五六地滅外道不正之智寄",
    "X58n0995_006:0229b23": "同二乘定為德本德現無方敺和利樂報除方使",
    "X58n0995_006:0229b24": "生死三七八九地滅二乘怖畏之習寄同大乘至",
    "X58n0995_006:0229c01": "順護偏以為三昧定成顯德八苦不拘報除死生",
    "X58n0995_006:0229c02": "細中之細故云有有四十地至佛地已還滅獨覺",
    "X58n0995_006:0229c03": "捨大悲習果滿因圓一切究竟堅固以為正定定",
    "X58n0995_006:0229c04": "成顯德寂然不動報無餘惑故云無有生死。",
    "X58n0995_006:0229c05": "[0229c05] 四德圓故至攝論等說。",
    "X58n0995_006:0229c06": "[0229c06] 釋曰初解第四生死此上下指所據經論也。",
    "X58n0995_006:0229c07": "[0229c07] 又此四中至亦誠證也。",
    "X58n0995_006:0229c08": "[0229c08] 釋曰料揀惑次正使下通揀八位仍證上文約人",
    "X58n0995_006:0229c09": "實斷中終教二惑之義也。",
    "X58n0995_006:0229c10": "[0229c10] 九於十地中至是出世故。",
    "X58n0995_006:0229c11": "[0229c11] 釋曰此中寄正使習氣世間出世間以顯十地之",
    "X58n0995_006:0229c12": "別此且約凡夫之一分也。",
    "X58n0995_006:0229c13": "[0229c13] 是故十地經至先已除斷。",
    "X58n0995_006:0229c14": "[0229c14] 釋曰三界正使此地齊除證成初義皆言微薄者",
    "X58n0995_006:0229c15": "更有微習證成次義初義者前三地次義者四地",
    "X58n0995_006:0229c16": "已去。",
    "X58n0995_006:0229c17": "[0229c17] 地論釋曰至故云同也。",
    "X58n0995_006:0229c18": "[0229c18] 釋曰初是世親釋前地經解云下大師&#x5374;釋論義",
    "X58n0995_006:0229c19": "分其二障種習也。",
    "X58n0995_006:0229c20": "[0229c20] 是故當知至約終教說。",
    "X58n0995_006:0229c21": "[0229c21] 釋曰近結此門遠結前九言多分者有通始教故。",
    "X58n0995_006:0229c22": "[0229c22] 十又於十地至心習煩惱。",
    "X58n0995_006:0229c23": "[0229c23] 釋曰言又於十地別相中者牒前分地於出世間",
    "X58n0995_006:0229c24": "分其大小之二位也所寄惑相本文次釋云。",
    "X58n0995_006:0230a01": "[0230a01] 解云以三地至以顯彼位也。",
    "X58n0995_006:0230a02": "[0230a02] 釋曰七地已還猶同煩惱正使八地已上方論習",
    "X58n0995_006:0230a03": "氣無明。",
    "X58n0995_006:0230a04": "[0230a04] 十一於此菩薩至二習無明故。",
    "X58n0995_006:0230a05": "[0230a05] 釋曰於此菩薩位中者牒前出世間中第二位也",
    "X58n0995_006:0230a06": "於此位中又分二位七地已還寄滅色心正使顯",
    "X58n0995_006:0230a07": "有功用未自在位八地已上寄滅微細習氣顯無",
    "X58n0995_006:0230a08": "功用於色自在也。",
    "X58n0995_006:0230a09": "[0230a09] 故本業經至無明滅盡。",
    "X58n0995_006:0230a10": "[0230a10] 釋曰七地已還二習果報滅無遺餘者謂與無漏",
    "X58n0995_006:0230a11": "相應超出世間故無果執八地色習無明盡者無",
    "X58n0995_006:0230a12": "現相也九地心習無明除者無轉相也十地二習",
    "X58n0995_006:0230a13": "無明者無業相也。",
    "X58n0995_006:0230a14": "[0230a14] 十二依三無性至故言不見。",
    "X58n0995_006:0230a15": "[0230a15] 釋曰初立義二據文於立義中寄滅分別性以顯",
    "X58n0995_006:0230a16": "見道寄滅依他起性以顯修道次據文中見道言",
    "X58n0995_006:0230a17": "不得者故唯識云若時於所緣智都無所得爾時",
    "X58n0995_006:0230a18": "住唯識離二取相故則分別亡而無得也修道言",
    "X58n0995_006:0230a19": "不見者唯識云無得不思議是出世間智捨二麤",
    "X58n0995_006:0230a20": "重故使證得轉依由證轉依二無上果故言不見。",
    "X58n0995_006:0230a21": "[0230a21] 十三依雜集至二位差別。",
    "X58n0995_006:0230a22": "[0230a22] 釋曰以分別煩惱寄顯見道以俱生煩惱寄顯修",
    "X58n0995_006:0230a23": "道既皆以煩惱麤細以顯二位故次問云。",
    "X58n0995_006:0230a24": "[0230a24] 何以得知至非實斷者。",
    "X58n0995_006:0230b01": "[0230b01] 釋曰既屢言惑種兼對位次何故非斷故茲問也。",
    "X58n0995_006:0230b02": "[0230b02] 如分別我見至非入見道耶。",
    "X58n0995_006:0230b03": "[0230b03] 釋曰初顯邪見謂三緣分別如佛下明正教之凡",
    "X58n0995_006:0230b04": "初希佛道此人下約無邪非證以返質意成寄惑",
    "X58n0995_006:0230b05": "顯非是約人實斷也若是實斷此既無邪何不證",
    "X58n0995_006:0230b06": "入。",
    "X58n0995_006:0230b07": "[0230b07] 若言雖無至非入見者。",
    "X58n0995_006:0230b08": "[0230b08] 釋曰彼又計云此中無邪之人不入見道為有邪",
    "X58n0995_006:0230b09": "種故故此牒之。",
    "X58n0995_006:0230b10": "[0230b10] 既無現行至返以顯之。",
    "X58n0995_006:0230b11": "[0230b11] 釋曰既無現行者縱計即應入資&#x7CAE;加行者約位",
    "X58n0995_006:0230b12": "以質義既下翻成寄顯也。",
    "X58n0995_006:0230b13": "[0230b13] 又以任運至通二位斷之。",
    "X58n0995_006:0230b14": "[0230b14] 釋曰俱生細而難除故寄修道顯其差殊如實義",
    "X58n0995_006:0230b15": "下經而示之如末那下顯七識惑細故通見修二",
    "X58n0995_006:0230b16": "位以斷除。",
    "X58n0995_006:0230b17": "[0230b17] 如無相論至故得知也。",
    "X58n0995_006:0230b18": "[0230b18] 釋曰第二執識等者謂末那執第八故故言執識",
    "X58n0995_006:0230b19": "此識惑細故至羅漢方得斷盡亦可通六識俱生",
    "X58n0995_006:0230b20": "對其分別故言第二執識言若見識肉煩惱等者",
    "X58n0995_006:0230b21": "謂見道緣真得出世道十六心時者八忍八智此",
    "X58n0995_006:0230b22": "時斷盡但是分別正使餘殘未盡但是思惟者即",
    "X58n0995_006:0230b23": "是俱生末那故云是第二識無性下指同說也。",
    "X58n0995_006:0230b24": "[0230b24] 十四於分別至迴心二乘說。",
    "X58n0995_006:0230c01": "[0230c01] 釋曰將分別三緣寄顯三賢謂十解等除邪師等",
    "X58n0995_006:0230c02": "如次應知者更等十行除邪教十迴向除邪思惟",
    "X58n0995_006:0230c03": "此約直進說者結上三賢菩薩又以下約引攝二",
    "X58n0995_006:0230c04": "乘迴心教說故地前約伏也。",
    "X58n0995_006:0230c05": "[0230c05] 十五於俱生至故作此說。",
    "X58n0995_006:0230c06": "[0230c06] 釋曰俱生六七約現行寄顯七地已還觀心有間",
    "X58n0995_006:0230c07": "俱生永伏寄顯八地已上無為相續此上二門都",
    "X58n0995_006:0230c08": "從十三中分別俱生來而更開此寄顯也。",
    "X58n0995_006:0230c09": "[0230c09] 十六又以至作此說也。",
    "X58n0995_006:0230c10": "[0230c10] 釋曰初約惑寄顯此亦下示凡小大乘可知。",
    "X58n0995_006:0230c11": "[0230c11] 十七為顯至返寄顯之。",
    "X58n0995_006:0230c12": "[0230c12] 釋曰每地斷一障終至佛地故成十一正當深密",
    "X58n0995_006:0230c13": "十一種麤重也。",
    "X58n0995_006:0230c14": "[0230c14] 十八為顯至知寄顯也。",
    "X58n0995_006:0230c15": "[0230c15] 釋曰前門顯諸地之差故寄麤重此門顯真俗之",
    "X58n0995_006:0230c16": "異故寄諸愚如深密下引經雙證二門或曰法相",
    "X58n0995_006:0230c17": "大乘以此麤重正為斷證何以此中&#x5374;為寄顯答",
    "X58n0995_006:0230c18": "據彼云斷今此帶實指權但是安立何以故有教",
    "X58n0995_006:0230c19": "無人故阿含施設故。",
    "X58n0995_006:0230c20": "[0230c20] 此諸義廣如至準思可見。",
    "X58n0995_006:0230c21": "[0230c21] 釋曰初約教門正結何以下徵釋所以意顯入證",
    "X58n0995_006:0230c22": "之甚深識情難造若不顯之將為絕分故茲寄顯",
    "X58n0995_006:0230c23": "意有三焉一護十地二離慢心三令生信。",
    "X58n0995_006:0230c24": "[0230c24] 若依頓教至及與不斷。",
    "X58n0995_006:0231a01": "[0231a01] 釋曰此教惑本空而性本顯更不可擬議斷與不",
    "X58n0995_006:0231a02": "斷縱說一念即無念也。",
    "X58n0995_006:0231a03": "[0231a03] 如法界體性至文證之準知。",
    "X58n0995_006:0231a04": "[0231a04] 釋曰初佛問發心文殊下以義頓酬故見即是道",
    "X58n0995_006:0231a05": "歇即真趣故佛頂云歇即菩提不從人得。",
    "X58n0995_006:0231a06": "[0231a06] 若依圓教至一切斷也。",
    "X58n0995_006:0231a07": "[0231a07] 釋曰初明惑性本融故不可說其體性等以所障",
    "X58n0995_006:0231a08": "下彰不如是知義分能所雖分能所真妄亦以議",
    "X58n0995_006:0231a09": "徹故云彼能障惑亦如是也是故下據本融以頓",
    "X58n0995_006:0231a10": "證頓斷也。",
    "X58n0995_006:0231a11": "[0231a11] 故普賢品至是此義也。",
    "X58n0995_006:0231a12": "[0231a12] 釋曰引文雙證圓障圓除也。",
    "X58n0995_006:0231a13": "[0231a13] 又此斷惑至廣如經說。",
    "X58n0995_006:0231a14": "[0231a14] 釋曰四義料揀前三雖一斷一切斷猶約寄乘第",
    "X58n0995_006:0231a15": "四約本教故說法如此也此義請思。",
    "X58n0995_006:0231a16": "[0231a16] 又前三乘至此約別教言。",
    "X58n0995_006:0231a17": "[0231a17] 釋曰全揀教宗也由全揀故緣起即成性起故即",
    "X58n0995_006:0231a18": "入此教若乃不壞行布即是三乘等也。",
    "X58n0995_006:0231a19": "[0231a19] 若約攝方便至斷惑門竟。",
    "X58n0995_006:0231a20": "[0231a20] 釋曰全收諸教宗也由全收故方使同歸以是下",
    "X58n0995_006:0231a21": "明本末融會例餘通結。"
}