{
    "X24n0467_003:0677a07": "銷釋金剛科儀會要註解卷第三",
    "X24n0467_003:0677a08": "姚秦三藏法師 鳩摩羅什  譯",
    "X24n0467_003:0677a09": "隆興府百福院 宗鏡禪師  述",
    "X24n0467_003:0677a10": "曹洞正宗嗣祖沙門 覺連 重集",
    "X24n0467_003:0677a11": "[0677a11] 法會因由。",
    "X24n0467_003:0677a12": "[0677a12] 斯謂。標舉提綱科文釋義之辭。乃依昭明太子所",
    "X24n0467_003:0677a13": "判。謂之法會因由分第一。言此說法之會。皆因佛",
    "X24n0467_003:0677a14": "入城。乞食之由也。",
    "X24n0467_003:0677a15": "[0677a15] 教起根源。",
    "X24n0467_003:0677a16": "[0677a16] 此四字。就是解釋法會由因之義也。法即教法。會",
    "X24n0467_003:0677a17": "即人天眾會。欲得教法興起。必須會集人天。因由。",
    "X24n0467_003:0677a18": "即根源也。",
    "X24n0467_003:0677a19": "[0677a19] 如是法。我佛宣。",
    "X24n0467_003:0677a20": "[0677a20] 此科。如是我聞。今言我佛宣者。當爾之時。佛將入",
    "X24n0467_003:0677a21": "滅。阿難請問四事云。經首當安何名。佛言。安如是",
    "X24n0467_003:0677a22": "我聞。是佛親口自宣說也。",
    "X24n0467_003:0677a23": "[0677a23] 舍衛國中。乞食為先。",
    "X24n0467_003:0677a24": "[0677a24] 此科。一時佛在舍衛國。與千二百五十人。入舍衛",
    "X24n0467_003:0677b01": "大城乞食。故云。乞食為先矣。",
    "X24n0467_003:0677b02": "[0677b02] 次第乞已。本處安然結跏趺坐。終日默無言。",
    "X24n0467_003:0677b03": "[0677b03] 此科。佛入城中。次第乞食。佛心平等。不揀貧富。令",
    "X24n0467_003:0677b04": "人均種福田也。本處安然者。此科還至本處。飯食",
    "X24n0467_003:0677b05": "已訖。結跏者。此科收衣&#x9262;洗足已。敷座而坐。即敷",
    "X24n0467_003:0677b06": "尼師壇而坐也。終日者。佛乃無言入定也。前乞食。",
    "X24n0467_003:0677b07": "以資色身壽命。此入定以資法身慧命。又乞食令",
    "X24n0467_003:0677b08": "他種福。說法令他覺悟。是利他之道。入定乃返本",
    "X24n0467_003:0677b09": "還源。自受法樂。是利己之道也。",
    "X24n0467_003:0677b10": " 金剛般若智  箇箇體如然  白雲消散盡",
    "X24n0467_003:0677b11": " 明月一輪圓",
    "X24n0467_003:0677b12": "[0677b12] 起句。是法喻齊彰。乃唐梵雙舉。呈句。明般若之智。",
    "X24n0467_003:0677b13": "人人本具也。白雲消散者。以般若智。照破五蘊。能",
    "X24n0467_003:0677b14": "空四相。猶如白雲消散盡。而顯明月當空也。",
    "X24n0467_003:0677b15": "[0677b15] 姚秦。三藏法師鳩摩羅什。譯。",
    "X24n0467_003:0677b16": "[0677b16] 姚秦者。即後秦姚氏也。三藏者。即經律論。三藏也。",
    "X24n0467_003:0677b17": "法師者。傳譯弘通之人也。鳩摩羅什者。略梵語。具",
    "X24n0467_003:0677b18": "云。鳩摩羅琰耆婆。此云童壽。謂童年。有老成之德。",
    "X24n0467_003:0677b19": "什者。以斯法師。深通此方文字。華梵兼舉。故稱羅",
    "X24n0467_003:0677b20": "什。譯者。翻梵語。成華言也。",
    "X24n0467_003:0677b21": "[0677b21] ○法會因由分第一。",
    "X24n0467_003:0677b22": "[0677b22] 【經】如是我聞一時佛在舍衛國(至)洗足已敷座而坐。",
    "X24n0467_003:0677b23": "[0677b23] 註曰。如是者。指法之辭也。如是之法。我從佛聞。一",
    "X24n0467_003:0677b24": "時者。說此般若之時也。舍衛者。即波斯匿王。所居",
    "X24n0467_003:0677c01": "之國也。祇樹者。祇即匿王之太子。祇陀。名也。樹是",
    "X24n0467_003:0677c02": "祇陀所施。故云祇樹也。給孤者。有一長者。名須達",
    "X24n0467_003:0677c03": "挐。常施孤獨貧窮。故云給孤獨也。園者。惟祇陀太",
    "X24n0467_003:0677c04": "子有園。長者欲買建寺。太子戲曰。若布金滿園。我",
    "X24n0467_003:0677c05": "當賣之。須達運金。布八十頃園而滿。是太子不受",
    "X24n0467_003:0677c06": "其金。同建精舍。請佛說法。故曰。祇樹給孤獨園也。",
    "X24n0467_003:0677c07": "大比丘者。言得道之深。乃菩薩阿羅漢之類也。千",
    "X24n0467_003:0677c08": "二百五十人者。優樓頻螺等五百人。那提三百人。",
    "X24n0467_003:0677c09": "伽耶二百人。舍利弗一百人。目犍連一百人。耶舍",
    "X24n0467_003:0677c10": "長者五十人。故云。千二百五十人俱也。爾時者。彼",
    "X24n0467_003:0677c11": "時也。佛為三界之尊。故為世尊。食時者。正當午前。",
    "X24n0467_003:0677c12": "將行乞食之時也。著衣持&#x9262;者。著僧伽之衣。即二",
    "X24n0467_003:0677c13": "十五條大衣也。持&#x9262;。而持四天王。所獻之&#x9262;也。入",
    "X24n0467_003:0677c14": "城者。寺在城外。故云入也。乞食者。佛是金輪王子。",
    "X24n0467_003:0677c15": "尚自乞食。為欲教化眾生。捨離憍慢也。又為後世",
    "X24n0467_003:0677c16": "比丘。不積聚財寶也。於其城中次第乞者。如來慈",
    "X24n0467_003:0677c17": "悲。不擇貧富。平等普化也。還至本處者。乞食而歸",
    "X24n0467_003:0677c18": "也。飯食已畢收衣&#x9262;洗足者。謂收起袈裟。於&#x9262;盂。",
    "X24n0467_003:0677c19": "然後洗足。以佛行則跣足。住則必洗也。敷座者。乃",
    "X24n0467_003:0677c20": "敷設高座而坐入定也。天台智者頌曰。法身本非",
    "X24n0467_003:0677c21": "食。應化亦如然。為長人天福。慈悲作福田。收衣息",
    "X24n0467_003:0677c22": "勞慮。洗足離塵緣。欲證三空理。加趺示入禪。",
    "X24n0467_003:0677c23": "[0677c23] 調御師。親臨舍衛。威動乾坤。阿羅漢。雲集祇園。輝騰",
    "X24n0467_003:0677c24": "日月。",
    "X24n0467_003:0678a01": "[0678a01] 調御者。十號之一也。親臨者。降臨赴感。有威可畏。",
    "X24n0467_003:0678a02": "有儀可則。即正容悟物也。梵語阿羅漢。華言殺賊。",
    "X24n0467_003:0678a03": "謂殺煩惱賊。即千二百五十之眾。如雲而來集於",
    "X24n0467_003:0678a04": "祗園。各各神通變化。光明洞達。故云輝騰日月也。",
    "X24n0467_003:0678a05": "[0678a05] 入城持&#x9262;。良由悲愍貧窮。洗足收衣。正是宴安時節。",
    "X24n0467_003:0678a06": "[0678a06] 入城次第行乞。是佛悲愍之心。令其種福。洗足者。",
    "X24n0467_003:0678a07": "前入城行乞。是利他之意也。此收衣宴坐。是利己",
    "X24n0467_003:0678a08": "之意也。故云。宴安時節也。",
    "X24n0467_003:0678a09": "[0678a09] 若向世尊。未舉已前薦得。猶且不堪。開口已後承當。",
    "X24n0467_003:0678a10": "自救不了。",
    "X24n0467_003:0678a11": "[0678a11] 此是科家。以祖師門下之機。單明向上一路。若向",
    "X24n0467_003:0678a12": "世尊未舉已前會得。可謂。釋迦不出世。四十九年",
    "X24n0467_003:0678a13": "說。達磨不西來。少林有妙訣。於斯薦得。猶且不堪。",
    "X24n0467_003:0678a14": "若向世尊開口已後承當。依文解義。紙上鑽研。思",
    "X24n0467_003:0678a15": "慮而知。意解而會。故云。自救不了也。",
    "X24n0467_003:0678a16": "[0678a16] 宗鏡急為提撕。早遲八刻。何故。",
    "X24n0467_003:0678a17": "[0678a17] 科家意云。我前來與諸人。提持此事。還是遲了一",
    "X24n0467_003:0678a18": "時也。一時者。八刻為一時。又云。晝夜十二時。總一",
    "X24n0467_003:0678a19": "百刻。每時八刻。還有四刻。在子午卯酉時中也。何",
    "X24n0467_003:0678a20": "故者。重審之辭也。重審上義。何故不堪。何故不了。",
    "X24n0467_003:0678a21": "又遲八刻者也。",
    "X24n0467_003:0678a22": " 良馬已隨鞭影去  阿難依舊世尊前",
    "X24n0467_003:0678a23": "[0678a23] 良馬者。昔外道問佛。不問有言。不問無言。世尊良",
    "X24n0467_003:0678a24": "久。外道讚歎曰。世尊大慈大悲。開我迷雲。令我得",
    "X24n0467_003:0678b01": "入。乃作禮領會而去。阿難白佛言。外道得何道理。",
    "X24n0467_003:0678b02": "稱讚而去。佛言。如世良馬。見鞭影而行。科家引此",
    "X24n0467_003:0678b03": "之義答之。若向世尊未舉已前。會得此理。如外道",
    "X24n0467_003:0678b04": "向默領悟。似良馬已隨鞭影去也。若向世尊開口",
    "X24n0467_003:0678b05": "處。承當此理。如阿難依舊向世尊。言上尋討也。",
    "X24n0467_003:0678b06": " 乞食歸來會給孤  收衣敷座正安居",
    "X24n0467_003:0678b07": " 真慈洪範超三界  調御人天得自如",
    "X24n0467_003:0678b08": "[0678b08] 前二句。頌佛儀範。後二句。令人倣效。悉獲利益。真",
    "X24n0467_003:0678b09": "慈者。讚佛也。佛真三界之師。四生之父。若人倣效",
    "X24n0467_003:0678b10": "承襲乞食。說法利生。即得超出三界。調伏御化一",
    "X24n0467_003:0678b11": "切人天。一切有情皆成佛道。得自如也。",
    "X24n0467_003:0678b12": " 西方寶號能宣演  九品蓮臺必往生",
    "X24n0467_003:0678b13": " 直下相逢休外覓  何勞十萬八千程",
    "X24n0467_003:0678b14": "[0678b14] 前二句。依教而修。若能專心。持念彌陀聖號。必得",
    "X24n0467_003:0678b15": "往生九品蓮臺也。後二句。消歸自己。莫向外求。直",
    "X24n0467_003:0678b16": "下相逢。自性彌陀。唯心淨土。優曇云。自性彌陀無",
    "X24n0467_003:0678b17": "別念。佛行佛坐佛同眠。自從這裡相逢後。彈指高",
    "X24n0467_003:0678b18": "超八萬千。",
    "X24n0467_003:0678b19": " 百歲光陰瞬息迴  其身畢竟化為&#x7070;",
    "X24n0467_003:0678b20": " 誰人肯向生前悟  悟取無生歸去來",
    "X24n0467_003:0678b21": "[0678b21] 前二句。歎無常迅速。身不久留。如目睛一瞬。氣息",
    "X24n0467_003:0678b22": "一出。言百歲光陰。剎那便過也。其身畢竟者。此身",
    "X24n0467_003:0678b23": "畢竟化為&#x7070;塵。識心隨業牽去也。後二句。既是此",
    "X24n0467_003:0678b24": "身不久。終歸變滅。好向生前悟取此心。不生不滅。",
    "X24n0467_003:0678c01": "真常真樂。故云。悟取無生歸去來也。",
    "X24n0467_003:0678c02": "[0678c02] 善現啟請。頓起疑心。合掌問世尊。云何應住。降伏其",
    "X24n0467_003:0678c03": "心。",
    "X24n0467_003:0678c04": "[0678c04] 此科。昭明太子。判此一段經文。為善現啟請分第",
    "X24n0467_003:0678c05": "二。&#x76D6;善現請佛說法。為眾決疑。故立此名也。頓起",
    "X24n0467_003:0678c06": "者。言善現這一啟請。即為當來有情眾生。所以頓",
    "X24n0467_003:0678c07": "然而起疑心。請問世尊。而為決通也。合掌者。此科",
    "X24n0467_003:0678c08": "長老須菩提。在大眾中。即從座起。偏袒右肩。右膝",
    "X24n0467_003:0678c09": "著地。合掌恭敬而白佛言。希有世尊。如來善護念",
    "X24n0467_003:0678c10": "諸菩薩。善付囑諸菩薩也。云何應住者。此科世尊",
    "X24n0467_003:0678c11": "云。善男子。善女人。發阿耨多羅三藐三菩提心。云",
    "X24n0467_003:0678c12": "何應住。云何降伏其心也。",
    "X24n0467_003:0678c13": "[0678c13] 佛教如是。仔細分明。&#x6C37;消北岸。無花休怨春。",
    "X24n0467_003:0678c14": "[0678c14] 此科佛言善男子。善女人。發阿耨多羅三藐三菩",
    "X24n0467_003:0678c15": "提心。應如是住。如是降伏其心。佛答。如是安住理",
    "X24n0467_003:0678c16": "中。如是降伏煩惱。說得仔細明白。無有藏隱。須菩",
    "X24n0467_003:0678c17": "提於此。領解佛意。故應云。唯然世尊。願樂欲聞也。",
    "X24n0467_003:0678c18": "&#x6C37;消北岸者。此總科須菩提。問安住降伏。佛答如",
    "X24n0467_003:0678c19": "是住。如是降伏。如陽春一布。萬物生輝。&#x6C37;消北岸。",
    "X24n0467_003:0678c20": "花發南枝也。無花休怨春者。科家意云。佛如此酬",
    "X24n0467_003:0678c21": "答。太煞分明。汝等後人。不悟如來所說之旨。似枯",
    "X24n0467_003:0678c22": "木無花。蕉芽敗種。莫怨春光。不曾與你。自恨無枝",
    "X24n0467_003:0678c23": "葉。莫怨太陽偏也。",
    "X24n0467_003:0678c24": " 金剛般若智  莫向外邊求  空生來請問",
    "X24n0467_003:0679a01": " 教起有因由",
    "X24n0467_003:0679a02": "[0679a02] 前二句。叮嚀切囑。此般若智。當人本具。莫向外求。",
    "X24n0467_003:0679a03": "後二句。明須菩提。這一問佛。是為當來眾生。起教",
    "X24n0467_003:0679a04": "之因由也。",
    "X24n0467_003:0679a05": "[0679a05] ○善現啟請分第二。",
    "X24n0467_003:0679a06": "[0679a06] 【經】時長老須菩提在大眾中(至)唯然世尊願樂欲聞。",
    "X24n0467_003:0679a07": "[0679a07] 註曰。長老者。以德長年老也。須菩提解空第一。於",
    "X24n0467_003:0679a08": "此般若。是當機人。欲發起此經。為眾請也。從座起",
    "X24n0467_003:0679a09": "者。請佛說法。恭敬之儀也。右膝著地者。文殊問般",
    "X24n0467_003:0679a10": "若經云。右是正道。左是邪道。今欲說般若正道。用",
    "X24n0467_003:0679a11": "正去邪也。諸佛希有者。如優曇華三萬年開金華",
    "X24n0467_003:0679a12": "一次。乃得一現耳。善護念者。為護念根熟菩薩。記",
    "X24n0467_003:0679a13": "云。根熟者。三賢已上菩薩。信根成熟。永無退轉。佛",
    "X24n0467_003:0679a14": "即護念也。善付囑者。為付囑根未熟菩薩。記云。十",
    "X24n0467_003:0679a15": "信菩薩。信根未成熟故。付者。將小付大。囑者。囑大",
    "X24n0467_003:0679a16": "化小。如此護念付囑。即希有事也。善男女者。即未",
    "X24n0467_003:0679a17": "發大乘心之凡夫也。阿耨多羅三藐三菩提者。即",
    "X24n0467_003:0679a18": "發無上正等正覺心也。云何應住降伏者。須菩提",
    "X24n0467_003:0679a19": "意云。雖發此心。未知修何等觀。降伏煩惱。故發此",
    "X24n0467_003:0679a20": "二問。一問眾生發無上心欲求般若。云何可以安",
    "X24n0467_003:0679a21": "住諦理。二問降伏惑心。云何可以折攝散亂。見思",
    "X24n0467_003:0679a22": "塵沙煩惱也。善哉者。佛深許。須菩提所問奇妙。故",
    "X24n0467_003:0679a23": "云善哉。是佛讚歎。須菩提能知我意。善教諸人。不",
    "X24n0467_003:0679a24": "起妄念也。汝今諦聽者。諦則諦審明白。汝當了達",
    "X24n0467_003:0679b01": "聲塵本來不生。勿逐語言。詳審而聽。應如是住者。",
    "X24n0467_003:0679b02": "佛答須菩提。既發菩提心。應當安住諦理。降伏惑",
    "X24n0467_003:0679b03": "心也。唯然者。乃須菩提領諾之辭也。聞佛所答。如",
    "X24n0467_003:0679b04": "是發心。如是應住。如是降伏。即便領解。故應之唯",
    "X24n0467_003:0679b05": "然也。如夫子云。參乎。吾道一以貫之。曾子聞之曰。",
    "X24n0467_003:0679b06": "唯。即應之速而無疑也。願樂欲聞者。&#x76D6;為眾生請",
    "X24n0467_003:0679b07": "問。而發起此教也。",
    "X24n0467_003:0679b08": "[0679b08] 昔奇哉之善現。讚希有之慈尊。悲憐濁世眾生。咨決",
    "X24n0467_003:0679b09": "菩提心要。",
    "X24n0467_003:0679b10": "[0679b10] 此是科家。讚美須菩提奇哉。昔日請佛說法。讚歎",
    "X24n0467_003:0679b11": "希有。如優曇華三萬年方始一現。故云希有也。悲",
    "X24n0467_003:0679b12": "憐眾生者。是他善現慈愍之心。為五濁惡世有情",
    "X24n0467_003:0679b13": "眾生。咨請佛決通。菩提心之總要。故云奇哉也。",
    "X24n0467_003:0679b14": "[0679b14] 可謂。一經正眼。三藏絕詮。千聖不傳。諸祖不說。",
    "X24n0467_003:0679b15": "[0679b15] 一經正眼者。即爍迦羅金剛堅固眼也。明經中須",
    "X24n0467_003:0679b16": "菩提。問發菩提心。云何應住。云何降伏。佛答。應如",
    "X24n0467_003:0679b17": "是住。如是降伏。單顯菩提心。為金剛經正眼也。三",
    "X24n0467_003:0679b18": "藏絕詮者。似此菩提心。三藏之文。詮註不及。故云",
    "X24n0467_003:0679b19": "絕詮也。千聖不傳者。呈上正眼絕詮之道。可謂。向",
    "X24n0467_003:0679b20": "上一路。千聖不遊。如云。父母未生前。凝然一相圓。",
    "X24n0467_003:0679b21": "釋迦猶不會。迦葉豈能傳。",
    "X24n0467_003:0679b22": "[0679b22] 如是降伏。扁舟已過洞庭湖。護念叮嚀。何啻白雲千",
    "X24n0467_003:0679b23": "萬里。",
    "X24n0467_003:0679b24": "[0679b24] 科家意云。此理。既是三藏絕詮之道。諸祖不傳之",
    "X24n0467_003:0679c01": "旨。今日世尊說個如是降伏。早是扁舟已過洞庭",
    "X24n0467_003:0679c02": "湖。於理中去之遠矣。護念叮嚀者。科家云。如來說",
    "X24n0467_003:0679c03": "個護念。說個付囑。不止白雲萬里而矣。如云。聲前",
    "X24n0467_003:0679c04": "一句口如眉。佛祖從來總不知。",
    "X24n0467_003:0679c05": "[0679c05] 為甚麼如此。",
    "X24n0467_003:0679c06": "[0679c06] 此是科家。重審上義。因其扁舟已過。白雲萬里。下",
    "X24n0467_003:0679c07": "文伸答。",
    "X24n0467_003:0679c08": " 毗婆尸佛早留心  直至而今不得妙",
    "X24n0467_003:0679c09": "[0679c09] 言此菩提心。自過去毗婆尸佛。至釋迦牟尼佛。以",
    "X24n0467_003:0679c10": "心傳心。佛佛授受。西天四七。東土二三。至今不斷。",
    "X24n0467_003:0679c11": "謂之傳心。端的此心。有何傳受。可謂。少林九年。垂",
    "X24n0467_003:0679c12": "一則語。直至而今。諸方賺舉。故云。不得妙也。",
    "X24n0467_003:0679c13": " 問處孤高答處深  妙圓真淨不須尋",
    "X24n0467_003:0679c14": " 瞥然如是知端的  默契菩提大道心",
    "X24n0467_003:0679c15": "[0679c15] 此四句。頌經文之義也。問處孤高者。即須菩提所",
    "X24n0467_003:0679c16": "問。云何應住。今既發菩提心。便要修菩提行。然後",
    "X24n0467_003:0679c17": "成菩提道。欲修此行。未知以何諦。安住即是。又問",
    "X24n0467_003:0679c18": "欲修菩提行。十使煩惱妄念之心。於一剎那頃。有",
    "X24n0467_003:0679c19": "九百生住異滅。相續不斷。以何等法降伏妄心。如",
    "X24n0467_003:0679c20": "此二問。其實孤高也。答處深者。佛答應如是住。如",
    "X24n0467_003:0679c21": "是降伏其心。乃全體顯露。如即真如之理。是即允",
    "X24n0467_003:0679c22": "許之辭。三諦真如之理。三諦融通。應當稱理而修。",
    "X24n0467_003:0679c23": "方纔許是。世尊答此。兩個如是。其實深也。妙圓真",
    "X24n0467_003:0679c24": "淨者。明問處甚深。答處微妙。顯密圓融。真實清淨",
    "X24n0467_003:0680a01": "之道。故云。妙圓真淨也。不須尋者。指示行人。向佛",
    "X24n0467_003:0680a02": "答處會取。再不須別處尋求也。瞥然如是者。明須",
    "X24n0467_003:0680a03": "菩提。向佛兩翻答處。就知端的。默識心通。領其旨",
    "X24n0467_003:0680a04": "趣。即得契合菩提大道也。",
    "X24n0467_003:0680a05": " 阿彌陀佛元無相  遍界明明不覆藏",
    "X24n0467_003:0680a06": " 文潞尚然修淨土  東坡猶願往西方",
    "X24n0467_003:0680a07": "[0680a07] 前二句。明阿彌陀佛。不住有為。不住無為。故云無",
    "X24n0467_003:0680a08": "相。遍界明明者。言彌陀法身。周遍法界。無有覆藏",
    "X24n0467_003:0680a09": "也。後二句者。引古勸今也。文潞公姓文。諱彥&#x613D;。守",
    "X24n0467_003:0680a10": "洛陽。&#x751E;致齋。往龍華寺。瞻禮聖像。忽見像毀墮地。",
    "X24n0467_003:0680a11": "略不加敬。但瞻視而出。傍有僧曰。何不作禮。曰像",
    "X24n0467_003:0680a12": "毀矣。吾何禮乎。僧曰。先德道。譬如官路土。人取以",
    "X24n0467_003:0680a13": "為像。智者知是土。凡人謂像生。後乃於行時。還將",
    "X24n0467_003:0680a14": "像填路。像本不生滅。路亦無新故。公聞之有省。&#x76D6;",
    "X24n0467_003:0680a15": "悟無生之生。幻相宛然。生之無生。真性湛然。無生",
    "X24n0467_003:0680a16": "法忍。自然契矣。由是慕道專念彌陀。期生淨土。晨",
    "X24n0467_003:0680a17": "香夜坐。未&#x751E;少廢。每發願曰。願我常精進。勤修一",
    "X24n0467_003:0680a18": "切善。願我了心宗。廣度諸含識。每見一切人。則勸",
    "X24n0467_003:0680a19": "念佛。誓結十萬人緣。同生淨土也。如如居士讚曰。",
    "X24n0467_003:0680a20": "知君膽氣大如天。要結西方十萬緣。不為一身求",
    "X24n0467_003:0680a21": "活計。大家齊上渡頭船。東坡者。姓蘇。名軾。字子瞻。",
    "X24n0467_003:0680a22": "號東坡居士。宋元祐初。除翰林。遷內翰。初參東林",
    "X24n0467_003:0680a23": "總禪師。與論無情話有省。遂&#x732E;投機偈曰。溪聲盡",
    "X24n0467_003:0680a24": "是廣長舌。山色無非清淨身。夜來八萬四千偈。他",
    "X24n0467_003:0680b01": "日如何舉似人。公謫黃州。又謫惠州。仍被命遷儋",
    "X24n0467_003:0680b02": "州。南行之日。&#x64D5;阿彌陀佛像一軸。人問何故事。答",
    "X24n0467_003:0680b03": "曰。往生西方公據也。時作者咸曰。東坡篤信無疑。",
    "X24n0467_003:0680b04": "實淨土之果人也。母夫人程氏歿。以簪珥遺物。命",
    "X24n0467_003:0680b05": "工胡錫。畫彌陀像。自製贊曰。佛以大圓覺。充滿十",
    "X24n0467_003:0680b06": "方界。我以顛倒想。出沒生死中。云何以一念。得往",
    "X24n0467_003:0680b07": "生淨土。我造無始業。本從一念生。既從一念生。還",
    "X24n0467_003:0680b08": "從一念滅。生滅滅盡處。則我與佛同。如投水海中。",
    "X24n0467_003:0680b09": "如風中鼓橐。雖有大聖智。亦不能分別。願我先父",
    "X24n0467_003:0680b10": "母。及一切眾生。在在為西方。所遇皆極樂。人人無",
    "X24n0467_003:0680b11": "量壽。無去亦無來。然先生云。既以一念生。還從一",
    "X24n0467_003:0680b12": "念滅。生滅滅盡處。則我與佛同。此同金剛三昧經",
    "X24n0467_003:0680b13": "云。因緣所生義。是義滅非生。滅諸生滅義。是義非",
    "X24n0467_003:0680b14": "生滅。然東坡四句。與經符合。可謂冥契佛心者矣。",
    "X24n0467_003:0680b15": " 纔出胞胎又入胎  聖人觀此慟悲哀",
    "X24n0467_003:0680b16": " 幻身究竟無香潔  打破畫瓶歸去來",
    "X24n0467_003:0680b17": "[0680b17] 纔出胞胎者。五母子經云。時一沙彌。七歲出家得",
    "X24n0467_003:0680b18": "道。自識宿命。而笑曰。故我一身。令五母悲惱。為第",
    "X24n0467_003:0680b19": "一母子時。鄰家亦生小兒。與我同年。然我命短。母",
    "X24n0467_003:0680b20": "見&#x96A3;子即悲惱。為第二母子時。天命早亡。母若見",
    "X24n0467_003:0680b21": "人乳兒。即為悲惱。為第三母子時。十歲而亡。母見",
    "X24n0467_003:0680b22": "人兒類我食時。即為悲惱。為第四母子時。少年先",
    "X24n0467_003:0680b23": "死。母見同輩娶妻。即為悲惱。為第五母子時。七歲",
    "X24n0467_003:0680b24": "出家。我母憶念。即為悲惱。故云。纔出胞胎又入胎",
    "X24n0467_003:0680c01": "也。聖人悲哀者。見六道眾生。妄念不止。輪迴不息。",
    "X24n0467_003:0680c02": "故慟悲哀也。幻身究竟者。因幻化而成。有七種不",
    "X24n0467_003:0680c03": "淨。一種子不淨。此婬慾身。從無明貪愛。煩惱為種",
    "X24n0467_003:0680c04": "子。二愛生不淨。此身從父母。赤白滴和合。托識其",
    "X24n0467_003:0680c05": "中。三住處不淨。此身處母胎。生臟之下。熟臟之上。",
    "X24n0467_003:0680c06": "四食噉不淨。在母胎中。唯食母血。五初生不淨。此",
    "X24n0467_003:0680c07": "身產時。與血俱出。臭穢狼籍。六舉體不淨。此身薄",
    "X24n0467_003:0680c08": "皮之內。膿血&#x5FA7;一切處。七究竟不淨。此身死後。&#x80A8;",
    "X24n0467_003:0680c09": "脹爛壞。骨肉縱橫。狐狼食噉也。今言此身。從生至",
    "X24n0467_003:0680c10": "究竟。無有香潔。所以大覺璉云。屎尿渠膿血聚。筭",
    "X24n0467_003:0680c11": "來有甚風流處。九孔常流不淨坑。六門盡是狼籍",
    "X24n0467_003:0680c12": "鋪。打破畫瓶者。昔有一初果人。托陰有昏。不知宿",
    "X24n0467_003:0680c13": "命。後納一妻。房事無休。夫出遠行。素供一僧。忽來。",
    "X24n0467_003:0680c14": "問主在否。曰。不在。僧欲迴。婦留齋。向僧具訴上事。",
    "X24n0467_003:0680c15": "僧曰。但向他道。汝須陀洹人。太甚貪之。如此三說。",
    "X24n0467_003:0680c16": "夫聞之宿命即通。遂乃愧乎。從此止息。晏坐不臥。",
    "X24n0467_003:0680c17": "妻&#x5374;怒恨曰。厭汝頻繁。孰言止息。夫言汝不知道。",
    "X24n0467_003:0680c18": "我知道了。妻每問此。夫必此答。妻會父母共問此。",
    "X24n0467_003:0680c19": "夫亦如此答。夫以&#x7575;瓶。令妻抱持云。汝若能知此",
    "X24n0467_003:0680c20": "中何物。吾便依汝。妻遂愛惜如寶。一時偶失足撲",
    "X24n0467_003:0680c21": "落地。渾身糞穢。妻甚嫌惡。夫曰。吾識破汝。亦如畫",
    "X24n0467_003:0680c22": "瓶。其妻省悟。遂捨紅塵。歸向佛道。故云。打破畫瓶",
    "X24n0467_003:0680c23": "歸去來也。",
    "X24n0467_003:0680c24": "[0680c24] 大乘正宗。指示叮嚀。空生意分明。如是應住降伏其",
    "X24n0467_003:0681a01": "心。",
    "X24n0467_003:0681a02": "[0681a02] 此科昭明太子。判此一段經文。為大乘正宗分第",
    "X24n0467_003:0681a03": "三。此經以菩提心。是大乘中之正宗。&#x76D6;佛教菩薩",
    "X24n0467_003:0681a04": "六度。令一切眾生滅度。故立此名。指示叮嚀者。言",
    "X24n0467_003:0681a05": "佛重重切囑之義。前分言應如是住。如是降伏。此",
    "X24n0467_003:0681a06": "又言應如是降伏其心。故云叮嚀也。空生意分明",
    "X24n0467_003:0681a07": "者。言須菩提蒙佛叮嚀。其意開廓分明。以大乘菩",
    "X24n0467_003:0681a08": "薩。六度圓修。三觀一體。普令含識。皆證菩提涅槃",
    "X24n0467_003:0681a09": "也。如是應住者。此科佛告須菩提。諸菩薩摩訶薩。",
    "X24n0467_003:0681a10": "應如是降伏其心。此中不言安住。單言降伏者。既",
    "X24n0467_003:0681a11": "是降伏妄心。必然安住大乘。即是真心者也。",
    "X24n0467_003:0681a12": "[0681a12] 四生六道。無我無人。誰歸滅度。拈來&#x5374;在心。",
    "X24n0467_003:0681a13": "[0681a13] 此科經中。所有一切眾生之類也。四生者。即胎卵",
    "X24n0467_003:0681a14": "濕化也。六道者。即天。人。阿修羅。地獄。鬼。畜生也。無",
    "X24n0467_003:0681a15": "我無人者。此科如是滅度無量無邊眾生。實無眾",
    "X24n0467_003:0681a16": "生得滅度者。何以故。須菩提。若菩薩。有我相。人相。",
    "X24n0467_003:0681a17": "眾生相。壽者相。即非菩薩。科主意云。既四生六道。",
    "X24n0467_003:0681a18": "無我人等四相。即是不顛倒心。誰歸滅度。了生佛",
    "X24n0467_003:0681a19": "一如。即是常心。故云。拈來&#x5374;在心。即第一義心也。",
    "X24n0467_003:0681a20": "故慈氏頌云。廣大第一常。其心不顛倒。是也。",
    "X24n0467_003:0681a21": " 獨坐寂寥寥  平地起波濤  風來波浪起",
    "X24n0467_003:0681a22": " 水漲見船高",
    "X24n0467_003:0681a23": "[0681a23] 前二句。言大乘正宗。所顯涅槃妙心。生佛具足。本",
    "X24n0467_003:0681a24": "無滅度。故世尊前來。收衣宴坐。故云獨坐寂寥寥",
    "X24n0467_003:0681b01": "也。平地起波濤者。因善現啟請。世尊應機而詶云。",
    "X24n0467_003:0681b02": "菩薩應如是。降伏其心。所有一切眾生之類。我皆",
    "X24n0467_003:0681b03": "令入無餘涅槃。即是平地起波濤也。風來波浪起",
    "X24n0467_003:0681b04": "者。科家意云。波浪因風而起。此大乘正宗涅槃妙",
    "X24n0467_003:0681b05": "心。因問而有說也。故云。水漲見船高也。",
    "X24n0467_003:0681b06": "[0681b06] ○大乘正宗分第三。",
    "X24n0467_003:0681b07": "[0681b07] 【經】佛告須菩提諸菩薩(至)眾生相壽者相即非菩薩。",
    "X24n0467_003:0681b08": "[0681b08] 註曰。此言大乘正宗者。以九類生。悉入涅槃。故為",
    "X24n0467_003:0681b09": "此經之宗也。佛於此。招告當機。菩薩如是降伏其",
    "X24n0467_003:0681b10": "心者。言降伏見思二惑。塵沙煩惱之妄心也。所有",
    "X24n0467_003:0681b11": "一切眾生之類者。一切者。是總標也。眾生者。是別",
    "X24n0467_003:0681b12": "列九類眾生也。凡有生者。皆謂之眾生。上至諸天。",
    "X24n0467_003:0681b13": "下自蠢動。不免乎有生。故云。一切眾生也。眾生雖",
    "X24n0467_003:0681b14": "無數無邊。不過九種。下文所言是也。若卵生者。如",
    "X24n0467_003:0681b15": "大而金翅鳥。細而蟣虱是也。若胎生者。如大而獅",
    "X24n0467_003:0681b16": "象。中而人者。小而&#x732B;鼠是也。若濕生者。如魚&#x9F08;黿",
    "X24n0467_003:0681b17": "鼉。以至水中極細虫是也。若化生者。經云。如上而",
    "X24n0467_003:0681b18": "天人。下而地獄。中而人間。米麥果實等。所生之虫",
    "X24n0467_003:0681b19": "皆是也。上四者。謂欲界眾生也。若有色者。色謂色",
    "X24n0467_003:0681b20": "身。謂初禪天。至四禪天。諸天人但有色身。而無男",
    "X24n0467_003:0681b21": "女之形。已絕情欲矣。此之謂色界也。若無色者。謂",
    "X24n0467_003:0681b22": "無色界諸天人也。此在四禪天之上。唯有靈識。而",
    "X24n0467_003:0681b23": "無色身。故名無色界也。若有想者。此謂有想天。諸",
    "X24n0467_003:0681b24": "天人也。以天人唯有想念。不復有色身故也。自此",
    "X24n0467_003:0681c01": "以上。皆謂之無色界也。若無想者。此謂無想天。諸",
    "X24n0467_003:0681c02": "天人也。在有想天之上。此天人。一念寂然不動。故",
    "X24n0467_003:0681c03": "名無想天也。若非有想。若非無想者。此謂非想非",
    "X24n0467_003:0681c04": "非想天諸天人也。此天。又在無想天之上。其天人。",
    "X24n0467_003:0681c05": "一念寂然不動。故云非有想。然不似木石。而不能",
    "X24n0467_003:0681c06": "有想。故云非無想。此天。於三界諸天。為極高。其壽",
    "X24n0467_003:0681c07": "為極長。不止八萬劫而已。我皆令入涅槃者。我者",
    "X24n0467_003:0681c08": "佛自謂也。如來指示。三界九地眾生。各有涅槃妙",
    "X24n0467_003:0681c09": "心。令自悟入無餘涅槃。而滅度者。言滅盡習氣。度",
    "X24n0467_003:0681c10": "生死海。同證圓滿清淨涅槃也。如是滅度。乃至實",
    "X24n0467_003:0681c11": "無眾生得滅度者。言九類生。雖業果不同。無非自",
    "X24n0467_003:0681c12": "業緣而生。故實無此眾生也。此菩薩發心化之。而",
    "X24n0467_003:0681c13": "得涅槃。實無一眾生入涅槃者。以本無眾生故也。",
    "X24n0467_003:0681c14": "言第一義中無生可度。即真常心也。若見可度。即",
    "X24n0467_003:0681c15": "生滅心也。良由一切眾生。本來是佛。何生可度。可",
    "X24n0467_003:0681c16": "謂。平等真法界。佛不度眾生也。何以故者。明上實",
    "X24n0467_003:0681c17": "無眾生得滅度者所以也。若菩薩有我相等者。是",
    "X24n0467_003:0681c18": "佛招告當機。如菩薩。心存四相。未能直下頓空。即",
    "X24n0467_003:0681c19": "非菩薩。以有能所故。同於眾生者哉。",
    "X24n0467_003:0681c20": "[0681c20] 涅槃清淨。盡令含識歸依。四相俱忘。實無眾生滅度。",
    "X24n0467_003:0681c21": "如斯了悟。便能脫死超生。其或未然。依舊迷封滯&#x6BBB;",
    "X24n0467_003:0681c22": "會麼。",
    "X24n0467_003:0681c23": "[0681c23] 涅槃者。即圓滿清淨。真常湛寂之理也。佛令菩薩。",
    "X24n0467_003:0681c24": "應如是降伏其心。運以慈力。令一切九類含識之",
    "X24n0467_003:0682a01": "眾生。悉令歸向涅槃。故云我皆令入涅槃也。四相",
    "X24n0467_003:0682a02": "者。即我人眾生壽者。即四顛倒也。今以大乘。離四",
    "X24n0467_003:0682a03": "相四顛倒。故云。四相俱忘也。四相既無。無生可度。",
    "X24n0467_003:0682a04": "無佛可成。何滅度之有哉。可謂隨順眾緣無罣礙。",
    "X24n0467_003:0682a05": "涅槃生死等&#x8657;花也。如斯了悟者。科家意云。行人",
    "X24n0467_003:0682a06": "如此了悟我人等四相。無涅槃滅度之執。豁然大",
    "X24n0467_003:0682a07": "悟。便能超出二種生死。證大涅槃也。其或未然者。",
    "X24n0467_003:0682a08": "其或於此四相。不能了達。依舊被無明之所封蔀。",
    "X24n0467_003:0682a09": "生死胎&#x6BBB;之所纏縛也。會麼者。審察也。如上所言。",
    "X24n0467_003:0682a10": "會麼不會也。",
    "X24n0467_003:0682a11": " 生死涅槃本平等  妄心盡處即菩提",
    "X24n0467_003:0682a12": "[0682a12] 此二句。是伸答上義也。果能會得真常之道。生死",
    "X24n0467_003:0682a13": "涅槃。元無異體。菩提妄想。悉是假名。可謂。癡愛成",
    "X24n0467_003:0682a14": "解脫真源。貪嗔運菩提大用。妄想興而涅槃現。塵",
    "X24n0467_003:0682a15": "勞起而佛道成也。",
    "X24n0467_003:0682a16": " 頂門具眼辨來端  眾類何曾入涅槃",
    "X24n0467_003:0682a17": " 絕後再甦無一物  了知生死不相干",
    "X24n0467_003:0682a18": "[0682a18] 此四句。頌經中之義也。頂門具眼者。言。佛具爍迦",
    "X24n0467_003:0682a19": "羅金剛正眼。能照一切諸法。皆悉空寂。以空寂故。",
    "X24n0467_003:0682a20": "諸法平等。能辨善現來例端由。世尊付囑諸菩薩。",
    "X24n0467_003:0682a21": "護念諸菩薩。應如是住。如是降伏。此是辨來端之",
    "X24n0467_003:0682a22": "義也。眾類何曾者。世尊又於此理上。指出一條活",
    "X24n0467_003:0682a23": "路云。菩薩應如是降伏。所有一切眾生。令入涅槃。",
    "X24n0467_003:0682a24": "又云。實無眾生得滅度者。故云。眾類何曾入涅槃。",
    "X24n0467_003:0682b01": "絕後再甦者。此明實無眾生得滅度者。謂之絕後",
    "X24n0467_003:0682b02": "再甦。無有一物。無涅槃可入。無生死可出。方是了",
    "X24n0467_003:0682b03": "知生死不相干之地。可謂。撒手到家人不識。更無",
    "X24n0467_003:0682b04": "一物&#x732E;尊堂也。",
    "X24n0467_003:0682b05": " 七重寶樹人人有  九品蓮花處處開",
    "X24n0467_003:0682b06": " 不涉一程親見佛  圓音時聽悟心懷",
    "X24n0467_003:0682b07": "[0682b07] 此四句。言唯心淨土。本性彌陀也。七重寶樹。九品",
    "X24n0467_003:0682b08": "蓮花者。即極樂世界之境也。人人有。處處開。乃直",
    "X24n0467_003:0682b09": "指蓮邦而不遠。只在當人也。不涉一程者。此明自",
    "X24n0467_003:0682b10": "性彌陀不離方寸。唯心淨土豈向外求也。圓音時",
    "X24n0467_003:0682b11": "聽者。不但只是見佛。又能時時聽法。可謂。松風澗",
    "X24n0467_003:0682b12": "水琅琅語。盡是潮音與梵音。此無情說法之義也。",
    "X24n0467_003:0682b13": " 擲&#x5374;閻浮似草鞋  更無一物可開懷",
    "X24n0467_003:0682b14": " 靈明一點輝千古  超日月光歸去來",
    "X24n0467_003:0682b15": "[0682b15] 此四句頌。歎世勸人也。閻浮草鞋者。言眾生貪著",
    "X24n0467_003:0682b16": "五欲等種種之樂。如一隻破草鞋相似。最為鄙賤。",
    "X24n0467_003:0682b17": "五欲之中。無有一物。可作開懷為樂之法也。靈明",
    "X24n0467_003:0682b18": "一點者。此這一點靈明。輝天鑑地。耀古騰今。全超",
    "X24n0467_003:0682b19": "威音之前。獨步劫空之後。可作開懷之法。明超日",
    "X24n0467_003:0682b20": "月之光。故云。超日月光歸去來者也。",
    "X24n0467_003:0682b21": "[0682b21] 妙行無住。日月分明。本體離根塵。四維上下。朗耀無",
    "X24n0467_003:0682b22": "窮。",
    "X24n0467_003:0682b23": "[0682b23] 此科昭明太子。判此一段經文。為妙行無住分第",
    "X24n0467_003:0682b24": "四。言菩薩所行之行。於一切法。心無住著。故云妙",
    "X24n0467_003:0682c01": "行。不即不離。故曰無住也。日月分明者。呈上妙行",
    "X24n0467_003:0682c02": "無住。已達三輪體空。謂施者受者。及所施物。悉皆",
    "X24n0467_003:0682c03": "如空。如此指示。似日月光。甚是分明也。本體離根",
    "X24n0467_003:0682c04": "塵者。此之妙行。不住六塵。不著六根。內外根塵。皆",
    "X24n0467_003:0682c05": "悉空寂。故云。本體離根塵也。四維上下者。此科菩",
    "X24n0467_003:0682c06": "薩。不住相布施。其福德不可思量。所施之福。稱理",
    "X24n0467_003:0682c07": "而周。猶如&#x8657;空。四維上下。朗然明耀。無窮無盡。不",
    "X24n0467_003:0682c08": "可思量者矣。",
    "X24n0467_003:0682c09": "[0682c09] 世尊指教。一一分明。空生信受。鶯來處處春。",
    "X24n0467_003:0682c10": "[0682c10] 此科世尊指教。即指教菩薩。無住相布施。但應如",
    "X24n0467_003:0682c11": "所教住。當依佛教。行無所住。必得悟入。故云。一一",
    "X24n0467_003:0682c12": "分明也。空生信受者。即領荷之辭。菩薩既不住相",
    "X24n0467_003:0682c13": "布施。不著六塵。其福猶如&#x8657;空。法法皆為布施。塵",
    "X24n0467_003:0682c14": "塵盡是菩提。故喻如鶯來處處皆春。那裏不是發",
    "X24n0467_003:0682c15": "生之處。所以云。色自色兮聲自聲。新鶯啼處柳&#x70DF;",
    "X24n0467_003:0682c16": "輕。門門有路通京國。三島橫斜海月明也。",
    "X24n0467_003:0682c17": " 摩訶般若宗  性相體皆同  四生并六道",
    "X24n0467_003:0682c18": " 盡在默然中",
    "X24n0467_003:0682c19": "[0682c19] 摩訶般若者。指此大般若智為宗也。性相者。即性",
    "X24n0467_003:0682c20": "相二宗。於此般若事理雖殊。同一法界真心。故云",
    "X24n0467_003:0682c21": "體皆同也。四生并六道者。明四生六道。從一法界",
    "X24n0467_003:0682c22": "真心變現。而有十法界之異也。故云。盡在默然。心",
    "X24n0467_003:0682c23": "體之內也。",
    "X24n0467_003:0682c24": "[0682c24] ○妙行無住分第四。",
    "X24n0467_003:0683a01": "[0683a01] 【經】復次須菩提菩薩於法(至)菩薩但應如所教住。",
    "X24n0467_003:0683a02": "[0683a02] 註曰。此分大意。言菩薩行施。於法不生執著。謂之",
    "X24n0467_003:0683a03": "妙行。於五塵等法。其心不住。謂之無住也。復次者。",
    "X24n0467_003:0683a04": "此乃敘經。明佛再說也。亦乃連前起後之辭耳。於",
    "X24n0467_003:0683a05": "法應無所住者。此明菩薩行布施之時。皆應無住。",
    "X24n0467_003:0683a06": "不見我為能施人。不見他為受施者。不見中間有",
    "X24n0467_003:0683a07": "物可施。三輪體空。謂之無相布施也。何以故者。此",
    "X24n0467_003:0683a08": "徵問之義。佛答須菩提。若菩薩不住相布施。其福",
    "X24n0467_003:0683a09": "德不可思量。又云。東方&#x8657;空可思量不者。佛乃引",
    "X24n0467_003:0683a10": "喻證法也。四方四隅上下。總為十方。佛問十方&#x8657;",
    "X24n0467_003:0683a11": "空。可思量不。須菩提答。不可思量。佛所以借此&#x8657;",
    "X24n0467_003:0683a12": "空無邊。喻所行布施稱理而周。故所獲功德。亦不",
    "X24n0467_003:0683a13": "可思量也。佛又云。菩薩但應如所教住者。此誡勸",
    "X24n0467_003:0683a14": "菩薩。當如佛所教。而安住於大乘也。傅大士頌曰。",
    "X24n0467_003:0683a15": "若論無相施。功德極難量。行悲濟貧乏果報不須",
    "X24n0467_003:0683a16": "望。凡夫情行劣。初且略稱揚。欲知檀狀貌。如空遍",
    "X24n0467_003:0683a17": "十方。",
    "X24n0467_003:0683a18": "[0683a18] 住相布施。猶日月之有窮。不著六塵。若&#x8657;空之無際。",
    "X24n0467_003:0683a19": "自他俱利。福德難量。",
    "X24n0467_003:0683a20": "[0683a20] 科家意云。布施有二種。有拙施。有巧施。此住相布",
    "X24n0467_003:0683a21": "施。人天受福。福盡還墜三途。以有為之法。必有窮",
    "X24n0467_003:0683a22": "盡。如日月有出有沒。故云有窮也。謂之拙施。可謂。",
    "X24n0467_003:0683a23": "住相布施生天福。猶如仰箭射&#x8657;空也。不著六塵",
    "X24n0467_003:0683a24": "者。此明不住六塵之相。謂之巧施。若十方&#x8657;空無",
    "X24n0467_003:0683b01": "有邊際。不住相布施亦無邊際也。自他俱利者。此",
    "X24n0467_003:0683b02": "明菩薩無住明布施。心無取著是自利。亦是理觀",
    "X24n0467_003:0683b03": "也。能行布施。廣濟貧乏。是利他。亦是事觀也。二事",
    "X24n0467_003:0683b04": "兼行。故云。福德難量也。",
    "X24n0467_003:0683b05": "[0683b05] 豁然運用靈通。廓爾縱橫自在。且道還有住著處麼。",
    "X24n0467_003:0683b06": "[0683b06] 運用靈通者。明菩薩。運用施度。通於五度。即戒。忍。",
    "X24n0467_003:0683b07": "進。禪。智。故云靈通。外則不著六塵內。觀六度圓修。",
    "X24n0467_003:0683b08": "故云。廓爾縱橫自在也。且道者。科家徵問前義。上",
    "X24n0467_003:0683b09": "來既是如此。這裡還有住著處麼。到頭霜夜月。任",
    "X24n0467_003:0683b10": "運落前溪。",
    "X24n0467_003:0683b11": " 妙體本來無處所  通身何更有蹤由",
    "X24n0467_003:0683b12": "[0683b12] 此二句。答前無住所也。妙體者。明此真心之體。已",
    "X24n0467_003:0683b13": "絕色相之形。謂之體妙。從本已來元無處所。有名",
    "X24n0467_003:0683b14": "呼不得。無位可安排。通身者。明法身無相。&#x5FA7;界絕",
    "X24n0467_003:0683b15": "蹤。可謂通身無向背。&#x5FA7;界不曾藏。傅大士曰。有物",
    "X24n0467_003:0683b16": "先天地。無形本寂寥能為萬象主。不逐四時凋。",
    "X24n0467_003:0683b17": " 運心檀度契真常  福等&#x8657;空不可量",
    "X24n0467_003:0683b18": " 無影樹頭花爛熳  從他採&#x732E;法中王",
    "X24n0467_003:0683b19": "[0683b19] 此四句。頌經義也。初句。明菩薩行施。以般若大智。",
    "X24n0467_003:0683b20": "運一檀度。攝後五度。智度論云。一念之中能行六",
    "X24n0467_003:0683b21": "般若波羅蜜。故云。契真常也。福等&#x8657;空者。果能六",
    "X24n0467_003:0683b22": "度圓修。三諦齊運。如空性無際。施福無邊。故云。不",
    "X24n0467_003:0683b23": "可量也。無影樹者。無影樹。喻真諦。花爛熳。喻俗諦",
    "X24n0467_003:0683b24": "也。採&#x732E;法王者。行人果能真俗併用。此是大乘圓",
    "X24n0467_003:0683c01": "修之法。從他採&#x732E;般若法王。可謂。法中王。最高勝。",
    "X24n0467_003:0683c02": "恒沙諸佛同共證者哉。",
    "X24n0467_003:0683c03": " 步步頭頭皆是道  彌陀元不住西方",
    "X24n0467_003:0683c04": " 法身&#x5FA7;滿三千界  化佛權為十二光",
    "X24n0467_003:0683c05": "[0683c05] 此四句。是科家指示行人。斯道不可心外別求。步",
    "X24n0467_003:0683c06": "步踏著實地頭頭頂掛&#x8657;空。皆是其道也。彌陀者。",
    "X24n0467_003:0683c07": "此明自性彌陀。不在西方可。謂一句彌陀有悟由",
    "X24n0467_003:0683c08": "西方不向外邊求。頭頭盡是歸家路。了了方知不",
    "X24n0467_003:0683c09": "用修。法身偏滿者。此理&#x5FA7;滿世界。總是一箇法身。",
    "X24n0467_003:0683c10": "何勞妄起知見。分別淨穢也。化佛者解難釋疑。有",
    "X24n0467_003:0683c11": "難云。既是一箇法身。如何又有十二光佛名號。故",
    "X24n0467_003:0683c12": "答意云。雖有十二光佛不同。亦是化佛權為也。十",
    "X24n0467_003:0683c13": "二光佛者。無量壽佛。無量光佛。無礙光佛。無對光",
    "X24n0467_003:0683c14": "佛。炎王光佛。清淨光佛。歡喜光佛智慧光佛。不斷",
    "X24n0467_003:0683c15": "光佛難思光佛。無稱光佛。超日月光佛。總是一佛。",
    "X24n0467_003:0683c16": "所化也。",
    "X24n0467_003:0683c17": " 道過邙山古墓排  淮陰功業事堪哀",
    "X24n0467_003:0683c18": " 貧富貴賤皆如夢  夢覺來時歸去來",
    "X24n0467_003:0683c19": "[0683c19] 此四句偈。嘆貴賤如夢也。道過邙山者北邙山在",
    "X24n0467_003:0683c20": "河南洛陽。皆前代天下官員。命終皆葬於此。新墳",
    "X24n0467_003:0683c21": "舊塚。遍地排列。行人路過此山。嗟而自嘆。似淮陰",
    "X24n0467_003:0683c22": "侯韓信。功高天下。位至王侯。當得常在世間。永享",
    "X24n0467_003:0683c23": "榮華則可。何故今朝亦葬於此。惟伴一堆土塚而",
    "X24n0467_003:0683c24": "矣。故云事堪哀也。後二句。總嘆意云。不獨韓信一",
    "X24n0467_003:0684a01": "人如此。就是貧者。上無片瓦根椽&#x76D6;覆。下無卓錐",
    "X24n0467_003:0684a02": "之地容身。富者。家有四海之地寶有千庫之盈。貴",
    "X24n0467_003:0684a03": "者。三公之位。萬鍾之祿賤者。使作傭賃。奉侍尊長。",
    "X24n0467_003:0684a04": "雖貴賤差別不同。總是一個無常大夢也歸去來",
    "X24n0467_003:0684a05": "者。乃科家誡勉。令人向夢中醒悟覺世浮花。放下",
    "X24n0467_003:0684a06": "萬緣單提一念。觀想彌陀。同登淨土。故云歸去來。",
    "X24n0467_003:0684a07": "[0684a07] 如理實見。分明說破。空生意如何。",
    "X24n0467_003:0684a08": "[0684a08] 此科昭明太子。判此一段經文。為如理實見分第",
    "X24n0467_003:0684a09": "五。此言不以身相見佛者。此名稱理之見。理本無",
    "X24n0467_003:0684a10": "見。以無見之見。名為實見也。分明說破者。言佛說",
    "X24n0467_003:0684a11": "若見諸相非相。即見如來。是佛分明說破了矣。不",
    "X24n0467_003:0684a12": "曾隱藏也。空生意如何者。此科佛問須菩提。於意",
    "X24n0467_003:0684a13": "云何。可以身相見如來。不。言前分中。說無住相布",
    "X24n0467_003:0684a14": "施。是成佛之因。恐善現執著疑佛果是有為身相。",
    "X24n0467_003:0684a15": "故佛問云。可以三十二相身。見如來法身不。不者。",
    "X24n0467_003:0684a16": "乃不定之辭也。",
    "X24n0467_003:0684a17": "[0684a17] 地水火風。四大和合。雲來雲去。本更無他。漚生漚滅。",
    "X24n0467_003:0684a18": "元非一與多。",
    "X24n0467_003:0684a19": "[0684a19] 此科須菩提。答佛之義。世尊不可以身相得見如",
    "X24n0467_003:0684a20": "來。何以故。如來所說身相。即非身相。佛告須菩提。",
    "X24n0467_003:0684a21": "凡所有相。皆是&#x8657;妄。若見諸相非相。即見如來。此",
    "X24n0467_003:0684a22": "言須菩提。悟佛問義。故答。不可以身相見如來。科",
    "X24n0467_003:0684a23": "家意云。身相者。地水火風。和合而成。故喻如雲去",
    "X24n0467_003:0684a24": "雲來。漚生漚滅。即是凡所有相。皆是&#x8657;妄也本更",
    "X24n0467_003:0684b01": "無他者。言法身無相。元非一叉非異。不墮於諸數。",
    "X24n0467_003:0684b02": "即是若見諸相非相。即見如來也可謂。雲去雲來",
    "X24n0467_003:0684b03": "天本淨。華開華謝樹常存。",
    "X24n0467_003:0684b04": " 如如真妙理  湛湛自然觀  圓明真實見",
    "X24n0467_003:0684b05": " 隨處得安然",
    "X24n0467_003:0684b06": "[0684b06] 言如如者。即事即理。故稱之為如如也。真妙理者。",
    "X24n0467_003:0684b07": "即法身無妄之理矣。亦本覺真心。即般若實相也。",
    "X24n0467_003:0684b08": "湛湛自然觀者。喻法身非相。湛寂凝然。萬境雖殊。",
    "X24n0467_003:0684b09": "真心無異。故云。自然觀也。圓明真實見者。行人若",
    "X24n0467_003:0684b10": "能於佛所說。凡所有相皆是&#x8657;妄。若見諸相非相。",
    "X24n0467_003:0684b11": "若能於此。真實見得此理。所以處處即得安然。可",
    "X24n0467_003:0684b12": "謂。婬房酒肆尋彌勒。滿目青黃更是誰。一切世法",
    "X24n0467_003:0684b13": "無非佛法。一切煩惱總是菩提也。",
    "X24n0467_003:0684b14": "[0684b14] ○如理實見分第五。",
    "X24n0467_003:0684b15": "[0684b15] 【經】須菩提於意云何(至)若見諸相非相即見如來。",
    "X24n0467_003:0684b16": "[0684b16] 註曰。此分經義。明稱理真實。而見法身也。因前分",
    "X24n0467_003:0684b17": "中。以無相布施求成佛之因。恐善現起疑。執佛果",
    "X24n0467_003:0684b18": "有為身相。認為法身。佛乃呼須菩提。而問之云。可",
    "X24n0467_003:0684b19": "以三十二相。見如來法身。不。須菩提悟佛問義故",
    "X24n0467_003:0684b20": "答云不也。又白世尊云。不可以身相得見如來。須",
    "X24n0467_003:0684b21": "菩提意云。色身即有相。法身即無相。今言身相者。",
    "X24n0467_003:0684b22": "即地水火風。假合而成也。法身者。即無形段相貌。",
    "X24n0467_003:0684b23": "故答云。不可以身相見也。何以故者。徵問前義。言",
    "X24n0467_003:0684b24": "須菩提自問。何故不可以身相見如來。乃自答云。",
    "X24n0467_003:0684c01": "如來所說身相。非是真實。應緣而現。故云即非身",
    "X24n0467_003:0684c02": "相。謂無有真實身相也。佛告者。是佛招告須菩提。",
    "X24n0467_003:0684c03": "印可之義。不但如來身相是&#x8657;妄。乃至十法界諸",
    "X24n0467_003:0684c04": "相皆然。故云。凡所有相。皆是&#x8657;妄。若見諸相者。佛",
    "X24n0467_003:0684c05": "恐須菩提。聞說&#x8657;妄。離相別求真佛。故云。若見諸",
    "X24n0467_003:0684c06": "相非相。了相體本空。即見如來可謂。無明實性。即",
    "X24n0467_003:0684c07": "佛性。幻化空身即法身。法身覺了無一物。本元自",
    "X24n0467_003:0684c08": "性天真佛傅大士曰。如來舉身相。為順世間情。恐",
    "X24n0467_003:0684c09": "人生斷見。權且立&#x8657;名。假言三十二。八十也空聲。",
    "X24n0467_003:0684c10": "有身非覺體無相乃真形。",
    "X24n0467_003:0684c11": "[0684c11] 金身顯煥。巍巍海上孤峰。妙相莊嚴。皎皎星中圓月。",
    "X24n0467_003:0684c12": "[0684c12] 此科。可以身相。見如來之義也。讚佛相好。微妙莊",
    "X24n0467_003:0684c13": "嚴。可謂。身色如金山。端嚴甚微妙。如淨&#x7460;璃中。內",
    "X24n0467_003:0684c14": "現真金相。者矣。",
    "X24n0467_003:0684c15": "[0684c15] 然雖如是。畢竟非真。經云。真非真恐迷。我常不開演。",
    "X24n0467_003:0684c16": "[0684c16] 此科。凡所有相。皆是&#x8657;妄之義也。科家意云。然雖",
    "X24n0467_003:0684c17": "金身顯煥如此。是應化之身。約法身上。畢竟非真",
    "X24n0467_003:0684c18": "也。真非真恐迷者。此言凡夫。錯認八識為真理。楞",
    "X24n0467_003:0684c19": "嚴經云。陀那微細識習氣成瀑流。真非真恐迷我",
    "X24n0467_003:0684c20": "常不開演。論云。阿陀那識甚深細。一切種子如瀑",
    "X24n0467_003:0684c21": "流。我於凡愚不開演。只恐分別執為我。溫陵曰。梵",
    "X24n0467_003:0684c22": "語陀那華言執持。謂執持根身種子。起現行故。即",
    "X24n0467_003:0684c23": "第八阿賴耶也。含藏種子為習氣。積生識浪為瀑",
    "X24n0467_003:0684c24": "流。湛由是分。結由是起也若以為真。恐迷妄習而",
    "X24n0467_003:0685a01": "自誤。以為非真。恐迷自性而外求。故權小教中。不",
    "X24n0467_003:0685a02": "開演也。",
    "X24n0467_003:0685a03": "[0685a03] 且道。意在於何。",
    "X24n0467_003:0685a04": "[0685a04] 此是科家。徵問之義也。既云身相非真畢竟如何",
    "X24n0467_003:0685a05": "即是。下文伸答。顯露而矣。",
    "X24n0467_003:0685a06": " 一月普現一切水  一切水月一月攝",
    "X24n0467_003:0685a07": "[0685a07] 此二句。真妄不分。心境一體也。意云色身不離法",
    "X24n0467_003:0685a08": "身。法身不離色身也。一月普現者。言一月喻法身。",
    "X24n0467_003:0685a09": "一切水喻萬境。故法身遍在一切境上。優曇頌曰。",
    "X24n0467_003:0685a10": "境智如如絕證修。更無間事滯心頭。情盡見除消",
    "X24n0467_003:0685a11": "息斷。一輪明月掛中秋。所以道。以一統萬。一月普",
    "X24n0467_003:0685a12": "現一切水。會萬歸一。一切水月一月攝。",
    "X24n0467_003:0685a13": " 報化非真了妄緣  法身清淨廣無邊",
    "X24n0467_003:0685a14": " 千江有水千江月  萬里無雲萬里天",
    "X24n0467_003:0685a15": "[0685a15] 此四句。頌經義。經云。凡所有相皆是&#x8657;妄。故云。報",
    "X24n0467_003:0685a16": "化非真也。問云。既報化非真。何必用耶。答云。雖分",
    "X24n0467_003:0685a17": "報化元一法身也。因機有妄緣分別。故有報化之",
    "X24n0467_003:0685a18": "應若了妄緣。元一清淨法身。何有分別之說也。千",
    "X24n0467_003:0685a19": "江有水千江月者。呈初一句。機喻千江。月喻法身",
    "X24n0467_003:0685a20": "有水此月皆現。實非天上真月。故云。報化非真了",
    "X24n0467_003:0685a21": "妄緣也。萬里無雲者呈第二句。法身清淨廣無邊",
    "X24n0467_003:0685a22": "也。",
    "X24n0467_003:0685a23": " 人命無常呼吸間  眼觀紅日落西山",
    "X24n0467_003:0685a24": " 寶山歷盡空回首  一失人身萬劫難",
    "X24n0467_003:0685b01": "[0685b01] 前二句。嘆人命不久留。時不可待。後二句。引喻勉",
    "X24n0467_003:0685b02": "人。不可錯過也。人命無常者。如朝存夕亡。剎那異",
    "X24n0467_003:0685b03": "世。故喻如紅日落山。須臾便沒。寶山歷盡者言人",
    "X24n0467_003:0685b04": "從無。量劫。得個人身。如須彌山。輥芥投針相似。今",
    "X24n0467_003:0685b05": "此身。喻如一座寶山。有人於此寶山中。若取寸草",
    "X24n0467_003:0685b06": "焚向爐中。&#x70DF;氣到處土木瓦石。樓臺殿閣悉作黃",
    "X24n0467_003:0685b07": "金。因名為寶山。既是經過遊歷此山。不可空手而",
    "X24n0467_003:0685b08": "歸。若不取一草一葉歸家。可謂癡人矣。喻人不以",
    "X24n0467_003:0685b09": "此身。修戒定慧。不但空迴。又恐一失人身。萬劫難",
    "X24n0467_003:0685b10": "復者也。",
    "X24n0467_003:0685b11": " 稽首彌陀真聖主  身乘七寶紫金臺",
    "X24n0467_003:0685b12": " 四十八願常無間  攝受眾生歸去來",
    "X24n0467_003:0685b13": "[0685b13] 前二句言能禮之機起觀。觀所禮之佛。故稽首而",
    "X24n0467_003:0685b14": "禮。佛身相好寶座莊嚴。佛身乘七寶金臺。一一觀",
    "X24n0467_003:0685b15": "想分明瞻禮。此名俗諦禮也。後二句。言四十八願",
    "X24n0467_003:0685b16": "者佛因中。曾發此願攝受眾生。佛為能攝。機為所",
    "X24n0467_003:0685b17": "攝。以佛因中發願。故果上不捨因門。願云。若有眾",
    "X24n0467_003:0685b18": "生稱我名號。禮我形像。不生我國者我決不成佛。",
    "X24n0467_003:0685b19": "故云。因該果海。果徹因源也。",
    "X24n0467_003:0685b20": "[0685b20] 正信希有。一念無差。心外休取法。心若取法。凡聖皆",
    "X24n0467_003:0685b21": "差。",
    "X24n0467_003:0685b22": "[0685b22] 此科昭明太子。判此一段經文。為正信希有分第",
    "X24n0467_003:0685b23": "六。&#x76D6;如來滅後。後五百歲。信解受持此經者。名為",
    "X24n0467_003:0685b24": "希有也。一念無差者。若能於一切法不信。唯信般",
    "X24n0467_003:0685c01": "若。名為正信。名為希有。故云。一念無差也。心外休",
    "X24n0467_003:0685c02": "取法者。此言三界唯心。萬法為識。性宗云。出真心",
    "X24n0467_003:0685c03": "外。無片事可得。又云。未達境唯心。起種種分別。達",
    "X24n0467_003:0685c04": "境唯心已。分別即不生。若能如此。豈肯心外求法",
    "X24n0467_003:0685c05": "也心若取法者。言四聖六凡。各有取著之執故雖",
    "X24n0467_003:0685c06": "一理。所證有差。若無取著。有何差別。此明若心取",
    "X24n0467_003:0685c07": "相。則著我人。若取法相。亦著我人。故云。凡聖皆差",
    "X24n0467_003:0685c08": "也。",
    "X24n0467_003:0685c09": "[0685c09] 心若無念。&#x5374;被雲霞。圓明一點。春來樹樹華。",
    "X24n0467_003:0685c10": "[0685c10] 此科。若取非法相。即著我人。眾生壽者。行人。若執",
    "X24n0467_003:0685c11": "著非法相。一向執空都無一法。名為無事界。成斷",
    "X24n0467_003:0685c12": "滅空無。乃無想天之種類。故云。即被雲霞也。可謂",
    "X24n0467_003:0685c13": "不見一法存無見。大似浮雲遮日面。不知一法守",
    "X24n0467_003:0685c14": "空知。還似太&#x8657;生閃電。圓明一點者。此科是故不",
    "X24n0467_003:0685c15": "應取法。不應取非法之文。言。行人到此。已破人法",
    "X24n0467_003:0685c16": "二執。證二空之理。不生偏見。雙眼圓明圓則無不",
    "X24n0467_003:0685c17": "包容。明則無不照徹。若識得此一點圓明之心。如",
    "X24n0467_003:0685c18": "春普至大地生輝。故云。圓明一點。春來樹樹華也。",
    "X24n0467_003:0685c19": " 邪心俱蕩盡  正信勿生疑  念念無差別",
    "X24n0467_003:0685c20": " 處處發真機",
    "X24n0467_003:0685c21": "[0685c21] 邪心蕩盡者。即前第四分中。菩薩行施不著六塵。",
    "X24n0467_003:0685c22": "第五分中。無相見法身佛。故名邪心俱蕩盡也。正",
    "X24n0467_003:0685c23": "信者。即此第六分中。唯信般若。名為正信。於前無",
    "X24n0467_003:0685c24": "住布施。無相見佛。心不生疑。故云勿生疑也。念念",
    "X24n0467_003:0686a01": "無差者。行人已證人法二空。心無四相。凡聖無差。",
    "X24n0467_003:0686a02": "故乃念念無差。處處真機發現矣。",
    "X24n0467_003:0686a03": "[0686a03] ○正信希有分第六。",
    "X24n0467_003:0686a04": "[0686a04] 【經】須菩提白佛言。世尊(至)如是言說章句生實信不。",
    "X24n0467_003:0686a05": "[0686a05] 註曰。此分之名。為正信希有分。以須菩提。聞前無",
    "X24n0467_003:0686a06": "住行施。即是因深無相見佛。即是果深。既談因果。",
    "X24n0467_003:0686a07": "切恐如來滅後。末法惡世之中。迷鈍眾生。得聞如",
    "X24n0467_003:0686a08": "是言說章句。心生疑惑不能生信。故發此問。望佛",
    "X24n0467_003:0686a09": "決疑。令生實信者哉。",
    "X24n0467_003:0686a10": "[0686a10] 【經】佛告須菩提莫作是說(至)能生信心以此為實。",
    "X24n0467_003:0686a11": "[0686a11] 註曰。莫作是說者。言佛恐壞末世眾生。實信之心。",
    "X24n0467_003:0686a12": "故且告之。以莫作是說。我滅度後後五百歲。即二",
    "X24n0467_003:0686a13": "千五百年後。當末法惡世之時。若有人。修戒定慧",
    "X24n0467_003:0686a14": "三學者。於此般若章句。能生信心。以此為實也。",
    "X24n0467_003:0686a15": "[0686a15] 【經】當知是人不於一佛二佛(至)無法相亦無非法相。",
    "X24n0467_003:0686a16": "[0686a16] 註曰。當知是人者。即指末世眾生能信此法。不於",
    "X24n0467_003:0686a17": "一佛二佛等。種諸善根。必於無量諸佛所。種諸善",
    "X24n0467_003:0686a18": "根也。聞是章句。乃至一念生信者言此眾生聞是",
    "X24n0467_003:0686a19": "大乘般若章句。一念生淨信者。信此般若能除煩",
    "X24n0467_003:0686a20": "惱。能成出世功德。如來以五眼六通悉知悉見。是",
    "X24n0467_003:0686a21": "諸眾生得無量福德。何以故者徵審前義。是諸眾",
    "X24n0467_003:0686a22": "生。無復我相等者。此人已離四相人執。證人空理",
    "X24n0467_003:0686a23": "也。無法相亦無非法相者。此人已破法執。證法空",
    "X24n0467_003:0686a24": "理也。既證人法二空。方於般若生信者焉。",
    "X24n0467_003:0686b01": "[0686b01] 【經】何以故是諸眾生(至)即著我人眾生壽者。",
    "X24n0467_003:0686b02": "[0686b02] 此文返釋前義。前來人法二空。即能生信。此即未",
    "X24n0467_003:0686b03": "離人法。不能生信也。若心取相等者。心起妄念。執",
    "X24n0467_003:0686b04": "著四相。即是人執也。若取法相。非法相者。執心外",
    "X24n0467_003:0686b05": "有法。故著四相。即是法執也。此人於般若章句。必",
    "X24n0467_003:0686b06": "不生信也。",
    "X24n0467_003:0686b07": "[0686b07] 【經】是故不應取法(至)法尚應捨何況非法。",
    "X24n0467_003:0686b08": "[0686b08] 註曰。是故者。總結上義。以是之故不應取法。是遣",
    "X24n0467_003:0686b09": "法執之情。不應取非法是遣空執之情。有無俱遣。",
    "X24n0467_003:0686b10": "語默兩忘。信心清淨也。以是義故者乃指上文。所",
    "X24n0467_003:0686b11": "言之義也。佛常謂。汝等比丘。當知我之說法。如船",
    "X24n0467_003:0686b12": "筏之譬喻。未得渡河須借船筏。既渡之後竟當捨",
    "X24n0467_003:0686b13": "&#x5374;。汝等比丘亦復如是。未悟真性須借佛法。既悟",
    "X24n0467_003:0686b14": "之後佛法當捨。佛法向當捨去。何況凡夫。外道之",
    "X24n0467_003:0686b15": "法。猶當捨去也傅大士頌曰。渡河須用筏。到岸不",
    "X24n0467_003:0686b16": "須船。人法知無我。悟理豈勞詮。中流乃被溺。誰論",
    "X24n0467_003:0686b17": "在二邊。有無如取一。即被汙心田。",
    "X24n0467_003:0686b18": "[0686b18] 因勝果勝。信心明了無疑。人空法空。真性本來平等。",
    "X24n0467_003:0686b19": "直饒名相雙泯。取捨兩忘。要且猶存筏見。咦。",
    "X24n0467_003:0686b20": "[0686b20] 因勝者。即前四分中無住行施。不著六塵也。果勝",
    "X24n0467_003:0686b21": "者。即前五分中。無相見佛也。信心明了者。即此六",
    "X24n0467_003:0686b22": "分中。信此因勝果勝。於般若章句。明了無疑也。人",
    "X24n0467_003:0686b23": "空者。即無四相人執也。法空者。即無不取法相等。",
    "X24n0467_003:0686b24": "之法執也。真性平等者。行人若能。於一切諸法不",
    "X24n0467_003:0686c01": "著。可謂。了達諸法實性本來平等。也名相雙泯者。",
    "X24n0467_003:0686c02": "人執有人空名相。法執有法空名相。此二雙泯也。",
    "X24n0467_003:0686c03": "取捨兩忘者。取於善法。捨於非法。此二兩忘也。要",
    "X24n0467_003:0686c04": "且猶存筏見者科家意謂。佛說。我之說法。如筏之",
    "X24n0467_003:0686c05": "喻。法尚應捨。何況非法。佛雖能所兩遣猶有遣遣",
    "X24n0467_003:0686c06": "之情尚存。故云。猶存筏見也。咦。此是科家。當人不",
    "X24n0467_003:0686c07": "讓之義。此喝掃&#x8E2A;滅跡。掃去世尊筏見可謂。眼中",
    "X24n0467_003:0686c08": "撥去黃屑。觸處縱橫鳥道玄也。",
    "X24n0467_003:0686c09": " 彈指已超生死海  何須更覓渡人舟",
    "X24n0467_003:0686c10": "[0686c10] 此二句。答上文之辭也。言世尊說法。如筏之喻渡",
    "X24n0467_003:0686c11": "人。科家把住猶存筏見。此答出不存之意。故云。彈",
    "X24n0467_003:0686c12": "指已超生死海。何須更覓渡人舟。此是不涉修證。",
    "X24n0467_003:0686c13": "不立階級。不施一功成就楞嚴之夫定。不披一字。",
    "X24n0467_003:0686c14": "&#x5FA7;覽普眼之真經。四句之義頓融。百非之路杳絕",
    "X24n0467_003:0686c15": "也。",
    "X24n0467_003:0686c16": " 善根成熟信無疑  取相求玄轉背馳",
    "X24n0467_003:0686c17": " 一念頓超空劫外  元來不許老胡知",
    "X24n0467_003:0686c18": "[0686c18] 前二句。依經。解義也。言此眾生。於無量千萬佛所。",
    "X24n0467_003:0686c19": "種諸善根。薰習成熟。今聞此經信解受持。而心無",
    "X24n0467_003:0686c20": "疑惑也。取相求玄者。若是善根不具。取著人空之",
    "X24n0467_003:0686c21": "名相。法空之名相。執著四相。而欲求玄妙之理。轉",
    "X24n0467_003:0686c22": "求轉遠。轉逾背馳也。後二句。以衲僧巴鼻一念頓",
    "X24n0467_003:0686c23": "超空劫那畔。無佛無祖。那個道理。不可心思不可",
    "X24n0467_003:0686c24": "言議。故云。不許老胡知。可謂發迦不出世。四十九",
    "X24n0467_003:0687a01": "年說。達磨不西來。少林有妙訣。",
    "X24n0467_003:0687a02": " 頻伽尚能知歸向  孔雀猶聞得化生",
    "X24n0467_003:0687a03": " 時節因緣休蹉過  樓頭畫鼓恰初更",
    "X24n0467_003:0687a04": "[0687a04] 前二句。指出異類尚能念佛。往生淨土也。宋元祐",
    "X24n0467_003:0687a05": "間。長沙郡人養&#x9E1C;鵒鳥。俗呼為八八兒。偶見僧念",
    "X24n0467_003:0687a06": "阿彌陀佛。隨口稱念。旦暮不絕。因與僧久之鳥亡。",
    "X24n0467_003:0687a07": "僧具棺葬。俄葬之處。見青蓮華一枝。掘出。其根從",
    "X24n0467_003:0687a08": "鳥舌根中生出。頌曰。有一靈禽八八兒解隨僧口",
    "X24n0467_003:0687a09": "念阿彌。死埋平地蓮花發。我輩為人豈不知。樂土",
    "X24n0467_003:0687a10": "本無三惡道。禽聲渾是佛宣流當機未盡眾生界。",
    "X24n0467_003:0687a11": "啼斷春風卒未休。又頌。鸚鵡頻伽繞樹鳴。妙音和",
    "X24n0467_003:0687a12": "雅正堪聞。殷勤不斷緣何事。曲為勞生昧己靈。後",
    "X24n0467_003:0687a13": "二句。勸人不可蹉過時光也。懈怠耕者經云。有一",
    "X24n0467_003:0687a14": "耕夫見佛行過。心中雖喜不去禮佛。或謂何不禮",
    "X24n0467_003:0687a15": "佛。乃曰。耕田未竟。種又未下。若要見佛須待閒暇。",
    "X24n0467_003:0687a16": "佛告阿難。佛難值遇。懈怠如此。斯人已蹉過六佛",
    "X24n0467_003:0687a17": "不得度者。非但今日也。科家意云。有等不精進人。",
    "X24n0467_003:0687a18": "正與此耕夫一般。善人勸云。何不念佛便推托云。",
    "X24n0467_003:0687a19": "因衣食故。終日忙忙未暇念佛。科家道。縱汝晝忙",
    "X24n0467_003:0687a20": "夜豈忙乎。故云。樓頭畫鼓恰初更。此時閒靜。正好",
    "X24n0467_003:0687a21": "念佛。若不肯念。只是懶惰。豈非蹉過者哉。",
    "X24n0467_003:0687a22": " 勢至觀音悲滿懷  寶瓶楊柳灑三&#x707E;",
    "X24n0467_003:0687a23": " 誓隨淨土彌陀主  接引眾生歸去來",
    "X24n0467_003:0687a24": "[0687a24] 此四句菩薩悲心。勸修淨土也。大勢至菩薩。乃於",
    "X24n0467_003:0687b01": "恒河沙劫前有佛名超日月光佛。彼佛教我念佛",
    "X24n0467_003:0687b02": "三昧。以念佛心。得無生忍。今於此界攝念佛人。歸",
    "X24n0467_003:0687b03": "於淨土也。觀世音菩薩者。於無數恒河沙劫。有佛",
    "X24n0467_003:0687b04": "出世。名觀世。音如來。我於彼時。發菩提心。彼佛教",
    "X24n0467_003:0687b05": "我。從聞思修。入三摩地。初於聞中。入流亡所。所入",
    "X24n0467_003:0687b06": "既寂。動靜二相。了然不生。忽然超越世出世間。今",
    "X24n0467_003:0687b07": "我身成三十二應。入諸國土教化眾生。彼佛授我。",
    "X24n0467_003:0687b08": "觀世音號也。悲滿懷者。此二菩薩。以四無量盈滿",
    "X24n0467_003:0687b09": "其懷。普化懷生也。寶瓶楊柳者。是二菩薩之器用",
    "X24n0467_003:0687b10": "也三&#x707E;者有大小不同。大三災者。至一大劫盡火",
    "X24n0467_003:0687b11": "燒初禪。水渰二禪。風刮三禪也。小三災者。至一小",
    "X24n0467_003:0687b12": "劫盡。刀兵疫病饑饉也。菩薩以不思議神力。能以",
    "X24n0467_003:0687b13": "柳頭一滴之水。&#x5FA7;洒三&#x707E;。故云。紫竹嵒阿。觀世音",
    "X24n0467_003:0687b14": "九蓮池畔現童真。楊枝一點天甘露。散作山河大",
    "X24n0467_003:0687b15": "地春。又云。慧日破諸暗。能伏&#x707E;風火後二句。菩薩",
    "X24n0467_003:0687b16": "本願也。悲華經云。彌陀於恒河沙劫前。有轉輪王。",
    "X24n0467_003:0687b17": "名無諍念王。有大臣。名曰寶海而生一子。出家成",
    "X24n0467_003:0687b18": "道。號寶。藏佛入定放光照十方國。光中現無量淨",
    "X24n0467_003:0687b19": "穢國土。王見是已發願云。願我成佛時。國中無三",
    "X24n0467_003:0687b20": "惡道。皆真金色。種種莊嚴。佛告王言。汝於西方過",
    "X24n0467_003:0687b21": "一恒河沙阿僧祇劫。是時世界轉名安樂汝當作",
    "X24n0467_003:0687b22": "佛。號無量壽如來。第一太子不眴號觀世音。第二",
    "X24n0467_003:0687b23": "太子尼摩。號大勢至。是以二大菩薩。皆承往昔誓",
    "X24n0467_003:0687b24": "願。依隨彌陀聖至。而接引眾生。往生淨土。菩薩受",
    "X24n0467_003:0687c01": "記經云。德藏菩薩句佛言。觀世音。大勢至。二大士。",
    "X24n0467_003:0687c02": "於何國土。成等正覺。佛言。阿彌陀佛。正法滅後。觀",
    "X24n0467_003:0687c03": "世音成等正覺。號普光功德山王如來。彼佛國土。",
    "X24n0467_003:0687c04": "號曰。眾寶善集莊嚴。入涅槃後。得大勢。即於其國",
    "X24n0467_003:0687c05": "成等正覺。號善住功德寶王如來。劫國教化。皆悉",
    "X24n0467_003:0687c06": "無二。此三聖同垂金臂。接引眾生。皆生淨土者矣。",
    "X24n0467_003:0687c07": "[0687c07] 無得無說。誰為安名。空生意分明。如來所說。無始無",
    "X24n0467_003:0687c08": "終。",
    "X24n0467_003:0687c09": "[0687c09] 無得無說者。此科昭明太子。判此一段經文。為無",
    "X24n0467_003:0687c10": "得無說分第七。&#x76D6;以須菩提答佛之問。無有定法",
    "X24n0467_003:0687c11": "得阿耨菩提。無有定法可說。故名無得無說也。誰",
    "X24n0467_003:0687c12": "為安名者。此科。佛問菩提有得耶。佛法有說耶。須",
    "X24n0467_003:0687c13": "菩提領解佛意。即安箇名。為無得無說也。空生意",
    "X24n0467_003:0687c14": "分明者。此科。佛問須菩提。於意云何。如來得阿耨",
    "X24n0467_003:0687c15": "多羅三藐三菩提耶。如來有所說法耶。此問。佛恐",
    "X24n0467_003:0687c16": "須菩提起疑云。前說無相見佛。如何樹下成道也。",
    "X24n0467_003:0687c17": "無法可說。何故四十九年說法也。故發此問。須菩",
    "X24n0467_003:0687c18": "提言。如我解佛所說義。無有定法得菩提。無有定",
    "X24n0467_003:0687c19": "法可說。此是空生意分明處也。如來所說無始無",
    "X24n0467_003:0687c20": "終者。此科。佛問有得有說。正顯無得無說之理。故",
    "X24n0467_003:0687c21": "云。無始無終也。意云。通三際而無始無終。括十方",
    "X24n0467_003:0687c22": "而無邊無際。乃清淨法身無為之理也。",
    "X24n0467_003:0687c23": "[0687c23] 雲生晚谷。月照長空。千法萬法。皆從一法生。",
    "X24n0467_003:0687c24": "[0687c24] 此乃分明指出。無得無說之理。如雲生晚谷堪對",
    "X24n0467_003:0688a01": "暮雲歸未合。遠山無限碧層層。長空雲掃。明月獨",
    "X24n0467_003:0688a02": "輝也。千法萬法皆從一法者。此科。一切賢聖。皆以",
    "X24n0467_003:0688a03": "無為法而有差別之。義言四聖六凡。十法界差別",
    "X24n0467_003:0688a04": "之法。皆從一無為理而生。可謂千途盡向於彼生",
    "X24n0467_003:0688a05": "萬法皆從於此出。洞千古之淵源。造萬像之模則。",
    "X24n0467_003:0688a06": " 取捨皆難得  無心體自然  本來常寂寂",
    "X24n0467_003:0688a07": " 無說亦無傳",
    "X24n0467_003:0688a08": "[0688a08] 此四句。明經中無得無說之理。故佛說得阿耨菩",
    "X24n0467_003:0688a09": "提。則有取有捨。所以難得也。無心者。言須菩提。答",
    "X24n0467_003:0688a10": "佛之問。無菩提可得。無佛法可說故云無心體自",
    "X24n0467_003:0688a11": "然也後二句。歎美之辭其實菩提之道。本來寂寂。",
    "X24n0467_003:0688a12": "無說無傳。也可。謂有口說不。得無言心自明。",
    "X24n0467_003:0688a13": "[0688a13] ○無得無說分第七。",
    "X24n0467_003:0688a14": "[0688a14] 【經】須菩提於意云何(至)皆以無為法而有差別。",
    "X24n0467_003:0688a15": "[0688a15] 註曰。此分之義。妨疑而問。向說不可以身相見佛。",
    "X24n0467_003:0688a16": "恐須菩提起疑云。既非身。相見佛。云何釋迦樹下",
    "X24n0467_003:0688a17": "得道。諸會說法耶。此分佛順疑以問之。言菩提有",
    "X24n0467_003:0688a18": "得。而意顯無得也。言佛法有說。而意顯無說也。故",
    "X24n0467_003:0688a19": "名無得無說分。佛問須菩提。於意云何。如來得菩",
    "X24n0467_003:0688a20": "提耶。如來有所說法耶。須菩提言。如我。解佛所說",
    "X24n0467_003:0688a21": "義者。言空生領解佛旨。乃云第一義中。無有定實",
    "X24n0467_003:0688a22": "之法可得。無有定實之法可說柰以根器有利鈍。",
    "X24n0467_003:0688a23": "學性有淺深。隨機設教。對病用藥。但不執著自契",
    "X24n0467_003:0688a24": "中道。豈有定法可說也。何以故者。徵問前義也。如",
    "X24n0467_003:0688b01": "來所說菩提之法。皆不可取。即無得也。不可說。即",
    "X24n0467_003:0688b02": "無說也。非法者。此法為眾生而設。非有真實之法。",
    "X24n0467_003:0688b03": "故云非法也然亦假此法。開悟眾生。又不可全謂",
    "X24n0467_003:0688b04": "之非法。故云非是非法也。總釋上文。無定法之義",
    "X24n0467_003:0688b05": "也。所以者何者。此乃釋呈上文。不可取。不可說。非",
    "X24n0467_003:0688b06": "法非非法也。意謂。一切賢聖所證者。即不可取。不",
    "X24n0467_003:0688b07": "可說。無為之理也。而有差別者。&#x76D6;於無為法。得之",
    "X24n0467_003:0688b08": "淺者。則為賢人。若須陀洹之類是也。於無為法。得",
    "X24n0467_003:0688b09": "之深者。則為聖人。若佛與菩薩是也。此所以有差",
    "X24n0467_003:0688b10": "別也。傅大士頌曰。菩提離言說。從來無得人。須依",
    "X24n0467_003:0688b11": "一空理。當證法王身。有心俱是妄。無執乃名真。若",
    "X24n0467_003:0688b12": "悟非非法。逍遙出六塵。",
    "X24n0467_003:0688b13": "[0688b13] 得亦非。說亦非。能仁機輪電掣。取不可。捨不可。空生",
    "X24n0467_003:0688b14": "舌本瀾翻。且道無為法。為甚麼有差別。",
    "X24n0467_003:0688b15": "[0688b15] 此文。言菩提之道。得也。不是。說也不是無有定法",
    "X24n0467_003:0688b16": "今世尊。說箇菩提有得。正顯無得。說個佛法有說",
    "X24n0467_003:0688b17": "正顯無說。可謂。世尊說法之機輪。如長空電掣相",
    "X24n0467_003:0688b18": "似。東湧西沒。無有定止也。須菩提言。如來所說法。",
    "X24n0467_003:0688b19": "不可取。不可說。可謂舌本瀾翻。如海口鼓浪。航舌",
    "X24n0467_003:0688b20": "駕流相似。所以舌上起風雷。眉間藏血刃也。且道",
    "X24n0467_003:0688b21": "無為者。此是科家出手眼。令人詳審。既是一無為",
    "X24n0467_003:0688b22": "理。如何又有差別也。",
    "X24n0467_003:0688b23": " 萬古碧潭空界月  再三撈漉始應知",
    "X24n0467_003:0688b24": "[0688b24] 此二句。答上問辭。明無為中。有差別所以。如萬古",
    "X24n0467_003:0688c01": "碧潭空界月相似。月印澄潭光水不分。看時似有。",
    "X24n0467_003:0688c02": "取之則無。愚者不知水中撈取。枉費工夫徒勞無",
    "X24n0467_003:0688c03": "益。以喻無為中。差別之道。理事難分。心境不二。欲",
    "X24n0467_003:0688c04": "言其有不見其形。欲言其無聖以之靈也。可謂。昭",
    "X24n0467_003:0688c05": "昭於心目之間。相不可&#x89A9;。晃晃於色塵之內。理不",
    "X24n0467_003:0688c06": "可分也。",
    "X24n0467_003:0688c07": " 雲捲秋空月印潭  寒光無際與誰談",
    "X24n0467_003:0688c08": " 豁開透地通天眼  大道分明不用參",
    "X24n0467_003:0688c09": "[0688c09] 前二句。言一色晴空。明月獨朗。喻菩提之道。無得",
    "X24n0467_003:0688c10": "無說。如心月孤圓。光吞萬像。光非照境。境亦非存",
    "X24n0467_003:0688c11": "也。後二句。指示行人。正恁麼時。祇須著眼不可錯",
    "X24n0467_003:0688c12": "過。若於此境此時。豁開通天正眼。豈非大道分明。",
    "X24n0467_003:0688c13": "無得無說。不用參詳也。故寒山云。吾心似秋月。碧",
    "X24n0467_003:0688c14": "潭光皎潔。無物堪比倫。教我如何說。",
    "X24n0467_003:0688c15": " 西方勝境無明暗  不比人間夜半深",
    "X24n0467_003:0688c16": " 五鼓分明當子位  一輪正滿對天心",
    "X24n0467_003:0688c17": "[0688c17] 前二句。言西方境界勝妙。無有晝夜明暗。以菩薩",
    "X24n0467_003:0688c18": "之人。各有身光。故不屬明暗也。不比此娑婆國土",
    "X24n0467_003:0688c19": "人間。有晝有夜也。後二句。行容無明無暗。不比人",
    "X24n0467_003:0688c20": "間所以。夜六時都與子時一般。晝六時都與午時",
    "X24n0467_003:0688c21": "一般。故云當子位也。一輪正滿者。言晝夜常明。無",
    "X24n0467_003:0688c22": "有明暗也。對天心者。即午時者矣。",
    "X24n0467_003:0688c23": " 休插龍釵與鳳釵  莫將胭粉汙唇腮",
    "X24n0467_003:0688c24": " 法身清淨元無垢  體露堂堂歸去來",
    "X24n0467_003:0689a01": "[0689a01] 此四句。單誡女人情好莊飾不知法身本淨也。初",
    "X24n0467_003:0689a02": "二句。言龍釵鳳釵。頭上之莊飾。脂粉面門之莊飾。",
    "X24n0467_003:0689a03": "意云。如此莊飾。雖是美好。要且不常辰莊午變。少",
    "X24n0467_003:0689a04": "狀則老也。可謂玉帶暫時華。金釵非久飾。張翁與",
    "X24n0467_003:0689a05": "鄭婆。一去無消息。後二句。指出法身本淨。不假莊",
    "X24n0467_003:0689a06": "飾。亦無老少。不遷不變。不更不改。描之不成。畫之",
    "X24n0467_003:0689a07": "不就。本來現成。法身清淨。元無垢染。萬&#x523C;不壞。千",
    "X24n0467_003:0689a08": "古常存。故云。體露堂堂歸去來也。"
}