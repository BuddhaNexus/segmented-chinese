{
    "T01n0026_045:0709a06": "中阿含經卷第四十五",
    "T01n0026_045:0709a08": "東晉罽賓三藏瞿曇僧伽提婆譯",
    "T01n0026_045:0709a09": "心品第三(有十經)(第四分別誦)",
    "T01n0026_045:0709a10": "　心、浮、受法二　　行禪、說、獵師",
    "T01n0026_045:0709a11": "　五枝財物主　　瞿曇彌、多界",
    "T01n0026_045:0709a12": "（一七二）中阿含心品心經第一",
    "T01n0026_045:0709a13": "我聞如是：一時，佛遊舍衛國，在勝林給孤",
    "T01n0026_045:0709a14": "獨園。爾時，有一比丘獨安靖處宴坐思惟，心",
    "T01n0026_045:0709a15": "作是念：「誰將世間去？誰為染著？誰起自",
    "T01n0026_045:0709a16": "在？」彼時，比丘則於晡時從宴坐起，往詣佛",
    "T01n0026_045:0709a17": "所，稽首禮足，却坐一面，白曰：「世尊！我今獨安",
    "T01n0026_045:0709a18": "靖處宴坐思惟，心作是念：『誰將世間去？誰",
    "T01n0026_045:0709a19": "為染著？誰起自在？』」世尊聞已，歎曰：「善哉！善",
    "T01n0026_045:0709a20": "哉！比丘！謂有賢道而有賢觀，極妙辯才，有",
    "T01n0026_045:0709a21": "善思惟。『誰將世間去？誰為染著？誰起自在？』",
    "T01n0026_045:0709a22": "比丘！所問為如是耶？」比丘答曰：「如是。世",
    "T01n0026_045:0709a23": "尊！」世尊告曰：「比丘！心將世間去，心為染",
    "T01n0026_045:0709a24": "著，心起自在。比丘！彼將世間去，彼為染",
    "T01n0026_045:0709a25": "著，彼起自在。比丘！多聞聖弟子非心將去，",
    "T01n0026_045:0709a26": "非心染著，非心自在。比丘！多聞聖弟子不",
    "T01n0026_045:0709a27": "隨心自在，而心隨多聞聖弟子。」比丘白曰：",
    "T01n0026_045:0709a28": "「善哉！善哉！唯然。世尊！」彼時，比丘聞佛所說，歡",
    "T01n0026_045:0709a29": "喜奉行。問曰：「世尊！多聞比丘，說多聞比丘。",
    "T01n0026_045:0709b01": "世尊！云何多聞比丘？云何施設多聞比丘？」世",
    "T01n0026_045:0709b02": "尊聞已，歎曰：「善哉！善哉！比丘！謂有賢道而",
    "T01n0026_045:0709b03": "有賢觀，極妙辯才，有善思惟。『世尊！多聞比",
    "T01n0026_045:0709b04": "丘，說多聞比丘。世尊！云何多聞比丘？云何",
    "T01n0026_045:0709b05": "施設多聞比丘？』比丘！所問為如是耶？」比丘",
    "T01n0026_045:0709b06": "答曰：「如是。世尊！」世尊告曰：「比丘！我所說甚",
    "T01n0026_045:0709b07": "多，謂正經、歌詠、記說、偈他、因緣、撰錄、本起、此",
    "T01n0026_045:0709b08": "說、生處、廣解、未曾有法及說義。比丘！若有族",
    "T01n0026_045:0709b09": "姓子，我所說四句偈，知義知法，趣法向",
    "T01n0026_045:0709b10": "法，趣順梵行。比丘！說多聞比丘無復過是。",
    "T01n0026_045:0709b11": "比丘！如是多聞比丘，如來如是施設多聞",
    "T01n0026_045:0709b12": "比丘。」比丘白曰：「善哉！善哉！唯然。世尊！」彼時，比",
    "T01n0026_045:0709b13": "丘聞佛所說，歡喜奉行。",
    "T01n0026_045:0709b14": "問曰：「世尊！多聞比丘明達智慧，說多聞比",
    "T01n0026_045:0709b15": "丘明達智慧。世尊！云何多聞比丘明達智慧？",
    "T01n0026_045:0709b16": "云何施設多聞比丘明達智慧？」世尊聞已，歎",
    "T01n0026_045:0709b17": "曰：「善哉！善哉！比丘！謂有賢道而有賢觀，極",
    "T01n0026_045:0709b18": "妙辯才，有善思惟。『世尊！多聞比丘明達智慧，",
    "T01n0026_045:0709b19": "說多聞比丘明達智慧。世尊！云何多聞比丘",
    "T01n0026_045:0709b20": "明達智慧？云何施設多聞比丘明達智慧？』比",
    "T01n0026_045:0709b21": "丘！所問為如是耶？」比丘答曰：「如是。世尊！」世",
    "T01n0026_045:0709b22": "尊告曰：「比丘！若比丘聞此苦，復以慧正見",
    "T01n0026_045:0709b23": "苦如真者，聞苦習、苦滅、苦滅道，復以慧正",
    "T01n0026_045:0709b24": "見苦滅道如真者，比丘！如是多聞比丘明",
    "T01n0026_045:0709b25": "達智慧，如來如是施設多聞比丘明達智慧。」",
    "T01n0026_045:0709b26": "比丘白曰：「善哉！善哉！唯然。世尊！」彼時，比丘聞",
    "T01n0026_045:0709b27": "佛所說，歡喜奉行。問曰：「世尊！聰明比丘黠",
    "T01n0026_045:0709b28": "慧廣慧，說聰明比丘黠慧廣慧。世尊！云何聰",
    "T01n0026_045:0709b29": "明比丘黠慧廣慧？云何施設聰明比丘黠慧",
    "T01n0026_045:0709c01": "廣慧？」世尊聞已，歎曰：「善哉！善哉！比丘，謂有",
    "T01n0026_045:0709c02": "賢道而有賢觀，極妙辯才，有善思惟。『世尊！",
    "T01n0026_045:0709c03": "云何聰明比丘黠慧廣慧？云何施設聰明比",
    "T01n0026_045:0709c04": "丘黠慧廣慧？』比丘！所問為如是耶？」比丘答",
    "T01n0026_045:0709c05": "曰：「如是。世尊！」世尊告曰：「若比丘不念自害，",
    "T01n0026_045:0709c06": "不念害他，亦不念俱害，比丘但念自饒",
    "T01n0026_045:0709c07": "益及饒益他，饒益多人，愍傷世間，為天、為",
    "T01n0026_045:0709c08": "人求義及饒益，求安隱快樂。比丘！如是聰",
    "T01n0026_045:0709c09": "明比丘黠慧廣慧，如是如來施設聰明比",
    "T01n0026_045:0709c10": "丘黠慧廣慧。」比丘白曰：「善哉！善哉！唯然。世尊！」",
    "T01n0026_045:0709c11": "彼時，比丘聞佛所說，善受善持，善誦習已，即",
    "T01n0026_045:0709c12": "從坐起，稽首佛足，繞三匝而還。彼時，比丘",
    "T01n0026_045:0709c13": "聞世尊教，在遠離獨住，心無放逸，修行精",
    "T01n0026_045:0709c14": "勤。彼在遠離獨住，心無放逸，修行精勤已，",
    "T01n0026_045:0709c15": "族姓子所為，剃除鬚髮，著袈裟衣，至信、捨",
    "T01n0026_045:0709c16": "家、無家、學道者，唯無上梵行訖，於現法中自",
    "T01n0026_045:0709c17": "知自覺，自作證成就遊，生已盡，梵行已立，所",
    "T01n0026_045:0709c18": "作已辦，不更受有，知如真。彼尊者知法已，",
    "T01n0026_045:0709c19": "乃至得阿羅訶。佛說如是。彼諸比丘聞佛",
    "T01n0026_045:0709c20": "所說，歡喜奉行。",
    "T01n0026_045:0709c21": "心經第一竟(千五十四字)",
    "T01n0026_045:0709c22": "（一七三）中阿含心品浮彌經第二(第四分",
    "T01n0026_045:0709c23": "別誦)",
    "T01n0026_045:0709c24": "我聞如是：一時，佛遊王舍城，在竹林迦蘭",
    "T01n0026_045:0709c25": "哆園。爾時，尊者浮彌，亦在王舍城無事禪",
    "T01n0026_045:0710a01": "室中。於是，尊者浮彌過夜平旦，著衣持鉢，欲",
    "T01n0026_045:0710a02": "入王舍城而行乞食，尊者浮彌復作是念：",
    "T01n0026_045:0710a03": "「且置入王舍城乞食，我寧可往至王子耆",
    "T01n0026_045:0710a04": "婆先那童子家。」於是，尊者浮彌便往至王子",
    "T01n0026_045:0710a05": "耆婆先那童子家。王子耆婆先那童子遙見",
    "T01n0026_045:0710a06": "尊者浮彌來，即從座起，偏袒著衣，叉手向",
    "T01n0026_045:0710a07": "尊者浮彌，作如是說：「善來，尊者浮彌！尊者",
    "T01n0026_045:0710a08": "浮彌久不來此，可坐此床。」尊者浮彌即便",
    "T01n0026_045:0710a09": "就坐。王子耆婆先那童子稽首尊者浮彌",
    "T01n0026_045:0710a10": "足，却坐一面，白曰：「尊者浮彌！我欲有所問，",
    "T01n0026_045:0710a11": "聽我問耶？」尊者浮彌答曰：「王童子！欲問便",
    "T01n0026_045:0710a12": "問，我聞已當思。」王童子便問尊者浮彌：「或",
    "T01n0026_045:0710a13": "有沙門梵志來詣我所，而語我曰：『王童子！",
    "T01n0026_045:0710a14": "有人作願行正梵行，彼必得果，或無願，或",
    "T01n0026_045:0710a15": "願無願，或非有願非無願行正梵行，彼必",
    "T01n0026_045:0710a16": "得果。』尊者浮彌！尊師何意、云何說？」尊者浮彌",
    "T01n0026_045:0710a17": "告曰：「王童子！我不面從世尊聞，亦不從諸",
    "T01n0026_045:0710a18": "梵行聞。王童子！世尊或如是說：『或有人作",
    "T01n0026_045:0710a19": "願行正梵行，彼必得果，或無願，或願無願，",
    "T01n0026_045:0710a20": "或非有願非無願行正梵行，彼必得果。』」王",
    "T01n0026_045:0710a21": "童子白曰：「若尊者浮彌尊師如是意、如是說",
    "T01n0026_045:0710a22": "者，此於世間，天及魔、梵、沙門、梵志，從人至天，",
    "T01n0026_045:0710a23": "最在其上。尊者浮彌！可在此食。」尊者浮彌",
    "T01n0026_045:0710a24": "默然而受。王童子知尊者浮彌默然受已，即",
    "T01n0026_045:0710a25": "從坐起，自行澡水，以極美淨妙種種豐饒食",
    "T01n0026_045:0710a26": "噉含消，自手酙酌，令得飽滿，食訖收器，行",
    "T01n0026_045:0710a27": "澡水已，取一小床別坐聽法。尊者浮彌為",
    "T01n0026_045:0710a28": "彼說法，勸發渴仰，成就歡喜，無量方便為",
    "T01n0026_045:0710a29": "彼說法，勸發渴仰。成就歡喜已，從坐起去，",
    "T01n0026_045:0710b01": "往詣佛所，稽首佛足，却坐一面，與王童子",
    "T01n0026_045:0710b02": "所共論者盡向佛說。世尊聞已，告曰：「浮彌！",
    "T01n0026_045:0710b03": "何意不為王童子說四喻耶？」尊者浮彌問",
    "T01n0026_045:0710b04": "曰：「世尊！何謂四喻？」世尊答曰：「浮彌！若有沙",
    "T01n0026_045:0710b05": "門、梵志，邪見、邪見定，彼作願行行邪梵行，",
    "T01n0026_045:0710b06": "必不得果，無願、願無願、非有願非無願",
    "T01n0026_045:0710b07": "行邪梵行，必不得果。所以者何？以邪求果，",
    "T01n0026_045:0710b08": "謂無道也。浮彌！猶如有人欲得乳者而[(殼一)/牛]",
    "T01n0026_045:0710b09": "牛角，必不得乳，無願、願無願、非有願非",
    "T01n0026_045:0710b10": "無願人欲得乳而[(殼一)/牛]牛角，必不得乳。所以",
    "T01n0026_045:0710b11": "者何？以邪求乳，謂[(殼一)/牛]牛角也。如是，浮彌！若",
    "T01n0026_045:0710b12": "有沙門、梵志，邪見、邪見定，彼作願行行邪梵",
    "T01n0026_045:0710b13": "行，必不得果，無願、願無願、非有願非無",
    "T01n0026_045:0710b14": "願行邪梵行，必不得果。所以者何？以邪求",
    "T01n0026_045:0710b15": "果，謂無道也。「浮彌！若有沙門、梵志，正見、正",
    "T01n0026_045:0710b16": "見定，彼作願行行正梵行，彼必得果，無願、",
    "T01n0026_045:0710b17": "願無願、非有願非無願行正梵行，彼必",
    "T01n0026_045:0710b18": "得果。所以者何？以正求果，謂有道也。浮彌！",
    "T01n0026_045:0710b19": "猶如有人欲得乳者，飽飲飼牛而[(殼一)/牛]牛",
    "T01n0026_045:0710b20": "乳，彼必得乳，無願、願無願、非有願非無",
    "T01n0026_045:0710b21": "願人欲得乳，飽飲飼牛而[(殼一)/牛]牛乳，彼必",
    "T01n0026_045:0710b22": "得乳。所以者何？以正求乳，謂[(殼一)/牛]牛乳也。如",
    "T01n0026_045:0710b23": "是，浮彌！若有沙門、梵志，正見、正見定，彼作",
    "T01n0026_045:0710b24": "願行行正梵行，彼必得果，無願、願無願、非",
    "T01n0026_045:0710b25": "有願非無願行正梵行，彼必得果。所以者",
    "T01n0026_045:0710b26": "何？以正求果，謂有道也。「浮彌！若有沙門、梵",
    "T01n0026_045:0710b27": "志，邪見、邪見定，彼作願行行邪梵行，必不",
    "T01n0026_045:0710b28": "得果，無願、願無願、非有願非無願行邪",
    "T01n0026_045:0710b29": "梵行，必不得果。所以者何？以邪求果，謂無",
    "T01n0026_045:0710c01": "道也。浮彌！猶如有人欲得酥者，以器盛",
    "T01n0026_045:0710c02": "水，以抨抨之，必不得酥，無願、願無願、非",
    "T01n0026_045:0710c03": "有願非無願人欲得酥，以器盛水，以抨",
    "T01n0026_045:0710c04": "抨之，必不得酥。所以者何？以邪求酥，謂",
    "T01n0026_045:0710c05": "抨水也。如是，浮彌！若有沙門、梵志，邪見、邪",
    "T01n0026_045:0710c06": "見定，彼作願行行邪梵行，必不得果，無願、",
    "T01n0026_045:0710c07": "願無願、非有願非無願行邪梵行，必不",
    "T01n0026_045:0710c08": "得果。所以者何？以邪求果，謂無道也。「浮彌！",
    "T01n0026_045:0710c09": "若有沙門、梵志，正見、正見定，彼作願行行",
    "T01n0026_045:0710c10": "正梵行，彼必得果，無願、願無願、非有願",
    "T01n0026_045:0710c11": "非無願行正梵行，彼必得果。所以者何？以",
    "T01n0026_045:0710c12": "正求果，謂有道也。浮彌！猶如有人欲得",
    "T01n0026_045:0710c13": "酥者，以器盛酪，以抨抨之，彼必得酥，無",
    "T01n0026_045:0710c14": "願、願無願、非有願非無願人欲得酥，以",
    "T01n0026_045:0710c15": "器盛酪，以抨抨之，彼必得酥。所以者何？",
    "T01n0026_045:0710c16": "以正求酥，謂抨酪也。如是，浮彌！若有沙",
    "T01n0026_045:0710c17": "門、梵志，正見、正見定，彼作願行行正梵行，彼",
    "T01n0026_045:0710c18": "必得果，無願、願無願、非有願非無願行",
    "T01n0026_045:0710c19": "正梵行，彼必得果。所以者何？以正求果，謂",
    "T01n0026_045:0710c20": "有道也。「浮彌！若有沙門、梵志，邪見、邪見定，",
    "T01n0026_045:0710c21": "彼作願行行邪梵行，必不得果，無願、願無",
    "T01n0026_045:0710c22": "願、非有願非無願行邪梵行，必不得果。",
    "T01n0026_045:0710c23": "所以者何？以邪求果，謂無道也。浮彌！猶如",
    "T01n0026_045:0710c24": "有人欲得油者，以笮具盛沙，以冷水",
    "T01n0026_045:0710c25": "漬而取壓之，必不得油，無願、願無願、非",
    "T01n0026_045:0710c26": "有願非無願人欲得油，以笮具盛沙，以",
    "T01n0026_045:0710c27": "冷水漬而取壓之，必不得油。所以者何？以",
    "T01n0026_045:0710c28": "邪求油，謂壓沙也。如是，浮彌！若有沙門、梵",
    "T01n0026_045:0710c29": "志，邪見、邪見定，彼作願行行邪梵行，必不",
    "T01n0026_045:0711a01": "得果，無願、願無願、非有願非無願行邪",
    "T01n0026_045:0711a02": "梵行，必不得果。所以者何？以邪求果，謂",
    "T01n0026_045:0711a03": "無道也。「浮彌！若有沙門、梵志，正見、正見定，",
    "T01n0026_045:0711a04": "彼作願行行正梵行，彼必得果，無願、願無",
    "T01n0026_045:0711a05": "願、非有願非無願行正梵行，彼必得果。",
    "T01n0026_045:0711a06": "所以者何？以正求果，謂有道也。猶如有人",
    "T01n0026_045:0711a07": "欲得油者，以笮具盛麻子，以煖湯漬而",
    "T01n0026_045:0711a08": "取壓之，彼必得油，無願、願無願、非有願",
    "T01n0026_045:0711a09": "非無願人欲得油，以笮具盛麻子，以",
    "T01n0026_045:0711a10": "煖湯漬而取壓之，彼必得油。所以者何？以",
    "T01n0026_045:0711a11": "正求油，謂壓麻子也。如是，浮彌！若有沙門、",
    "T01n0026_045:0711a12": "梵志正見、正見定，彼作願行行正梵行，彼",
    "T01n0026_045:0711a13": "必得果，無願、願無願、非有願非無願行",
    "T01n0026_045:0711a14": "正梵行，彼必得果。所以者何？以正求果，謂",
    "T01n0026_045:0711a15": "有道也。「浮彌！若有沙門、梵志，邪見、邪見定，",
    "T01n0026_045:0711a16": "彼作願行行邪梵行，必不得果，無願、願",
    "T01n0026_045:0711a17": "無願、非有願非無願行邪梵行，必不得",
    "T01n0026_045:0711a18": "果。所以者何？以邪求果，謂無道也。浮彌！猶",
    "T01n0026_045:0711a19": "如有人欲得火者，以濕木作火母，以濕",
    "T01n0026_045:0711a20": "鑽鑽，必不得火，無願、願無願、非有願非",
    "T01n0026_045:0711a21": "無願人欲得火，以濕木作火母，以濕鑽",
    "T01n0026_045:0711a22": "鑽，必不得火。所以者何？以邪求火，謂鑽",
    "T01n0026_045:0711a23": "濕木也。如是，浮彌！若有沙門、梵志，邪見、邪",
    "T01n0026_045:0711a24": "見定，彼作願行行邪梵行，必不得果，無願、",
    "T01n0026_045:0711a25": "願無願、非有願非無願行邪梵行，必不",
    "T01n0026_045:0711a26": "得果。所以者何？以邪求果，謂無道也。「浮彌！",
    "T01n0026_045:0711a27": "若有沙門、梵志，正見、正見定，彼作願行行",
    "T01n0026_045:0711a28": "正梵行，彼必得果，無願、願無願、非有願",
    "T01n0026_045:0711a29": "非無願行正梵行，彼必得果。所以者何？以",
    "T01n0026_045:0711b01": "正求果，謂有道也。浮彌！猶如有人欲得",
    "T01n0026_045:0711b02": "火者，以燥木作火母，以燥鑽鑽，彼必得火，",
    "T01n0026_045:0711b03": "無願、願無願、非有願非無願人欲得",
    "T01n0026_045:0711b04": "火，以燥木作火母，以燥鑽鑽，彼必得火。",
    "T01n0026_045:0711b05": "所以者何？以正求火，謂鑽燥木也。如是，",
    "T01n0026_045:0711b06": "浮彌！若有沙門、梵志正見、正見定，彼作願",
    "T01n0026_045:0711b07": "行行正梵行，彼必得果，無願、願無願、非",
    "T01n0026_045:0711b08": "有願非無願行正梵行，彼必得果。所以者",
    "T01n0026_045:0711b09": "何？以正求果，謂有道也。「浮彌！若汝為王童",
    "T01n0026_045:0711b10": "子說此四喻者，王童子聞已必大歡喜，供",
    "T01n0026_045:0711b11": "養於汝，盡其形壽，謂衣被、飲食、臥具、湯藥",
    "T01n0026_045:0711b12": "及餘種種諸生活具。」尊者浮彌白曰：「世尊！我",
    "T01n0026_045:0711b13": "本未曾聞此四喻，何由得說？唯今始從世",
    "T01n0026_045:0711b14": "尊聞之。」佛說如是。尊者浮彌及諸比丘，聞",
    "T01n0026_045:0711b15": "佛所說，歡喜奉行。",
    "T01n0026_045:0711b16": "浮彌經第二竟(二千八十三字)",
    "T01n0026_045:0711b17": "（一七四）中阿含心品受法經第三(第四分",
    "T01n0026_045:0711b18": "別誦)",
    "T01n0026_045:0711b19": "我聞如是：一時，佛遊舍衛國，在勝林給孤",
    "T01n0026_045:0711b20": "獨園。爾時，世尊告諸比丘：「世間真實有四",
    "T01n0026_045:0711b21": "種受法。云何為四？或有受法現樂、當來受",
    "T01n0026_045:0711b22": "苦報，或有受法現苦、當來受樂報，或有受",
    "T01n0026_045:0711b23": "法現苦、當來亦受苦報，或有受法現樂、當",
    "T01n0026_045:0711b24": "來亦受樂報。「云何受法現樂、當來受苦報？或",
    "T01n0026_045:0711b25": "有沙門、梵志，快莊嚴女共相娛樂，作如是",
    "T01n0026_045:0711b26": "說：『此沙門、梵志於欲見當來有何恐怖，有",
    "T01n0026_045:0711b27": "何災患，而斷於欲，施設斷欲？此快莊嚴於",
    "T01n0026_045:0711b28": "女身體樂更樂觸。』彼與此女共相娛樂，於",
    "T01n0026_045:0711b29": "中遊戲，彼受此法，成具足已，身壞命終，趣",
    "T01n0026_045:0711c01": "至惡處，生地獄中，方作是念：『彼沙門、梵志",
    "T01n0026_045:0711c02": "於欲見此當來恐怖，見此災患故，斷於欲，",
    "T01n0026_045:0711c03": "施設斷欲。我等因欲、諍欲、緣欲故，受如是",
    "T01n0026_045:0711c04": "極苦、甚重苦也。』「猶春後月，日中極熱，有葛",
    "T01n0026_045:0711c05": "藤子，曰炙圯迸，墮一娑羅樹下。彼時，娑",
    "T01n0026_045:0711c06": "羅樹神因此故而生恐怖，於是，彼樹神若",
    "T01n0026_045:0711c07": "邊傍種子村神、村百穀藥木有親親朋友樹",
    "T01n0026_045:0711c08": "神，於種子見當來有恐怖、有災患故，便",
    "T01n0026_045:0711c09": "往至彼樹神所，而慰勞曰：『樹神勿怖！樹神",
    "T01n0026_045:0711c10": "勿怖！今此種子或為鹿食，或孔雀食，或風",
    "T01n0026_045:0711c11": "吹去，或村火燒，或野火燒，或敗壞不成種",
    "T01n0026_045:0711c12": "子。如是，樹神！汝得安隱。若此種子非為鹿",
    "T01n0026_045:0711c13": "食，非孔雀食，非風吹去，非村火燒，非野火",
    "T01n0026_045:0711c14": "燒，亦非敗壞不成種子，此種子不缺不穿，",
    "T01n0026_045:0711c15": "亦不剖坼，不為風、雨、日所中傷，得大雨",
    "T01n0026_045:0711c16": "漬，便速生也。』「彼樹神而作是念：『以何等故？",
    "T01n0026_045:0711c17": "彼邊傍種子村神、村百穀藥木親親朋友樹",
    "T01n0026_045:0711c18": "神，於種子見當來有何恐怖？有何災患？而",
    "T01n0026_045:0711c19": "來慰勞我言：「樹神勿怖！樹神勿怖！樹神！此種",
    "T01n0026_045:0711c20": "子或為鹿食，或孔雀食，或風吹去，或村火",
    "T01n0026_045:0711c21": "燒，或野火燒，或敗壞不成種子。如是，樹神！",
    "T01n0026_045:0711c22": "汝得安隱。若此種子非為鹿食，非孔雀食，",
    "T01n0026_045:0711c23": "非風吹去，非村火燒，非野火燒，亦非敗壞",
    "T01n0026_045:0711c24": "不成種子，此種子不缺不穿，亦不剖坼，不",
    "T01n0026_045:0711c25": "為風、雨、日所中傷，得大雨漬，便速生也。」』成",
    "T01n0026_045:0711c26": "莖枝葉柔軟成節，觸體喜悅，此莖枝葉柔軟",
    "T01n0026_045:0711c27": "成節，觸體喜悅，樂更樂觸。此緣樹成大枝",
    "T01n0026_045:0711c28": "節葉，纏裹彼樹，覆蓋在上。覆蓋在上已，彼",
    "T01n0026_045:0711c29": "樹神方作是念：『彼邊傍種子村神、村百穀藥",
    "T01n0026_045:0712a01": "木親親朋友樹神，於種子見此當來恐怖，",
    "T01n0026_045:0712a02": "見此災患故，而來慰勞我言：「樹神勿怖！",
    "T01n0026_045:0712a03": "樹神勿怖！此種子或為鹿食，或孔雀食，或",
    "T01n0026_045:0712a04": "風吹去，或村火燒，或野火燒，或敗壞不成種",
    "T01n0026_045:0712a05": "子。如是，樹神！汝得安隱。若此種子非為鹿",
    "T01n0026_045:0712a06": "食，非孔雀食，非風吹去，非村火燒，非野火",
    "T01n0026_045:0712a07": "燒，亦非敗壞不成種子，此種子不缺不穿，",
    "T01n0026_045:0712a08": "亦不剖坼，不為風、雨、日所中傷，得大雨漬，",
    "T01n0026_045:0712a09": "便速生也。」我因種子、緣種子故，受此極苦",
    "T01n0026_045:0712a10": "甚重苦也。』「如是，或有沙門、梵志，快莊嚴女共",
    "T01n0026_045:0712a11": "相娛樂，作如是說：『此沙門、梵志於欲見當",
    "T01n0026_045:0712a12": "來有何恐怖，有何災患，而斷於欲，施設斷",
    "T01n0026_045:0712a13": "欲？此快莊嚴於女身體樂更樂觸。』彼與此",
    "T01n0026_045:0712a14": "女共相娛樂，於中遊戲，彼受此法，成具足",
    "T01n0026_045:0712a15": "已，身壞命終，趣至惡處，生地獄中，方作是",
    "T01n0026_045:0712a16": "念：『彼沙門、梵志於欲見此當來恐怖，見此",
    "T01n0026_045:0712a17": "災患故，斷於欲，施設斷欲。我等因欲、諍欲、",
    "T01n0026_045:0712a18": "緣欲故，受如是極苦甚重苦也。』是謂受法",
    "T01n0026_045:0712a19": "現樂、當來受苦報。「云何受法現苦、當來受樂",
    "T01n0026_045:0712a20": "報？或有一自然重濁欲、重濁恚、重濁癡，彼數",
    "T01n0026_045:0712a21": "隨欲心，受苦憂慼，數隨恚心、癡心，受苦憂",
    "T01n0026_045:0712a22": "慼。彼以苦以憂，盡其形壽，修行梵行，乃至",
    "T01n0026_045:0712a23": "啼泣墮淚，彼受此法，成具足已，身壞命終，",
    "T01n0026_045:0712a24": "必昇善處，生於天中，是謂受法現苦、當來",
    "T01n0026_045:0712a25": "受樂報。「云何受法現苦、當來亦受苦報？或",
    "T01n0026_045:0712a26": "有沙門、梵志裸形無衣，或以手為衣，或以",
    "T01n0026_045:0712a27": "葉為衣，或以珠為衣，或不以瓶取水，或",
    "T01n0026_045:0712a28": "不以櫆取水，不食刀杖劫抄之食，不食",
    "T01n0026_045:0712a29": "欺妄食，不自往，不遣信，不來尊，不善尊、",
    "T01n0026_045:0712b01": "不住尊。若有二人食，不在中食，不懷妊家",
    "T01n0026_045:0712b02": "食，不畜狗家食，家有糞蠅飛來而不食，不",
    "T01n0026_045:0712b03": "噉魚，不食肉，不飲酒，不飲惡水，或都不",
    "T01n0026_045:0712b04": "飲，學無飲行。或噉一口，以一口為足，或",
    "T01n0026_045:0712b05": "二、三、四，乃至七口，以七口為足。或食一得，",
    "T01n0026_045:0712b06": "以一得為足，或二、三、四，乃至七得，以七得",
    "T01n0026_045:0712b07": "為足。或日一食，以一食為足，或二、三、四、五、",
    "T01n0026_045:0712b08": "六、七日、半月、一月一食，以一食為足。或食",
    "T01n0026_045:0712b09": "菜茹，或食稗子，或食[楑天+示]米，或食雜[麩夫+黃]，或食",
    "T01n0026_045:0712b10": "頭頭邏食，或食麁食。或至無事處，依於",
    "T01n0026_045:0712b11": "無事，或食根，或食果，或食自落果。或持連",
    "T01n0026_045:0712b12": "合衣，或持毛衣，或持頭舍衣，或持毛頭舍",
    "T01n0026_045:0712b13": "衣，或持全皮，或持穿皮，或持全穿皮。或持",
    "T01n0026_045:0712b14": "散髮，或持編髮，或持散編髮，或有剃髮，或",
    "T01n0026_045:0712b15": "有剃鬚，或剃鬚髮，或有拔髮，或有拔鬚，或",
    "T01n0026_045:0712b16": "拔鬚髮。或住立斷坐，或修蹲行，或有臥刺，",
    "T01n0026_045:0712b17": "以刺為床，或有臥草，以草為床。或有",
    "T01n0026_045:0712b18": "事水，晝夜手抒。或有事火，竟昔燃之。或事",
    "T01n0026_045:0712b19": "日、月、尊祐大德，叉手向彼。如此之比，受無",
    "T01n0026_045:0712b20": "量苦，學煩熱行，彼受此法，成具足已，身壞",
    "T01n0026_045:0712b21": "命終，必至惡處，生地獄中，是謂受法現苦、",
    "T01n0026_045:0712b22": "當來亦受苦報。「云何受法現樂、當來亦受樂",
    "T01n0026_045:0712b23": "報？或有一自然不重濁欲、不重濁恚、不重濁",
    "T01n0026_045:0712b24": "癡，彼不數隨欲心，受苦憂慼，不數隨恚心、",
    "T01n0026_045:0712b25": "癡心，受苦憂慼，彼以樂以喜，盡其形壽，",
    "T01n0026_045:0712b26": "修行梵行，乃至歡悅心。彼受此法，成具",
    "T01n0026_045:0712b27": "足已，五下分結盡，化生於彼而般涅槃，得",
    "T01n0026_045:0712b28": "不退法，不還此世。是謂受法現樂、當來亦",
    "T01n0026_045:0712b29": "受樂報。世間真實有是四種受法者，因此",
    "T01n0026_045:0712c01": "故說。」佛說如是。彼諸比丘聞佛所說，歡喜",
    "T01n0026_045:0712c02": "奉行。",
    "T01n0026_045:0712c03": "受法經第三竟(一千五百八十三字)",
    "T01n0026_045:0712c04": "（一七五）中阿含心品受法經第四(第四分別誦)",
    "T01n0026_045:0712c05": "我聞如是：一時，佛遊拘樓瘦劍磨瑟曇拘樓",
    "T01n0026_045:0712c06": "都邑。爾時，世尊告諸比丘：「此世間如是欲、",
    "T01n0026_045:0712c07": "如是望、如是愛、如是樂、如是意，令不喜、不",
    "T01n0026_045:0712c08": "愛、不可法滅，喜、愛、可法生。彼如是欲、如是",
    "T01n0026_045:0712c09": "望、如是愛、如是樂、如是意，然不喜、不愛、不",
    "T01n0026_045:0712c10": "可法生，喜、愛、可法滅，此是癡法。我法甚深，難",
    "T01n0026_045:0712c11": "見、難覺、難達。如是我法甚深，難見、難覺、難",
    "T01n0026_045:0712c12": "達，不喜、不愛、不可法滅，喜、愛、可法生，是不",
    "T01n0026_045:0712c13": "癡法。「世間真實有四種受法。云何為四？或",
    "T01n0026_045:0712c14": "有受法現樂、當來受苦報，或有受法現苦、",
    "T01n0026_045:0712c15": "當來受樂報，或有受法現苦、當來亦受苦",
    "T01n0026_045:0712c16": "報，或有受法現樂、當來亦受樂報。「云何受",
    "T01n0026_045:0712c17": "法現樂、當來受苦報？或有一自樂自喜殺生，",
    "T01n0026_045:0712c18": "因殺生，生樂生喜，彼自樂自喜不與取、邪",
    "T01n0026_045:0712c19": "婬、妄言乃至邪見，因邪見，生樂生喜。如是",
    "T01n0026_045:0712c20": "身樂、心樂，不善從、不善生，不趣智、不趣覺、",
    "T01n0026_045:0712c21": "不趣涅槃，是謂受法現樂、當來受苦報。「云",
    "T01n0026_045:0712c22": "何受法現苦、當來受樂報？或有一自苦自憂",
    "T01n0026_045:0712c23": "斷殺，因斷殺，生苦生憂，彼自苦自憂斷不",
    "T01n0026_045:0712c24": "與取、邪婬、妄言乃至斷邪見，因斷邪見，生苦",
    "T01n0026_045:0712c25": "生憂。如是身苦、心苦，善從、善生，趣智、趣覺、",
    "T01n0026_045:0712c26": "趣於涅槃，是謂受法現苦、當來受樂報。「云",
    "T01n0026_045:0712c27": "何受法現苦、當來亦受苦報？或有一自苦自",
    "T01n0026_045:0712c28": "憂殺生，因殺生，生苦生憂，彼自苦自憂不",
    "T01n0026_045:0712c29": "與取、邪婬、妄言乃至邪見，因邪見生苦、生",
    "T01n0026_045:0713a01": "憂。如是身苦、心苦，不善從、不善生，不趣智、",
    "T01n0026_045:0713a02": "不趣覺、不趣涅槃，是謂受法現苦、當來亦",
    "T01n0026_045:0713a03": "受苦報。「云何受法現樂、當來亦受樂報？或",
    "T01n0026_045:0713a04": "有一自樂自喜斷殺，因斷殺，生樂生喜，彼",
    "T01n0026_045:0713a05": "自樂自喜斷不與取、邪婬、妄言乃至斷邪見，",
    "T01n0026_045:0713a06": "因斷邪見，生樂生喜。如是身樂、心樂，善從、",
    "T01n0026_045:0713a07": "善生，趣智、趣覺、趣於涅槃，是謂受法現樂",
    "T01n0026_045:0713a08": "當來亦受樂報。「若有受法現樂、當來受苦",
    "T01n0026_045:0713a09": "報，彼癡者不知如真，此受法現樂、當來受",
    "T01n0026_045:0713a10": "苦報，不知如真已，便習行不斷，習行不斷",
    "T01n0026_045:0713a11": "已，便不喜、不愛、不可法生，喜、愛、可法滅。猶如",
    "T01n0026_045:0713a12": "阿摩尼藥，一分好色香味，然雜以毒，或有",
    "T01n0026_045:0713a13": "人為病故服，服時好色香味，可口而不傷",
    "T01n0026_045:0713a14": "咽，服已在腹，便不成藥。如是此受法現樂、",
    "T01n0026_045:0713a15": "當來受苦報，彼癡者不知如真，此受法現",
    "T01n0026_045:0713a16": "樂、當來受苦報，不知如真已，便習行不斷，",
    "T01n0026_045:0713a17": "習行不斷已，便不喜、不愛、不可法生，喜、愛、可",
    "T01n0026_045:0713a18": "法滅，是謂癡法。「若有受法現苦、當來受樂",
    "T01n0026_045:0713a19": "報，彼癡者不知如真，此受法現苦、當來受樂",
    "T01n0026_045:0713a20": "報，不知如真已，便不習行而斷之，不習",
    "T01n0026_045:0713a21": "行斷已，便不喜、不愛、不可法生，喜、愛、可法滅，",
    "T01n0026_045:0713a22": "是謂癡法。「若有受法現苦、當來亦受苦報，",
    "T01n0026_045:0713a23": "彼癡者不知如真，此受法現苦、當來亦受苦",
    "T01n0026_045:0713a24": "報，不知如真已，便習行不斷，習行不斷",
    "T01n0026_045:0713a25": "已，便不喜、不愛、不可法生，喜、愛、可法滅。猶如",
    "T01n0026_045:0713a26": "大小便，復雜以毒，或有人為病故服，服時",
    "T01n0026_045:0713a27": "惡色臭無味，不可口而傷咽，服已在腹便",
    "T01n0026_045:0713a28": "不成藥。如是此受法現苦、當來亦受苦報，",
    "T01n0026_045:0713a29": "彼癡者不知如真，此受法現苦、當來亦受苦",
    "T01n0026_045:0713b01": "報，不知如真已，便習行不斷，習行不斷",
    "T01n0026_045:0713b02": "已，便不喜、不愛、不可法生，喜、愛、可法滅，是謂",
    "T01n0026_045:0713b03": "癡法。「若有受法現樂、當來亦受樂報，彼癡",
    "T01n0026_045:0713b04": "者不知如真，此受法現樂、當來亦受樂報，不",
    "T01n0026_045:0713b05": "知如真已，便不習行而斷之，不習行斷",
    "T01n0026_045:0713b06": "已，便不喜、不愛、不可法生，喜、愛、可法滅，是謂",
    "T01n0026_045:0713b07": "癡法。彼習行法不知如真，不習行法不知",
    "T01n0026_045:0713b08": "如真，習行法不知如真，不習行法不知如",
    "T01n0026_045:0713b09": "真已，不習行法習，習行法不習，不習行法",
    "T01n0026_045:0713b10": "習，習行法不習已，便不喜，不愛、不可法生，喜、",
    "T01n0026_045:0713b11": "愛、可法滅，是謂癡法。「若有受法現樂、當來",
    "T01n0026_045:0713b12": "受苦報，彼慧者知如真，此受法現樂、當來",
    "T01n0026_045:0713b13": "受苦報，知如真已，便不習行而斷之，不習",
    "T01n0026_045:0713b14": "行斷已，便喜、愛、可法生，不喜、不愛、不可法滅，",
    "T01n0026_045:0713b15": "是謂慧法。若有受法現苦、當來受樂報，彼",
    "T01n0026_045:0713b16": "慧者知如真，此受法現苦、當來受樂報，知",
    "T01n0026_045:0713b17": "如真已，便習行不斷，習行不斷已，便喜、愛、",
    "T01n0026_045:0713b18": "可法生，不喜、不愛、不可法滅。猶如大小便和",
    "T01n0026_045:0713b19": "若干種藥，或有人為病故服，服時惡色臭無",
    "T01n0026_045:0713b20": "味，不可口而傷咽，服已在腹便成藥。如",
    "T01n0026_045:0713b21": "是此受法現苦、當來受樂報，彼慧者知如真，",
    "T01n0026_045:0713b22": "此受法現苦、當來受樂報，知如真已，便習",
    "T01n0026_045:0713b23": "行不斷，習行不斷已，便喜、愛、可法生，不喜、不",
    "T01n0026_045:0713b24": "愛、不可法滅，是謂慧法。「若有受法現苦、當",
    "T01n0026_045:0713b25": "來亦受苦報，彼慧者知如真，此受法現苦、當",
    "T01n0026_045:0713b26": "來亦受苦報，知如真已，便不習行而斷之，",
    "T01n0026_045:0713b27": "不習行斷已，便喜、愛、可法生，不喜、不愛、不可",
    "T01n0026_045:0713b28": "法滅，是謂慧法。若有受法現樂、當來亦受",
    "T01n0026_045:0713b29": "樂報，彼慧者知如真，此受法現樂、當來亦受",
    "T01n0026_045:0713c01": "樂報，知如真已，便習行不斷，習行不斷已，",
    "T01n0026_045:0713c02": "便喜、愛、可法生，不喜、不愛、不可法滅。猶如",
    "T01n0026_045:0713c03": "酥、蜜和若干種藥，或有人為病故服，服時",
    "T01n0026_045:0713c04": "好色香味，可口而不傷咽，服已在腹便成",
    "T01n0026_045:0713c05": "藥。如是此受法現樂、當來亦受樂報，彼慧者",
    "T01n0026_045:0713c06": "知如真，此受法現樂、當來亦受樂報，知如",
    "T01n0026_045:0713c07": "真已，便習行不斷，習行不斷已，便喜、愛、可",
    "T01n0026_045:0713c08": "法生，不喜、不愛、不可法滅，是謂慧法。彼習行",
    "T01n0026_045:0713c09": "法知如真，不習行法知如真，習行法知如",
    "T01n0026_045:0713c10": "真，不習行法知如真已，便習行法習，不習",
    "T01n0026_045:0713c11": "行法不習，習行法習，不習行法不習已，便",
    "T01n0026_045:0713c12": "喜、愛、可法生，不喜、不愛、不可法滅，是謂慧法。",
    "T01n0026_045:0713c13": "世間真實有是四種受法者，因此故說。」佛說",
    "T01n0026_045:0713c14": "如是。彼諸比丘聞佛所說，歡喜奉行。",
    "T01n0026_045:0713c15": "受法經第四竟(一千五百七十五字)",
    "T01n0026_045:0713c16": "中阿含經卷第四十五(六千二百九十五字)"
}