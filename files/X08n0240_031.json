{
    "X08n0240_031:0712a09": "大方廣佛華嚴經綱要卷第三十一",
    "X08n0240_031:0712a10": "于闐國三藏沙門實叉難陀 譯經",
    "X08n0240_031:0712a11": "清涼山大華嚴寺沙門澄觀 疏義",
    "X08n0240_031:0712a12": "明匡山法雲寺憨山沙門德清提挈",
    "X08n0240_031:0712a13": "十迴向品第二十五之九",
    "X08n0240_031:0712a14": "[0712a14] 佛子。云何為菩薩摩訶薩。無著無縛解脫迴向。",
    "X08n0240_031:0712a15": "[0712a15] 第九無著無縛解脫迴向。長行中亦先位行。後位",
    "X08n0240_031:0712a16": "果。前中初牒名徵起。釋名者。謂理智無依。不為能",
    "X08n0240_031:0712a17": "所見著相惑所縛。由此即名解脫。此約行體釋之。",
    "X08n0240_031:0712a18": "故本業云以諸法無二。般若無生。二諦平等。三世",
    "X08n0240_031:0712a19": "一合相故。又解脫者。亦作用自在。如不思議等。此",
    "X08n0240_031:0712a20": "約行用。由攝善根。皆用迴向。普賢三業。無邊自在",
    "X08n0240_031:0712a21": "德用故。問於何無縛著耶。謂心等十。以自身有心",
    "X08n0240_031:0712a22": "身口業果。及所作佛事有世界佛剎眾生法智等",
    "X08n0240_031:0712a23": "故。又問。不為何等所縛著耶。略如上說。別有十事",
    "X08n0240_031:0712a24": "五對。一由離凡故不縛生死。以出小乘故不著二",
    "X08n0240_031:0712b01": "乘。二離六識取不縛外境。離第七執不著於內。三",
    "X08n0240_031:0712b02": "離現行縛無種子著。四不取有縛不執空著。五無",
    "X08n0240_031:0712b03": "惑障縛無智障著。皆縛麤著細。若約一事。由著故",
    "X08n0240_031:0712b04": "縛。義如總中。或縛著一義。此約無礙大用受名。通",
    "X08n0240_031:0712b05": "能所迴向。約脫惑障。無縛無著即是解脫。約用解",
    "X08n0240_031:0712b06": "脫乃無縛著之解脫。若望心等。亦是無縛著之心。",
    "X08n0240_031:0712b07": "即上體用並為其性。",
    "X08n0240_031:0712b08": "[0712b08] 佛子。是菩薩摩訶薩於一切善根心生尊重。所謂於",
    "X08n0240_031:0712b09": "出生死心生尊重。於攝取一切善根心生尊重。於希",
    "X08n0240_031:0712b10": "求一切善根心生尊重。於悔諸過業心生尊重。於隨",
    "X08n0240_031:0712b11": "喜善根心生尊重。於禮敬諸佛心生尊重。於合掌恭",
    "X08n0240_031:0712b12": "敬心生尊重。於頂禮塔廟心生尊重。於勸佛說法心",
    "X08n0240_031:0712b13": "生尊重。於如是等種種善根皆生尊重隨順忍可。",
    "X08n0240_031:0712b14": "[0712b14] 第二廣釋中大文分三。一明所迴善根。二佛子下",
    "X08n0240_031:0712b15": "能迴向行。三菩薩摩訶薩如是迴向時如三世下",
    "X08n0240_031:0712b16": "迴向成益。初中有六行經。初一句總標尊重。別有",
    "X08n0240_031:0712b17": "十句。",
    "X08n0240_031:0712b18": "[0712b18] 佛子。菩薩摩訶薩於彼善根皆生尊重隨順忍可時。",
    "X08n0240_031:0712b19": "究竟欣樂堅固信解。自得安住令他安住。勤修無著",
    "X08n0240_031:0712b20": "自在積集。成勝志樂住如來境。勢力增長悉得知見。",
    "X08n0240_031:0712b21": "以諸善根如是迴向。所謂以無著無縛解脫心。成就",
    "X08n0240_031:0712b22": "普賢身業。以無著無縛解脫心。清淨普賢語業。以無",
    "X08n0240_031:0712b23": "著無縛解脫心。圓滿普賢意業。以無著無縛解脫心。",
    "X08n0240_031:0712b24": "發起普賢廣大精進。",
    "X08n0240_031:0712c01": "[0712c01] 第二迴向行中。初佛子於彼善根下三行經。仍前",
    "X08n0240_031:0712c02": "進修。擬將迴向。次正明願行中義有十門。大文分",
    "X08n0240_031:0712c03": "二。第一廣顯其相。後佛子以彼善根如是迴向所",
    "X08n0240_031:0712c04": "謂心無縛下總結多門。前中分二。先明眾生及菩",
    "X08n0240_031:0712c05": "提迴向。後佛子以無著無縛解脫心迴向不分別",
    "X08n0240_031:0712c06": "下迴向實際。前明廣大。後顯甚深。前廣大迴向有",
    "X08n0240_031:0712c07": "六十一門。其甚深之內有二十門。并前尊重進修",
    "X08n0240_031:0712c08": "復二十門。總有一門一百顯圓融無盡。深廣無礙。",
    "X08n0240_031:0712c09": "為廣大迴向。就廣大六十一門。廣顯普賢自在德",
    "X08n0240_031:0712c10": "用。大文為二。今初云以諸善根下四門內三。成就",
    "X08n0240_031:0712c11": "三業。以下諸門不出三慧故。後一精進。通策萬行",
    "X08n0240_031:0712c12": "故。於中無著無縛解脫心。是能迴之心。成就普賢",
    "X08n0240_031:0712c13": "身業。正是所迴。他皆倣此。前諸善根。即是所迴。故",
    "X08n0240_031:0712c14": "以善根之言下流八十門內。此一迴向不願成佛",
    "X08n0240_031:0712c15": "願成普賢者。以普賢通於位前位後。得道不捨因",
    "X08n0240_031:0712c16": "行。窮盡生界利樂有情。故願成普賢。即兼菩提眾",
    "X08n0240_031:0712c17": "生二迴向故。下別顯中一一門內。皆攝法界自在",
    "X08n0240_031:0712c18": "德用。或理或行。或智或境。或自行或他生。或體或",
    "X08n0240_031:0712c19": "用。或因或果。或人或法。皆各總攝一切法。故不相",
    "X08n0240_031:0712c20": "從。[0712c20] 上一段經總有四門總敘科義下列門。",
    "X08n0240_031:0712c21": "[0712c21] 以無著無縛解脫心。具足普賢無礙音聲陀羅尼門。",
    "X08n0240_031:0712c22": "其聲廣大普&#x5FA7;十方。以無著無縛解脫心。具足普賢",
    "X08n0240_031:0712c23": "見一切佛陀羅尼門。恒見十方一切諸佛。以無著無",
    "X08n0240_031:0712c24": "縛解脫心。成就解了一切音聲陀羅尼門。同一切音",
    "X08n0240_031:0713a01": "說無量法。以無著無縛解脫心。成就普賢一切劫住",
    "X08n0240_031:0713a02": "陀羅尼門普於十方修菩薩行。",
    "X08n0240_031:0713a03": "[0713a03] 別科略分為二。初二十三門顯普賢自分究竟。即",
    "X08n0240_031:0713a04": "位中普賢。後三十四門顯普賢勝進究竟。即位後",
    "X08n0240_031:0713a05": "普賢。二分無礙是普賢德。前即因圓果滿。後即得",
    "X08n0240_031:0713a06": "道不捨因行。故二段中皆含因果。今初分三。初四",
    "X08n0240_031:0713a07": "成普賢總持德。二有十二門成普賢自在力用。三",
    "X08n0240_031:0713a08": "有七門願成普賢行。然諸門德。皆約三業。今初總",
    "X08n0240_031:0713a09": "持。亦具三業。一語業總持。二身業見佛。三意業解",
    "X08n0240_031:0713a10": "了。後一三業用之時處。",
    "X08n0240_031:0713a11": "[0713a11] 以無著無縛解脫心。成就普賢自在力。於一眾生身",
    "X08n0240_031:0713a12": "中示修一切菩薩行。盡未來劫常無間斷。如一眾生",
    "X08n0240_031:0713a13": "身。一切眾生身悉亦如是。以無著無縛解脫心。成就",
    "X08n0240_031:0713a14": "普賢自在力。普入一切眾道場。普現一切諸佛前修",
    "X08n0240_031:0713a15": "菩薩行。以無著無縛解脫心。成就普賢佛自在力。於",
    "X08n0240_031:0713a16": "一門中示現經不可說不可說劫無有窮盡。令一切",
    "X08n0240_031:0713a17": "眾生皆得悟入。以無著無縛解脫心。成就普賢佛自",
    "X08n0240_031:0713a18": "在力。於種種門中示現經不可說不可說劫無有窮",
    "X08n0240_031:0713a19": "盡。令一切眾生皆得悟入。其身普現一切佛前。以無",
    "X08n0240_031:0713a20": "著無縛解脫心。成就普賢自在力。念念中令不可說",
    "X08n0240_031:0713a21": "不可說眾生住十方智心無疲倦。以無著無縛解脫",
    "X08n0240_031:0713a22": "心。成就普賢自在力。於一切眾生身中現一切佛自",
    "X08n0240_031:0713a23": "在神通。令一切眾生住普賢行。以無著無縛解脫心。",
    "X08n0240_031:0713a24": "成就普賢自在力。於一切眾生語言中作一切眾生",
    "X08n0240_031:0713b01": "語言。令一切眾生一一皆住一切智地。以無著無縛",
    "X08n0240_031:0713b02": "解脫心。成就普賢自在力。於一一眾生身中普容納",
    "X08n0240_031:0713b03": "一切眾生身。令皆自謂成就佛身。以無著無縛解脫",
    "X08n0240_031:0713b04": "心。成就普賢自在力。能以一華莊嚴一切十方世界。",
    "X08n0240_031:0713b05": "以無著無縛解脫心。成就普賢自在力。出大音聲普",
    "X08n0240_031:0713b06": "&#x5FA7;法界。周聞一切諸佛國土。攝受調伏一切眾生。以",
    "X08n0240_031:0713b07": "無著無縛解脫心。成就普賢自在力。盡未來際不可",
    "X08n0240_031:0713b08": "說不可說劫。於念念中悉能&#x5FA7;入一切世界。以佛神",
    "X08n0240_031:0713b09": "力隨念莊嚴。以無著無縛解脫心。成就普賢自在力。",
    "X08n0240_031:0713b10": "盡未來際所住之劫。常能&#x5FA7;入一切世界。示現成佛",
    "X08n0240_031:0713b11": "出興於世。以無著無縛解脫心。成普賢行。一光普照",
    "X08n0240_031:0713b12": "盡&#x8657;空界一切世界。以無著無縛解脫心成普賢行。",
    "X08n0240_031:0713b13": "得無量智慧具一切神通。說種種法。以無著無縛解",
    "X08n0240_031:0713b14": "脫心成普賢行。入於如來盡一切劫不可測量神通",
    "X08n0240_031:0713b15": "智慧。以無著無縛解脫心成普賢行。住盡法界諸如",
    "X08n0240_031:0713b16": "來所。以佛神力修習一切諸菩薩行。身口意業曾無",
    "X08n0240_031:0713b17": "懈倦。以無著無縛解脫心成普實行。不違於義。不壞",
    "X08n0240_031:0713b18": "於法。言詞清淨樂說無盡。教化調伏一切眾生。令其",
    "X08n0240_031:0713b19": "當得一切諸佛無上菩提。以無著無縛解脫心修普",
    "X08n0240_031:0713b20": "賢行。入一法門時放無量光照不思議一切法門。如",
    "X08n0240_031:0713b21": "一法門。一切法門皆亦如是。通達無礙。究竟當得一",
    "X08n0240_031:0713b22": "切智地。以無著無縛解脫心住菩薩行。於法自在到",
    "X08n0240_031:0713b23": "於普賢莊嚴彼岸。於一一境界。皆以一切智觀察悟",
    "X08n0240_031:0713b24": "入。而一切智亦不窮盡。",
    "X08n0240_031:0713c01": "[0713c01] 第二有十二門成普賢自在力用。於中二。先九願",
    "X08n0240_031:0713c02": "一多攝入自在。次出大音聲下三願。明廣大自在。",
    "X08n0240_031:0713c03": "第三有七願成普賢行。於中二。初云成普賢行。一",
    "X08n0240_031:0713c04": "光普照下四願成神通。次成普賢行不違於義下",
    "X08n0240_031:0713c05": "三願成四辨。即顯果滿究竟。[0713c05] 上二十三門明普",
    "X08n0240_031:0713c06": "賢自分究竟竟。",
    "X08n0240_031:0713c07": "[0713c07] 以無著無縛解脫心。始從此生盡未來際。住普賢行",
    "X08n0240_031:0713c08": "常不休息。得一切智悟不可說不可說真實法。於法",
    "X08n0240_031:0713c09": "究竟無有迷惑。以無著無縛解脫心修普賢業。方便",
    "X08n0240_031:0713c10": "自在。得法光明。於諸菩薩所行之行。照了無礙。以無",
    "X08n0240_031:0713c11": "著無縛解脫心修普賢行。得一切方便智知一切方",
    "X08n0240_031:0713c12": "便。所謂無量方便。不思議方便。菩薩方便。一切智方",
    "X08n0240_031:0713c13": "便。一切菩薩調伏方便。轉無量法輪方便。不可說時",
    "X08n0240_031:0713c14": "方便。說種種法方便。無邊際無畏藏方便。說一切法",
    "X08n0240_031:0713c15": "無餘方便。以無著無縛解脫心住普賢行。成就身業。",
    "X08n0240_031:0713c16": "令一切眾生見者歡喜不生誹謗。發菩提心永不退",
    "X08n0240_031:0713c17": "轉究竟清淨。以無著無縛解脫心修普賢行。得了一",
    "X08n0240_031:0713c18": "切眾生語言清淨智。一切言詞具足莊嚴。普應眾生",
    "X08n0240_031:0713c19": "皆令歡喜。以無著無縛解脫心住普賢行。立殊勝志。",
    "X08n0240_031:0713c20": "具清淨心。得廣大神通廣大智慧。普詣一切廣大世",
    "X08n0240_031:0713c21": "間廣大國土。廣大眾生所說一切如來不可說廣大",
    "X08n0240_031:0713c22": "法。廣大莊嚴圓滿藏。以無著無縛解脫心。成滿普賢",
    "X08n0240_031:0713c23": "迴向行願。得一切佛清淨身清淨心清淨解。攝佛功",
    "X08n0240_031:0713c24": "德。住佛境界。智印普照。示現菩薩清淨之業。善入一",
    "X08n0240_031:0714a01": "切差別句義。示諸佛菩薩廣大自在。為一切眾生現",
    "X08n0240_031:0714a02": "成正覺。以無著無縛解脫心。勤修普賢諸根行願。得",
    "X08n0240_031:0714a03": "聰利根。調順根。一切法自在根。無盡根。勤修一切善",
    "X08n0240_031:0714a04": "根根。一切佛境界平等根。受一切菩薩不退轉記大",
    "X08n0240_031:0714a05": "精進根。了知一切佛法金剛界根。一切如來智慧光",
    "X08n0240_031:0714a06": "照金剛燄根。分別一切諸根自在根。安立無量眾生",
    "X08n0240_031:0714a07": "於一切智根。無邊廣大根。一切圓滿根。清淨無礙根。",
    "X08n0240_031:0714a08": "以無著無縛解脫心。修普賢行得一切菩薩神力。所",
    "X08n0240_031:0714a09": "謂無量廣大力神力。無量自在智神力。不動其身普",
    "X08n0240_031:0714a10": "現一切佛剎神力。無礙不斷自在神力。普攝一切佛",
    "X08n0240_031:0714a11": "剎置於一處神力。一身&#x5FA7;滿一切佛剎神力。無礙解",
    "X08n0240_031:0714a12": "脫遊戲神力。無所作一念自在神力。住無性無依神",
    "X08n0240_031:0714a13": "力。一毛孔中次第安立不可說世界遍遊法界諸佛",
    "X08n0240_031:0714a14": "道場示諸眾生皆令得入大智慧門神力。",
    "X08n0240_031:0714a15": "[0714a15] 大文第二明勝進究竟。有三十四門。於中分三。初",
    "X08n0240_031:0714a16": "有九門攝法廣大自在德。次有十五門相即相入",
    "X08n0240_031:0714a17": "重重德。三有十門明微細容持甚深德。初中分六。",
    "X08n0240_031:0714a18": "一云始從此生下有三願成智。次云成就身業下",
    "X08n0240_031:0714a19": "有二願成利益。三云立殊勝志下有一願廣大三",
    "X08n0240_031:0714a20": "業。四云成滿普賢下有一願清淨三業。五云勤修",
    "X08n0240_031:0714a21": "普賢下有一願種諸善根。於中三業別有十四根。",
    "X08n0240_031:0714a22": "皆以勝用增上光顯義故。立以根名。初聰利等三",
    "X08n0240_031:0714a23": "根。約眼等六。兼五受根。餘約信等五根。一無盡信",
    "X08n0240_031:0714a24": "根。亦兼命根。勤修進根。次一切佛念根。次不退轉",
    "X08n0240_031:0714b01": "是定根。餘七皆慧。六一願云修普賢行得一切菩",
    "X08n0240_031:0714b02": "薩神力。即願神力三業。[0714b02] 上九門攝法廣大自在",
    "X08n0240_031:0714b03": "德竟。",
    "X08n0240_031:0714b04": "[0714b04] 以無著無縛解脫心。入普賢門。生菩薩行。以自在智。",
    "X08n0240_031:0714b05": "於一念頃普入無量諸佛國土。一身容受無量佛剎。",
    "X08n0240_031:0714b06": "獲能嚴淨佛國土智。恒以智慧觀見無邊諸佛國土。",
    "X08n0240_031:0714b07": "永不發起二乘之心。以無著無縛解脫心修普賢方",
    "X08n0240_031:0714b08": "便行。入智慧境界。生如來家。住菩薩道。具足不可說",
    "X08n0240_031:0714b09": "不可說無量不思議殊勝心。行無量願未曾休息。了",
    "X08n0240_031:0714b10": "知三世一切法界。以無著無縛解脫心。成就普賢清",
    "X08n0240_031:0714b11": "淨法門。於一毛端量處。悉包容盡&#x8657;空&#x5FA7;法界不可",
    "X08n0240_031:0714b12": "說不可說一切國土。皆使明見。如一毛端量處。&#x5FA7;法",
    "X08n0240_031:0714b13": "界&#x8657;空界一一毛端量處悉亦如是。以無著無縛解",
    "X08n0240_031:0714b14": "脫心。成就普賢深心方便。於一念心中現一眾生不",
    "X08n0240_031:0714b15": "可說不可說劫念心。如是乃至現一切眾生爾許劫",
    "X08n0240_031:0714b16": "念心。以無著無縛解脫心。入普賢迴向行方便地。於",
    "X08n0240_031:0714b17": "一身中悉能包納盡法界不可說不可說身。而眾生",
    "X08n0240_031:0714b18": "界無所增減。如一身。乃至周&#x5FA7;法界一切身悉亦如",
    "X08n0240_031:0714b19": "是。以無著無縛解脫心。成就普賢大願方便。捨離一",
    "X08n0240_031:0714b20": "切想倒心倒見倒。普入一切諸佛境界。常見諸佛&#x8657;",
    "X08n0240_031:0714b21": "空界等清淨法身。相好莊嚴。神力自在。常以妙音開",
    "X08n0240_031:0714b22": "示演說。無礙無斷。令其聞者如說受持。於如來身了",
    "X08n0240_031:0714b23": "無所得。以無著無縛解脫心。修普賢行住菩薩地。於",
    "X08n0240_031:0714b24": "一念中入一切世界。所謂入仰世界覆世界不可說",
    "X08n0240_031:0714c01": "不可說十方網一切處廣大世界。以因陀羅網分別",
    "X08n0240_031:0714c02": "方便。普分別一切法界。以種種世界入一世界。以不",
    "X08n0240_031:0714c03": "可說不可說無量世界入一世界。以一切法界所安",
    "X08n0240_031:0714c04": "立無量世界入一世界。以一切&#x8657;空界所安立無量",
    "X08n0240_031:0714c05": "世界入一世界。而亦不壞安立之相。悉令明見。以無",
    "X08n0240_031:0714c06": "著無縛解脫心。修習普賢菩薩行願。得佛灌頂。於一",
    "X08n0240_031:0714c07": "念中入方便地。成滿安住眾行智寶。悉能了知一切",
    "X08n0240_031:0714c08": "諸想。所謂眾生想。法想。剎想。方想。佛想。世想。業想。行",
    "X08n0240_031:0714c09": "想。界想。解想。根想。時想。持想。煩惱想。清淨想。成熟想。",
    "X08n0240_031:0714c10": "見佛想。轉法輪想。聞法解了想。調伏想。無量想。出離",
    "X08n0240_031:0714c11": "想。種種地想。無量地想。菩薩了知想。菩薩修習想。菩",
    "X08n0240_031:0714c12": "薩三昧想。菩薩三昧起想。菩薩成想。菩薩壞想。菩薩",
    "X08n0240_031:0714c13": "歿想。菩薩生想。菩薩解脫想。菩薩自在想。菩薩住持",
    "X08n0240_031:0714c14": "想。菩薩境界想。劫成壞想。明想。暗想。晝想。夜想。半月",
    "X08n0240_031:0714c15": "一月一時一歲變異想。去想。來想。住想。坐想。睡想。覺",
    "X08n0240_031:0714c16": "想。如是等想。於一念中悉能了知。而離一切想無所",
    "X08n0240_031:0714c17": "分別。斷一切障無所執著。一切佛智充滿其心。一切",
    "X08n0240_031:0714c18": "佛法長其善根。與諸如來等同一身。一切諸佛之所",
    "X08n0240_031:0714c19": "攝取。離垢清淨。一切佛法皆隨修學。到於彼岸。以無",
    "X08n0240_031:0714c20": "著無縛解脫心。為一切眾生修普賢行。生大智寶。於",
    "X08n0240_031:0714c21": "一一心中知無量心。隨其依止。隨其分別。隨其種性。",
    "X08n0240_031:0714c22": "隨其所作。隨其業用。隨其相狀。隨其思覺。種種不同",
    "X08n0240_031:0714c23": "靡不明見。以無著無縛解脫心。成就普賢大願智寶。",
    "X08n0240_031:0714c24": "於一處中知於無量不可說處。如於一處。於一切處",
    "X08n0240_031:0715a01": "悉亦如是。以無著無縛解脫心。修習普賢行業智地。",
    "X08n0240_031:0715a02": "於一業中能知無量不可說不可說業。其業各以種",
    "X08n0240_031:0715a03": "種緣造。明了知見。如於一業。於一切業悉亦如是。以",
    "X08n0240_031:0715a04": "無著無縛解脫心。修習普賢知諸法智。於一法中知",
    "X08n0240_031:0715a05": "不可說不可說法。於一切法中而知一法。如是諸法",
    "X08n0240_031:0715a06": "各各差別。無有障礙。無違無著。以無著無縛解脫心。",
    "X08n0240_031:0715a07": "住菩薩行。得具普賢無礙耳根。於一言音中知不可",
    "X08n0240_031:0715a08": "說不可說言音。無量無邊種種差別而無所著。如於",
    "X08n0240_031:0715a09": "一言音於一切言音悉亦如是以無著無縛解脫心。",
    "X08n0240_031:0715a10": "修普賢智。起普賢行。住普賢地。於一一法中演說不",
    "X08n0240_031:0715a11": "可說不可說法。其法廣大。種種差別。教化攝受不可",
    "X08n0240_031:0715a12": "思議方便相應。於無量時。於一切時。隨諸眾生所有",
    "X08n0240_031:0715a13": "欲解。隨根隨時以佛音聲而為說法。以一妙音。令不",
    "X08n0240_031:0715a14": "可說道場眾會無量眾生皆悉歡喜。一切如來所無",
    "X08n0240_031:0715a15": "量菩薩充滿法界。立殊勝志。生廣大見。究竟了知一",
    "X08n0240_031:0715a16": "切諸行。住普賢地。隨所說法於念念中悉能證入。一",
    "X08n0240_031:0715a17": "剎那頃。增長無量不可說不可說大智慧聚。盡未來",
    "X08n0240_031:0715a18": "劫如是演說。於一切剎修習廣大&#x8657;空等行成就圓",
    "X08n0240_031:0715a19": "滿。以無著無縛解脫心。修習普賢諸根行門。成大行",
    "X08n0240_031:0715a20": "王。於一一根中悉能了知無量諸根無量心樂。不思",
    "X08n0240_031:0715a21": "議境界所生妙行。",
    "X08n0240_031:0715a22": "[0715a22] 第二有十五門。明相即相入重重廣大德。於中分",
    "X08n0240_031:0715a23": "六。初有三門入普賢門。一行門。二智門。三法門。次",
    "X08n0240_031:0715a24": "云成就普賢深心方便下有三門。願成普賢方便。",
    "X08n0240_031:0715b01": "一深心方便。二迴向方便。三大願方便。三有二門",
    "X08n0240_031:0715b02": "入普賢之位。於中初一住菩薩地始入。次云得佛",
    "X08n0240_031:0715b03": "灌頂明終成。於中三。初標能所知。次所謂下列所",
    "X08n0240_031:0715b04": "知想。有五十二。其業行界解根等。皆十力智所知。",
    "X08n0240_031:0715b05": "持謂執持。善惡地謂斷證分齊。菩薩成者解行正",
    "X08n0240_031:0715b06": "命。菩薩壞者戒見邪命。餘可知。四云為一切眾生",
    "X08n0240_031:0715b07": "修普賢行生大智寶下有四門。成普賢大智。一行",
    "X08n0240_031:0715b08": "成智。無機不知。以化眾生為其行故。二大願智。無",
    "X08n0240_031:0715b09": "處不知。願&#x5FA7;化故。三窮業智。了因緣故。四如法智。",
    "X08n0240_031:0715b10": "知化法故。五云得具普賢無礙耳下有二門。成普",
    "X08n0240_031:0715b11": "賢聽說。初耳無不聽。次舌無不演。六云修習普賢",
    "X08n0240_031:0715b12": "諸根行門下一門。成知根德。一攝一切故。於中言",
    "X08n0240_031:0715b13": "大行王者。以&#x5FA7;知根於化行自在故。[0715b13] 上有二十",
    "X08n0240_031:0715b14": "四門。",
    "X08n0240_031:0715b15": "[0715b15] 以無著無縛解脫心。住普賢行大迴向心。得色甚微",
    "X08n0240_031:0715b16": "智。身甚微細智。剎甚微細智。劫甚微細智。世甚微細",
    "X08n0240_031:0715b17": "智。方甚微細智。時甚微細智。數甚微細智。業報甚微",
    "X08n0240_031:0715b18": "細智。清淨甚微細智。如是等一切甚微細。於一念中",
    "X08n0240_031:0715b19": "悉能了知。而心不恐怖心不迷惑。不亂不散不濁不",
    "X08n0240_031:0715b20": "劣。其心一緣。心善寂定。心善分別。心善安住。以無著",
    "X08n0240_031:0715b21": "無縛解脫心住菩薩智。修普賢行無有懈倦。能知一",
    "X08n0240_031:0715b22": "切眾生趣甚微細。眾生死甚微細。眾生生甚微細。眾",
    "X08n0240_031:0715b23": "生住甚微細。眾生處甚微細。眾生品類甚微細。眾生",
    "X08n0240_031:0715b24": "境界甚微細。眾生行甚微細。眾生取甚微細。眾生攀",
    "X08n0240_031:0715c01": "緣甚微細。如是等一切甚微細。於一念中悉能了知。",
    "X08n0240_031:0715c02": "以無著無縛解脫心立深志樂。修普賢行。能知一切",
    "X08n0240_031:0715c03": "菩薩從初發心為一切眾生修菩薩行甚微細。菩薩",
    "X08n0240_031:0715c04": "住處甚微細。菩薩神通甚微細。菩薩遊行無量佛剎",
    "X08n0240_031:0715c05": "甚微細。菩薩法光明甚微細。菩薩清淨眼甚微細。菩",
    "X08n0240_031:0715c06": "薩成就殊勝心甚微細。菩薩往詣一切如來道場眾",
    "X08n0240_031:0715c07": "會甚微細。菩薩陀羅尼門智甚微細。菩薩無量無畏",
    "X08n0240_031:0715c08": "地一切辯才藏演說甚微細。菩薩無量三昧相甚微",
    "X08n0240_031:0715c09": "細。菩薩見一切佛三昧智甚微細。菩薩甚深三昧智",
    "X08n0240_031:0715c10": "甚微細。菩薩大莊嚴三昧智甚微細。菩薩法界三昧",
    "X08n0240_031:0715c11": "智甚微細。菩薩大自在神通三昧智甚微細。菩薩盡",
    "X08n0240_031:0715c12": "未來際廣大行住持三昧智甚微細。菩薩出生無量",
    "X08n0240_031:0715c13": "差別三昧智甚微細。菩薩出生一切諸佛前勤修供",
    "X08n0240_031:0715c14": "養恒不捨離三昧智甚微細。菩薩修行一切甚深廣",
    "X08n0240_031:0715c15": "博無障無礙三昧智甚微細。菩薩究竟一切智地住",
    "X08n0240_031:0715c16": "持行智地。大神通地決定義地離翳三昧智甚微細。",
    "X08n0240_031:0715c17": "如是等一切甚微細悉能了知。以無著無縛解脫心",
    "X08n0240_031:0715c18": "修普賢行。悉知一切菩薩安立智甚微細。菩薩地甚",
    "X08n0240_031:0715c19": "微細。菩薩無量行甚微細。菩薩出生迴向甚微細。菩",
    "X08n0240_031:0715c20": "薩得一切佛藏甚微細。菩薩觀察智甚微細。菩薩神",
    "X08n0240_031:0715c21": "通願力甚微細。菩薩演說三昧甚微細。菩薩自在方",
    "X08n0240_031:0715c22": "便甚微細。菩薩印甚微細。菩薩一生補處甚微細。菩",
    "X08n0240_031:0715c23": "薩生兜率天甚微細。菩薩住止天宮甚微細。菩薩嚴",
    "X08n0240_031:0715c24": "淨佛國甚微細。菩薩觀察人中甚微細。菩薩放大光",
    "X08n0240_031:0716a01": "明甚微細。菩薩種族殊勝甚微細。菩薩道場眾會甚",
    "X08n0240_031:0716a02": "微細。菩薩&#x5FA7;一切世界受生甚微細。菩薩於一身示",
    "X08n0240_031:0716a03": "現一切身命終甚微細。菩薩入母胎甚微細。菩薩住",
    "X08n0240_031:0716a04": "母胎甚微細。菩薩在母胎中自在示現一切法界道",
    "X08n0240_031:0716a05": "場眾會甚微細。菩薩在母胎中示現一切佛神力甚",
    "X08n0240_031:0716a06": "微細。菩薩示現誕生事甚微細。菩薩師子遊行七步",
    "X08n0240_031:0716a07": "智甚微細。菩薩示處王宮巧方便智甚微細。菩薩出",
    "X08n0240_031:0716a08": "家修調伏行甚微細。菩薩菩提樹下坐道場甚微細。",
    "X08n0240_031:0716a09": "菩薩破魔軍眾成阿耨多羅三藐三菩提甚微細。如",
    "X08n0240_031:0716a10": "來坐菩提座。放大光明照十方界甚微細。如來示現",
    "X08n0240_031:0716a11": "無量神變甚微細。如來師子吼大涅槃甚微細。如來",
    "X08n0240_031:0716a12": "調伏一切眾生而無所礙甚微細。如來不思議自在",
    "X08n0240_031:0716a13": "力如金剛菩提心甚微細。如來普護念一切世間境",
    "X08n0240_031:0716a14": "界甚微細。如來普於一切世界施作佛事。盡未來劫",
    "X08n0240_031:0716a15": "而無休息甚微細。如來無礙神力周&#x5FA7;法界甚微細。",
    "X08n0240_031:0716a16": "如來於盡&#x8657;空界一切世界普現成佛調伏眾生甚",
    "X08n0240_031:0716a17": "微細。如來於一佛身現無量佛身甚微細。如來於去",
    "X08n0240_031:0716a18": "來今三世中皆處道場自在智甚微細。如是等一切",
    "X08n0240_031:0716a19": "微細悉能了知。成就清淨。普能示現一切世間。於念",
    "X08n0240_031:0716a20": "念中增長智慧圓滿不退。善巧方便修菩薩行無有",
    "X08n0240_031:0716a21": "休息。成就普賢迴向之地。具足一切如來功德。永不",
    "X08n0240_031:0716a22": "厭捨菩薩所行。出生菩薩現前境界。無量方便皆悉",
    "X08n0240_031:0716a23": "清淨。普欲安隱一切眾生修菩薩行。成就菩薩大威",
    "X08n0240_031:0716a24": "德地。得諸菩薩心之樂欲。獲金剛幢迴向之門。出生",
    "X08n0240_031:0716b01": "法界諸功德藏。常為諸佛之所護念。入諸菩薩深妙",
    "X08n0240_031:0716b02": "法門。演說一切真實之義。於法善巧無所違失。起大",
    "X08n0240_031:0716b03": "誓願不捨眾生。於一念中盡知一切心非心地境界",
    "X08n0240_031:0716b04": "之藏。於非心處示生於心。遠離語言安住智慧。同諸",
    "X08n0240_031:0716b05": "菩薩所行之行。以自在力示成佛道。盡未來際常無",
    "X08n0240_031:0716b06": "休息。一切世間眾生劫數。妄想言說之所建立。神通",
    "X08n0240_031:0716b07": "願力悉能示現。以無著無縛解脫心修普賢行。得一",
    "X08n0240_031:0716b08": "切眾生界甚微細智。所謂眾生界分別甚微細智。眾",
    "X08n0240_031:0716b09": "生界言說甚微細智。眾生界執著甚微細智。眾生界",
    "X08n0240_031:0716b10": "異類甚微細智。眾生界同類甚微細智。眾生界無量",
    "X08n0240_031:0716b11": "趣甚微細智。眾生界不思議種種分別所作甚微細",
    "X08n0240_031:0716b12": "智。眾生界無量雜染甚微細智。眾生界無量清淨甚",
    "X08n0240_031:0716b13": "微細智。如是等一切眾生界境界甚微細。於一念中",
    "X08n0240_031:0716b14": "能以智慧皆如實知。廣攝眾生而為說法。開示種種",
    "X08n0240_031:0716b15": "清淨法門。令修菩薩廣大智慧。化身無量見者歡喜。",
    "X08n0240_031:0716b16": "以智日光照菩薩心。令其開悟智慧自在以無著無",
    "X08n0240_031:0716b17": "縛解脫心。為一切眾生於一切世界修普賢行。得盡",
    "X08n0240_031:0716b18": "&#x8657;空界法界一切世界甚微細智。所謂小世界甚微",
    "X08n0240_031:0716b19": "細智。大世界甚微細智。雜染世界甚微細智。清淨世",
    "X08n0240_031:0716b20": "界甚微細智。無比世界甚微細智。種種世界甚微細",
    "X08n0240_031:0716b21": "智。廣世界甚微細智。狹世界甚微細智。無礙莊嚴世",
    "X08n0240_031:0716b22": "界甚微細智。&#x5FA7;一切世界佛出現甚微細智。&#x5FA7;一切",
    "X08n0240_031:0716b23": "世界說正法甚微細智。&#x5FA7;一切世界普現身甚微細",
    "X08n0240_031:0716b24": "智。&#x5FA7;一切世界放大光明甚微細智。盡一切世界示",
    "X08n0240_031:0716c01": "現諸佛自在神通甚微細智。盡一切世界以一音聲",
    "X08n0240_031:0716c02": "示一切音甚微細智。入一切世界一切佛剎道場眾",
    "X08n0240_031:0716c03": "會甚微細智。以一切法界佛剎作一佛剎甚微細智。",
    "X08n0240_031:0716c04": "以一佛剎作一切法界佛剎甚微細智。知一切世界",
    "X08n0240_031:0716c05": "如夢甚微細智。知一切世界如像甚微細智。知一切",
    "X08n0240_031:0716c06": "世界如幻甚微細智。如是了知。出生一切菩薩之道。",
    "X08n0240_031:0716c07": "入普賢行。智慧神通。具普賢觀。修菩薩行常無休息。",
    "X08n0240_031:0716c08": "得一切佛自在神變。具無礙身住無依智。於諸善法",
    "X08n0240_031:0716c09": "無所取著。心之所行悉無所得。於一切處起遠離想。",
    "X08n0240_031:0716c10": "於菩薩行起淨修想。於一切智無取著想。以諸三昧",
    "X08n0240_031:0716c11": "而自莊嚴智慧隨順一切法界。以無著無縛解脫心",
    "X08n0240_031:0716c12": "入普賢菩薩行門得無量法界甚微細智。演說一切",
    "X08n0240_031:0716c13": "法界甚微細智。入廣大法界甚微細智。分別不思議",
    "X08n0240_031:0716c14": "法界甚微細智。分別一切法界甚微細智。一念&#x5FA7;一",
    "X08n0240_031:0716c15": "切法界甚微細智。普入一切法界甚微細智。知一切",
    "X08n0240_031:0716c16": "法界無所得甚微細智。觀一切法界無所礙甚微細",
    "X08n0240_031:0716c17": "智。知一切法界無有生甚微細智。於一切法界現神",
    "X08n0240_031:0716c18": "變甚微細智。如是等一切法界甚微細。以廣大智皆",
    "X08n0240_031:0716c19": "如實知。於法自在示普賢行。令諸眾生皆悉滿足。不",
    "X08n0240_031:0716c20": "捨於義。不著於法。出生平等無礙之智。知無礙本。不",
    "X08n0240_031:0716c21": "住一切法。不壞諸法性。如實無染猶若&#x8657;空。隨順世",
    "X08n0240_031:0716c22": "間起於言說。開真實義。示寂滅性。於一切境無依無",
    "X08n0240_031:0716c23": "住。無有分別。明見法界廣大安立。了諸世間及一切",
    "X08n0240_031:0716c24": "法平等無二。離一切著。以無著無縛解脫心修普賢",
    "X08n0240_031:0717a01": "行。生諸劫甚微細智。所謂以不可說劫為一念甚微",
    "X08n0240_031:0717a02": "細智。以一念為不可說劫甚微細智。以阿僧祇劫入",
    "X08n0240_031:0717a03": "一劫甚微細智。以一劫入阿僧祇劫甚微細智。以長",
    "X08n0240_031:0717a04": "劫入短劫甚微細智。以短劫入長劫甚微細智。入有",
    "X08n0240_031:0717a05": "佛劫無佛劫甚微細智。知一切劫數甚微細智。知一",
    "X08n0240_031:0717a06": "切劫非劫甚微細智。一念中見三世一切劫甚微細",
    "X08n0240_031:0717a07": "智。如是等一切諸劫甚微細。以如來智於一念中皆",
    "X08n0240_031:0717a08": "如實知。得諸菩薩圓滿行王心。入普賢行心。離一切",
    "X08n0240_031:0717a09": "分別異道戲論心。發大願無懈息心。普見無量世界",
    "X08n0240_031:0717a10": "網無量諸佛充滿心。於諸佛善根諸菩薩行能聞持",
    "X08n0240_031:0717a11": "心。於安慰一切眾生廣大行聞已不忘心。能於一切",
    "X08n0240_031:0717a12": "劫現佛出世心。於一一世界盡未來際行不動行無",
    "X08n0240_031:0717a13": "休息心。於一切世界中以如來身業充滿菩薩身心。",
    "X08n0240_031:0717a14": "以無著無縛解脫心修普賢行。成不退轉。得一切法",
    "X08n0240_031:0717a15": "甚微細智。所謂甚深法甚微細智。廣大法甚微細智。",
    "X08n0240_031:0717a16": "種種法甚微細智。莊嚴法甚微細智。一切法無有量",
    "X08n0240_031:0717a17": "甚微細智。一切法入一法甚微細智。一法入一切法",
    "X08n0240_031:0717a18": "甚微細智。一切法入非法甚微細智。無法中安立一",
    "X08n0240_031:0717a19": "切法而不相違甚微細智。入一切佛法方便無有餘",
    "X08n0240_031:0717a20": "甚微細智。如是等一切世界一切言說所安立法諸",
    "X08n0240_031:0717a21": "微細智。與彼同等。其智無礙。皆如實知。得入無邊法",
    "X08n0240_031:0717a22": "界心。於一一法界深心堅住。成無礙行。以一切智充",
    "X08n0240_031:0717a23": "滿諸根。入諸佛智正念方便。成就諸佛廣大功德&#x5FA7;",
    "X08n0240_031:0717a24": "滿法界。普入一切諸如來身。現諸菩薩所有身業。隨",
    "X08n0240_031:0717b01": "順一切世界言詞演說於法。得一切佛神力所加智",
    "X08n0240_031:0717b02": "慧意業。出生無量善巧方便。分別諸法薩婆若智。以",
    "X08n0240_031:0717b03": "無著無縛解脫心修普賢行。出生一切甚微細智。所",
    "X08n0240_031:0717b04": "謂知一切剎甚微細智。知一切眾生甚微細智。知一",
    "X08n0240_031:0717b05": "切法果報甚微細智。知一切眾生心甚微細智。知一",
    "X08n0240_031:0717b06": "切說法時甚微細智。知一切法界甚微細智。知一切",
    "X08n0240_031:0717b07": "盡&#x8657;空界三世甚微細智。知一切語言道甚微細智。",
    "X08n0240_031:0717b08": "知一切世間行甚微細智。知一切出世行甚微細智。",
    "X08n0240_031:0717b09": "乃至知一切如來道一切菩薩道一切眾生道甚微",
    "X08n0240_031:0717b10": "細智。修菩薩行。住普賢道。若文若義皆如實知。生如",
    "X08n0240_031:0717b11": "影智。生如夢智。生如幻智。生如響智。生如化智。生如",
    "X08n0240_031:0717b12": "空智。生寂滅智。生一切法界智。生無所依智。生一切",
    "X08n0240_031:0717b13": "佛法智。",
    "X08n0240_031:0717b14": "[0717b14] 第三有十門明微細容持甚深德。謂願得普賢微",
    "X08n0240_031:0717b15": "細智法。以所知之事微細故能知之智微細微細",
    "X08n0240_031:0717b16": "有二。一難知故。二就經宗。於一法中有一切法。炳",
    "X08n0240_031:0717b17": "然齊現。故如文云眾生業報微細等。十門即為十",
    "X08n0240_031:0717b18": "段。初標列中。初知世間法微細智。初言大迴向心。",
    "X08n0240_031:0717b19": "即標德所修。次云得色甚微細下列所得法。次如",
    "X08n0240_031:0717b20": "是等一切甚微細下結能知德。不怖甚深。不迷事",
    "X08n0240_031:0717b21": "理。亂謂錯謬。散為不專。濁謂垢染。劣無堪任。今皆",
    "X08n0240_031:0717b22": "反此。上明離過。下顯成德。一緣謂專注一境故不",
    "X08n0240_031:0717b23": "散。善寂謂心境兩忘故不亂。即定而知名善分別",
    "X08n0240_031:0717b24": "故不迷。即照而止名善止故不怖。此能知之德。以",
    "X08n0240_031:0717c01": "在初門義通下九。二云無有懈倦下知眾生趣微",
    "X08n0240_031:0717c02": "細智。三云立深志樂下知菩薩行德微細智。列所",
    "X08n0240_031:0717c03": "得中二十句。前十別顯。後十同明三昧。四知菩薩",
    "X08n0240_031:0717c04": "位德大用智。於中二。初以無著心修普賢行標也。",
    "X08n0240_031:0717c05": "次云悉知一切下列所得法。有四十一種。初十一",
    "X08n0240_031:0717c06": "事。位成行滿次云菩薩生兜率天下有三十事。明",
    "X08n0240_031:0717c07": "位滿大用。現八相等。其中有菩薩佛名因果之異。",
    "X08n0240_031:0717c08": "皆是用中之事耳。三云如是等一切微細下結能",
    "X08n0240_031:0717c09": "知德。謂成普賢自在之德。德亦名益。此通後諸智",
    "X08n0240_031:0717c10": "而生。有十二行經。五知眾生界微細智。有三。初以",
    "X08n0240_031:0717c11": "無著下一句。標德所依。前第二云知眾生趣。即十",
    "X08n0240_031:0717c12": "力中自業智境。此知眾生界。即界是性。故不同耳。",
    "X08n0240_031:0717c13": "故晉經云入眾生性微也。次云得一切眾生界下",
    "X08n0240_031:0717c14": "列所得智。於中十句。初總。所謂下別。言眾下界分",
    "X08n0240_031:0717c15": "別等者。亦可言眾生分別界等。三云如是等一切",
    "X08n0240_031:0717c16": "下結所知德。六知世界微細智。有三。初以無著下",
    "X08n0240_031:0717c17": "總標。次云所謂小世界甚微細智下別顯。有二十",
    "X08n0240_031:0717c18": "一智。初九直語器界。次九明其受用。其一多相作。",
    "X08n0240_031:0717c19": "亦是菩薩受用。後三正知無取著。三云如是了知",
    "X08n0240_031:0717c20": "下結顯能知德。七知三界微細智。此顯即理之事",
    "X08n0240_031:0717c21": "法界。故云一切法界。即事之理。復云不生等。亦初",
    "X08n0240_031:0717c22": "標所依。次云得無量下列所得智。初句總。餘別。後",
    "X08n0240_031:0717c23": "云如是等下結能知之德。八知入劫微細智。亦三。",
    "X08n0240_031:0717c24": "初以無著下標德所依。次云所謂下列所得智。三",
    "X08n0240_031:0718a01": "如是等下結能知德。九知法無礙微細智。初標。二",
    "X08n0240_031:0718a02": "所謂下別所得智。文有十句。義有四重。一法體具",
    "X08n0240_031:0718a03": "德。二一切入一等。明法用即入。三入非法等。明理",
    "X08n0240_031:0718a04": "事相即。四入方便無別。是體用善巧。後如是等下",
    "X08n0240_031:0718a05": "結能知德。十總知一切盡無餘微細智。晉經十句",
    "X08n0240_031:0718a06": "皆有無餘之言。文中分四。初以無著下總標所依。",
    "X08n0240_031:0718a07": "二所謂下別列所得法。即牒前十門。名或小變。次",
    "X08n0240_031:0718a08": "或不等會義皆同。三云乃至知一切下結所不說。",
    "X08n0240_031:0718a09": "四如幻下顯能知之德。亦有通別。通從前生。別則",
    "X08n0240_031:0718a10": "次第對前十句。一外剎是心之影像故。今能知剎",
    "X08n0240_031:0718a11": "則知影像。二眾生想現故云如夢。三者果報幻生。",
    "X08n0240_031:0718a12": "故如幻。四心性寂然緣感成異。故云如響。五說時",
    "X08n0240_031:0718a13": "如化。六即空界。七言語本寂。八即法界。九世間無",
    "X08n0240_031:0718a14": "依。十出世間行即是佛法。[0718a14] 上通前總明迴向菩",
    "X08n0240_031:0718a15": "提眾生竟。[0718a15] 下迴向實際即離相行。",
    "X08n0240_031:0718a16": "[0718a16] 佛子。菩薩摩訶薩以無著無縛解脫心迴向。不分別",
    "X08n0240_031:0718a17": "若世間若世間法。不分別若菩提若菩提薩埵。不分",
    "X08n0240_031:0718a18": "別若菩薩行若出離道。不分別若佛若一切佛法。不",
    "X08n0240_031:0718a19": "分別若調伏眾生若不調伏眾生。不分別若善根若",
    "X08n0240_031:0718a20": "迴向。不分別若自若他。不分別若施物若受施者。不",
    "X08n0240_031:0718a21": "分別若菩薩行若等正覺。不分別若法若智。",
    "X08n0240_031:0718a22": "[0718a22] 大文第二迴向實際。文有十對。初假實對。二即人",
    "X08n0240_031:0718a23": "法。三即體用。於中五對。皆約能所。第九因果。等正",
    "X08n0240_031:0718a24": "覺約人契法。異前菩提。十即教法教智。以不分別",
    "X08n0240_031:0718b01": "故一一入實。[0718b01] 上廣顯其相。",
    "X08n0240_031:0718b02": "[0718b02] 佛子。菩薩摩訶薩以彼善根如是迴向。所謂心無著",
    "X08n0240_031:0718b03": "無縛解脫。身無著無縛解脫。口無著無縛解脫。業無",
    "X08n0240_031:0718b04": "著無縛解脫。報無著無縛解脫。世間無著無縛解脫。",
    "X08n0240_031:0718b05": "佛剎無著無縛解脫。眾生無著無縛解脫。法無著無",
    "X08n0240_031:0718b06": "縛解脫。智無著無縛解脫。",
    "X08n0240_031:0718b07": "[0718b07] 大文第二佛子下總結多門。由心無縛。故令身等",
    "X08n0240_031:0718b08": "皆無縛著也。",
    "X08n0240_031:0718b09": "[0718b09] 菩薩摩訶薩如是迴向時。如三世諸佛為菩薩時所",
    "X08n0240_031:0718b10": "修迴向而行迴向。學過去諸佛迴向。成未來諸佛迴",
    "X08n0240_031:0718b11": "向。住現在諸佛迴向。安住過去諸佛迴向道。不捨未",
    "X08n0240_031:0718b12": "來諸佛迴向道。隨順現在諸佛迴向道。勤修過去諸",
    "X08n0240_031:0718b13": "佛教。成就未來諸佛教。了知現在諸佛教。滿足過去",
    "X08n0240_031:0718b14": "諸佛平等。成就未來諸佛平等。安住現在諸佛平等。",
    "X08n0240_031:0718b15": "行過去諸佛境界。住未來諸佛境界。等現在諸佛境",
    "X08n0240_031:0718b16": "界。得三世一切諸佛善根。具三世一切諸佛種性。住",
    "X08n0240_031:0718b17": "三世一切諸佛所行。順三世一切諸佛境界。",
    "X08n0240_031:0718b18": "[0718b18] 大文第三菩薩下明迴向成益。初牒後顯。顯有十",
    "X08n0240_031:0718b19": "句。初總。餘別。別中一迴向者。正起修行。二道者常",
    "X08n0240_031:0718b20": "游法徑。三迴向教。四平等智。五所緣境。六功行絕",
    "X08n0240_031:0718b21": "修。是佛善根。七了見本源。成如來性。八無礙悲智",
    "X08n0240_031:0718b22": "是所行。九無盡體用是分齊境。",
    "X08n0240_031:0718b23": "[0718b23] 佛子。是為菩薩摩訶薩第九無著無縛解脫心迴向。",
    "X08n0240_031:0718b24": "[0718b24] 第三結名從初廣說故有心言。",
    "X08n0240_031:0718c01": "[0718c01] 菩薩摩訶薩住此迴向時。一切金剛輪圍山所不能",
    "X08n0240_031:0718c02": "壞。於一切眾生中色相第一無能及者。悉能摧破諸",
    "X08n0240_031:0718c03": "魔邪業。普現十方一切世界修菩薩行。為欲開悟一",
    "X08n0240_031:0718c04": "切眾生。以善方便說諸佛法。得大智慧。於諸佛法心",
    "X08n0240_031:0718c05": "無迷惑。在在生處。若行若住。常得值遇不壞眷屬。三",
    "X08n0240_031:0718c06": "世諸佛所說正法。以清淨念悉能受持。盡未來劫修",
    "X08n0240_031:0718c07": "菩薩行。常不休息。無所依著。普賢行願增長具足。得",
    "X08n0240_031:0718c08": "一切智。施作佛事。成就菩薩自在神通。",
    "X08n0240_031:0718c09": "[0718c09] 第二位果。成三種果。一現成果。於中先自利。後為",
    "X08n0240_031:0718c10": "欲下利他。二在在下成當得果。初自利。後盡未來",
    "X08n0240_031:0718c11": "下兼於自他。三普賢下明終成果。因果無礙。",
    "X08n0240_031:0718c12": "[0718c12] 爾時金剛幢菩薩承佛神力。普觀十方而說頌言。",
    "X08n0240_031:0718c13": " 普於十方無等尊  未曾一起輕慢心",
    "X08n0240_031:0718c14": " 隨其所修功德業  亦復恭敬生尊重",
    "X08n0240_031:0718c15": " 所修一切諸功德  不為自己及他人",
    "X08n0240_031:0718c16": " 恒以最上信解心  利益眾生故迴向",
    "X08n0240_031:0718c17": " 未&#x751E;暫起高慢心  亦復不生下劣意",
    "X08n0240_031:0718c18": " 如來所有身等業  彼悉請問勤修習",
    "X08n0240_031:0718c19": " 所修種種諸善根  悉為利益諸含識",
    "X08n0240_031:0718c20": " 安住深心廣大解  迴向人尊功德位",
    "X08n0240_031:0718c21": " 世間所有無量別  種種善巧奇特事",
    "X08n0240_031:0718c22": " 麤細廣大及甚深  靡不修行皆了達",
    "X08n0240_031:0718c23": " 世間所有種種身  以身平等入其中",
    "X08n0240_031:0718c24": " 於此修行得了悟  慧門成就無退轉",
    "X08n0240_031:0719a01": " 世間國土無量種  微細廣大仰覆別",
    "X08n0240_031:0719a02": " 菩薩能以智慧門  一毛孔中無不見",
    "X08n0240_031:0719a03": " 眾生心行無有量  能令平等入一心",
    "X08n0240_031:0719a04": " 以智慧門悉開悟  於所修行不退轉",
    "X08n0240_031:0719a05": " 眾生諸根及欲樂  上中下品各不同",
    "X08n0240_031:0719a06": " 一切甚深難可知  隨其本性悉能了",
    "X08n0240_031:0719a07": " 眾生所有種種業  上中下品各差別",
    "X08n0240_031:0719a08": " 菩薩深入如來力  以智慧門普明見",
    "X08n0240_031:0719a09": " 不可思議無量劫  能令平等入一念",
    "X08n0240_031:0719a10": " 如是見已&#x5FA7;十方  修行一切清淨業",
    "X08n0240_031:0719a11": " 過去未來及現在  了知其相各不同",
    "X08n0240_031:0719a12": " 而亦不違平等理  是則大心明達行",
    "X08n0240_031:0719a13": " 世間眾生行不同  或顯或隱無量種",
    "X08n0240_031:0719a14": " 菩薩悉知差別相  亦知其相皆無相",
    "X08n0240_031:0719a15": " 十方世界一切佛  所現自在神通力",
    "X08n0240_031:0719a16": " 廣大難可得思議  菩薩悉能分別知",
    "X08n0240_031:0719a17": " 一切世界兜率中  自然覺悟人師子",
    "X08n0240_031:0719a18": " 功德廣大淨無等  如其體相悉能見",
    "X08n0240_031:0719a19": " 或現降神處母胎  無量自在大神變",
    "X08n0240_031:0719a20": " 成佛說法示滅度  普&#x5FA7;世間無暫已",
    "X08n0240_031:0719a21": " 人中師子初生時  一切勝智悉承奉",
    "X08n0240_031:0719a22": " 諸天帝釋梵王等  靡不恭敬而瞻侍",
    "X08n0240_031:0719a23": " 十方一切無有餘  無量無邊法界中",
    "X08n0240_031:0719a24": " 無始無末無遐邇  示現如來自在力",
    "X08n0240_031:0719b01": " 人中尊導現生已  遊行諸方各七步",
    "X08n0240_031:0719b02": " 欲以妙法悟&#x7FA3;生  是故如來普觀察",
    "X08n0240_031:0719b03": " 見諸眾生沉欲海  盲闇愚癡之所覆",
    "X08n0240_031:0719b04": " 人中自在現微笑  念當救彼三有苦",
    "X08n0240_031:0719b05": " 大師子吼出妙音  我為世間第一尊",
    "X08n0240_031:0719b06": " 應然明淨智慧燈  滅彼生死愚癡闇",
    "X08n0240_031:0719b07": " 人師子王出世時  普放無量大光明",
    "X08n0240_031:0719b08": " 令諸惡道皆休息  永滅世間眾苦難",
    "X08n0240_031:0719b09": " 或時示現處王宮  或現捨家修學道",
    "X08n0240_031:0719b10": " 為欲饒益眾生故  示其如是自在力",
    "X08n0240_031:0719b11": " 如來始坐道場時  一切大地皆動搖",
    "X08n0240_031:0719b12": " 十方世界悉蒙光  六趣眾生咸離苦",
    "X08n0240_031:0719b13": " 震動一切魔宮殿  開悟十方眾生心",
    "X08n0240_031:0719b14": " 若曾受化及修行  皆使了知真實義",
    "X08n0240_031:0719b15": " 十方所有諸國土  悉入毛孔無有餘",
    "X08n0240_031:0719b16": " 一切毛孔剎無邊  於彼普現神通力",
    "X08n0240_031:0719b17": " 一切諸佛所開演  無量方便皆隨悟",
    "X08n0240_031:0719b18": " 說諸如來所不說  亦能解了勤修習",
    "X08n0240_031:0719b19": " &#x5FA7;滿三千大千界  一切魔軍興&#x9B2A;諍",
    "X08n0240_031:0719b20": " 所作無量種種惡  無礙智門能悉滅",
    "X08n0240_031:0719b21": " 如來或在諸佛剎  或復現處諸天宮",
    "X08n0240_031:0719b22": " 或在梵宮而現身  菩薩悉皆無障礙",
    "X08n0240_031:0719b23": " 佛現無量種種身  轉於清淨妙法輪",
    "X08n0240_031:0719b24": " 乃至三世一切劫  求其邊際不可得",
    "X08n0240_031:0719c01": " 寶座高廣最無等  &#x5FA7;滿十方無量界",
    "X08n0240_031:0719c02": " 種種妙相而莊嚴  佛處其上難思議",
    "X08n0240_031:0719c03": " 諸佛子眾共圍繞  盡於法界悉周&#x5FA7;",
    "X08n0240_031:0719c04": " 開示菩提無量行  一切最勝所由道",
    "X08n0240_031:0719c05": " 諸佛隨宜所作業  無量無邊等法界",
    "X08n0240_031:0719c06": " 智者能以一方便  一切了知無不盡",
    "X08n0240_031:0719c07": " 諸佛自在神通力  示現一切種種身",
    "X08n0240_031:0719c08": " 或現諸趣無量生  或現綵女眾圍繞",
    "X08n0240_031:0719c09": " 或於無量諸世界  示現出家成佛道",
    "X08n0240_031:0719c10": " 乃至最後般涅槃  分布其身起塔廟",
    "X08n0240_031:0719c11": " 如是種種無邊行  導師演說佛所住",
    "X08n0240_031:0719c12": " 世尊所有大功德  誓願修行悉令盡",
    "X08n0240_031:0719c13": " 以彼善根迴向時  住於如是方便法",
    "X08n0240_031:0719c14": " 如是修習菩提行  其心畢竟無厭怠",
    "X08n0240_031:0719c15": " 如來所有大神通  及以無邊勝功德",
    "X08n0240_031:0719c16": " 乃至世間諸智行  一切悉知無不盡",
    "X08n0240_031:0719c17": " 如是一切人中主  隨其所有諸境界",
    "X08n0240_031:0719c18": " 於一念中皆了悟  而亦不捨菩提行",
    "X08n0240_031:0719c19": " 諸佛所有微細行  及一切剎種種法",
    "X08n0240_031:0719c20": " 於彼悉能隨順知  究竟迴向到彼岸",
    "X08n0240_031:0719c21": " 有數無數一切劫  菩薩了知一切念",
    "X08n0240_031:0719c22": " 於此善入菩提行  常勤修習不退轉",
    "X08n0240_031:0719c23": " 十方所有無量剎  或見雜染或清淨",
    "X08n0240_031:0719c24": " 及彼一切諸如來  菩薩悉能分別知",
    "X08n0240_031:0720a01": " 於念念中悉明見  不可思議無量劫",
    "X08n0240_031:0720a02": " 如是三世無有餘  具足修治菩薩行",
    "X08n0240_031:0720a03": " 於一切心平等入  入一切法亦平等",
    "X08n0240_031:0720a04": " 盡空佛剎斯亦然  彼最勝行悉了知",
    "X08n0240_031:0720a05": " 出生眾生及諸法  所有種種諸智慧",
    "X08n0240_031:0720a06": " 菩薩神力亦復然  如是一切無窮盡",
    "X08n0240_031:0720a07": " 諸微細智各差別  菩薩盡攝無有餘",
    "X08n0240_031:0720a08": " 同相異相悉善知  如是修行廣大行",
    "X08n0240_031:0720a09": " 十方無量諸佛剎  其中眾生各無量",
    "X08n0240_031:0720a10": " 趣生族類種種殊  住行力已悉能知",
    "X08n0240_031:0720a11": " 過去未來現在世  所有一切諸導師",
    "X08n0240_031:0720a12": " 若人知此而迴向  則與彼佛行平等",
    "X08n0240_031:0720a13": " 若人能修此迴向  則為學佛所行道",
    "X08n0240_031:0720a14": " 當得一切佛功德  及以一切佛智慧",
    "X08n0240_031:0720a15": " 一切世間莫能壞  一切所學皆成就",
    "X08n0240_031:0720a16": " 當得憶念一切佛  常見一切世間燈",
    "X08n0240_031:0720a17": " 菩薩勝行不可量  諸功德法亦如是",
    "X08n0240_031:0720a18": " 已住如來無上行  悉知諸佛自在力",
    "X08n0240_031:0720a19": "[0720a19] 第二應頌。有五十一偈。分二。先頌位行。後頌位果。",
    "X08n0240_031:0720a20": "前中三。初三頌所迴善根。二所修下四十四頌頌",
    "X08n0240_031:0720a21": "迴向行。三過去下二頌頌行成利益。頌迴向行中",
    "X08n0240_031:0720a22": "初所修下一偈。頌普賢自分究竟。餘頌勝進究竟。",
    "X08n0240_031:0720a23": "前長行有三攝法廣大德。二即入重重德。三微細",
    "X08n0240_031:0720a24": "容持德。今通頌之。但顯微細。於中分十。第一有三",
    "X08n0240_031:0720b01": "偈頌世間微細智。二有一偈頌眾生趣。由行別故。",
    "X08n0240_031:0720b02": "三有二偈頌第五眾生界。界即根性。四有三偈頌",
    "X08n0240_031:0720b03": "第三菩薩行德。菩薩亦受眾生之稱。五十方下有",
    "X08n0240_031:0720b04": "二十七偈頌第四位德大用。於中三。初一偈總。次",
    "X08n0240_031:0720b05": "二十三。別頌因果八相等。後三偈頌能知之德。六",
    "X08n0240_031:0720b06": "有數下一偈頌第八知劫智。七十方下一偈頌第",
    "X08n0240_031:0720b07": "六世界智。八於念念下二偈頌第七法界智。九出",
    "X08n0240_031:0720b08": "生下一偈頌第九知法智。十諸微細下二偈頌一",
    "X08n0240_031:0720b09": "切法智。過去未來下四偈頌成益位果可知。"
}