{
    "X41n0730_010:0455c11": "曇無德部四分律刪補隨機羯磨卷第十",
    "X41n0730_010:0455c13": "唐京兆崇義寺沙門 道宣 撰集",
    "X41n0730_010:0455c14": "金陵華山後學比丘 讀體 續釋",
    "X41n0730_010:0455c15": "[0455c15] ●諸衣分法篇第八",
    "X41n0730_010:0455c16": "[0455c16] 釋 出家六和。利均為一。抱道無貪。名真釋子。衣",
    "X41n0730_010:0455c17": "揵度中。佛慈頻制。此撰集內。祖復廣明。當思採補",
    "X41n0730_010:0455c18": "之心。莫作泛常之語。遇事奉行。最為急要。故編諸",
    "X41n0730_010:0455c19": "衣分法。列於第八篇也。",
    "X41n0730_010:0455c20": "[0455c20] 於中得施有二。初謂七眾所施為僧得。二謂道俗",
    "X41n0730_010:0455c21": "所施為現前。若約緣就時。不出六種。",
    "X41n0730_010:0455c22": "[0455c22] 釋 是中七眾即道俗。道俗即七眾。由其發心不",
    "X41n0730_010:0455c23": "同。故有二別。一為發心行施。欲通十方來者。故言",
    "X41n0730_010:0455c24": "為僧得。二為發心唯施此處之眾。故云為現前。通",
    "X41n0730_010:0456a01": "十方者。應羯磨分施現前者。但照人派。故有約緣",
    "X41n0730_010:0456a02": "就時。不出六種之說。下文列分詳明。",
    "X41n0730_010:0456a03": "[0456a03] ○一二部僧得施法",
    "X41n0730_010:0456a04": "[0456a04] 時有住處二部僧多得可分衣物。時比丘僧多比",
    "X41n0730_010:0456a05": "丘尼少。佛言。分作二分。無比丘尼。純式叉摩那亦",
    "X41n0730_010:0456a06": "分作二分。若純沙彌尼亦分作二分。若無二眾比",
    "X41n0730_010:0456a07": "丘僧應分。若比丘尼多僧少。若無應分作二分。若",
    "X41n0730_010:0456a08": "乃至無沙彌者。比丘尼應分得物。已至當部中。皆",
    "X41n0730_010:0456a09": "須作羯磨分。",
    "X41n0730_010:0456a10": "[0456a10] 釋 若二部大僧互無聽分與二部小眾者。其小",
    "X41n0730_010:0456a11": "眾乃大僧之屬分。小眾即與大僧。猶父財子受。以",
    "X41n0730_010:0456a12": "明二部皆得施也。得物已至當部中者。此准二義。",
    "X41n0730_010:0456a13": "一謂大僧持物至當部界中。二謂小眾得物還本",
    "X41n0730_010:0456a14": "住處。若有大僧人界。或復小眾外來。倘逢羯磨分",
    "X41n0730_010:0456a15": "物現前。俱各有分。此明分中復分也。",
    "X41n0730_010:0456a16": "[0456a16] 所以名僧得者。以施主心普均一化物。遍通十方。",
    "X41n0730_010:0456a17": "但有僧尼。皆沾其分。故名僧得。還須僧法羯磨。遮",
    "X41n0730_010:0456a18": "約十方來者。既作法已。現前自分羯磨如後。",
    "X41n0730_010:0456a19": "[0456a19] 釋 此文徵釋僧得之義。謂所以名僧得者。僧乃",
    "X41n0730_010:0456a20": "世尊一化境中。正亞二部大僧也。而指如是寬廣",
    "X41n0730_010:0456a21": "之境。以能施之主。發心普均。而無限所施之物。遍",
    "X41n0730_010:0456a22": "通十方而亦然。但有僧尼。皆沾其分。所以指一化",
    "X41n0730_010:0456a23": "境言之。故名僧得。此揀非施現前也。還須僧法羯",
    "X41n0730_010:0456a24": "磨者。羯磨之約。以禁止後來之人。便於分派也。若",
    "X41n0730_010:0456b01": "鳴槌時。十方來者現前有分。若已羯磨竟。十方來",
    "X41n0730_010:0456b02": "者遮之無分。故云既作法已現前自分羯磨如後",
    "X41n0730_010:0456b03": "者。准後第六。非時僧得施法行用。",
    "X41n0730_010:0456b04": "[0456b04] ○二二部現前得施法",
    "X41n0730_010:0456b05": "[0456b05] 爾時世尊三月靜坐。唯除一供養人。時有六十頭",
    "X41n0730_010:0456b06": "陀比丘。往至佛所。為佛所讚。諸非頭陀比丘捨衣",
    "X41n0730_010:0456b07": "成大積。佛言。應布施僧眾。若與一人聽與比丘尼",
    "X41n0730_010:0456b08": "非衣。若行波利婆沙摩那埵比丘應分與分。七羯",
    "X41n0730_010:0456b09": "磨人應置地與。若使人與。若沙彌應等與。若與半。",
    "X41n0730_010:0456b10": "若三分與一。守僧伽藍人應等與。若至四分與一",
    "X41n0730_010:0456b11": "分。若不與不應分。若分應如法治。",
    "X41n0730_010:0456b12": "[0456b12] 釋 世尊妄盡體真。動靜一如。而云我欲三月靜",
    "X41n0730_010:0456b13": "坐思惟。無使外人入。唯除一供養人。獨讚頭陀。任",
    "X41n0730_010:0456b14": "便禮覲者。然讚中有訶揚。即是抑奪人貪著生人",
    "X41n0730_010:0456b15": "淨信。乃示發起之由。是故令諸非頭陀比丘見聞",
    "X41n0730_010:0456b16": "已莫不願效頭陀十二行。或有住阿蘭若者。或有",
    "X41n0730_010:0456b17": "不受請常乞食者。或有捨檀越施衣持糞掃衣者。",
    "X41n0730_010:0456b18": "或有捨長衣持三衣者。乃至有常坐不臥者。故爾",
    "X41n0730_010:0456b19": "捨衣而成大積聚。梵語頭陀。此翻云抖擻。謂能抖",
    "X41n0730_010:0456b20": "擻煩惱塵垢。即精進也。十二行者。一住阿蘭若處。",
    "X41n0730_010:0456b21": "謂比丘當於空閒寂靜之處。遠離憒&#x9599;。不染欲塵。",
    "X41n0730_010:0456b22": "永絕攀緣。求解脫道。是為頭陀行。[0456b22] 二常行乞食。",
    "X41n0730_010:0456b23": "謂比丘離諸貪求。不受他請。常行乞食。以資色身。",
    "X41n0730_010:0456b24": "助成道業。若得食時。或好或惡。不起分別增減之",
    "X41n0730_010:0456c01": "心。若不得食。亦無嫌恨。得與不得。心常不遷。是為",
    "X41n0730_010:0456c02": "頭陀行。[0456c02] 三次第乞食。謂比丘乞食之時。不輕眾",
    "X41n0730_010:0456c03": "生。不擇貧富。平等一心。次第而乞。是為頭陀行。",
    "X41n0730_010:0456c04": "[0456c04] 四一食。謂比丘修道。應作是念。我求一食。尚多有",
    "X41n0730_010:0456c05": "防。何況小食後食。若不自減其食。則失半日之功。",
    "X41n0730_010:0456c06": "不能一心難辦道業。故所斷數數食。受一食法。是",
    "X41n0730_010:0456c07": "為頭陀行。[0456c07] 五節量食。謂比丘所乞之食。當作三",
    "X41n0730_010:0456c08": "分。若見饑乏者。以一分施之。又將一摶食。置空靜",
    "X41n0730_010:0456c09": "處。施諸禽獸。若不見困乏者。但食三分之二。亦留",
    "X41n0730_010:0456c10": "一分。不得盡食。如斯則身輕安樂。易消無患。用彰",
    "X41n0730_010:0456c11": "慈德。愍及眾生。是為頭陀行。[0456c11] 六過中不飲漿。漿",
    "X41n0730_010:0456c12": "即果蜜等漿。謂比丘修道日。若過中種種漿汁。悉",
    "X41n0730_010:0456c13": "不得飲。飲則樂著其味。貪求無厭。不能攝心。勤於",
    "X41n0730_010:0456c14": "道品故。以不飲漿。是為頭陀行。[0456c14] 七著弊衲衣。謂",
    "X41n0730_010:0456c15": "比丘不愛服飾。不求好衣。但於聚落中。拾陳舊棄",
    "X41n0730_010:0456c16": "物。浣濯令淨。作為衲衣。障除寒熱。不露形體。若貪",
    "X41n0730_010:0456c17": "新好。則多迫求。又能招致賊盜。故所著弊衲衣。是",
    "X41n0730_010:0456c18": "為頭陀行。[0456c18] 八但三衣。三衣者。九條七條五條袈",
    "X41n0730_010:0456c19": "裟。謂比丘少欲知足衣取&#x8462;形。不多不少。有異白",
    "X41n0730_010:0456c20": "衣。非同外道。佛弟子捨此二邊。但受三衣。是為頭",
    "X41n0730_010:0456c21": "陀行。[0456c21] 九塚間坐。謂觀無常苦空。是佛法入道初",
    "X41n0730_010:0456c22": "門。能厭離三界。不執四大。比丘住於塚間。恒見死",
    "X41n0730_010:0456c23": "屍。臭爛狼藉。鳥啄火燒。則無常不淨之觀。易得成",
    "X41n0730_010:0456c24": "就。故坐塚間。是為頭陀行。[0456c24] 十樹下坐。謂比丘少",
    "X41n0730_010:0457a01": "事。心樂寂修。就不彫蓊&#x9B31;之樹。聊遮雨露。以免日",
    "X41n0730_010:0457a02": "炙。時到乞食。歸彼跏趺念絕。更無餘慮。道業可冀",
    "X41n0730_010:0457a03": "克成。故爾樹下坐。是為頭陀行。[0457a03] 十一露地坐。謂",
    "X41n0730_010:0457a04": "比丘晝則食罷經行。夜則敷具露坐。風清月朗。境",
    "X41n0730_010:0457a05": "寂心閒。以此豁達襟懷。易入無相正定。故所露地",
    "X41n0730_010:0457a06": "坐。是為頭陀行。[0457a06] 十二但坐不臥。謂比丘思斷五",
    "X41n0730_010:0457a07": "&#x8462;。先遣睡眠。主人不迷。賊不得便。以精勇清淨身",
    "X41n0730_010:0457a08": "心。發生真無漏定慧。唯除乞食便利。晝夜恒坐。是",
    "X41n0730_010:0457a09": "為頭陀行。此略釋抖擻十二行也。須知上法云二",
    "X41n0730_010:0457a10": "部僧得施。是通十方僧故。此法云二部現前得施。",
    "X41n0730_010:0457a11": "不通十方僧故。佛言應布施眾僧若與一人聽與",
    "X41n0730_010:0457a12": "比丘尼非衣者。非衣謂&#x9262;囊針筒腰帶帽巾等。若",
    "X41n0730_010:0457a13": "行僧殘二種行。比丘應分與分者。為彼慚愧乞法。",
    "X41n0730_010:0457a14": "隨順眾僧。欲冀出罪清淨故。七羯磨人應置地與",
    "X41n0730_010:0457a15": "若使人與者。與衣分由彼是僧。故令置地。或使人",
    "X41n0730_010:0457a16": "與。為行折伏。使其知非。自悔速求。解此羯磨故。沙",
    "X41n0730_010:0457a17": "彌應等與若半若三分與一者。謂眾和則等與眾。",
    "X41n0730_010:0457a18": "若聽與半與少亦隨之。守僧伽藍人應等與若至",
    "X41n0730_010:0457a19": "四分與一分亦爾。若有沙彌及守僧伽藍人若不",
    "X41n0730_010:0457a20": "與者不應分。若分應如法治。謂眾僧違佛語。並得",
    "X41n0730_010:0457a21": "越法罪。",
    "X41n0730_010:0457a22": "[0457a22] ○三時現前得施法",
    "X41n0730_010:0457a23": "[0457a23] 時有比丘。在異處結夏安居已。復於異處住。不知",
    "X41n0730_010:0457a24": "何處取物分。佛言。聽住日多處取。若二處俱等聽",
    "X41n0730_010:0457b01": "各取半。若大得可分。應隨數人分。或墮籌分。乃至",
    "X41n0730_010:0457b02": "一人直攝取。不作心念法。",
    "X41n0730_010:0457b03": "[0457b03] 釋 此法自四月十六日為始。無論在界精修。有",
    "X41n0730_010:0457b04": "緣出界。凡在此處同安居者。盡是現前。安居中數。",
    "X41n0730_010:0457b05": "由檀越發心。本為施此處安居僧。故云時現前得",
    "X41n0730_010:0457b06": "施也。此一夏所得施物。至七月十五自恣竟方分。",
    "X41n0730_010:0457b07": "文云結夏安居已復於異處住者。謂因事開聽移",
    "X41n0730_010:0457b08": "居。所以兩處之物。皆有其分。而聽住日多處取者。",
    "X41n0730_010:0457b09": "是捨少就多。不論本移。若二處俱等聽各取半者。",
    "X41n0730_010:0457b10": "謂准現前他人所得之分。於一分中。但取其半。以",
    "X41n0730_010:0457b11": "二處合聚。仍准一分也。若大得可分。應隨現前人",
    "X41n0730_010:0457b12": "數。取一全分。又云或墮籌分者。此與下非時擲籌",
    "X41n0730_010:0457b13": "不同。此防安居不和而言。彼為現前均平而說。准",
    "X41n0730_010:0457b14": "律中。因安居僧破為二部。佛令隨籌各取也。乃至",
    "X41n0730_010:0457b15": "一人等者。律中有一居士。比丘住處集諸處僧。供",
    "X41n0730_010:0457b16": "養飲食。以衣布施。諸比丘不知云何。以此白佛。佛",
    "X41n0730_010:0457b17": "言。若與比丘。比丘僧應分。若與比丘尼。尼僧應分。",
    "X41n0730_010:0457b18": "若與二部。二部應分。若與一人。應屬一人。不作心",
    "X41n0730_010:0457b19": "念法。今文云乃至者。義用一人法。故爾略餘。由檀",
    "X41n0730_010:0457b20": "越唯供一人安居物故。聽一人直收取無心念法。",
    "X41n0730_010:0457b21": "可作非同後時僧得施也。",
    "X41n0730_010:0457b22": "[0457b22] ○四非時現前得施法",
    "X41n0730_010:0457b23": "[0457b23] 時現前僧大得可分衣物。佛言。聽數人多少。若十",
    "X41n0730_010:0457b24": "人為十分。乃至百人為百分。若好惡相參。應使不",
    "X41n0730_010:0457c01": "見者擲籌分之。不合羯磨也。",
    "X41n0730_010:0457c02": "[0457c02] 釋 此法除夏安居物。餘一切時所施者。同住比",
    "X41n0730_010:0457c03": "丘分之。不通十方僧。故曰非時現前得施也。准律",
    "X41n0730_010:0457c04": "中。有檀越送種種好衣。與諸比丘。諸比丘不知云",
    "X41n0730_010:0457c05": "何。白佛。佛言。當數人多少。若十人為十分。乃至百",
    "X41n0730_010:0457c06": "人為百分。分衣時好惡相參。時彼分衣者。&#x8F19;自取",
    "X41n0730_010:0457c07": "分。佛言。不應自取分。應使異人分。使異人取分。當",
    "X41n0730_010:0457c08": "擲籌分。彼比丘自擲籌。佛言。不應自擲籌。聽不見",
    "X41n0730_010:0457c09": "者擲籌。此謂書比丘名諱於籌上。令餘不見名諱",
    "X41n0730_010:0457c10": "比丘擲之。意令至公無私。息其諍論。以表利和同",
    "X41n0730_010:0457c11": "均。如是分已。不合羯磨也。",
    "X41n0730_010:0457c12": "[0457c12] ○五時僧得施法",
    "X41n0730_010:0457c13": "[0457c13] 時有比丘。未分夏衣便去。後分衣而不得來。又忘",
    "X41n0730_010:0457c14": "不出。行者分不知成分不。佛言。成分衣。應相待。亦",
    "X41n0730_010:0457c15": "應出彼分。羯磨分之。如非時僧得施法。",
    "X41n0730_010:0457c16": "[0457c16] 釋 前第三名時現前得施。此第五名時僧得施",
    "X41n0730_010:0457c17": "者。前法唯局本處安居現前物。不通十方。此則凡",
    "X41n0730_010:0457c18": "是夏安居僧若本處有緣出界。若他處復有來者。",
    "X41n0730_010:0457c19": "遇現前分衣。盡皆得分。故別立科名。文引二緣。正",
    "X41n0730_010:0457c20": "明安居僧中不現前者。應得施分。律云。有一比丘。",
    "X41n0730_010:0457c21": "未分夏衣便去。後分衣已。彼行還問言。分夏衣未。",
    "X41n0730_010:0457c22": "答言已分。取我分不。答言不取。彼比丘嗔。責餘比",
    "X41n0730_010:0457c23": "丘。諸比丘作念。成分衣法不。佛言。成分衣。應相待",
    "X41n0730_010:0457c24": "還。亦應出彼分。亦應囑授後人受夏衣分。又有比",
    "X41n0730_010:0458a01": "丘。未分夏衣。出行囑授一比丘為我取夏衣。諸比",
    "X41n0730_010:0458a02": "丘分時。問言。誰取某甲比丘衣分。授囑比丘忘不",
    "X41n0730_010:0458a03": "取。彼還問言。分衣未答言已分。問言取我衣分未。",
    "X41n0730_010:0458a04": "答言不取。彼比丘嗔。責餘比丘。我在此安居。而不",
    "X41n0730_010:0458a05": "為我取衣分。諸比丘如上作念。佛言。成分衣。應取",
    "X41n0730_010:0458a06": "彼分。羯磨分之。羯磨如後第六科。此明眾僧分時",
    "X41n0730_010:0458a07": "衣。向下明一人受時衣。",
    "X41n0730_010:0458a08": "[0458a08] 佛言。若一比丘安居。大得僧夏安居衣。應心念口",
    "X41n0730_010:0458a09": "受言。",
    "X41n0730_010:0458a10": "[0458a10] 此是我物。",
    "X41n0730_010:0458a11": "[0458a11] 如是三說已。若受不受。更有餘比丘來。不應與分",
    "X41n0730_010:0458a12": "也。",
    "X41n0730_010:0458a13": "[0458a13] 釋 此乃眾法心念綱目中所列。受僧得施法。原",
    "X41n0730_010:0458a14": "卷付於第五科之末。今故別釋也。若一比丘安居",
    "X41n0730_010:0458a15": "大得僧夏安居衣者。此謂信心檀越已知此處。唯",
    "X41n0730_010:0458a16": "一比丘安居。供養所須。而無乏少。自恣日恐異處",
    "X41n0730_010:0458a17": "安居者來。所以多備衣財。意欲通施。其日若無來",
    "X41n0730_010:0458a18": "者。檀越本為僧施故。令作眾法心念法。可爾受得",
    "X41n0730_010:0458a19": "僧施。如制三說已。若取不取。更有比丘來。不應與",
    "X41n0730_010:0458a20": "分。為心念羯磨竟已。遮後來人也。",
    "X41n0730_010:0458a21": "[0458a21] 續 此准眾法對首綱目中所列。受僧得施法。今",
    "X41n0730_010:0458a22": "依律續入。佛言。若二比丘住處。大得僧夏安居衣。",
    "X41n0730_010:0458a23": "應更互三語受如是言。",
    "X41n0730_010:0458a24": "[0458a24] 長老憶念。此住處若衣若非衣。現前僧應分。此處無",
    "X41n0730_010:0458b01": "僧。此是我等分(三說)。",
    "X41n0730_010:0458b02": "[0458b02] 若三比丘亦爾。唯異二長老憶念。餘詞同。更有餘",
    "X41n0730_010:0458b03": "比丘來。不應與分。",
    "X41n0730_010:0458b04": "[0458b04] ○六非時僧得施法",
    "X41n0730_010:0458b05": "[0458b05] 得施有二。若道俗作檀越欲。以施物者。並通十方。",
    "X41n0730_010:0458b06": "皆與施福。故律云。時有異住處現前僧。大得可分",
    "X41n0730_010:0458b07": "衣物。分衣時。有客比丘數數來。分衣疲極。佛言。應",
    "X41n0730_010:0458b08": "差一人。令分白二羯磨。與其正法。如後分亡人輕",
    "X41n0730_010:0458b09": "物中說。",
    "X41n0730_010:0458b10": "[0458b10] 釋 道乃出塵梵眾。俗謂居家士女。道施但隨所",
    "X41n0730_010:0458b11": "長六物。俗捨多約四事布施。然由離世脫凡。須行",
    "X41n0730_010:0458b12": "檀施而得越度。是以道俗俱稱檀越也。其所施之",
    "X41n0730_010:0458b13": "境。並通十方。皆與能施者。為生福之緣。故佛言。應",
    "X41n0730_010:0458b14": "差一人令分白二羯磨與此法。即白二綱目中。分",
    "X41n0730_010:0458b15": "四方僧物法。為僧物兼時非時。故上時僧得施法。",
    "X41n0730_010:0458b16": "並此皆准後分。亡人輕物中說者。乃漸例明據也。",
    "X41n0730_010:0458b17": "[0458b17] 二者若亡五眾所有衣物。佛言。應一切屬僧。然僧",
    "X41n0730_010:0458b18": "四方現前不同。故物則重輕兩別。又約輕重物中",
    "X41n0730_010:0458b19": "分處。非唯一軼。具如後十段。",
    "X41n0730_010:0458b20": "[0458b20] ○初明五眾死物之所屬",
    "X41n0730_010:0458b21": "[0458b21] 十誦。有比丘死。衣物眾多。王家親屬。欲並取物。佛",
    "X41n0730_010:0458b22": "言。王親不合。僧應得之。乃至今時雖依三寶出家。",
    "X41n0730_010:0458b23": "財法必緣僧得。佛法非分。故入二僧。廣如鈔中說",
    "X41n0730_010:0458b24": "之。",
    "X41n0730_010:0458c01": "[0458c01] 釋 此引緣。先明物有所屬。乃至今時等四句。略",
    "X41n0730_010:0458c02": "陳鈔中興廢是非之義。故末云廣如鈔中說之。今",
    "X41n0730_010:0458c03": "准略以推其廣也。若論世俗亡物者。人生有親。依",
    "X41n0730_010:0458c04": "國有主。商估出內。王境生財。貴祿榮豐。君恩欽給。",
    "X41n0730_010:0458c05": "乃至農耕其產。藝習其業。自立祖遺。足須餘積。有",
    "X41n0730_010:0458c06": "嗣則父子相承。無後則盡入王家。理難越分。法有",
    "X41n0730_010:0458c07": "定判。若論出家物者。辭別君親。非俗臣子。不務耕",
    "X41n0730_010:0458c08": "織。淨五德以為福田。隨受檀施。遵正命而辦道業。",
    "X41n0730_010:0458c09": "自佛勸斷已來。乃至今時。雖依三寶出家。四事必",
    "X41n0730_010:0458c10": "緣僧得。僧有過現。現則自增施福。過則物任存分。",
    "X41n0730_010:0458c11": "猶若海潮泛之衍布四流。湋之還歸於海。比丘既",
    "X41n0730_010:0458c12": "爾。尼部亦然。而云佛法非分。制別三施。應入二僧。",
    "X41n0730_010:0458c13": "果因如是。准文。財兼法者。謂不特利養。必緣僧得",
    "X41n0730_010:0458c14": "今佛滅涅。唯法住世。若欲從學聞思。決疑進道。冀",
    "X41n0730_010:0458c15": "定水浣滌塵心。希慧炬焚燒業種。己利濟人。轉凡",
    "X41n0730_010:0458c16": "成聖。苟無弘化導迷之僧。焉遂捨家。趣向本志。故",
    "X41n0730_010:0458c17": "雙舉財法。以推其源。然法且置此。但明所得之財",
    "X41n0730_010:0458c18": "也。嗟斯末世披緇盈篋。&#x608B;不行施。律教封函。怠無",
    "X41n0730_010:0458c19": "勤學。沒後相傳。以為己業。現前作法。&#x5C20;有依持。豈",
    "X41n0730_010:0458c20": "知遺毒沿風。愚迷孰反。今遵正制。故析詳明。此謂",
    "X41n0730_010:0458c21": "鈔中之廣義也。",
    "X41n0730_010:0458c22": "[0458c22] ○二分法十種",
    "X41n0730_010:0458c23": "[0458c23] 一者糞掃取。如五分律。水漂死者。",
    "X41n0730_010:0458c24": "[0458c24] 釋 彼律。一比丘被水漂死。衣&#x9262;掛界內樹上。眾",
    "X41n0730_010:0459a01": "見謂。屬僧。不敢取。佛聽作糞掃衣取。",
    "X41n0730_010:0459a02": "[0459a02] 二現前取。如十誦。學悔人擯人守戒人共住互死",
    "X41n0730_010:0459a03": "者。",
    "X41n0730_010:0459a04": "[0459a04] 釋 彼律云。一住處一守戒比丘一被擯比丘共",
    "X41n0730_010:0459a05": "住。若守戒者死。衣&#x9262;屬被擯者。若被擯者死。衣&#x9262;",
    "X41n0730_010:0459a06": "屬守戒者。餘比丘來不應與。一守戒二被擯三四",
    "X41n0730_010:0459a07": "被擯亦如是。又有學沙彌死。是衣&#x9262;不知云何。佛",
    "X41n0730_010:0459a08": "言。當死時現前僧分。",
    "X41n0730_010:0459a09": "[0459a09] 三同見取。如律。此彼二部互死者。",
    "X41n0730_010:0459a10": "[0459a10] 釋 律云。時有一比丘。往彼部。未至便死。諸比丘",
    "X41n0730_010:0459a11": "不知其衣&#x9262;當與誰。佛言。隨其所欲往處應與。(文)",
    "X41n0730_010:0459a12": "須知此見非眼見也。今謂見和同解。故欲往之。即",
    "X41n0730_010:0459a13": "隨同解處應與。",
    "X41n0730_010:0459a14": "[0459a14] 四功能取。如律云。三舉人死同羯磨舉僧。",
    "X41n0730_010:0459a15": "[0459a15] 釋 律中有一比丘。被舉已命終。諸比丘不知衣",
    "X41n0730_010:0459a16": "&#x9262;當與誰。佛言。隨所共羯磨。舉僧應分。文功能者。",
    "X41n0730_010:0459a17": "有益於事曰功。善辦成就曰能。三舉者。謂初作舉。",
    "X41n0730_010:0459a18": "作舉已作憶念。作憶念已與罪處所也。乃七羯磨",
    "X41n0730_010:0459a19": "後三所制。此顯羯磨功德難思。眾僧能依律濟。彼",
    "X41n0730_010:0459a20": "雖命終。成濟已辦。故立名云功能取也。",
    "X41n0730_010:0459a21": "[0459a21] 五二部僧取。如律無住處死。薩婆多二界中間死。",
    "X41n0730_010:0459a22": "[0459a22] 釋 律云。有一比丘。人間遊行。到無比丘住處村。",
    "X41n0730_010:0459a23": "到已命終。諸比丘白佛。佛言。若有信樂優婆塞若",
    "X41n0730_010:0459a24": "守園人。應掌錄之(掌謂主掌錄謂收拾檢束也)。若五眾前來者",
    "X41n0730_010:0459b01": "應與。論云。若比丘二界中間死。隨先見者所取。(文)",
    "X41n0730_010:0459b02": "律云前來。論云先見。雙引證明者。以誡後來後見。",
    "X41n0730_010:0459b03": "慎勿強爭取也。",
    "X41n0730_010:0459b04": "[0459b04] 六面所向取。如論二界中死。",
    "X41n0730_010:0459b05": "[0459b05] 釋 此謂二界。邊畔&#x96A3;近。於彼此所隔之中死也。",
    "X41n0730_010:0459b06": "由其心欲往而面所向。此推亡者之情。根本部中。",
    "X41n0730_010:0459b07": "佛言。於兩界中間死。隨頭所向得衣&#x9262;。若頭在兩",
    "X41n0730_010:0459b08": "界。二處俱得。義亦同論。",
    "X41n0730_010:0459b09": "[0459b09] 七入同羯磨和尚。僧祇云沙彌死。衣物令和尚知。",
    "X41n0730_010:0459b10": "[0459b10] 釋 沙彌生時。所乏衣物。皆和尚以長物與之。律",
    "X41n0730_010:0459b11": "明以二事攝弟子故。僧中分物。沙彌不定。須憑僧",
    "X41n0730_010:0459b12": "忍度量而與。所以死後衣物若干令和尚知。隨彼",
    "X41n0730_010:0459b13": "和尚。或將散眾。或給一人。不同比丘亡物。此未受",
    "X41n0730_010:0459b14": "具人。無僧法可作。",
    "X41n0730_010:0459b15": "[0459b15] 八入所親白衣。薩婆多云滅擯人物。",
    "X41n0730_010:0459b16": "[0459b16] 釋 此謂受具為僧。與比丘共戒同戒。既犯四重。",
    "X41n0730_010:0459b17": "體是白衣。滅擯絕&#x8FF9;。非僧所攝。是故死後所有衣",
    "X41n0730_010:0459b18": "物。仍歸俗眷親里。此制死以警生。清淨眾理不宜",
    "X41n0730_010:0459b19": "取分。",
    "X41n0730_010:0459b20": "[0459b20] 九隨所在得。如十誦。寄人不寄處等。",
    "X41n0730_010:0459b21": "[0459b21] 釋 彼律云。有一比丘。處處寄衣物。是比丘死。有",
    "X41n0730_010:0459b22": "眾多看病人。現前僧分物竟。諸比丘語看病者言。",
    "X41n0730_010:0459b23": "彼處處所寄衣物索取(以現前物。不與令彼等自索取也)。往取不",
    "X41n0730_010:0459b24": "得。便共&#x9B2C;諍(與寄物處&#x9B2C;諍)。今謂寄物比丘死於何處。即",
    "X41n0730_010:0459c01": "隨處分物。餘所寄物。彼處自有僧分。不得索取致",
    "X41n0730_010:0459c02": "興&#x9B2C;諍。律攝亦同此義。謂若亡人寄物。即於所在",
    "X41n0730_010:0459c03": "處。眾共分之。故云寄人不寄處等。",
    "X41n0730_010:0459c04": "[0459c04] 十在眾中死。羯磨取廣。亦如鈔說。",
    "X41n0730_010:0459c05": "[0459c05] 釋 大約分亡物。不逾下文八法。其事制已備。是",
    "X41n0730_010:0459c06": "非已明。復贅云廣亦如鈔說者。非謂更有作法之",
    "X41n0730_010:0459c07": "式。莫過潤文之廣耳。若能精諳此下八法。於廣義",
    "X41n0730_010:0459c08": "自徹無疑矣。",
    "X41n0730_010:0459c09": "[0459c09] ○三同活共財法",
    "X41n0730_010:0459c10": "[0459c10] 律無正斷。若取分別共財。則除隨身之物已外。中",
    "X41n0730_010:0459c11": "分入僧同活。則任在者籌量。出處多少。但取實情。",
    "X41n0730_010:0459c12": "生死同志。則無負犯。若涉私懷。具招兩過。",
    "X41n0730_010:0459c13": "[0459c13] 釋 此法律無正斷。若依理判索取。分別共財者。",
    "X41n0730_010:0459c14": "如二比丘。一向契悅。同活共財。一切所有。盡屬二",
    "X41n0730_010:0459c15": "人。一人既死。物各應半。一半屬在。一半屬亡。其隨",
    "X41n0730_010:0459c16": "身衣物。是各自有者。除此之外。所存共財若干。應",
    "X41n0730_010:0459c17": "入僧中分散。然彼同活共財。大眾莫知。此則唯任",
    "X41n0730_010:0459c18": "在者籌量。從公而言出處多少。但取實情。絲毫無",
    "X41n0730_010:0459c19": "隱。方為生死同志則無負犯。若涉私懷。其負亡者",
    "X41n0730_010:0459c20": "之愆。及盜僧物之咎。豈能逃乎。故云具招兩過。",
    "X41n0730_010:0459c21": "[0459c21] ○四負債法",
    "X41n0730_010:0459c22": "[0459c22] 佛言。應問言。誰負病者物。病人負誰物。知已應索",
    "X41n0730_010:0459c23": "取。若負他者。聽持長衣償。若無賣三衣償。有餘與",
    "X41n0730_010:0459c24": "瞻病人。僧祗云。當深察前人可信可證明者與之。",
    "X41n0730_010:0460a01": "反此不得。",
    "X41n0730_010:0460a02": "[0460a02] 釋 負債之緣。多約衣故。比丘三衣無缺。",
    "X41n0730_010:0460a03": "[0460a03] 載。四事任緣。聖行已彰。若緣鮮欲新。難求逼惱。縱",
    "X41n0730_010:0460a04": "避外譏。貸內早露。凡染未蠲。倏爾無常相摧。後悔",
    "X41n0730_010:0460a05": "持戒不淨。負債生可易償。因果死將孰代。若非佛",
    "X41n0730_010:0460a06": "慈開聽令酬。則死負生者極苦。而生負死者亦然。",
    "X41n0730_010:0460a07": "[0460a07] ○五明囑授",
    "X41n0730_010:0460a08": "[0460a08] 佛言。僧問瞻病人言。病人有囑授不。若云病人臨",
    "X41n0730_010:0460a09": "終時言。此物與佛與法與僧。與塔與人。若我終後",
    "X41n0730_010:0460a10": "與者。佛言。應索取現前僧分。五分若生時與人。未",
    "X41n0730_010:0460a11": "持去者。僧應白二羯磨與之。",
    "X41n0730_010:0460a12": "[0460a12] 釋 本律云。終後與者。死非物主。與即用僧物故。",
    "X41n0730_010:0460a13": "所以索取僧分。五分云生時與者。物已屬主。僧不",
    "X41n0730_010:0460a14": "合取分。故應須羯磨與之。不則二俱攝盜。故須詰",
    "X41n0730_010:0460a15": "問。",
    "X41n0730_010:0460a16": "[0460a16] ○六分物時",
    "X41n0730_010:0460a17": "[0460a17] 僧祇言。若病者死不可信。應持戶&#x920E;付僧知事人。",
    "X41n0730_010:0460a18": "然後供養舍利。毗尼母云。先將亡者去藏殯已送",
    "X41n0730_010:0460a19": "喪。僧還來至寺。取亡人物著僧前。然後依法集僧",
    "X41n0730_010:0460a20": "分之也。",
    "X41n0730_010:0460a21": "[0460a21] 釋 若病者死不可信者。謂是人在日多貪。毫不",
    "X41n0730_010:0460a22": "惠施。口每言無。其囊多畜。故制應&#x93BB;彼戶&#x920E;付維",
    "X41n0730_010:0460a23": "那。然後供彼身骨。一則防恐遺失。次則俾眾無疑。",
    "X41n0730_010:0460a24": "本律缺殯殮送喪。復引母論。以明還時如法集僧",
    "X41n0730_010:0460b01": "分之也。",
    "X41n0730_010:0460b02": "[0460b02] ○七斷輕重物",
    "X41n0730_010:0460b03": "[0460b03] 十誦。病人死。無看病者。取衣物浣洗。[暻-京+恭]卷擗除。擔",
    "X41n0730_010:0460b04": "入眾中。",
    "X41n0730_010:0460b05": "[0460b05] 釋 此明亡者無看病人。僧應取物洗浣[暻-京+恭]乾。擗",
    "X41n0730_010:0460b06": "開&#x8975;已。除垢淨潔。擔入僧中。若與上毗尼母送喪",
    "X41n0730_010:0460b07": "還寺分之。而會用者。謂供亡身。或三朝一七。於此",
    "X41n0730_010:0460b08": "日內。應浣洗潔淨。至送喪日。還寺時集眾分也。若",
    "X41n0730_010:0460b09": "即亡即送者。事可權開。不局先浣。下引本宗白者。",
    "X41n0730_010:0460b10": "若有看病。並無看人。通用無異。",
    "X41n0730_010:0460b11": "[0460b11] 律云。彼持亡者衣物。來在眾中。當作是言。",
    "X41n0730_010:0460b12": "[0460b12] 大德僧聽。(某甲)比丘(此彼)住處命過。所有衣物。此住處",
    "X41n0730_010:0460b13": "現前僧應分(如是三說)。",
    "X41n0730_010:0460b14": "[0460b14] 毗尼母云。並取衣物。在僧前著已。遣一人處分物。",
    "X41n0730_010:0460b15": "可分物。不可分物。各別一處也。",
    "X41n0730_010:0460b16": "[0460b16] △正明處分",
    "X41n0730_010:0460b17": "[0460b17] 佛言。若比丘死。若多知識。若無知識。一切屬僧。若",
    "X41n0730_010:0460b18": "有園田果樹別房。及屬別房物。銅瓶。銅瓮。斧鑿。燈",
    "X41n0730_010:0460b19": "臺。繩&#x7240;。坐蓐。臥蓐。氍氀。車輿。守僧伽藍人。水瓶。澡",
    "X41n0730_010:0460b20": "灌。錫杖。扇。鐵作器。木作器。陶作器。皮作器。竹作器。",
    "X41n0730_010:0460b21": "及諸種種重物。並不應分。屬四方僧。",
    "X41n0730_010:0460b22": "[0460b22] 釋 知識者。聞名曰知。&#x89A9;相曰識。知識而云多者。",
    "X41n0730_010:0460b23": "由此比丘名遠德布。信仰趨歸。弘化以樹法門。匡",
    "X41n0730_010:0460b24": "眾而居師位。意憩攀緣。供盈無乏。故爾長物致多。",
    "X41n0730_010:0460c01": "此所謂多知識比丘也。無知識者。然彼比丘或方",
    "X41n0730_010:0460c02": "始受具。隨眾依棲。化利未堪。名行靡備。或獨善其",
    "X41n0730_010:0460c03": "身。濟志絕舉。幽遯林野。稀詣檀門。助道雖弗欠慮。",
    "X41n0730_010:0460c04": "衣物僅足無餘。此所謂無知識比丘也。一切屬僧。",
    "X41n0730_010:0460c05": "此句總標。准律文中。且就多知識亡比丘物釋之。",
    "X41n0730_010:0460c06": "若園田果樹別房等據制緣。由瓶沙王請佛及僧",
    "X41n0730_010:0460c07": "百日供養。所差辦供。俗人少信。作食不如法。諸比",
    "X41n0730_010:0460c08": "丘求食時惱亂。王知白佛言。我今當供養田宅。具",
    "X41n0730_010:0460c09": "足隨意。佛言聽之。是故有園田果樹別房及屬別",
    "X41n0730_010:0460c10": "房物等。如是並非所分之物。盡屬四方僧。故下明",
    "X41n0730_010:0460c11": "可分之物也。",
    "X41n0730_010:0460c12": "[0460c12] 氍氀長三肘廣五肘。毛長三指。剃刀衣&#x9262;。坐具針",
    "X41n0730_010:0460c13": "筒。俱夜羅器。現前僧應分之。律文正斷如此。餘有",
    "X41n0730_010:0460c14": "不出者。當於諸部律論。聯類斷判。",
    "X41n0730_010:0460c15": "[0460c15] 釋 氍乃毛席。氀是毛布也。西域用以敷臥。准量",
    "X41n0730_010:0460c16": "長計四尺八寸。廣該八尺。毛長三指者。乃&#x8F2D;厚之",
    "X41n0730_010:0460c17": "極也。此以五印所產而言。梵語俱夜羅。翻云小小",
    "X41n0730_010:0460c18": "物。並剃髮刀衣&#x9262;坐具針筒等。此是可分物。本宗",
    "X41n0730_010:0460c19": "律文正斷如此。餘有不出者。當於諸部律論中閱",
    "X41n0730_010:0460c20": "取。聯其本宗可分不可分之類判斷。[0460c20] 若據五分",
    "X41n0730_010:0460c21": "律云。若舍勒(譯為內衣。似今短裙也)。單敷。襯身衣。被線囊。漉",
    "X41n0730_010:0460c22": "水囊。大小&#x9262;。戶鉤。如是等物是可分。現在僧盡應",
    "X41n0730_010:0460c23": "分之。若錦若綺。雨浴衣。覆瘡衣。蚊[巾*(厂@(豆*寸))]。經行敷遮壁",
    "X41n0730_010:0460c24": "風。單敷坐臥&#x7240;。盛藥物。繖&#x8462;。錫杖等。是不可分。應",
    "X41n0730_010:0461a01": "屬僧用。[0461a01] 母論云。若有奴婢。應放令去。若不放使",
    "X41n0730_010:0461a02": "作僧祇淨人。駝馬牛驢與寺常住運致。此亡比丘",
    "X41n0730_010:0461a03": "若有生息物在外。應使寺中淨人推覓取之。得已",
    "X41n0730_010:0461a04": "入此寺常住僧。凡鐵所作應可分物。鐵鉤。鐵鐲鏍",
    "X41n0730_010:0461a05": "釿斧。刀子。剪刀。鐵杖。香爐。火爐。槃桎。香筒。[0461a05] 律攝",
    "X41n0730_010:0461a06": "云。若知事苾芻身亡之後。所有資生。與三寶雜亂。",
    "X41n0730_010:0461a07": "不可簡別者。此死人物。三寶共分。今准上律論所",
    "X41n0730_010:0461a08": "明。以聯本部之類斷判也。",
    "X41n0730_010:0461a09": "[0461a09] 當觀律本判意。不容緩急自欺。必欲廣知。具如量",
    "X41n0730_010:0461a10": "處重輕物儀中。",
    "X41n0730_010:0461a11": "[0461a11] 釋 律本判意不容緩急自欺者。凡是亡物。詳細",
    "X41n0730_010:0461a12": "檢束。送喪還寺。集僧應分。若多日緩佇。恐生私弊。",
    "X41n0730_010:0461a13": "若即刻急辦。致物遺忘。必欲廣知具如量處輕重",
    "X41n0730_010:0461a14": "儀中者。此儀是事鈔之一科也。彼云。僧祇分四種。",
    "X41n0730_010:0461a15": "常住量處分之。梵語僧祇。此翻四方僧物。一者常",
    "X41n0730_010:0461a16": "住常住。謂眾僧&#x53A8;庫。寺舍眾具。華果樹林。田園僕",
    "X41n0730_010:0461a17": "畜等。以體局當處。不通餘界。但得受用。不通分賣。",
    "X41n0730_010:0461a18": "故重言常住。二者十方常住。如僧家供僧常食。體",
    "X41n0730_010:0461a19": "通十方。唯局本處。此二名僧祇物。三者現前現前。",
    "X41n0730_010:0461a20": "謂僧得施之物。唯施此處現前僧故。四者十方現",
    "X41n0730_010:0461a21": "前。如亡五眾輕物也。若未羯磨。從十方僧得罪。若",
    "X41n0730_010:0461a22": "已羯磨。望現前僧得罪。此二名現前僧物。(文)准此",
    "X41n0730_010:0461a23": "第四。謂亡眾物。是僧有分。不定客舊。若未鳴槌作",
    "X41n0730_010:0461a24": "法前。倘私心存留。或以故易新。得物直五錢。過五",
    "X41n0730_010:0461b01": "錢減五錢。是盜十方僧物。計直成罪。若已鳴槌作",
    "X41n0730_010:0461b02": "法時。或詐稱生與設。妄言負欠。得物多少。計錢成",
    "X41n0730_010:0461b03": "罪。是盜現前僧物。不思有相皆壞。凡物咸&#x8657;。無常",
    "X41n0730_010:0461b04": "苦空。人生孰免。正宜觀境對治。繫念勤修。何得癡",
    "X41n0730_010:0461b05": "心愛著。因物興非。此謂袈裟下失&#x5374;人身。解脫中",
    "X41n0730_010:0461b06": "自反縈縛。智者&#x89A9;斯。則人境歸已。彼亡若此。我復",
    "X41n0730_010:0461b07": "亦然。為加行增上之勝緣。作越苦真修之對治。物",
    "X41n0730_010:0461b08": "雖有分。意不在茲。因體集和。故參來眾。是以楗槌",
    "X41n0730_010:0461b09": "為分亡物。其中警策。實益現前。",
    "X41n0730_010:0461b10": "[0461b10] ○八量德賞物",
    "X41n0730_010:0461b11": "[0461b11] 佛言。五法成就。應與病人衣物。故知不具。則不得",
    "X41n0730_010:0461b12": "賞。一知病人可食不可食。可食應與。",
    "X41n0730_010:0461b13": "[0461b13] 釋 藥食應病。必有深益。病藥相乖。無益有損。是",
    "X41n0730_010:0461b14": "以莫遂病人之情。唯善調理之方。若不可食者。縱",
    "X41n0730_010:0461b15": "彼嗔恨。亦不應與。若可食者。雖彼嫌惡。愈勸令&#x98E1;。",
    "X41n0730_010:0461b16": "然則病須藥治。食資為先。疾因食成。斷食為本。此",
    "X41n0730_010:0461b17": "為看病之初德也。",
    "X41n0730_010:0461b18": "[0461b18] 二不惡賤病人大小便唾吐。",
    "X41n0730_010:0461b19": "[0461b19] 釋 沉&#x75B4;枕席。坐起實艱。汙穢不淨。誠為嬰苦。若",
    "X41n0730_010:0461b20": "能憐之。朝夕更換浣洗。早晚除潔唾器。令彼寢息。",
    "X41n0730_010:0461b21": "身心獲安。不以臥敷。穢惡增苦。此為看病之第二",
    "X41n0730_010:0461b22": "德也。",
    "X41n0730_010:0461b23": "[0461b23] 三有慈愍心。不為衣食。",
    "X41n0730_010:0461b24": "[0461b24] 釋 出家雜處。以戒為親。安則同修。病則互看。若",
    "X41n0730_010:0461c01": "非慈心。何得痛癢相關。醫藥瞻視。因懷愍念。不為",
    "X41n0730_010:0461c02": "衣食待訊。起[打-丁+冒]臥揗。此為看病之第三德也。",
    "X41n0730_010:0461c03": "[0461c03] 四能經理湯藥。乃至差若死。",
    "X41n0730_010:0461c04": "[0461c04] 釋 土產草木。性稟溫涼。醫諳方脈。劑別&#x7FA3;生。丸",
    "X41n0730_010:0461c05": "散則服按時節。湯煎則火須文武。若能經理。病藉",
    "X41n0730_010:0461c06": "藥差。設遇定業。岐黃難治。心盡始終。至逝乃畢。此",
    "X41n0730_010:0461c07": "為看病之第四德也。",
    "X41n0730_010:0461c08": "[0461c08] 五能為病者說法。己身於善法增益。",
    "X41n0730_010:0461c09": "[0461c09] 釋 艸根木皮但療形疾。無上法藥乃除業癐。用",
    "X41n0730_010:0461c10": "形藥而參法藥。令身安以致心安。於是在病者了",
    "X41n0730_010:0461c11": "解苦空。無眷戀之情。在己分能觀幻化。入勝義之",
    "X41n0730_010:0461c12": "理。二利緣斯。六和名稱。此為看病之第五德也。按",
    "X41n0730_010:0461c13": "十誦云。病人有五事難看。一惡性不可共語。二看",
    "X41n0730_010:0461c14": "病人教。不信不受。三應病飲食。不應病飲食。不知",
    "X41n0730_010:0461c15": "自節量。四不肯服藥。五不肯自忍節量。若反此五",
    "X41n0730_010:0461c16": "法。則病人易得看也。",
    "X41n0730_010:0461c17": "[0461c17] 僧祗律有四種暫作。若僧差作。自樂福作。邪命作。",
    "X41n0730_010:0461c18": "並不合賞。若為饒益病者。欲令速差。下至然一燈。",
    "X41n0730_010:0461c19": "遇命終者。便得此物。",
    "X41n0730_010:0461c20": "[0461c20] 釋 一者暫作。謂非舉念願為。乃偶爾作之。既無",
    "X41n0730_010:0461c21": "多日。故不合賞。[0461c21] 二者僧差作。謂界同居止。病應",
    "X41n0730_010:0461c22": "相瞻。眾若雜臨。反增煩亂。故所輪差。值日以侍湯",
    "X41n0730_010:0461c23": "藥。若不看病。毗尼訶責無慈。梵網罪結輕垢。古德",
    "X41n0730_010:0461c24": "勉僧看病云。四海無家病比丘。孤燈獨照破&#x7240;頭",
    "X41n0730_010:0462a01": "寂寥心在呻吟裏。粥藥須人仗道流。由是差往看",
    "X41n0730_010:0462a02": "病故爾不合賞之。[0462a02] 三者自樂福作。謂八福田中",
    "X41n0730_010:0462a03": "悲田福勝。因思教明看病報感。多劫無災。佛兜羅",
    "X41n0730_010:0462a04": "綿手。亦由愍病撫摩所獲。既為發心求福。此則不",
    "X41n0730_010:0462a05": "合物賞。[0462a05] 四者邪命作。謂本無慈心愍苦。不為求",
    "X41n0730_010:0462a06": "福願作。因見病者藥食豐足。囊篋貯長。外託瞻侍。",
    "X41n0730_010:0462a07": "內存惡貪。豈特理無譽賞。推情法應訶責。設若比",
    "X41n0730_010:0462a08": "丘實為饒益病者。善能料理隨病藥食。欲令速差。",
    "X41n0730_010:0462a09": "不致彼痼。如是慈心極切。下至然一燈。遇病者命",
    "X41n0730_010:0462a10": "終。便得此物。",
    "X41n0730_010:0462a11": "[0462a11] 五分云。多人看病。與究竟者。",
    "X41n0730_010:0462a12": "[0462a12] 釋 此有二義。一謂久病延纏。看者疲極。不無相",
    "X41n0730_010:0462a13": "替息勞。故有多人更看。二或看病人自有緣牽。始",
    "X41n0730_010:0462a14": "終不能其事。故以多人續看。看者既多。難賞故制。",
    "X41n0730_010:0462a15": "唯與究竟。若病者臨終時。有二人三人在前。俱名",
    "X41n0730_010:0462a16": "究竟。賞時均與。",
    "X41n0730_010:0462a17": "[0462a17] 律云。應當與受持衣。若不知者。當極與看病。與上",
    "X41n0730_010:0462a18": "三衣。隨看中下。與衣亦爾。",
    "X41n0730_010:0462a19": "[0462a19] 釋 言受持衣者。揀非長也。長衣入僧。可分物中。",
    "X41n0730_010:0462a20": "若不知是受持不受持衣者。當度量看病人德與",
    "X41n0730_010:0462a21": "之。若極用心。求覓藥餌。復善說法安慰病者。此則",
    "X41n0730_010:0462a22": "五德全具。應與上三衣。於五德中。不能說法。但具",
    "X41n0730_010:0462a23": "三四者。應與中三衣。若具一二。無後第五者。應與",
    "X41n0730_010:0462a24": "下三衣。此就不知衣。而察其人與也。",
    "X41n0730_010:0462b01": "[0462b01] 十誦云。若不信者。與不好不惡六物。",
    "X41n0730_010:0462b02": "[0462b02] 釋 若不信者。謂瞻病人自言德具。曾為病者頻",
    "X41n0730_010:0462b03": "頻說法。眾僧應察彼人。若一往少學。未諳法律。當",
    "X41n0730_010:0462b04": "於六物內擇取中者與之。此就自言難信者賞爾。",
    "X41n0730_010:0462b05": "[0462b05] 五分十誦云。比丘病二眾合得。比丘尼病三眾",
    "X41n0730_010:0462b06": "得。",
    "X41n0730_010:0462b07": "[0462b07] 釋 此明二部五眾各攝。大小部既有殊。物難混",
    "X41n0730_010:0462b08": "取。嗟今末運生。時投木桃。於白衣結為知友。死後",
    "X41n0730_010:0462b09": "分布帛於居家。反認俗親。豈知生前惠俗。早已為",
    "X41n0730_010:0462b10": "施所墮。終復給分。仍盜僧物邀人。准斯出家僧尼",
    "X41n0730_010:0462b11": "尚且有禁。而亡遺物。安得任己私情。知律者寧無",
    "X41n0730_010:0462b12": "慨歟。",
    "X41n0730_010:0462b13": "[0462b13] 摩得勒伽云。白衣看病。應與少許。尼三眾同之。",
    "X41n0730_010:0462b14": "[0462b14] 釋 白衣者。或僧寺執役淨人。或私畜行童隨侍。",
    "X41n0730_010:0462b15": "由無僧德。但發好心。眾和量宜。應與少許。而云尼",
    "X41n0730_010:0462b16": "三眾看比丘病准同此者。佛世尼流持戒精純。或",
    "X41n0730_010:0462b17": "有親里尼而瞻看病者。乃興悲運慈。敬僧猶佛。亦",
    "X41n0730_010:0462b18": "非&#x69E9;允。必觀其人。然今劫濁僧。誰如律訓尼。尼未",
    "X41n0730_010:0462b19": "並尊於僧。縱彼持戒清貞。雖死不宜令侍。譏嫌當",
    "X41n0730_010:0462b20": "避。但可知此。慎勿行此。今文引者。為明看病之廣",
    "X41n0730_010:0462b21": "制也。",
    "X41n0730_010:0462b22": "[0462b22] 十誦云。看病人為病者出外乞食衣藥者。留待還",
    "X41n0730_010:0462b23": "付之。五分。外界看病者。依法賞之也。",
    "X41n0730_010:0462b24": "[0462b24] 釋 薩婆多部云。看病者出界。非己因緣。本為病",
    "X41n0730_010:0462c01": "人。不辭勞涉。病人既終。僧分物時。應留賞分。待還",
    "X41n0730_010:0462c02": "付之。彌沙塞部云。若界內比丘病。異界比丘來看。",
    "X41n0730_010:0462c03": "雖住止不同。由道誼契合聞知。不忍相棄。慈憐故",
    "X41n0730_010:0462c04": "就躬瞻。此二皆推心稱德。故引證以為後式也。",
    "X41n0730_010:0462c05": "[0462c05] △正明賞法",
    "X41n0730_010:0462c06": "[0462c06] 佛言。應與瞻病者六物。謂衣。&#x9262;。坐具。針筒。盛衣貯",
    "X41n0730_010:0462c07": "器。應如是與。",
    "X41n0730_010:0462c08": "[0462c08] 釋 准常。作前方便答云。分亡僧物羯磨。應如是",
    "X41n0730_010:0462c09": "白二羯磨與之。",
    "X41n0730_010:0462c10": "[0462c10] 大德僧聽。(某甲)比丘命過。所有(三衣&#x9262;坐具針筒盛衣貯器。隨當時有者",
    "X41n0730_010:0462c11": "牒入)此現前僧應分。若僧時到僧忍聽。僧今與(某甲)看",
    "X41n0730_010:0462c12": "病比丘。白如是。",
    "X41n0730_010:0462c13": "[0462c13] 大德僧聽。(某甲)比丘命過。所有三衣&#x9262;坐具(針筒盛衣貯器)。",
    "X41n0730_010:0462c14": "此現前僧應分。僧今與(某甲)看病比丘。誰諸長老。忍",
    "X41n0730_010:0462c15": "僧與(某甲)看病比丘三衣&#x9262;(坐具針筒盛衣貯器)者默然。誰不",
    "X41n0730_010:0462c16": "忍者說。僧已忍與(某甲)看病比丘衣物竟。僧忍默然",
    "X41n0730_010:0462c17": "故。是事如是持。",
    "X41n0730_010:0462c18": "[0462c18] 律本具明有德合賞。若無德者理非僥倖。必知事",
    "X41n0730_010:0462c19": "勞無有法益者。可入輕物作法。然後和僧准論。隨",
    "X41n0730_010:0462c20": "功賞贈。",
    "X41n0730_010:0462c21": "[0462c21] 釋 此一羯磨賞德為人故作。是屬公也。",
    "X41n0730_010:0462c22": "[0462c22] 非 一人非。謂看病乏德。集眾少和等。[0462c22] 二法非。",
    "X41n0730_010:0462c23": "謂持秉失儀。文詞違律等。[0462c23] 三事非。謂衣錯好惡",
    "X41n0730_010:0462c24": "有持與長等。[0462c24] 後四非相准前。",
    "X41n0730_010:0463a01": "[0463a01] ○九分輕物法",
    "X41n0730_010:0463a02": "[0463a02] 毗尼母云。五人共住。一人死。不得作展轉分。律中",
    "X41n0730_010:0463a03": "出法。少不具足。今准非時僧得施羯磨。具有展轉",
    "X41n0730_010:0463a04": "之言。則五人已上須用此法。律文當差一人令分",
    "X41n0730_010:0463a05": "白二羯磨。如是與之。有人存三番作法。此思文未",
    "X41n0730_010:0463a06": "了。亦有存二番法者。今准羯磨文中。具含付分二",
    "X41n0730_010:0463a07": "法。餘無故不出。准律羯磨云。",
    "X41n0730_010:0463a08": "[0463a08] 釋 先引母論為證人法。次例展轉。故引非時僧",
    "X41n0730_010:0463a09": "得施也。展轉。即下文中牒云。僧今持是衣物。與比",
    "X41n0730_010:0463a10": "丘某甲。某甲當還與僧。若用此法。必須五人已上。",
    "X41n0730_010:0463a11": "方不墮非。以成辦事。據本律。當差一人令分白二",
    "X41n0730_010:0463a12": "羯磨。有人存三翻羯磨。亦有存二翻羯磨。復闕展",
    "X41n0730_010:0463a13": "轉之言者。此由不善思文未了作持。今准羯磨文",
    "X41n0730_010:0463a14": "中。具含付分二法。餘二所存。制無可據。故不出。准",
    "X41n0730_010:0463a15": "正羯磨云。",
    "X41n0730_010:0463a16": "[0463a16] 大德僧聽。(某甲)比丘命過。所有衣物。現前僧應分。若",
    "X41n0730_010:0463a17": "僧時到僧忍聽。僧今持是衣物。與比丘(某甲某甲)當",
    "X41n0730_010:0463a18": "還與僧。白如是。",
    "X41n0730_010:0463a19": "[0463a19] 大德僧聽。(某甲)比丘命過。所有衣物。現前僧應分。僧",
    "X41n0730_010:0463a20": "今持是衣物。與比丘(某甲某甲)當還與僧。誰諸長老。",
    "X41n0730_010:0463a21": "忍(某甲)比丘命過。所有諸衣物。現前僧應分。僧今持",
    "X41n0730_010:0463a22": "與比丘(某甲某甲)當還與僧者默然。誰不忍者說。僧",
    "X41n0730_010:0463a23": "已忍持此衣物。與比丘(某甲某甲)當還與僧竟。僧忍",
    "X41n0730_010:0463a24": "默然故。是事如是持。",
    "X41n0730_010:0463b01": "[0463b01] 作此法已。隨人多少。取其衣物。依數與之。不宜別",
    "X41n0730_010:0463b02": "施更招漏染。非佛制故。",
    "X41n0730_010:0463b03": "[0463b03] 釋 不宜別施。更招漏染者。謂將僧物為己有。以",
    "X41n0730_010:0463b04": "公分作私情。既非眾和。必招漏落三途之苦。逾制",
    "X41n0730_010:0463b05": "&#x8F19;行。更犯汙染無作之愆。",
    "X41n0730_010:0463b06": "[0463b06] 五分云。若不遍者。和僧與一無衣比丘。",
    "X41n0730_010:0463b07": "[0463b07] 釋 此謂無知識比丘終後。眾多物少開聽。雖云",
    "X41n0730_010:0463b08": "與一無衣比丘。亦須眾僧和合量度。不容逐情紊",
    "X41n0730_010:0463b09": "制也。",
    "X41n0730_010:0463b10": "[0463b10] 善見云。若一衣極好。不須割破。眾&#x7ADD;有者。從上行",
    "X41n0730_010:0463b11": "之。須者直付之。",
    "X41n0730_010:0463b12": "[0463b12] 釋 極好衣者。乃貴價上衣。其所分物。以好惡相",
    "X41n0730_010:0463b13": "參。均之無偏。今謂眾人既皆有分。若餘貴價之衣。",
    "X41n0730_010:0463b14": "此則不須割散。聽從僧中四上座次第行。若用者",
    "X41n0730_010:0463b15": "應直付之。准義有二。一護惜檀施而不廢。次彰無",
    "X41n0730_010:0463b16": "貪。好以敬尊。&#x8462;心非物。驗知足莫曉。境不隨遷。乃",
    "X41n0730_010:0463b17": "名持戒。[0463b17] 此一羯磨差人分物為事故作。是屬公",
    "X41n0730_010:0463b18": "也。",
    "X41n0730_010:0463b19": "[0463b19] 非 一人非。謂分物者心存憎愛。集眾中有遮不",
    "X41n0730_010:0463b20": "遣等。[0463b20] 二法非。謂不言展轉。錯失文句等。[0463b20] 三事",
    "X41n0730_010:0463b21": "非。謂以重作輕等。[0463b21] 後四准知。",
    "X41n0730_010:0463b22": "[0463b22] △四人分法",
    "X41n0730_010:0463b23": "[0463b23] 毗尼母云。若但四人。應作直分羯磨。其賞看病物。",
    "X41n0730_010:0463b24": "義唯三人口和。以衣付言。",
    "X41n0730_010:0463c01": "[0463c01] 釋 四人即滿僧數。應作前方便。不得受欲問答。",
    "X41n0730_010:0463c02": "如上直分羯磨者。謂無展轉之語。四人中一人看",
    "X41n0730_010:0463c03": "病。其賞物法。准義三人唯聽口和。以衣付彼言。",
    "X41n0730_010:0463c04": "[0463c04] 諸大德憶念。今持亡比丘(某甲)衣&#x9262;(坐具等隨有言之)。與(某",
    "X41n0730_010:0463c05": "甲)看比丘(三說)。",
    "X41n0730_010:0463c06": "[0463c06] 自餘輕物。應准作直分羯磨。",
    "X41n0730_010:0463c07": "[0463c07] 大德僧聽。若僧時到僧忍聽。(某甲)比丘命過。所有衣",
    "X41n0730_010:0463c08": "物。現前僧應分。白如是。",
    "X41n0730_010:0463c09": "[0463c09] 大德僧聽。比丘(某甲)命過。所有衣物。現前僧應分。誰",
    "X41n0730_010:0463c10": "諸長老。忍僧今分是衣物者默然。誰不忍者說。僧已",
    "X41n0730_010:0463c11": "忍分是衣物竟。僧忍默然故。是事如是持。",
    "X41n0730_010:0463c12": "[0463c12] 若捨衣。若分衣。若客來&#x7ADD;准上。",
    "X41n0730_010:0463c13": "[0463c13] 釋 此羯磨為事。屬公同上。",
    "X41n0730_010:0463c14": "[0463c14] 非 一人非。謂不來說欲等。[0463c14] 二法非。謂秉白展",
    "X41n0730_010:0463c15": "轉等。[0463c15] 三事非。謂物不相參等。[0463c15] 後四壞相。准常",
    "X41n0730_010:0463c16": "配取。",
    "X41n0730_010:0463c17": "[0463c17] △眾多人分法",
    "X41n0730_010:0463c18": "[0463c18] 毗尼母云。四人共住。一人死。應展轉分。捨衣已。賞",
    "X41n0730_010:0463c19": "勞法。任二人口和付言。",
    "X41n0730_010:0463c20": "[0463c20] 大德憶念。我等持是亡(某甲)比丘衣&#x9262;(坐具針筒盛衣貯器)。與",
    "X41n0730_010:0463c21": "(某甲)看病比丘。",
    "X41n0730_010:0463c22": "[0463c22] 三說已。其輕物者。准本律云。應彼此三語受共分。",
    "X41n0730_010:0463c23": "應言。",
    "X41n0730_010:0463c24": "[0463c24] 二大德聽。此亡比丘(某甲)衣物。應屬我等(三說)。",
    "X41n0730_010:0464a01": "[0464a01] 餘人亦爾。有二人。亦須准上。其賞勞直付三語。雖",
    "X41n0730_010:0464a02": "了分物未入手。客來須一與分。",
    "X41n0730_010:0464a03": "[0464a03] 釋 若物入手。已屬主故。是現前僧物。客來不與。",
    "X41n0730_010:0464a04": "若未入手。無屬主故。是十方僧物。客來有分。罪福",
    "X41n0730_010:0464a05": "因果。善須稱量。[0464a05] 此一眾法對首法。為事屬公。顯",
    "X41n0730_010:0464a06": "非並准上。",
    "X41n0730_010:0464a07": "[0464a07] △一人心念法",
    "X41n0730_010:0464a08": "[0464a08] 毗尼母云。一相應法者。二人共住。一人死在者。取",
    "X41n0730_010:0464a09": "衣口言。",
    "X41n0730_010:0464a10": "[0464a10] 此(某甲)亡比丘物應屬我。",
    "X41n0730_010:0464a11": "[0464a11] 作此三說已。手執物故。後來不得。",
    "X41n0730_010:0464a12": "[0464a12] ○十得受衣法",
    "X41n0730_010:0464a13": "[0464a13] 僧祇云。若為病人。求醫藥衣食。及為塔事僧事。雖",
    "X41n0730_010:0464a14": "當時不在。並應與分。",
    "X41n0730_010:0464a15": "[0464a15] 釋 前十誦已明為病者出外乞食衣藥。應留還",
    "X41n0730_010:0464a16": "付。此復明者。因續塔僧等事之功。而為援引也。",
    "X41n0730_010:0464a17": "[0464a17] 善見云。若界外比丘入。亦須與分。謂在羯磨時。",
    "X41n0730_010:0464a18": "[0464a18] 釋 此意上明而重出者。俾知彼此制同無擬疑",
    "X41n0730_010:0464a19": "也。",
    "X41n0730_010:0464a20": "[0464a20] 律中有比丘。無想別眾。不成分衣。又現前施中。得",
    "X41n0730_010:0464a21": "與沙彌淨人。分等或半。如前分別。",
    "X41n0730_010:0464a22": "[0464a22] 釋 有比丘無想別眾不成分衣者。准律有六句。",
    "X41n0730_010:0464a23": "此乃略引第三句也。一謂有住處有比丘有比丘",
    "X41n0730_010:0464a24": "想別部分衣。佛言。不成分。得突吉羅罪。二謂有住",
    "X41n0730_010:0464b01": "處有比丘有比丘疑別部分衣。不成分。得罪同上。",
    "X41n0730_010:0464b02": "三謂有住處有比丘作無比丘想。不成分。無罪。四",
    "X41n0730_010:0464b03": "謂有住處無比丘有比丘想別部分衣。成分。得突",
    "X41n0730_010:0464b04": "吉羅罪。五有住處無比丘疑有比丘別部分衣。成",
    "X41n0730_010:0464b05": "分。得罪如上。六謂有住處無比丘無比丘想。成分",
    "X41n0730_010:0464b06": "不犯。又現前施中等者。以此例彼。沙彌淨人與分",
    "X41n0730_010:0464b07": "可知也。",
    "X41n0730_010:0464b08": "[0464b08] 十誦云。比丘有衣&#x9262;寄尼者。若死。比丘索取。先見",
    "X41n0730_010:0464b09": "者分之。",
    "X41n0730_010:0464b10": "[0464b10] 釋 前十種分法中。已引十誦。寄人不寄處者。是",
    "X41n0730_010:0464b11": "比丘寄比丘處。不須取之。即彼處僧分也。此乃寄",
    "X41n0730_010:0464b12": "於尼處者。尼是亞眾。不合得大僧衣&#x9262;。故制索取。",
    "X41n0730_010:0464b13": "還本界分之。縱非共住者。若先見索取。亦當赴集。",
    "X41n0730_010:0464b14": "同眾分分故。",
    "X41n0730_010:0464b15": "[0464b15] 若在白衣家死。輕物隨五眾現前分。重物任意遠",
    "X41n0730_010:0464b16": "近有僧法寺付之。",
    "X41n0730_010:0464b17": "[0464b17] 釋 隨五眾現前分者。此就死期而言。於五眾中。",
    "X41n0730_010:0464b18": "不論次第。但先來者。現前分之。有僧法寺付之者。",
    "X41n0730_010:0464b19": "揀非無界伽藍及二三人止處。謂有作法界。能秉",
    "X41n0730_010:0464b20": "羯磨。行僧事之處。將亡者所遺重物付彼。以作僧",
    "X41n0730_010:0464b21": "祇常住物也。",
    "X41n0730_010:0464b22": "[0464b22] 若無五眾者。律令信樂檀越應守掌。若無五眾來",
    "X41n0730_010:0464b23": "者。應送與近處僧伽藍僧。餘如鈔中也。",
    "X41n0730_010:0464b24": "[0464b24] 釋 此引本律合十誦。以明輕物也。檀越而云信",
    "X41n0730_010:0464c01": "樂者。信則因果分明。不昧彼此。樂則供養三寶。不",
    "X41n0730_010:0464c02": "惜己財。如是之人乃可守掌亡物。以待五眾臨分。",
    "X41n0730_010:0464c03": "若數期&#x7ADD;無來者。應送鄰近僧寺。如法分之。餘如",
    "X41n0730_010:0464c04": "鈔中者。此句示知分物是非。於鈔明也。審夫捨家",
    "X41n0730_010:0464c05": "趨家。捐世好如洟唾。視榮富若弊屣。厭愛欲之境。",
    "X41n0730_010:0464c06": "心不隨逐。滌習染之氣。道恒佩懷。累行勤修。以報",
    "X41n0730_010:0464c07": "四恩。聚德厚深。乃可二利。唯貴道重。何患身貧。設",
    "X41n0730_010:0464c08": "爾因緣卒湊。見檀供似箭攢。思酬施猶負石。隨獲",
    "X41n0730_010:0464c09": "隨淨。付之兩田。非貪非畜。僅資四大。若果德隆而",
    "X41n0730_010:0464c10": "無餘長。則芳名千古。見聞仰範。此可謂僧寶也。今",
    "X41n0730_010:0464c11": "時行業不充。染習未褫。謀攀交往。過畜無厭。唯勸",
    "X41n0730_010:0464c12": "俗捨以破慳。自不樂行於檀度。眼光落地。不思何",
    "X41n0730_010:0464c13": "是。我有儘囊托出。方顯癡迷&#x608B;藏。若在僧寺亡者。",
    "X41n0730_010:0464c14": "得依僧法均給。若在俗舍死者。准制五眾&#x7ADD;分。如",
    "X41n0730_010:0464c15": "是豈特亡沾生濟。幸爾逍遙。抑且施福益增。令獲",
    "X41n0730_010:0464c16": "廣博。倘或病篤昏昧。物被私匿。又若分處非法。竊",
    "X41n0730_010:0464c17": "為己有。此則因貪自墜。緣盜牽人。俱入泥犁。報感",
    "X41n0730_010:0464c18": "極苦。夫物是毒。佛口親言。毒傷慧命。教每頻說。故",
    "X41n0730_010:0464c19": "知出家為僧。勿以自毒毒他。共傷慧命。致喪戒身",
    "X41n0730_010:0464c20": "也。毗尼母云。若有比丘用僧祇物。以自資命。此亦",
    "X41n0730_010:0464c21": "是賊。是故一切屬四方僧物。不應獨用。然鈔中興",
    "X41n0730_010:0464c22": "廢。大約是非。義亦若斯。今且略釋一班。以補鈔之",
    "X41n0730_010:0464c23": "云爾。[0464c23] 第八諸衣分法篇竟。",
    "X41n0730_010:0464c24": "毗尼作持續釋卷十",
    "X41n0730_010:0465a01": "音義",
    "X41n0730_010:0465a02": "屬[0465a02] 音孰。附也類也。",
    "X41n0730_010:0465a03": "囂[0465a03] 音鴞。喧也。交易市合則囂。市散則墟。墟音區。",
    "X41n0730_010:0465a04": "故城也。",
    "X41n0730_010:0465a05": "頻[0465a05] 音貧。數數也。",
    "X41n0730_010:0465a06": "憒[0465a06] 音膾。心亂也。",
    "X41n0730_010:0465a07": "遷[0465a07] 音千。徙也。移也。",
    "X41n0730_010:0465a08": "彫[0465a08] 音彫。零落也。",
    "X41n0730_010:0465a09": "蓊&#x9B31;[0465a09] 上音翁。下蘊入聲。草木茂盛貌。",
    "X41n0730_010:0465a10": "軼[0465a10] 音鐵。車相出也。",
    "X41n0730_010:0465a11": "湋[0465a11] 音為。水回日湋。",
    "X41n0730_010:0465a12": "殯[0465a12] 音鬢。殯殮也。",
    "X41n0730_010:0465a13": "擗[0465a13] 同擘。開也。",
    "X41n0730_010:0465a14": "靡[0465a14] 音米。無也。",
    "X41n0730_010:0465a15": "遯[0465a15] 豚上聲。隱也。",
    "X41n0730_010:0465a16": "綺[0465a16] 音起。謂繪如細綾也。",
    "X41n0730_010:0465a17": "幮[0465a17] 音除。&#x7240;帳也。",
    "X41n0730_010:0465a18": "鐲鏍[0465a18] 上音孰。下音羅。溫器也。",
    "X41n0730_010:0465a19": "桎[0465a19] 音質。",
    "X41n0730_010:0465a20": "弊[0465a20] 音備。敗也。惡也。",
    "X41n0730_010:0465a21": "[打-丁+冒][0465a21] 音&#x5190;。手扶也。",
    "X41n0730_010:0465a22": "揗[0465a22] 音旬。手相安慰也。",
    "X41n0730_010:0465a23": "岐黃[0465a23] 岐謂岐伯。黃謂黃帝。其醫之始。黃問而岐",
    "X41n0730_010:0465a24": "答也。",
    "X41n0730_010:0465b01": "癐[0465b01] 音膾。病甚也。",
    "X41n0730_010:0465b02": "偶[0465b02] 音藕。適然也。",
    "X41n0730_010:0465b03": "八福田[0465b03] 佛聖人僧此三為敬福田。和尚阿闍黎",
    "X41n0730_010:0465b04": "父母此四為恩福田。救濟病人為病福田。亦名悲",
    "X41n0730_010:0465b05": "福田。[0465b05] 一佛田者。謂覺道具圓。位登極果。世出世",
    "X41n0730_010:0465b06": "間最勝無比。人能恭敬供養。豈但獲一切福。亦能",
    "X41n0730_010:0465b07": "滅一切罪。故名佛福田。[0465b07] 二聖人田。謂菩薩緣覺",
    "X41n0730_010:0465b08": "聲聞出離三界。證悟聖道。具足無量功德。智慧人",
    "X41n0730_010:0465b09": "能恭敬供養。即獲勝福。故名聖人田。[0465b09] 三僧福田。",
    "X41n0730_010:0465b10": "僧者和合。眾謂處眾。和同敬順無諍。是佛弟子人",
    "X41n0730_010:0465b11": "能恭敬供養。即獲福利。故名僧福田。[0465b11] 四和尚福",
    "X41n0730_010:0465b12": "田。謂出家者因師教誨之力。生長法身。其恩實重。",
    "X41n0730_010:0465b13": "人能供養恭敬。即獲福利。故名和尚福田。[0465b13] 五闍",
    "X41n0730_010:0465b14": "黎田。謂此師能糾正弟子之行。即教授得戒等師",
    "X41n0730_010:0465b15": "也。因依此戒。得生禪定智慧。其恩實重。人能供養",
    "X41n0730_010:0465b16": "恭敬。即獲福利。故名闍黎福田。[0465b16] 六父田。父為資",
    "X41n0730_010:0465b17": "形之始。有生成之德。自孩提以至於長。教誡育養。",
    "X41n0730_010:0465b18": "其恩罔極。為人子者。故當竭力奉養。豈有求福之",
    "X41n0730_010:0465b19": "念。設若心之至孝之純。則自然獲福。故名父福田。",
    "X41n0730_010:0465b20": "[0465b20] 七母福田。謂母始自懷孕分娩。以至乳哺鞠育。",
    "X41n0730_010:0465b21": "護持長養。愍念劬勞。其恩罔極。為人子者。固當竭",
    "X41n0730_010:0465b22": "力奉養。豈有求福之念。設若心之至孝之純。則亦",
    "X41n0730_010:0465b23": "自然獲福。故名母福田。[0465b23] 八病田。謂見人有病。即",
    "X41n0730_010:0465b24": "當念其苦楚。用心救療。給與湯藥。則能獲福。故名",
    "X41n0730_010:0465c01": "病福田。",
    "X41n0730_010:0465c02": "痼[0465c02] 音故。久病也。",
    "X41n0730_010:0465c03": "延[0465c03] 音沿。長遠也。",
    "X41n0730_010:0465c04": "餌[0465c04] 音耳。謂餈稻餅也。餈之言滋也。餌之言堅潔",
    "X41n0730_010:0465c05": "也。餈音慈。",
    "X41n0730_010:0465c06": "貯[0465c06] 除上聲。積也。盛也。",
    "X41n0730_010:0465c07": "投木桃[0465c07] 詩云。投我以木桃。報之以瓊瑤。",
    "X41n0730_010:0465c08": "邀[0465c08] 音腰。招人也。",
    "X41n0730_010:0465c09": "慨歟[0465c09] 上開去聲。懷激也。下音于。歎辭也。",
    "X41n0730_010:0465c10": "貞[0465c10] 音征。正而固也。又治潔也。",
    "X41n0730_010:0465c11": "僥倖[0465c11] 上音驕。下音幸。優者有不遇。劣者有僥倖。",
    "X41n0730_010:0465c12": "謂不當得而得也。",
    "X41n0730_010:0465c13": "充[0465c13] 音&#x51B2;。備也。實也。"
}