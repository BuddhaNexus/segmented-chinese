{
    "X63n1255_001:0737b05": "No. 1255",
    "X63n1255_001:0737b06": "禪家龜鑑",
    "X63n1255_001:0737b08": "曹谿 退隱 述",
    "X63n1255_001:0737b09": "[0737b09] 有一物於此。從本以來昭昭靈靈。不曾生不曾滅。名",
    "X63n1255_001:0737b10": "不得狀不得。",
    "X63n1255_001:0737b11": "[0737b11] 一物者何物。古人頌云。古佛未生前。凝然一相圓。",
    "X63n1255_001:0737b12": "釋迦猶未會。迦葉豈能傳。此一物之所以不曾生",
    "X63n1255_001:0737b13": "不曾滅。名不得狀不得也。六祖告眾云。吾有一物",
    "X63n1255_001:0737b14": "無名無字。諸人還識否。神會禪師即出曰。諸佛之",
    "X63n1255_001:0737b15": "本源。神會之佛性。此所以為六祖之孽子也。懷讓",
    "X63n1255_001:0737b16": "禪師自嵩山來。六祖問曰。什麼物。伊麼來。師罔措。",
    "X63n1255_001:0737b17": "至八年方自肯曰。說似一物即不中。此所以為六",
    "X63n1255_001:0737b18": "祖之嫡子也。 三教聖人從此句出。誰是舉者。惜",
    "X63n1255_001:0737b19": "取眉毛。",
    "X63n1255_001:0737b20": "[0737b20] 佛祖出世。無風起浪。",
    "X63n1255_001:0737b21": "[0737b21] 佛祖者世尊．迦葉也。出世者大悲為體度眾生也。",
    "X63n1255_001:0737b22": "然以一物觀之。則人人面目本來圓成。豈假他人",
    "X63n1255_001:0737b23": "添脂著粉也。此出世之所以起波浪也。&#x8657;空藏經",
    "X63n1255_001:0737b24": "云。文字是魔業。名相是魔業。至於佛語亦是魔業。",
    "X63n1255_001:0737c01": "是此意也。此直舉本分。佛祖無功能。 乾坤失色。",
    "X63n1255_001:0737c02": "日月無光。",
    "X63n1255_001:0737c03": "[0737c03] 然法有多義。人有多機。不妨施設。",
    "X63n1255_001:0737c04": "[0737c04] 法者一物也。人者眾生也。法有不變隨緣之義。人",
    "X63n1255_001:0737c05": "有頓悟漸修之機。故不妨文字語言之施設也。此",
    "X63n1255_001:0737c06": "所謂官不容針私通車馬者也。眾生雖曰圓成。生",
    "X63n1255_001:0737c07": "無慧目甘受輪轉。故若非出世之金鎞。誰刮無明",
    "X63n1255_001:0737c08": "之厚膜也。至於越苦海而登樂岸者。皆由大悲之",
    "X63n1255_001:0737c09": "恩也。然則恒沙身命難報萬一也。此廣舉新熏感",
    "X63n1255_001:0737c10": "佛祖深恩。 王登寶殿。野老謳歌。",
    "X63n1255_001:0737c11": "[0737c11] 強立種種名字。或心或佛或眾生。不可守名而生解。",
    "X63n1255_001:0737c12": "當&#x8EB0;便是。動念即乖。",
    "X63n1255_001:0737c13": "[0737c13] 一物上強立三名字者。教之不得已也。不可守名",
    "X63n1255_001:0737c14": "生解者。亦禪之不得已也。一&#x64E1;一搦旋立旋破。皆",
    "X63n1255_001:0737c15": "法王法令之自在者也。此結上起下。論佛祖事&#x8EB0;",
    "X63n1255_001:0737c16": "各別。 久旱逢佳雨。他鄉見故人。",
    "X63n1255_001:0737c17": "[0737c17] 世尊三處傳心者為禪旨。一代所說者為教門。故曰",
    "X63n1255_001:0737c18": "禪是佛心。教是佛語。",
    "X63n1255_001:0737c19": "[0737c19] 三處者。多子塔前分半座一也。靈山會上舉拈花",
    "X63n1255_001:0737c20": "二也。雙樹下槨示雙趺三也。所謂迦葉別傳禪燈",
    "X63n1255_001:0737c21": "者此也。一代者四十九年間所說五教也。人天教",
    "X63n1255_001:0737c22": "一也。小乘教二也。大乘教三也。頓教四也。圓教五",
    "X63n1255_001:0737c23": "也。所謂阿難流通教海者此也。然則禪教之源者",
    "X63n1255_001:0737c24": "世尊也。禪教之派者迦葉．阿難也。以無言至於無",
    "X63n1255_001:0738a01": "言者禪也。以有言至於無言者教也。乃至心是禪",
    "X63n1255_001:0738a02": "法也。語是教法也。則法雖一味。見解則天地懸隔。",
    "X63n1255_001:0738a03": "此辨禪教二途。 不得放過。艸裏橫身。",
    "X63n1255_001:0738a04": "[0738a04] 是故若人失之於口。則拈花微笑皆是教&#x8FF9;。得之於",
    "X63n1255_001:0738a05": "心。則世間&#x9E81;言細語皆是教外別傳禪旨。",
    "X63n1255_001:0738a06": "[0738a06] 法無名故言不及也。法無相故心不及也。擬之於",
    "X63n1255_001:0738a07": "口者失本心王也。失本心王則世尊拈花迦葉微",
    "X63n1255_001:0738a08": "笑盡落陳言。終是無物也。得之於心者非但衒談",
    "X63n1255_001:0738a09": "善說法要。至於鷰語深談實相也。是故寶積禪師",
    "X63n1255_001:0738a10": "聞哭聲踊悅身心。寶壽禪師見諍拳開豁面目者",
    "X63n1255_001:0738a11": "以此也。此明禪教深淺。 明珠在手。弄去弄來。",
    "X63n1255_001:0738a12": "[0738a12] 吾有一言。絕慮忘緣。兀然無事坐。春來草自青。",
    "X63n1255_001:0738a13": "[0738a13] 絕慮忘緣者得之於心也。所謂閒道人也。於戲其",
    "X63n1255_001:0738a14": "為人也。本來無緣本來無事。飢來即食困來即眠。",
    "X63n1255_001:0738a15": "綠水青山任意逍遙。漁村酒肆自在安眠。年代甲",
    "X63n1255_001:0738a16": "子總不知。春來依舊艸自青。此別欲一念回光者。",
    "X63n1255_001:0738a17": " 將謂無人。賴有一箇。",
    "X63n1255_001:0738a18": "[0738a18] 教門惟傳一心法。禪門惟傳見性法。",
    "X63n1255_001:0738a19": "[0738a19] 心如鏡之體。性如鏡之光。性自清淨。即時割然還",
    "X63n1255_001:0738a20": "得本心。此秘重得意一念。 重重山與水。清白舊",
    "X63n1255_001:0738a21": "家風。",
    "X63n1255_001:0738a22": "[0738a22] 評曰。心有二種。一本源心。二無明取相心也。性",
    "X63n1255_001:0738a23": "有二種。一本法性。二性相相對性也。故禪教者",
    "X63n1255_001:0738a24": "同迷守名生解。或以淺為深。或以深為淺。遂為",
    "X63n1255_001:0738b01": "觀行大病。故於此辨之。",
    "X63n1255_001:0738b02": "[0738b02] 然諸佛說經。先分別諸法。後說畢竟空。祖師示句。&#x8FF9;",
    "X63n1255_001:0738b03": "絕於意地。理顯於心源。",
    "X63n1255_001:0738b04": "[0738b04] 諸佛為萬代依憑。故理須委示。祖師在即時度脫。",
    "X63n1255_001:0738b05": "故意使玄通。&#x8FF9;。祖師言&#x8FF9;也。意。學者意地也。 胡",
    "X63n1255_001:0738b06": "亂指注。臂不外曲。",
    "X63n1255_001:0738b07": "[0738b07] 諸佛說弓。祖師說絃。佛說無礙之法方皈一味。拂此",
    "X63n1255_001:0738b08": "一味之&#x8FF9;。方現祖師所示一心。故云庭前&#x6822;樹子話。",
    "X63n1255_001:0738b09": "龍藏所未有底。",
    "X63n1255_001:0738b10": "[0738b10] 說弓曲也。說絃直也。龍藏龍宮之藏經也。僧問趙",
    "X63n1255_001:0738b11": "州如何是祖師西來意。州答云庭前&#x6822;樹子。此所",
    "X63n1255_001:0738b12": "謂格外禪旨也。 魚行水濁。鳥飛毛落。",
    "X63n1255_001:0738b13": "[0738b13] 故學者先以如實言教委辨不變隨緣二義。是自心",
    "X63n1255_001:0738b14": "之性相。頓悟漸修兩門是自行之始終。然後放下教",
    "X63n1255_001:0738b15": "義。但將自心現前一念參詳禪旨。則必有所得。所謂",
    "X63n1255_001:0738b16": "出身活路。",
    "X63n1255_001:0738b17": "[0738b17] 上根大智不在此限。中下根者不可躐等也。教義",
    "X63n1255_001:0738b18": "者不變隨緣。頓悟漸修有先有後。禪法者一念中",
    "X63n1255_001:0738b19": "不變隨緣。性相體用元是一時。離即離非是即非",
    "X63n1255_001:0738b20": "即。故宗師據法離言直指。一念見性成佛耳。放下",
    "X63n1255_001:0738b21": "教義者以此。 明歷歷時雲藏深谷。深密密處日",
    "X63n1255_001:0738b22": "照晴空。",
    "X63n1255_001:0738b23": "[0738b23] 大抵學者須參活句莫參死句。",
    "X63n1255_001:0738b24": "[0738b24] 活句下薦得堪與佛祖為師。死句下薦得自救不",
    "X63n1255_001:0738c01": "了。此下特舉活句使自悟入。 要見臨濟。須是鐵",
    "X63n1255_001:0738c02": "漢。",
    "X63n1255_001:0738c03": "[0738c03] 評曰。話頭有句意二門。參句者徑截門活句也。",
    "X63n1255_001:0738c04": "沒心路沒語路無摸[打-丁+索]故也。參意者圓頓門死",
    "X63n1255_001:0738c05": "句也。有理路有語路有聞解思相故也。",
    "X63n1255_001:0738c06": "[0738c06] 凡本參公案上切心做工夫。如雞抱卵。如&#x732B;捕鼠。如",
    "X63n1255_001:0738c07": "飢思食。如渴思水。如兒憶母。必有透徹之期。",
    "X63n1255_001:0738c08": "[0738c08] 祖師公案有一千七百則。如狗子無佛性。庭前&#x6822;",
    "X63n1255_001:0738c09": "樹子。麻三斤。乾屎橛之流也。&#x9DC4;之抱卵。暖氣相續",
    "X63n1255_001:0738c10": "也。&#x732B;之捕鼠。心眼不動也。至於飢思食渴思水兒",
    "X63n1255_001:0738c11": "憶母。皆出於真心。非做作底心。故云切也。參禪無",
    "X63n1255_001:0738c12": "此切心。能透徹者無有是處。",
    "X63n1255_001:0738c13": "[0738c13] 參禪須具三要。一有大信根。二有大憤志。三有大疑",
    "X63n1255_001:0738c14": "情。苟闕其一。如折足之鼎。終成廢器。",
    "X63n1255_001:0738c15": "[0738c15] 佛云。成佛者信為根本。永嘉云。修道者先須立志。",
    "X63n1255_001:0738c16": "蒙山云。參禪者不疑言句是為大病。又云。大疑之",
    "X63n1255_001:0738c17": "下必有大悟。",
    "X63n1255_001:0738c18": "[0738c18] 日用應緣處只舉狗子無佛性話。舉來舉去疑來疑",
    "X63n1255_001:0738c19": "去。覺得沒理路沒義路沒滋味心頭熱悶時。便是當",
    "X63n1255_001:0738c20": "人放身命處。亦是成佛作祖底基本也。",
    "X63n1255_001:0738c21": "[0738c21] 僧問趙州。狗子還有佛性也無。州云無。此一字子",
    "X63n1255_001:0738c22": "宗門之一關。亦是摧許多惡知惡覺底器仗。亦是",
    "X63n1255_001:0738c23": "諸佛面目。亦是諸祖骨髓也。須透得此關。然後佛",
    "X63n1255_001:0738c24": "祖可期也。古人頌云。趙州露刃&#x5292;。寒霜光燄燄。擬",
    "X63n1255_001:0739a01": "議問如何。分身作兩段。",
    "X63n1255_001:0739a02": "[0739a02] 話頭不得舉起處承當。不得思量卜度。又不得將迷",
    "X63n1255_001:0739a03": "待悟就不可思量處思量。心無所之。如老鼠入牛角",
    "X63n1255_001:0739a04": "便見倒斷也。又尋常計較安排底是識情。隨生死遷",
    "X63n1255_001:0739a05": "流底是識情。怕怖慞惶底是識情。今人不知是病。只",
    "X63n1255_001:0739a06": "管在裏許頭出頭沒。",
    "X63n1255_001:0739a07": "[0739a07] 話頭有十種病。曰意根下卜度。曰揚眉瞬目處&#x6305;",
    "X63n1255_001:0739a08": "根。曰語路上作活計。曰文字中引證。曰舉起處承",
    "X63n1255_001:0739a09": "當。曰颺在無事匣裏。曰作有無會。曰作真無會。曰",
    "X63n1255_001:0739a10": "作道理會。曰將迷待悟也。離此十種病者。但舉話",
    "X63n1255_001:0739a11": "時略抖擻精神。只疑是箇甚麼。",
    "X63n1255_001:0739a12": "[0739a12] 此事如蚊子上鐵牛。更不問如何若何。下嘴不得處",
    "X63n1255_001:0739a13": "棄命。一攢和身透入。",
    "X63n1255_001:0739a14": "[0739a14] 重結上意。使參活句者不得退屈。古云。參禪須透",
    "X63n1255_001:0739a15": "祖師關。玅悟要窮心路絕。",
    "X63n1255_001:0739a16": "[0739a16] 工夫如調絃之法。緊緩得其中。勤則近執著。忘則落",
    "X63n1255_001:0739a17": "無明。惶惶歷歷。密密綿綿。",
    "X63n1255_001:0739a18": "[0739a18] 彈琴者曰。緩急得中。然後清音普矣。工夫亦如此。",
    "X63n1255_001:0739a19": "急則動血囊。忘則入鬼窟。不徐不疾玅在其中。",
    "X63n1255_001:0739a20": "[0739a20] 工夫到行不知行坐不知坐。當此之時。八萬四千魔",
    "X63n1255_001:0739a21": "軍在六根門頭伺候隨心生設。心若不起爭如之何。",
    "X63n1255_001:0739a22": "[0739a22] 魔者樂生死之鬼名也。八萬四千魔軍者乃眾生",
    "X63n1255_001:0739a23": "八萬四千煩惱也。魔本無種。修行失念者遂派其",
    "X63n1255_001:0739a24": "源也。眾生順其境故順之。道人逆其境故逆之。故",
    "X63n1255_001:0739b01": "云道高魔盛也。禪定中或見孝子而斫股。或見&#x732A;",
    "X63n1255_001:0739b02": "子而把鼻者。亦自心起見感此外魔也。心若不起。",
    "X63n1255_001:0739b03": "則種種伎倆翻為割水吹光也。古云。壁隙風動。心",
    "X63n1255_001:0739b04": "隙魔侵。",
    "X63n1255_001:0739b05": "[0739b05] 起心是天魔。不起心是陰魔。或起或不起是煩惱魔。",
    "X63n1255_001:0739b06": "然我正法中本無如是事。",
    "X63n1255_001:0739b07": "[0739b07] 大抵忘機是佛道。分別是魔境。然魔境夢事何勞",
    "X63n1255_001:0739b08": "辨詰。",
    "X63n1255_001:0739b09": "[0739b09] 工夫若打成一片。則縱今生透不得。眼光落地之時。",
    "X63n1255_001:0739b10": "不為惡業所率。",
    "X63n1255_001:0739b11": "[0739b11] 業者無明也。禪者般若也。明闇不相敵。理固然也。",
    "X63n1255_001:0739b12": "[0739b12] 大抵參禪者還知四恩深厚麼。還知四大醜身念念",
    "X63n1255_001:0739b13": "衰朽麼。還知人命在呼吸麼。生來值遇佛祖麼。及聞",
    "X63n1255_001:0739b14": "無上法生希有心麼。不離僧堂守節麼。不與鄰單雜",
    "X63n1255_001:0739b15": "話麼。切忌&#x76B7;扇是非麼。話頭十二時中明明不昧麼。",
    "X63n1255_001:0739b16": "對人接話時無間斷麼。見聞覺知時打成一片麼。返",
    "X63n1255_001:0739b17": "觀自己捉敗佛祖麼。今生決定續佛慧命麼。起坐便",
    "X63n1255_001:0739b18": "宜時還思地獄苦麼。此一報身定脫輪迴麼。當八風",
    "X63n1255_001:0739b19": "境心不動麼。此是參禪人日用中點撿底道理。古人",
    "X63n1255_001:0739b20": "云。此身不向今生度。更待何生度此身。",
    "X63n1255_001:0739b21": "[0739b21] 四恩者。父母君師施主恩也。四大醜身者。父之精",
    "X63n1255_001:0739b22": "一滴母之血一滴者水大之濕也。精為骨血為皮",
    "X63n1255_001:0739b23": "者地大之堅也。精血一塊不腐不爛者火大之暖",
    "X63n1255_001:0739b24": "也。鼻孔先成通出入息者風大之動也。阿難曰。欲",
    "X63n1255_001:0739c01": "氣麤濁腥臊交遘此所以醜身也。念念衰朽者頭",
    "X63n1255_001:0739c02": "上光陰剎那不停。面自皺而髮自白。如云今既不",
    "X63n1255_001:0739c03": "如昔。後當不如今。此無常之體也。然無常之鬼以",
    "X63n1255_001:0739c04": "殺為戲。實念念可畏也。呼者出息之火也。吸者入",
    "X63n1255_001:0739c05": "息之風也。人命寄托只在出入息也。八風者。順逆",
    "X63n1255_001:0739c06": "二境也。地獄苦者人間六十劫泥犁一晝夜。鑊湯",
    "X63n1255_001:0739c07": "爐炭&#x5292;樹刀山之苦。口不可形言也。人身難得甚",
    "X63n1255_001:0739c08": "於海中之鍼。境於此愍而警之。",
    "X63n1255_001:0739c09": "[0739c09] 評曰。上來法語如人飲水冷暖自知。&#x8066;明不能",
    "X63n1255_001:0739c10": "敵業。乾慧未免苦輪。各須察念。勿以自謾。",
    "X63n1255_001:0739c11": "[0739c11] 學語之輩。說時似悟對境還迷。所謂言行相違者也。",
    "X63n1255_001:0739c12": "[0739c12] 此結上自謾之意。言行相違。&#x8657;實可辨。",
    "X63n1255_001:0739c13": "[0739c13] 若欲敵生死。須得這一念子爆地一破。方了得生死。",
    "X63n1255_001:0739c14": "[0739c14] 爆打破漆桶聲。以打破漆桶然後生死可敵也。諸",
    "X63n1255_001:0739c15": "佛因地法行者只此而已。",
    "X63n1255_001:0739c16": "[0739c16] 然一念子爆地一破。然後須訪明師決擇正眼。",
    "X63n1255_001:0739c17": "[0739c17] 此事極不容易。須生慚愧始得。道如大海轉入轉",
    "X63n1255_001:0739c18": "深。慎勿得小為足。悟後若不見人。則醍醐上味翻",
    "X63n1255_001:0739c19": "成毒藥。",
    "X63n1255_001:0739c20": "[0739c20] 古德云。只貴子眼正。不貴汝行履處。",
    "X63n1255_001:0739c21": "[0739c21] 昔仰山答溈山問云。涅槃經四十卷總是魔說。此",
    "X63n1255_001:0739c22": "仰山之正眼也。仰山又問行履處。溈山答曰只貴",
    "X63n1255_001:0739c23": "子眼正。云此所以先開正眼而後說行履也。故云",
    "X63n1255_001:0739c24": "若欲修行先須頓悟。",
    "X63n1255_001:0740a01": "[0740a01] 願諸道者深信自心。不自屈不自高。",
    "X63n1255_001:0740a02": "[0740a02] 此心平等本無凡聖。然約人有迷悟凡聖也。因師",
    "X63n1255_001:0740a03": "激發忽悟真我與佛無殊者頓也。此所以不自屈。",
    "X63n1255_001:0740a04": "如云本來無一物也。因悟斷習轉凡成聖者漸也。",
    "X63n1255_001:0740a05": "此所以不自高。如云時時勤拂拭也。屈者教學者",
    "X63n1255_001:0740a06": "病也。高者禪學者病也。教學者不信禪門有悟入",
    "X63n1255_001:0740a07": "之秘訣。深滯權教別執真妄。不修觀行數佗珍寶。",
    "X63n1255_001:0740a08": "故自生退屈也。禪學者不信教門有修斷之正路。",
    "X63n1255_001:0740a09": "染習雖起不生慚愧。果級雖初多有法慢。故發言",
    "X63n1255_001:0740a10": "過高也。是故得意修心者不自屈不自高也。",
    "X63n1255_001:0740a11": "[0740a11] 評曰。不自屈不自高者。略舉初心。因該果海則",
    "X63n1255_001:0740a12": "雖信之一位也。廣舉菩薩。果徹因源則五十五",
    "X63n1255_001:0740a13": "位也。",
    "X63n1255_001:0740a14": "[0740a14] 迷心修道但助無明。",
    "X63n1255_001:0740a15": "[0740a15] 悟若未徹。修豈稱真哉。悟修之義。如膏明相賴目",
    "X63n1255_001:0740a16": "足相資。",
    "X63n1255_001:0740a17": "[0740a17] 修行之要。但盡凡情別無聖解。",
    "X63n1255_001:0740a18": "[0740a18] 病盡藥除。還是本人。",
    "X63n1255_001:0740a19": "[0740a19] 不用捨眾生心。但莫染污自性。求正法是邪。",
    "X63n1255_001:0740a20": "[0740a20] 捨者求者皆是染污也。",
    "X63n1255_001:0740a21": "[0740a21] 斷煩惱名二乘。煩惱不生名大涅槃。",
    "X63n1255_001:0740a22": "[0740a22] 斷者能所也。不生者無能所也。",
    "X63n1255_001:0740a23": "[0740a23] 須&#x8657;懷自照。信一念緣起無生。",
    "X63n1255_001:0740a24": "[0740a24] 此單明性起。",
    "X63n1255_001:0740b01": "[0740b01] 諦觀殺盜婬妄從一心上起。當處便寂。何須更斷。",
    "X63n1255_001:0740b02": "[0740b02] 此雙明性相。",
    "X63n1255_001:0740b03": "[0740b03] 經云。不起一念名為永斷無明。又云念起即覺。",
    "X63n1255_001:0740b04": "[0740b04] 知幻即離不作方便。離幻即覺亦無漸次。",
    "X63n1255_001:0740b05": "[0740b05] 心為幻師也。身為幻城也。世界幻衣也。名相幻食",
    "X63n1255_001:0740b06": "也。至於起心動念言妄言真。無非幻也。又無始幻",
    "X63n1255_001:0740b07": "無明皆從覺心生。幻幻如空花。幻滅名不動。故夢",
    "X63n1255_001:0740b08": "瘡求醫者。寤來無方便。知幻者亦如是。",
    "X63n1255_001:0740b09": "[0740b09] 眾生於無生中妄見生死涅槃。如見空花起滅。",
    "X63n1255_001:0740b10": "[0740b10] 性本無生故無生涅也。空本無花故無起滅也。見",
    "X63n1255_001:0740b11": "生死者如見空花起也。見涅槃者如見空花滅也。",
    "X63n1255_001:0740b12": "然起本無起滅本無滅。於此二見不用窺詰。是故",
    "X63n1255_001:0740b13": "思益經云。諸佛出世非為度眾生。只為度生死涅",
    "X63n1255_001:0740b14": "槃二見耳。",
    "X63n1255_001:0740b15": "[0740b15] 菩薩度眾生入滅度。又實無眾生得滅度。",
    "X63n1255_001:0740b16": "[0740b16] 菩薩只以念念為眾生也。了念體空者度眾生也。",
    "X63n1255_001:0740b17": "念既空寂者實無眾生得滅度也。此上論信解。",
    "X63n1255_001:0740b18": "[0740b18] 理雖頓悟。事非頓除。",
    "X63n1255_001:0740b19": "[0740b19] 文殊達天真。普賢明緣起。解似電光。行同窮子。此",
    "X63n1255_001:0740b20": "下論修證。",
    "X63n1255_001:0740b21": "[0740b21] 帶婬修禪如蒸沙作飯。帶殺修禪如塞耳&#x544C;聲。帶偷",
    "X63n1255_001:0740b22": "修禪如漏&#x5DF5;求滿。帶妄修禪如刻糞為香。縱有多智",
    "X63n1255_001:0740b23": "皆成魔道。",
    "X63n1255_001:0740b24": "[0740b24] 此明修行軌則三無漏學也。小乘稟法為戒。粗治",
    "X63n1255_001:0740c01": "其末。大乘攝心為戒。細絕其本。然則法戒無身犯。",
    "X63n1255_001:0740c02": "心戒無思犯也。婬者斷清淨。殺者斷慈悲。盜者斷",
    "X63n1255_001:0740c03": "福德。妄者斷真實也。能成智慧縱得六神通。如不",
    "X63n1255_001:0740c04": "斷殺盜婬妄。則必落魔道永失菩提正路矣。此四",
    "X63n1255_001:0740c05": "戒百戒之根。故別明之使無思犯也。無憶曰戒。無",
    "X63n1255_001:0740c06": "念曰定。莫妄曰慧。又戒為捉賊。定為縛賊。慧為殺",
    "X63n1255_001:0740c07": "賊。又戒器完固。定水澄清。慧月方現。此三學者實",
    "X63n1255_001:0740c08": "為萬法之源。故特明之使無諸漏也。 靈山會上",
    "X63n1255_001:0740c09": "豈有無行佛。少林門下豈有妄語祖。",
    "X63n1255_001:0740c10": "[0740c10] 無德之人不依佛戒不護三業。放逸懈怠輕慢佗人。",
    "X63n1255_001:0740c11": "輕量是非而為根本。",
    "X63n1255_001:0740c12": "[0740c12] 一破心戒百過俱生。",
    "X63n1255_001:0740c13": "[0740c13] 評曰。如此魔徒。末法熾盛惱亂正法。學者詳之。",
    "X63n1255_001:0740c14": "[0740c14] 若不持戒。尚不得疥癩野干之身。況清淨菩提果可",
    "X63n1255_001:0740c15": "冀乎。",
    "X63n1255_001:0740c16": "[0740c16] 重戒如佛佛常在焉。須草繫鵝珠以為先導。",
    "X63n1255_001:0740c17": "[0740c17] 欲脫生死先斷貪欲及諸愛渴。",
    "X63n1255_001:0740c18": "[0740c18] 愛為輪迴之本。欲為受生之緣。佛云。婬心不除塵",
    "X63n1255_001:0740c19": "不可出。又云。恩愛一縛著率人入罪門。渴者情愛",
    "X63n1255_001:0740c20": "之至切也。",
    "X63n1255_001:0740c21": "[0740c21] 無礙清淨慧。皆因禪定生。",
    "X63n1255_001:0740c22": "[0740c22] 超凡入聖坐脫立亡者皆禪定之力也。故云欲求",
    "X63n1255_001:0740c23": "聖道離此無路。",
    "X63n1255_001:0740c24": "[0740c24] 心在定則能知世間生滅諸相。",
    "X63n1255_001:0741a01": "[0741a01] &#x8657;隙日光纖埃擾擾。清潭水底影像昭昭。",
    "X63n1255_001:0741a02": "[0741a02] 見境心不起名不生。不生名無念。無念名解脫。",
    "X63n1255_001:0741a03": "[0741a03] 戒也定也慧也。舉一具三。不是單相。",
    "X63n1255_001:0741a04": "[0741a04] 修道證滅是亦非真也。心法本寂乃真滅也。故曰諸",
    "X63n1255_001:0741a05": "法從本來。常自寂滅相。",
    "X63n1255_001:0741a06": "[0741a06] 眼不自見。見眼者妄也。故妙首思量。淨名杜默。此",
    "X63n1255_001:0741a07": "下散舉細行。",
    "X63n1255_001:0741a08": "[0741a08] 貧人來乞隨分施與。同體大悲是真布施。",
    "X63n1255_001:0741a09": "[0741a09] 自佗為一曰同體。空手來空手去。吾家活計。",
    "X63n1255_001:0741a10": "[0741a10] 有人來害。當自攝心勿生嗔恨。一念嗔心起。百萬障",
    "X63n1255_001:0741a11": "門開。",
    "X63n1255_001:0741a12": "[0741a12] 煩惱雖無量。嗔慢為甚。涅槃云。塗割兩無心。嗔如",
    "X63n1255_001:0741a13": "冷雲中霹靂起火來。",
    "X63n1255_001:0741a14": "[0741a14] 若無忍行。萬行不成。",
    "X63n1255_001:0741a15": "[0741a15] 行門雖無量。慈忍為根源。忍心如幻夢。辱境若龜",
    "X63n1255_001:0741a16": "毛。",
    "X63n1255_001:0741a17": "[0741a17] 守本真心第一精進。",
    "X63n1255_001:0741a18": "[0741a18] 若起精進心。是妄非精進。故云莫妄想莫妄想。懈",
    "X63n1255_001:0741a19": "怠者常常望後。是自棄人也。",
    "X63n1255_001:0741a20": "[0741a20] 持&#x546A;者。現業易制自行可違。宿業難除必借神力。",
    "X63n1255_001:0741a21": "[0741a21] 摩登得果信不誣矣。故不持神&#x546A;遠離魔事者無",
    "X63n1255_001:0741a22": "有是處。",
    "X63n1255_001:0741a23": "[0741a23] 禮拜者敬也伏也。恭敬真性。屈伏無明。",
    "X63n1255_001:0741a24": "[0741a24] 身口意清淨則佛出世。",
    "X63n1255_001:0741b01": "[0741b01] 念佛者在口曰誦。在心曰念。徒誦失念。於道無益。",
    "X63n1255_001:0741b02": "[0741b02] 阿彌陀佛六字法門。定出輪迴之捷徑也。心則緣",
    "X63n1255_001:0741b03": "佛境界憶持不忘。口則稱佛名號分明不亂。如是",
    "X63n1255_001:0741b04": "心口相應名曰念佛。",
    "X63n1255_001:0741b05": "[0741b05] 評曰。五祖云。守本真心勝念十方諸佛。六祖云。",
    "X63n1255_001:0741b06": "常念佗佛不免生死。守我本心即到彼岸。又云。",
    "X63n1255_001:0741b07": "佛向性中作。莫向身外求。又云。迷人念佛求生。",
    "X63n1255_001:0741b08": "悟人自淨其心。又云。大抵眾生悟心自度。佛不",
    "X63n1255_001:0741b09": "能度眾生(云云)。如上諸德。直指本心別無方便",
    "X63n1255_001:0741b10": "(方將一法便逗諸根)。理實如是。然&#x8FF9;門實有極樂世界。阿",
    "X63n1255_001:0741b11": "彌陀佛有四十八大願。凡念十聲者承此願力",
    "X63n1255_001:0741b12": "往生蓮胎徑脫輪迴。三世諸佛異口同音。十方",
    "X63n1255_001:0741b13": "菩薩同願往生。又況古今往生之人傳記昭昭。",
    "X63n1255_001:0741b14": "願諸行者慎勿錯認。勉之勉之。",
    "X63n1255_001:0741b15": "[0741b15] 梵語阿彌陀。此云無量壽。亦云無量光。十方三",
    "X63n1255_001:0741b16": "世第一佛號也。因名法藏比丘。對世自在王佛",
    "X63n1255_001:0741b17": "發四十八願云。我作佛時。十方無央數世界諸",
    "X63n1255_001:0741b18": "天人民以至蜎飛蝡動之流。念我名十聲者必",
    "X63n1255_001:0741b19": "生我剎中。不得是願。終不成佛(云云)。先聖云。唱",
    "X63n1255_001:0741b20": "佛一聲天魔喪膽。名除鬼簿蓮出金池。又懺法",
    "X63n1255_001:0741b21": "云。自力佗力一遲一速。欲越海者。種樹作船遲",
    "X63n1255_001:0741b22": "也。比自力也。借船越海速也。比佛力也。又曰。世",
    "X63n1255_001:0741b23": "間稚兒迫於水火高聲大&#x544C;。則父母聞之急走",
    "X63n1255_001:0741b24": "救援。如人臨命終時高聲念佛。則佛具神通決",
    "X63n1255_001:0741c01": "定來迎爾。是故大聖慈悲勝於父母也。眾生生",
    "X63n1255_001:0741c02": "死甚於水火也。有人云。自心淨土。淨土不可生。",
    "X63n1255_001:0741c03": "自性彌陀。彌陀不可見。此言似是而非也。彼佛",
    "X63n1255_001:0741c04": "無貪無嗔。我亦無貪嗔乎。彼佛變地獄作蓮花",
    "X63n1255_001:0741c05": "易於反掌。我則以業力常恐自墮於地獄。況變",
    "X63n1255_001:0741c06": "作蓮花乎。彼佛觀無盡世界如在目前。我則隔",
    "X63n1255_001:0741c07": "壁事猶不知。況見十方世界如目前乎。是故人",
    "X63n1255_001:0741c08": "人性則雖佛。而行則眾生。論其相用天地懸",
    "X63n1255_001:0741c09": "隔。圭峰云。設實頓悟終須漸行。誠哉是言也。然",
    "X63n1255_001:0741c10": "則寄語自性彌陀者。豈有天生釋迦自然彌陀",
    "X63n1255_001:0741c11": "耶。須自忖量。人豈不自知。臨命終時生死苦際",
    "X63n1255_001:0741c12": "定得自在否。若不如是。莫以一時貢高&#x5374;致永",
    "X63n1255_001:0741c13": "劫沉墮。又馬鳴．龍樹悉是祖師。皆明垂言教深",
    "X63n1255_001:0741c14": "勸往生。我何人哉不欲往生。又自云。西方去此",
    "X63n1255_001:0741c15": "遠夫十方(十惡)八千(八邪)。此為鈍根說相也。又云。西",
    "X63n1255_001:0741c16": "方去此不遠。即心(眾生)是佛(彌陀)。此為利根說性也。",
    "X63n1255_001:0741c17": "教有權實。語有顯密。若解行相應者遠近俱通",
    "X63n1255_001:0741c18": "也。故祖師門下亦有或喚阿彌陀佛者(惠遠)。或喚",
    "X63n1255_001:0741c19": "主人公者(瑞岩)。",
    "X63n1255_001:0741c20": "[0741c20] 聽經有經耳之緣。隨喜之福。幻軀有盡。實行不亡。",
    "X63n1255_001:0741c21": "[0741c21] 此明智學如食金剛勝施七寶。壽師云。聞而不信",
    "X63n1255_001:0741c22": "尚結佛種之因。學而不成猶益人天之福。",
    "X63n1255_001:0741c23": "[0741c23] 看經若不向自己上做工夫。雖看盡萬藏猶無益也。",
    "X63n1255_001:0741c24": "[0741c24] 此明愚學如春禽晝啼秋蟲夜鳴。密師云。識字看",
    "X63n1255_001:0742a01": "經元不證悟。銷文釋義唯熾貪嗔邪見。",
    "X63n1255_001:0742a02": "[0742a02] 學未至於道。衒耀見聞徒以口舌辨利相勝者。如廁",
    "X63n1255_001:0742a03": "屋塗丹雘。",
    "X63n1255_001:0742a04": "[0742a04] 別明末世愚學。學本修性。全習為人。是誠何心哉。",
    "X63n1255_001:0742a05": "[0742a05] 出家人習外典。如以刀割泥。泥無所用而刀自傷焉。",
    "X63n1255_001:0742a06": "[0742a06] 門外長者子。還入火宅中。",
    "X63n1255_001:0742a07": "[0742a07] 出家為僧豈細事乎。非求安逸也。非求溫飽也。非求",
    "X63n1255_001:0742a08": "利名也。為生死也。為斷煩惱也。為續佛慧命也。為出",
    "X63n1255_001:0742a09": "三界度眾生也。",
    "X63n1255_001:0742a10": "[0742a10] 可謂衝天大丈夫。",
    "X63n1255_001:0742a11": "[0742a11] 佛云。無常之火燒諸世間。又云。眾生苦火四面俱焚。",
    "X63n1255_001:0742a12": "又云。諸煩惱賊常伺殺人。道人宜自警悟。如救頭燃。",
    "X63n1255_001:0742a13": "[0742a13] 身有生老病死。界有成住壞空。心有生住異滅。此",
    "X63n1255_001:0742a14": "無常苦火四面俱焚者也。謹白參玄人。光陰莫&#x8657;",
    "X63n1255_001:0742a15": "度。",
    "X63n1255_001:0742a16": "[0742a16] 貪世浮名枉功勞形。營求世利業火加薪。",
    "X63n1255_001:0742a17": "[0742a17] 貪世浮名者。有人詩云。鴻飛天末&#x8FF9;留沙。人去黃",
    "X63n1255_001:0742a18": "泉名在家。營求世利者。有人詩云。采得百花成蜜",
    "X63n1255_001:0742a19": "後。不知辛苦為誰甜。枉功勞形者。鑿&#x6C37;雕刻不用",
    "X63n1255_001:0742a20": "之巧也。業火加薪者。麤弊色香致火之具也。",
    "X63n1255_001:0742a21": "[0742a21] 名利衲子不如草衣野人。",
    "X63n1255_001:0742a22": "[0742a22] 唾金輪入雪山。千世尊不易之軌則。末世羊質虎",
    "X63n1255_001:0742a23": "皮之輩不識廉&#x803B;。望風隨勢陰媚取寵。噫其懲也",
    "X63n1255_001:0742a24": "夫。",
    "X63n1255_001:0742b01": "[0742b01] 心染世利者阿附權門趨走風塵。返取笑於俗",
    "X63n1255_001:0742b02": "人。此衲子以羊質證此多行。以懲也夫三字結",
    "X63n1255_001:0742b03": "之。此三字文出莊子。",
    "X63n1255_001:0742b04": "[0742b04] 佛云。云何賊人。假我衣服。裨販如來。造種種業。",
    "X63n1255_001:0742b05": "[0742b05] 末法比丘有多般名字。或烏鼠僧。或啞羊僧。或禿",
    "X63n1255_001:0742b06": "居士。或地獄滓。或被袈裟賊。噫其所以以此。",
    "X63n1255_001:0742b07": "[0742b07] 裨販如來者。撥因果。排罪福。沸騰身口。迭起愛",
    "X63n1255_001:0742b08": "憎。可謂愍也。避僧避俗曰烏鼠。舌不說法曰啞",
    "X63n1255_001:0742b09": "羊。僧形俗心曰禿居士。罪重不遷曰地獄滓。賣",
    "X63n1255_001:0742b10": "佛營生曰被袈裟賊。以被袈裟賊證此多名。以",
    "X63n1255_001:0742b11": "此二字結之。此二字文出老子。",
    "X63n1255_001:0742b12": "[0742b12] 於戲。佛子一衣一食。莫非農夫之血織女苦。道眼未",
    "X63n1255_001:0742b13": "明。如何消得。",
    "X63n1255_001:0742b14": "[0742b14] 傳燈。一道人道眼未明故。身為木菌以還信施。",
    "X63n1255_001:0742b15": "[0742b15] 故曰要識披毛戴角底麼。即今&#x8657;受信施者是。有人",
    "X63n1255_001:0742b16": "未飢而食未寒而衣。是誠何心哉。都不思目前之樂。",
    "X63n1255_001:0742b17": "便是身後之苦也。",
    "X63n1255_001:0742b18": "[0742b18] 智論。一道人五粒粟受牛身。生償筋骨。死還皮肉。",
    "X63n1255_001:0742b19": "&#x8657;受信施。報應如響。",
    "X63n1255_001:0742b20": "[0742b20] 故曰。寧以熱鐵纏身。不受信心人衣。寧以洋銅灌口。",
    "X63n1255_001:0742b21": "不受信心人食。寧以鐵鑵投身。不受信心人房舍等。",
    "X63n1255_001:0742b22": "[0742b22] 梵網經云。不以破戒之身受信心人種種供養乃",
    "X63n1255_001:0742b23": "種種施物。菩薩若不發是願則得輕垢罪。",
    "X63n1255_001:0742b24": "[0742b24] 故曰。道人進食如進毒。受施如受箭。弊厚言甘。道人",
    "X63n1255_001:0742c01": "所畏。",
    "X63n1255_001:0742c02": "[0742c02] 進食如進毒者。畏喪其道眼也。受施如受箭者。畏",
    "X63n1255_001:0742c03": "失其道果也。",
    "X63n1255_001:0742c04": "[0742c04] 故曰。修道之人如一塊磨刀之石。張三也來磨。李四",
    "X63n1255_001:0742c05": "也來磨。磨來磨去。別人刀快而自家石漸消。然有人",
    "X63n1255_001:0742c06": "更嫌佗人不來我石上磨。實為可惜。",
    "X63n1255_001:0742c07": "[0742c07] 如此道人。平生所向只在溫飽。",
    "X63n1255_001:0742c08": "[0742c08] 故古語亦有之曰。三途苦未是苦。袈裟下失人身始",
    "X63n1255_001:0742c09": "是苦也。",
    "X63n1255_001:0742c10": "[0742c10] 古人云。今生未明心。滴水也難消。此所以袈裟下",
    "X63n1255_001:0742c11": "失人身也。佛子佛子憤之激之。此章始起於一於",
    "X63n1255_001:0742c12": "戲。終結於一古語。中間細繹許多。故曰字亦一段",
    "X63n1255_001:0742c13": "文法也。",
    "X63n1255_001:0742c14": "[0742c14] 咄哉此身。九孔常流百千癰疽一片薄皮。又云革囊",
    "X63n1255_001:0742c15": "盛糞膿血之聚。臭穢可鄙。無貪惜之。何況百年將養",
    "X63n1255_001:0742c16": "一息背恩。",
    "X63n1255_001:0742c17": "[0742c17] 上來諸業皆由此身。發聲叱咄深有警也。此身諸",
    "X63n1255_001:0742c18": "愛根本。了之&#x8657;妄則諸愛自除。如其耽著則起無",
    "X63n1255_001:0742c19": "量過患。故於此特明之。以開修道之眼也。",
    "X63n1255_001:0742c20": "[0742c20] 評曰。四大無生故一為假四冤。四大背恩故一",
    "X63n1255_001:0742c21": "為養四蛇。我不了&#x8657;妄故為佗人也嗔之慢之。",
    "X63n1255_001:0742c22": "佗人亦不了&#x8657;妄故為我也嗔之慢之。若二鬼",
    "X63n1255_001:0742c23": "之爭一屍也。一屍之為體也。一曰泡聚。一曰夢",
    "X63n1255_001:0742c24": "聚。一曰苦聚。一曰糞聚。非徒速朽亦甚鄙陋。上",
    "X63n1255_001:0743a01": "七孔常流涕唾。下二孔常流屎尿。故須十二時",
    "X63n1255_001:0743a02": "中潔淨身器以參眾數。凡行麤不淨者善神必",
    "X63n1255_001:0743a03": "背去。因果經云。將不淨手執經卷。在佛前涕唾",
    "X63n1255_001:0743a04": "者。必當獲廁虫報。文殊經云。大小便時狀如木",
    "X63n1255_001:0743a05": "石。慎勿語言作聲。又勿畫壁書字。又勿吐痰入",
    "X63n1255_001:0743a06": "廁中。又云登廁不洗淨者。不得坐禪狀。不得登",
    "X63n1255_001:0743a07": "寶殿。律云。初入廁時。先須彈指三下。以警在穢",
    "X63n1255_001:0743a08": "之鬼。默誦神&#x546A;各七遍。初誦入廁&#x546A;曰。[0743a08] (【韓】【韓】【韓】【韓】【韓】【韓】",
    "X63n1255_001:0743a09": "唵狠嚕陀耶莎訶)。[0743a09] 次誦洗淨&#x546A;曰。[0743a09] (【韓】【韓】【韓】【韓】【韓】【韓】【韓】【韓】唵賀曩蜜[口*栗]帝莎訶)。",
    "X63n1255_001:0743a10": "[0743a10] 右手執瓶。左手(用無名指)洗之。淨水旋旋傾之。著實",
    "X63n1255_001:0743a11": "洗淨。次誦洗手&#x546A;曰。[0743a11] (【韓】【韓】【韓】【韓】唵主迦囉【韓】【韓】【韓】野莎訶)。[0743a11] 次誦去",
    "X63n1255_001:0743a12": "穢&#x546A;曰。[0743a12] (【韓】【韓】【韓】【韓】【韓】【韓】唵室利曳婆醯【韓】【韓】【韓】婆&#x56A9;賀)。[0743a12] 次誦淨身&#x546A;曰。",
    "X63n1255_001:0743a13": "[0743a13] (【韓】【韓】【韓】【韓】【韓】【韓】【韓】唵跋折囉惱迦吒娑【韓】【韓】&#x56A9;賀)。[0743a13] 此五神&#x546A;有大威德。",
    "X63n1255_001:0743a14": "諸惡鬼神聞必拱手。若不如法誦持。則雖用七",
    "X63n1255_001:0743a15": "恒河水洗至金剛際亦不得身器清淨。又云。洗",
    "X63n1255_001:0743a16": "淨須用冷水。洗手須用皂角。又木屑&#x7070;泥亦通。",
    "X63n1255_001:0743a17": "若不用&#x7070;泥。則觸水淋其手背垢穢尚存。禮佛",
    "X63n1255_001:0743a18": "誦經必得罪(云云)。此登廁洗淨之法。亦是道人",
    "X63n1255_001:0743a19": "日用行實。故略引經語并附于此。",
    "X63n1255_001:0743a20": "[0743a20] 有罪即懺悔。發業即慚愧有丈夫氣象。又改過自新",
    "X63n1255_001:0743a21": "罪隨心滅。",
    "X63n1255_001:0743a22": "[0743a22] 懺悔者。懺其前愆。悔其後過。慚愧者。慚責於內。愧",
    "X63n1255_001:0743a23": "發於外。然心本空寂罪業無寄。",
    "X63n1255_001:0743a24": "[0743a24] 道人宜應端心以質直為本。一瓢一衲旅泊無累。",
    "X63n1255_001:0743b01": "[0743b01] 佛云心如直絃。又云直心是道場。若不耽著此身。",
    "X63n1255_001:0743b02": "則必旅泊無累。",
    "X63n1255_001:0743b03": "[0743b03] 凡夫取境。道人取心。心境兩忘乃是真法。",
    "X63n1255_001:0743b04": "[0743b04] 取境者如鹿之&#x8D82;空花也。取心者如猿之捉水月",
    "X63n1255_001:0743b05": "也。境心雖殊。取病則一也。此合論凡夫二乘。 天",
    "X63n1255_001:0743b06": "地尚空秦日月。山河不見漢君臣。",
    "X63n1255_001:0743b07": "[0743b07] 聲聞宴坐林中被魔王捉。菩薩遊戲世間外魔不見。",
    "X63n1255_001:0743b08": "[0743b08] 聲聞取靜為行故心動。心動則鬼見也。菩薩性自",
    "X63n1255_001:0743b09": "空寂故無&#x8FF9;。無&#x8FF9;則外魔不見。此合論二乘菩薩。",
    "X63n1255_001:0743b10": "[0743b10] 三月懶遊花下路。一家愁閉雨中門。",
    "X63n1255_001:0743b11": "[0743b11] 凡人臨命終時。但觀五蘊皆空四大無我。真心無相",
    "X63n1255_001:0743b12": "不去不來。生時性亦不生。死時性亦不去。湛然圓寂",
    "X63n1255_001:0743b13": "心境一如。但能如是直下頓了。不為三世所&#x6285;繫。便",
    "X63n1255_001:0743b14": "是出世自由人也。若見諸佛無心隨去。若見地獄無",
    "X63n1255_001:0743b15": "心怖畏。但自無心同於法界。此即是要節也。然則平",
    "X63n1255_001:0743b16": "常是因。臨終是果。道人須著眼看。",
    "X63n1255_001:0743b17": "[0743b17]  怕死老年親釋迦。 如向此時明自己。 百年光",
    "X63n1255_001:0743b18": "影轉頭非。",
    "X63n1255_001:0743b19": "[0743b19] 凡人臨命終時。若一毫毛凡聖情量不盡。思慮未忘。",
    "X63n1255_001:0743b20": "向驢胎馬腹裏托質。泥&#x7282;鑊湯中&#x7151;煠。乃至依前再",
    "X63n1255_001:0743b21": "為螻蟻蚊虻。",
    "X63n1255_001:0743b22": "[0743b22] 白雲云。設使一毫毛凡聖情念淨盡。亦未免入驢",
    "X63n1255_001:0743b23": "胎馬腹中。二見星飛散入諸趣。 烈火茫茫寶&#x5292;",
    "X63n1255_001:0743b24": "當門。",
    "X63n1255_001:0743c01": "[0743c01] 評曰。此二節特開宗師無心合道門。權遮教中",
    "X63n1255_001:0743c02": "念佛求生門。然根器不同。志願亦異。各各如是",
    "X63n1255_001:0743c03": "兩不相妨。願諸道者平常隨分各自勞力。最後",
    "X63n1255_001:0743c04": "剎那莫生疑悔。",
    "X63n1255_001:0743c05": "[0743c05] 禪學者本地風光若未發明。則孤峭玄關擬從何透。",
    "X63n1255_001:0743c06": "往往斷滅空以為禪。無記空以為道。一切俱無以為",
    "X63n1255_001:0743c07": "高見。此冥然頑空受病幽矣。今天下之言禪者多坐",
    "X63n1255_001:0743c08": "在此病。",
    "X63n1255_001:0743c09": "[0743c09] 向上一關措足無門。雲門云。光不透脫有兩種病。",
    "X63n1255_001:0743c10": "透過法身亦有兩種病。須一一透得始得。 不行",
    "X63n1255_001:0743c11": "芳草路。難至落花村。",
    "X63n1255_001:0743c12": "[0743c12] 宗師亦有多病。病在耳目者以[目*當]眉努目側耳點頭",
    "X63n1255_001:0743c13": "為禪。病在口舌者以顛言倒語胡喝亂喝為禪。病在",
    "X63n1255_001:0743c14": "手足者以進前退後指東畫西為禪。病在心腹者以",
    "X63n1255_001:0743c15": "窮玄究玅超情離見為禪。據實而論。無非是病。",
    "X63n1255_001:0743c16": "[0743c16] 殺父母者佛前懺悔。謗般若者懺悔無路。 空中",
    "X63n1255_001:0743c17": "撮影非為玅。物外追蹤豈俊機。",
    "X63n1255_001:0743c18": "[0743c18] 本分宗師全提此句。如木人唱拍紅爐點雪。亦如石",
    "X63n1255_001:0743c19": "火電光。學者實不可擬議也。故古人知師恩曰。不重",
    "X63n1255_001:0743c20": "先師道德。只重先師不為我說破。",
    "X63n1255_001:0743c21": "[0743c21] 不道不道。恐上紙墨。 箭穿江月影。須是射鵰人。",
    "X63n1255_001:0743c22": "[0743c22] 大抵學者先須詳辨宗途。昔馬祖一喝也百丈耳聾",
    "X63n1255_001:0743c23": "黃檗吐舌。這一喝便是拈花消息。亦是達磨初來底",
    "X63n1255_001:0743c24": "面目。吁此臨濟宗之淵源。",
    "X63n1255_001:0744a01": "[0744a01] 識法者懼。和聲便打。 杖子一枝無節目。慇懃分",
    "X63n1255_001:0744a02": "付夜行人。",
    "X63n1255_001:0744a03": "[0744a03] 昔馬祖一喝也百丈得大機。黃檗得大用。大機",
    "X63n1255_001:0744a04": "者圓應為義。大用者直截為義。事見傳燈錄。",
    "X63n1255_001:0744a05": "[0744a05] 大凡祖師宗途有五。曰臨濟宗。曰曹洞宗。曰雲",
    "X63n1255_001:0744a06": "門宗。曰溈仰宗。曰法眼宗。",
    "X63n1255_001:0744a07": "臨濟宗",
    "X63n1255_001:0744a08": "[0744a08] 本師釋迦佛至三十三世六祖慧能大師下直",
    "X63n1255_001:0744a09": "傳。曰南嶽懷讓。曰馬祖道一。曰百丈懷海。曰黃",
    "X63n1255_001:0744a10": "檗希運。曰臨濟義玄。曰興化存獎。曰南院首顒。",
    "X63n1255_001:0744a11": "曰風穴延沼。曰首山省念。曰汾陽善昭。曰慈明",
    "X63n1255_001:0744a12": "楚圓。曰楊岐方會。曰白雲守端。曰五祖法演(曰圓",
    "X63n1255_001:0744a13": "悟克勤。曰徑山宗杲)禪師等。",
    "X63n1255_001:0744a14": "曹洞宗",
    "X63n1255_001:0744a15": "[0744a15] 六祖下傍傳。曰青原行思。曰石頭希遷。曰藥山",
    "X63n1255_001:0744a16": "惟儼。曰雲岩曇晟。曰洞山良价。曰曹山耽章。曰",
    "X63n1255_001:0744a17": "雲居道膺禪師等。",
    "X63n1255_001:0744a18": "雲門宗",
    "X63n1255_001:0744a19": "[0744a19] 馬祖傍傳。曰天王道悟。曰龍潭崇信。曰德山宣",
    "X63n1255_001:0744a20": "鑑。曰雪峰義存。曰雲門文偃。曰雪竇重顯。曰天",
    "X63n1255_001:0744a21": "衣義懷禪師等。",
    "X63n1255_001:0744a22": "溈仰宗",
    "X63n1255_001:0744a23": "[0744a23] 百丈傍傳。曰溈山靈祐。曰仰山慧寂。曰香嚴智",
    "X63n1255_001:0744a24": "閑。曰南塔光漏。曰芭蕉慧清。曰霍山景通。曰無",
    "X63n1255_001:0744b01": "著文喜禪師等。",
    "X63n1255_001:0744b02": "法眼宗",
    "X63n1255_001:0744b03": "[0744b03] 雪峰傍傳。曰玄沙師備。曰地藏桂琛。曰法眼文",
    "X63n1255_001:0744b04": "益。曰天台德韶。曰永明延壽。曰龍濟紹修。曰南",
    "X63n1255_001:0744b05": "臺守安禪師等。",
    "X63n1255_001:0744b06": "臨濟家風",
    "X63n1255_001:0744b07": "[0744b07] 赤手單刀殺佛殺祖。辨古今於玄要。驗龍蛇於",
    "X63n1255_001:0744b08": "主賓。操金剛寶&#x91F0;。掃除竹木精靈。奪獅子全威。",
    "X63n1255_001:0744b09": "震裂狐狸心膽。要識臨濟宗麼。青天轟霹靂。平",
    "X63n1255_001:0744b10": "地起波濤。",
    "X63n1255_001:0744b11": "曹洞家風",
    "X63n1255_001:0744b12": "[0744b12] 權開五位善接三根。橫抽寶&#x91F0;斬諸見稠林。妙",
    "X63n1255_001:0744b13": "&#x604A;弘通截萬機穿鑿。威音那畔滿目&#x70DF;光。空劫",
    "X63n1255_001:0744b14": "已前一壺風月。要識曹洞宗麼。佛祖未生空劫",
    "X63n1255_001:0744b15": "外。正偏不落有無機。",
    "X63n1255_001:0744b16": "雲門家風",
    "X63n1255_001:0744b17": "[0744b17] &#x5292;鋒有路鐵壁無門。掀&#x98DC;露布葛藤。剪&#x5374;常情",
    "X63n1255_001:0744b18": "見解。迅電不及思量。裂焰寧容湊泊。要識雲門",
    "X63n1255_001:0744b19": "宗麼。拄杖子[跳-兆+孛]跳上天。盞子裏諸佛說法。",
    "X63n1255_001:0744b20": "溈仰家風",
    "X63n1255_001:0744b21": "[0744b21] 師資唱和父子一家。&#x8107;下書字頭角崢嶸。室中",
    "X63n1255_001:0744b22": "驗人獅子腰折。離四句絕百非一槌粉碎。有兩",
    "X63n1255_001:0744b23": "口無一舌九曲珠通。要識溈仰宗麼。斷&#x7891;橫古",
    "X63n1255_001:0744b24": "路。鐵牛眠少室。",
    "X63n1255_001:0744c01": "法眼家風",
    "X63n1255_001:0744c02": "[0744c02] 言中有響句裡藏鋒。髑髏常于世界。鼻孔磨觸",
    "X63n1255_001:0744c03": "家風。風柯月渚顯露真心。翠竹黃花宣明妙法。",
    "X63n1255_001:0744c04": "要識法眼宗麼。風送斷雲歸嶺去。月和流水過",
    "X63n1255_001:0744c05": "橋來。",
    "X63n1255_001:0744c06": "別明臨濟宗旨",
    "X63n1255_001:0744c07": "[0744c07] 大凡一句中具三玄。一玄中具三要。一句無文",
    "X63n1255_001:0744c08": "綵即三玄三要。有文綵即權實玄照用要。",
    "X63n1255_001:0744c09": "三句",
    "X63n1255_001:0744c10": "[0744c10] 第一句喪身失命。第二句未開口錯。第三句糞",
    "X63n1255_001:0744c11": "箕掃&#x7B92;。",
    "X63n1255_001:0744c12": "三要",
    "X63n1255_001:0744c13": "[0744c13] 一要照即大機。二要照即大用。三要照用同時。",
    "X63n1255_001:0744c14": "三玄",
    "X63n1255_001:0744c15": "[0744c15] 體中玄。三世一念等。句中玄。徑截言句等。玄中",
    "X63n1255_001:0744c16": "玄。良久棒喝等。",
    "X63n1255_001:0744c17": "四料棟",
    "X63n1255_001:0744c18": "[0744c18] 奪人不奪境待下根。奪境不奪人待中根。人境",
    "X63n1255_001:0744c19": "兩俱奪待上根。人境俱不奪待出格人。",
    "X63n1255_001:0744c20": "四賓主",
    "X63n1255_001:0744c21": "[0744c21] 賓中賓。學人無鼻孔。有問有答。",
    "X63n1255_001:0744c22": "[0744c22] 賓中主。學人有鼻孔。有主有法。",
    "X63n1255_001:0744c23": "[0744c23] 主中賓。師家無鼻孔。有問在。",
    "X63n1255_001:0744c24": "[0744c24] 主中主。師家有鼻孔。不妨奇特。",
    "X63n1255_001:0745a01": "四照用",
    "X63n1255_001:0745a02": "[0745a02] 先照後用有人在。先用後照有法在。照用同時",
    "X63n1255_001:0745a03": "驅耕奪食。照用不同時有問有答。",
    "X63n1255_001:0745a04": "四大式(正利平常本分貢假)",
    "X63n1255_001:0745a05": "[0745a05] 正利少林面壁類。平常禾山打&#x76B7;類。本分山僧",
    "X63n1255_001:0745a06": "不會類。貢假達磨不識類。",
    "X63n1255_001:0745a07": "四喝",
    "X63n1255_001:0745a08": "[0745a08] 金剛王寶&#x5292;。一刀揮斷一切情解。踞地獅子。發",
    "X63n1255_001:0745a09": "言吐氣眾魔腦烈。探竿影草。探其有無師承鼻",
    "X63n1255_001:0745a10": "孔。一喝不作一喝用。具上三玄四賓主等。",
    "X63n1255_001:0745a11": "八棒",
    "X63n1255_001:0745a12": "[0745a12] 觸令返玄。接掃從正。靠玄復正。苦責罰棒。順宗",
    "X63n1255_001:0745a13": "旨賞棒。有&#x8657;實辨棒。盲枷瞎棒。掃除凡聖正棒。",
    "X63n1255_001:0745a14": "此等法非特臨濟宗風。上自諸佛下至眾生皆",
    "X63n1255_001:0745a15": "分上事。若離此說法皆是妄語。",
    "X63n1255_001:0745a16": "[0745a16] 臨濟喝。德山棒。皆徹證無生。透頂透底大機大用。自",
    "X63n1255_001:0745a17": "在無方。全身出沒全身擔荷。退守文殊普賢大人境",
    "X63n1255_001:0745a18": "界。然據實而論。此二師亦不免偷心鬼子。",
    "X63n1255_001:0745a19": "[0745a19] 凜凜吹毛。不犯鋒鋩。 爍爍寒光珠媚水。寥寥雲",
    "X63n1255_001:0745a20": "散月行天。",
    "X63n1255_001:0745a21": "[0745a21] 大丈夫見佛見祖如冤家。若著佛求被佛縛。若著祖",
    "X63n1255_001:0745a22": "求被祖縛。有求皆苦。不如無事。",
    "X63n1255_001:0745a23": "[0745a23] 佛祖如冤者。結上無風起浪也。有求皆苦者。結上",
    "X63n1255_001:0745a24": "當體便是也。不如無事者。結上動念即乖也。到此",
    "X63n1255_001:0745b01": "坐斷天下人舌頭。生死迅輪庶幾停息也。扶危定",
    "X63n1255_001:0745b02": "亂。如丹霞燒木佛。雲門喫狗子。老母不見佛。皆是",
    "X63n1255_001:0745b03": "摧邪顯正底手段。然畢竟如何。 常憶江南三月",
    "X63n1255_001:0745b04": "裏。鷓鴣啼處百花香。",
    "X63n1255_001:0745b05": "[0745b05] 神光不昧萬古徽猷。入此門來莫存知解。",
    "X63n1255_001:0745b06": "[0745b06] 神光不昧者。結上昭昭靈靈也。萬古徽猷者。結上",
    "X63n1255_001:0745b07": "本不生滅也。莫存知解者。結上不可守名生解也。",
    "X63n1255_001:0745b08": "門者有凡聖出入義。如荷澤所謂。知之一字眾妙",
    "X63n1255_001:0745b09": "之門也。吁起於名狀不得。結於莫存知解。一篇葛",
    "X63n1255_001:0745b10": "藤。一句都破也。然始終一解。中舉萬行。如世典之",
    "X63n1255_001:0745b11": "三義也。知解二字佛法之大害。故時舉而終之。荷",
    "X63n1255_001:0745b12": "澤神會禪師不得為曹溪嫡子者以此也。因而頌",
    "X63n1255_001:0745b13": "曰。如斯舉唱明宗旨。笑殺西來碧眼僧。然畢竟如",
    "X63n1255_001:0745b14": "何。 孤輪獨照江山靜。自笑一聲天地驚。",
    "X63n1255_001:0745b16": "禪家龜鑑(終)",
    "X63n1255_001:0745c02": "No. 1255-A",
    "X63n1255_001:0745c04": "[0745c04] 右編乃曹溪老和尚退隱師翁所著也。噫二百年來",
    "X63n1255_001:0745c05": "師法益喪。禪教之徒各生異見。宗教者唯耽糟粕徒",
    "X63n1255_001:0745c06": "自筭沙。不知五教之上有直指人心使自悟入之門。",
    "X63n1255_001:0745c07": "宗禪者自特天真撥無修證。不知頓悟後始即發心",
    "X63n1255_001:0745c08": "修習万行之意。禪教混溢沙金罔分。圓覺所謂聞說",
    "X63n1255_001:0745c09": "本來成佛。謂本無迷悟。撥置因果。則便成邪見。又聞",
    "X63n1255_001:0745c10": "修習無明。謂真能生妄。失真常性。則亦成邪見者。是",
    "X63n1255_001:0745c11": "也。嗚呼殆哉斯道不傳何若是其甚也。綿綿涓涓如",
    "X63n1255_001:0745c12": "一髮引千鈞。幾乎落地無從矣。賴我師翁住西山一",
    "X63n1255_001:0745c13": "十年。鞭牛有暇。覽五十本經論語錄。間有日用中參",
    "X63n1255_001:0745c14": "決要切之語句則&#x8F19;錄之。時與室中二三子詢詢然誨",
    "X63n1255_001:0745c15": "之。一如牧羊之法。過者抑之。後者鞭之。驅入於大覺",
    "X63n1255_001:0745c16": "之門。老婆心得徹困。若是其切也。奈二三子鈍根也。",
    "X63n1255_001:0745c17": "返以法門之高峻為病。為師翁愍其迷蒙。各就語句",
    "X63n1255_001:0745c18": "下入註而解之。編次而繹之。&#x920E;&#x93BB;連環血&#x8109;相通。萬",
    "X63n1255_001:0745c19": "藏之要五宗之源。極備於此。言言見諦。句句朝宗。向",
    "X63n1255_001:0745c20": "之偏者圓之。滯者通之。可謂禪教之龜鑑。解行之良",
    "X63n1255_001:0745c21": "藥也。然師翁常與論這般事。雖一言半句如弄&#x5292;刃",
    "X63n1255_001:0745c22": "上事恐上紙黑。豈欲以此流通方外誇衒己能也哉。",
    "X63n1255_001:0745c23": "門人白雲禪子魯願寫之。門人碧泉禪德義天挍之。",
    "X63n1255_001:0745c24": "門人大禪師淨源門人。大禪師大常門人。青霞道人",
    "X63n1255_001:0746a01": "法融等稽首再拜曰。未曾有也。遂與同志六七人傾",
    "X63n1255_001:0746a02": "&#x9262;囊中所儲入梓流通。以報師翁訓蒙之恩也。大機",
    "X63n1255_001:0746a03": "龍藏汪洋渺若淵海。雖言探龍珠采珊瑚者孰從而",
    "X63n1255_001:0746a04": "求之。非入海如陸之手段。頗不免望涯之嘆。然則撮",
    "X63n1255_001:0746a05": "要之功。發蒙之惠。如山之高。若海之深。設若碎萬骨",
    "X63n1255_001:0746a06": "粉千命。如何報得一毫哉。千里之外有見之聞之不",
    "X63n1255_001:0746a07": "驚不疑。敬之讀之以為寶玩。則真所謂千歲之下一",
    "X63n1255_001:0746a08": "子雲耳。",
    "X63n1255_001:0746a09": "[0746a09] 時万曆己卯春 曹溪宗遂四溟隱峰惟政拜手"
}