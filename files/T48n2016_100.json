{
    "T48n2016_100:0952a23": "宗鏡錄卷第一百",
    "T48n2016_100:0952a25": "慧日永明寺主智覺禪師延壽集",
    "T48n2016_100:0952a26": "[0952a26] 東國義相法師。釋華嚴經云。當知此一部華",
    "T48n2016_100:0952a27": "嚴經。雖七處九會。而唯在十地品。所以者何。",
    "T48n2016_100:0952a28": "以根本攝法盡故。雖在十地不同。而唯在初",
    "T48n2016_100:0952a29": "地。何以故。不起一地。普攝一切諸地功德故。一",
    "T48n2016_100:0952b01": "地中雖多分不同。而唯在一念。何以故。三",
    "T48n2016_100:0952b02": "世九世。即一念故。一切即一故。如一念。多念",
    "T48n2016_100:0952b03": "亦如是。一即是一切。一念即多念。陀羅尼法。",
    "T48n2016_100:0952b04": "主伴相成。一即為主。一切為伴。隨舉一法。盡",
    "T48n2016_100:0952b05": "攝一切。乃至一文一句。盡攝一切。何以故。若",
    "T48n2016_100:0952b06": "無此。彼不成故。陀羅尼法。法如是故。經云。如",
    "T48n2016_100:0952b07": "來於一語言中。演出無邊契經海。[0952b07] 復禮法",
    "T48n2016_100:0952b08": "師云。觀業義者。夫業因心起。心為業用。業引",
    "T48n2016_100:0952b09": "心而受形。心隨業而作境。然則因業受身。身",
    "T48n2016_100:0952b10": "還造業。從心作境。境復生心。若影隨形而曲",
    "T48n2016_100:0952b11": "直。猶響隨聲而大小矣。[0952b11] 慧集法師悟道頌",
    "T48n2016_100:0952b12": "云。普光初學道。無邊世界動。迴天復轉地。",
    "T48n2016_100:0952b13": "併入一毛孔。[0952b13] 弘沇法師云。若人執眾生心",
    "T48n2016_100:0952b14": "外別有無情。佛性不遍。皆違如來藏遍法界",
    "T48n2016_100:0952b15": "義。唯識論云。根身器世間。即是賴耶相分。相",
    "T48n2016_100:0952b16": "分不離見分。又云。若時於所緣。智都無所得。",
    "T48n2016_100:0952b17": "離二取相故。真實住唯識。如第六識緣現在",
    "T48n2016_100:0952b18": "心。唯一剎那。誰為能所。設緣三世。亦現在心。",
    "T48n2016_100:0952b19": "妄分能所。若得此意。三界唯心。法界一相。亦",
    "T48n2016_100:0952b20": "何不適。[0952b20] 神鍇法師云。一念淨心微細。如芥",
    "T48n2016_100:0952b21": "子。森羅萬像。猶若須彌。萬像雖復眾多。要從",
    "T48n2016_100:0952b22": "一心變起。離心之外。畢竟無法。是則攝相從",
    "T48n2016_100:0952b23": "心。云內須彌於芥子也。[0952b23] 元康法師云。明悟",
    "T48n2016_100:0952b24": "入者。如來說法八萬四千。所明至理。更無異",
    "T48n2016_100:0952b25": "道。華嚴經云。一道出生死。涅槃經云。一道清",
    "T48n2016_100:0952b26": "淨。大品經云。一相無相。淨名經云。不二法門。",
    "T48n2016_100:0952b27": "論云。自知不隨他。寂滅無戲論。無異無分別。",
    "T48n2016_100:0952b28": "是則名實相。乃群賢所趣眾義同歸。咸指一",
    "T48n2016_100:0952b29": "心之實道矣。[0952b29] 智者大師與陳宣帝書云。夫學",
    "T48n2016_100:0952c01": "道之法。必須先識根原。求道由心。又須識心",
    "T48n2016_100:0952c02": "之體性。分明無惑。功業可成。一了千明。一迷",
    "T48n2016_100:0952c03": "萬惑。心無形相。內外不居。境起心生。境亡心",
    "T48n2016_100:0952c04": "滅。色大心廣。色小心微。乃至知心空寂。即入",
    "T48n2016_100:0952c05": "空寂法門。知心無縛。即入解脫法門。知心無",
    "T48n2016_100:0952c06": "相。即入無相法門。覺心無心。即入真如法門。",
    "T48n2016_100:0952c07": "若能知心如是者。即入智慧法門。圓覺疏",
    "T48n2016_100:0952c08": "序云。夫血氣之屬必有知。凡有知者必同體。",
    "T48n2016_100:0952c09": "所謂真淨明妙。虛徹靈通。卓然而獨存者也。",
    "T48n2016_100:0952c10": "眾生之本原。故曰心地。諸佛之所得。故曰菩",
    "T48n2016_100:0952c11": "提。交徹融攝。故曰法界。寂靜常樂。故曰涅槃。",
    "T48n2016_100:0952c12": "不濁不漏。故曰清淨。不妄不變。故曰真如。離",
    "T48n2016_100:0952c13": "過絕非。故曰佛性。護善遮惡。故曰總持。隱覆",
    "T48n2016_100:0952c14": "含攝。故曰如來藏。超越玄祕。故曰密嚴國。統",
    "T48n2016_100:0952c15": "眾德而大備。鑠群昏而獨照。故曰圓覺。其實",
    "T48n2016_100:0952c16": "皆一心也。背之則凡。順之則聖。迷之則生死",
    "T48n2016_100:0952c17": "始。悟之則輪迴息。親而求之。則止觀定慧。推",
    "T48n2016_100:0952c18": "而廣之。則六度萬行。引而為智。然後為正智。",
    "T48n2016_100:0952c19": "依而為因。然後為正因。其實皆一法也。終日",
    "T48n2016_100:0952c20": "圓覺而未嘗圓覺者。凡夫也。欲證圓覺而未",
    "T48n2016_100:0952c21": "極圓覺者。菩薩也。住持圓覺而具足圓覺者。",
    "T48n2016_100:0952c22": "如來也。離圓覺無六道。捨圓覺無三乘。非圓",
    "T48n2016_100:0952c23": "覺無如來。泯圓覺無真法。其實皆一道也。三",
    "T48n2016_100:0952c24": "世諸佛之所證。蓋證此也。如來為大事出現。",
    "T48n2016_100:0952c25": "蓋為此事也。三藏十二部。一切脩多羅。蓋",
    "T48n2016_100:0952c26": "詮此也。釋曰。心之一法。名為普法。欲照此心。",
    "T48n2016_100:0952c27": "應須普眼虛鑒。寂照靈知。非偏小而可窮。以",
    "T48n2016_100:0952c28": "圓滿而能覺。故曰圓覺。此約能證也。真如",
    "T48n2016_100:0952c29": "妙性。寂滅無為。具足周遍。無有缺減。故曰圓",
    "T48n2016_100:0953a01": "覺。此約所證也。能所冥合。唯是一心。此一心。",
    "T48n2016_100:0953a02": "能為一切萬法之性。又能現三乘六道之相。",
    "T48n2016_100:0953a03": "攝相歸性。曾無異轍。則世出世間。昇降雖殊。",
    "T48n2016_100:0953a04": "凡有種種施為。莫不皆為此也。離此則上無",
    "T48n2016_100:0953a05": "三寶一乘。下無四生九有。[0953a05] 臺山釋[目*蓋]楞伽",
    "T48n2016_100:0953a06": "經訣云。佛法大旨。舉要言之。不出心為大旨。",
    "T48n2016_100:0953a07": "所以楞伽經。以心為正宗。故云佛語心為宗。",
    "T48n2016_100:0953a08": "無門為法門。所言心者。謂佛語心。所言宗者。",
    "T48n2016_100:0953a09": "謂心實處。又云。迷則萬惑累心。解則真照法",
    "T48n2016_100:0953a10": "界。迷則生死紛紜。解則涅槃常寂。迷解雖殊。",
    "T48n2016_100:0953a11": "莫不皆是一心隱顯。三藏法師云。眾生之類。",
    "T48n2016_100:0953a12": "是菩薩佛土。驗此六識。即究竟果處。而惑者",
    "T48n2016_100:0953a13": "終日作迷解。[0953a13] 跋陀三藏云。理心者。心非理",
    "T48n2016_100:0953a14": "外。理非心外。心即是理。理即是心。心理平等。",
    "T48n2016_100:0953a15": "名之為理。理照能明。名之為心。覺。心理平等。",
    "T48n2016_100:0953a16": "名之為佛。心。會實性者。不見生死涅槃有別。",
    "T48n2016_100:0953a17": "凡聖無異。境智一如。理事俱融。真俗齊觀。圓",
    "T48n2016_100:0953a18": "通無礙。名修大道。[0953a18] 釋道世云。四禪無像。三",
    "T48n2016_100:0953a19": "達皆空。千佛異&#x8FF9;。一智心同。澄觀和尚華嚴",
    "T48n2016_100:0953a20": "疏云。上來諸門。乃至無盡。不離一心。一心即",
    "T48n2016_100:0953a21": "法界。故起信云。所言法者。謂眾生心。心體即",
    "T48n2016_100:0953a22": "大。心之本智即方廣。觀心起行即華嚴。覺心",
    "T48n2016_100:0953a23": "性相即是佛。覺非外來。全同所覺故。理智不",
    "T48n2016_100:0953a24": "殊。理智形奪。雙亡寂照。則念念皆是華嚴性",
    "T48n2016_100:0953a25": "海。則物我皆如。泯同平等。為未了者。令了自",
    "T48n2016_100:0953a26": "心。若知觸物皆心。方了心性。故梵行品云。知",
    "T48n2016_100:0953a27": "一切法。即心自性。成就慧身。不由他悟。然",
    "T48n2016_100:0953a28": "今法學之者。多棄內而外求。習禪之者。好亡",
    "T48n2016_100:0953a29": "緣而內照。並為偏執。俱滯二邊。既心境如如。",
    "T48n2016_100:0953b01": "則平等無礙。昔曾瑩兩面鏡。鑑一盞燈。置一",
    "T48n2016_100:0953b02": "尊容。而重重交光。佛佛無盡。見夫心境互照。",
    "T48n2016_100:0953b03": "本智雙入。心中悟無盡之境。境上了難思",
    "T48n2016_100:0953b04": "之心。心境重重。智照斯在。又即心了境界之",
    "T48n2016_100:0953b05": "佛。即境見唯心如來。心佛重重。而本覺性一。",
    "T48n2016_100:0953b06": "皆取之不可得。則心境兩亡。照之不可窮。則",
    "T48n2016_100:0953b07": "理智交徹。心境既爾。境境相望。心心互研。萬",
    "T48n2016_100:0953b08": "化紛綸。皆一致也。唯證相應。名佛華嚴矣。釋",
    "T48n2016_100:0953b09": "云。今人只解即心即佛。是心作佛。不知即境",
    "T48n2016_100:0953b10": "即佛。是境作佛。今明以如為佛。心境皆如。心",
    "T48n2016_100:0953b11": "如即佛。境如焉非。又心有心性。心能作佛。境",
    "T48n2016_100:0953b12": "有心性。安不作佛。以心收境。則心中見佛。是",
    "T48n2016_100:0953b13": "境界之佛。以境收心。境中見佛。是唯心如來。",
    "T48n2016_100:0953b14": "華嚴錦冠云。觀心釋大方廣佛華嚴經者。若",
    "T48n2016_100:0953b15": "約教詮義。則有多門。若不攝歸一心。於我何",
    "T48n2016_100:0953b16": "預。夫言大者。即是心體。心體無邊。故名為大。",
    "T48n2016_100:0953b17": "方是心相。相具德相之法。故名方。廣。是心用。",
    "T48n2016_100:0953b18": "心。有稱體之用。佛是心果。心解脫處名佛。華",
    "T48n2016_100:0953b19": "是心因。心所引行。喻之以華。嚴是心功。心能",
    "T48n2016_100:0953b20": "善巧嚴飾。目之為嚴。經是心教。心起名言。詮",
    "T48n2016_100:0953b21": "顯此理。故名為經。然心之一字。雖非一切。能",
    "T48n2016_100:0953b22": "為一切。觀者。以三大中。具四法界。對彼四界。",
    "T48n2016_100:0953b23": "故成四觀。法本如是。故依法而觀。若依此悟",
    "T48n2016_100:0953b24": "解。念念即是華嚴法界。念念即是毘盧遮那",
    "T48n2016_100:0953b25": "法界也。[0953b25] 肇論注云。近而不可知者。其唯物",
    "T48n2016_100:0953b26": "性乎者。尚書云。天生萬物。唯人之靈。有情無",
    "T48n2016_100:0953b27": "情。為萬物也。靈是心之性。亦即萬物之性也。",
    "T48n2016_100:0953b28": "即物之性空。目擊而非遙。雖近而不可知也。",
    "T48n2016_100:0953b29": "故論云。遠不可見。如空中鳥跡。近不可見。如",
    "T48n2016_100:0953c01": "眼中之藥。遠喻三祇至道。近喻即真不見",
    "T48n2016_100:0953c02": "也。[0953c02] 如上所引祖教。委細披陳。可以永斷纖",
    "T48n2016_100:0953c03": "疑。圓成大信。若神珠在掌。寶印當心。諸佛常",
    "T48n2016_100:0953c04": "現目前。法界不離言下。是以從初標宗。於一",
    "T48n2016_100:0953c05": "心演出無量名義。無量名義。不出理智。非理",
    "T48n2016_100:0953c06": "不智。故理外無智。非智不理。故智外無理。亦",
    "T48n2016_100:0953c07": "攝智從理。離體無用。攝用歸體。體性自離。故",
    "T48n2016_100:0953c08": "體即非體。即一切法。如虛空性。空性亦空。畢",
    "T48n2016_100:0953c09": "竟寂滅。斯滅亦滅。不知以何言故。強名之無",
    "T48n2016_100:0953c10": "盡真心耳。今還攝無量義海。總歸一句。乃至",
    "T48n2016_100:0953c11": "無句。一字一點。卷舒自在。不動一心。究竟指",
    "T48n2016_100:0953c12": "歸。言思絕矣。又此乃是內證自心。真性。絕待。",
    "T48n2016_100:0953c13": "無依平等法門。如華嚴疏鈔云。悟一切法。自",
    "T48n2016_100:0953c14": "性平等者。入於諸法真實之性故。謂真實性",
    "T48n2016_100:0953c15": "中。無差別相。無種種相。無無量相。萬法一如。",
    "T48n2016_100:0953c16": "何有不等。此真實性。依何立故。復次明燈",
    "T48n2016_100:0953c17": "無依法。所謂不依於色。不依於空。若萬法依",
    "T48n2016_100:0953c18": "空。空無所依。今萬法依真。真無所依。即無依",
    "T48n2016_100:0953c19": "印法門。故捨離世間。世間即有種種差別。斯",
    "T48n2016_100:0953c20": "則性尚不立。何況於相。亦不依空立色。亦",
    "T48n2016_100:0953c21": "不依色立空。亦無異無不異。無即無不即。斯",
    "T48n2016_100:0953c22": "見即絕。強名內證爾。[0953c22] 問。如上解釋引證。皆",
    "T48n2016_100:0953c23": "是祖佛之言。何不自語。[0953c23] 答。我若自語。一切",
    "T48n2016_100:0953c24": "茫然。罔措津涯。豈有申問之處。設祖佛之教。",
    "T48n2016_100:0953c25": "皆是隨他意語。曲順時機。是以世尊言。三世",
    "T48n2016_100:0953c26": "諸佛所說之法。吾四十九年不加一字。又經",
    "T48n2016_100:0953c27": "云。先佛己說。後佛隨順。若能如是了達。則知",
    "T48n2016_100:0953c28": "佛語是自語。自語是佛語。故本師云。一切",
    "T48n2016_100:0953c29": "外道經書。皆是佛說。非外道說。又云。釋迦",
    "T48n2016_100:0954a01": "如來語。提婆達多語。無二無別。若於此不信",
    "T48n2016_100:0954a02": "不明。皆成二見。常縈分別凡聖之想。恒生取",
    "T48n2016_100:0954a03": "捨自他之情。欲紹吾宗。無有是處。[0954a03] 問。前標",
    "T48n2016_100:0954a04": "宗章。已廣說唯心之旨。何故十帙之中。卷卷",
    "T48n2016_100:0954a05": "委曲重說。[0954a05] 答。此是祕要之門。難信之法。轉",
    "T48n2016_100:0954a06": "深轉細。難解難知。悉抱疑情。盡居惑地。夫疑",
    "T48n2016_100:0954a07": "者。於諸諦理猶豫為性。能障善品為業故。疑",
    "T48n2016_100:0954a08": "有多種。略說具三。一疑自。謂己不能入理。二",
    "T48n2016_100:0954a09": "疑師。謂彼不能善教。三疑法。謂於所學。為令",
    "T48n2016_100:0954a10": "出離。為不出離。況如有病之人。疑自疑醫。疑",
    "T48n2016_100:0954a11": "藥。病終不愈。若具前三疑。終不能決定信入。",
    "T48n2016_100:0954a12": "今宗鏡所錄。皆是正直捨方便。但說無上道。",
    "T48n2016_100:0954a13": "隨聞一法。盡合圓宗。實可以斷深疑。成大信。",
    "T48n2016_100:0954a14": "如清涼記云。謂聞空莫疑斷。是即事之空。非",
    "T48n2016_100:0954a15": "斷滅故。聞有莫疑常。非定性有。從緣有故。聞",
    "T48n2016_100:0954a16": "雙是莫疑兩分。但雙照二諦。無二體故。聞",
    "T48n2016_100:0954a17": "雙非莫疑無據。以但遮過。令不著故。又聞",
    "T48n2016_100:0954a18": "空莫疑有。是即有之空故。聞有莫疑空。是即",
    "T48n2016_100:0954a19": "空之有故。聞雙是莫疑雙非。是即非有無。為",
    "T48n2016_100:0954a20": "有無故。聞雙非莫疑雙是。是即有無。方是非",
    "T48n2016_100:0954a21": "有無故。是知諦了一心。群疑頓斷。則有不",
    "T48n2016_100:0954a22": "能有。空不能空。凡不能凡。聖不能聖。豈世間",
    "T48n2016_100:0954a23": "言語是非之所惑哉。如佛藏經云。佛告舍利",
    "T48n2016_100:0954a24": "弗。須彌山王。為高大不。高大。世尊。舍利弗。",
    "T48n2016_100:0954a25": "四天下中。普雨大石。皆如須彌。有人以手承",
    "T48n2016_100:0954a26": "接此石。無有遺落如芥子者。於意云何。為希",
    "T48n2016_100:0954a27": "有不。希有。世尊。舍利弗。如來所說一切諸法。",
    "T48n2016_100:0954a28": "無生無滅。無相無為。令人信解。倍為希有。舍",
    "T48n2016_100:0954a29": "利弗。譬如有人。以一切眾生。置左手中。右手",
    "T48n2016_100:0954b01": "接舉三千世界。山河草木。皆能令是一切眾",
    "T48n2016_100:0954b02": "生。同心喜樂。其意不異。於意云何。為希有",
    "T48n2016_100:0954b03": "不。希有。世尊。舍利弗。如來所說一切諸法。無",
    "T48n2016_100:0954b04": "生無滅。無相無為。令人信解。倍為希有。此宗",
    "T48n2016_100:0954b05": "鏡文。所以前後廣引者。只為此心深奧故難",
    "T48n2016_100:0954b06": "信。祕密故難知。乃至菩薩大智。尚須佛力所",
    "T48n2016_100:0954b07": "加。豈況淺劣而能知者。如寶雨經云。佛言。云",
    "T48n2016_100:0954b08": "何菩薩深信如來意業祕密。若諸菩薩。聞於",
    "T48n2016_100:0954b09": "如來意之祕密。謂如來所有意樂法義。依止",
    "T48n2016_100:0954b10": "於心。依心而住。一切菩薩聲聞緣覺。及諸有",
    "T48n2016_100:0954b11": "情。無能知者。唯除如來之所加持。是以雖前",
    "T48n2016_100:0954b12": "引後證。文廣義繁。則語語內而利益根機。",
    "T48n2016_100:0954b13": "聞聞中而驚新耳目。何厭重說。起此慢心。所",
    "T48n2016_100:0954b14": "以本師云。行住坐臥。常說妙法。又云。我於",
    "T48n2016_100:0954b15": "得道夜。及涅槃夜。是二夜中間。常說般若。是",
    "T48n2016_100:0954b16": "以機多生熟。信有淺深。前聞熏而未堅。後聞",
    "T48n2016_100:0954b17": "熏而方入。如大智度論云。譬如搖樹取果。熟",
    "T48n2016_100:0954b18": "者前墮。若未熟者。更須後搖。又如捕魚。前網",
    "T48n2016_100:0954b19": "不盡。後網乃得。又云。復次是般若波羅蜜相。",
    "T48n2016_100:0954b20": "甚深難解難知。佛知眾生心。根有利鈍。鈍",
    "T48n2016_100:0954b21": "根者少智。為其重說。若利根者。一說二說便",
    "T48n2016_100:0954b22": "悟。不須種種說。譬如駃馬。下一鞭便走。駑馬",
    "T48n2016_100:0954b23": "多鞭乃去。如是等種種因緣故。經中重說無",
    "T48n2016_100:0954b24": "咎。[0954b24] 又問曰。上來數說。是般若波羅蜜甚深因",
    "T48n2016_100:0954b25": "緣。今何以復重說。[0954b25] 答曰。處處說甚深。多有所",
    "T48n2016_100:0954b26": "利益。凡人不知。謂為重說。譬如大國王。未有",
    "T48n2016_100:0954b27": "嫡子。求禱神祇。積年無應。時王出行。夫人產",
    "T48n2016_100:0954b28": "子男。遣信告王。大夫人產男。王聞喜而不答。",
    "T48n2016_100:0954b29": "乃至十反。使者白王。向所白者。王不聞也。王",
    "T48n2016_100:0954c01": "曰。我即聞之。久來。願滿故喜。心內悅樂。聞不",
    "T48n2016_100:0954c02": "已耳。即&#x52C5;有司。賜此人百萬兩金。一語十萬",
    "T48n2016_100:0954c03": "兩。王聞使者言。語語中有利益。非是重說。",
    "T48n2016_100:0954c04": "不知者謂為重。處處說甚深亦如是。佛與菩",
    "T48n2016_100:0954c05": "薩須菩提。知大有利益。須菩提聞佛說深般",
    "T48n2016_100:0954c06": "若。不能得底。轉覺甚深。聽者處處聞甚深。得",
    "T48n2016_100:0954c07": "禪定智慧利益等。凡夫人謂為重說。且如",
    "T48n2016_100:0954c08": "國王聞於一語。有多利益。賜十萬兩金。此乃",
    "T48n2016_100:0954c09": "增生死根。成於識樂。今聞宗鏡。卷卷之中。",
    "T48n2016_100:0954c10": "文文之內。重重唱道。一一標宗。長菩提根。",
    "T48n2016_100:0954c11": "成於法樂。盡大地為黃金。未酬一字。請不生",
    "T48n2016_100:0954c12": "怠厭於頻聞。令已達者。重堅信心。使未入者。",
    "T48n2016_100:0954c13": "速發聞慧。[0954c13] 問。此宗鏡門。還受習學不。[0954c13] 答。",
    "T48n2016_100:0954c14": "學則不無。略有二義。一者。若論大宗。根本正",
    "T48n2016_100:0954c15": "智。不從心學。非在意思。圓明了知。不因心念。",
    "T48n2016_100:0954c16": "故台教云。手不執卷。常讀是經。口無言音。",
    "T48n2016_100:0954c17": "遍誦眾典。佛不說法。恒聞梵音。心不思惟。普",
    "T48n2016_100:0954c18": "照法界。此論上上根器。聞而頓悟。親自證時。",
    "T48n2016_100:0954c19": "二者。若未省達。亦有助發之力。印可之功。或",
    "T48n2016_100:0954c20": "機思遲迴。乃至中根下品。及學差別智門。須",
    "T48n2016_100:0954c21": "依明師以辯邪正。先以聞解信入。後以無",
    "T48n2016_100:0954c22": "思契同。須得物物圓通。事事無滯。方乃逢緣。",
    "T48n2016_100:0954c23": "對境。不失旨迷宗。故云。會萬物為自己者。其",
    "T48n2016_100:0954c24": "唯聖人乎。又若約大綱。應須自省。設有相助。",
    "T48n2016_100:0954c25": "亦指自知。[0954c25] 如有學人問先德。如何是禪。[0954c25] 答。悟",
    "T48n2016_100:0954c26": "自理為禪。[0954c26] 問。如理心性。但是假名。何者是實。",
    "T48n2016_100:0954c27": "[0954c27] 答。有三阿僧祇百千名號。但假施設。實相無",
    "T48n2016_100:0954c28": "相如虛空。須自反悟。[0954c28] 問。悟後更有何法。[0954c28] 答。",
    "T48n2016_100:0954c29": "只箇悟處是法。從緣發明。反得自理。[0954c29] 問。此",
    "T48n2016_100:0955a01": "性還可示人令見不。[0955a01] 答。還示渠教自省達即",
    "T48n2016_100:0955a02": "得。不是眼見耳聞意知之事。此箇真精妙明",
    "T48n2016_100:0955a03": "性。不同大虛木石。天生靈妙不思議。即自性",
    "T48n2016_100:0955a04": "佛法僧。若不悟。推求欲見。一毫亦不可得。但",
    "T48n2016_100:0955a05": "離前塵好醜。即是自家本心。若一毫不盡。與",
    "T48n2016_100:0955a06": "佛道者。無有是處。[0955a06] 問。見色但見色。如何見心。",
    "T48n2016_100:0955a07": "[0955a07] 答。即思思之。是阿誰見色。[0955a07] 問。豈不是當境者",
    "T48n2016_100:0955a08": "全是。不應更求見。[0955a08] 答。自思量看。是之與不是。",
    "T48n2016_100:0955a09": "莫問他人。若直下見。更不圖度。佛法只在方",
    "T48n2016_100:0955a10": "寸。心外斷行蹤。但一心一智慧。離內外中間",
    "T48n2016_100:0955a11": "取受。三際理玄。便入無為道。[0955a11] 問。悟何心是",
    "T48n2016_100:0955a12": "道。[0955a12] 答。悟心無心即是道。[0955a12] 問。請為指示。[0955a12] 答。指",
    "T48n2016_100:0955a13": "示了也。汝自不見。[0955a13] 問。是何物教學人見。[0955a13] 答。",
    "T48n2016_100:0955a14": "教渠直下見。也不是物。[0955a14] 又先德問。即今見何",
    "T48n2016_100:0955a15": "物。[0955a15] 答。見本心。[0955a15] 問。見與本心。為別不別。[0955a15] 答。不",
    "T48n2016_100:0955a16": "別。真如體上。自有照用。以明故得名為見。以",
    "T48n2016_100:0955a17": "不動故得名為心。又自性清淨名照。常見自",
    "T48n2016_100:0955a18": "性名用。故知此心。目前顯露。何須問答。豈假",
    "T48n2016_100:0955a19": "推窮。即圓滿門。是成現法。[0955a19] 如有學人問忠國",
    "T48n2016_100:0955a20": "師。和尚。如何是解脫心。[0955a20] 答。解脫心者。本來",
    "T48n2016_100:0955a21": "自有。視之不見。聽之不聞。搏之不得。眾生日",
    "T48n2016_100:0955a22": "用而不知。此之是也。此乃直指。目擊道存。",
    "T48n2016_100:0955a23": "今古常然。凡聖共有。夫宗鏡所錄。皆是佛說。",
    "T48n2016_100:0955a24": "設有菩薩製作。法師解釋。亦是達佛說意。順",
    "T48n2016_100:0955a25": "佛所言。以此土眾生。皆以聞慧入三摩地故。",
    "T48n2016_100:0955a26": "須以音聲為佛事。顯示正義。破除邪執。非言",
    "T48n2016_100:0955a27": "不通。此有二義。一者約畢竟門。則實不可",
    "T48n2016_100:0955a28": "說。如起信論云。一切諸法。從本已來。離言說",
    "T48n2016_100:0955a29": "相。離名字相。離心緣相。又云。復次究竟離妄",
    "T48n2016_100:0955b01": "執者。當知染法淨法。皆悉相待。無有自相可",
    "T48n2016_100:0955b02": "說。是故一切法。從本已來。非色非心。非智非",
    "T48n2016_100:0955b03": "識。非有非無。畢竟不可說相。而有言說者。當",
    "T48n2016_100:0955b04": "知如來善巧方便。假以言說。引導眾生。得其",
    "T48n2016_100:0955b05": "旨趣者。皆為離念歸於真如。以念一切法。令",
    "T48n2016_100:0955b06": "心生滅。不入實智故。此是引導一切初發菩提",
    "T48n2016_100:0955b07": "心人。且令自利。理行成就。歸於實智。究竟指",
    "T48n2016_100:0955b08": "歸宗鏡矣。二者約方便門。是利他行。故云如",
    "T48n2016_100:0955b09": "來善巧方便。假以言說。引導眾生。又不可一",
    "T48n2016_100:0955b10": "向執發言為非。起念成過。何者以即言無言。",
    "T48n2016_100:0955b11": "即念無念。是知言言契道。念念歸宗。若分",
    "T48n2016_100:0955b12": "別門。不無二說。若畢竟門。言思絕矣。[0955b12] 問。如",
    "T48n2016_100:0955b13": "上所立一心之旨。能攝無量法門。融通一切。",
    "T48n2016_100:0955b14": "此心為復能含一切法。能生一切法。為復",
    "T48n2016_100:0955b15": "自生。他生。共生。無因生。[0955b15] 答。此心不縱不橫。",
    "T48n2016_100:0955b16": "非他非自。何者。若云心含一切法。即是橫。若",
    "T48n2016_100:0955b17": "云心生一切法。即是縱。若云自生。心不生心。",
    "T48n2016_100:0955b18": "若云他生。既不得自。云何有他。若云共生。自",
    "T48n2016_100:0955b19": "他既無。將何為共。若云無因生。有因尚不生。",
    "T48n2016_100:0955b20": "況無因乎。[0955b20] 問。心非四性者。教中云何說。意",
    "T48n2016_100:0955b21": "根生意識。心如工畫師。無不從心造。則是自",
    "T48n2016_100:0955b22": "生。又云。心不孤起。必藉緣而起。有緣思生。",
    "T48n2016_100:0955b23": "無緣思不生。則是他生。又云。所謂六觸因緣",
    "T48n2016_100:0955b24": "生六受。得一切法。則是共生。又云。十二因緣。",
    "T48n2016_100:0955b25": "非佛天人脩羅作。性自爾。則無因生。既屬教",
    "T48n2016_100:0955b26": "文。云何成過。[0955b26] 答。諸佛隨緣差別。俯為群",
    "T48n2016_100:0955b27": "機。生善破惡。令入第一義理。皆是四悉方便",
    "T48n2016_100:0955b28": "權施。空拳誑小兒。誘度於一切。[0955b28] 問。既非縱",
    "T48n2016_100:0955b29": "橫。不墮四性。則一切法是心。心是一切法不。",
    "T48n2016_100:0955c01": "[0955c01] 答。是則成二。[0955c01] 問。如是則一切不立俱非耶。",
    "T48n2016_100:0955c02": "[0955c02] 答。非亦成二。如文殊言。我真文殊。無是文殊。",
    "T48n2016_100:0955c03": "若有是者。則二文殊。然我今日。非無文殊。於",
    "T48n2016_100:0955c04": "中實無是非二相。[0955c04] 問。既無二相。宗一是不。",
    "T48n2016_100:0955c05": "[0955c05] 答。是非既乖大旨。一二還背圓宗。[0955c05] 問。如何",
    "T48n2016_100:0955c06": "得契斯旨。[0955c06] 答。境智俱亡。云何說契。[0955c06] 問。如",
    "T48n2016_100:0955c07": "是則言思道斷。心智路絕矣。[0955c07] 答。此亦強言。",
    "T48n2016_100:0955c08": "隨他意轉。雖欲隱形。而未亡跡。[0955c08] 問。如何得",
    "T48n2016_100:0955c09": "形跡俱亡。[0955c09] 答。本無朕跡。云何欲亡。[0955c09] 問。如是",
    "T48n2016_100:0955c10": "則如人飲水。冷煖自知。當大悟時。方合斯旨。",
    "T48n2016_100:0955c11": "[0955c11] 答。我此門中。亦無迷悟。合與不合之道理。",
    "T48n2016_100:0955c12": "撒手似君無一物。徒勞苦說數千般。此事",
    "T48n2016_100:0955c13": "萬種況不成。千聖定不得。大地載不起。虛空",
    "T48n2016_100:0955c14": "包不容。非大器人。無由檐荷。如古德云。盡十",
    "T48n2016_100:0955c15": "方世界覓一人為伴不得。又云。只有一人承",
    "T48n2016_100:0955c16": "紹祖位。終無第二人。若未親到。徒勞神思。直",
    "T48n2016_100:0955c17": "饒說玄之又玄。妙中更妙。若以方便。於稱揚",
    "T48n2016_100:0955c18": "門中。助他信入。一期傍讚。即不然。若於自",
    "T48n2016_100:0955c19": "己分上親照之時。特地說玄說妙。起一念殊",
    "T48n2016_100:0955c20": "勝不可思議之解。皆落魔界。所以圓覺經云。",
    "T48n2016_100:0955c21": "虛偽浮心。多諸巧見。不能成就圓覺。又先德",
    "T48n2016_100:0955c22": "偈云。得之不得天魔得。玄之又玄外道玄。拋",
    "T48n2016_100:0955c23": "&#x5374;父孃村草裏。認他黃葉作金錢。百丈竿頭",
    "T48n2016_100:0955c24": "快散手。不須觀後復觀前。如今但似形言跡。",
    "T48n2016_100:0955c25": "紋綵生時。皆是執方便門。迷真實道。並是認",
    "T48n2016_100:0955c26": "他黃葉。喚作金錢。若大悟之時。似百丈竿頭",
    "T48n2016_100:0955c27": "放身。更不顧於前後。此宗鏡中。是一切凡聖",
    "T48n2016_100:0955c28": "大捨身命之處。不入此宗。皆非究竟。[0955c28] 問。畢",
    "T48n2016_100:0955c29": "竟如何。[0955c29] 答。亦無畢竟。[0955c29] 問。前云不入此宗。",
    "T48n2016_100:0956a01": "皆非究竟。此又云何稱無畢竟。[0956a01] 答。前對增",
    "T48n2016_100:0956a02": "上慢人。未得為得。認虛妄為真實。執顛倒作",
    "T48n2016_100:0956a03": "圓常。為破情塵。權稱究竟。今論見性。豈言虛",
    "T48n2016_100:0956a04": "實耶。[0956a04] 問。以此通明之後。如何履踐。[0956a04] 答。教",
    "T48n2016_100:0956a05": "誰履踐。[0956a05] 問。莫不成斷滅不。[0956a05] 答。尚不得常",
    "T48n2016_100:0956a06": "住。云何斷滅。[0956a06] 問。乞最後一言。[0956a06] 答。化人。[0956a06] 問。",
    "T48n2016_100:0956a07": "幻士。谷響。[0956a07] 答。泉聲。欲達吾宗旨。泥牛水上",
    "T48n2016_100:0956a08": "行。[0956a08] 問。此錄括略微細。理事圓明。於慕道人。",
    "T48n2016_100:0956a09": "得何資益。[0956a09] 答。若第一義中。無利無功德。就",
    "T48n2016_100:0956a10": "世俗門內。似有於稱揚。總有二途。能俾初學。",
    "T48n2016_100:0956a11": "一者為未信人。令成正信。攝歸一念。不外馳",
    "T48n2016_100:0956a12": "求。二者為已信人。助成觀力。理行堅固。疾證",
    "T48n2016_100:0956a13": "菩提。步步而不滯寶所功程。念念而流入薩",
    "T48n2016_100:0956a14": "婆若海。似乘廣大之輦。立至寶坊。如駕堅牢",
    "T48n2016_100:0956a15": "之船。坐登覺岸。[0956a15] 問。集此宗鏡。有何功德。[0956a15] 答。",
    "T48n2016_100:0956a16": "此不思議大威德法門。但有見聞。深獲善利。",
    "T48n2016_100:0956a17": "如一塵落嵩獄之崗隴。已帶陵雲。滴露入滄",
    "T48n2016_100:0956a18": "海之波瀾。便同廣潤。可謂直紹菩提之種。全",
    "T48n2016_100:0956a19": "生諸佛之家。何況信解受持。正念觀察。為人",
    "T48n2016_100:0956a20": "敷演。傳布施行。約善利門。無法比喻。功德無",
    "T48n2016_100:0956a21": "盡。非種智而不可稱量。利樂何窮。過太虛而",
    "T48n2016_100:0956a22": "莫知邊際。以滿空珍寶。供養恒沙如來。化十",
    "T48n2016_100:0956a23": "方眾生。盡證辟支佛果。未若弘宣斯旨。開演",
    "T48n2016_100:0956a24": "此宗。以茲校量。莫能儔比。可謂下佛種子。於",
    "T48n2016_100:0956a25": "眾生身田之中。抽正法芽。向煩惱欲泥之",
    "T48n2016_100:0956a26": "內。然後七覺華發。菩提果成。展轉相生。至無",
    "T48n2016_100:0956a27": "盡際。如華嚴探玄記云。於遺法中。見聞信向",
    "T48n2016_100:0956a28": "此無盡法。成金剛種子。當必得此圓融普法。",
    "T48n2016_100:0956a29": "如經云。吞服金剛喻。小火廣燒喻。又如兜率",
    "T48n2016_100:0956b01": "天子從地獄出。得十地無生忍。展轉利益。不",
    "T48n2016_100:0956b02": "可窮盡。皆由宿聞此法。為本因故。頌云。雖在",
    "T48n2016_100:0956b03": "於大海。及劫盡火中。決定信無疑。必得聞此",
    "T48n2016_100:0956b04": "經。大智度論云。受持般若。校量功德。於是",
    "T48n2016_100:0956b05": "持邊。正憶念最勝。今如諸佛憐愍眾生。故為",
    "T48n2016_100:0956b06": "解其義。令易解。勝自行正憶念。是時佛欲廣",
    "T48n2016_100:0956b07": "分別福德故。說言。若有人盡形壽供養十方",
    "T48n2016_100:0956b08": "佛。不如為他解說般若義。此中說勝因緣。三",
    "T48n2016_100:0956b09": "世諸佛皆學般若成無上道。乃至教恒河沙",
    "T48n2016_100:0956b10": "世界中人。令得聲聞辟支佛道。不如為他人",
    "T48n2016_100:0956b11": "演說般若波羅蜜義。此中說因緣。是諸賢聖。",
    "T48n2016_100:0956b12": "皆從般若波羅蜜出。故首楞嚴經云。佛告阿",
    "T48n2016_100:0956b13": "難。若復有人。遍滿十方所有虛空。盈滿七寶。",
    "T48n2016_100:0956b14": "持以奉上微塵諸佛。承事供養。心無虛度。於",
    "T48n2016_100:0956b15": "意云何。是人以此施佛因緣得福多不。阿",
    "T48n2016_100:0956b16": "難答言。虛空無盡。珍寶無邊。昔有眾生施佛",
    "T48n2016_100:0956b17": "七錢。捨身猶獲轉輪王位。況復現前虛空既",
    "T48n2016_100:0956b18": "窮。佛土充遍。皆施珍寶。窮劫思議。尚不能及。",
    "T48n2016_100:0956b19": "是福云何更有邊際。佛告阿難。諸佛如來。語",
    "T48n2016_100:0956b20": "無虛妄。若復有人。身具四重。十波羅夷。眴息",
    "T48n2016_100:0956b21": "即經此方他方阿鼻地獄。乃至窮盡十方無",
    "T48n2016_100:0956b22": "間。靡不經歷。能以一念將此法門。於末劫中",
    "T48n2016_100:0956b23": "開示未學。是人罪障。應念消滅。變其所受地",
    "T48n2016_100:0956b24": "獄苦因。成安樂國。得福超越前之施人。百倍",
    "T48n2016_100:0956b25": "千倍千萬億倍。如是乃至算數譬喻所不能",
    "T48n2016_100:0956b26": "及。所以讚弘此典。善利無邊。謂首楞嚴經。以",
    "T48n2016_100:0956b27": "如來藏心為宗。如來藏者。即第八阿賴耶識。",
    "T48n2016_100:0956b28": "密嚴經偈云。如來清淨藏。世間阿賴耶。如金",
    "T48n2016_100:0956b29": "與指鐶。展轉無差別。以諸佛了之成清淨",
    "T48n2016_100:0956c01": "藏。異生執之為阿賴耶。如真金隨工匠爐火",
    "T48n2016_100:0956c02": "之緣。標指鐶之異名。作圓小之幻相金體不",
    "T48n2016_100:0956c03": "動。名相妄陳。類真心隨眾生染淨之緣。成凡",
    "T48n2016_100:0956c04": "聖之異名。現昇沈之幻相。心性不動。名相本",
    "T48n2016_100:0956c05": "空。認假名而二見俄分。悟真體而一心圓證。",
    "T48n2016_100:0956c06": "迷悟即於言下。法喻皎在目前。昧之者歷劫",
    "T48n2016_100:0956c07": "而浪修。達之者當體而凝寂。法華經云。我滅",
    "T48n2016_100:0956c08": "度後。能竊為一人脫法華經乃至一句。當知",
    "T48n2016_100:0956c09": "是人則如來使。如來所遣。行如來事。何況於",
    "T48n2016_100:0956c10": "大眾中廣為人說。竊為一人者。竊者。私也。若",
    "T48n2016_100:0956c11": "私地只為一人說此一句。此人則是從一心",
    "T48n2016_100:0956c12": "真如中遣來作使。告報異生。直了一如之理。",
    "T48n2016_100:0956c13": "即是行真如中事。以真如無邊。至一切處故。",
    "T48n2016_100:0956c14": "則所得法利。亦隨真如之性。無量無盡。又云。",
    "T48n2016_100:0956c15": "當知是人。與如來共宿。則為如來手摩其頭。",
    "T48n2016_100:0956c16": "乃至入如來室。著如來衣。坐如來座。以要",
    "T48n2016_100:0956c17": "言之。持此經人。四威儀中。舉足下足。皆不離",
    "T48n2016_100:0956c18": "一心真如諸佛行處矣。鴦崛魔羅經云。若",
    "T48n2016_100:0956c19": "人過去曾值諸佛。供養奉事。聞如來藏。於彈",
    "T48n2016_100:0956c20": "指頃。暫得聽受。緣是善業諸根純熟。所生",
    "T48n2016_100:0956c21": "殊勝。富貴自在。是眾生今猶純熟。所生殊勝。",
    "T48n2016_100:0956c22": "富貴自在。由彼往昔曾值諸佛。暫得聽聞如",
    "T48n2016_100:0956c23": "來藏故。乃至佛告鴦崛魔羅。非是如來為",
    "T48n2016_100:0956c24": "第一難事。更有難事。鴦崛魔羅。譬如士夫。檐",
    "T48n2016_100:0956c25": "須彌山王。及大地大海。經百千歲。此為大力",
    "T48n2016_100:0956c26": "第一難不。鴦崛魔羅白佛言。是如來境界。非",
    "T48n2016_100:0956c27": "彼聲聞緣覺所及。佛告鴦崛魔羅。彼非大",
    "T48n2016_100:0956c28": "力。非為甚難。若以大海一塵。為百億分。百",
    "T48n2016_100:0956c29": "千億劫。持一塵去。乃至將竭。餘如牛跡。復能",
    "T48n2016_100:0957a01": "檐負須彌山王。大地河海。百千億劫。而彼不",
    "T48n2016_100:0957a02": "能於正法住世。餘八十年時。演說如來常恒",
    "T48n2016_100:0957a03": "不變如來之藏。唯菩薩人中之雄。能說如來",
    "T48n2016_100:0957a04": "常恒不變如來之藏。護持正法。我說此人。第",
    "T48n2016_100:0957a05": "一甚難。又法華見寶塔品云。若接須彌。擲置",
    "T48n2016_100:0957a06": "他方。無數佛土。亦未為難。若以足指。動大千",
    "T48n2016_100:0957a07": "界。遠擲他國。亦未為難。又云。假使有人。手把",
    "T48n2016_100:0957a08": "虛空。而以遊行。亦未為難。又云。假使劫燒。",
    "T48n2016_100:0957a09": "檐負乾草。入中不燒。亦未為難。我滅度後。若",
    "T48n2016_100:0957a10": "持此經。為一人說。是則為難。故知竭海移山。",
    "T48n2016_100:0957a11": "非無為之力。任使躡虛履水。皆有漏之通。曷",
    "T48n2016_100:0957a12": "若開諸佛心。演如來藏。紹菩提種。入一乘門。",
    "T48n2016_100:0957a13": "能託聖胎。成真佛子。何以故。謂得本故。如從",
    "T48n2016_100:0957a14": "源出水。因乳得酥。如鴦崛魔羅經云。復次文",
    "T48n2016_100:0957a15": "殊師利。如知乳有酥。故方便鑽求。而不鑽水。",
    "T48n2016_100:0957a16": "以無酥故。如是文殊師利。眾生知有如來藏。",
    "T48n2016_100:0957a17": "故。精勤持戒。淨修梵行。復次文殊師利。如知",
    "T48n2016_100:0957a18": "山有金。故鑿山求金。而不鑿樹。以無金故。",
    "T48n2016_100:0957a19": "如是文殊師利。眾生知有如來藏故。精勤持",
    "T48n2016_100:0957a20": "戒。淨修梵行。言我必當得成佛道。復次文殊",
    "T48n2016_100:0957a21": "師利。若無如來藏者。空修梵行。如窮劫鑽水。",
    "T48n2016_100:0957a22": "終不得酥。故知入宗鏡中。見如來性。菩提道",
    "T48n2016_100:0957a23": "果。應念俱成。如下水之舟。似便風之火。若背",
    "T48n2016_100:0957a24": "宗鏡。不識自心。設福智齊修。終不成就。如求",
    "T48n2016_100:0957a25": "乳鑽水。離山鑿金。任歷三祇。豈有得理。如宗",
    "T48n2016_100:0957a26": "鏡所錄。前後之文。皆是諸佛五眼所觀。五語",
    "T48n2016_100:0957a27": "所說。無一言而不諦。非一義而不圓。可俟後",
    "T48n2016_100:0957a28": "賢。決定信入。如月上經偈云。假動須彌山倒",
    "T48n2016_100:0957a29": "地。脩羅住處皆悉滅。大海枯涸月天墜。如來",
    "T48n2016_100:0957b01": "終不出妄言。假使十眾同心。或火成水。水",
    "T48n2016_100:0957b02": "成火。無量功德最大尊。利益眾生無異說。大",
    "T48n2016_100:0957b03": "地虛空成渾沌。百剎同入芥子中。羅網可用",
    "T48n2016_100:0957b04": "縛猛風。如來終不有妄語。以茲誠實。可遍傳",
    "T48n2016_100:0957b05": "持。功德無邊。言思罔及。所以唯識論偈云。作",
    "T48n2016_100:0957b06": "此唯識論。非我思量處。諸佛妙境界。福德施",
    "T48n2016_100:0957b07": "群生。斯論大旨。非情識知解之所思量。乃是",
    "T48n2016_100:0957b08": "大覺不思議絕妙境界。以此弘揚不思議無",
    "T48n2016_100:0957b09": "盡之福。悉用普施一切法界無量含生。同入",
    "T48n2016_100:0957b10": "此宗。齊登佛地。華嚴疏主藏法師發願偈云。",
    "T48n2016_100:0957b11": "誓願見聞修習此。圓融無礙普賢法。乃至失",
    "T48n2016_100:0957b12": "命終不離。盡未來際願相應。以此善根等法",
    "T48n2016_100:0957b13": "性。普潤無盡眾生界。一念多劫修普行。盡成",
    "T48n2016_100:0957b14": "無上佛菩提。",
    "T48n2016_100:0957b15": "宗鏡錄卷第一百"
}