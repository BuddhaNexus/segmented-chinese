{
    "T47n1963_002:0090a24": "淨土論卷中",
    "T47n1963_002:0090a26": "帝京弘法寺釋迦才撰",
    "T47n1963_002:0090a27": "第四出道理(依何道理得生淨土二問答分別釋妨難)",
    "T47n1963_002:0090a28": "[0090a28] 問曰。夫業行紛綸。凡夫莫識其緒。苦樂差別。",
    "T47n1963_002:0090a29": "二乘未達其源。在世則業分六趣。出世則道",
    "T47n1963_002:0090b01": "別三乘。據理則萬法同規。就教則有了不了",
    "T47n1963_002:0090b02": "說。今西方淨土者。乃是法藏弘誓所剋。法王",
    "T47n1963_002:0090b03": "跨以據神。世界瑩以千珍。聖主題之萬相。此",
    "T47n1963_002:0090b04": "人及土。俱非下地窺遊。經論雖說得往生。恐",
    "T47n1963_002:0090b05": "是別時意語。今依何道理。判得往生。此則道",
    "T47n1963_002:0090b06": "俗僉疑。願聞厥旨也。",
    "T47n1963_002:0090b07": "[0090b07] 答曰。但聖教綸披。實難究覽。業行縈結。誰可",
    "T47n1963_002:0090b08": "窺尋。今還撿之聖教。究以道理。使往生之路",
    "T47n1963_002:0090b09": "決如掌中(聖教者後說。道理者今論)如攝大乘論云。夫為證",
    "T47n1963_002:0090b10": "者。必須經論二教。阿毘達磨。以理為勝。修多",
    "T47n1963_002:0090b11": "羅。以教為勝。教必有理。理必順教。今且究",
    "T47n1963_002:0090b12": "理。後引其教。究理者撿諸經藏。有隱顯二說。",
    "T47n1963_002:0090b13": "謂了義經不了義經。了義經者。畢竟不破。不",
    "T47n1963_002:0090b14": "了義經。至涅槃會上。並引未決破。唯淨土一",
    "T47n1963_002:0090b15": "教。不入破限。當知。即是了義經也。又菩薩造",
    "T47n1963_002:0090b16": "論。解釋佛經。其不了義經即破。了義經之",
    "T47n1963_002:0090b17": "即讚。此土一教。於論中讚。無有破處。故知。",
    "T47n1963_002:0090b18": "是了義經也。",
    "T47n1963_002:0090b19": "[0090b19] 問曰。如攝大乘論釋。作別時意。豈不是破",
    "T47n1963_002:0090b20": "耶。",
    "T47n1963_002:0090b21": "[0090b21] 答曰。彼論所明。有別時有不別時。若唯空發",
    "T47n1963_002:0090b22": "願。即是別時。若行願兼修。非是別時。若天親",
    "T47n1963_002:0090b23": "菩薩判。作別時意者何故。攝論後文。將造論",
    "T47n1963_002:0090b24": "功德。迴向眾生。願往生淨土也。又何故更造",
    "T47n1963_002:0090b25": "往生論。勸人往生也。復次如觀經教興意者。",
    "T47n1963_002:0090b26": "緣韋提希生阿闍世五逆之子。因厭五濁。願",
    "T47n1963_002:0090b27": "生極樂。佛遂為說三福淨業十六觀門。勸眾",
    "T47n1963_002:0090b28": "生往生。乃至十惡五逆。悉勸往生。即既淨",
    "T47n1963_002:0090b29": "土請主。身居五濁。復生逆子。佛說皆得往生。",
    "T47n1963_002:0090c01": "即知。現居五濁。凡夫悉得往生。此理明矣。",
    "T47n1963_002:0090c02": "[0090c02] 問曰。韋提希是大菩薩。為化眾生。現受女身。",
    "T47n1963_002:0090c03": "生於逆子。豈實是凡夫耶。",
    "T47n1963_002:0090c04": "[0090c04] 答曰。縱令實是菩薩。現受女身化眾生者。必",
    "T47n1963_002:0090c05": "須隱其實德。現同凡夫攝化同類。如五百侍",
    "T47n1963_002:0090c06": "女佛記得往生。並未來一切女人。及諸男子。",
    "T47n1963_002:0090c07": "悉是凡夫。並是所攝。亦得往生。如諸菩薩。或",
    "T47n1963_002:0090c08": "現地獄身。即引地獄眾生也。如方等經中",
    "T47n1963_002:0090c09": "婆藪仙人等。或現畜生身。即引畜生眾生。如",
    "T47n1963_002:0090c10": "涅槃經中蜂王鵝王蟻王等。或現作五逆。即",
    "T47n1963_002:0090c11": "引五逆眾生。如阿闍世王提婆達多等。此並",
    "T47n1963_002:0090c12": "能化者是假。所化者實也。韋提希既現在凡",
    "T47n1963_002:0090c13": "夫身。居五濁。當知。即引五濁凡夫。往生極樂",
    "T47n1963_002:0090c14": "也。故觀經云。佛告韋提希。汝是凡夫。未得天",
    "T47n1963_002:0090c15": "眼。不能遠觀。如來有異方便。令汝得見也。復",
    "T47n1963_002:0090c16": "次法藏比丘四十八大願。初先為一切凡夫。",
    "T47n1963_002:0090c17": "後始兼為三乘聖人。故知。淨土宗意。本為凡",
    "T47n1963_002:0090c18": "夫。兼為聖人也。復次如十解已上菩薩。留惑",
    "T47n1963_002:0090c19": "受生惡道。願救苦眾生。不生淨土。以任自業",
    "T47n1963_002:0090c20": "力更不墮惡道中故。即知凡夫由未勉惡道",
    "T47n1963_002:0090c21": "故。須生淨土中。十解已去。不畏生惡道故。不",
    "T47n1963_002:0090c22": "願生淨土也。故知。淨土興意。本為凡夫。非為",
    "T47n1963_002:0090c23": "菩薩也。又此淨土一門。經經中說。論論中明。",
    "T47n1963_002:0090c24": "若是不了說者。何故佛及菩薩。作此慇懃也。",
    "T47n1963_002:0090c25": "乃至十方諸佛。各出廣長舌相。證釋迦所說。",
    "T47n1963_002:0090c26": "及勸眾生。此豈是不了說也。復次如上古已",
    "T47n1963_002:0090c27": "來大德名僧及俗中聰明儒士。並修淨土行。",
    "T47n1963_002:0090c28": "謂廬山遠法師。叡法師。劉遺民。謝靈運乃至",
    "T47n1963_002:0090c29": "近世。綽禪師。此等臨終並感得光臺異相。聖",
    "T47n1963_002:0091a01": "眾來迎。錄在別傳。此等大德智人。既欣淨土。",
    "T47n1963_002:0091a02": "後之學者。但可逐他先匠不須疑也。又前問",
    "T47n1963_002:0091a03": "云。土榮千珍。佛題萬相。此之人土。俱非下",
    "T47n1963_002:0091a04": "地窺遊者。今答此義。若論實報人土。誠如所",
    "T47n1963_002:0091a05": "說。若是事淨土及化淨土。理則不然。若事土",
    "T47n1963_002:0091a06": "報身。則為上地所見。若&#x8FF9;身化土。則為地前",
    "T47n1963_002:0091a07": "窺遊。若俱非下地境界者。則聖無化生之能。",
    "T47n1963_002:0091a08": "生無入聖之分。俱具二義。即得往生。一一切",
    "T47n1963_002:0091a09": "眾生修行。以為因緣。二彌陀本願為增上緣。",
    "T47n1963_002:0091a10": "二義若具。即得往生。故起信論云。有諸佛法。",
    "T47n1963_002:0091a11": "有因有緣。因緣具足。乃得成辦也。有已如",
    "T47n1963_002:0091a12": "是等道理故。眾生修行。並得往生也。二問答",
    "T47n1963_002:0091a13": "分別釋妨難者。",
    "T47n1963_002:0091a14": "[0091a14] 問曰。諸佛隨宜說法。意趣難解。自非論釋。幽",
    "T47n1963_002:0091a15": "旨難通。如成實論云。由經論故。義則易解。故",
    "T47n1963_002:0091a16": "無著菩薩玄覽聖心。揣諸經旨。略開四意四",
    "T47n1963_002:0091a17": "依。如淨土一門。判作別時意。乃今云。眾生修",
    "T47n1963_002:0091a18": "行。即得往生。是義云何。",
    "T47n1963_002:0091a19": "[0091a19] 答曰。如彼論說。自是別時。餘經中說。非是別",
    "T47n1963_002:0091a20": "時。豈得將別時難不別時也。",
    "T47n1963_002:0091a21": "[0091a21] 問曰。云何論說則是別時。餘經中說則非別",
    "T47n1963_002:0091a22": "時也。",
    "T47n1963_002:0091a23": "[0091a23] 答曰。彼論但據空發願。不論修行者。餘經中",
    "T47n1963_002:0091a24": "說。兼論修行。若佛經中。說眾生發願則得往",
    "T47n1963_002:0091a25": "生者。並是別時意說。不得往生也。如小彌陀",
    "T47n1963_002:0091a26": "經云。若有人。已發願。今發願。當發願。於彼",
    "T47n1963_002:0091a27": "國土。若已生。若今生。若當生也。如此等經。",
    "T47n1963_002:0091a28": "總是別時意說。不得即生也。若如諸淨土經。",
    "T47n1963_002:0091a29": "或明三福業十六觀門。或令發菩提心。七日",
    "T47n1963_002:0091b01": "念佛。或教發願迴向。十念往生。如此等經。並",
    "T47n1963_002:0091b02": "是往生。即非別時也。故彼論云。由唯發願。是",
    "T47n1963_002:0091b03": "別時意也。既空發願。理是別時也。",
    "T47n1963_002:0091b04": "[0091b04] 問曰。如往生論說。女人及根缺二乘種不生。",
    "T47n1963_002:0091b05": "云何女人等三亦得往生。",
    "T47n1963_002:0091b06": "[0091b06] 答曰。實然。此等三種理不得生。若無三種。定",
    "T47n1963_002:0091b07": "得往生。何三種者。一於此土中。或有男子。或",
    "T47n1963_002:0091b08": "有女人。種於女因。決定招女報者。此人縱修",
    "T47n1963_002:0091b09": "淨土行。亦不得往生。以淨土中無女人故。此",
    "T47n1963_002:0091b10": "是定業。不可改動。即是業障也。根缺者。若人",
    "T47n1963_002:0091b11": "於此土中。定種盲聾等因。亦不得往生。以淨",
    "T47n1963_002:0091b12": "土中人。並有三十二大丈夫相故。此亦是業",
    "T47n1963_002:0091b13": "障也。二乘者。若是二乘學人。及二乘方便道",
    "T47n1963_002:0091b14": "中人。種二乘定因。不信有大乘及十方淨土",
    "T47n1963_002:0091b15": "者。亦不得往生。以此人是愚法二乘。不信有",
    "T47n1963_002:0091b16": "十方佛及淨土故。不肯發願迴向也。此即是",
    "T47n1963_002:0091b17": "決定小乘障大乘也。彼論所明種者。定業種",
    "T47n1963_002:0091b18": "也。但無此三定種者。即得往生也。",
    "T47n1963_002:0091b19": "[0091b19] 問曰。若此土中。有三種定業。即不得往生者。",
    "T47n1963_002:0091b20": "何故觀經中云。受持五戒等即得往生。至彼",
    "T47n1963_002:0091b21": "聞說四諦悟羅漢果等也。此豈不小乘定種。",
    "T47n1963_002:0091b22": "[0091b22] 答曰。此是不愚法人。信有十方諸佛及以淨",
    "T47n1963_002:0091b23": "土。發願迴向。始得往生。若悟果竟。佛為說法",
    "T47n1963_002:0091b24": "華經。並迴心向大也。此是智度論文也。若論",
    "T47n1963_002:0091b25": "二乘無學人。不問愚法不愚法。悉生淨土中。",
    "T47n1963_002:0091b26": "以受變易生死三界中無受生處故也。",
    "T47n1963_002:0091b27": "[0091b27] 問曰。眾生惡業其猶積山。此諸惡業障乎淨",
    "T47n1963_002:0091b28": "土。非小善能除。何故觀經云。臨命終十念即",
    "T47n1963_002:0091b29": "得往生。",
    "T47n1963_002:0091c01": "[0091c01] 答曰。心是業主。牽生之本。臨終之心。猶如眼",
    "T47n1963_002:0091c02": "目。能遵一切諸業。若臨終心惡。能引一切",
    "T47n1963_002:0091c03": "惡業。生惡道中。若臨終心善。能引一切善業。",
    "T47n1963_002:0091c04": "生善道中。譬如龍行。雲則隨之。心若西逝業。",
    "T47n1963_002:0091c05": "亦隨之也。此是經論文也。",
    "T47n1963_002:0091c06": "[0091c06] 問曰。如彌勒所問經說十念中云。非凡夫念。",
    "T47n1963_002:0091c07": "不雜結使念。今此土眾生。體是凡夫。結使未",
    "T47n1963_002:0091c08": "斷。云何念佛而得往生。",
    "T47n1963_002:0091c09": "[0091c09] 答曰。若如彼經。無結使人。始得往生者。唯佛",
    "T47n1963_002:0091c10": "一人得生。餘皆不得。以十地後心菩薩。猶有",
    "T47n1963_002:0091c11": "二種無明故。今解。彼經言凡夫念者。若不發",
    "T47n1963_002:0091c12": "菩提心。求出三界作佛。直爾念佛求生西方。",
    "T47n1963_002:0091c13": "獨善一身。避苦逐樂者。此是凡夫念亦不得",
    "T47n1963_002:0091c14": "往生。故無量壽經三輩生人。皆須發菩提心",
    "T47n1963_002:0091c15": "也。不雜結使念者。唯須一心相續觀佛相好。",
    "T47n1963_002:0091c16": "若口念佛。心緣五欲者。是雜結使念也。念佛",
    "T47n1963_002:0091c17": "是淳淨心。與結使相違。若能如此。即與彼經",
    "T47n1963_002:0091c18": "相應。",
    "T47n1963_002:0091c19": "第五引聖教為證(謂引經論二教)",
    "T47n1963_002:0091c20": "[0091c20] 經引十二部。一無量壽經。二觀經。三小彌陀",
    "T47n1963_002:0091c21": "經。四鼓音聲王經。五稱揚諸佛功德經。六發",
    "T47n1963_002:0091c22": "覺淨心經。七大集經。八十方往生經。九藥師",
    "T47n1963_002:0091c23": "經。十般舟經。十一大阿彌陀經。十二無量清",
    "T47n1963_002:0091c24": "淨覺經。論引七部。一往生論。二起信論。三十",
    "T47n1963_002:0091c25": "住毘婆娑論。四一切經中彌陀偈。五寶性論。",
    "T47n1963_002:0091c26": "六龍樹十二禮。七攝大乘論也。",
    "T47n1963_002:0091c27": "[0091c27] 問曰。上出道理。已知。願行相扶。得生淨土。",
    "T47n1963_002:0091c28": "非別時意。未知。有何聖教為證。",
    "T47n1963_002:0091c29": "[0091c29] 答曰。今引經論二教為證。經教者。一如無量",
    "T47n1963_002:0092a01": "壽經第一卷云。設我得佛。國中有地獄餓鬼",
    "T47n1963_002:0092a02": "畜生者。不取正覺。設我得佛。國中人天。乃至",
    "T47n1963_002:0092a03": "聞不善名者。不取正覺。設我得佛。國中人天。",
    "T47n1963_002:0092a04": "壽終之後。復更墮三惡道者。不取正覺。設我",
    "T47n1963_002:0092a05": "得佛。國中人天。不住正定聚。必至滅度者。不",
    "T47n1963_002:0092a06": "取正覺。設我得佛。國中人天。壽命無能限量。",
    "T47n1963_002:0092a07": "除其本願。脩短自在。若不爾者。不取正覺。設",
    "T47n1963_002:0092a08": "我得佛。十方眾生。至心信樂。欲生我國。乃至",
    "T47n1963_002:0092a09": "十念。若不生者。不取正覺。唯除五逆。誹謗正",
    "T47n1963_002:0092a10": "法。設我得佛。十方眾生。發菩提心。修諸功德。",
    "T47n1963_002:0092a11": "至心發願。欲生我國。臨壽終。假令不與大",
    "T47n1963_002:0092a12": "眾圍遶現其人前者。不取正覺。設我得佛。十",
    "T47n1963_002:0092a13": "方眾生。聞我名號。係念我國。殖諸德本。至心",
    "T47n1963_002:0092a14": "迴向。欲生我國。不果遂者。不取正覺。設我得",
    "T47n1963_002:0092a15": "佛。十方無量。不可思議。諸佛世界。眾生之",
    "T47n1963_002:0092a16": "類。聞我名字。不得菩薩無生法忍。諸深總持",
    "T47n1963_002:0092a17": "者。不取正覺。設我得佛。十方無量不可思議",
    "T47n1963_002:0092a18": "諸佛世界。其有女人。聞我名字。歡喜信樂。發",
    "T47n1963_002:0092a19": "菩提心。厭惡女身。壽終之後。為復女像者。",
    "T47n1963_002:0092a20": "不取正覺。設我得佛。國中人天。所受快樂。不",
    "T47n1963_002:0092a21": "如漏盡比丘者。不取正覺。釋曰。依此四十八",
    "T47n1963_002:0092a22": "大願中文。二願中皆云。十方人天乃至女",
    "T47n1963_002:0092a23": "人。都不論不退已去諸菩薩也。餘願為菩薩。",
    "T47n1963_002:0092a24": "當知。前者是正。後者兼也。又如無量壽經第",
    "T47n1963_002:0092a25": "二卷云。佛告阿難。其有眾生。生彼國者。皆悉",
    "T47n1963_002:0092a26": "住於正定之聚。所以者何。彼佛國中。無諸邪",
    "T47n1963_002:0092a27": "聚及不定聚名。十方恒沙諸佛如來。皆共讚",
    "T47n1963_002:0092a28": "嘆無量壽佛威神功德不可思議。諸有眾生。",
    "T47n1963_002:0092a29": "聞其名號。信心歡喜。乃至一念。至心迴向。願",
    "T47n1963_002:0092b01": "生彼國。即得往生。至不退轉。唯除五逆。誹謗",
    "T47n1963_002:0092b02": "正法。佛告阿難。十方世界。諸天人民。其有至",
    "T47n1963_002:0092b03": "心。願生彼國。凡有三輩。其上輩者。捨家棄",
    "T47n1963_002:0092b04": "欲。而成沙門。發菩提心。一向專念無量壽佛。",
    "T47n1963_002:0092b05": "修諸功德。願生彼國。此等眾生。臨終時。無量",
    "T47n1963_002:0092b06": "壽佛。與諸大眾。現其人前。即隨彼佛。往生其",
    "T47n1963_002:0092b07": "國。便於七寶華中。自然化生。住不退轉。福慧",
    "T47n1963_002:0092b08": "勇猛。神通自在。是故阿難。其有眾生。欲於今",
    "T47n1963_002:0092b09": "世見無量壽佛。應發無上菩提之心。修行功",
    "T47n1963_002:0092b10": "德願生彼國。佛語阿難。其中輩者。十方世界。",
    "T47n1963_002:0092b11": "諸天人民。其有至心。願生彼國。雖不能行作",
    "T47n1963_002:0092b12": "沙門。大修功德。當發無上菩提之心。一向專",
    "T47n1963_002:0092b13": "念無量壽佛。多小修善。奉持齋戒。起立塔",
    "T47n1963_002:0092b14": "像。飯食沙門。懸繒燃燈。散花燒香。以此迴",
    "T47n1963_002:0092b15": "向。願生彼國。其人臨終。無量壽佛。化現其",
    "T47n1963_002:0092b16": "身。光明相好。具如真佛。及諸大眾。現其人",
    "T47n1963_002:0092b17": "前。即隨彼佛。往生其國。住不退轉。功德智",
    "T47n1963_002:0092b18": "慧。次如上輩者也。佛告阿難。其下輩者。十方",
    "T47n1963_002:0092b19": "世界。諸天人民。其有至心欲生彼國。假使不",
    "T47n1963_002:0092b20": "能作諸功德。當發無上菩提之心。一向專意。",
    "T47n1963_002:0092b21": "乃至十念。念無量壽佛。願生其國。若聞妙法。",
    "T47n1963_002:0092b22": "歡喜信樂。不生疑惑。乃至一念。念於彼佛。以",
    "T47n1963_002:0092b23": "至誠心。願生其國。此人臨終。夢見彼佛。亦得",
    "T47n1963_002:0092b24": "往生。功德智慧。次如中輩者也。",
    "T47n1963_002:0092b25": "[0092b25] 第二如觀經云。爾時世尊。告韋提希。汝今知",
    "T47n1963_002:0092b26": "不。阿彌陀去此不遠。汝當繫念諦觀彼國。淨",
    "T47n1963_002:0092b27": "業成者。我今為汝。廣說眾譬。亦令未來世一",
    "T47n1963_002:0092b28": "切凡夫欲修淨業者。得生西方極樂國土。欲",
    "T47n1963_002:0092b29": "生彼國者。當修三福。一者孝養父母。奉事師",
    "T47n1963_002:0092c01": "長。慈心不殺修十善業。二者受持三歸具足",
    "T47n1963_002:0092c02": "眾戒。不犯威儀。三者發菩提心。深信因果。讀",
    "T47n1963_002:0092c03": "誦大乘。勸進行者。如此三事。名為淨業。佛告",
    "T47n1963_002:0092c04": "韋提希。汝今知不。此三種業。過去未來現在",
    "T47n1963_002:0092c05": "三世諸佛淨業正因。佛告阿難。及韋提希。下",
    "T47n1963_002:0092c06": "品下生者。或有眾生。作不善業五逆十惡。具",
    "T47n1963_002:0092c07": "諸不善。如此愚人。以惡業故。應墮惡道逕歷",
    "T47n1963_002:0092c08": "多劫受苦無窮。如此愚人。臨命終時。遇善知",
    "T47n1963_002:0092c09": "識種種安慰為說妙法。教令念佛。彼人苦逼。",
    "T47n1963_002:0092c10": "不遑念佛。善友告言。汝若不能念者。應稱無",
    "T47n1963_002:0092c11": "量壽佛。如是至心令聲不絕。具足十念。稱",
    "T47n1963_002:0092c12": "南無佛。稱佛名故。於念念中。除八十億劫生",
    "T47n1963_002:0092c13": "死之罪。命終之後。見金蓮華猶如日輪住其",
    "T47n1963_002:0092c14": "人前。如一念頃。即得往生極樂世界。於蓮華",
    "T47n1963_002:0092c15": "中。滿十二大劫。蓮華方開。觀世音。大勢至。",
    "T47n1963_002:0092c16": "大悲音聲。為其廣說諸法實相除滅罪法。聞",
    "T47n1963_002:0092c17": "已歡喜。應時即發菩提之心。是名中品下生",
    "T47n1963_002:0092c18": "者。是名下輩生相。名第十六觀。釋曰。依九",
    "T47n1963_002:0092c19": "品生因中。皆分前三福淨業。作九品因。亦不",
    "T47n1963_002:0092c20": "獨一人具修三福淨業也。",
    "T47n1963_002:0092c21": "[0092c21] 第三小彌陀經云。舍利弗。眾生聞者。應當發",
    "T47n1963_002:0092c22": "願願生彼國。所以者何。得與如是諸上善人",
    "T47n1963_002:0092c23": "俱會一處。舍利弗。不可以少善根福德因緣",
    "T47n1963_002:0092c24": "得生彼國。舍利弗。若有善男子善女人。聞說",
    "T47n1963_002:0092c25": "阿彌陀佛。執持名號。若一日。若二日。若三日。",
    "T47n1963_002:0092c26": "若四日。若五日。若六日。若七日。一心不亂。",
    "T47n1963_002:0092c27": "其人臨命終時。彌陀佛與諸聖眾。現在其前。",
    "T47n1963_002:0092c28": "是人終時。心不顛倒。即得往生阿彌陀佛極",
    "T47n1963_002:0092c29": "樂國土。舍利弗。我見是利。故說此言。若有眾",
    "T47n1963_002:0093a01": "生聞是說者。應當發願。生彼國土。釋曰。依",
    "T47n1963_002:0093a02": "此經。少善根是空發願。廣善根是七日念佛。",
    "T47n1963_002:0093a03": "若能七日念佛。滿百萬遍。即得往生也。",
    "T47n1963_002:0093a04": "[0093a04] 第四鼓音聲王經云。如是我聞。一時佛在瞻",
    "T47n1963_002:0093a05": "波大城伽靈池。與大比丘眾五百人俱。爾時",
    "T47n1963_002:0093a06": "世尊告諸比丘。今當為汝。廣說西方安樂世",
    "T47n1963_002:0093a07": "界。今現有佛號阿彌陀。若有四眾。能正受持",
    "T47n1963_002:0093a08": "彼佛名號。以此功德。臨欲終時。阿彌陀佛即",
    "T47n1963_002:0093a09": "與大眾。至此人所。令其得見。見已。尋生慶",
    "T47n1963_002:0093a10": "悅。倍增功德。以是因緣。所生之處。永離胞",
    "T47n1963_002:0093a11": "胎。穢欲之形。純處鮮妙寶蓮華中。自然化生。",
    "T47n1963_002:0093a12": "具大神通。光明赫奕。爾時十方恒沙諸佛。皆",
    "T47n1963_002:0093a13": "共讚彼安樂世界所有佛法不可思議。神通",
    "T47n1963_002:0093a14": "現化。種種方便。不可思議。若能有信如是之",
    "T47n1963_002:0093a15": "事。當知。是人不可思議。所得業報亦不可思",
    "T47n1963_002:0093a16": "議。阿彌陀如來應正遍知。與聲聞俱。其國號",
    "T47n1963_002:0093a17": "曰清泰。聖王所住。其城縱廣十千由旬。中充",
    "T47n1963_002:0093a18": "滿剎利之種。阿彌陀佛如來應正遍知。父名",
    "T47n1963_002:0093a19": "月上轉輪聖王。其母名曰殊勝妙顏。子名月",
    "T47n1963_002:0093a20": "明。奉事弟子名無垢稱。智慧弟子名曰攬光。",
    "T47n1963_002:0093a21": "神足弟子名曰大化。爾時魔王名曰無勝。有",
    "T47n1963_002:0093a22": "提婆達多。名曰寂靜。阿彌陀佛與大比丘眾",
    "T47n1963_002:0093a23": "二萬人俱。若有受持彼佛名號。堅固其心。憶",
    "T47n1963_002:0093a24": "念不忌。十日十夜。除捨散亂。精懃修集念",
    "T47n1963_002:0093a25": "佛三昧。知彼如來常恒住於安樂世界。憶念",
    "T47n1963_002:0093a26": "相續。勿令斷絕。受持讀誦此鼓音聲王大陀",
    "T47n1963_002:0093a27": "羅尼。十日十夜。六時專念。五體投地。禮敬彼",
    "T47n1963_002:0093a28": "佛。堅固正念。悉除散亂。若能令心念念不絕。",
    "T47n1963_002:0093a29": "十日之中。必得見彼阿彌陀佛。并見十方世",
    "T47n1963_002:0093b01": "界如來。及所住處。唯除重障鈍根之人。於今",
    "T47n1963_002:0093b02": "少時。所不能&#x89A9;。一切諸善皆悉迴向。願得往",
    "T47n1963_002:0093b03": "生安樂世界。垂終之日。阿彌陀佛與諸大眾。",
    "T47n1963_002:0093b04": "現其人前。安慰稱善。是人即得往生。釋曰。依",
    "T47n1963_002:0093b05": "此經。十日念佛即見阿彌陀佛。不論命終時",
    "T47n1963_002:0093b06": "也。",
    "T47n1963_002:0093b07": "[0093b07] 第五稱揚諸佛功德經云。復次舍利弗。西方",
    "T47n1963_002:0093b08": "去此十萬億佛剎。有世界。名曰安樂。其國有",
    "T47n1963_002:0093b09": "佛。號阿彌陀如來。至真。等正覺。明行足。善",
    "T47n1963_002:0093b10": "逝。世間解。無上士。道法御。天人師子曰眾",
    "T47n1963_002:0093b11": "祐。度人無量。若有得聞無量壽如來名者。一",
    "T47n1963_002:0093b12": "心信樂。受持諷念。當起廣遠無量歡喜。安立",
    "T47n1963_002:0093b13": "其意。全使真誠。十萬億信心。念斯如來。其人",
    "T47n1963_002:0093b14": "當得無量之福。永當遠離三塗之厄。命終之",
    "T47n1963_002:0093b15": "後。皆當往生彼佛剎土。命欲終時。一心信樂。",
    "T47n1963_002:0093b16": "念不忌捨。阿彌陀佛將諸比丘僧。往其人",
    "T47n1963_002:0093b17": "前。魔終不能毀壞斯等正覺之心。所以者何。",
    "T47n1963_002:0093b18": "其佛世尊興立不悲。誓度一切無量眾生。亦",
    "T47n1963_002:0093b19": "復護持十方世界一切眾生。其有得生安樂",
    "T47n1963_002:0093b20": "世界。當於其中具滿如來正覺之慧。舍利弗。",
    "T47n1963_002:0093b21": "其佛世尊。本求誓願。其有求於第二之乘。",
    "T47n1963_002:0093b22": "於其世界。具滿如來諸佛之法。具正覺分。求",
    "T47n1963_002:0093b23": "聲聞乘。於彼佛剎。得阿羅漢。其有往生彼佛",
    "T47n1963_002:0093b24": "剎者。從其所願。大小之乘。於彼悉滿。其有最",
    "T47n1963_002:0093b25": "後聞阿彌陀如來名號。讚說之者。信不狐疑。",
    "T47n1963_002:0093b26": "當相敬心至意。念之如念父母。作如是意。斯",
    "T47n1963_002:0093b27": "等普當於彼佛國具滿眾願。其有信不讚歎",
    "T47n1963_002:0093b28": "稱揚阿彌陀佛名功德。而謗毀者。五劫之中。",
    "T47n1963_002:0093b29": "當墮地獄。具受眾苦。釋曰。依此經。念佛如憶",
    "T47n1963_002:0093c01": "父母。始得往生也。",
    "T47n1963_002:0093c02": "[0093c02] 第六發覺淨心經云。爾時彌勒菩薩白佛言。",
    "T47n1963_002:0093c03": "世尊。如來歎彌陀如來。十種發心。於中隨念",
    "T47n1963_002:0093c04": "發願。若念當欲生彼。當即得生彼世界。何者。",
    "T47n1963_002:0093c05": "是十種發心。於彼處生。佛告彌勒言。彼等發",
    "T47n1963_002:0093c06": "心非小智者有。彼發心是大事者所有。欲生",
    "T47n1963_002:0093c07": "阿彌陀如來佛剎中者。一當為一切眾生發",
    "T47n1963_002:0093c08": "慈心。不生瞋恨。當生阿彌陀如來佛剎。二為",
    "T47n1963_002:0093c09": "一切眾生。生慈悲故。當生彼處。三離於殺生。",
    "T47n1963_002:0093c10": "受持正法。發此心故。當生於彼處。四捨於身",
    "T47n1963_002:0093c11": "命。發心不著一切諸法故。當生於彼處。五發",
    "T47n1963_002:0093c12": "甚深忍行清淨信。發此心故。當生彼處。六不",
    "T47n1963_002:0093c13": "染名聞利養一切財寶。發此心故。當生彼處。",
    "T47n1963_002:0093c14": "七為一切眾生。生貴敬。發心不忌故。當生",
    "T47n1963_002:0093c15": "彼處。八不驚不怖。不受凡言語。發此心故。當",
    "T47n1963_002:0093c16": "生彼處。九入菩提分種種善根。發此心故。當",
    "T47n1963_002:0093c17": "生彼處。十然不離念佛。發此心故。當生彼",
    "T47n1963_002:0093c18": "處。遠離諸相故。彌勒此十種發心。若菩薩各",
    "T47n1963_002:0093c19": "發念。一具足者。當生彼阿彌陀佛剎中。若不",
    "T47n1963_002:0093c20": "生。無有是處。釋曰。此非觀經中十念。此之十",
    "T47n1963_002:0093c21": "念。現在時作。觀經中十念。臨命終時作也。",
    "T47n1963_002:0093c22": "[0093c22] 第七如大集經云。佛告賢護言。是中何等三",
    "T47n1963_002:0093c23": "昧。能生如是諸功德。所謂思惟諸佛現前三",
    "T47n1963_002:0093c24": "昧。能生如是諸功德法。復次賢護。云何名為",
    "T47n1963_002:0093c25": "菩薩思惟諸佛現前三昧也。賢護。若有比丘",
    "T47n1963_002:0093c26": "比丘尼優婆塞優婆夷。清淨持戒。具足諸行。",
    "T47n1963_002:0093c27": "獨處空閑。如是思惟。於一切處。隨何方所。若",
    "T47n1963_002:0093c28": "聞西方阿彌陀如來應供等正覺。是人爾時",
    "T47n1963_002:0093c29": "如所聞已。即應作如是想念。如我所聞。彼阿",
    "T47n1963_002:0094a01": "彌陀如來應供等正覺。今在西方。經途去此。",
    "T47n1963_002:0094a02": "過百千億諸佛國土。彼有世界。名曰安樂。知",
    "T47n1963_002:0094a03": "是如來今現在彼。為諸菩薩。周匝圍遶。處大",
    "T47n1963_002:0094a04": "眾中。說法教化。然而是人依聞佛故。繫念思",
    "T47n1963_002:0094a05": "惟。觀察不已。了了分明。終獲見彼彌陀如來",
    "T47n1963_002:0094a06": "應供等正覺也。復次賢護。譬如世間若男若",
    "T47n1963_002:0094a07": "女。於睡夢中見種種事。所謂金銀眾寶。珍財",
    "T47n1963_002:0094a08": "倉庫。或見朋友諸知識輩。或見覺時心不樂",
    "T47n1963_002:0094a09": "者。是人夢中所對境界。或違或順。或憂或喜。",
    "T47n1963_002:0094a10": "有時語言歡喜極樂。有時摻感。盡意悲哀。是",
    "T47n1963_002:0094a11": "人寤已。思惟憶念。如夢所見。為他廣宣。追念",
    "T47n1963_002:0094a12": "夢中。便生憂喜。如是賢護。彼善男子善女人。",
    "T47n1963_002:0094a13": "端坐繫念。專心想彼阿彌陀如來應供等正",
    "T47n1963_002:0094a14": "覺。如是相好。如是威儀。如是大眾。如是說",
    "T47n1963_002:0094a15": "法。如聞繫念。一心相續。次第不亂。或經一日。",
    "T47n1963_002:0094a16": "或復一夜。如是或至七日七夜。如我所聞。具",
    "T47n1963_002:0094a17": "足念故。是人必&#x89A9;阿彌陀如來應供等正覺。",
    "T47n1963_002:0094a18": "若於晝時。不能見者。若於夜分。或夢中。阿彌",
    "T47n1963_002:0094a19": "陀佛必當現。釋曰。依此經。唯須假想。七日念",
    "T47n1963_002:0094a20": "佛。即得現見。非命終時也。",
    "T47n1963_002:0094a21": "[0094a21] 第八如往生經云。普廣菩薩摩訶薩。又白佛",
    "T47n1963_002:0094a22": "言。世尊。十方佛剎淨妙國土有差別不。佛言。",
    "T47n1963_002:0094a23": "普廣。無差別也。普廣又言。世尊。何故經中。",
    "T47n1963_002:0094a24": "讚歎阿彌陀剎。七寶諸樹。宮殿樓閣。故願生",
    "T47n1963_002:0094a25": "者。皆悉隨彼心中所欲。應念而至。佛告普廣",
    "T47n1963_002:0094a26": "菩薩摩訶薩。汝不解我意。娑婆世界人多貪",
    "T47n1963_002:0094a27": "濁。信向者小。習邪者多。不信正法。不能專",
    "T47n1963_002:0094a28": "心。亂無志意。十方世界實無差別。令諸眾生",
    "T47n1963_002:0094a29": "專心有在。是故讚嘆彼國土耳。諸往生者。悉",
    "T47n1963_002:0094b01": "隨彼願。無不獲果。釋曰。依此經。一向專想西",
    "T47n1963_002:0094b02": "方。即往生也。",
    "T47n1963_002:0094b03": "[0094b03] 第九如藥師經云。佛言。若四輩弟子。比丘比",
    "T47n1963_002:0094b04": "丘尼。清信士清信女。常修月六齋年三長齋。",
    "T47n1963_002:0094b05": "或晝夜精懃。一心苦行。願欲往生西方阿彌",
    "T47n1963_002:0094b06": "陀佛國者。憶念晝夜。若一日二日三日四日",
    "T47n1963_002:0094b07": "五日六日七日。或復中悔。聞我說是琉璃光",
    "T47n1963_002:0094b08": "佛本願功德。盡其壽命。欲終之日。有八菩薩。",
    "T47n1963_002:0094b09": "文殊師利菩薩。觀世音菩薩。大勢至菩薩。寶",
    "T47n1963_002:0094b10": "檀華菩薩。無盡意菩薩。藥王菩薩。藥尚菩薩。",
    "T47n1963_002:0094b11": "彌勒菩薩。皆當飛往迎其精神。不逕八難。生",
    "T47n1963_002:0094b12": "蓮華中。自然音樂而相娛樂。釋曰。依此經。七",
    "T47n1963_002:0094b13": "日念佛。縱令生悔。聞藥師佛名。還得生也。",
    "T47n1963_002:0094b14": "[0094b14] 第十般舟經云。佛告跋陀和。菩薩於此間國",
    "T47n1963_002:0094b15": "土。阿彌陀佛數數念。用是念故。見阿彌陀佛。",
    "T47n1963_002:0094b16": "見佛已從問。當持何等法。生阿彌陀佛國。爾",
    "T47n1963_002:0094b17": "時阿彌陀語是菩薩言。欲生我國者。常念我",
    "T47n1963_002:0094b18": "數數。常當專念佛名。所得功德。諸行之中最",
    "T47n1963_002:0094b19": "為殊勝。釋曰。依此經。亦得念佛往生也。",
    "T47n1963_002:0094b20": "[0094b20] 第十一大阿彌陀經云。當持齋戒一心清淨。",
    "T47n1963_002:0094b21": "晝夜常念。欲生阿彌陀佛國。十日十夜不斷",
    "T47n1963_002:0094b22": "絕。我皆慈愍之。悉令往生阿彌陀佛國。殊使",
    "T47n1963_002:0094b23": "不能爾。自思惟熟校。計欲度脫身者。不當絕",
    "T47n1963_002:0094b24": "念去愛。勿念家事。莫與婦女同床。自端正身",
    "T47n1963_002:0094b25": "心。斷於愛欲。一心齋戒清淨至意。念生阿彌",
    "T47n1963_002:0094b26": "陀佛國。一日一夜不斷絕者。壽終皆往生其",
    "T47n1963_002:0094b27": "國。在七寶浴池。蓮華中化生。釋曰。依此經。",
    "T47n1963_002:0094b28": "若能念佛持戒。不與女人同床。下乃至一日",
    "T47n1963_002:0094b29": "一夜。亦得生也。",
    "T47n1963_002:0094c01": "[0094c01] 第十二如無量清淨覺經云。若善男子善女",
    "T47n1963_002:0094c02": "人。聞我說淨土法門。心生悲喜。身毛為&#x7AEA;。如",
    "T47n1963_002:0094c03": "拔出者。當知。此人過去宿命已作佛道也。若",
    "T47n1963_002:0094c04": "復有人。聞開淨土法門。都不生信者。當知。此",
    "T47n1963_002:0094c05": "人始從三惡道來。殃咎未盡。為此無信向耳。",
    "T47n1963_002:0094c06": "我說此人未可得解脫也。釋曰。依此經。聞說",
    "T47n1963_002:0094c07": "淨土。生信樂者。普是過去供養佛來。由往昔",
    "T47n1963_002:0094c08": "因。現在乃至十念。悉得往生。",
    "T47n1963_002:0094c09": "[0094c09] 第二引論有七部。一如往生論云。若善男子",
    "T47n1963_002:0094c10": "善女人。修五念門。行成就者。畢竟得生安樂",
    "T47n1963_002:0094c11": "國土。見彼阿彌陀佛。何等五念。一者禮拜。二",
    "T47n1963_002:0094c12": "者讚歎。三者作願。四者觀察。五者迴向(釋曰此是",
    "T47n1963_002:0094c13": "因門)復有五種門。漸次成就五種功德應知。何",
    "T47n1963_002:0094c14": "者五門。一者近門。二者大會眾門。三者宅門。",
    "T47n1963_002:0094c15": "四者屋門。五者園林遊戲池門。此五種門。初",
    "T47n1963_002:0094c16": "四種門。成就入功德。第五門成就出功德。入",
    "T47n1963_002:0094c17": "第一門者。以禮拜阿彌陀佛。為生彼國故。得",
    "T47n1963_002:0094c18": "生安樂世界。是名入第一門。入第二門者。以",
    "T47n1963_002:0094c19": "讚歎阿彌陀佛。隨順名義。稱如來名。依如來",
    "T47n1963_002:0094c20": "光明智相修行故。得入大會眾數。是名入第",
    "T47n1963_002:0094c21": "二門。入第三門者。以一心專念。作願生彼。修",
    "T47n1963_002:0094c22": "奢摩他寂靜三昧行故。得入蓮華藏世界。是",
    "T47n1963_002:0094c23": "名入第三門。入第四門者。以專念觀察彼妙",
    "T47n1963_002:0094c24": "莊嚴。修毘婆舍那故。得到彼處。受用種種法",
    "T47n1963_002:0094c25": "味樂。是名入第四門。出第五門者。以大慈悲。",
    "T47n1963_002:0094c26": "觀察一切苦惱眾生。示應化身。迴入生死園",
    "T47n1963_002:0094c27": "煩惱林中。遊戲神通。至教化地。以本願力迴",
    "T47n1963_002:0094c28": "向故。是名出第五門。菩薩入四種門。自利行",
    "T47n1963_002:0094c29": "成就應知。菩薩出第五門。利益他迴向行成",
    "T47n1963_002:0095a01": "就應知。菩薩如是修五門行。自利利他。速成",
    "T47n1963_002:0095a02": "就阿耨多羅三藐三菩提故。釋曰。此是果門",
    "T47n1963_002:0095a03": "也。",
    "T47n1963_002:0095a04": "[0095a04] 二如起信論云。復次眾生初學是法。欲求正",
    "T47n1963_002:0095a05": "信。其心怯弱。以住於此娑婆世界。自畏不能",
    "T47n1963_002:0095a06": "常值諸佛。親承供養。懼謂信心難可成就。意",
    "T47n1963_002:0095a07": "欲退者。當知。如來有勝方便。攝護信心。謂以",
    "T47n1963_002:0095a08": "專意念佛因緣。隨願得生他方佛土。常見於",
    "T47n1963_002:0095a09": "佛。永離惡道。如修多羅說。若人專念西方極",
    "T47n1963_002:0095a10": "樂世界阿彌陀佛。即得往生。常見佛故。終無",
    "T47n1963_002:0095a11": "有退。若觀彼佛真如法身。常勤修習。畢竟得",
    "T47n1963_002:0095a12": "生。住正定故。釋曰。依此論。此間修信心不成",
    "T47n1963_002:0095a13": "就者。教就西方修習。此豈是十解已去菩薩",
    "T47n1963_002:0095a14": "也。",
    "T47n1963_002:0095a15": "[0095a15] 三如十住毘婆娑論中龍樹菩薩云。彌陀世",
    "T47n1963_002:0095a16": "尊。行者應以此偈尊重讚嘆佛故。論云。阿彌",
    "T47n1963_002:0095a17": "陀佛本願如是。若人念我。稱名自歸。即入必",
    "T47n1963_002:0095a18": "定得阿耨多羅三藐三菩提。是故常應憶念。",
    "T47n1963_002:0095a19": "以偈稱讚。",
    "T47n1963_002:0095a20": " 無量光明慧  身如真金山",
    "T47n1963_002:0095a21": " 我今身口意  合掌稽首禮",
    "T47n1963_002:0095a22": " 金色妙光明  普流諸世界",
    "T47n1963_002:0095a23": " 隨物增其色  是故稽首禮",
    "T47n1963_002:0095a24": " 若人命終時  得生彼國者",
    "T47n1963_002:0095a25": " 即具無量德  是故我歸命",
    "T47n1963_002:0095a26": " 人能念是佛  無量力功德",
    "T47n1963_002:0095a27": " 即時入必定  是故我常念",
    "T47n1963_002:0095a28": " 彼國人命終  設應受諸苦",
    "T47n1963_002:0095a29": " 不墮惡地獄  是故歸命禮",
    "T47n1963_002:0095b01": " 若人生彼國  終不墮惡趣",
    "T47n1963_002:0095b02": " 及與阿修羅  我今歸命禮",
    "T47n1963_002:0095b03": " 人天身相同  猶如金山頂",
    "T47n1963_002:0095b04": " 諸勝所歸處  是故頭面禮",
    "T47n1963_002:0095b05": " 其有生彼國  具天眼耳通",
    "T47n1963_002:0095b06": " 十方並無礙  稽首聖中尊",
    "T47n1963_002:0095b07": " 其國諸眾生  神變及身通",
    "T47n1963_002:0095b08": " 亦具宿命智  是故歸命禮",
    "T47n1963_002:0095b09": " 生彼國土者  無我無我所",
    "T47n1963_002:0095b10": " 不生彼此心  是故稽首禮",
    "T47n1963_002:0095b11": " 超出三界獄  自如蓮華葉",
    "T47n1963_002:0095b12": " 聲聞眾無量  是故稽首禮",
    "T47n1963_002:0095b13": " 彼國諸眾生  其性皆柔和",
    "T47n1963_002:0095b14": " 自然行十善  稽首眾聖王",
    "T47n1963_002:0095b15": " 從善生淨明  無量無邊所",
    "T47n1963_002:0095b16": " 二足中第一  是故我歸命",
    "T47n1963_002:0095b17": " 若人願作佛  心念阿彌陀",
    "T47n1963_002:0095b18": " 應時為現身  是故我歸命",
    "T47n1963_002:0095b19": " 彼佛本願力  十方諸菩薩",
    "T47n1963_002:0095b20": " 來供養聖法  是故我稽首",
    "T47n1963_002:0095b21": " 彼土諸菩薩  具足諸相好",
    "T47n1963_002:0095b22": " 皆自莊嚴身  我今歸命禮",
    "T47n1963_002:0095b23": " 彼土大菩薩  日日於三時",
    "T47n1963_002:0095b24": " 供養十方佛  是故稽首禮",
    "T47n1963_002:0095b25": " 若人種善根  疑則華不開",
    "T47n1963_002:0095b26": " 信心清淨者  華開則見佛",
    "T47n1963_002:0095b27": " 十方現在佛  以種種因緣",
    "T47n1963_002:0095b28": " 嘆彼佛功德  我今歸命禮",
    "T47n1963_002:0095b29": " 其土具嚴飾  殊彼諸天宮",
    "T47n1963_002:0095c01": " 功德甚深厚  是故禮佛足",
    "T47n1963_002:0095c02": " 佛足千輻輪  柔軟蓮華色",
    "T47n1963_002:0095c03": " 見者皆歡喜  頭面禮佛足",
    "T47n1963_002:0095c04": " 眉間白豪光  猶如清淨月",
    "T47n1963_002:0095c05": " 增益面光色  頭面禮佛足",
    "T47n1963_002:0095c06": " 本求佛道時  行諸奇妙事",
    "T47n1963_002:0095c07": " 如諸經所說  頭面稽首禮",
    "T47n1963_002:0095c08": " 彼佛所言說  破除諸罪根",
    "T47n1963_002:0095c09": " 美言多所益  我今稽首禮",
    "T47n1963_002:0095c10": " 以此美言說  救諸著樂病",
    "T47n1963_002:0095c11": " 已度今猶度  是故稽首禮",
    "T47n1963_002:0095c12": " 人天中最尊  諸天頭面禮",
    "T47n1963_002:0095c13": " 七寶冠摩尼  是故我歸命",
    "T47n1963_002:0095c14": " 一切賢聖眾  及諸人天眾",
    "T47n1963_002:0095c15": " 我皆共歸命  是故我亦禮",
    "T47n1963_002:0095c16": " 乘彼八道船  能度難度海",
    "T47n1963_002:0095c17": " 自度亦度彼  我禮自在者",
    "T47n1963_002:0095c18": " 諸佛無量劫  讚揚其功德",
    "T47n1963_002:0095c19": " 猶土不能盡  歸命清淨人",
    "T47n1963_002:0095c20": " 我今亦如是  稱讚無量德",
    "T47n1963_002:0095c21": " 以是福因緣  願佛常念我",
    "T47n1963_002:0095c22": " 我今於先世  福德若大小",
    "T47n1963_002:0095c23": " 願我於佛所  心常得清淨",
    "T47n1963_002:0095c24": " 以此福因緣  所獲上妙德",
    "T47n1963_002:0095c25": " 願諸眾生類  皆亦悉當得",
    "T47n1963_002:0095c26": "[0095c26] 讚觀音勢至二菩薩偈。",
    "T47n1963_002:0095c27": " 觀音大勢大名稱  功德智慧俱無量",
    "T47n1963_002:0095c28": " 具足慈悲救世間  遍遊一切眾生海",
    "T47n1963_002:0095c29": " 如是勝人甚難遇  一心恭敬頭面禮",
    "T47n1963_002:0096a01": " 眾生長寢無明闇  唯此大悲能覺之",
    "T47n1963_002:0096a02": " 隨緣皆現色身相  猶如慈父念一子",
    "T47n1963_002:0096a03": " 唯願慈悲救齊我  一心恭敬照世燈",
    "T47n1963_002:0096a04": " 南無觀音大勢至  恒入世間無暫息",
    "T47n1963_002:0096a05": " 往生六道濟郡生  色身超絕如紫金",
    "T47n1963_002:0096a06": " 威儀庠序世無比  寶瓶化佛天冠中",
    "T47n1963_002:0096a07": " 一心恭敬巧方便  動搖無量三千界",
    "T47n1963_002:0096a08": " 進止妙華恒承足  常以寶手接眾生",
    "T47n1963_002:0096a09": " 一心恭敬施無畏  無量無邊無數劫",
    "T47n1963_002:0096a10": " 廣修願力助彌陀  常處大眾宣法言",
    "T47n1963_002:0096a11": " 眾生聞者得淨眼  唯願世世恒親覲",
    "T47n1963_002:0096a12": " 故我一心頭面禮  神通周遍十方國",
    "T47n1963_002:0096a13": " 普現一切眾生前  眾生若能至心念",
    "T47n1963_002:0096a14": " 皆悉導令至安樂  哀我世間慈悲父",
    "T47n1963_002:0096a15": " 故我一心頭面禮  安處出世蓮華座",
    "T47n1963_002:0096a16": " 猶如須彌照大海  調伏眾生得無畏",
    "T47n1963_002:0096a17": " 一心恭敬人師子  我已隨順修多羅",
    "T47n1963_002:0096a18": " 讚嘆觀音寶功德  如是功德不可盡",
    "T47n1963_002:0096a19": " 譬如大海一毛渧  假使十方諸如來",
    "T47n1963_002:0096a20": " 窮劫讚嘆亦不盡  如是無邊無盡藏",
    "T47n1963_002:0096a21": " 故我一心頭面禮  已讚觀音大勢至",
    "T47n1963_002:0096a22": " 即讚十方諸菩薩  願此功德遍世間",
    "T47n1963_002:0096a23": " 迴共眾生生彼國",
    "T47n1963_002:0096a24": "[0096a24] 釋曰。依此論。唯讚歎禮拜。即得往生。",
    "T47n1963_002:0096a25": "[0096a25] 四如一切經中彌陀佛偈云。唯念法藏比丘。",
    "T47n1963_002:0096a26": "乃從世饒王發願。喻諸佛。誓二十四章。世",
    "T47n1963_002:0096a27": "世見諸佛。&#x59DF;數無有量。不廢宿命行。功德遂",
    "T47n1963_002:0096a28": "具成。世界名清淨。得佛號無量。",
    "T47n1963_002:0096a29": " 國界平夷然  豐樂多上人",
    "T47n1963_002:0096b01": " 寶樹若干種  羅列散相生",
    "T47n1963_002:0096b02": " 本莖枝葉華  種種各異香",
    "T47n1963_002:0096b03": " 順風日三動  翕羿如華生",
    "T47n1963_002:0096b04": " 隨地如毛布  雜廁上普平",
    "T47n1963_002:0096b05": " 一切無諸山  海水及諸原",
    "T47n1963_002:0096b06": " 但有河水流  音響如說經",
    "T47n1963_002:0096b07": " 天人入水戲  在意所欲望",
    "T47n1963_002:0096b08": " 令齊水額眉  意願隨念得",
    "T47n1963_002:0096b09": " 佛壽十方沙  光明普無邊",
    "T47n1963_002:0096b10": " 菩薩及弟子  不可算稱量",
    "T47n1963_002:0096b11": " 若欲見彼佛  莫疑亦莫望",
    "T47n1963_002:0096b12": " 有疑在胎上  可令五百年",
    "T47n1963_002:0096b13": " 不疑生基坐  叉手無量前",
    "T47n1963_002:0096b14": " 願欲遍十方  須臾則旋還",
    "T47n1963_002:0096b15": " 惟念彼菩薩  &#x59DF;劫作功德",
    "T47n1963_002:0096b16": " 本行如此致  得號增世尊",
    "T47n1963_002:0096b17": " 佛興難得值  須臾會難聞",
    "T47n1963_002:0096b18": " 講說土難遇  受覺人難得",
    "T47n1963_002:0096b19": " 若後遭末世  法欲衰微時",
    "T47n1963_002:0096b20": " 當共建擁護  行佛無欲法",
    "T47n1963_002:0096b21": " 佛能說此要  各當勤思行",
    "T47n1963_002:0096b22": " 受此無量制  世世稽首行",
    "T47n1963_002:0096b23": " 釋曰一切經  中有此禮文",
    "T47n1963_002:0096b24": "[0096b24] 五如寶性論云。",
    "T47n1963_002:0096b25": " 依此諸功德  願於命終時",
    "T47n1963_002:0096b26": " 得見彌陀佛  無邊功德身",
    "T47n1963_002:0096b27": " 我及餘信者  既見彼佛已",
    "T47n1963_002:0096b28": " 願得離垢眼  證無上菩提",
    "T47n1963_002:0096b29": "[0096b29] 六如禪那啒多三藏。別譯龍樹讚禮阿彌陀",
    "T47n1963_002:0096c01": "佛文。有十二禮。至心歸命。禮西方阿彌陀佛。",
    "T47n1963_002:0096c02": " 稽首天人所恭敬  阿彌陀仙兩足尊",
    "T47n1963_002:0096c03": " 在彼微妙安樂國  無量佛子眾圍遶",
    "T47n1963_002:0096c04": " 願共諸眾生  往生安樂國",
    "T47n1963_002:0096c05": " 金色身淨如山王  奢摩他行如象步",
    "T47n1963_002:0096c06": " 兩目淨若青蓮華  故我頂禮彌陀佛",
    "T47n1963_002:0096c07": " 願共諸眾生  往生安樂國",
    "T47n1963_002:0096c08": " 面善圓淨如滿月  威光猶如千日月",
    "T47n1963_002:0096c09": " 聲如天鼓俱翅羅  故我頂禮彌陀佛",
    "T47n1963_002:0096c10": " 願共諸眾生  往生安樂國",
    "T47n1963_002:0096c11": " 觀音頂戴冠中住  種種妙相寶莊嚴",
    "T47n1963_002:0096c12": " 能伏外道魔憍慢  故我頂禮彌陀佛",
    "T47n1963_002:0096c13": " 願共諸眾生  往生安樂國",
    "T47n1963_002:0096c14": " 無比無垢廣清淨  眾德&#x6648;潔如虛空",
    "T47n1963_002:0096c15": " 所作利益得自在  故我頂禮彌陀佛",
    "T47n1963_002:0096c16": " 願共諸眾生  往生安樂國",
    "T47n1963_002:0096c17": " 十方名聞菩薩眾  無量諸魔常讚嘆",
    "T47n1963_002:0096c18": " 為諸眾生願力住  故我頂禮彌陀佛",
    "T47n1963_002:0096c19": " 願共諸眾生  往生安樂國",
    "T47n1963_002:0096c20": " 金底寶間池生華  善根所成妙高座",
    "T47n1963_002:0096c21": " 於彼坐上如山王  故我頂禮彌陀佛",
    "T47n1963_002:0096c22": " 願共諸眾生  往生安樂國",
    "T47n1963_002:0096c23": " 十方所來諸佛子  顯現神通至安樂",
    "T47n1963_002:0096c24": " 瞻仰尊顏常恭敬  故我頂禮彌陀佛",
    "T47n1963_002:0096c25": " 願共諸眾生  往生安樂國",
    "T47n1963_002:0096c26": " 諸有無常無我等  亦如水月電影露",
    "T47n1963_002:0096c27": " 為眾說法無名字  故我頂禮彌陀佛",
    "T47n1963_002:0096c28": " 願共諸眾生  往生安樂國",
    "T47n1963_002:0096c29": " 彼尊無量方便境  無有諸趣惡知識",
    "T47n1963_002:0097a01": " 往生不退至菩提  故我頂禮彌陀佛",
    "T47n1963_002:0097a02": " 願共諸眾生  往生安樂國",
    "T47n1963_002:0097a03": " 彼尊佛剎無惡名  亦無女人惡道怖",
    "T47n1963_002:0097a04": " 眾人至心敬彼尊  故我頂禮彌陀佛",
    "T47n1963_002:0097a05": " 願共諸眾生  往生安樂國",
    "T47n1963_002:0097a06": " 我說彼尊功德事  眾善無邊如海水",
    "T47n1963_002:0097a07": " 所得善根清淨者  迴施眾生生彼國",
    "T47n1963_002:0097a08": " 願共諸眾生  往生安樂國",
    "T47n1963_002:0097a09": "[0097a09] 七如攝大乘論云。",
    "T47n1963_002:0097a10": " 眾寶界如覺德業  我說句義所生善",
    "T47n1963_002:0097a11": " 因此願悉見彌陀  由得淨眼成正覺"
}