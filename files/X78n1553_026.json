{
    "X78n1553_026:0554a08": "天聖廣燈錄卷第二十六　　　〔宋碑〕",
    "X78n1553_026:0554a10": "益州靈慶院海淵禪師有僧問。師唱誰家曲。宗風嗣",
    "X78n1553_026:0554a11": "阿誰　師云。石人撫掌歌三曲。木馬嘶時滿歸路",
    "X78n1553_026:0554a12": "　進云。恁麼則芭蕉兒孫。天彭嫡子　師云。莫亂道。",
    "X78n1553_026:0554a13": "問。如何是新繁境　師云。重光千佛現。顯耀甚分明",
    "X78n1553_026:0554a14": "　進云。如何是境中人　師云。郎中在此。且低聲。",
    "X78n1553_026:0554a15": "問。如何是佛法大意　師云。五尺杖子兩人舁。問。",
    "X78n1553_026:0554a16": "如何是祖師西來意　師云。崑崙鎮海心。問。如何",
    "X78n1553_026:0554a17": "是道　師云。四面無遮障　進云。如何是道中人",
    "X78n1553_026:0554a18": "　師云。往來不易。",
    "X78n1553_026:0554a19": "潤州羅漢院繼宗禪師師行脚時。與數僧參一老宿",
    "X78n1553_026:0554a20": "　問。五人新到。阿那箇是參頭　師云。不怕三冬雪。",
    "X78n1553_026:0554a21": "惟憂午夜風　宿云。平地上喫交作什麼　師云。言",
    "X78n1553_026:0554a22": "猶在耳　宿云。且坐喫茶　師云。喫茶即得。問。如",
    "X78n1553_026:0554a23": "何是佛法大意　師云。風吹線竹韻。雨滴鮮紋班。",
    "X78n1553_026:0554a24": "問。祖師未來時如何　師云。海分千派浪。地拔萬重",
    "X78n1553_026:0554b01": "山　進云。來後如何　師云。片雲生晚谷。明月下堂",
    "X78n1553_026:0554b02": "階。問。如何是道　師云。好華開蘚徑。綠柳舞春風",
    "X78n1553_026:0554b03": "　進云。如何是道中人　師云。開窓偷月色。移榻對",
    "X78n1553_026:0554b04": "清流。問。古人道。一塵纔起。大地全収。如何是一塵",
    "X78n1553_026:0554b05": "　師云。窮源須至海。登嶮莫過山　進云。如何是大",
    "X78n1553_026:0554b06": "地全収　師云。雨餘山閣靜。雲開月色寒。問。如何",
    "X78n1553_026:0554b07": "是觸目菩提　師云。須彌倒卓。海水騰波。",
    "X78n1553_026:0554b08": "澧州欽山第二代如靜禪師上堂云。夫妙音須假妙",
    "X78n1553_026:0554b09": "指。若得妙指。妙音自震。諸上座。且作麼生是妙音。還",
    "X78n1553_026:0554b10": "委悉麼。若未委悉。欽山與汝按指去也。乃拍手一下。",
    "X78n1553_026:0554b11": "便歸方丈。僧問。祖師未來時如何　師云。上是天",
    "X78n1553_026:0554b12": "下是地　進云。來後如何　師云。下是地上是天。",
    "X78n1553_026:0554b13": "問。魚未成龍時如何　師云。擎頭戴角　進云。成龍",
    "X78n1553_026:0554b14": "後如何　師云。江湖踊躍。",
    "X78n1553_026:0554b15": "江陵府承天院寶昭正覺禪師知府張相公齊賢請",
    "X78n1553_026:0554b16": "出世。師纔陞座。云。此座高廣。吾不能陞。雖然如是。彼",
    "X78n1553_026:0554b17": "彼丈夫我亦爾　時有僧問。師唱誰家曲。宗風嗣阿",
    "X78n1553_026:0554b18": "誰　師云。雲城西畔雙峰秀。渚水池邊瑞氣分。有",
    "X78n1553_026:0554b19": "襄州僧正問。昔日覺城東際。法眼分付迦葉。未審和",
    "X78n1553_026:0554b20": "尚法嗣何人　師云。到襄州。不得錯舉　進云。恁麼",
    "X78n1553_026:0554b21": "即大眾證明　師云。莫亂道。問。如何是清淨法身",
    "X78n1553_026:0554b22": "　師云。鳥飛雲外尋知己。魚躍潭中吐碧波。問。如",
    "X78n1553_026:0554b23": "何是佛　師云。胸題卍字　學云。不會。乞師再指",
    "X78n1553_026:0554b24": "　師云。足躡千輪。問。如何是佛法大意　師云。魚行",
    "X78n1553_026:0554c01": "水濁。鳥飛落毛。",
    "X78n1553_026:0554c02": "師上堂。有僧問。一棒一喝還是佛法也無　師云。儞",
    "X78n1553_026:0554c03": "什麼處得者消息　其僧便喝　師便打。問。如何",
    "X78n1553_026:0554c04": "是祖師西來意　師云。圓同太虗　學云。為什麼不",
    "X78n1553_026:0554c05": "見　師云。不見什麼。",
    "X78n1553_026:0554c06": "果州青居山靈泉寺皓昇禪師上堂。僧問。如何是青",
    "X78n1553_026:0554c07": "居山裏佛　師云。舉目無差　學云。為什麼不見",
    "X78n1553_026:0554c08": "　師云。不見什麼。問。如何是一大事因緣　師云。厨",
    "X78n1553_026:0554c09": "屋五條椽。",
    "X78n1553_026:0554c10": "郢州林谿山興教院居祐禪師上堂。僧問。如何是透",
    "X78n1553_026:0554c11": "法身句　師云。南嶽石橋側　學云。為作麼却恁去",
    "X78n1553_026:0554c12": "　師云。非汝境界。問。如何是禪　師云。秋後上床",
    "X78n1553_026:0554c13": "眠　進云。如何是祖　師云。覿面不相覩。",
    "X78n1553_026:0554c14": "江陵府開福院德賢禪師上堂。僧問。如何是摩尼珠",
    "X78n1553_026:0554c15": "　師云。青黃赤白　學云。作何顏色　師云。待有顏",
    "X78n1553_026:0554c16": "色向儞道　學云。為什麼不道　師云。非汝境界。",
    "X78n1553_026:0554c17": "問。如何是學人自己　師竪起一指　僧云。莫便是",
    "X78n1553_026:0554c18": "也無　師云。錯。",
    "X78n1553_026:0554c19": "袁州崇聖院志圭禪師上堂。僧問。如何是道　師云。",
    "X78n1553_026:0554c20": "徧山徧嶺　學云。為什麼不覩　師云。不覩什麼",
    "X78n1553_026:0554c21": "　學云。如何是道中人　師云。來千去萬。問。如何是",
    "X78n1553_026:0554c22": "還鄉曲　師云。胡僧唱不得　學云。為什麼唱不得",
    "X78n1553_026:0554c23": "　師云。為儞太刢利。",
    "X78n1553_026:0554c24": "鄂州黃龍山延禧院思卿禪師上堂。僧問。既是黃龍。",
    "X78n1553_026:0555a01": "到來為什麼不見　師云。眼不開　學云。見後如何",
    "X78n1553_026:0555a02": "　師云。儞試道看。問。如何是道　師云。五里單牌。",
    "X78n1553_026:0555a03": "十里雙堠。",
    "X78n1553_026:0555a04": "澧州夾山雲泉院省宗禪師上堂。僧問。如何是夾山",
    "X78n1553_026:0555a05": "正主　師云。無遮障　進云。學人到來。為什麼不見",
    "X78n1553_026:0555a06": "　師云。汝見則休。問。如何是佛　師云。螺髻竪千",
    "X78n1553_026:0555a07": "峰。",
    "X78n1553_026:0555a08": "江陵府彰法院悟顯禪師上堂。僧問。既是彰法。彰箇",
    "X78n1553_026:0555a09": "什麼法　師云。物物俱彰　進云。學人為什麼不見",
    "X78n1553_026:0555a10": "　師云。有眼如無。問。如何是初生月　師云。歐頭",
    "X78n1553_026:0555a11": "柳脚。問。如何是菩提路　師云。南山青草秀。北嶺",
    "X78n1553_026:0555a12": "萬株松。",
    "X78n1553_026:0555a13": "澧州藥山慈雲院用和禪師上堂。僧問。如何是藥山",
    "X78n1553_026:0555a14": "境　師云。一任觀看　學云。如何是境中人　師云。",
    "X78n1553_026:0555a15": "沙彌童行。問。師唱誰家曲。宗風嗣阿誰　師云。天",
    "X78n1553_026:0555a16": "知地聞。",
    "X78n1553_026:0555a17": "澧州夾山靈泉院仁秀禪師有僧問。如何是諸佛機",
    "X78n1553_026:0555a18": "　師云。天台．南嶽。問。如何是衲衣下事　師云。鳥",
    "X78n1553_026:0555a19": "飛千里毛毬落。魚躍潭中水自渾。",
    "X78n1553_026:0555a20": "澧州靈泉院用淳禪師上堂。僧問。師唱誰家曲。宗風",
    "X78n1553_026:0555a21": "嗣阿誰　師云。不許夜行。投明須到。問。如何是靈",
    "X78n1553_026:0555a22": "泉境　師云。千江流不住。萬派競喧爭　進云。如何",
    "X78n1553_026:0555a23": "是境中人　師云。走殺衲僧。",
    "X78n1553_026:0555a24": "鄂州嘉魚法華院法珍禪師上堂。僧問。如何是衣中",
    "X78n1553_026:0555b01": "寶　師云。一任賞翫。問。如何是祖師西來意　師",
    "X78n1553_026:0555b02": "云。風吹蚛竹連宵響。月照湖湘萬里途。問。不落有",
    "X78n1553_026:0555b03": "無。請師答話　師云。得　學云。未審得箇什麼　師",
    "X78n1553_026:0555b04": "云。明月照臨無影樹。曲直長短不相同。",
    "X78n1553_026:0555b05": "唐州龍潭從曉禪師初開堂。僧問。師唱誰家曲。宗風",
    "X78n1553_026:0555b06": "嗣阿誰　師云。四面無壁落。一片坦然平。問。如何",
    "X78n1553_026:0555b07": "是龍潭境　師云。山從西北來。水向東南下　進云。",
    "X78n1553_026:0555b08": "如何是境中人　師云。老僧二十五上離雪峯。問。",
    "X78n1553_026:0555b09": "肇有四不遷義。如何是不遷　師云。秋來黃葉落。春",
    "X78n1553_026:0555b10": "到百花新。",
    "X78n1553_026:0555b11": "師上堂。舉。仰山到東寺。東寺問。什麼處來。仰云。廣南",
    "X78n1553_026:0555b12": "來。寺云。承聞廣南有鎮海明珠。是否。仰云。是。寺云。作",
    "X78n1553_026:0555b13": "何形狀。仰云。白月即隱。黑月即現。寺云。還將得來麼。",
    "X78n1553_026:0555b14": "仰云。將得來。寺云。如何不呈似老僧。仰云。昨到溈山。",
    "X78n1553_026:0555b15": "亦被索此珠。直得無言可對。無理可伸。寺云。老僧年",
    "X78n1553_026:0555b16": "邁。不見溈山。儞是溈山之子。蟭螟蟲在蚊子眼睫裏",
    "X78n1553_026:0555b17": "作窠。向十字街頭叫屈。土曠人稀。相逢者少。師拈",
    "X78n1553_026:0555b18": "云。眾中喚作呈珠話。且作麼生是呈珠處。山僧今日",
    "X78n1553_026:0555b19": "與大眾註破。等閑莫向江邊立。切忌寒灰灸殺人。",
    "X78n1553_026:0555b20": "師問新到。近離什麼處　僧云。東京　師云。東京有",
    "X78n1553_026:0555b21": "一人。無姓無名。子還識否　僧云。不識　師云。恁麼",
    "X78n1553_026:0555b22": "即不從東京來　僧云。喏。喏。便下去。師却令侍者",
    "X78n1553_026:0555b23": "請來　師云。適來唱喏。是肯老僧。不肯老僧。僧無對",
    "X78n1553_026:0555b24": "　師云。洎合放過。便打。",
    "X78n1553_026:0555c01": "廬山承天羅漢院行林禪師陞座云。聖主令傳祖佛",
    "X78n1553_026:0555c02": "音。禪宗大壯理沉沉。玄徒要悟真消息。羅漢旌幢出",
    "X78n1553_026:0555c03": "帝心。時有僧問。朝賢親降。大眾雲臻。祖意西來。請",
    "X78n1553_026:0555c04": "師垂示　師云。分明記取　進云。恁麼即昔日僊居",
    "X78n1553_026:0555c05": "傳祖印。今日羅漢賀明君也　師云。謝汝證明。問。",
    "X78n1553_026:0555c06": "皇恩親降。宣住承天。未審師將何物利群生　師云。",
    "X78n1553_026:0555c07": "汝也須知恩　進云。非但學人。群生有賴　師云。不",
    "X78n1553_026:0555c08": "消得。問。如何是羅漢家風　師云。到者方知。",
    "X78n1553_026:0555c09": "師上堂。僧問。如何是第二月　師云。汝更迴光看。",
    "X78n1553_026:0555c10": "問。會萬物為己者。其唯聖人乎。未審意旨如何　師",
    "X78n1553_026:0555c11": "云。汝喚什麼作萬物。師又云。聖人道箇天地同根。",
    "X78n1553_026:0555c12": "萬物一體。也不易信。秖如五老峰嵯峨。作麼生得成",
    "X78n1553_026:0555c13": "一去。石頭又云。聖人無己。難明之法。還知麼。衲僧安",
    "X78n1553_026:0555c14": "身立命在此。若未能曉悟得。實為見諦不圓。身心何",
    "X78n1553_026:0555c15": "遣。攀緣妄想。塵勞轉深。六賊功強。千差競起。莫作等",
    "X78n1553_026:0555c16": "閑。和尚子。且識取來因。明取始末方得。所以道。衲僧",
    "X78n1553_026:0555c17": "眼把定乾坤。綿綿不漏絲髮。直須恁麼。方有少分相",
    "X78n1553_026:0555c18": "應。無事。珍重。僧問。昔日維摩與文殊對談。未審阿",
    "X78n1553_026:0555c19": "誰先說法　師云。大眾一時記取　進云。不會。乞師",
    "X78n1553_026:0555c20": "方便　師云。却成賺大眾。進云。昔日毗耶方丈內。今",
    "X78n1553_026:0555c21": "朝羅漢法王前　師云。停囚長智。",
    "X78n1553_026:0555c22": "上堂。僧問。天垂甘露。地涌七珍。未審是什麼人分上",
    "X78n1553_026:0555c23": "事　師云。謝汝相報　進云。恁麼即佛子住此地。即",
    "X78n1553_026:0555c24": "是佛受用　師云。更須子細。問。求真真不顯。究道",
    "X78n1553_026:0556a01": "道全虗。學人擬休去。師還許也無　師云。爭敢處分。",
    "X78n1553_026:0556a02": "問。君王道合三邊靜。法王道合又如何　師云。也",
    "X78n1553_026:0556a03": "要汝證明。問。大通智勝佛。十劫坐道場。佛法不現",
    "X78n1553_026:0556a04": "前。不得成佛道。如何得現前　師云。成佛也未　進",
    "X78n1553_026:0556a05": "云。便承當去。如何　師云。成得什麼佛。問。承古有",
    "X78n1553_026:0556a06": "言。三際求心心不有。心不有處妄元無。未審是有是",
    "X78n1553_026:0556a07": "無　師云。儞將謂定當不得。問。佛法二字。如何併",
    "X78n1553_026:0556a08": "除得去　師云。何者是佛法。",
    "X78n1553_026:0556a09": "上堂。僧問。道內道外。同觀廣大。不見纖毫。尋常面對。",
    "X78n1553_026:0556a10": "如何是面對　師云。見什麼。問。古佛堂前是什麼",
    "X78n1553_026:0556a11": "人先到　師云。退些子。問。粉骨碎身未足酬。一句",
    "X78n1553_026:0556a12": "了然超百億。如何是一句　師云。者迴不要粉骨碎",
    "X78n1553_026:0556a13": "身。問。是箇什麼。得與麼難會　師云。汝幾度用心",
    "X78n1553_026:0556a14": "來。問。大音希聲。大象無形。如何是無形底象　師",
    "X78n1553_026:0556a15": "云。山河大地。師又云。無形底象。非同頑空。還會麼。",
    "X78n1553_026:0556a16": "道箇山河大地。已是周遮。何也。大音大象。古今牓樣。",
    "X78n1553_026:0556a17": "視聽全空。見聞皆喪。林泉清虗。猿鳥奇狀。妙用真常。",
    "X78n1553_026:0556a18": "似同天降。諸高德。還願樂麼。實謂平等一相。法離見",
    "X78n1553_026:0556a19": "聞。此若得去。方悟他道。音聲吼喚。究之則乃無言。色",
    "X78n1553_026:0556a20": "象紛紜。窮之則乃非相。大家信去。自然隨處安樂。不",
    "X78n1553_026:0556a21": "勞久立。珍重。",
    "X78n1553_026:0556a22": "師上堂。因貓兒跳上身。師乃提起示眾云。昔日南泉",
    "X78n1553_026:0556a23": "親斬却。歸宗重顯示玄徒。如今賣與諸禪客。文契分",
    "X78n1553_026:0556a24": "明要也無。師遂拋下貓兒。便歸方丈。",
    "X78n1553_026:0556b01": "明州天童山新禪師上堂。僧問。昔日梵王請佛。天雨",
    "X78n1553_026:0556b02": "四花。地搖六種。今日府主親臨。有何祥瑞　師云。大",
    "X78n1553_026:0556b03": "眾可驗　進云。與麼則天童巖畔。不異靈山　師云。",
    "X78n1553_026:0556b04": "閑言語。問。承教有言。諸佛出世。盡為一大事因緣。",
    "X78n1553_026:0556b05": "和尚今日開堂。當為何事　師云。知恩者少　進云。",
    "X78n1553_026:0556b06": "恁麼則大眾側聆。學人有賴　師云。莫亂道。問。如",
    "X78n1553_026:0556b07": "何是天童境　師云。雲無人種生何極。水有誰教云",
    "X78n1553_026:0556b08": "不休。問。舊店新開時如何　師云。也秖是舊時底",
    "X78n1553_026:0556b09": "　進云。買者如何　師云。儞莫自謾。問。何物最大",
    "X78n1553_026:0556b10": "於天　師云。無過於此。問。如何是密作用　師云。",
    "X78n1553_026:0556b11": "何曾密。問。如何是爍迦羅心　師云。更有什麼心。",
    "X78n1553_026:0556b12": "問。如何是向上關捩子　師云。蹋不著者多　進",
    "X78n1553_026:0556b13": "云。未審學人如何蹋得著去　師云。賺殺人。問。承",
    "X78n1553_026:0556b14": "古有言。儂家自有同風事。千里無來却肯伊。如何是",
    "X78n1553_026:0556b15": "同風事　師云。誰不肯。問。心徑未通時如何　師",
    "X78n1553_026:0556b16": "云。什麼物礙。問。承教有言。般若如大火聚。此理如",
    "X78n1553_026:0556b17": "何　師云。絲毫著不得。問。如何是虗空　師云。無",
    "X78n1553_026:0556b18": "儞著手脚處。問。如何是師子吼　師云。莫聒人。",
    "X78n1553_026:0556b19": "問。大眾雲集。弟子趨筵。從上宗乘。請師舉唱　師云。",
    "X78n1553_026:0556b20": "何不早問。師乃云。諸上座。秖如適來向伊道何不",
    "X78n1553_026:0556b21": "早問。為復責伊問遲。為復別有道理。已得底遞相證",
    "X78n1553_026:0556b22": "明。後學兄弟又作麼生會。奉勸諸人。快須研究。時不",
    "X78n1553_026:0556b23": "待人。法眼和尚道。却來不隔陰。也是二十年方知好",
    "X78n1553_026:0556b24": "惡。如今看見閑處著力。於己躬分上略不管帶。何不",
    "X78n1553_026:0556c01": "看他古人道。儞等諸人。十二時中在什麼處安身立",
    "X78n1553_026:0556c02": "命。不恁麼體究。上座除此外。別無汝作計校處。便道",
    "X78n1553_026:0556c03": "唯有佛菩提。是真歸向處。如今且問上座。佛菩提又",
    "X78n1553_026:0556c04": "作麼生歸向。珍重。",
    "X78n1553_026:0556c05": "上堂。僧問。可來白雲裏。教儞紫芝謌。如何是紫芝歌。",
    "X78n1553_026:0556c06": "師撫掌對之。問。如何是和尚家風　師云。山中無",
    "X78n1553_026:0556c07": "別物。問。萬里無雲時如何　師云。者一點什麼處",
    "X78n1553_026:0556c08": "起。問。聾人聽法時如何　師云。無可分別。問。將",
    "X78n1553_026:0556c09": "此身心奉塵剎。是即名為報佛恩。如何是奉塵剎底",
    "X78n1553_026:0556c10": "心　師云。方報佛恩。　問。如何是王子寶刀　師云。",
    "X78n1553_026:0556c11": "不易見。問。鐘聲裏薦取。鼓鳴即顛倒。未審古人意",
    "X78n1553_026:0556c12": "旨如何　師云。是儞顛倒。問。師持祖印歸江浙。獨",
    "X78n1553_026:0556c13": "鎮鄞江太白峰。今日幸登無畏座。請師方便顯圓通",
    "X78n1553_026:0556c14": "　師云。更教我說箇什麼即得。師云。我如今向汝",
    "X78n1553_026:0556c15": "諸人面前。直是無開口處。何以如此。諸人各有本分",
    "X78n1553_026:0556c16": "事在。總不消得。看他上祖出頭來。於三七日中思惟",
    "X78n1553_026:0556c17": "如是事。便道。我寧不說法。疾入於涅槃。據他恁麼道。",
    "X78n1553_026:0556c18": "早是無限方便門開。何不恁麼體究。如今人秖要言",
    "X78n1553_026:0556c19": "語多多。得不濟事。但增憶想。不入真智。後來睦州和",
    "X78n1553_026:0556c20": "尚。纔見僧入門來。見成公案。放汝三十棒。雲門大師",
    "X78n1553_026:0556c21": "道。當恁麼時。盡大地人總須著枷帶鏁始得。諸上座。",
    "X78n1553_026:0556c22": "古人恁麼道。意作麼生。多少顯露。如今更蹈步向前。",
    "X78n1553_026:0556c23": "口喃喃地。驢年得相應去。久立。珍重。",
    "X78n1553_026:0556c24": "上堂。僧問。全照咨和尚。真心寥廓時如何　師云。儞",
    "X78n1553_026:0557a01": "名全照。問。如何是一大事因緣　師云。不是小事。",
    "X78n1553_026:0557a02": "問。求之不得時如何　師云。用求作什麼　進云。",
    "X78n1553_026:0557a03": "如何即得　師云。幾時失來　問。萬法不生時如何",
    "X78n1553_026:0557a04": "　師云。萬法從何有。問。如何一法　師云。山河大",
    "X78n1553_026:0557a05": "地。問。如何是玄沙樹子　師云。用地屬誰。問。承",
    "X78n1553_026:0557a06": "古有言。不與萬法為侶者。未審是什麼人　師云。誰",
    "X78n1553_026:0557a07": "恁麼道。問。如何是古佛心　師云。終不向汝道墻",
    "X78n1553_026:0557a08": "壁瓦礫是。",
    "X78n1553_026:0557a09": "師上堂。示眾云。本自圓成。不勞機杼。珍重。",
    "X78n1553_026:0557a10": "上堂。僧問。世尊三昧安詳而起。未審祖師三昧從何",
    "X78n1553_026:0557a11": "而起　師云。謝儞報我。問。勤求勝積功。理契古人",
    "X78n1553_026:0557a12": "同。未審古人意旨如何　師云。澗松西北風。問。承",
    "X78n1553_026:0557a13": "教有言。超諸方便成十力。秖如方便如何超得　師",
    "X78n1553_026:0557a14": "云。識取方便。問。言不干舌時如何　師云。爭解脫",
    "X78n1553_026:0557a15": "得。問。佛四十九年說箇什麼　師云。說夢。問。十",
    "X78n1553_026:0557a16": "二時中如何行李　師云。不見有十二時。",
    "X78n1553_026:0557a17": "杭州功臣覺軻心印禪師初開堂。僧問。諸官侍座。海",
    "X78n1553_026:0557a18": "眾臨筵。學人上來。乞師指示　師云。別處莫舉。問。",
    "X78n1553_026:0557a19": "如何是功臣境　師云。秖恐畫不就。問。如何是佛",
    "X78n1553_026:0557a20": "　師云。誰不瞻仰。問。如何是學人自己　師云。者",
    "X78n1553_026:0557a21": "迴休問人。問。靈靈不昧。了了常知。學人為什麼不",
    "X78n1553_026:0557a22": "悟　師云。笑殺大眾。問。承教有言。百千諸佛盡是",
    "X78n1553_026:0557a23": "文殊勸發。未審文殊是何人勸發　師云。還識文殊",
    "X78n1553_026:0557a24": "也未　進云。未曉者如何領解　師云。適來向儞道",
    "X78n1553_026:0557b01": "什麼。問。達磨未傳心下迎。釋迦未解髻中珠。此時",
    "X78n1553_026:0557b02": "若問西來意。還有西來意也無　師云。甚處得者消",
    "X78n1553_026:0557b03": "息。問。如何是功臣家風　師云。爭敢望諸方讚",
    "X78n1553_026:0557b04": "歎。　問。如何是密室中意　師云。莫錯洩機。問。如",
    "X78n1553_026:0557b05": "何是心地法門　師云。多少人構不及。問。舊歲已",
    "X78n1553_026:0557b06": "過。新歲將臨。如何是不遷義　師云。新歲事作麼生。",
    "X78n1553_026:0557b07": "問。如何是本源佛性　師云。少子細在。問。如何",
    "X78n1553_026:0557b08": "是明月寶珠　師云。造次人爭得見。問。如何是古",
    "X78n1553_026:0557b09": "佛心　師云。群生歎莫及。問。祖師不在東西山。未",
    "X78n1553_026:0557b10": "審在什麼處　師云。且討。問。如何是隨處三昧",
    "X78n1553_026:0557b11": "　師云。者裏用不著。問。自從認得曹谿路。了知生死",
    "X78n1553_026:0557b12": "不相干。如何是曹谿路　師云。也踏未著。問。開口",
    "X78n1553_026:0557b13": "道不得時如何　師云。笑殺人。問。不將一物來時",
    "X78n1553_026:0557b14": "如何　師云。爭敢望見示。問。昔時二祖伸三拜。依",
    "X78n1553_026:0557b15": "位端然意若何　師云。想汝紹繼未得。問。四衢道",
    "X78n1553_026:0557b16": "中露地而坐時如何　師云。傍觀者醜。問。一佛出",
    "X78n1553_026:0557b17": "世時如何　師云。震天動地。問。如何是寶華境",
    "X78n1553_026:0557b18": "　師云。一任行人子細觀。問。己事未明。乞師挑剔",
    "X78n1553_026:0557b19": "　師云。誰信儞。問。摩騰入漢。藏教分明。達磨西來。有",
    "X78n1553_026:0557b20": "何宗旨　師云。善為流道。問。如何是寶華為人一",
    "X78n1553_026:0557b21": "句　師云。秖恐諸方未相許。問。如何是無底籃子",
    "X78n1553_026:0557b22": "盛將來　師云。且提去。問。不可以智知。不以識識",
    "X78n1553_026:0557b23": "時如何　師云。欠會在。問。如何是涅槃　師云。少",
    "X78n1553_026:0557b24": "人入得。問。適來許多喧鬧向什麼處去也　師云。",
    "X78n1553_026:0557c01": "好笑。問。久負勿弦琴。請師彈一曲　師云。誰不羨",
    "X78n1553_026:0557c02": "清音。問。山河無隔礙。光明處處透。如何是處處透",
    "X78n1553_026:0557c03": "底光　師云。阿誰不見。問。如何是天真佛　師云。",
    "X78n1553_026:0557c04": "爭敢裝點。問。貧子還鄉時如何　師云。未免伶俜。",
    "X78n1553_026:0557c05": "問。焦桐遇郢匠時如何　師云。洎錯雕琢。　問。如何",
    "X78n1553_026:0557c06": "是一塵　師云。莫錯認　進云。恁麼即謝師指示也",
    "X78n1553_026:0557c07": "　師云。有什麼交涉。師又云。諸上座。問答且置。秖",
    "X78n1553_026:0557c08": "如古人道。一塵纔起。大地全収。一葉飛空。普天秋色。",
    "X78n1553_026:0557c09": "實乃洞明今古。該括河沙。情與非情。咸然空寂。又慮",
    "X78n1553_026:0557c10": "仁者信之不及。喻如鏡像水月。雖然漝麼說。錯解甚",
    "X78n1553_026:0557c11": "多。且借問諸上座。鏡中有多少像。水中有多少月。若",
    "X78n1553_026:0557c12": "道無像去。宛然光彩。若道有像去。迷頭逐影。有無且",
    "X78n1553_026:0557c13": "置。諸上座還識得月鏡也未。若識得月鏡去。一任短",
    "X78n1553_026:0557c14": "長隨應。曲直分輝。若未識得鏡。未明得月。可謂萬象",
    "X78n1553_026:0557c15": "縱橫。觸途成礙。於時夕中。作麼生得安樂去。如今要",
    "X78n1553_026:0557c16": "省力。會麼。各請迴光返照。休更踟躕。珍重。",
    "X78n1553_026:0557c17": "溫州西山護國院法端禪師開堂日。僧問。群僚臨筵。",
    "X78n1553_026:0557c18": "緇徒帀座。學人有問請師答　師云。更有什麼問",
    "X78n1553_026:0557c19": "　進云。恁麼則大眾盡得聞也　師云。儞聞底事作麼",
    "X78n1553_026:0557c20": "生。問。如何是西岑境　師云。一任圖畫。問。如何",
    "X78n1553_026:0557c21": "是佛　師云。秖今是什麼。問。如何是學人自己",
    "X78n1553_026:0557c22": "　師云。恰問著。問。如何是丈六金身　師云。天上天",
    "X78n1553_026:0557c23": "下。唯我獨尊。問。善財入樓閣。意旨如何　師云。見",
    "X78n1553_026:0557c24": "箇什麼　學云。見和尚　師云。有什麼交涉。",
    "X78n1553_026:0558a01": "湖州八聖寺清簡禪師開堂日。僧問。如何是祖師西",
    "X78n1553_026:0558a02": "來意　師云。不欲向汝說　進云。便請師說　師云。",
    "X78n1553_026:0558a03": "達磨不可再來。問。如何是八聖境　師云。眼在什",
    "X78n1553_026:0558a04": "麼處。問。乾闥婆王獻樂。迦葉為什麼起舞　師云。",
    "X78n1553_026:0558a05": "今朝一曲更分明。問。如何是向上一路　師云。蕩",
    "X78n1553_026:0558a06": "蕩大家行。問。承教有言。經行及坐臥。常在於其中。",
    "X78n1553_026:0558a07": "未審此理如何　師云。那箇是其中事。師云。先聖",
    "X78n1553_026:0558a08": "所言。終不誑汝。便道經行及坐臥。常在於其中。多少",
    "X78n1553_026:0558a09": "顯露。何用註解。秖為不了。便言此是非常之事。承之",
    "X78n1553_026:0558a10": "者須是非常之人方得。設若夙無大乘種性。信力輕",
    "X78n1553_026:0558a11": "微。自云。非我傭力得物之處。又不可顢頇念將去。都",
    "X78n1553_026:0558a12": "無利益。大眾。既然事在其中。指何為外。莫道理是中。",
    "X78n1553_026:0558a13": "事是外。悟是中。迷是外。切希子細。珍重。",
    "X78n1553_026:0558a14": "師後住明州天童山。因思雪竇。退居草堂。至祥符七",
    "X78n1553_026:0558a15": "年七月十三日午前。說偈云。",
    "X78n1553_026:0558a16": "　火風成身　　火風動神　　火風何眹　　四大等均",
    "X78n1553_026:0558a17": "師言訖。端坐而化。焚燒。收舍利靈骨。建塔于本山。俗",
    "X78n1553_026:0558a18": "壽五十八。僧臘四十。",
    "X78n1553_026:0558a19": "明州雪竇山資聖寺清禪師初陞座。時有僧問。昔日",
    "X78n1553_026:0558a20": "龍宮曾請佛。今朝府主遠迎師。軒蓋臨筵。有何奇特",
    "X78n1553_026:0558a21": "　師云。大眾可驗　學云。此意幽微難可測。乞師方",
    "X78n1553_026:0558a22": "便再垂言　師云。更要答話在　學云。恁麼則此日",
    "X78n1553_026:0558a23": "已承師的旨。他時應得為流傳　師云。且莫亂傳。",
    "X78n1553_026:0558a24": "問。朝蓋親臨於法會。師將何物答深恩　師云。終不",
    "X78n1553_026:0558b01": "徒然　學云。莫是高升寶王座。善能師子吼。便是麼",
    "X78n1553_026:0558b02": "　師云。有什麼交涉　學云。若不傳教救迷情。畢竟",
    "X78n1553_026:0558b03": "無能報恩者　師云。儞也未是知恩者。問。昔日靈",
    "X78n1553_026:0558b04": "山付法。迦葉親傳。今日龍象咸臻。如何分付　師云。",
    "X78n1553_026:0558b05": "汝還承當得麼　學云。已辨師機者。直下承當。未曉",
    "X78n1553_026:0558b06": "之流。如何同於上智　師云。阿誰未曉　學云。恁麼",
    "X78n1553_026:0558b07": "則若有聞法者。無一不成佛也　師云。聞底事作麼",
    "X78n1553_026:0558b08": "生。問。師離越嶠。已赴鄞川。如何是不動尊　師云。",
    "X78n1553_026:0558b09": "十八離照水　學云。恁麼則處處菩提道宛然也",
    "X78n1553_026:0558b10": "　師云。是動是靜。問。向上一路。千聖不傳。學者勞形。",
    "X78n1553_026:0558b11": "如猨捉影。如何是向上一路　師云。儞踏不著　學",
    "X78n1553_026:0558b12": "云。未達師機。如何履踐　師云。元來未在。問。俱胝",
    "X78n1553_026:0558b13": "竪指。此意如何　師云。秖要人解。問。師別承天丈",
    "X78n1553_026:0558b14": "室。已赴雪竇道場。斯日朝貴臨筵。便請說法　師云。",
    "X78n1553_026:0558b15": "好記取。問。如何是雪竇境　師云。石罅暗藏千載",
    "X78n1553_026:0558b16": "雪。懸崖常瀉萬年冰　進云。恁麼則非但學人。大眾",
    "X78n1553_026:0558b17": "同得觀瞻去也　師云。是什麼境致。問。學人久作",
    "X78n1553_026:0558b18": "迷方客。請師指出舊家珍　師云。儞幾時失却　進",
    "X78n1553_026:0558b19": "云。恁麼則見月休觀指　師云。儞許多時在什麼處。",
    "X78n1553_026:0558b20": "問。師擕寶劒於此日。願垂方便定雌雄　師云。惜",
    "X78n1553_026:0558b21": "取頭好　進云。恁麼則廓落乾坤裏。群邪絕眾流也",
    "X78n1553_026:0558b22": "　師云。猶未惜性命在。問。爐香煙裊裊。海眾列駢",
    "X78n1553_026:0558b23": "駢。特問西來意。憑師為指宣　師云。莫向東邊覓",
    "X78n1553_026:0558b24": "　進云。恁麼則善法堂中獅子吼。大千沙界一時聞也",
    "X78n1553_026:0558c01": "　師云。聞箇什麼。",
    "X78n1553_026:0558c02": "上堂。僧問。白馬和尚尋常稱快活。有病言苦。意旨如",
    "X78n1553_026:0558c03": "何　師云。因誰置得。師乃云。白馬和尚。尋常呌。快",
    "X78n1553_026:0558c04": "活。快活。一日得病。叫。苦。苦。院主。云和尚尋常快活。如",
    "X78n1553_026:0558c05": "今為什麼。却叫苦。白馬云。且道當時是。如今是。後",
    "X78n1553_026:0558c06": "來法眼禪師代云。當時但掩耳出去。意作麼生。為當",
    "X78n1553_026:0558c07": "是肯他。若不肯他。過在什麼處。若肯他。為什麼掩耳",
    "X78n1553_026:0558c08": "出去。且道即今是苦是樂。試定當看。珍重。",
    "X78n1553_026:0558c09": "上堂。僧問。承教有言。止止不須說。我法妙難思。如何",
    "X78n1553_026:0558c10": "是難思之法　師云。儞為什麼却說　進云。恁麼則",
    "X78n1553_026:0558c11": "終日說未甞說。終日聞未甞聞　師云。儞也秖是念",
    "X78n1553_026:0558c12": "得。作麼生會無說無聞底道理。將聞持佛佛。何不自",
    "X78n1553_026:0558c13": "聞聞。所以道。夫說法者。無示無聽。無說無聞。是真說",
    "X78n1553_026:0558c14": "法。作麼生會真。若不會真。却成假。便入邪道。何處得",
    "X78n1553_026:0558c15": "真。更須端的。不可容易。珍重。",
    "X78n1553_026:0558c17": "天聖廣燈錄卷第二十六"
}