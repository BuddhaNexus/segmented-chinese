{
    "X62n1197_001:0577c05": "蓮宗必讀",
    "X62n1197_001:0577c07": "蓮宗必讀總序",
    "X62n1197_001:0577c08": "淨土法門者。乃諸佛究竟之法也。故彌陀因地。觀此",
    "X62n1197_001:0577c09": "理而大誓普收。釋迦果成。稱此理而廣舌深讚。彼則",
    "X62n1197_001:0577c10": "鉅賢至聖。咸舒藻以為盟。此則覺德鴻儒。盡擒毫而",
    "X62n1197_001:0577c11": "作誓。挺身立行。力修此道者。列宿塵沙。莫況其多也。",
    "X62n1197_001:0577c12": "下至惡逆凡夫。十念便登寶土。飛禽畜類。隨稱亦達",
    "X62n1197_001:0577c13": "金池。此非彌陀願力。安能若是。經云。末法億億人修",
    "X62n1197_001:0577c14": "行。罕一得道。唯依念佛得度。靈峰云。於念佛法門中。",
    "X62n1197_001:0577c15": "求其至簡易至直捷者。莫若信願專持名號。是故淨",
    "X62n1197_001:0577c16": "土三經並行。古人獨以彌陀經為日課。豈非持名一",
    "X62n1197_001:0577c17": "法。普被三根。攝事理無遺。統宗教無外。尤不可思議",
    "X62n1197_001:0577c18": "也哉。其名號功德。自何而始。乃因六八大願之所莊",
    "X62n1197_001:0577c19": "嚴。九品悲心之所成就也。然彼佛願力。雖不可思議。",
    "X62n1197_001:0577c20": "若厭離不深。則娑婆業繫不脫。故藉五王八苦之緣。",
    "X62n1197_001:0577c21": "以作進修之策。而進修儀軌甚多。唯慈雲行願。最為",
    "X62n1197_001:0577c22": "切要。其上根之士。一聞便信。中下之輩。多諸疑惑。智",
    "X62n1197_001:0577c23": "者十疑論。統淨宗一切疑問。振菩提大道之綱。斷疑",
    "X62n1197_001:0577c24": "生信。厥功最巨。善導云。修餘行業。迂僻難成。唯此法",
    "X62n1197_001:0578a01": "門。速超生死。若專修者。十即十生。法照大師。感文殊",
    "X62n1197_001:0578a02": "告曰。汝今念佛。正是其時。當知念佛。諸法之王。慧日",
    "X62n1197_001:0578a03": "感觀音亦云。汝當知淨土法門。勝過諸行。二大士皆",
    "X62n1197_001:0578a04": "法王長子。親口傳授念佛法門。殷勤如此。可不信哉。",
    "X62n1197_001:0578a05": "飛錫。永明。四明。慈照。優曇。天如。妙叶。楚石。幽溪等。乃",
    "X62n1197_001:0578a06": "傳宗列祖。闡教聖師。皆撰文述偈。深勸往生。當細心",
    "X62n1197_001:0578a07": "玩味。而詳擇之。蕅益法師。每見學者。未識方隅。靡慚",
    "X62n1197_001:0578a08": "濫吹。或云念佛散心無益。或云念佛須一心不亂。或",
    "X62n1197_001:0578a09": "云念佛須參究是誰。詰其信願。毫無所知。可悲也夫。",
    "X62n1197_001:0578a10": "如意珠王。遇此等人。而成瓦礫。以此故述信願持名",
    "X62n1197_001:0578a11": "歷九品說。行者宜勤覧之。又云。得生與否。全田信願",
    "X62n1197_001:0578a12": "之有無。品位高下。全由持名之深淺。堅密云。一句彌",
    "X62n1197_001:0578a13": "陀。非大徹不能全提。而最愚亦無少欠。只貴一心受",
    "X62n1197_001:0578a14": "持。甯羨依稀解悟。省庵云。暫持聖號。勝於布施百年。",
    "X62n1197_001:0578a15": "一發大心。超過修行歷劫。徹悟云。淨土一門。最初省",
    "X62n1197_001:0578a16": "求悟門。末後不待發慧。不須懺業。不斷煩惱。至極省",
    "X62n1197_001:0578a17": "要。至極徑捷。及其證入。至極廣大。至極究竟。故要解",
    "X62n1197_001:0578a18": "云。一聲阿彌陀佛。即釋迦本師於五濁惡世所得之",
    "X62n1197_001:0578a19": "阿耨多羅三藐三菩提法。今以此果覺。全體授與濁",
    "X62n1197_001:0578a20": "惡眾生。乃諸佛所行境界。唯佛與佛能究盡。非九界",
    "X62n1197_001:0578a21": "自力所能信解也。如上所述。咸遵佛祖誠言。非敢臆",
    "X62n1197_001:0578a22": "說。撮其詞明義顯最切要者。會成一冊。以便朝暮莊",
    "X62n1197_001:0578a23": "誦。刻刻提撕。如面聆法音。不敢疑貳。名之曰。蓮宗必",
    "X62n1197_001:0578a24": "讀。余為障緣深重。濁智騰波。非專修一行。生死難脫。",
    "X62n1197_001:0578b01": "匪憑聖教。信願難階。況去聖時遙。邪風競起。正行之",
    "X62n1197_001:0578b02": "人。多被惑亂。是故必讀此書。然後必生淨土。愧鄙見",
    "X62n1197_001:0578b03": "隘劣。焉敢公諸勝友。但自為鞭策。而作往生左券。敬",
    "X62n1197_001:0578b04": "摘諸文而謬為之序。戊辰仲春淨業弟子古崑謹集",
    "X62n1197_001:0578b05": "　敬採佛祖誠實言　　成就往生決定信",
    "X62n1197_001:0578b06": "　普願法界諸眾生　　速脫輪迴生安養",
    "X62n1197_001:0578b07": "　願我早登下下品　　免得娑婆受苦辛",
    "X62n1197_001:0578b08": "　待吾一見彌陀後　　盡未來際度羣生",
    "X62n1197_001:0578b12": "蓮宗必讀總目",
    "X62n1197_001:0578b13": "佛說阿彌陀經無量壽經四十八願",
    "X62n1197_001:0578b14": "觀經九品觀章佛說五王八苦經",
    "X62n1197_001:0578b15": "慈雲決疑行願二門智者大師十疑論",
    "X62n1197_001:0578b16": "善導和尚專修法門法照大師感見文殊",
    "X62n1197_001:0578b17": "慧日法師感見觀音飛錫法師高聲念佛",
    "X62n1197_001:0578b18": "永明壽禪師(誡勿輕淨土)四明尊者勸念佛疏",
    "X62n1197_001:0578b19": "慈照宗主勸發願偈優曇和尚蓮宗寶鑑",
    "X62n1197_001:0578b20": "天如禪師淨土或問妙叶禪師念佛直指",
    "X62n1197_001:0578b21": "楚石琦禪師淨土詩幽溪法師淨土法語",
    "X62n1197_001:0578b22": "蕅益法師持名九品堅密大師淨要總序",
    "X62n1197_001:0578b23": "省菴法師菩提心文徹悟禪師念佛法語",
    "X62n1197_001:0578c04": "佛說阿彌陀經",
    "X62n1197_001:0578c05": "姚秦三藏法師鳩摩羅什　譯",
    "X62n1197_001:0578c06": "如是我聞。一時佛在舍衛國祇樹給孤獨園。與大比",
    "X62n1197_001:0578c07": "丘僧。千二百五十人俱。皆是大阿羅漢眾所知識。長",
    "X62n1197_001:0578c08": "老舍利弗。摩訶目犍連。摩訶迦葉。摩訶迦旃延。摩訶",
    "X62n1197_001:0578c09": "俱絺羅。離婆多。周利槃陀伽。難陀。阿難陀。羅睺羅。憍",
    "X62n1197_001:0578c10": "梵波提。賓頭盧頗羅墮。迦留陀夷。摩訶劫賓那。薄拘",
    "X62n1197_001:0578c11": "羅。阿菟樓馱。如是等諸大弟子。并諸菩薩摩訶薩。文",
    "X62n1197_001:0578c12": "殊師利法王子。阿逸多菩薩。乾陀訶提菩薩。常精進",
    "X62n1197_001:0578c13": "菩薩。與如是等諸大菩薩。及釋提桓因等。無量諸天",
    "X62n1197_001:0578c14": "大眾俱。爾時佛告長老舍利弗。從是西方過十萬億",
    "X62n1197_001:0578c15": "佛土。有世界名曰極樂。其土有佛。號阿彌陀。今現在",
    "X62n1197_001:0578c16": "說法。舍利弗。彼土何故名為極樂。其國眾生。無有眾",
    "X62n1197_001:0578c17": "苦。但受諸樂。故名極樂。又舍利弗。極樂國土。七重欄",
    "X62n1197_001:0578c18": "楯。七重羅網。七重行樹。皆是四寶。周帀圍繞。是故彼",
    "X62n1197_001:0578c19": "國。名為極樂。又舍利弗。極樂國土。有七寶地。八功德",
    "X62n1197_001:0578c20": "水。充滿其中。池底純以金沙布地。四邊階道。金銀琉",
    "X62n1197_001:0578c21": "璃玻瓈合成。上有樓閣。亦以金銀琉璃玻瓈[王*車]璖赤",
    "X62n1197_001:0578c22": "珠碼碯而嚴飾之。池中蓮華。大如車輪。青色青光。黃",
    "X62n1197_001:0578c23": "色黃光。赤色赤光。白色白光。微妙香潔。舍利弗。極樂",
    "X62n1197_001:0578c24": "國土。成就如是功德莊嚴。又舍利弗。彼佛國土。常作",
    "X62n1197_001:0579a01": "天樂。黃金為地。晝夜六時。雨天曼陀羅華。其土眾生。",
    "X62n1197_001:0579a02": "常以清旦。各以衣裓。盛眾妙華。供養他方十萬億佛。",
    "X62n1197_001:0579a03": "即以食時。還到本國。飯食經行。舍利弗。極樂國土。成",
    "X62n1197_001:0579a04": "就如是功德莊嚴。復次舍利弗。彼國常有種種奇妙",
    "X62n1197_001:0579a05": "雜色之鳥。白鶴。孔雀。鸚鵡。舍利。迦陵頻伽。共命之鳥。",
    "X62n1197_001:0579a06": "是諸眾鳥。晝夜六時。出和雅音。其音演暢五根。五力。",
    "X62n1197_001:0579a07": "七菩提分。八聖道分。如是等法。其土眾生。聞是音已。",
    "X62n1197_001:0579a08": "皆悉念佛念法念僧。舍利弗。汝勿謂此鳥。實是罪報",
    "X62n1197_001:0579a09": "所生。所以者何。彼佛國土。無三惡道。舍利弗。其佛國",
    "X62n1197_001:0579a10": "土。尚無惡道之名。何況有實。是諸眾鳥。皆是阿彌陀",
    "X62n1197_001:0579a11": "佛欲令法音宣流。變化所作。舍利弗。彼佛國土。微風",
    "X62n1197_001:0579a12": "吹動諸寶行樹。及寶羅網。出微妙音。譬如百千種樂。",
    "X62n1197_001:0579a13": "同時俱作。聞是音者。自然皆生念佛念法念僧之心。",
    "X62n1197_001:0579a14": "舍利弗。其佛國土。成就如是功德莊嚴。舍利弗。於汝",
    "X62n1197_001:0579a15": "意云何。彼佛何故號阿彌陀。舍利弗。彼佛光明無量。",
    "X62n1197_001:0579a16": "照十方國無所障礙。是故號為阿彌陀。又舍利弗。彼",
    "X62n1197_001:0579a17": "佛壽命。及其人民。無量無邊阿僧祇劫。故名阿彌陀。",
    "X62n1197_001:0579a18": "舍利弗。阿彌陀佛成佛已來。於今十劫。又舍利弗。彼",
    "X62n1197_001:0579a19": "佛有無量無邊聲聞弟子。皆阿羅漢。非是算數之所",
    "X62n1197_001:0579a20": "能知。諸菩薩眾。亦復如是。舍利弗。彼佛國土。成就如",
    "X62n1197_001:0579a21": "是功德莊嚴。又舍利弗。極樂國土。眾生生者。皆是阿",
    "X62n1197_001:0579a22": "鞞跋致。其中多有一生補處。其數甚多。非是算數所",
    "X62n1197_001:0579a23": "能知之。但可以無量無邊阿僧祇說。舍利弗。眾生聞",
    "X62n1197_001:0579a24": "者。應當發願。願生彼國。所以者何。得與如是諸上善",
    "X62n1197_001:0579b01": "人。俱會一處。舍利弗。不可以少善根福德因緣。得生",
    "X62n1197_001:0579b02": "彼國。舍利弗。若有善男子。善女人。聞說阿彌陀佛。執",
    "X62n1197_001:0579b03": "持名號。若一日。若二日。若三日。若四日。若五日。若六",
    "X62n1197_001:0579b04": "日。若七日。一心不亂。其人臨命終時。阿彌陀佛。與諸",
    "X62n1197_001:0579b05": "聖眾。現在其前。是人終時。心不顛倒。即得往生阿彌",
    "X62n1197_001:0579b06": "陀佛極樂國土。舍利弗。我見是利。故說此言。若有眾",
    "X62n1197_001:0579b07": "生。聞是說者。應當發願。生彼國土。舍利弗。如我今者。",
    "X62n1197_001:0579b08": "讚歎阿彌陀佛不可思議功德之利。東方亦有阿閦",
    "X62n1197_001:0579b09": "鞞佛。須彌相佛。大須彌佛。須彌光佛。妙音佛。如是等",
    "X62n1197_001:0579b10": "恒河沙數諸佛。各於其國。出廣長舌相。遍覆三千大",
    "X62n1197_001:0579b11": "千世界。說誠實言。汝等眾生。當信是稱讚不可思議",
    "X62n1197_001:0579b12": "功德一切諸佛所護念經。舍利弗。南方世界有日月",
    "X62n1197_001:0579b13": "燈佛。名聞光佛。大燄肩佛。須彌燈佛。無量精進佛。如",
    "X62n1197_001:0579b14": "是等恒河沙數諸佛。各於其國。出廣長舌相。遍覆三",
    "X62n1197_001:0579b15": "千大千世界。說誠實言。汝等眾生。當信是稱讚不可",
    "X62n1197_001:0579b16": "思議功德一切諸佛所護念經。舍利弗。西方世界有",
    "X62n1197_001:0579b17": "無量壽佛。無量相佛。無量幢佛。大光佛。大明佛。寶相",
    "X62n1197_001:0579b18": "佛。淨光佛。如是等恒河沙數諸佛。各於其國。出廣長",
    "X62n1197_001:0579b19": "舌相。遍覆三千大千世界。說誠實言。汝等眾生。當信",
    "X62n1197_001:0579b20": "是稱讚不可思議功德一切諸佛所護念經。舍利弗。",
    "X62n1197_001:0579b21": "北方世界有燄肩佛。最勝音佛。難沮佛。日生佛。網明",
    "X62n1197_001:0579b22": "佛。如是等恒河沙數諸佛。各於其國。出廣長舌相。遍",
    "X62n1197_001:0579b23": "覆三千大千世界。說誠實言。汝等眾生。當信是稱讚",
    "X62n1197_001:0579b24": "不可思議功德一切諸佛所護念經。舍利弗。下方世",
    "X62n1197_001:0579c01": "界有師子佛。名聞佛。名光佛。達摩佛。法幢佛。持法佛。",
    "X62n1197_001:0579c02": "如是等恒河沙數諸佛。各於其國。出廣長舌相。遍覆",
    "X62n1197_001:0579c03": "三千大千世界。說誠實言。汝等眾生。當信是稱讚不",
    "X62n1197_001:0579c04": "可思議功德一切諸佛所護念經。舍利弗。上方世界",
    "X62n1197_001:0579c05": "有梵音佛。宿王佛。香上佛。香光佛。大燄肩佛。雜色寶",
    "X62n1197_001:0579c06": "華嚴身佛。娑羅樹王佛。寶華德佛。見一切義佛。如須",
    "X62n1197_001:0579c07": "彌山佛。如是等恒河沙數諸佛。各於其國。出廣長舌",
    "X62n1197_001:0579c08": "相。遍覆三千大千世界。說誠實言。汝等眾生。當信是",
    "X62n1197_001:0579c09": "稱讚不可思議功德一切諸佛所護念經。舍利弗。於",
    "X62n1197_001:0579c10": "汝意云何。何故名為一切諸佛所護念經。舍利弗。若",
    "X62n1197_001:0579c11": "有善男子善女人。聞是經受持者。及聞諸佛名者。是",
    "X62n1197_001:0579c12": "諸善男子善女人。皆為一切諸佛之所護念。皆得不",
    "X62n1197_001:0579c13": "退轉於阿耨多羅三藐三菩提。是故舍利弗。汝等皆",
    "X62n1197_001:0579c14": "當信受我語。及諸佛所說。舍利弗。若有人已發願。今",
    "X62n1197_001:0579c15": "發願。當發願。欲生阿彌陀佛國者。是諸人等。皆得不",
    "X62n1197_001:0579c16": "退轉於阿耨多羅三藐三菩提。於彼國土。若已生。若",
    "X62n1197_001:0579c17": "今生。若當生。是故舍利弗。諸善男子善女人。若有信",
    "X62n1197_001:0579c18": "者。應當發願生彼國土。舍利弗。如我今者。稱讚諸佛",
    "X62n1197_001:0579c19": "不可思議功德。彼諸佛等。亦稱讚我不可思議功德。",
    "X62n1197_001:0579c20": "而作是言。釋迦牟尼佛。能為甚難希有之事。能於娑",
    "X62n1197_001:0579c21": "婆國土五濁惡世。劫濁見濁煩惱濁眾生濁命濁中。",
    "X62n1197_001:0579c22": "得阿耨多羅三藐三菩提。為諸眾生。說是一切世間",
    "X62n1197_001:0579c23": "難信之法。舍利弗。當知我於五濁惡世行此難事。得",
    "X62n1197_001:0579c24": "阿耨多羅三藐三菩提。為一切世間說此難信之法。",
    "X62n1197_001:0580a01": "是為甚難。佛說此經已。舍利弗。及諸比丘。一切世間",
    "X62n1197_001:0580a02": "天人阿修羅等。聞佛所說。歡喜信受。作禮而去。",
    "X62n1197_001:0580a03": "要解云。此經是無問自說。徹底大慈之所加持。能",
    "X62n1197_001:0580a04": "分末法多障有情。依斯徑登不退。故當來經法滅",
    "X62n1197_001:0580a05": "盡。特留此經住世百年。廣度含識。阿伽陀藥。萬病",
    "X62n1197_001:0580a06": "總持。絕待圓融。不可思議。華嚴奧藏。法華祕髓。一",
    "X62n1197_001:0580a07": "切諸佛之心要。菩薩萬行之司南。皆不出於此矣。",
    "X62n1197_001:0580a08": "佛說無量壽經(四十八願)",
    "X62n1197_001:0580a09": "曹魏康僧鎧譯",
    "X62n1197_001:0580a10": "佛告阿難。過去久遠無央數劫。世自在王佛。興出於",
    "X62n1197_001:0580a11": "世。時有國王。聞佛說法。心懷悅豫。尋發無上正真道",
    "X62n1197_001:0580a12": "意。棄國捐王。行作沙門。號曰法藏。詣彼佛所。稽首禮",
    "X62n1197_001:0580a13": "足。遶佛三帀。合掌而住。白佛言世尊。唯垂聽察。如我",
    "X62n1197_001:0580a14": "所願。當具說之。第一願。設我得佛。國有地獄餓鬼畜",
    "X62n1197_001:0580a15": "生者。不取正覺。第二願。設我得佛。國中天人。壽終之",
    "X62n1197_001:0580a16": "後。復更三惡道者。不取正覺。第三願。設我得佛。國中",
    "X62n1197_001:0580a17": "天人。不悉真金色者。不取正覺。第四願。設我得佛。國",
    "X62n1197_001:0580a18": "中天人。形色不同有好醜者。不取正覺。第五願。設我",
    "X62n1197_001:0580a19": "得佛。國中天人。不識宿命。下至知百千億那由他諸",
    "X62n1197_001:0580a20": "劫事者。不取正覺。第六願。設我得佛。國中天人。不得",
    "X62n1197_001:0580a21": "天眼。下至見百千億那由他諸佛國者。不取正覺。第",
    "X62n1197_001:0580a22": "七願。設我得佛。國中天人。不得天耳。下至聞百千億",
    "X62n1197_001:0580a23": "那由他諸佛所說。不得受持者。不取正覺。第八願。設",
    "X62n1197_001:0580a24": "我得佛。國中天人。不得見他心智。下至知百千億那",
    "X62n1197_001:0580b01": "由他諸佛國中眾生心念者。不取正覺。第九願。設我",
    "X62n1197_001:0580b02": "得佛。國中天人。不得神足。於一念頃。下至不能超過",
    "X62n1197_001:0580b03": "百千億那由他諸佛國者。不取正覺。第十願。設我得",
    "X62n1197_001:0580b04": "佛。國中天人。若起想念貪計身者。不取正覺。第十一",
    "X62n1197_001:0580b05": "願。設我得佛。國中天人。不住定聚。必至滅度者。不取",
    "X62n1197_001:0580b06": "正覺。第十二願。設我得佛。光明有限量。下至不照百",
    "X62n1197_001:0580b07": "千億那由他諸佛國者。不取正覺。第十三願。設我得",
    "X62n1197_001:0580b08": "佛。壽命有限量。下至百千億那由他劫者。不取正覺。",
    "X62n1197_001:0580b09": "第十四願。設我得佛。國中聲聞。有能計量。乃至三千",
    "X62n1197_001:0580b10": "大千世界眾生悉成緣覺。於百千劫。悉共計較。知其",
    "X62n1197_001:0580b11": "數者。不取正覺。第十五願。設我得佛。國中天人。壽命",
    "X62n1197_001:0580b12": "無能限量。除其本願。修短自在。若不爾者。不取正覺。",
    "X62n1197_001:0580b13": "第十六願。設我得佛。國中天人。乃至聞有不善名者。",
    "X62n1197_001:0580b14": "不取正覺。第十七願。設我得佛。十方世界無量諸佛。",
    "X62n1197_001:0580b15": "不悉咨嗟稱我名者。不取正覺。第十八願。設我得佛。",
    "X62n1197_001:0580b16": "十方眾生。至心信樂。欲生我國。乃至十念。若不生者。",
    "X62n1197_001:0580b17": "不取正覺。唯除五逆。誹謗正法。第十九願。設我得佛。",
    "X62n1197_001:0580b18": "十方眾生。發菩提心。修諸功德。至心發願。欲生我國。",
    "X62n1197_001:0580b19": "臨壽終時。假令不與大眾圍繞現其人前者。不取正",
    "X62n1197_001:0580b20": "覺。第二十願。設我得佛。十方眾生。聞我名號。繫念我",
    "X62n1197_001:0580b21": "國。植種德本。至心迴向。欲生我國。不果遂者。不取正",
    "X62n1197_001:0580b22": "覺。第二十一願。設我得佛。國中天人。不悉成滿三十",
    "X62n1197_001:0580b23": "二大人相者。不取正覺。第二十二願。設我得佛。他方",
    "X62n1197_001:0580b24": "佛土。諸菩薩眾。來生我國。究竟必至一生補處。除其",
    "X62n1197_001:0580c01": "本願自在所化。為眾生故。被弘誓鎧。積累德本。度脫",
    "X62n1197_001:0580c02": "一切。遊諸佛國。修菩薩行。供養十方諸佛如來。開化",
    "X62n1197_001:0580c03": "恒沙無量眾生。使立無上正真之道。超出常倫諸地",
    "X62n1197_001:0580c04": "之行。現前修習普賢之德。若不爾者。不取正覺。第二",
    "X62n1197_001:0580c05": "十三願。設我得佛。國中菩薩承佛神力。供養諸佛。一",
    "X62n1197_001:0580c06": "食之頃。不能遍至無數無量億那由他諸佛國者。不",
    "X62n1197_001:0580c07": "取正覺。第二十四願。設我得佛。國中菩薩。在諸佛前",
    "X62n1197_001:0580c08": "現其德本。諸所求欲供養之具。若不如意者。不取正",
    "X62n1197_001:0580c09": "覺。第二十五願。設我得佛。國中菩薩。不能演說一切",
    "X62n1197_001:0580c10": "智者。不取正覺。第二十六願。設我得佛。國中菩薩。不",
    "X62n1197_001:0580c11": "得金剛那羅延身者。不取正覺。第二十七願。設我得",
    "X62n1197_001:0580c12": "佛。國中天人。一切萬物。嚴淨光麗。形色殊特。窮微極",
    "X62n1197_001:0580c13": "妙。無能稱量。其諸眾生乃至逮得天眼。有能明了辨",
    "X62n1197_001:0580c14": "其名數者。不取正覺。第二十八願。設我得佛。國中菩",
    "X62n1197_001:0580c15": "薩。乃至少功德者。不能知見其道場樹無量光色。高",
    "X62n1197_001:0580c16": "四百萬里者。不取正覺。第二十九願。設我得佛。國中",
    "X62n1197_001:0580c17": "菩薩。若受讀經法。諷誦持說。而不得辯才智慧者。不",
    "X62n1197_001:0580c18": "取正覺。第三十願。設我得佛。國中菩薩。智慧辯才若",
    "X62n1197_001:0580c19": "可限量者。不取正覺。第三十一願。設我得佛。國土清",
    "X62n1197_001:0580c20": "淨。皆悉照見十方一切無量無數不可思議諸佛世",
    "X62n1197_001:0580c21": "界。猶如明鏡覩其面像。若不爾者。不取正覺。第三十",
    "X62n1197_001:0580c22": "二願。設我得佛。自地以上至於虗空。宮殿樓觀。池流",
    "X62n1197_001:0580c23": "華樹。國土所有一切萬物。皆以無量雜寶。百千種香。",
    "X62n1197_001:0580c24": "而共合成。嚴飾奇妙。超諸天人。其香普熏十方世界。",
    "X62n1197_001:0581a01": "菩薩聞者皆修佛行。若不如是。不取正覺。第三十三",
    "X62n1197_001:0581a02": "願。設我得佛。十方無量不可思議諸佛世界眾生之",
    "X62n1197_001:0581a03": "類。蒙我光明。觸其身者。身心柔輭。超過天人。若不爾",
    "X62n1197_001:0581a04": "者。不取正覺。第三十四願。設我得佛。十方無量不可",
    "X62n1197_001:0581a05": "思議諸佛世界眾生之類。聞我名字。不得菩薩無生",
    "X62n1197_001:0581a06": "法忍諸深總持者。不取正覺。第三十五願。設我得佛。",
    "X62n1197_001:0581a07": "十方無量不可思議諸佛世界。其有女人聞我名字。",
    "X62n1197_001:0581a08": "歡喜信樂發菩提心。厭惡女身。壽終之後復為女像",
    "X62n1197_001:0581a09": "者。不取正覺。第三十六願。設我得佛。十方無量不可",
    "X62n1197_001:0581a10": "思議諸佛世界諸菩薩眾。聞我名字。壽終之後常修",
    "X62n1197_001:0581a11": "梵行。至成佛道。若不爾者。不取正覺。第三十七願。設",
    "X62n1197_001:0581a12": "我得佛。十方無量不可思議諸佛世界諸天人民。聞",
    "X62n1197_001:0581a13": "我名字。五體投地。稽首作禮。歡喜信樂。修菩薩行。諸",
    "X62n1197_001:0581a14": "天世人。莫不致敬。若不爾者。不取正覺。第三十八願。",
    "X62n1197_001:0581a15": "設我得佛。國中天人。欲得衣服。隨念即至。如佛所讚",
    "X62n1197_001:0581a16": "應法妙服。自然在身。有求裁縫擣染浣濯者。不取正",
    "X62n1197_001:0581a17": "覺。第三十九願。設我得佛。國中天人。所受快樂。不如",
    "X62n1197_001:0581a18": "漏盡比丘者。不取正覺。第四十願。設我得佛。國中菩",
    "X62n1197_001:0581a19": "薩。隨意欲見十方無量嚴淨佛土。應時如願。於寶樹",
    "X62n1197_001:0581a20": "中皆悉照見。猶如明鏡覩見其面像。若不爾者。不取",
    "X62n1197_001:0581a21": "正覺。第四十一願。設我得佛。他方國土諸菩薩眾。聞",
    "X62n1197_001:0581a22": "我名字。至於得佛。諸根缺陋不具足者。不取正覺。第",
    "X62n1197_001:0581a23": "四十二願。設我得佛。他方國土諸菩薩眾。聞我名字。",
    "X62n1197_001:0581a24": "皆悉逮得清淨解脫三昧。住是三昧。一發意頃。供養",
    "X62n1197_001:0581b01": "無量不可思議諸佛世尊。而不失定意。若不爾者。不",
    "X62n1197_001:0581b02": "取正覺。第四十三願。設我得佛。他方國土諸菩薩眾。",
    "X62n1197_001:0581b03": "聞我名字。壽終之後生尊貴家。若不爾者。不取正覺。",
    "X62n1197_001:0581b04": "第四十四願。設我得佛。他方國土諸菩薩眾。聞我名",
    "X62n1197_001:0581b05": "字。歡喜踊躍。修菩薩行。具足德本。若不爾者。不取正",
    "X62n1197_001:0581b06": "覺。第四十五願。設我得佛。他方國土諸菩薩眾。聞我",
    "X62n1197_001:0581b07": "名字。皆悉逮得普等三昧。住是三昧。至於成佛。常見",
    "X62n1197_001:0581b08": "無量不可思議一切諸佛。若不爾者。不取正覺。第四",
    "X62n1197_001:0581b09": "十六願。設我得佛。國中菩薩。隨其志願。所欲聞法。自",
    "X62n1197_001:0581b10": "然得聖。若不爾者。不取正覺。第四十七願。設我得佛。",
    "X62n1197_001:0581b11": "他方國土諸菩薩眾。聞我名字。不即得至不退轉者。",
    "X62n1197_001:0581b12": "不取正覺。第四十八願。設我得佛。他方國土諸菩薩",
    "X62n1197_001:0581b13": "眾。聞我名字。不即得至第一忍第二第三法忍。於諸",
    "X62n1197_001:0581b14": "佛法。不能即得不退轉者。不取正覺。爾時法藏比丘。",
    "X62n1197_001:0581b15": "說此願已。應時普地六種震動。天雨妙華。以散其上。",
    "X62n1197_001:0581b16": "空中讚言。決定必成無上正覺。",
    "X62n1197_001:0581b17": "佛說觀無量壽佛經(九品觀章)",
    "X62n1197_001:0581b18": "劉宋西域三藏法師畺良耶舍譯",
    "X62n1197_001:0581b19": "佛告阿難。及韋提希。若欲至心生西方者。先當觀於",
    "X62n1197_001:0581b20": "一丈六像在池水上。如先所說無量壽佛身量無邊。",
    "X62n1197_001:0581b21": "非是凡夫心力所及。然彼如來宿願力故。有憶想者。",
    "X62n1197_001:0581b22": "必得成就。但想佛像。得無量福。況復觀佛具足身相。",
    "X62n1197_001:0581b23": "阿彌陀佛神通如意。於十方國變現自在。或現大身",
    "X62n1197_001:0581b24": "滿虗空中。或現小身丈六八尺。所現之形皆真金色。",
    "X62n1197_001:0581c01": "圓光化佛。及寶蓮華。如上所說。觀世音菩薩及大勢",
    "X62n1197_001:0581c02": "至。於一切處身同眾生。但觀首相。知是觀世音。知是",
    "X62n1197_001:0581c03": "大勢至。此二菩薩。助阿彌陀佛普化一切。是為雜想",
    "X62n1197_001:0581c04": "觀。名第十三觀。",
    "X62n1197_001:0581c05": "佛告阿難。及韋提希。上品上生者。若有眾生。願生彼",
    "X62n1197_001:0581c06": "國者。發三種心。即便往生。何等為三。一者至誠心。二",
    "X62n1197_001:0581c07": "者深心。三者回向發願心。具三心者。必生彼國。復有",
    "X62n1197_001:0581c08": "三種眾生。當得往生。何等為三。一者慈心不殺。具諸",
    "X62n1197_001:0581c09": "戒行。二者讀誦大乘方等經典。三者修行六念。回向",
    "X62n1197_001:0581c10": "發願。願生彼國。具此功德。一日乃至七日。即得往生。",
    "X62n1197_001:0581c11": "生彼國時。此人精進勇猛故。阿彌陀如來。與觀世音",
    "X62n1197_001:0581c12": "大勢至。無數化佛。百千比丘。聲聞大眾。無量諸天。七",
    "X62n1197_001:0581c13": "寶宮殿。觀世音菩薩。執金剛臺。與大勢至菩薩。至行",
    "X62n1197_001:0581c14": "者前。阿彌陀佛。放大光明。照行者身。與諸菩薩授手",
    "X62n1197_001:0581c15": "迎接。觀世音大勢至。與無數菩薩。讚歎行者。勸進其",
    "X62n1197_001:0581c16": "心。行者見已。歡喜踊躍。自見其身。乘金剛臺。隨從佛",
    "X62n1197_001:0581c17": "後。如彈指頃。往生彼國。生彼國已。見佛色身眾相具",
    "X62n1197_001:0581c18": "足。見諸菩薩色相具足。光明寶林演說妙法。聞已即",
    "X62n1197_001:0581c19": "悟無生法忍。經須臾間。歷事諸佛。徧十方界。於諸佛",
    "X62n1197_001:0581c20": "前。次第受記。還至本國。得無量百千陀羅尼門。是名",
    "X62n1197_001:0581c21": "上品上生者。",
    "X62n1197_001:0581c22": "上品中生者。不必受持讀誦方等經典。善解義趣。於",
    "X62n1197_001:0581c23": "第一義。心不驚動。深信因果。不謗大乘。以此功德。回",
    "X62n1197_001:0581c24": "向願求生極樂國。行此行者。命欲終時。阿彌陀佛。與",
    "X62n1197_001:0582a01": "觀世音大勢至。無量大眾。眷屬圍繞。持紫金臺。至行",
    "X62n1197_001:0582a02": "者前。讚言法子。汝行大乘解第一義。是故我今來迎",
    "X62n1197_001:0582a03": "接汝。與千化佛一時授手。行者自見坐紫金臺。合掌",
    "X62n1197_001:0582a04": "叉手。讚歎諸佛。如一念頃。即生彼國七寶池中。此紫",
    "X62n1197_001:0582a05": "金臺。如大寶華。經宿則開。行者身作紫磨金色。足下",
    "X62n1197_001:0582a06": "亦有七寶蓮華。佛及菩薩俱時放光。照行者身。目即",
    "X62n1197_001:0582a07": "開明。因前宿習。普聞眾聲。純說甚深第一義諦。即下",
    "X62n1197_001:0582a08": "金臺。禮佛合掌。讚歎世尊。經於七日。應時即於阿耨",
    "X62n1197_001:0582a09": "多羅三藐三菩提得不退轉。應時即能飛行。徧至十",
    "X62n1197_001:0582a10": "方。歷事諸佛。於諸佛所。修諸三昧。經一小劫。得無生",
    "X62n1197_001:0582a11": "忍。現前授記。是名上品中生者。",
    "X62n1197_001:0582a12": "上品下生者。亦信因果。不謗大乘。但發無上道心。以",
    "X62n1197_001:0582a13": "此功德。回向願求生極樂國。行者命欲終時。阿彌陀",
    "X62n1197_001:0582a14": "佛。及觀世音大勢至。與諸菩薩。持金蓮華。化作五百",
    "X62n1197_001:0582a15": "佛。來迎此人。五百化佛。一時授手。讚言法子。汝今清",
    "X62n1197_001:0582a16": "淨發無上道心。我來迎汝。見此事時。即自見身。坐金",
    "X62n1197_001:0582a17": "蓮華。坐已華合。隨世尊後。即得往生七寶池中。一日",
    "X62n1197_001:0582a18": "一夜蓮華乃開。七日之中乃得見佛。雖見佛身。於眾",
    "X62n1197_001:0582a19": "相好。心不明了。於三七日後。乃了了見。聞眾音聲。皆",
    "X62n1197_001:0582a20": "演妙法。遊歷十方。供養諸佛。於諸佛前。聞甚深法。經",
    "X62n1197_001:0582a21": "三小劫。得百法明門。住歡喜地。是名上品下生者。是",
    "X62n1197_001:0582a22": "名上輩生想。",
    "X62n1197_001:0582a23": "佛告阿難。及韋提希。中品上生者。若有眾生。受持五",
    "X62n1197_001:0582a24": "戒。持八戒齋。修行諸戒。不造五逆。無眾過患。以此善",
    "X62n1197_001:0582b01": "根。回向願求生於西方極樂世界。臨命終時。阿彌陀",
    "X62n1197_001:0582b02": "佛。與諸比丘。眷屬圍繞。放金色光。至其人所。演說苦",
    "X62n1197_001:0582b03": "空無常無我。讚歎出家。得離眾苦。行者見已。心大歡",
    "X62n1197_001:0582b04": "喜。自見己身坐蓮華臺。長跪合掌。為佛作禮。未舉頭",
    "X62n1197_001:0582b05": "頃。即得往生極樂世界。蓮華尋開。當華敷時。聞眾音",
    "X62n1197_001:0582b06": "聲。讚歎四諦。應時即得阿羅漢道。三明六通。具八解",
    "X62n1197_001:0582b07": "脫。是名中品上生者。",
    "X62n1197_001:0582b08": "中品中生者。若有眾生。若一日一夜持八戒齋。若一",
    "X62n1197_001:0582b09": "日一夜持沙彌戒。若一日一夜持具足戒。威儀無缺。",
    "X62n1197_001:0582b10": "以此功德。回向願求生極樂國。戒香熏修。如此行者。",
    "X62n1197_001:0582b11": "命欲終時。見阿彌陀佛。與諸眷屬。放金色光。持七寶",
    "X62n1197_001:0582b12": "蓮華。至行者前。行者自聞空中有聲讚言。善男子。如",
    "X62n1197_001:0582b13": "汝善人。隨順三世諸佛教故。我來迎汝。行者自見。坐",
    "X62n1197_001:0582b14": "蓮華上。蓮華即合。生於西方極樂世界。在寶池中。經",
    "X62n1197_001:0582b15": "於七日。蓮華乃敷。華既敷已。開目合掌。讚歎世尊。聞",
    "X62n1197_001:0582b16": "法歡喜。得須陀洹。經半劫已。成阿羅漢。是名中品中",
    "X62n1197_001:0582b17": "生者。",
    "X62n1197_001:0582b18": "中品下生者。若有善男子善女人。孝養父母。行世仁",
    "X62n1197_001:0582b19": "慈。此人命欲終時。遇善知識。為其廣說阿彌陀佛國",
    "X62n1197_001:0582b20": "土樂事。亦說法藏比丘四十八願。聞此事已。尋即命",
    "X62n1197_001:0582b21": "終。譬如壯士。屈伸臂頃。即生西方極樂世界。經七日",
    "X62n1197_001:0582b22": "已。遇觀世音及大勢至。聞法歡喜。得須陀洹。過一小",
    "X62n1197_001:0582b23": "劫成阿羅漢。是名中品下生者。是名中輩生想。",
    "X62n1197_001:0582b24": "佛告阿難。及韋提希。下品上生者。或有眾生。作眾惡",
    "X62n1197_001:0582c01": "業。雖不誹謗方等經典。如此愚人。多造惡法。無有慚",
    "X62n1197_001:0582c02": "愧。命欲終時。遇善知識。為說大乘十二部經首題名",
    "X62n1197_001:0582c03": "字。以聞如是諸經名故。除却千劫極重惡業。智者復",
    "X62n1197_001:0582c04": "教合掌叉手。稱南無阿彌陀佛。稱佛名故。除五十億",
    "X62n1197_001:0582c05": "劫生死之罪。爾時彼佛。即遣化佛。化觀世音化大勢",
    "X62n1197_001:0582c06": "至。至行者前。讚言善男子。以汝稱佛名故。諸罪消滅。",
    "X62n1197_001:0582c07": "我來迎汝。作是語已。行者即見化佛光明。徧滿其室。",
    "X62n1197_001:0582c08": "見已歡喜。即便命終。乘寶蓮華。隨化佛後。生寶池中。",
    "X62n1197_001:0582c09": "經七七日。蓮華乃敷。當華敷時。大悲觀世音菩薩。及",
    "X62n1197_001:0582c10": "大勢至菩薩。放大光明。住其人前。為說甚深十二部",
    "X62n1197_001:0582c11": "經。聞已信解。發無上道心。經十小劫。具百法明門。得",
    "X62n1197_001:0582c12": "入初地。是名下品上生者。",
    "X62n1197_001:0582c13": "佛告阿難。及韋提希。下品中生者。或有眾生。毀犯五",
    "X62n1197_001:0582c14": "戒八戒。及具足戒。如此愚人。偷僧祇物。盜現前僧物。",
    "X62n1197_001:0582c15": "不淨說法。無有慚愧。以諸惡業。而自莊嚴。如此罪人。",
    "X62n1197_001:0582c16": "以惡業故。應墮地獄。命欲終時。地獄眾火。一時俱至。",
    "X62n1197_001:0582c17": "遇善知識。以大慈悲。即為讚說阿彌陀佛十力威德。",
    "X62n1197_001:0582c18": "廣讚彼佛光明神力。亦讚戒定慧解脫解脫知見。此",
    "X62n1197_001:0582c19": "人聞已。除八十億劫生死之罪。地獄猛火。化為清涼",
    "X62n1197_001:0582c20": "風。吹諸天華。華上皆有化佛菩薩。迎接此人。如一念",
    "X62n1197_001:0582c21": "頃。即得往生七寶池中。蓮華之內。經於六劫。蓮華乃",
    "X62n1197_001:0582c22": "敷。觀世音大勢至。以梵音聲。安慰彼人。為說大乘甚",
    "X62n1197_001:0582c23": "深經典。聞此法已。應時即發無上道心。是名下品中",
    "X62n1197_001:0582c24": "生者。",
    "X62n1197_001:0583a01": "佛告阿難。及韋提希。下品下生者。或有眾生。作不善",
    "X62n1197_001:0583a02": "業。五逆十惡。具諸不善。如此愚人。以惡業故。應墮惡",
    "X62n1197_001:0583a03": "道。經歷多劫。受苦無窮。如此愚人。臨命終時。遇善知",
    "X62n1197_001:0583a04": "識。種種安慰。為說妙法。教令念佛。彼人苦逼。不遑念",
    "X62n1197_001:0583a05": "佛。善友告言。汝若不能念彼佛者。應稱無量壽佛。如",
    "X62n1197_001:0583a06": "是至心。令聲不絕。具足十念。稱南無阿彌陀佛。稱佛",
    "X62n1197_001:0583a07": "名故。於念念中。除八十億劫生死之罪。命終之時。見",
    "X62n1197_001:0583a08": "金蓮華。猶如日輪。住其人前。如一念頃。即得往生極",
    "X62n1197_001:0583a09": "樂世界。於蓮華中。滿十二大劫。蓮華方開。觀世音大",
    "X62n1197_001:0583a10": "勢至。以大悲音聲。為其廣說諸法實相。除滅罪法。聞",
    "X62n1197_001:0583a11": "已歡喜。應時即發菩提之心。是名下品下生者。是名",
    "X62n1197_001:0583a12": "下輩生想。",
    "X62n1197_001:0583a13": "佛告阿難。行此三昧者。現身得見無量壽佛。及二大",
    "X62n1197_001:0583a14": "士。若善男子及善女人。但聞佛名二菩薩名。除無量",
    "X62n1197_001:0583a15": "劫生死之罪。何況憶念。若念佛者。當知此人。則是人",
    "X62n1197_001:0583a16": "中芬陀利華。觀世音菩薩。大勢至菩薩。為其勝友。當",
    "X62n1197_001:0583a17": "坐道場。生諸佛家。",
    "X62n1197_001:0583a18": "智者大師將入滅。命施牀東壁。面向西方。專稱阿",
    "X62n1197_001:0583a19": "彌陀佛。令讀四十八願。九品觀章。唱無量壽經。及",
    "X62n1197_001:0583a20": "觀經題竟。乃顧大眾。合掌讚曰。四十八願。莊嚴淨",
    "X62n1197_001:0583a21": "土。華池寶樹。易往無人。火車相現。一念改悔者。尚",
    "X62n1197_001:0583a22": "得往生。況戒慧熏修。聖行道力。功不唐捐矣。",
    "X62n1197_001:0583a23": "佛說五王八苦經",
    "X62n1197_001:0583a24": "北藏當字號附東晉錄",
    "X62n1197_001:0583b01": "昔者有五王。國界相近。共相往來。不相攻伐。唯作善",
    "X62n1197_001:0583b02": "友。其最大者。字普安王。習菩薩行。餘四小王。常習邪",
    "X62n1197_001:0583b03": "行。大王憐憫。意欲度之。呼來上殿。共相娛樂。乃至七",
    "X62n1197_001:0583b04": "日。終日竟夜。作娼妓樂。七日已滿。四小王共白大王",
    "X62n1197_001:0583b05": "言。國事甚多。請還政治。大王語諸左右。嚴駕車乘。羣",
    "X62n1197_001:0583b06": "臣吏民。都共送之。至其半道。大王憐愍。意欲度之。語",
    "X62n1197_001:0583b07": "諸小王曰。各說所樂悅樂之情。一王答言。我願欲得",
    "X62n1197_001:0583b08": "陽春三月。樹木榮華。遊戲原野。是我之樂。一王復言。",
    "X62n1197_001:0583b09": "我所樂異。願我常作國王。鞍馬服飾。樓閣殿堂。官屬",
    "X62n1197_001:0583b10": "人民。圍繞左右。晃晃煜煜。搥鐘鳴鼓。出入行來。路人",
    "X62n1197_001:0583b11": "傾目。是我之樂。一王復言。我所樂異。願復得好婦好",
    "X62n1197_001:0583b12": "兒。端正無雙。共相娛樂。極情快意。是我之樂。一王復",
    "X62n1197_001:0583b13": "言。我所樂復異。願我父母常在。多有兄弟妻子羅列。",
    "X62n1197_001:0583b14": "好衣美食以恣其口。素琴青衣共相娛樂。是我之樂。",
    "X62n1197_001:0583b15": "各自說其所樂竟。四王俱回頭。白其大王。所樂何事。",
    "X62n1197_001:0583b16": "大王答言。我先說卿等所樂。然後說我之樂。卿一人",
    "X62n1197_001:0583b17": "言。陽春三月。樹木榮華。遊戲原野。秋則彫落。非是久",
    "X62n1197_001:0583b18": "樂。卿一人復言。願我常作國王。鞍馬服飾。樓閣殿堂。",
    "X62n1197_001:0583b19": "官屬人民。圍遶左右。晃晃煜煜。搥鐘鳴鼓。出入行來。",
    "X62n1197_001:0583b20": "路人傾目。往古諸王。隱隱賑賑。快樂無極。福德轉盡。",
    "X62n1197_001:0583b21": "諸國相伐。忽然崩亡。非是久樂。卿一人復言。願得好",
    "X62n1197_001:0583b22": "婦好兒。端正無雙。共相娛樂。極情快意。一朝疾病。憂",
    "X62n1197_001:0583b23": "苦無量。此非久樂。卿一人復言。願我父母常在。多有",
    "X62n1197_001:0583b24": "兄弟妻子羅列。好衣美食以恣其口。素琴青衣共相",
    "X62n1197_001:0583c01": "娛樂。一朝有事。為官所執。繫閉在獄。無有救護。此非",
    "X62n1197_001:0583c02": "久樂。四人俱問。王樂云何。王言。我樂不生不死。不苦",
    "X62n1197_001:0583c03": "不樂。不饑不渴。不寒不熱。存亡自在。此是我樂。四王",
    "X62n1197_001:0583c04": "俱言。此樂何處當有明師。大王答言。吾師號曰為佛。",
    "X62n1197_001:0583c05": "近在祇洹精舍。諸王歡喜。各詣佛所。稽首作禮。退坐",
    "X62n1197_001:0583c06": "一面。大王胡跪。合掌白佛言。我等今得為人。闇鈍無",
    "X62n1197_001:0583c07": "知。但深著世樂。不知罪福。願佛為弟子等。說其苦諦。",
    "X62n1197_001:0583c08": "佛言。卿等善聽。當為汝說。人生在世常有無量眾苦",
    "X62n1197_001:0583c09": "切身。今粗為汝等略說八苦。何為八苦。生苦老苦。病",
    "X62n1197_001:0583c10": "苦死苦。恩愛別苦。所求不得苦。怨憎會苦。憂悲惱苦。",
    "X62n1197_001:0583c11": "是為八苦也。何謂生苦。人死之時。不知精神趣向何",
    "X62n1197_001:0583c12": "道。未知生處。竝受中陰之形。至三七日中。父母和合。",
    "X62n1197_001:0583c13": "便來受胎。一七日如薄酪。二七日如稠酪。三七日如",
    "X62n1197_001:0583c14": "凝酥。四七日如肉臠五胞成就。巧風入腹。吹其身體。",
    "X62n1197_001:0583c15": "六情開張。在母腹中。生臟之下。熟臟之上。母噉一杯",
    "X62n1197_001:0583c16": "熱食。灌其身體。如入鑊湯。母飲一杯冷水。亦如寒冰",
    "X62n1197_001:0583c17": "切體。母飽之時。迫逼身體。痛不可言。母饑之時。腹中",
    "X62n1197_001:0583c18": "了了。亦如倒懸。受苦無量。至其滿月。欲生之時。頭下",
    "X62n1197_001:0583c19": "向產門。如兩石夾山。欲生之時。母危父怖。生墮草上。",
    "X62n1197_001:0583c20": "身體細軟。草觸其身。如履刀劍。忽然失聲大喚。此是",
    "X62n1197_001:0583c21": "苦不。諸人咸言。實是大苦。何謂老苦。父母養育。至年",
    "X62n1197_001:0583c22": "長大。自用強健。擔輕負重不自裁量。寒時極寒。熱時",
    "X62n1197_001:0583c23": "極熱。饑時極饑。飽時極飽。無有節度。漸至年老。頭白",
    "X62n1197_001:0583c24": "齒落。目視[梳木+目][梳木+目]。耳聽不聰。盛去衰至。皮緩面皺。百節",
    "X62n1197_001:0584a01": "痛疼。行步極苦。坐起呻吟。憂悲心惱。識神轉滅。便旋",
    "X62n1197_001:0584a02": "即忘。命日促儘。言之流涕。坐起須人。此是苦不。大王",
    "X62n1197_001:0584a03": "答曰。實是大苦。何謂病苦。人有四大。和合而成其身。",
    "X62n1197_001:0584a04": "何謂四大。地大水大火大風大。一大不調。百一病生。",
    "X62n1197_001:0584a05": "四大不調。四百四病同時共作。地大不調。舉身皆痛。",
    "X62n1197_001:0584a06": "水大不調。舉身[月*夆]腫。火大不調。舉身蒸熱。風大不調。",
    "X62n1197_001:0584a07": "舉身掘強。百節苦痛。猶被杖楚。四大進退。手足不任。",
    "X62n1197_001:0584a08": "氣力虗竭。坐起須人。口燥脣燋。筋斷鼻拆。目不見色。",
    "X62n1197_001:0584a09": "耳不聞音。不淨流出。身臥其上。心懷苦惱。言輒悲哀。",
    "X62n1197_001:0584a10": "六親在側。晝夜看視。初無休息。甘饍美食。入口皆苦。",
    "X62n1197_001:0584a11": "此是苦不。王答曰。實是大苦。何謂死苦。人死之時。四",
    "X62n1197_001:0584a12": "百四病。同時俱作。四大欲散。魂神不安。欲死之時。刀",
    "X62n1197_001:0584a13": "風解形。無處不痛。白汗流出。兩手摸空。室家內外。在",
    "X62n1197_001:0584a14": "其左右憂悲涕哭痛徹骨髓不能自勝死者去之風",
    "X62n1197_001:0584a15": "去氣絕。火滅身冷。風先火次。魂靈去矣。身體挺直。無",
    "X62n1197_001:0584a16": "所復知。旬日之間。肉壞血流。[月*夆]脹爛臭。甚不可近。棄",
    "X62n1197_001:0584a17": "之曠野。眾鳥噉食。肉盡骨乾。髑髏異處。此是苦不。答",
    "X62n1197_001:0584a18": "言。實是大苦。何謂恩愛別苦。室家內外。兄弟妻子。共",
    "X62n1197_001:0584a19": "相戀慕。一朝破亡。為人抄劫。各自分張。父東子西。母",
    "X62n1197_001:0584a20": "南女北。非唯一處。為人奴婢。各自悲呼。心內斷絕。窈",
    "X62n1197_001:0584a21": "窈冥冥。無有相見之期。此是苦不。答言。實是大苦。何",
    "X62n1197_001:0584a22": "謂所求不得苦。家有財物散盡。追求大官吏民。望得",
    "X62n1197_001:0584a23": "富貴。勤苦求之。求之不止。會遇得之。而作邊境令長。",
    "X62n1197_001:0584a24": "未經幾時。貪取民物。為人告言。一朝有事。檻車載去。",
    "X62n1197_001:0584b01": "欲殺之時。憂苦無量。不知死活何日。此是苦不。答曰。",
    "X62n1197_001:0584b02": "實是大苦。何謂怨憎會苦。世人薄俗。共居愛欲之中。",
    "X62n1197_001:0584b03": "爭不急之事。更相殺害。遂成大怨。各自相避。隱藏無",
    "X62n1197_001:0584b04": "處。各磨刀錯箭。挾弓持杖。恐忽相見會遇。狹道相逢。",
    "X62n1197_001:0584b05": "張弓注箭。兩刀相向。不知勝負是誰。當爾之時。怖畏",
    "X62n1197_001:0584b06": "無量。此是苦不。答曰。實是大苦。何謂憂悲惱苦。人生",
    "X62n1197_001:0584b07": "在世。長命者乃至百歲。矩命者胞胎傷墮。長命之者。",
    "X62n1197_001:0584b08": "與斯百歲。夜消其半。餘有五十年在。醉酒疾病。不知",
    "X62n1197_001:0584b09": "作人。已減五年。小時愚癡。十五年過。未知禮儀。年中",
    "X62n1197_001:0584b10": "八十。老耄無知。耳聾目冥。無有法則。復減二十年。已",
    "X62n1197_001:0584b11": "九十年過。餘十歲之中。多有諸愁憂。天下欲亂時亦",
    "X62n1197_001:0584b12": "愁。天下旱時亦愁。天下大水亦愁。天下大霜亦愁。天",
    "X62n1197_001:0584b13": "下大熱亦愁。室家內外。多諸病痛亦愁。持家財物治",
    "X62n1197_001:0584b14": "生恐失亦愁。官家百調未輸亦愁。家人遭縣官事。閉",
    "X62n1197_001:0584b15": "繫在獄。未知出期亦愁。兄弟妻子遠行未歸亦愁。居",
    "X62n1197_001:0584b16": "家窮寒無有衣食亦愁。此舍村落有事亦愁。社稷不",
    "X62n1197_001:0584b17": "辦亦愁。室家死亡無有財物殯葬亦愁。至春時種作",
    "X62n1197_001:0584b18": "無有犁牛亦愁。如是種種憂愁。常無樂時。至其節日。",
    "X62n1197_001:0584b19": "共相集聚。應當歡喜。方共悲涕相向。此是苦不。答曰",
    "X62n1197_001:0584b20": "實是大苦。爾時五王。及諸羣臣。會中數千萬人。聞佛",
    "X62n1197_001:0584b21": "說諸苦諦。心開意悟。即得須陀洹道。皆大歡喜。作禮",
    "X62n1197_001:0584b22": "而去。四王俱白普安王言。大王真是大權菩薩。化導",
    "X62n1197_001:0584b23": "我等。令得道跡。大王之恩。我本觀諸宮殿。心情愛著。",
    "X62n1197_001:0584b24": "不能遠離今覩宮殿如視穢廁無可樂者即捨王位",
    "X62n1197_001:0584c01": "付弟。出家為道。修諸功德。日日無倦。",
    "X62n1197_001:0584c02": "佛說五王八苦經(終)",
    "X62n1197_001:0584c03": "往生淨土決疑行願二門",
    "X62n1197_001:0584c04": "宋耆山沙門遵式述",
    "X62n1197_001:0584c05": "維安養寶剎。大覺攸贊。三輩高升。夕孕金華。列宿",
    "X62n1197_001:0584c06": "猶慚於海滴。晨遊玉沼。世鐙強喻於河沙。良以十",
    "X62n1197_001:0584c07": "方爰來。四生利往。雖騰光而普示。終稽首而偏求。",
    "X62n1197_001:0584c08": "故其竺國皇州。自今觀古。彼則鉅賢至聖。咸舒藻",
    "X62n1197_001:0584c09": "以為盟。(文殊普賢天親龍樹等。或別譯願文。或著在經論)此則覺德鴻儒。",
    "X62n1197_001:0584c10": "盡摛毫而作誓。(且從晉世。東林淨社。劉雷等十八賢洎百二十三人同誓。遺民屬詞。",
    "X62n1197_001:0584c11": "其後冠蓋之士。德望之。僧。潔志之俗。富於編簡)自茲回向綿續。倡和相尋。",
    "X62n1197_001:0584c12": "誠道德之通衢。常樂之直濟也。但世多創染割截。",
    "X62n1197_001:0584c13": "未識方隅。忽遇問津。靡慚濫吹。或攘臂排為小教。",
    "X62n1197_001:0584c14": "或大笑斥作權乘。以其言既反經。人惑常典。遂輒",
    "X62n1197_001:0584c15": "述往生淨土決疑行願二門。詞愧不文。理存或當。",
    "X62n1197_001:0584c16": "菽麥視而且辨。涇渭挹而永分。剪伊蘭之臭林。植",
    "X62n1197_001:0584c17": "栴檀之香幹。信行願原始要終。不數千言備舉矣。",
    "X62n1197_001:0584c18": "第一決疑門(一疑師二疑法三疑自)",
    "X62n1197_001:0584c19": "第二行願門(一禮懺門二十念門三繫緣門四眾福門)",
    "X62n1197_001:0584c20": "第一決疑門者。疑為信障。世間小善尚不能成。況",
    "X62n1197_001:0584c21": "菩提大道乎。或曰。智者有十疑論。何須此文。然略",
    "X62n1197_001:0584c22": "由三意。一者上為王臣幾務稍暇。難尋廣文。今舉",
    "X62n1197_001:0584c23": "大綱。略出行相。易披覧易修行故。二者十疑隨事",
    "X62n1197_001:0584c24": "釋難。唯第二三。略附理立。且事無盡。疑亦叵窮。今",
    "X62n1197_001:0585a01": "直明一理為諸法源。指源則流可識矣。三者正對",
    "X62n1197_001:0585a02": "說者。反經乖理。自損損他。故於疑法中簡小取大。",
    "X62n1197_001:0585a03": "明白權實。使來者不惑。至道安和尚往生論六卷。",
    "X62n1197_001:0585a04": "懷感法師羣疑論七卷。道綽禪師安樂集三卷。慈",
    "X62n1197_001:0585a05": "敏三藏淨土慈悲集三卷。源信禪師淨土集二卷。",
    "X62n1197_001:0585a06": "古今諸師製疏解經。宗經造論。隨情釋難。伽陀讚",
    "X62n1197_001:0585a07": "揚。同歸而各見。尋究良難。今以三疑收盡。文出天",
    "X62n1197_001:0585a08": "台止觀。非敢臆說　一疑師者。師有二。邪外倒惑",
    "X62n1197_001:0585a09": "化人。非所承也。正法之師。復有凡聖因果。凡及因",
    "X62n1197_001:0585a10": "位。容有未了。猶清辨謂彌勒未是徧知。俟龍華道",
    "X62n1197_001:0585a11": "後問津也。今示西方令回向者。唯果佛聖師。釋迦",
    "X62n1197_001:0585a12": "及十方諸佛。出廣長舌。說誠實言。讚勸往生。更何",
    "X62n1197_001:0585a13": "所惑　二疑法者。佛法有小乘不了義。大乘了義。",
    "X62n1197_001:0585a14": "大乘復有了不了義。今淨土唯大乘了義中了義",
    "X62n1197_001:0585a15": "也。且小乘經部。無一字勸生他方淨土。天親論女",
    "X62n1197_001:0585a16": "人及二乘種不生。此即明據也。問。小彌陀經等。皆",
    "X62n1197_001:0585a17": "說彼國有聲聞。鼓音王經佛母名殊勝妙顏。亦復",
    "X62n1197_001:0585a18": "有女人。答。佛母恐指初降生時。成正覺已。國土隨",
    "X62n1197_001:0585a19": "淨。必無女人。或轉男如龍女。或命終如悉達母。聲",
    "X62n1197_001:0585a20": "聞如觀經疏。及十疑論和會。今明大乘。復有三種。",
    "X62n1197_001:0585a21": "一三乘通教。門雖通大。類狎二乘。又當教菩薩。雖",
    "X62n1197_001:0585a22": "化他淨佛國土。化畢還同二乘歸於永滅。淨土深",
    "X62n1197_001:0585a23": "理。非彼所知。非了義也。二大乘別教。明獨菩薩法。",
    "X62n1197_001:0585a24": "雖談實理。道後方證。因果不融。淨土則理外修成",
    "X62n1197_001:0585b01": "萬法乃不由心具。雖塵劫修道。廣遊佛剎。指彼淨",
    "X62n1197_001:0585b02": "土因果。但是體外方便。斯亦未了。三佛乘圓教。詮",
    "X62n1197_001:0585b03": "旨圓融。因果頓足。經曰。十方諦求。更無餘乘唯。一",
    "X62n1197_001:0585b04": "佛乘。是則大乘中大乘。了義中了義。十方淨薉。卷",
    "X62n1197_001:0585b05": "懷同在於剎那。一念色心。羅列徧收於法界。並天",
    "X62n1197_001:0585b06": "真本具。非緣起新成。一念既然。一塵亦爾。故能一",
    "X62n1197_001:0585b07": "一塵中一切剎。一一心中一切心。一一心塵復互",
    "X62n1197_001:0585b08": "周。重重無盡無障礙。一時頓現非隱顯。一切圓成",
    "X62n1197_001:0585b09": "無勝劣。若神珠頓含眾寶。猶帝網交映千光。我心",
    "X62n1197_001:0585b10": "既然。生佛體等。如此。方了迴神億剎。實為自己心",
    "X62n1197_001:0585b11": "中。孕質九蓮。豈逃剎那際內。苟事理攸隔。淨薉相",
    "X62n1197_001:0585b12": "妨。安令五逆凡夫。十念便登寶土。二乘賢輩。迴心",
    "X62n1197_001:0585b13": "即達金池也哉。信此圓談事無不達。昧斯至理。觸",
    "X62n1197_001:0585b14": "類皆迷。華嚴云。心如工畫師。造種種五陰。一切世",
    "X62n1197_001:0585b15": "間中。無不從心造。(造通二種。一理具。十界依正。一念頓足。二變起。全理緣起。知無",
    "X62n1197_001:0585b16": "不為)如心佛亦爾。如佛眾生然。心佛及眾生。是三無",
    "X62n1197_001:0585b17": "差別。(由三無差。方感應道交。悲願相攝。共變各變因果方成。若但一理無差。不曉諸法互具。未",
    "X62n1197_001:0585b18": "善圓旨)起信論。所言法者。謂眾生心。(直指凡心)是心即攝",
    "X62n1197_001:0585b19": "一切世間。(六凡法界)出世間法。(四聖法界也。攝義亦二。一理具。二事造。並攝十",
    "X62n1197_001:0585b20": "界。十界之內。身土淨薉。何法不在)依此示摩訶衍義。(摩訶衍大乘也。若非此心。",
    "X62n1197_001:0585b21": "安堪乘運)十六觀。諸佛是法界身。入一切眾生心想中。",
    "X62n1197_001:0585b22": "乃至是心作佛。是心是佛。般舟三昧。佛是我心。是",
    "X62n1197_001:0585b23": "我心見佛。是我心作佛等。談斯旨者。大乘卷中粲",
    "X62n1197_001:0585b24": "然可舉。至若法華妙部。如來親記往生。華嚴頓談。",
    "X62n1197_001:0585c01": "普賢躬陳迴向。是知彌陀因地。觀此理而大誓普",
    "X62n1197_001:0585c02": "收。釋迦果成。稱此理而廣舌深讚。十方三世。莫不",
    "X62n1197_001:0585c03": "咸然。問。妙理圓極。世人盡須觀行始生耶。答。不然。",
    "X62n1197_001:0585c04": "今但直決疑情。令知淨土百寶莊嚴。九品因果。並",
    "X62n1197_001:0585c05": "在眾生介爾心中。理性具足。方得往生事用。隨願",
    "X62n1197_001:0585c06": "自然。是則旁羅十方。不離當念。往來法界。正恊唯",
    "X62n1197_001:0585c07": "心。免信常流。執此非彼。其九品生相。各有行類。上",
    "X62n1197_001:0585c08": "輩三品須解須行。故云汝行大乘。解第一義。學者",
    "X62n1197_001:0585c09": "見賢思齊。企金座而高升。當妙觀之是托。若中下",
    "X62n1197_001:0585c10": "六品生因。只精持禁戒。行世仁慈。至下下品。本是",
    "X62n1197_001:0585c11": "惡逆。十念精誠。便生彼國。但知有淨土。盡可迴心",
    "X62n1197_001:0585c12": "也。(世人縱云淨土出大乘。不能如上約教甄簡。甯逃混濫。未足決疑)三疑自者。博",
    "X62n1197_001:0585c13": "地凡夫。世緣纏蓋。云何此身生淨土。入賢聖海。同",
    "X62n1197_001:0585c14": "正定聚。釋曰。若了如上法性虗通。及信彌陀本願",
    "X62n1197_001:0585c15": "攝受。但勤功福甯俟問津。況十念得生。唯除五逆",
    "X62n1197_001:0585c16": "及謗正法。又定心十念。逆謗亦生。正願志求。夫復",
    "X62n1197_001:0585c17": "何惑。",
    "X62n1197_001:0585c18": "第二正修行願門者。略開四門。一禮懺。二十念。三",
    "X62n1197_001:0585c19": "繫緣。四眾福。修行整足。唯須此四。先禮佛淨除業",
    "X62n1197_001:0585c20": "障。身心皎潔。如淨良田。次十念定心成行。立願要",
    "X62n1197_001:0585c21": "期。植往生正因。如下種子。次繫心愛護長養。滋發",
    "X62n1197_001:0585c22": "芽莖。如霔膏雨。次眾福助令繁茂。使速成華果。如",
    "X62n1197_001:0585c23": "灌肥膩。具修此四。最上最勝。或少暇隨修三二一",
    "X62n1197_001:0585c24": "者皆生彼國以四門各有行願皆是正因故也亦",
    "X62n1197_001:0586a01": "可六齋日修懺日日中修十念以十念是淨因要",
    "X62n1197_001:0586a02": "切必不可廢後二門任力所能若不然者但隨所",
    "X62n1197_001:0586a03": "欲。任意行之。",
    "X62n1197_001:0586a04": "禮懺門者。日日早晨。於常供道場中。冠帶服飾端",
    "X62n1197_001:0586a05": "莊謹肅。佛像前手自燒香合掌定心作是云。",
    "X62n1197_001:0586a06": "一切恭敬一心頂禮常住三寶(存心徧禮十方三世一切佛法僧寶。拜起。",
    "X62n1197_001:0586a07": "兩膝著地。手執香爐。燒眾名香云)。",
    "X62n1197_001:0586a08": "願此香煙雲。徧滿十方界。無邊佛土中。無量香莊嚴。",
    "X62n1197_001:0586a09": "具足菩薩道。成就如來香。(冥心少頃。徧運香雲。供養三寶。普熏眾生。咸生淨土。",
    "X62n1197_001:0586a10": "想已置爐。起作一禮。禮已合掌。曲躬懇切。想面對彌陀。及一切佛。而讚歎曰)。",
    "X62n1197_001:0586a11": "如來妙色身。世間無與等。無比不思議。是故今頂禮。",
    "X62n1197_001:0586a12": "如來色無盡。智慧亦復然。一切法常住。是故我歸依。",
    "X62n1197_001:0586a13": "大智大願力。普度於羣生。令捨熱惱身。生彼清涼國。",
    "X62n1197_001:0586a14": "我今淨三業。歸依及禮讚。願共諸眾生。同生安樂剎。",
    "X62n1197_001:0586a15": "(讚願已。即便禮佛。一一存心專對云)。",
    "X62n1197_001:0586a16": "一心頂禮常寂光淨土。阿彌陀如來。清淨妙法身。徧",
    "X62n1197_001:0586a17": "法界諸佛。",
    "X62n1197_001:0586a18": "一心頂禮實報莊嚴土。阿彌陀如來。微塵相海身。徧",
    "X62n1197_001:0586a19": "法界諸佛。",
    "X62n1197_001:0586a20": "一心頂禮方便聖居土。阿彌陀如來。解脫相嚴身。徧",
    "X62n1197_001:0586a21": "法界諸佛。",
    "X62n1197_001:0586a22": "一心頂禮西方安樂土。阿彌陀如來。大乘根界身。徧",
    "X62n1197_001:0586a23": "法界諸佛。",
    "X62n1197_001:0586a24": "一心頂禮西方安樂土。阿彌陀如來。十方化往身。徧",
    "X62n1197_001:0586b01": "法界諸佛。",
    "X62n1197_001:0586b02": "一心頂禮西方安樂土。教行理三經。極樂正宣揚。徧",
    "X62n1197_001:0586b03": "法界尊法(靈峰大師注云。此禮舊本無。今依幽溪大師添入。使三寶具足)。",
    "X62n1197_001:0586b04": "一心頂禮西方安樂土。觀世音菩薩。萬億紫金身。徧",
    "X62n1197_001:0586b05": "法界菩薩摩訶薩。",
    "X62n1197_001:0586b06": "一心頂禮西方安樂土。大勢至菩薩。無邊光智身。徧",
    "X62n1197_001:0586b07": "法界菩薩摩訶薩。",
    "X62n1197_001:0586b08": "一心頂禮西方安樂土。清淨大海眾。滿分二嚴身。徧",
    "X62n1197_001:0586b09": "法界聖眾(禮已。即兩膝跪地。執手爐燒香至誠而倡是言)。",
    "X62n1197_001:0586b10": "我今普為四恩三有。法界眾生。悉願斷除三障。歸命",
    "X62n1197_001:0586b11": "懺悔(起禮復跪執手爐云)。",
    "X62n1197_001:0586b12": "至心懺悔。[○@叩]我弟子(某甲)。及法界眾生。從無始世來。",
    "X62n1197_001:0586b13": "無明所覆。顛倒迷惑。而由六根三業。習不善法。廣造",
    "X62n1197_001:0586b14": "十惡。及五無間。一切眾罪。無量無邊。說不可盡。十方",
    "X62n1197_001:0586b15": "諸佛。常在世間。法音不絕。妙香充塞。法味盈空。放淨",
    "X62n1197_001:0586b16": "光明。照燭一切。常住妙理。徧滿虗空。我無始來。六根",
    "X62n1197_001:0586b17": "內盲。三業昏闇。不見不聞。不覺不知。以是因緣。長流",
    "X62n1197_001:0586b18": "生死。經歷惡道。百千萬劫。永無出期。經云。毗盧遮那。",
    "X62n1197_001:0586b19": "徧一切處。其佛所住名常寂光。是故當知。一切諸法。",
    "X62n1197_001:0586b20": "無非佛法。而我不了。隨無明流。是則於菩提中。見不",
    "X62n1197_001:0586b21": "清淨。於解脫中。而起纏縛。今始覺悟。今始改悔。奉對",
    "X62n1197_001:0586b22": "[○@叩]諸佛。彌陀世尊。發露懺悔。當令我與法界眾生。三",
    "X62n1197_001:0586b23": "業六根。無始所作現作當作。自作教他。見聞隨喜。若",
    "X62n1197_001:0586b24": "憶不憶。若識不識。若疑不疑。若覆若露。一切重罪。畢",
    "X62n1197_001:0586c01": "竟清淨。我懺悔已。六根三業。淨無瑕累。所修善根。悉",
    "X62n1197_001:0586c02": "亦清淨。皆悉回向。莊嚴淨土。普與眾生。同生安養。願",
    "X62n1197_001:0586c03": "[○@叩]阿彌陀佛。常來護持。令我善根。現前增進。不失淨",
    "X62n1197_001:0586c04": "因。臨命終時。身心正念。視聽分明。面奉[○@叩]彌陀。與諸",
    "X62n1197_001:0586c05": "聖眾。手執華臺。接引於我。一剎那頃。生在佛前。具菩",
    "X62n1197_001:0586c06": "薩道。廣度眾生同成種智(應三說。若時促及事迫。一說亦得。起云)。",
    "X62n1197_001:0586c07": "懺悔發願已。歸命禮阿彌陀佛及一切三寶(一拜)。",
    "X62n1197_001:0586c08": "(次旋遶法。或三帀。或七帀。乃至多帀。如是稱念。隨意隨帀。不拘遍數。稱云)。",
    "X62n1197_001:0586c09": "南無阿彌陀佛南無觀世音菩薩南無大勢至",
    "X62n1197_001:0586c10": "菩薩南無清淨大海眾菩薩摩訶薩",
    "X62n1197_001:0586c11": "自歸於佛。當願眾生。體解大道。發無上心。(拜)",
    "X62n1197_001:0586c12": "自歸於法。當願眾生。深入經藏。智慧如海。(拜)",
    "X62n1197_001:0586c13": "自歸於僧。當願眾生。統理大眾。一切無礙。(拜)",
    "X62n1197_001:0586c14": "和南聖眾(次至別座。誦彌陀經。或觀經。若不誦得經。一心稱名。量時而止。更迴向結撮亦得)。",
    "X62n1197_001:0586c15": "十念門者。每晨服飾已。面西正立。合掌。連聲稱阿",
    "X62n1197_001:0586c16": "彌陀佛。盡一口氣為一念。如是十氣為十念。隨氣",
    "X62n1197_001:0586c17": "長短。不限佛數。氣極為度。聲不高低。不緩急。調停",
    "X62n1197_001:0586c18": "得中。十氣連屬令心不散。專精為功。名十念者。是",
    "X62n1197_001:0586c19": "藉氣束心也作此念已發願迴向云。",
    "X62n1197_001:0586c20": "我弟子(某甲)。一心歸命極樂世界阿彌陀佛。願以淨",
    "X62n1197_001:0586c21": "光照我。慈誓攝我。我今正念稱如來名。經十念頃。為",
    "X62n1197_001:0586c22": "菩提道。求生淨土。佛昔本誓。若有眾生欲生我國。至",
    "X62n1197_001:0586c23": "心信樂乃至十念。若不生者。不取正覺。唯除五逆誹",
    "X62n1197_001:0586c24": "謗正法。我今自憶此生已來不造逆罪。不謗大乘。願",
    "X62n1197_001:0587a01": "此十念。得入如來大誓海中。乘佛慈力。眾罪消滅。淨",
    "X62n1197_001:0587a02": "因增長。若臨欲命終。自知時至。身不病苦。心無貪戀。",
    "X62n1197_001:0587a03": "心不倒散。如入禪定。佛及聖眾。手執金臺。來迎接我。",
    "X62n1197_001:0587a04": "如一念頃。生極樂國。華開見佛。即聞佛乘。頓聞佛慧。",
    "X62n1197_001:0587a05": "廣度眾生。滿菩提願。(作已便止。不必拜。要盡此生。不得一日暫廢。唯將不廢自要其",
    "X62n1197_001:0587a06": "心。得生彼國)。",
    "X62n1197_001:0587a07": "繫緣門者。凡公臨私養。歷涉緣務。雖造次常不忘",
    "X62n1197_001:0587a08": "佛。及憶淨土。如切事繫心。雖種種作務。不妨密憶",
    "X62n1197_001:0587a09": "前事。念佛亦如是。若失念。數數攝還。久久成性。任",
    "X62n1197_001:0587a10": "運常憶。楞嚴經。譬如有人一專為憶。(譬佛念眾生)一人",
    "X62n1197_001:0587a11": "專忘。(譬眾生念佛)如是二人。若逢不逢。或見非見。二人",
    "X62n1197_001:0587a12": "相憶。二憶念深。如是乃至從生至生。同於形影。不",
    "X62n1197_001:0587a13": "相乖異。十方如來。憐念眾生。如母憶子。若子逃逝。",
    "X62n1197_001:0587a14": "雖憶何為。子若憶母。如母憶時。母子歷生。不相違",
    "X62n1197_001:0587a15": "遠。若眾生心。憶佛念佛。現前當來。必定見佛。去佛",
    "X62n1197_001:0587a16": "不遠不假方便自得心開如染香人身有香氣如",
    "X62n1197_001:0587a17": "此繫心任運常遮一切惡念說欲作惡憶佛之故",
    "X62n1197_001:0587a18": "惡不能成縱隨惡作惡業時心常不耎如身有香",
    "X62n1197_001:0587a19": "自然離臭。又復覺心微起惡念。即便憶佛。以佛力",
    "X62n1197_001:0587a20": "故。惡念自息。如人遇難。求彼彊援。必得免脫。又見",
    "X62n1197_001:0587a21": "他受苦。以念佛心憐愍於彼。願其離苦。若斷刑獄。",
    "X62n1197_001:0587a22": "以念佛故。生憫念心。願生淨土。誓相救濟。凡歷一",
    "X62n1197_001:0587a23": "切境界。若善若惡。由心憶佛。皆心念作願。故普賢",
    "X62n1197_001:0587a24": "願王云。作一切惡皆不成就。若作善業皆悉和合。",
    "X62n1197_001:0587b01": "即此意爾。如是相續念佛在心。能辦一切淨因功",
    "X62n1197_001:0587b02": "德。恐煩披覽。不復具說。誠哉此門。為益最大。",
    "X62n1197_001:0587b03": "眾福門者。普賢觀。國王大臣欲懺重罪。當行五事。",
    "X62n1197_001:0587b04": "一正心不謗三寶。不障出家。不為梵行人作惡留",
    "X62n1197_001:0587b05": "難。(於持戒四眾勿行汙染)二孝養父母。奉事師長。三正法治",
    "X62n1197_001:0587b06": "國。不邪枉人民。四六齋日敕境內力所及處。令行",
    "X62n1197_001:0587b07": "不殺。(嚴禁漁捕。及誡姦鬬。六齋日者。白月初八四王使者巡世。十四四王太子巡。十五四王親",
    "X62n1197_001:0587b08": "巡。黑月二十三二十九三十巡世準上。若四王親下。諸天星宿鬼神俱時隨從。遇修福齋戒者。諸天相慶。",
    "X62n1197_001:0587b09": "即注祿添算護持福業。令其成就)五深信因果。信一實道。知佛不",
    "X62n1197_001:0587b10": "滅。此與十六觀三福大同。但普賢正為王臣。故引",
    "X62n1197_001:0587b11": "用。此亦是三世諸佛淨業正因。若出家四眾。應具",
    "X62n1197_001:0587b12": "依觀經三福為行。隨作一福。若心念。若口言。作意",
    "X62n1197_001:0587b13": "迴向。方成淨因。",
    "X62n1197_001:0587b14": "此四法門。是念佛三昧往生正因。必須繫日修習。",
    "X62n1197_001:0587b15": "方可自期。定生淨土。經云。行此三昧。現得見阿彌",
    "X62n1197_001:0587b16": "陀佛及二菩薩。若聞佛及二菩薩名。除無量劫生",
    "X62n1197_001:0587b17": "死之罪。何況憶念。此是人中芬陀利華。觀音勢至",
    "X62n1197_001:0587b18": "為其勝友。當坐道場。生諸佛家。此人現世。彼佛遣",
    "X62n1197_001:0587b19": "無數化佛化觀音勢至。及娑婆二十五菩薩。晝夜",
    "X62n1197_001:0587b20": "擁護。行住坐臥一切時處。不令惡鬼得便。不受一",
    "X62n1197_001:0587b21": "切災難。常為國王大臣一切人民之所宗奉。所得",
    "X62n1197_001:0587b22": "功德。一念之間。不可算數。如佛之辯。不能稱揚。除",
    "X62n1197_001:0587b23": "彼不肖人。孰聞不信受。(終)",
    "X62n1197_001:0587b24": "幽溪大師暮年。奉行願為日課。臨終趺坐。以指書",
    "X62n1197_001:0587c01": "空。作妙法蓮華經五字而化。法門之妙。於斯驗矣。",
    "X62n1197_001:0587c02": "淨土十疑論",
    "X62n1197_001:0587c03": "隋天台智者大師說",
    "X62n1197_001:0587c04": "第一疑問。諸佛菩薩。以大悲為業。祇應願生三界。於",
    "X62n1197_001:0587c05": "五濁三塗中救苦。因何求生淨土。自安其生。捨離眾",
    "X62n1197_001:0587c06": "生。無大慈悲。專為自利。障菩提道。答。菩薩有二種。久",
    "X62n1197_001:0587c07": "行菩薩道得無生忍者。實當所責。未得忍已還。及初",
    "X62n1197_001:0587c08": "發心凡夫。要須常不離佛。忍力成就。方堪處三界。於",
    "X62n1197_001:0587c09": "惡世中。救苦眾生。智度論。具縛凡夫。有大悲心願生",
    "X62n1197_001:0587c10": "惡世。救苦眾生。無有是處。何以故。惡世界。煩惱強無",
    "X62n1197_001:0587c11": "忍力。隨境轉。聲色所縛。自墮三塗。焉能救眾生。假令",
    "X62n1197_001:0587c12": "得生人中。聖道難得。或因施戒修福。得作國王大臣。",
    "X62n1197_001:0587c13": "富貴自在。縱遇善知識。不肯信用。貪迷放逸。廣造眾",
    "X62n1197_001:0587c14": "罪。乘此惡業。一入三塗。經無量劫。從地獄出。受貧賤",
    "X62n1197_001:0587c15": "身。若不逢善知識。還墮地獄。如此輪迴。至於今日。人",
    "X62n1197_001:0587c16": "皆如是。此名難行道也。故維摩經。自疾不能救。而能",
    "X62n1197_001:0587c17": "救疾人。智度論。如二人各有親眷。為水所溺。一人情",
    "X62n1197_001:0587c18": "急。直入水救。無方便力。彼此俱沒。一人有方便。取筏",
    "X62n1197_001:0587c19": "乘之。悉皆得脫。新發意菩薩。亦復如是。未得忍力。不",
    "X62n1197_001:0587c20": "能救生。為此當須近佛。得無生忍已。方能救生。如得",
    "X62n1197_001:0587c21": "船者。又論云。嬰兒不得離母。離母或墮阬井。渴乳而",
    "X62n1197_001:0587c22": "死。鳥子翅羽未成。依樹傅枝。不能遠去。翅翮成就。方",
    "X62n1197_001:0587c23": "能飛空。自在無礙。凡夫無力。唯得專念阿彌陀佛。使",
    "X62n1197_001:0587c24": "成三昧。以業成故。臨終斂念得生。決定不疑。見彌陀",
    "X62n1197_001:0588a01": "佛。證無生忍已。還來三界。乘無生忍船。救苦眾生。廣",
    "X62n1197_001:0588a02": "施佛事。任意自在。故論云。遊戲地獄行者。生彼國得",
    "X62n1197_001:0588a03": "無生忍已。還入生死。教化地獄受苦眾生。以是因緣。",
    "X62n1197_001:0588a04": "求生淨土。願識其教。十住婆沙論名易行道也。",
    "X62n1197_001:0588a05": "第二疑問。諸法體空。本來無生。平等寂滅。今乃捨此",
    "X62n1197_001:0588a06": "求彼。豈不乖理。經云。淨土先淨其心。心淨即佛土淨。",
    "X62n1197_001:0588a07": "此云何通。答。釋有二義。一總答。二別答。總答者。若言",
    "X62n1197_001:0588a08": "求生西方彌陀淨土。是捨此求彼。不中理者。汝執住",
    "X62n1197_001:0588a09": "此不求西方。是捨彼著此。此還成病。不中理也。又轉",
    "X62n1197_001:0588a10": "計亦不求生彼。亦不求生此者。則斷滅見。金剛般若",
    "X62n1197_001:0588a11": "云。汝若作是念。發阿耨菩提者說諸法斷滅。莫作是",
    "X62n1197_001:0588a12": "念。發菩提心者。於法不說斷滅相。二別答者。夫不生",
    "X62n1197_001:0588a13": "不滅者。於生緣中。諸法和合。不守自性。求於生體。亦",
    "X62n1197_001:0588a14": "不可得。此生生時。無所從來。故名不生。諸法散時。不",
    "X62n1197_001:0588a15": "守自性。言我散滅。此散滅時。去無所至。故言不滅。非",
    "X62n1197_001:0588a16": "謂因緣生外。別有不生不滅。亦非不求生淨土。喚作",
    "X62n1197_001:0588a17": "無生。中論。因緣所生法。我說即是空。亦名為假名。亦",
    "X62n1197_001:0588a18": "名中道義。又諸法不自生。亦不從他生。不共不無因。",
    "X62n1197_001:0588a19": "是故知無生。維摩經。雖知諸佛國。及與眾生空。而常",
    "X62n1197_001:0588a20": "修淨土。教化諸羣生。又云。造立宮室。若依空地。隨意",
    "X62n1197_001:0588a21": "無礙。若依虗空。終不能成。諸佛說法。常依二諦。不壞",
    "X62n1197_001:0588a22": "假名。而說諸法實相。智者熾然求生淨土。達生體不",
    "X62n1197_001:0588a23": "可得。即真無生。此謂心淨即佛土淨。愚者為生所縛。",
    "X62n1197_001:0588a24": "聞生即作生解。聞無生即作無生解。不知生即無生。",
    "X62n1197_001:0588b01": "無生即生不達此理橫相是非瞋他求生淨土幾許",
    "X62n1197_001:0588b02": "誣哉。此是謗法罪人。邪見外道也。",
    "X62n1197_001:0588b03": "第三疑問。十方一切淨土。法性平等。功德亦等。行者",
    "X62n1197_001:0588b04": "普念一切功德。生一切淨土。今偏求一佛淨土。與平",
    "X62n1197_001:0588b05": "等性乖。答。一切諸佛。土皆平等。但眾生根鈍。濁亂者",
    "X62n1197_001:0588b06": "多。若不繫一境。三昧難成。專念阿彌陀佛。即是一相",
    "X62n1197_001:0588b07": "三昧。以心專至。得生彼國。隨願往生經。普廣菩薩問。",
    "X62n1197_001:0588b08": "十方悉有淨土。何故偏讚西方。佛告普廣。閻浮提眾",
    "X62n1197_001:0588b09": "生。心多濁亂。偏讚一佛淨土。使專心一境。即得往生。",
    "X62n1197_001:0588b10": "若總念一切佛。境寬則心散漫。三昧難成。故不得生。",
    "X62n1197_001:0588b11": "又求一佛功德。與一切佛功德無異。以同一佛法性",
    "X62n1197_001:0588b12": "故。為此念阿彌陀佛。即念一切佛。生一淨土。即生一",
    "X62n1197_001:0588b13": "切淨土。華嚴經。一切諸佛身。即是一佛身。一心一智",
    "X62n1197_001:0588b14": "慧。力無畏亦然。又云。譬如淨滿月。普應一切水。影像",
    "X62n1197_001:0588b15": "雖無量。本月未曾二。如是無礙智。成就等正覺。應現",
    "X62n1197_001:0588b16": "一切剎。佛身無有二。智者以譬喻得解。能達一切月",
    "X62n1197_001:0588b17": "影即一月影。一月影即一切月影。月體無二故。一佛",
    "X62n1197_001:0588b18": "即一切佛。一切佛即一佛。法身無二故。熾然念一佛",
    "X62n1197_001:0588b19": "時。即是念一切佛也。",
    "X62n1197_001:0588b20": "第四疑問。十方佛土隨念一土隨得往生。何偏念彌",
    "X62n1197_001:0588b21": "陀佛答凡夫無智不敢自專專用佛語釋迦一代說",
    "X62n1197_001:0588b22": "法處處聖教唯勸眾生念阿彌陀佛求生西方極樂",
    "X62n1197_001:0588b23": "世界如無量壽經觀經往生論數十餘部殷勤指授",
    "X62n1197_001:0588b24": "故偏念也。又彌陀別有大悲四十八願。接引眾生。又",
    "X62n1197_001:0588c01": "觀經阿彌陀佛有八萬四千相。一一相有八萬四千",
    "X62n1197_001:0588c02": "好。一一好放八萬四千光明。徧照法界念佛眾生。攝",
    "X62n1197_001:0588c03": "取不捨。若有念者。機感相應決定得生。又阿彌陀經。",
    "X62n1197_001:0588c04": "大無量壽經。鼓音王陀羅尼經等云。釋迦佛說經時。",
    "X62n1197_001:0588c05": "皆有十方恒沙諸佛。舒舌相覆大千世界。證成一切",
    "X62n1197_001:0588c06": "眾生念阿彌陀佛乘佛大悲本願力故決定得生極",
    "X62n1197_001:0588c07": "樂世界。當知阿彌陀佛。與此世界偏有因緣。無量壽",
    "X62n1197_001:0588c08": "經法滅之時特駐此經百年在世接引眾生往生彼",
    "X62n1197_001:0588c09": "國故知阿彌陀佛與此世界極惡眾生偏有因緣其",
    "X62n1197_001:0588c10": "餘淨土雖一兩經略勸不如彌陀佛國處處經論殷",
    "X62n1197_001:0588c11": "勤勸往也。",
    "X62n1197_001:0588c12": "第五疑問。具縛凡夫。惡業厚重。一切煩惱。一毫未斷。",
    "X62n1197_001:0588c13": "西方淨土出過三界。具縛云何得生。答。有二種緣。一",
    "X62n1197_001:0588c14": "自力。二他力。自力者。此世界修道。實未得生淨土。瓔",
    "X62n1197_001:0588c15": "珞經。凡夫未識三寶。不知善惡因之與果。初發菩提",
    "X62n1197_001:0588c16": "心。以信為本。住在佛家。以戒為本。受菩薩戒。身身相",
    "X62n1197_001:0588c17": "續。戒行不闕。經一二三劫。至初發心住。如是修行十",
    "X62n1197_001:0588c18": "信一波羅密等。無量行願。相續無間。滿一萬劫。至第",
    "X62n1197_001:0588c19": "六正心住。若更增進至第七不退住。即種性位。此約",
    "X62n1197_001:0588c20": "自力卒未得生淨土他力者若信阿彌陀佛大悲願",
    "X62n1197_001:0588c21": "力攝取念佛眾生即能發菩提心行念佛三昧厭離",
    "X62n1197_001:0588c22": "三界身。起行施戒修福。於一一行中。迴願生彼彌陀",
    "X62n1197_001:0588c23": "淨土。乘佛願力。機感相應。即得往生。故十住婆沙論",
    "X62n1197_001:0588c24": "云。此世界有難行道。易行道。難行者。五濁惡世。於無",
    "X62n1197_001:0589a01": "量佛時求阿鞞跋致甚難可得此難無數塵沙說不",
    "X62n1197_001:0589a02": "可盡略陳有五一外道相眩亂菩薩法二無賴惡人",
    "X62n1197_001:0589a03": "破他勝德三顛倒善果能壞梵行四聲聞自利障於",
    "X62n1197_001:0589a04": "大慈。五唯有自力無他力持。如跛人步行。一日數里。",
    "X62n1197_001:0589a05": "極大辛苦。謂自力也。易行者。謂信佛語。教念佛三昧。",
    "X62n1197_001:0589a06": "願生淨土。乘彌陀願力攝持。決定往生不疑。如水行",
    "X62n1197_001:0589a07": "藉船。須臾千里。謂他力也。劣夫從轉輪王。一日夜行",
    "X62n1197_001:0589a08": "四天下非自力輪王力也若言有漏凡夫不得生淨",
    "X62n1197_001:0589a09": "土。亦可有漏凡夫不得見佛身。然念佛三昧。並無漏",
    "X62n1197_001:0589a10": "善根所起有漏凡夫隨分得見佛麤相菩薩見微細",
    "X62n1197_001:0589a11": "相淨土亦爾雖是無漏善根所起有漏凡夫發無上",
    "X62n1197_001:0589a12": "菩提心求生淨土常念佛故伏滅煩惱得生淨土隨",
    "X62n1197_001:0589a13": "分得見粗相。菩薩見微妙相。此何所疑。華嚴經。一切",
    "X62n1197_001:0589a14": "諸佛剎。平等普嚴淨。眾生業行異。所見各不同。即其",
    "X62n1197_001:0589a15": "義也。",
    "X62n1197_001:0589a16": "第六疑問。設令具縛凡夫。得生彼國。邪見三毒等常",
    "X62n1197_001:0589a17": "起。云何生彼。即得不退。答。彼有五因緣不退。一阿彌",
    "X62n1197_001:0589a18": "陀佛大悲願力攝持。故得不退。二佛光常照。故菩提",
    "X62n1197_001:0589a19": "心常增進不退。三水鳥樹林風聲樂響。皆說苦空。聞",
    "X62n1197_001:0589a20": "者常起念佛念法念僧之心故不退。四彼國純諸菩",
    "X62n1197_001:0589a21": "薩以為良友。無惡緣境。外無神鬼魔邪。內無三毒等。",
    "X62n1197_001:0589a22": "煩惱畢竟不起故不退五生彼即壽命永劫共菩薩",
    "X62n1197_001:0589a23": "佛齊故不退也。在此惡世。日月短促。經阿僧祇劫。復",
    "X62n1197_001:0589a24": "不起煩惱。長時修道。云何不得無生忍也。此理顯然。",
    "X62n1197_001:0589b01": "不須疑也。",
    "X62n1197_001:0589b02": "第七疑問。彌勒菩薩。一生補處。上品十善。得生彼處",
    "X62n1197_001:0589b03": "見彌勒菩薩。隨從下生。三會之中。自然而得聖果。何",
    "X62n1197_001:0589b04": "須求生西方。答。求生兜率。一日聞道見佛。勢欲相似。",
    "X62n1197_001:0589b05": "若細比較。大有優劣。且論二種。一者縱持十善。恐不",
    "X62n1197_001:0589b06": "得生。彌勒上生經。行眾三昧。深入正定。方始得生。更",
    "X62n1197_001:0589b07": "無方便接引之義。不如阿彌陀佛本願力。光明力。但",
    "X62n1197_001:0589b08": "有念佛眾生。攝取不捨。又釋迦說九品教門。方便接",
    "X62n1197_001:0589b09": "引。殷勤發遣。生彼淨土。但眾生能念彌陀佛者。機感",
    "X62n1197_001:0589b10": "相應。必得生也。如世間慕人。能受慕者機會相投。必",
    "X62n1197_001:0589b11": "成其事。二者兜率天宮是欲界。退位者多。無水鳥樹",
    "X62n1197_001:0589b12": "林。風聲樂響。使聞者悉念佛。發菩提心。伏滅煩惱。又",
    "X62n1197_001:0589b13": "有女人。長諸天愛著五欲之心。又天女微妙。諸天耽",
    "X62n1197_001:0589b14": "玩。不能自勉。不如彌陀淨土水鳥樹林。風聲樂響。眾",
    "X62n1197_001:0589b15": "生聞者。皆念佛發菩提心。伏滅煩惱。又無女人二乘。",
    "X62n1197_001:0589b16": "純一大乘清淨良伴。為此煩惱惡業畢竟不起。遂至",
    "X62n1197_001:0589b17": "無生之位。如此比較。優劣顯然。釋迦佛時。見佛不得",
    "X62n1197_001:0589b18": "聖果者如恒沙。彌勒出世亦爾。大有不得聖果者。未",
    "X62n1197_001:0589b19": "如彌陀淨土。生彼國已。悉得無生法忍。未有一人退",
    "X62n1197_001:0589b20": "落三界。為生死業縛也。西國傳有三菩薩。一無著。二",
    "X62n1197_001:0589b21": "世親三師子覺。三人契志生兜率願見彌勒。若先亡",
    "X62n1197_001:0589b22": "得見。誓來相報。師子覺亡。一去不來。後世親臨終。無",
    "X62n1197_001:0589b23": "著語云。汝見彌勒。即來相報。世親去已。三年始來。云",
    "X62n1197_001:0589b24": "至彼聽彌勒菩薩一坐說法。旋繞即來。彼天日長。此",
    "X62n1197_001:0589c01": "處已經三年。師子覺為受天樂。五欲自娛。在外眷屬",
    "X62n1197_001:0589c02": "從去已來總不見彌勒。諸小菩薩生彼。尚著五欲。何",
    "X62n1197_001:0589c03": "況凡夫。為此願生西方。定得不退。不求生兜率也。",
    "X62n1197_001:0589c04": "第八疑問。眾生無始以來。造無量業。今生一形不逢",
    "X62n1197_001:0589c05": "善知識。又復無惡不造。云何臨終十念成就。即得往",
    "X62n1197_001:0589c06": "生。出過三界結業之事。答。眾生善惡業種。多少強弱",
    "X62n1197_001:0589c07": "並不得知。但能臨終依善知識十念成者。皆是宿善",
    "X62n1197_001:0589c08": "業強。始得遇善知識。成就十念。若惡業多者。善知識",
    "X62n1197_001:0589c09": "尚不可逢何論十念成就又汝以無始惡業為重臨",
    "X62n1197_001:0589c10": "終十念為輕者今三種較量輕重不定不在時節久",
    "X62n1197_001:0589c11": "近多少一在心二在緣三在決定。在心者。造罪時。從",
    "X62n1197_001:0589c12": "自虗妄顛倒生念佛者從善知識聞說阿彌陀佛真",
    "X62n1197_001:0589c13": "實功德名號生一虗一實豈得相比如萬年闇室日",
    "X62n1197_001:0589c14": "光暫至而闇頓滅。豈以久來之闇。不肯滅耶。在緣者。",
    "X62n1197_001:0589c15": "造罪時從虗妄癡闇心緣虗妄境界顛倒生念佛心",
    "X62n1197_001:0589c16": "從聞佛清淨真實功德名號緣無上菩提心生一真",
    "X62n1197_001:0589c17": "一偽豈得相比如被毒箭箭深毒磣傷肌破骨一聞",
    "X62n1197_001:0589c18": "滅除藥鼓箭出毒除。豈以箭深毒磣不肯出也。決定",
    "X62n1197_001:0589c19": "者。造罪時以有間心。有後心也。念佛時。以無間心。無",
    "X62n1197_001:0589c20": "後心。遂即捨命。善心猛利。是以即生。如十圍之索。千",
    "X62n1197_001:0589c21": "夫不制。童子揮劒。須臾兩分。又如千年積柴。一豆火",
    "X62n1197_001:0589c22": "焚。少時即盡又如有人一生修十善。應生天。臨終起",
    "X62n1197_001:0589c23": "一念決定邪見。即墮阿鼻地獄。惡業虗妄。以猛利故。",
    "X62n1197_001:0589c24": "能排一生善業。令墮惡道。況臨終猛心念佛。真實無",
    "X62n1197_001:0590a01": "間善業不能排無始惡業得生淨土又云一念念佛",
    "X62n1197_001:0590a02": "滅八十億劫生死之罪為念佛時心猛利故伏滅惡",
    "X62n1197_001:0590a03": "業決定得生。不須疑也。古判十念成就作別時意。攝",
    "X62n1197_001:0590a04": "論。由唯發願。全無有行。雜集論。願生安樂即得生。聞",
    "X62n1197_001:0590a05": "無垢佛名即得菩提。並是別時之因。全無有行。若將",
    "X62n1197_001:0590a06": "臨終無間十念猛利善行是別時意者。幾許誤哉。行",
    "X62n1197_001:0590a07": "者深思此理。自牢其心。莫信異見。自墜陷也。",
    "X62n1197_001:0590a08": "第九疑問。西方去此十萬億佛剎。凡夫劣弱。云何可",
    "X62n1197_001:0590a09": "到。又往生論云。女人及根缺。二乘種不生。答。為對凡",
    "X62n1197_001:0590a10": "夫肉眼生死心量。說去此十萬億佛剎。但使眾生淨",
    "X62n1197_001:0590a11": "土業成者。臨終在定之心。即淨土受生之心。動念即",
    "X62n1197_001:0590a12": "是生淨土時。為此觀經云。彌陀佛國。去此不遠又業",
    "X62n1197_001:0590a13": "力不可思議。一念即得生彼。不須愁遠。又如人夢。身",
    "X62n1197_001:0590a14": "在牀。而心意識徧至他方一切世界。如平生不異。生",
    "X62n1197_001:0590a15": "淨土亦爾。動念即至。不須疑也。女人根缺二乘種不",
    "X62n1197_001:0590a16": "生者。韋提夫人。是請生淨土主。及五百侍女。悉生彼",
    "X62n1197_001:0590a17": "國。但此處女人。及盲聾瘖啞人心。念彌陀佛。生彼國",
    "X62n1197_001:0590a18": "已。更不受女身。亦不受根缺身。二乘人但迴心願生",
    "X62n1197_001:0590a19": "淨土。至彼更無二乘執心。故云女人及根缺。二乘種",
    "X62n1197_001:0590a20": "不生。非謂此處女人。及根缺人。不得生也。無量壽經",
    "X62n1197_001:0590a21": "四十八願云。設我得佛。十方世界一切女人。稱我名",
    "X62n1197_001:0590a22": "號。厭惡女身。捨命之後。更受女身者。不取正覺。況生",
    "X62n1197_001:0590a23": "彼國。更受女身。根缺亦爾。",
    "X62n1197_001:0590a24": "第十疑問。決定求生西方。未知作何行業。以何為種",
    "X62n1197_001:0590b01": "子。得生彼國。又俗人皆有妻子。不斷淫欲。得生彼否。",
    "X62n1197_001:0590b02": "答。欲決定生西方者。具二種行。定得生彼。一厭離行。",
    "X62n1197_001:0590b03": "二欣願行。厭離行者。凡夫無始已來。為五欲纏縛。輪",
    "X62n1197_001:0590b04": "迴五道。備受眾苦。不起心厭離五欲。未有出期。為此",
    "X62n1197_001:0590b05": "常觀此身。膿血屎尿。一切惡露。不淨臭薉。涅槃經。如",
    "X62n1197_001:0590b06": "是身城愚癡羅剎。止住其中。誰有智者。當樂此身。又",
    "X62n1197_001:0590b07": "經云。此身眾苦所集。一切皆不淨。扼縛癰瘡等。根本",
    "X62n1197_001:0590b08": "無義利。至諸天身。皆亦如是。行者若行若坐。若睡若",
    "X62n1197_001:0590b09": "覺。常觀此身。唯苦無樂。深生厭離。縱妻房不能頓斷。",
    "X62n1197_001:0590b10": "漸漸生厭。作七種不淨觀。一觀此婬欲身。從貪愛煩",
    "X62n1197_001:0590b11": "惱生。是種子不淨。二父母交會時。赤白和合。是受生",
    "X62n1197_001:0590b12": "不淨。三胎中在生臟下。熟臟上。是住處不淨。四在胎",
    "X62n1197_001:0590b13": "唯食母血。是食噉不淨。五日月滿足。頭向產門。膿血",
    "X62n1197_001:0590b14": "俱出。臭薉狼籍。是初生不淨。六薄皮覆上。其內膿血",
    "X62n1197_001:0590b15": "徧一切處。是舉體不淨。七乃至死後胮脹爛壞。骨肉",
    "X62n1197_001:0590b16": "縱橫。狐狼食噉。是究竟不淨。自身既爾。他身亦然。所",
    "X62n1197_001:0590b17": "愛境界。男女身等。深生厭離。常觀不淨。能如此觀者。",
    "X62n1197_001:0590b18": "婬欲煩惱。漸漸減少。又十想等觀。廣如經說。又發願。",
    "X62n1197_001:0590b19": "願我永離三界雜食臭薉膿血不淨耽荒五欲男女",
    "X62n1197_001:0590b20": "等身。願得淨土法性生身。此為厭離行。欣願行復二",
    "X62n1197_001:0590b21": "種一先明求往生之意二觀彼淨土莊嚴等事欣心",
    "X62n1197_001:0590b22": "願求明往生意者所以求生淨土為欲救拔一切眾",
    "X62n1197_001:0590b23": "生苦。即自思忖。我今無力。若在惡世。煩惱境強。自為",
    "X62n1197_001:0590b24": "業縛淪溺三塗動經劫數如此輪轉無始來未曾休",
    "X62n1197_001:0590c01": "息。何時得救苦眾生。為此求生淨土。親近諸佛。若證",
    "X62n1197_001:0590c02": "無生忍方能於惡世救苦眾生故往生論發菩提心",
    "X62n1197_001:0590c03": "者正是願作佛心願佛心則是度眾生心度生心則",
    "X62n1197_001:0590c04": "是攝眾生生佛國心。又願生淨土。須具二行。一須遠",
    "X62n1197_001:0590c05": "離三種障菩提門法。二須得三種順菩提門法。何為",
    "X62n1197_001:0590c06": "遠離三種障菩提法。一依智慧門不求自樂。遠離我",
    "X62n1197_001:0590c07": "心貪著自身故。二依慈悲門拔一切眾生苦。遠離無",
    "X62n1197_001:0590c08": "安眾生心故。三依方便門憐愍一切眾生欲與其樂。",
    "X62n1197_001:0590c09": "遠離恭敬供養自身心故。若能遠離三種菩提障。則",
    "X62n1197_001:0590c10": "得三種順菩提法。一無染清淨心。不為自身求諸樂",
    "X62n1197_001:0590c11": "故。菩提是無染清淨處。若為自身求樂。即染身心障",
    "X62n1197_001:0590c12": "菩提門。故無染清淨心。是順菩提門。二安清淨心。為",
    "X62n1197_001:0590c13": "拔眾生苦故。菩提是安隱一切眾生清淨處。若不作",
    "X62n1197_001:0590c14": "心拔一切眾生令離生死苦。即違菩提門。故安清淨",
    "X62n1197_001:0590c15": "心。是順菩提門。三樂清淨心。欲令一切眾生得大菩",
    "X62n1197_001:0590c16": "提涅槃故。菩提涅槃是畢竟常樂處。若不作心令一",
    "X62n1197_001:0590c17": "切眾生得畢竟常樂。即遮菩提門。此菩提因何而得。",
    "X62n1197_001:0590c18": "要因生淨土。常不離佛。得無生忍已。於生死國中。救",
    "X62n1197_001:0590c19": "苦眾生。悲智內融。定而常用。自在無礙。即菩提心。此",
    "X62n1197_001:0590c20": "是願生之意。二明欣心願求者。希心起想。緣彌陀佛",
    "X62n1197_001:0590c21": "若法身。若報身等。金色光明。八萬四千相。一一相八",
    "X62n1197_001:0590c22": "萬四千好。一一好放八萬四千光明。常照法界。攝取",
    "X62n1197_001:0590c23": "念佛眾生。又觀彼土七寶莊嚴妙樂等。備如無量壽",
    "X62n1197_001:0590c24": "經。觀經十六觀等。常行念佛三昧。及施戒修等一切",
    "X62n1197_001:0591a01": "善行。悉以迴施一切眾生。同生彼國。決定得生。此欣",
    "X62n1197_001:0591a02": "願門也。",
    "X62n1197_001:0591a03": "楊傑云。贊輔彌陀教觀。其書山積。唯智者十疑論",
    "X62n1197_001:0591a04": "最為首冠。引聖言。決羣惑。萬年闇室。日至頓有餘",
    "X62n1197_001:0591a05": "光。千里水程。舟具不勞自力。非法藏後身不能也。",
    "X62n1197_001:0591a06": "善導和尚專修法門",
    "X62n1197_001:0591a07": "善導和尚。見西河綽禪師淨土九品道場。喜曰。此真",
    "X62n1197_001:0591a08": "入佛之津要。修餘行業。迂僻難成。唯此法門。速超生",
    "X62n1197_001:0591a09": "死。於是勤篤精苦。晝夜禮誦。旋至京師。激發四眾。每",
    "X62n1197_001:0591a10": "入室長跪唱佛。非力竭不休。出則演說淨土法門。三",
    "X62n1197_001:0591a11": "十餘年。未甞睡眠。護持戒品。纖毫不犯。好食供眾。粗",
    "X62n1197_001:0591a12": "惡自奉。所有嚫施。用寫阿彌陀經十萬餘卷。畫淨土",
    "X62n1197_001:0591a13": "變相三百壁。修營塔寺。然燈續明。道俗從其化者甚",
    "X62n1197_001:0591a14": "眾。有誦彌陀經十萬至五十萬遍者。有日課佛名自",
    "X62n1197_001:0591a15": "一萬至十萬者。其間得三昧生淨土者。不可紀述。或",
    "X62n1197_001:0591a16": "問。念佛生淨土耶。導曰。如汝所念。遂汝所願。乃自念",
    "X62n1197_001:0591a17": "一聲。有一光明從其口出。十至於百。光亦如之。其勸",
    "X62n1197_001:0591a18": "世偈曰。漸漸鷄皮鶴髮。看看行步龍鍾。假饒金玉滿",
    "X62n1197_001:0591a19": "堂。豈免衰殘病苦。任汝千般快樂。無常終是到來。唯",
    "X62n1197_001:0591a20": "有徑路修行。但念阿彌陀佛。",
    "X62n1197_001:0591a21": "問曰。何故不令人作觀。直遣專稱名號耶。答。眾生障",
    "X62n1197_001:0591a22": "重。境細心粗。識颺神飛。觀難成就。是以大聖悲憐。直",
    "X62n1197_001:0591a23": "勸專稱名字。正由稱名易故。相續即生。若能念念相",
    "X62n1197_001:0591a24": "繼畢命為期者十即十生百即百生何以故無外雜",
    "X62n1197_001:0591b01": "緣得正念故。與佛本願相應故。不違教故。順佛語故",
    "X62n1197_001:0591b02": "若捨專念修雜業者。百中希得一二。千中希得三四。",
    "X62n1197_001:0591b03": "何以故。雜緣亂動。失正念故。與佛本願不相應故。與",
    "X62n1197_001:0591b04": "教相違故。不順佛語故。繫念不相續故。心不相續報",
    "X62n1197_001:0591b05": "佛恩故。雖作業行。常與名利相應故。樂近雜緣。自障",
    "X62n1197_001:0591b06": "障他往生正行故。比見諸方道俗。解行不同。專雜有",
    "X62n1197_001:0591b07": "異。但使專意作者。十即十生。修雜不至心者。千中無",
    "X62n1197_001:0591b08": "一。願一切人等。善自思惟。行住坐臥。必須厲心克己。",
    "X62n1197_001:0591b09": "晝夜莫廢。畢命為期。前念命終後念即生。長時永劫。",
    "X62n1197_001:0591b10": "受無為法樂。乃至成佛。豈不快哉。",
    "X62n1197_001:0591b11": "凡人臨命終時。欲得往生淨土者。須先準備不得怕",
    "X62n1197_001:0591b12": "死。常念此身。多有眾苦。不淨惡業種種交纏。若得捨",
    "X62n1197_001:0591b13": "此薉身。超生淨土。受無量快樂。見佛聞法。離苦解脫。",
    "X62n1197_001:0591b14": "乃是稱意之事。如脫臭敝之衣。得換珍御之服。放下",
    "X62n1197_001:0591b15": "身心。莫生貪著。纔有病患。莫論輕重。便念無常一心",
    "X62n1197_001:0591b16": "待死。須囑家人。及問候人。凡來我前。但為我念佛。不",
    "X62n1197_001:0591b17": "得說眼前閑雜之話。家中長短之事。亦不須輭語安",
    "X62n1197_001:0591b18": "慰。祝願安樂。此皆虗華無益之語。若病重將終。親屬",
    "X62n1197_001:0591b19": "不得。垂淚哭泣。及發嗟歎懊惱之聲。惑亂心神。失其",
    "X62n1197_001:0591b20": "正念。但一時同聲念佛。助其往生。若得明曉淨土之",
    "X62n1197_001:0591b21": "人。頻來策勵。極為大幸。若依此者。決定往生無疑也。",
    "X62n1197_001:0591b22": "多見世人。平時念佛。發願求生。甚是勤拳。及至臨病。",
    "X62n1197_001:0591b23": "却又怕死。都不說著往生之事。死門事大。須自家著",
    "X62n1197_001:0591b24": "力始得。若一念差錯。歷劫受苦。誰人相代。思之思之。",
    "X62n1197_001:0591c01": "法照大師感見文殊",
    "X62n1197_001:0591c02": "法照大師。與同志數人。遠詣五臺。至佛光寺。遙見異",
    "X62n1197_001:0591c03": "光照身。即之行五十里。見二童子。自稱善財難陀。引",
    "X62n1197_001:0591c04": "至一寺。牓曰。大聖竹林寺。金地寶樹。以為莊嚴。入寺",
    "X62n1197_001:0591c05": "登講堂。見文殊在西普賢在東。各據師子座。萬眾圍",
    "X62n1197_001:0591c06": "繞而為說法。照作禮問曰。末法凡夫。去聖時遙。知識",
    "X62n1197_001:0591c07": "隘劣。障垢尤深。佛性無由顯現。佛法浩瀚。未審修何",
    "X62n1197_001:0591c08": "法門。最為其要。文殊告曰。汝今念佛。今正是時。諸修",
    "X62n1197_001:0591c09": "行門。無過念佛。供養三寶。福慧雙修。此之二門。最為",
    "X62n1197_001:0591c10": "徑要。所以者何。我於過去劫中。因觀佛故。因念佛故。",
    "X62n1197_001:0591c11": "因供養故。得一切種智。是故一切諸法。般若波羅蜜",
    "X62n1197_001:0591c12": "甚深禪定乃至諸佛。皆從念佛而生。故知念佛諸法",
    "X62n1197_001:0591c13": "之王。照又問。當云何念。文殊言。此世界西。有阿彌陀",
    "X62n1197_001:0591c14": "佛。彼佛願力。不可思議。汝當繼念。令無間斷。命終決",
    "X62n1197_001:0591c15": "定往生。永不退轉。語已。二大聖同舒金臂。摩照頂曰。",
    "X62n1197_001:0591c16": "汝以念佛故。不久證無上正等菩提。若善男女等。願",
    "X62n1197_001:0591c17": "疾成佛者。無過念佛。則能速證無上菩提。",
    "X62n1197_001:0591c18": "慧日法師感見觀音",
    "X62n1197_001:0591c19": "慧日法師。詣西域求法。泛泊渡海。經三年得達天竺。",
    "X62n1197_001:0591c20": "禮如來聖跡。尋求梵本。日既閱歷艱苦。深厭閻浮思",
    "X62n1197_001:0591c21": "何國何方。有樂無苦。何法何行。能速見佛。徧問天竺",
    "X62n1197_001:0591c22": "三藏。皆勸修淨土法門。日聞已頂受。漸至北印度健",
    "X62n1197_001:0591c23": "馱羅國。王城東北有大山。山有觀世音像。有至誠祈",
    "X62n1197_001:0591c24": "請者。每見大士現身。日至山叩頭七日。又斷食。畢命",
    "X62n1197_001:0592a01": "為期。至七日夜。觀音於空中現紫金身。長一丈餘。坐",
    "X62n1197_001:0592a02": "寶蓮華。垂右手摩日頂曰。汝欲傳法。自利利他。唯念",
    "X62n1197_001:0592a03": "西方極樂世界阿彌陀佛。發願往生到彼國已。見佛",
    "X62n1197_001:0592a04": "及我。得大利益。汝當知淨土法門。勝過諸行。",
    "X62n1197_001:0592a05": "飛錫法師高聲念佛",
    "X62n1197_001:0592a06": "問。方等經修無上深妙禪定。令繼想白毫。兼稱佛號",
    "X62n1197_001:0592a07": "以祈勝定。然默念泉澄。三昧自至。何必聲喧里巷。響",
    "X62n1197_001:0592a08": "震山林。然後為道哉。對。聲亦無爽。夫辟散之要。要存",
    "X62n1197_001:0592a09": "於聲。聲之不厲心竊無定。有五義焉。拔茅連茹。乘策",
    "X62n1197_001:0592a10": "其後畢命一對。長謝百憂。一也。聲光所及。萬禍冰消。",
    "X62n1197_001:0592a11": "功德叢林。千山松茂二也。金容熒煌以散彩。寶華淅",
    "X62n1197_001:0592a12": "瀝而雨空。若指諸掌。皆聲致焉。三也。如牽木石。重而",
    "X62n1197_001:0592a13": "不前。洪音發號。飄然輕舉。四也。與魔軍戰。旗鼓相望。",
    "X62n1197_001:0592a14": "用聲律於戎軒。以定破於強敵。五也。喧靜兩全。止觀",
    "X62n1197_001:0592a15": "雙運。叶夫佛意。不亦可乎。念佛三昧序云。功高易進。",
    "X62n1197_001:0592a16": "念佛為先。夫玄音之扣塵累每銷。滯情融朗。非天下",
    "X62n1197_001:0592a17": "之至妙。其孰能與於此華嚴經。甯受無量苦。得聞佛",
    "X62n1197_001:0592a18": "音聲不受一切樂。而不聞佛名。然則佛聲遠震。開善",
    "X62n1197_001:0592a19": "萌芽。猶春雷之動百草。安得輕誣哉。又問。一念十念",
    "X62n1197_001:0592a20": "往生淨土。何者為正。對。一念往生。住不退地。此為正",
    "X62n1197_001:0592a21": "也。如佛說謗佛毀經。打僧罵尊。五逆四重。皆一念惡",
    "X62n1197_001:0592a22": "業成。墮無間獄如箭射。今念佛生淨土。亦一念善業",
    "X62n1197_001:0592a23": "成。登極樂土如臂屈前一念五陰滅。後一念五陰生。",
    "X62n1197_001:0592a24": "如蠟印印泥。印壞文成。不須兩念。愛酪沙彌。生一念",
    "X62n1197_001:0592b01": "愛心。後生酪中作蟲。大薩婆長者妻。坐對明鏡。自愛",
    "X62n1197_001:0592b02": "其身。海風破船。生故屍中作蟲。斯皆一念也。大無量",
    "X62n1197_001:0592b03": "壽經。明一念念佛。皆得往生。觀經十念。為遘疾尫羸",
    "X62n1197_001:0592b04": "力微心劣。故十稱以助其一念。若心盛不昧。一念生",
    "X62n1197_001:0592b05": "焉。猶植絲髮。其茂百圍也。",
    "X62n1197_001:0592b06": "永明壽禪師誡勿輕淨土",
    "X62n1197_001:0592b07": "問曰。但見性悟道便超生死。何用繫念彼佛。求生他",
    "X62n1197_001:0592b08": "方。答。真修行人。應自審察。如人飲水。冷暖自知。今存",
    "X62n1197_001:0592b09": "龜鑑。以破多惑諸仁者。當觀自己行解。見性悟道。受",
    "X62n1197_001:0592b10": "如來記。紹祖師位。能如馬鳴龍樹否。得無礙辯才。證",
    "X62n1197_001:0592b11": "法華三昧。能如天台智者否。宗說皆通。行解兼修。能",
    "X62n1197_001:0592b12": "如忠國師否。此諸大士皆明垂言教。深勸往生。葢是",
    "X62n1197_001:0592b13": "自利利他。豈肯悞人自悞。況大雄讚歎金口叮嚀。希",
    "X62n1197_001:0592b14": "從昔賢恭稟佛敕。定不謬悞也。如往生傳所載。古今",
    "X62n1197_001:0592b15": "高士事迹。顯著非一。宜勤觀覧。以自照知。又當自度",
    "X62n1197_001:0592b16": "臨終之時生死去住定得自在否。自無始來惡業重",
    "X62n1197_001:0592b17": "障。定不現前否。此報身定脫輪迴否。三塗惡道。異類",
    "X62n1197_001:0592b18": "中行。出沒自由。定無苦惱否。天上人間。十方世界。隨",
    "X62n1197_001:0592b19": "意寄託。定無滯礙否。若也了了自信得及。何善如之",
    "X62n1197_001:0592b20": "若其未也。莫以一時貢高。卻致永劫沉淪。自失善利",
    "X62n1197_001:0592b21": "將復尤誰。嗚呼哀哉。何嗟及矣。○四料揀。一曰。有禪",
    "X62n1197_001:0592b22": "無淨土。十人九錯路。陰境若現前。瞥爾隨他去。二曰",
    "X62n1197_001:0592b23": "無禪有淨土。萬修萬人去。但得見彌陀。何愁不開悟",
    "X62n1197_001:0592b24": "三曰。有禪有淨土。猶如帶角虎。現世為人師。來生作",
    "X62n1197_001:0592c01": "佛祖。四曰。無禪無淨土。鐵床并銅柱。萬劫與千生。沒",
    "X62n1197_001:0592c02": "箇人依怙。",
    "X62n1197_001:0592c03": "四明尊者勸念佛疏文",
    "X62n1197_001:0592c04": "原夫一念本融。諸法無礙。遇熏既異。感報成差。是以",
    "X62n1197_001:0592c05": "順性而修。則顯諸佛淨土。隨情而作。則循五趣苦輪。",
    "X62n1197_001:0592c06": "所以處娑婆者。升出尤難。墮落者眾。經云。得人身者",
    "X62n1197_001:0592c07": "如爪上土。失人身者。如大地土。直待三乘行備。方免",
    "X62n1197_001:0592c08": "四趣受生。葢境界粗強。煩惱熾盛。自力求脫。實難其",
    "X62n1197_001:0592c09": "人。若夫生安養者。國土莊嚴。身心清淨直至成佛不",
    "X62n1197_001:0592c10": "墮三塗。經云。尚無惡道之名。何況有實又云眾生生",
    "X62n1197_001:0592c11": "者皆是阿鞞跋致。若欲生彼。但當稱彼佛號。修彼佛",
    "X62n1197_001:0592c12": "慈。必為彼佛本願攝取。捨此報身定生彼國。具如經",
    "X62n1197_001:0592c13": "說。實非臆談。今結萬人以為一社心心繫念。日日要",
    "X62n1197_001:0592c14": "期。每歲仲春。同集一處。同修供養。同聽法音。會彼萬",
    "X62n1197_001:0592c15": "心以為一志。俾成淨業。誓取往生。況劫濁命光。其猶",
    "X62n1197_001:0592c16": "風燭。一息不至。三塗現前。何得自寬。不思來報。當依",
    "X62n1197_001:0592c17": "佛語。無順人情。頓息攀緣。唯勤念佛。",
    "X62n1197_001:0592c18": "慈照宗主勸人發願偈",
    "X62n1197_001:0592c19": "萬法從心生。萬法從心滅。我佛大沙門。常作如是說",
    "X62n1197_001:0592c20": "持戒無信願。不得生淨土。唯得人天福。福盡受輪迴",
    "X62n1197_001:0592c21": "輾轉難脫離。看經無慧眼。不識佛深意。後世得聰明",
    "X62n1197_001:0592c22": "亂心難出離。發願持戒力。回向生樂國。如是各行持。",
    "X62n1197_001:0592c23": "千中不失一。釋迦金口說。彌陀親攝受。諸佛皆護念。",
    "X62n1197_001:0592c24": "諸天善護持。見此念佛人。與佛不相遠。應當坐道場。",
    "X62n1197_001:0593a01": "轉於大法輪。普度無邊眾。譬如貪家女。腹孕轉輪王。",
    "X62n1197_001:0593a02": "諸天常愛護。貧女自不知。腹中有貴子。今此念佛人。",
    "X62n1197_001:0593a03": "其意亦如是。憶佛常念佛。不久當成佛。諸佛善護持",
    "X62n1197_001:0593a04": "其人自不知。我當生淨土。卻要來後世。再得生人中。",
    "X62n1197_001:0593a05": "譬如貧人家地內有伏藏。藏神常守護。不令其有失。",
    "X62n1197_001:0593a06": "貧人自不知。家內有寶藏。逐日趁客作。求衣食自濟。",
    "X62n1197_001:0593a07": "今此念佛人。其意亦如是。不知念佛人。具足如來藏。",
    "X62n1197_001:0593a08": "自說我無分。反要生人中。譬如病人家。自有真妙藥。",
    "X62n1197_001:0593a09": "不知妙藥性。不能自治病。每日床枕邊。痛苦受無量。",
    "X62n1197_001:0593a10": "今此念佛人。其意亦如是。不知念佛心。能滅貪嗔癡。",
    "X62n1197_001:0593a11": "能為大醫王。能為大寶藏。利濟一切人。能為大法王。",
    "X62n1197_001:0593a12": "覆護一切眾。將為是凡夫。不得生淨土。且自持齋戒。",
    "X62n1197_001:0593a13": "後世願為人。輾轉更修行。方可生彼國。多見修行人。",
    "X62n1197_001:0593a14": "常作如是說。不稱彌陀願。不合淨土經。邪見障覆心。",
    "X62n1197_001:0593a15": "畢竟難出離。非是他人障。皆是自障心。今世不得生。",
    "X62n1197_001:0593a16": "一蹉成百蹉。勸汝修行人。信我如來說。佛無不實語",
    "X62n1197_001:0593a17": "豈是虗誑言。但當自精勤。一心求淨土。因風吹於火。",
    "X62n1197_001:0593a18": "用力不消多。幸有念佛心。回願超三界。逢寶不取寶。",
    "X62n1197_001:0593a19": "遇食苦長飢。咄哉大丈夫。不見真實意。我今略勸讚。",
    "X62n1197_001:0593a20": "輾轉傳與人。代我廣流通。作於如來使。真是諸佛子。",
    "X62n1197_001:0593a21": "真名報佛恩。普願如說行。同生極樂國。",
    "X62n1197_001:0593a22": "優曇和尚蓮宗寶鑑",
    "X62n1197_001:0593a23": "凡修念佛之人。欲生淨土。每念世間一切無常。成必",
    "X62n1197_001:0593a24": "有壞生必有死。若不親聞佛法。則捨身受身。輪轉三",
    "X62n1197_001:0593b01": "界。四生六道。無解脫期。我今有緣。得聞正法。得修淨",
    "X62n1197_001:0593b02": "業。唯佛為念。捨此報身。當生淨土。入彼蓮胎。受諸快",
    "X62n1197_001:0593b03": "樂。永脫生死。不退菩提。此乃大丈夫平生之能事也。",
    "X62n1197_001:0593b04": "纔有疾病。正要向前坦蕩身心。莫生疑慮。直須西向",
    "X62n1197_001:0593b05": "正坐。專想阿彌陀佛。與觀世音大勢至菩薩。及無數",
    "X62n1197_001:0593b06": "化佛。現在其前。一心稱念南無阿彌陀佛。聲聲不絕。",
    "X62n1197_001:0593b07": "於諸世間一切事務。不得思念。不得貪戀。若或心念",
    "X62n1197_001:0593b08": "起來。但要急稱佛號。於念念中除滅罪障。若病人昏",
    "X62n1197_001:0593b09": "困。不能自然。則看病人。當方便警策。勸而諭之。如此",
    "X62n1197_001:0593b10": "用心。助令命盡。只此一念。決定往生淨土。命若未盡。",
    "X62n1197_001:0593b11": "自得安甯。慎勿妄起留戀世間之心。當存自存。當死",
    "X62n1197_001:0593b12": "須死。但辨往生。何須疑慮若解此理。如脫敝服。以著",
    "X62n1197_001:0593b13": "上衣。一捨凡身。便登佛地。奇哉偉哉。至矣盡矣。",
    "X62n1197_001:0593b14": "真信修行之人。端的是要生西方極樂世界。專意一",
    "X62n1197_001:0593b15": "念。持一句阿彌陀佛。只此一念。是我本師。只此一念。",
    "X62n1197_001:0593b16": "即是化佛。只此一念。是破地獄之猛將。只此一念。是",
    "X62n1197_001:0593b17": "斬羣邪之寶劍。只此一念。是開黑闇之明燈。只此一",
    "X62n1197_001:0593b18": "念。是度苦海之大船。只此一念。是脫生死之良方。只",
    "X62n1197_001:0593b19": "此一念。是出三界之徑路。只此一念。是本性彌陀。只",
    "X62n1197_001:0593b20": "此一念。達惟心淨土。但只要記得這一句阿彌陀佛",
    "X62n1197_001:0593b21": "在念。莫教失落。念念常現前。念念不離心。無事也如",
    "X62n1197_001:0593b22": "是念。有事也如是念。安樂也如是念。病苦也如是念。",
    "X62n1197_001:0593b23": "生也如是念。死也如是念。如是一念。分明不昧。又何",
    "X62n1197_001:0593b24": "必問人覔歸程乎。",
    "X62n1197_001:0593c01": "天如禪師淨土或問",
    "X62n1197_001:0593c02": "問。同居淨土。其類甚多今指極樂。又偏讚其境勝緣",
    "X62n1197_001:0593c03": "勝。何耶。答。正為境緣。故偏指也。經云。彼國無眾苦。但",
    "X62n1197_001:0593c04": "受諸樂。今以娑婆對比之。此血肉形軀。有生皆苦。彼",
    "X62n1197_001:0593c05": "蓮華化生。無生苦也。此時序代謝。衰老日侵。彼寒暑",
    "X62n1197_001:0593c06": "不遷。無老苦也。此四大難調。多生病患。彼化體微妙。",
    "X62n1197_001:0593c07": "無病苦也。此七十者稀。無常迅速。彼壽命無量。無死",
    "X62n1197_001:0593c08": "苦也。此親情愛戀。有愛必離。彼無父母妻子。無愛別",
    "X62n1197_001:0593c09": "離苦也。此仇敵怨讐。有冤必會。彼上善聚會無冤憎",
    "X62n1197_001:0593c10": "會苦也。此困苦饑寒。貪求不足。彼衣食珍寶。皆受現",
    "X62n1197_001:0593c11": "成。此醜薉形骸。根多缺陋。彼端嚴相貌。皆有光明。此",
    "X62n1197_001:0593c12": "輪轉生死。彼永證無生。此有四趣苦。彼無三惡名。此",
    "X62n1197_001:0593c13": "邱陵阬坎。荊棘為林。土石諸山。薉惡充滿。彼黃金為",
    "X62n1197_001:0593c14": "地。寶樹參天。樓聳七珍。花敷四色。此雙林已滅。龍華",
    "X62n1197_001:0593c15": "未來。彼無量壽尊。現在說法。此觀音勢至。徒仰嘉名。",
    "X62n1197_001:0593c16": "彼無邊上人。親為勝友。此羣魔外道。惱亂正行。彼佛",
    "X62n1197_001:0593c17": "化一統。魔外絕蹤。此媚色妖婬。迷惑行者。彼正報清",
    "X62n1197_001:0593c18": "淨。實無女人。此惡獸魑魅。交扇邪聲。彼水鳥樹林。咸",
    "X62n1197_001:0593c19": "宣妙法二土較量境緣迥別而樂邦之勝未易悉舉",
    "X62n1197_001:0593c20": "也。境勝。可攝眾生取淨之情。緣勝。可助生者修行之",
    "X62n1197_001:0593c21": "力。圓三不退。由此階焉。較餘淨居。升沉之異矣。",
    "X62n1197_001:0593c22": "問。五濁惡世。人皆有罪。縱未造五逆。其餘罪業。孰能",
    "X62n1197_001:0593c23": "無之。苟未懺悔消滅。臨終念佛。能往生乎。答亦得生",
    "X62n1197_001:0593c24": "也。此全藉彌陀不思議之大願力也。那先經。百枚大",
    "X62n1197_001:0594a01": "石置船上。藉船力。石不沒水。若無船。小石亦沒。船喻",
    "X62n1197_001:0594a02": "佛力。石喻惡業。故有帶業往生之說。具惑染者得生",
    "X62n1197_001:0594a03": "同居淨也。僧雄俊。并汾州人。屠牛為業。臨終見羣牛",
    "X62n1197_001:0594a04": "逼髑。苦痛切已。張鍾馗。殺雞為業。臨終見神人驅羣",
    "X62n1197_001:0594a05": "雞啄破兩目。流血盈牀。稱佛名號。俱生淨土。此非佛",
    "X62n1197_001:0594a06": "力而何。復以喻明。如人犯法。應入官囚。投託國王。承",
    "X62n1197_001:0594a07": "王宣召官不能拘復達帝京西資鈔云得生淨土是",
    "X62n1197_001:0594a08": "假他力彌陀願攝釋迦勸贊諸佛護念如渡大海既",
    "X62n1197_001:0594a09": "得巨舟仍有良導加以便風必速到彼岸也若不肯",
    "X62n1197_001:0594a10": "登舟。遲留惡國。誰之過歟。",
    "X62n1197_001:0594a11": "問。人心易進易退。一聞警策。勇猛精勤。忽逢障難。便",
    "X62n1197_001:0594a12": "轉念頭。都道淨業是身後事。目前無所利濟。亦無怪",
    "X62n1197_001:0594a13": "其然耶。答。汝見未廣也。受持佛名。獲十勝利。一晝夜",
    "X62n1197_001:0594a14": "一切諸天。大力神將。河沙眷屬隱形守護。二二十五",
    "X62n1197_001:0594a15": "大菩薩。如觀世音等。及一切菩薩。常隨守護。三諸佛",
    "X62n1197_001:0594a16": "晝夜護念。彌陀常放光明攝受。四一切惡鬼不能害。",
    "X62n1197_001:0594a17": "毒蛇毒龍毒藥悉不能中。五火水冤賊。刀箭牢獄。枷",
    "X62n1197_001:0594a18": "鎖橫死。悉皆不受。六先業消滅。冤命解脫。更無執對。",
    "X62n1197_001:0594a19": "七夜夢正直。或見彌陀勝妙色像。八心常歡喜。顏色",
    "X62n1197_001:0594a20": "光澤。氣力充盛。所作吉利。九常為一切世間人民恭",
    "X62n1197_001:0594a21": "敬供養。歡喜禮拜。如敬佛。十命終無怖畏。正念現前。",
    "X62n1197_001:0594a22": "得見彌陀聖眾。持金蓮華。接引往生。盡未來際。受勝",
    "X62n1197_001:0594a23": "妙樂。如上十利。經文具載。佛口所宣。現生來世。皆有",
    "X62n1197_001:0594a24": "利益。但當精進。不用懷疑。",
    "X62n1197_001:0594b01": "問。圓觀之修。唯心之念。似上器之行門。華嚴十願。寶",
    "X62n1197_001:0594b02": "積十心。亦大根之功用。根器不對。功行難成。今吾自",
    "X62n1197_001:0594b03": "揣。觀吾自好。唯專持名號。加禮拜懺悔而已。師為如",
    "X62n1197_001:0594b04": "何。答。善哉。汝知量矣。汝合善導專修無間之說矣。無",
    "X62n1197_001:0594b05": "間修者。身專禮阿彌陀佛。口專稱阿彌陀佛。意專想",
    "X62n1197_001:0594b06": "阿彌陀佛。善導和尚。天竺傳稱為彌陀化身。今觀其",
    "X62n1197_001:0594b07": "說。要緊在念念相續。永明云。直須一心歸命。盡報精",
    "X62n1197_001:0594b08": "修坐臥之間常面西向當行道禮敬之際念佛發願",
    "X62n1197_001:0594b09": "之時懇苦翹誠無諸異念如就形戮若在狴牢怨賊",
    "X62n1197_001:0594b10": "所追水火所逼一心求救願脫苦輪速證無生廣度",
    "X62n1197_001:0594b11": "含識。紹隆三寶。誓報四恩。如斯至誠。方不虗棄。如或",
    "X62n1197_001:0594b12": "言行不稱信願輕微無念念相續之心有數數間斷",
    "X62n1197_001:0594b13": "之意恃其懈怠臨終望生但為業障所遮恐難值其",
    "X62n1197_001:0594b14": "善友。風火逼迫。正念不成。何以故。如今是因臨終是",
    "X62n1197_001:0594b15": "果應須因實果則不虗聲和則響順形直則影端也",
    "X62n1197_001:0594b16": "問儻世事不容撥棄何以教之答若是痛念無常用",
    "X62n1197_001:0594b17": "心真切者。一任公私幹辦。八面應酧。與他念佛。兩不",
    "X62n1197_001:0594b18": "相妨。不見道。朝也阿彌陀。暮也阿彌陀。假饒忙似箭。",
    "X62n1197_001:0594b19": "不離阿彌陀又云竹密不妨流水過山高豈礙白雲",
    "X62n1197_001:0594b20": "飛。又冗極頃刻無閑者。每日早晨。必須十念。積久功",
    "X62n1197_001:0594b21": "成。亦不虗棄。此先德垂訓切要之方。當遵行之。",
    "X62n1197_001:0594b22": "寶王三昧念佛直指",
    "X62n1197_001:0594b23": "四明妙叶禪師撰",
    "X62n1197_001:0594b24": "夫淨薉同心。生佛一理。諸法本等。奚假勸修。其奈迷",
    "X62n1197_001:0594c01": "心作境。淨薉斯分。對待相成。縛脫迥異。纏縛多劫。不",
    "X62n1197_001:0594c02": "易覺知故須勤勸苦海眾生求生極樂世界行人既",
    "X62n1197_001:0594c03": "深知淨薉苦樂。真實不謬。便當如農趨利。止之不得。",
    "X62n1197_001:0594c04": "然農為一歲饑寒。日夜不休。經年不倦。行者超歷劫",
    "X62n1197_001:0594c05": "之苦。何止一歲饑寒。登九品之安。何止一年溫飽。折",
    "X62n1197_001:0594c06": "攝二門。如金玉砂石。雖三尺孺子。必棄石求金。不勸",
    "X62n1197_001:0594c07": "自取。此土苦彼土樂。此生死沉溺。彼自在解脫。亦皆",
    "X62n1197_001:0594c08": "孺子所能辨者。亦必捨薉求淨。如救頭然。聞教便行",
    "X62n1197_001:0594c09": "奚待更勸。苦樂二土。是佛所說。諦信不疑。修則自得。",
    "X62n1197_001:0594c10": "今人見屎[尸@(二/水)]。則搐鼻攢眉嫌其臭薉欲速去。見錦綺",
    "X62n1197_001:0594c11": "則舒顏展笑貪其瑩潔欲速得。暫時美惡幻境。尚不",
    "X62n1197_001:0594c12": "能一忍。而憎愛熾然。長劫極樂極苦。而不速生忻厭。",
    "X62n1197_001:0594c13": "愚之甚。惑之深矣。又此界釋迦已滅。彌勒未生。賢聖",
    "X62n1197_001:0594c14": "隱伏。眾生奔波苦海。猶失父之兒。若不以極樂願王",
    "X62n1197_001:0594c15": "為歸。誰為救護。神仙未離空地。尚不易至。三品十善",
    "X62n1197_001:0594c16": "之因。生三界天。自劣至優。各歷多劫。尤難如願。成小",
    "X62n1197_001:0594c17": "敗廣。如海如滴。中間或遇邪惡魔黨。永退永失。敢言",
    "X62n1197_001:0594c18": "得出三界。望四果四向。況歷信住行向諸地。而超此",
    "X62n1197_001:0594c19": "耶。若修念佛法門。凡地不出一生。橫截三界五道。蒙",
    "X62n1197_001:0594c20": "佛接引。得生安養。華開見佛。聞法悟道。不離當念。闊",
    "X62n1197_001:0594c21": "步大方。供養一切三寶。教化一切眾生。彌勒生時。再",
    "X62n1197_001:0594c22": "來此地。所有歷劫父母妻子。兄弟姉妹。冤親等境。諭",
    "X62n1197_001:0594c23": "以道品。告以昔因。皆令證果。則其行願。豈不廣大耶。",
    "X62n1197_001:0594c24": "如是功德。一念失修。便屬後世。豈宜自緩。況世事千",
    "X62n1197_001:0595a01": "端。連環不斷。心則念念不住。身則在在無休。役我升",
    "X62n1197_001:0595a02": "沉。障我本性。歷劫至今。曾未休息。無常遷變。不可久",
    "X62n1197_001:0595a03": "留。縱壽百年。不逾彈指。今日明日。難保其存。忽然眼",
    "X62n1197_001:0595a04": "光落地不覺剎那異生隨其業因受形別類披毛戴",
    "X62n1197_001:0595a05": "角。著地飛空。今日見解都忘。恍惚三途六趣。飄零多",
    "X62n1197_001:0595a06": "劫。不自知歸。縱彌勒出生。而我生處何定。尚不聞父",
    "X62n1197_001:0595a07": "母三寶名字。況經教圓談。雖受異身。保惜深重。因業",
    "X62n1197_001:0595a08": "致業。從冥入冥。懼死貪生。不異今日。若非即於當念",
    "X62n1197_001:0595a09": "之間。效彼先覺丈夫。猛發大心。立決定志。奮揚舉鼎",
    "X62n1197_001:0595a10": "拔山之力。一截截斷。安能行業昭著。光動人天。羣有",
    "X62n1197_001:0595a11": "蒙恩。諸佛護念。閉三惡趣。開總持門。不待娑婆報滿。",
    "X62n1197_001:0595a12": "便得往生者也。若待處所穩便。衣食豐饒。充足香華。",
    "X62n1197_001:0595a13": "事事稱意。思前算後。卜彼良時。報盡恩冤。圓成善事。",
    "X62n1197_001:0595a14": "然後發行。虗空界窮。無此日矣。",
    "X62n1197_001:0595a15": "精進者。不為世間八風所退。不為身心異見。大小病",
    "X62n1197_001:0595a16": "緣而怠其行也。行人欲入三昧。於中或被一切強輭",
    "X62n1197_001:0595a17": "二魔。內外惑亂。當堅強其志。重加精進。如金剛幢。不",
    "X62n1197_001:0595a18": "可摧毀。如須彌盧。不可搖動。如大海。眾毒莫壞。假使",
    "X62n1197_001:0595a19": "佛云。汝不得生。即當答言。我先受釋迦佛記。一切眾",
    "X62n1197_001:0595a20": "生。皆當發願。願生彼國。尚不間於十惡五逆。我不造",
    "X62n1197_001:0595a21": "五逆。數過十念必當得生。佛豈自誑。肯違本願。況十",
    "X62n1197_001:0595a22": "方諸佛。示廣長舌。證明斯事。故必求生。不退轉也。是",
    "X62n1197_001:0595a23": "為行人金剛延幢勇健之力。佛記尚不退其初志。況",
    "X62n1197_001:0595a24": "天魔惡黨水火盜賊強邪境界及妻妾情愛而能動",
    "X62n1197_001:0595b01": "我行願哉或曰世人修而不得生何耶答見異而行",
    "X62n1197_001:0595b02": "不莊也。然則虗喪其功耶。答。亦必承彌陀願力。今世",
    "X62n1197_001:0595b03": "不生。二世必生。二世不生。三世必生。一念歸向。當來",
    "X62n1197_001:0595b04": "定得往生。是名皆不退轉。但枉受多劫輪迴之苦。故",
    "X62n1197_001:0595b05": "須一生取決。豈可自二其志。墮在他世往生者乎。又",
    "X62n1197_001:0595b06": "有慈雲十念法門每晨盥漱靜處面西修行此往生",
    "X62n1197_001:0595b07": "初因必不可失或曰如何用心得不散亂答能運身",
    "X62n1197_001:0595b08": "口之念。毋論其散但不間斷。自能一心。亦可即名一",
    "X62n1197_001:0595b09": "心。惟行之不休為度。固不必憂散亂矣。如母喪愛子。",
    "X62n1197_001:0595b10": "龍失命珠。不期心一而自一。豈制之令一也。心不可",
    "X62n1197_001:0595b11": "制實在行人勤怠耳。",
    "X62n1197_001:0595b12": "念佛三昧名一行者。世出世間諸助道行。悉為淨土",
    "X62n1197_001:0595b13": "而修。無別岐路。如眾流入海。同得海名。萬善同歸。得",
    "X62n1197_001:0595b14": "名一行。是故一切念處正勤根力覺道。四弘六度。皆",
    "X62n1197_001:0595b15": "淨土行。乃至彈指之善。及散心念佛。一稱名。一舉手。",
    "X62n1197_001:0595b16": "禮誦瞻仰。一香一水。一華一燈。一供養具。或一念至",
    "X62n1197_001:0595b17": "十念。或一施一戒一忍。禪定智慧。一切善相。回向極",
    "X62n1197_001:0595b18": "樂。願力持故。雖有遲疾。皆得往生。如滴水寄海。雖經",
    "X62n1197_001:0595b19": "多劫不壞不失不異不竭以小善根回向極樂雖經",
    "X62n1197_001:0595b20": "異生善根不失亦不壞竭惟除外道種性及因心未",
    "X62n1197_001:0595b21": "起。善行未立。身心未屈。先期感應者。不可同語也。是",
    "X62n1197_001:0595b22": "故三昧解脫。行願總持。無量法門。惟念佛一門。圓攝",
    "X62n1197_001:0595b23": "無外悉皆具足如大海吞納眾流性無增減如如意",
    "X62n1197_001:0595b24": "珠滿一切願體無虧損故又名為三昧寶王世尊以",
    "X62n1197_001:0595c01": "此三昧。徧告眾會。大根之士。若文殊等。三乘八部。無",
    "X62n1197_001:0595c02": "不傾心。法流東土。廬山闡揚。天下之望。咸美其教。自",
    "X62n1197_001:0595c03": "佛至今。聖賢之人。高僧巨儒。或自行而勸人。或著文",
    "X62n1197_001:0595c04": "而作誓。重法如寶。輕身若塵。挺身立行。力修此道者。",
    "X62n1197_001:0595c05": "列宿塵沙。莫況其多也。信不決人。尚生邊地。況正行",
    "X62n1197_001:0595c06": "者哉縱欲別修道品但假自力有退轉著魔之患此",
    "X62n1197_001:0595c07": "仗佛力修則必成無復魔業永不退轉又此三昧非",
    "X62n1197_001:0595c08": "但遠魔。一切縣官口舌。是非患難。水火盜賊惡人凶",
    "X62n1197_001:0595c09": "事。乃至虎狼蟲獸。鬼魅妖精不吉祥事。不能侵害。亦",
    "X62n1197_001:0595c10": "不為一切疫痢傷寒癰疥下賤眼耳鼻舌諸病所惱",
    "X62n1197_001:0595c11": "願行無虧。皆能排遣。惟名聞利養。甜愛軟賊及嗔心",
    "X62n1197_001:0595c12": "嗔火。雖有佛力。不能救焉。行人當深加精進以攘卻",
    "X62n1197_001:0595c13": "之。一念因循必為所奪。然軟魔但害淺信貪怠失念",
    "X62n1197_001:0595c14": "之人其精進者如剛火得水反堅焉敢小近而睥睨",
    "X62n1197_001:0595c15": "也。此身天人護助。臨終正念往生。天樂盈空。異香滿",
    "X62n1197_001:0595c16": "室光明照體寶座現前彌陀臂迎菩薩手接預知時",
    "X62n1197_001:0595c17": "至正念不謬諸障忽空沐浴加趺會眾說法叉手告",
    "X62n1197_001:0595c18": "別。或更勉人進道。書偈擲筆。合掌而逝。臨終之後。舉",
    "X62n1197_001:0595c19": "體如生。齒骨數珠。燒之不壞。光燄異常。五色鮮明。祥",
    "X62n1197_001:0595c20": "物於空盤旋不散煙所至處舍利流珠此耳目所常",
    "X62n1197_001:0595c21": "有者也非平日履踐明白精進力感焉能若是嗟今",
    "X62n1197_001:0595c22": "之人修而無效葢信根淺薄因地不真未曾立行先",
    "X62n1197_001:0595c23": "欲人知內則自衿外欲顯曜使人恭敬冀有所得甚",
    "X62n1197_001:0595c24": "至妄言得覩淨境。或見小境。及夢中善相。未識是非。",
    "X62n1197_001:0596a01": "先欲明說此等卑下必為魔惑願行退失墮生死趣",
    "X62n1197_001:0596a02": "可不慎哉。雖有道場儀式。或被人知。葢不得已。豈可",
    "X62n1197_001:0596a03": "特露其迹。使觀行傾敗哉。還當審諦。密實自行。內懷",
    "X62n1197_001:0596a04": "慚愧。勿露其德。中有宿障欲滅。微見好相。如不蘊德。",
    "X62n1197_001:0596a05": "聞人之耳。其行必覆。遠公三覩聖相。平日未嘗言也。",
    "X62n1197_001:0596a06": "但除臨終時耳。至禱至禱。又此三昧。體性雖圓。宜盡",
    "X62n1197_001:0596a07": "微細條章。革諸猥弊。乃至小罪。猶懷大懼。解隨大乘。",
    "X62n1197_001:0596a08": "行依小學。乃能合此三昧。小不自小。小隨解圓。圓不",
    "X62n1197_001:0596a09": "離小小即是大小大解行一理無分即超世見經云",
    "X62n1197_001:0596a10": "孝養父母。奉事師長。慈心不殺。修十善業。受持三歸。",
    "X62n1197_001:0596a11": "具足眾戒。不犯威儀。發菩提心。深信因果。不謗大乘。",
    "X62n1197_001:0596a12": "勸進行者。上每句是一法行。古人各有法訓一章。又",
    "X62n1197_001:0596a13": "復當護人心。勿使誇嫌。動用自若。誦大乘經。解第一",
    "X62n1197_001:0596a14": "義。親近善友。請問先覺。不執己見。不引己長。志存忍",
    "X62n1197_001:0596a15": "辱。行當依經。聽聞正法。不毀僧尼。息世雜善。不貪名",
    "X62n1197_001:0596a16": "利。遠離邪惡。處事必忠。將過歸己。深誡綺語。一心不",
    "X62n1197_001:0596a17": "亂視人如佛捐棄伎能惟求往生身必清淨如是等",
    "X62n1197_001:0596a18": "無量善行。悉宜修習。能助正道。更能割世染心。於憎",
    "X62n1197_001:0596a19": "愛境。無諸留難。凝心如一。必生淨土。其功甚大。不可",
    "X62n1197_001:0596a20": "盡述密修斯行高而不名得生彼者何知其幾彼有",
    "X62n1197_001:0596a21": "名傳記之人。如大海之滴耳。人依教誡。尚能利益無",
    "X62n1197_001:0596a22": "量冤業眾生。況父母師長。法門眷屬。兄弟姉妹。及平",
    "X62n1197_001:0596a23": "日解我患難。提挈我者。不得其利。但修此行。恩無不",
    "X62n1197_001:0596a24": "報。阿彌陀佛。及二大士。境界甚深。於苦海中。難得親",
    "X62n1197_001:0596b01": "近。難得憶念。能憶念者。必解脫故。經云。但聞佛名。二",
    "X62n1197_001:0596b02": "菩薩名。除無量劫生死之罪。何況憶念。此是人中芬",
    "X62n1197_001:0596b03": "陀利華觀音勢至為其勝友當坐道場生諸佛家是",
    "X62n1197_001:0596b04": "故十方如來示大舌輪。殷勤勸勵。娑婆教主告誡叮",
    "X62n1197_001:0596b05": "嚀。其辭激切。五濁眾生。必修此道。乃得度世。葢彼五",
    "X62n1197_001:0596b06": "濁。身心俱苦。以苦為命。猶水火聚。而佛特於苦處。行",
    "X62n1197_001:0596b07": "悲最深世尊自成正覺至入涅槃其音不二有識之",
    "X62n1197_001:0596b08": "流。須銘肌骨。彌陀願力。代不乏人。聖倡之前。賢繼於",
    "X62n1197_001:0596b09": "後。廓然徧十方三世。霈然充六道四生。天神嚮化。鬼",
    "X62n1197_001:0596b10": "物順之。載諸行事。具諸典章。盈溢乎海藏龍宮。徧布",
    "X62n1197_001:0596b11": "乎人間天上。皆我彌陀願力致然也。佛言。最後惡世。",
    "X62n1197_001:0596b12": "我法滅時。惟此教典。多留百年。以度羣有。然則此法。",
    "X62n1197_001:0596b13": "豈非我等殿後之至訓也飛禽八八墮在愚癡隨人",
    "X62n1197_001:0596b14": "稱名蓮生舌上可以人而不如鳥乎余生末世後五",
    "X62n1197_001:0596b15": "百歲。人根淺薄。疑惑不信。異見邪解。各執不同。正行",
    "X62n1197_001:0596b16": "之人。多被惑亂。傷感盈懷。是故集我禪教淨土諸文。",
    "X62n1197_001:0596b17": "取其極深至要之義。述作此說。類以成編。流布世間。",
    "X62n1197_001:0596b18": "斥邪顯正。普願法界眾生。於此說中。一見開解。了悟",
    "X62n1197_001:0596b19": "真心。知彌陀依正。還在西方。達西方依正。不離本性。",
    "X62n1197_001:0596b20": "但含識者。皆悉深階。更願先覺。不悋慈悲。見未悟人。",
    "X62n1197_001:0596b21": "如法教導。前人若昧。隨根應病。剖析幽微。更為宣說。",
    "X62n1197_001:0596b22": "彼若一念信解。行願必成。往生可期。功莫稱述。縱異",
    "X62n1197_001:0596b23": "執牢固。信樂不深。一句染神。亦成緣種。展轉利益。無",
    "X62n1197_001:0596b24": "盡無窮。若能不師於心。不欺不妄。隨此正教。誨人不",
    "X62n1197_001:0596c01": "倦者。縱自不行。即為己行。縱自未學。即為己學。何以",
    "X62n1197_001:0596c02": "故。法界一相。無自他故。昔有人二次傾己有建會。勸",
    "X62n1197_001:0596c03": "人念佛。命終往生。其事昭著。能發慈悲之心。示攝受",
    "X62n1197_001:0596c04": "之相。及能利彼。勸人念者。所得宏多。法王所使。但不",
    "X62n1197_001:0596c05": "可執謂定不必自修耳。法門如海。豈能盡言。聊記所",
    "X62n1197_001:0596c06": "聞。為世勸發。",
    "X62n1197_001:0596c07": "極樂世界最清淨。莊嚴微妙超世間。彌陀願力同虗",
    "X62n1197_001:0596c08": "空。相好光明亦如是。念念不離眾生界。普度我等生",
    "X62n1197_001:0596c09": "其邦。我等自甘生死中。歷劫沉淪莫超越。彼佛垂臂",
    "X62n1197_001:0596c10": "待已久。咨嗟彈指誠殷勤。光明欲發蓮華開。今正是",
    "X62n1197_001:0596c11": "時願生彼。身欲無常時欲過。眾苦交煎應當離。願速",
    "X62n1197_001:0596c12": "念佛同修行。盡此報身生極樂。",
    "X62n1197_001:0596c13": "西齋淨土詩",
    "X62n1197_001:0596c14": "四明楚石禪師著",
    "X62n1197_001:0596c15": "我佛真身不可量大人陪從有輝光食時並是天肴",
    "X62n1197_001:0596c16": "饍行處無非聖道場庭下碧流微吐韻殿前瑤草細",
    "X62n1197_001:0596c17": "吹香十方一等莊嚴剎終說西方出異方。",
    "X62n1197_001:0596c18": "每為娑婆苦所縈。唯聞淨上不求生。天人皆是大乘",
    "X62n1197_001:0596c19": "器草木亦稱三寶名處處園林如繡出重重樓閣似",
    "X62n1197_001:0596c20": "生成。諸賢莫怪歸來晚。見說芙蕖始發榮。",
    "X62n1197_001:0596c21": "卻望金蓮寶界遙。樓臺一一倚雲霄。黃鶯韻美春長",
    "X62n1197_001:0596c22": "在玉。樹枝柔歲不凋。流水有聲隨岸轉。好花無數逐",
    "X62n1197_001:0596c23": "風。飄野人自選歸來日。何待諸賢折簡招。",
    "X62n1197_001:0596c24": "紙畫木雕泥塑成。現成真佛甚分明。歸依不是他家",
    "X62n1197_001:0597a01": "事。福德還從自己生。萬樹花開因地暖。千江月現為",
    "X62n1197_001:0597a02": "波清朝參暮禮常如此在處皆通極樂城。",
    "X62n1197_001:0597a03": "池上蕅花花上人佛光來照紫金身更聞妙法除心",
    "X62n1197_001:0597a04": "垢。盡救迷情出苦輪。舉步徧遊塵點國。利生終滿涅",
    "X62n1197_001:0597a05": "槃因。娑婆界上光陰短。極樂知經幾劫春。",
    "X62n1197_001:0597a06": "一箇浮泡夢幻身。如何只是縱貪瞋。好尋徑直修行",
    "X62n1197_001:0597a07": "路。休學愚癡放逸人。護戒還同冰雪淨。操心要與聖",
    "X62n1197_001:0597a08": "賢親。明明指出西飛日。有識還令達本真。",
    "X62n1197_001:0597a09": "遙指家鄉落日邊。一條歸路直如弦。空中韻奏般般",
    "X62n1197_001:0597a10": "樂。水上花開朵朵蓮。雜樹枝莖成百寶。羣居服食勝",
    "X62n1197_001:0597a11": "諸天。吾師有願當垂接。不枉翹勤三十年。",
    "X62n1197_001:0597a12": "一朵蓮含一聖胎。一生功就一花開。稱身瓔珞隨心",
    "X62n1197_001:0597a13": "現盈器酥酡逐念來。金殿有光吞日月。玉樓無地著",
    "X62n1197_001:0597a14": "塵埃。法王為我談真諦。直得虗空笑滿腮。",
    "X62n1197_001:0597a15": "曾於淨土結因緣。二六時中現在前。每到黃昏增善",
    "X62n1197_001:0597a16": "念。遙隨白日下長天。如來寶手親摩頂。大士金軀擬",
    "X62n1197_001:0597a17": "拍肩。不借胞胎成幻質。吾家自有玉池蓮。",
    "X62n1197_001:0597a18": "濁惡眾生也可憐。菩提道果幾時圓。總云國土隨心",
    "X62n1197_001:0597a19": "淨。爭奈形神被業牽。正劍揮來藤落樹。迷雲散盡日",
    "X62n1197_001:0597a20": "流天虗空畢竟無遮障淨土滔滔在目前。",
    "X62n1197_001:0597a21": "將參法會禮金仙漸逐香風出寶蓮紅肉髻光流不",
    "X62n1197_001:0597a22": "盡紫金身相照無邊重重樹網垂平地一一花臺接",
    "X62n1197_001:0597a23": "遠天。諸佛界中希有事。了如明鏡現吾前。",
    "X62n1197_001:0597a24": "麤境現前猶未識。法身向上幾曾知。可憐轉腦回頭",
    "X62n1197_001:0597b01": "處。錯認拈香擇火時。口耳相傳六箇字。聖凡不隔一",
    "X62n1197_001:0597b02": "條絲。堂堂日用天真佛。火急回光也是遲。",
    "X62n1197_001:0597b03": "一寸光陰一寸金。勸君念佛早回心。直饒鳳閣龍樓",
    "X62n1197_001:0597b04": "貴。難免雞皮鶴髮侵。鼎內香煙初未散。空中法駕已",
    "X62n1197_001:0597b05": "遙臨塵塵剎剎雖清淨獨有彌陀願力深。",
    "X62n1197_001:0597b06": "咫尺金容白玉毫。單稱名號豈徒勞。晨持萬遍烏輪",
    "X62n1197_001:0597b07": "上。夜課千聲兔魄高。歲閱炎涼終不倦。天真父子會",
    "X62n1197_001:0597b08": "相遭如何說得娑婆苦苦事紛紛等蝟毛。",
    "X62n1197_001:0597b09": "娑婆苦海汎慈舟。此岸能超彼岸不。直指迷源須念",
    "X62n1197_001:0597b10": "佛。橫波徑度免隨流。千生萬劫長安泰。五趣三塗盡",
    "X62n1197_001:0597b11": "罷休。縱使身沾下下品。也勝豪貴王閻浮。",
    "X62n1197_001:0597b12": "人生百歲七旬稀。往事回觀盡覺非。每哭同流何處",
    "X62n1197_001:0597b13": "去。閑拋淨土不思歸。香雲瑪瑙階前結。靈鳥珊瑚樹",
    "X62n1197_001:0597b14": "裏飛。從證法身無病惱。況餐禪悅永忘饑。",
    "X62n1197_001:0597b15": "說著無常事事輕。饑餐渴飲懶經營。一心不退思安",
    "X62n1197_001:0597b16": "養。萬善同修憶永明。淨洗念珠重換線。堅持佛號莫",
    "X62n1197_001:0597b17": "停聲。忘緣盡逐空花落。閑向風前月下行。",
    "X62n1197_001:0597b18": "一自飄蓬贍部南倚樓長歎月纖纖遙知法會諸天",
    "X62n1197_001:0597b19": "繞正想華臺百寶嚴此界猶如魚少水微生只似燕",
    "X62n1197_001:0597b20": "巢檐。同居善友應懷我。已築浮圖欠合尖。",
    "X62n1197_001:0597b21": "少年頃刻老還衰。須信無常日夜催。九十六家邪智",
    "X62n1197_001:0597b22": "慧。百千萬劫受輪迴。不存寶界花池想。爭得刀山劍",
    "X62n1197_001:0597b23": "樹摧但自淨心生願樂此中賢聖許追陪。",
    "X62n1197_001:0597b24": "勞生能有幾光陰健只須臾病又侵常恐浮雲蔽西",
    "X62n1197_001:0597c01": "日。須營淨舍學東林。可憐世上愚癡輩。不及花間智",
    "X62n1197_001:0597c02": "慧禽寶樹亦能談妙法何妨坐聽罷參尋。",
    "X62n1197_001:0597c03": "須摩提國讚無窮。不與他方佛境同。百味酸甜長滿",
    "X62n1197_001:0597c04": "鉢。一身輕健任遊空。初心便獲無生忍。具縛能教宿",
    "X62n1197_001:0597c05": "命通古往今來留傳記盡塵沙界扇真風。",
    "X62n1197_001:0597c06": "水若溫清月始臨金容佛影現吾心春風不易回枯",
    "X62n1197_001:0597c07": "木。磁石應難受曲鍼。未得往生緣障重。必期成就用",
    "X62n1197_001:0597c08": "功深譬如九轉丹砂力一點能令鐵化金。",
    "X62n1197_001:0597c09": "念佛功深罪自除。身歸極樂國中居。叢林草木璚瑤",
    "X62n1197_001:0597c10": "接。大地山河錦繡舒。香界來從移步後。寶蓮結自放",
    "X62n1197_001:0597c11": "華初。玉毫炳煥黃金面。天上人間總不如。",
    "X62n1197_001:0597c12": "朝朝暮暮道心中。歲歲年年佛事同。一往進修安樂",
    "X62n1197_001:0597c13": "界。六時朝禮法王宮。方袍不厭香煙黑。坐具何妨手",
    "X62n1197_001:0597c14": "汗紅。如此出家今有幾。灼然認得主人公。",
    "X62n1197_001:0597c15": "蓮宮只在舍西頭易往無人著意修三聖共成悲願",
    "X62n1197_001:0597c16": "海一身孤倚夕陽樓秋階易落梧桐葉夜壑難藏舴",
    "X62n1197_001:0597c17": "艋舟。幸有玉池鳬鴈在。相呼相喚去來休。",
    "X62n1197_001:0597c18": "千經萬論不虗標。共指西方路一條。念念刮磨心垢",
    "X62n1197_001:0597c19": "淨。時時防護道芽焦。棲蓮靜覺身安穩。得果轟傳地",
    "X62n1197_001:0597c20": "動搖。謾費工夫推甲子。娑婆大劫只崇朝。",
    "X62n1197_001:0597c21": "近有人從淨土來。池心一朵玉蓮開。正當蕚上標名",
    "X62n1197_001:0597c22": "字。已向身前結聖胎。極樂逍遙長不死。閻浮偪迫最",
    "X62n1197_001:0597c23": "堪哀。法王特地垂慈愍。同坐黃金百尺臺。",
    "X62n1197_001:0597c24": "吾身念佛又修禪。自喜方袍頂相圓。曾向多生修福",
    "X62n1197_001:0598a01": "果。始依九品結香緣。名書某甲深花裏。夢在長庚落",
    "X62n1197_001:0598a02": "月邊。濁惡凡夫清淨佛。雙珠黑白共絲穿。",
    "X62n1197_001:0598a03": "念極心開見佛時。自然身到碧蓮池。火輪罪淨千千",
    "X62n1197_001:0598a04": "劫。瓊樹光分萬萬枝。善友深談終不厭。靈禽妙語實",
    "X62n1197_001:0598a05": "難思。功成果滿須臾事。尚謂奔流閃電遲。",
    "X62n1197_001:0598a06": "無邊大士與聲聞。海眾何妨逐品分。一會聖賢長在",
    "X62n1197_001:0598a07": "定。十方來去總乘雲。談玄樹上摩尼水。念佛林間共",
    "X62n1197_001:0598a08": "命羣。坐臥經行無罣礙。天花隨處落繽紛。",
    "X62n1197_001:0598a09": "天人莫不證神通。一一黃金色相同。散眾妙花為佛",
    "X62n1197_001:0598a10": "事。盡塵沙界起香風。身光觸體成柔軟。樂具流音說",
    "X62n1197_001:0598a11": "苦空。卻倚雕欄望寶樹。無邊佛國在其中。",
    "X62n1197_001:0598a12": "佛袈裟下失人身。重得人身有幾人。萬行不如修白",
    "X62n1197_001:0598a13": "業。一心何苦戀紅塵。法王立誓丘山重。迷子思歸涕",
    "X62n1197_001:0598a14": "淚頻。若解返觀觀自性。明珠百八總家珍。",
    "X62n1197_001:0598a15": "西望紅霞白日輪。仰觀寶座紫金身。一方土淨方方",
    "X62n1197_001:0598a16": "淨。十念心真念念真。生極樂城終不退。盡虗空界了",
    "X62n1197_001:0598a17": "無塵。向來苦海浮還沒。何幸今為彼岸人。",
    "X62n1197_001:0598a18": "娑婆生者極愚癡。眾苦縈纏不解思。在世更無清淨",
    "X62n1197_001:0598a19": "業。臨終那有出離時。百千經裏尋常勸。萬億人中一",
    "X62n1197_001:0598a20": "二知。珍重大仙金色臂。早來攜我入華池。",
    "X62n1197_001:0598a21": "靈峰大師贊曰",
    "X62n1197_001:0598a22": "稽首楚石大導師。即是阿彌陀正覺。以茲微妙勝伽",
    "X62n1197_001:0598a23": "陀。令我讀誦當參學。一讀二讀塵念消。三讀四讀染",
    "X62n1197_001:0598a24": "情薄。讀至十百千萬遍。此身已向蓮花託。亦願後來",
    "X62n1197_001:0598b01": "讀誦者。同予畢竟生極樂。還攝無邊念佛人。永破事",
    "X62n1197_001:0598b02": "理分張惡。同居淨故四俱淨。圓融直捷超方略。",
    "X62n1197_001:0598b03": "幽溪法師淨土法語",
    "X62n1197_001:0598b04": "嗣法門人正知較",
    "X62n1197_001:0598b05": "夫修行法門。如來對證之良藥也。藥隨病廣。數逾恒",
    "X62n1197_001:0598b06": "沙。求其至捷徑。最簡要者。莫如念佛。求生淨土。可謂",
    "X62n1197_001:0598b07": "疾成覺道之秘訣也。葢出離生死。仗三種力。一自力。",
    "X62n1197_001:0598b08": "二他力。三本有功德力。若惟務悟明心地。裂無明網。",
    "X62n1197_001:0598b09": "出愛欲河。或佛作祖。謂之自力。是為沒量好漢。真大",
    "X62n1197_001:0598b10": "丈夫佛世及正法中諸大菩薩聲聞及諸大祖師是",
    "X62n1197_001:0598b11": "其人也。像末之世。根器謭劣。有雖修而不悟。悟而不",
    "X62n1197_001:0598b12": "精。內照似脫。對境仍迷。縱使不迷。猶然坏器。菩薩有",
    "X62n1197_001:0598b13": "隔陰之昏初果有入胎之昧方之博地安免隨流此",
    "X62n1197_001:0598b14": "自力之無功。出塵之不効。一錯百錯。實可寒心。是以",
    "X62n1197_001:0598b15": "諸佛菩薩。曲垂方便。有仗他之法門焉。此之法門。經",
    "X62n1197_001:0598b16": "論亦夥。求其苦口叮嚀。極言稱歎。列祖宏通。人心崇",
    "X62n1197_001:0598b17": "奉。惟極樂世界念佛一門為究竟。言言闡淨土之惟",
    "X62n1197_001:0598b18": "心。句句演彌陀之本性。悟此者。達生心與佛心平等。",
    "X62n1197_001:0598b19": "心土與佛土無差修此者獲妙觀與妙境相符自力",
    "X62n1197_001:0598b20": "與他力兼濟。況本有功德之力。無始性具者。因此全",
    "X62n1197_001:0598b21": "彰曠劫積累者藉之頓發故得娑婆報滿淨土現前",
    "X62n1197_001:0598b22": "蓮華化生。不迷生陰。一入永入。更不退轉。故生者皆",
    "X62n1197_001:0598b23": "是阿鞞跋致。其數甚多。比在娑婆入道。塵境麤強。險",
    "X62n1197_001:0598b24": "難惡途。無處不有者。固不侔矣。然而說之匪難。行之",
    "X62n1197_001:0598c01": "為難。行之匪難。心要為難。此昔人所誡。我輩當遵。楊",
    "X62n1197_001:0598c02": "次公云。愛不重。不生娑婆。念不一。不生極樂。夫念佛",
    "X62n1197_001:0598c03": "以一其心。懇切持名。專志不亂。尚矣。然或忘而不能",
    "X62n1197_001:0598c04": "念念而不能一無他情愛之所牽也夫輕愛以袪其",
    "X62n1197_001:0598c05": "妄。斬斷情根。脫離愛網。尚矣。然或念而不能忘。忘而",
    "X62n1197_001:0598c06": "不能盡。無他。心之不能一也。娑婆有一愛之不輕。則",
    "X62n1197_001:0598c07": "臨終為此愛所牽。矧多愛乎。極樂有一念之不一。則",
    "X62n1197_001:0598c08": "臨終為此念所轉。矧多念乎。夫愛有輕焉。重焉。厚焉。",
    "X62n1197_001:0598c09": "薄焉。正報焉。依報焉。歷舉其目。則父母妻子。昆弟朋",
    "X62n1197_001:0598c10": "友。功名富貴。文章詩賦。道術技藝。衣服飲食。屋室田",
    "X62n1197_001:0598c11": "園。林泉花卉。珍寶玩物。不可枚盡。大而重於泰山。小",
    "X62n1197_001:0598c12": "而輕於鴻毛。有一物之不忘。愛也。有一念之不遺。愛",
    "X62n1197_001:0598c13": "也。有一愛存於懷。則念不一。有一念不歸於一。則不",
    "X62n1197_001:0598c14": "得生。嗚呼。愛不重不生娑婆。念不一不生極樂。此兩",
    "X62n1197_001:0598c15": "語。刮瞖眼之金錍。治膏肓之聖藥。凡有志於求生極",
    "X62n1197_001:0598c16": "樂者。宜書於屋壁。銘於肌膚。時時莊誦。念念提撕。於",
    "X62n1197_001:0598c17": "娑婆之愛。日求其輕。極樂之念。日求其一。輕之又輕",
    "X62n1197_001:0598c18": "之。以漸階乎無。一之又一之。以漸鄰乎極。果能如此。",
    "X62n1197_001:0598c19": "雖未脫薉那。不是娑婆之久客。未生寶所。已是極樂",
    "X62n1197_001:0598c20": "之嘉賓。臨終正念現前。往生極樂必矣。或問。輕愛有",
    "X62n1197_001:0598c21": "道乎。曰。輕愛莫要乎一念。一念有道乎。曰。一念莫要",
    "X62n1197_001:0598c22": "乎輕愛。或者筦爾謂曰。師言首鼠兩端。俾學者何從。",
    "X62n1197_001:0598c23": "曰。非兩瑞也。欲明一念之所以也。葢念不一。由散心",
    "X62n1197_001:0598c24": "異緣使然。散心異緣。由逐境紛馳。使然。娑婆有一境。",
    "X62n1197_001:0599a01": "則眾生有一心。眾生有一心。則娑婆有一境。聚緣內",
    "X62n1197_001:0599a02": "搖。趣外奔逸。心境交馳。愛若塵沙。故欲輕其愛者。莫",
    "X62n1197_001:0599a03": "若杜其境。眾境皆空。萬緣都寂。萬緣都寂。一念自成。",
    "X62n1197_001:0599a04": "一念若成。則愛緣俱盡矣。故曰欲一其念。莫若輕其",
    "X62n1197_001:0599a05": "愛。欲輕其愛。莫若一其念。愛之與念。勢不兩立。若明",
    "X62n1197_001:0599a06": "暗之相背也。曰。杜境有道乎。曰。余所謂杜境者。非屏",
    "X62n1197_001:0599a07": "除萬有也。亦非閉目不觀也。即境以了其虗。會本以",
    "X62n1197_001:0599a08": "空其末也。萬法本自不有。有之者情。故情在物在。情",
    "X62n1197_001:0599a09": "空物空。萬法空而本性現。本性現而情念息。自然而",
    "X62n1197_001:0599a10": "然。非加勉強。楞嚴所謂見與見緣。并所想相。如虗空",
    "X62n1197_001:0599a11": "花。本無所有。此見及緣。元是菩提妙淨明體。云何於",
    "X62n1197_001:0599a12": "中有是非是。是以欲杜其境。莫若體物虗。體物虗則",
    "X62n1197_001:0599a13": "情自絕。情絕則愛不生。而惟心現。念一成。故圓覺云。",
    "X62n1197_001:0599a14": "知幻即離。不作方便。離幻即覺。亦非漸次。一去一留。",
    "X62n1197_001:0599a15": "不容轉側。功效之速。有若桴鼓。學道之士。於此宜盡",
    "X62n1197_001:0599a16": "心焉。又曰。輕愛與一念。同乎異乎。對曰。能輕娑婆之",
    "X62n1197_001:0599a17": "愛。未必能一極樂之念。能一極樂之念。必能輕娑婆",
    "X62n1197_001:0599a18": "之愛。此約無志有志間說也。實則愛非念一不忘。念",
    "X62n1197_001:0599a19": "非忘愛不一。兩者工夫。初無間然。又曰。輕愛既聞命",
    "X62n1197_001:0599a20": "矣一念奈何對曰一念之道有三曰信曰行曰願不",
    "X62n1197_001:0599a21": "疑謂之信苟有疑焉心不得一矣是以求生極樂以",
    "X62n1197_001:0599a22": "敦信為始。必須徧讀大乘。廣學祖教。凡是發明淨土",
    "X62n1197_001:0599a23": "之書。皆須一一參求。悟極樂原是我惟心之淨土。不",
    "X62n1197_001:0599a24": "是他土。了彌陀原是我本性之真佛。非是他佛。大要",
    "X62n1197_001:0599b01": "有二。悟妙有徧周徧具。以為欣淨之本。悟真空圓離",
    "X62n1197_001:0599b02": "圓脫。以為捨薉之原。第二修行者。敦信如目視。修行",
    "X62n1197_001:0599b03": "如足行。信而不行。猶有目無足。行而不信。猶有足無",
    "X62n1197_001:0599b04": "目。是故信解既備。應當念佛修行。如目足兼備。能到",
    "X62n1197_001:0599b05": "涼池。行門有二。一正。二助。正行復二。一稱名。二觀想。",
    "X62n1197_001:0599b06": "稱名如小本彌陀經。七日持名。一心不亂。有事一心。",
    "X62n1197_001:0599b07": "理一心若口稱佛名繫心在緣聲聲相續心心不亂",
    "X62n1197_001:0599b08": "說心緣外境攝之令還此須生決定心斷後際念撥",
    "X62n1197_001:0599b09": "棄世事。放下緣心。使念心漸漸增長。從漸至久。自少",
    "X62n1197_001:0599b10": "至多。一日二日。乃至七日。畢竟要成一心不亂而後",
    "X62n1197_001:0599b11": "已。此事一心也。苟得此已。則極樂之淨因成就。垂終",
    "X62n1197_001:0599b12": "之正念必然。身無病苦。不受惡纏。預知時至。身心歡",
    "X62n1197_001:0599b13": "喜。吉祥而逝。坐脫立亡。親見彌陀。垂光接引。得生淨",
    "X62n1197_001:0599b14": "土必矣。理一心亦無他。但於事一心中。念念了達能",
    "X62n1197_001:0599b15": "念之心。所念之佛。三際平等。十方互融。非空非有。非",
    "X62n1197_001:0599b16": "自非他。無去無來。不生不滅。現前一念之心。便是未",
    "X62n1197_001:0599b17": "來淨土之際。念而不念。無念而念。無生而生。生而無",
    "X62n1197_001:0599b18": "生。於無可念中。熾然而念。於無生中。熾然求生。是為",
    "X62n1197_001:0599b19": "事一心中明理一心也二觀想者具如觀無量壽佛",
    "X62n1197_001:0599b20": "經境有十六觀佛最要當觀阿彌陀佛丈六之身作",
    "X62n1197_001:0599b21": "紫磨黃金色像立華池上作垂手接引狀身有三十",
    "X62n1197_001:0599b22": "二種大人相相有八十種隨形好作此想者亦有事",
    "X62n1197_001:0599b23": "理。事則以心繫佛。以佛繫心。初觀足下安平如奩底。",
    "X62n1197_001:0599b24": "次觀具千輻輪相。如是次第逆緣至頂中肉髻。復從",
    "X62n1197_001:0599c01": "肉髻。順緣至足底。了了分明。無分散意。理一心者。經",
    "X62n1197_001:0599c02": "云。諸佛如來是法界身。入一切眾生心想中。是故心",
    "X62n1197_001:0599c03": "想佛時。是心即是三十二相。八十種好。是心作佛。是",
    "X62n1197_001:0599c04": "心是佛。諸佛正徧知海。從心想生。是故汝等。應當繫",
    "X62n1197_001:0599c05": "念彼佛。此義具明微妙三觀。如觀經疏。妙宗鈔中說。",
    "X62n1197_001:0599c06": "然此二種正行。當相須而進。凡行住睡臥時。則一心",
    "X62n1197_001:0599c07": "稱名。凡趺坐時。則心心作觀。行倦則趺坐以觀佛。坐",
    "X62n1197_001:0599c08": "出則經行以稱名。苟於四威儀中。修之不間。往生西",
    "X62n1197_001:0599c09": "方必矣。二助行亦有二。一世間之行。如孝順父母。行",
    "X62n1197_001:0599c10": "世仁慈。慈心不殺。具諸戒律。一切利益之事。若能回",
    "X62n1197_001:0599c11": "向西方。無非助道之行。二出世之行。如六度萬行。種",
    "X62n1197_001:0599c12": "種功德讀誦大乘修諸懺法亦須以回向心而助修",
    "X62n1197_001:0599c13": "之無非淨土行也更有一種微妙助行當歷緣境處",
    "X62n1197_001:0599c14": "處用心。如見眷屬。當作西方法眷想。以淨土法門而",
    "X62n1197_001:0599c15": "開道之令輕愛以一其念永作將來無生眷屬若生",
    "X62n1197_001:0599c16": "恩愛時。當念淨土眷屬無有情愛。何當得生淨土。遠",
    "X62n1197_001:0599c17": "離此愛。若生瞋恚時。當念淨土眷屬。無有觸惱。何當",
    "X62n1197_001:0599c18": "往生淨土得離此瞋若受苦時當念淨土無有眾苦",
    "X62n1197_001:0599c19": "但受諸樂。若受樂時。當念淨土之樂無央無待。凡歷",
    "X62n1197_001:0599c20": "緣境。皆以此意而推廣之。則一切時處。無非淨土之",
    "X62n1197_001:0599c21": "助行也。第三願者。夫淨土舟航。要以信為柁。行為篙",
    "X62n1197_001:0599c22": "櫓檣纜。願為風帆。無柁則無所指南。無篙櫓檣纜。則",
    "X62n1197_001:0599c23": "不能運行。無風帆則不能破浪疾到。故次行以明願",
    "X62n1197_001:0599c24": "也。第願有通別。有廣狹。有徧局。通如古德所立回向",
    "X62n1197_001:0600a01": "發願文。別則各隨己意。廣謂四弘。上求下化。狹謂量",
    "X62n1197_001:0600a02": "力。決志往生。局如課誦有時隨眾同發。徧則時時發",
    "X62n1197_001:0600a03": "願。處處標心。但須體合四弘。不得師心妄立。大率所",
    "X62n1197_001:0600a04": "發之願。別勝於通。通恐隨人語轉。別則自己標心。然",
    "X62n1197_001:0600a05": "隨通文而生決志。雖通而別。若於別文而生濫漫。別",
    "X62n1197_001:0600a06": "亦成通。又廣勝於狹。廣則發心大。剋果勝。狹則悲願",
    "X62n1197_001:0600a07": "淺。獲果劣。又徧勝於局。局則數數間斷。徧則念念圓",
    "X62n1197_001:0600a08": "成。如此三法。可以期生淨土。速覲彌陀。一切淨土法",
    "X62n1197_001:0600a09": "門。舉不外乎是矣。",
    "X62n1197_001:0600a10": "信願持名歷九品四土說",
    "X62n1197_001:0600a11": "靈峰蕅益法師述",
    "X62n1197_001:0600a12": "若欲速脫輪迴之苦。莫如持名念佛。求生極樂世界。",
    "X62n1197_001:0600a13": "若欲決定得生極樂世界。又莫如以信為前導。願為",
    "X62n1197_001:0600a14": "後鞭。信得決。願得切。雖散心念佛。亦必往生。信不真。",
    "X62n1197_001:0600a15": "願不猛。雖一心不亂。亦不得生。(成時云。世有此一輩。以持名壓捺妄想。不",
    "X62n1197_001:0600a16": "知求生。故為極力。道破)云何為信。一者信阿彌陀佛願力。二者",
    "X62n1197_001:0600a17": "信釋迦文佛教語。三者信六方諸佛讚歎。夫世間正",
    "X62n1197_001:0600a18": "人君子。便無妄語。況彌陀釋迦。六方諸佛。豈有妄語。",
    "X62n1197_001:0600a19": "此而不信。真不可救。故須先生深信。勿起疑惑。云何",
    "X62n1197_001:0600a20": "為願一切時中。厭惡娑婆生死之苦。欣慕淨土菩提",
    "X62n1197_001:0600a21": "之樂。隨有所作。若善若惡。善則迴向求生。惡則懺願",
    "X62n1197_001:0600a22": "求生。更無二志。是名為願。信願既具。則念佛方為正",
    "X62n1197_001:0600a23": "行。改惡修善。皆為助行。隨功力之淺深。以分九品四",
    "X62n1197_001:0600a24": "土。纖毫不濫。只須自己簡察。不必旁問他人。謂深信",
    "X62n1197_001:0600b01": "切願念佛。而念佛時心多散亂者。即是下品下生。深",
    "X62n1197_001:0600b02": "信切願念佛。而念佛時散亂漸少者。即是下品中生。",
    "X62n1197_001:0600b03": "深信切願念佛。而念佛時便不散亂者。即是下品上",
    "X62n1197_001:0600b04": "生。念到事一心不亂。不起貪瞋癡者。即是中三品生",
    "X62n1197_001:0600b05": "念到事一心不亂。任運先斷見思塵沙。亦能伏斷無",
    "X62n1197_001:0600b06": "明者。即是上三品生。故信願持名者。能歷九品。的確",
    "X62n1197_001:0600b07": "不謬也。故云。得生與否。全由信願之有無。品位高下。",
    "X62n1197_001:0600b08": "全由持名之深淺。又信願持名。消伏業障。帶惑往生。",
    "X62n1197_001:0600b09": "即是凡聖同居淨土。信願持名。見思斷盡而往生者。",
    "X62n1197_001:0600b10": "即是方便有餘淨土。信願持名。豁破一分無明而往",
    "X62n1197_001:0600b11": "生者。即是實報莊嚴淨土。信願持名。持到究竟之處。",
    "X62n1197_001:0600b12": "無明斷盡而往生者。即是常寂光淨土。故持名能淨",
    "X62n1197_001:0600b13": "四土。亦的確不謬也。問曰。如何持名能斷無明。答曰。",
    "X62n1197_001:0600b14": "所持之佛名。無論悟與不悟。無非一境三諦。能持之",
    "X62n1197_001:0600b15": "念心。無論達與不達。無非一心三觀。只為眾生妄想",
    "X62n1197_001:0600b16": "執著情見分別。所以不契圓常。殊不知能持者。即是",
    "X62n1197_001:0600b17": "始覺。所持者。即是本覺。今直下持去。持外無佛。佛外",
    "X62n1197_001:0600b18": "無持。能所不二。則始覺合乎本覺。名究竟覺矣。問曰。",
    "X62n1197_001:0600b19": "既始覺合本。則當下即常寂光。如何亦說往生。答曰。",
    "X62n1197_001:0600b20": "若達當下即常寂光。又何妨說箇往生。葢往即非往。",
    "X62n1197_001:0600b21": "非往而往。生即無生。無生而生。文殊善財之生西方",
    "X62n1197_001:0600b22": "者此也。咄哉男子。無措思惟。",
    "X62n1197_001:0600b23": "要解云。信願持名為修行之宗要。非信不足啟願。非",
    "X62n1197_001:0600b24": "願不足導行。非持名妙行。不足滿所願而證所信。經",
    "X62n1197_001:0600c01": "中先陳依正以生信。次勸發願以導行。次示持名以",
    "X62n1197_001:0600c02": "徑登不退。信則信自信他。信因信果。信事信理。願則",
    "X62n1197_001:0600c03": "厭離娑婆欣求極樂行則執持名號一心不亂信自",
    "X62n1197_001:0600c04": "者。信我現前一念之心。本非肉團。亦非緣影。竪無初",
    "X62n1197_001:0600c05": "後。橫絕邊涯。終日隨緣。終日不變。十方虗空微塵國",
    "X62n1197_001:0600c06": "土元我一念心中所現物我雖昏迷倒惑苟一念回",
    "X62n1197_001:0600c07": "心。決定得生。自心本具極樂。更無疑慮。是名信自。信",
    "X62n1197_001:0600c08": "他者。信釋迦如來。決無誑語。彌陀世尊。決無虗願。六",
    "X62n1197_001:0600c09": "方諸佛廣長舌決無二言隨順諸佛真實教誨決志",
    "X62n1197_001:0600c10": "求生更無疑惑是名信他信因者深信散亂稱名猶",
    "X62n1197_001:0600c11": "為成佛種子。況一心不亂。安得不生淨土。是名信因。",
    "X62n1197_001:0600c12": "信果者。深信淨土。諸善聚會。皆從念佛三昧得生。如",
    "X62n1197_001:0600c13": "種瓜得瓜種豆得豆亦如影必隨形響必應聲決無",
    "X62n1197_001:0600c14": "虗棄。是名信果。信事者。深信只今現前一念不可盡",
    "X62n1197_001:0600c15": "故依心所現十方世界亦不可盡實有極樂國在十",
    "X62n1197_001:0600c16": "萬億土外。最極清淨莊嚴。不同莊生寓言。是名信事。",
    "X62n1197_001:0600c17": "信理者。深信十萬億土。實不出我今現前介爾一念",
    "X62n1197_001:0600c18": "心外。以吾現前一念心性實無外故。又深信西方依",
    "X62n1197_001:0600c19": "正主伴。皆吾現前一念心中所現影。全事即理。全妄",
    "X62n1197_001:0600c20": "即真。全修即性。全他即自。我心徧故。佛心亦徧。一切",
    "X62n1197_001:0600c21": "眾生心性亦徧譬一室千燈光光互徧重重交攝不",
    "X62n1197_001:0600c22": "相妨礙。是名信理。如此信已。則娑婆即自心所感之",
    "X62n1197_001:0600c23": "薉而自心薉理應厭離極樂即自心所感之淨而自",
    "X62n1197_001:0600c24": "心淨。理應欣求。厭薉須捨至究竟。方無可捨。欣淨須",
    "X62n1197_001:0601a01": "取至究竟。方無可取。故妙宗云。取捨若極。與不取捨",
    "X62n1197_001:0601a02": "亦非異轍設不從事取捨但尚不取不捨即是執理",
    "X62n1197_001:0601a03": "廢事。既廢於事。理亦不圓。若達全事即理。則取亦即",
    "X62n1197_001:0601a04": "理捨亦即理一捨一取無非法界故次信而明願也",
    "X62n1197_001:0601a05": "言執持名號一心不亂者。名以召德。德不可思議。故",
    "X62n1197_001:0601a06": "名號亦不可思議。名號功德不可思議。故使散稱為",
    "X62n1197_001:0601a07": "佛種。執持登不退也。然諸經示淨土行。萬別千差。如",
    "X62n1197_001:0601a08": "觀像觀想禮拜供養五悔六念等。一一行成。皆生淨",
    "X62n1197_001:0601a09": "土唯持名一法收機最廣下手最易故釋迦慈尊無",
    "X62n1197_001:0601a10": "問自說特向大智舍利弗拈出可謂方便中第一方",
    "X62n1197_001:0601a11": "便了義中無上了義圓頓中最極圓頓故云明珠投",
    "X62n1197_001:0601a12": "於濁水。濁水不得不清。佛號投於亂心。亂心不得不",
    "X62n1197_001:0601a13": "佛也。信願持名以為一乘真因。四種淨土以為一乘",
    "X62n1197_001:0601a14": "妙果。舉因則果必隨之。故以信願持名為經正宗。",
    "X62n1197_001:0601a15": "信願持名一行。不涉施為。圓轉五濁。唯信乃入。非思",
    "X62n1197_001:0601a16": "議所行境界。設非本師來入惡世示得菩提。以大智",
    "X62n1197_001:0601a17": "大悲。見此行此說此。眾生何由稟此也哉。然吾人處",
    "X62n1197_001:0601a18": "劫濁中。決定為時所囿。為苦所偪。非帶業橫出之行。",
    "X62n1197_001:0601a19": "必不能度。處見濁中。決定為邪智所纏。非不假方便",
    "X62n1197_001:0601a20": "之行。必不能度。處煩惱濁中。決定為貪欲所陷。惡業",
    "X62n1197_001:0601a21": "所螫。非即凡心是佛心之行。必不能度。處眾生濁中。",
    "X62n1197_001:0601a22": "決定安於臭薉。而不能洞覺。甘於劣弱。而不能奮飛。",
    "X62n1197_001:0601a23": "非欣厭之行。必不能度。處命濁中。決定為無常所吞。",
    "X62n1197_001:0601a24": "石火電光措手不及非不費時劫不勞勤苦之行必",
    "X62n1197_001:0601b01": "不能度若不深知其甚難將謂更有別法可出五濁",
    "X62n1197_001:0601b02": "熢[火*孛]宅裏。戲論紛然。唯深知其甚難。方肎死盡偷心。",
    "X62n1197_001:0601b03": "寶此一行此本師及十方諸佛同所宣說可不信乎",
    "X62n1197_001:0601b04": "當知一聲阿彌陀佛。即釋迦本師於五濁惡世。所得",
    "X62n1197_001:0601b05": "之阿耨多羅三藐三菩提法。今以此果覺。全體授與",
    "X62n1197_001:0601b06": "濁惡眾生。乃諸佛所行境界。唯佛與佛能究盡。非九",
    "X62n1197_001:0601b07": "界自力所能信解也。伏願緇素智愚。於此簡易直捷",
    "X62n1197_001:0601b08": "無上圓頓法門。勿視為難而輒生退諉。勿視為易而",
    "X62n1197_001:0601b09": "漫不策勤。勿視為淺而妄致藐輕。勿視為深而勿敢",
    "X62n1197_001:0601b10": "承任葢所持之名號真實不可思議能持之心性亦",
    "X62n1197_001:0601b11": "真實不可思議。持一聲則一聲不可思議。持十百千",
    "X62n1197_001:0601b12": "萬無量無數聲聲聲皆不可思議也。",
    "X62n1197_001:0601b13": "念佛法門。別無奇特。只深信力行為要耳。佛云。若人",
    "X62n1197_001:0601b14": "但念彌陀佛。是名無上深妙禪。天台云。四種三昧。同",
    "X62n1197_001:0601b15": "名念佛。念佛三昧。三昧中王。雲棲云。一句阿彌陀佛。",
    "X62n1197_001:0601b16": "該羅八教。圓攝五宗。可惜今人將念佛看做淺近勾",
    "X62n1197_001:0601b17": "當。謂愚夫愚婦工夫。所以信既不深。行亦不力。終日",
    "X62n1197_001:0601b18": "悠悠。淨功莫尅。設有巧設方便。欲深明此三昧者。動",
    "X62n1197_001:0601b19": "以參究誰字為向上。殊不知現前一念能念之心。本",
    "X62n1197_001:0601b20": "自離過絕非。不消作意離絕。即現前一句所念之佛",
    "X62n1197_001:0601b21": "亦本是超情離計。何勞說妙談元。祇貴信得及。守得",
    "X62n1197_001:0601b22": "穩。直下念去。或晝夜十萬五萬三萬。以決定不缺為",
    "X62n1197_001:0601b23": "準。畢此一生。誓無改變。若不得往生者。三世諸佛便",
    "X62n1197_001:0601b24": "為誑語。一得往生。永無退轉。種種法門。咸得現前。切",
    "X62n1197_001:0601c01": "忌今日張三。明日李四。遇教下人。又思尋章摘句。遇",
    "X62n1197_001:0601c02": "宗門人。又思參究問答。遇持律人。又思搭衣用鉢。此",
    "X62n1197_001:0601c03": "則頭頭不了。帳帳不清。豈知念得阿彌陀佛。三藏十",
    "X62n1197_001:0601c04": "二部極則教理。都在裏許。千七百公案向上機關。亦",
    "X62n1197_001:0601c05": "在裏許。三千威儀。八萬細行。三聚淨戒。亦在裏許。真",
    "X62n1197_001:0601c06": "能念佛。放下身心世界。即大布施。真能念佛不復起",
    "X62n1197_001:0601c07": "貪瞋癡。即大持戒。真能念佛。不計是非人我。即大忍",
    "X62n1197_001:0601c08": "辱。真能念佛。不稍間斷夾雜。即大精進。真能念佛。不",
    "X62n1197_001:0601c09": "復妄想馳逐。即大禪定。真能念佛。不為他岐所惑。即",
    "X62n1197_001:0601c10": "大智慧。試自檢點。若身心世界猶未放下。貪瞋癡念",
    "X62n1197_001:0601c11": "猶自現起。是非人我猶自掛懷。間斷夾雜猶未除盡。",
    "X62n1197_001:0601c12": "妄想馳逐猶未永滅。種種他岐猶能惑志。便不為真",
    "X62n1197_001:0601c13": "念佛也。要到一心不亂境界。亦無他術。最初下手。須",
    "X62n1197_001:0601c14": "用數珠。記得分明。刻定課程。決定無缺。久久純熟。不",
    "X62n1197_001:0601c15": "念自念。然後記數亦得。不記亦得。若初心便要說好",
    "X62n1197_001:0601c16": "看話。要不著相。要學圓融自在。總是信不深。行不力。",
    "X62n1197_001:0601c17": "饒你講得十二分教。下得千七百轉語。皆是生死岸",
    "X62n1197_001:0601c18": "邊事。臨命終時。決用不著。珍重。",
    "X62n1197_001:0601c19": "淨土十要總序",
    "X62n1197_001:0601c20": "古歙堅密大師撰",
    "X62n1197_001:0601c21": "淨土法門者何。法界緣起也。何謂法界。吾人現前一",
    "X62n1197_001:0601c22": "念之心。不唯非塊然。亦復非倐爾。纔有能起。即屬所",
    "X62n1197_001:0601c23": "緣。非能緣者。不得已強名之曰無相。然虗空兔角。亦",
    "X62n1197_001:0601c24": "受無相之名。而虗空有表顯相。兔角有斷無相。非真",
    "X62n1197_001:0602a01": "無相。又不得已強名此無相曰真。唯其無相而真。故",
    "X62n1197_001:0602a02": "十方三世依正色心自他凡聖等法。皆在我現前一",
    "X62n1197_001:0602a03": "念無相真心中炳然齊現。而皆以自心為體。非別有",
    "X62n1197_001:0602a04": "物。心無相而真。從心所現一切諸法。莫不無相而真。",
    "X62n1197_001:0602a05": "是故於中隨拈一毫末。一一皆具十方三世依正色",
    "X62n1197_001:0602a06": "心自他凡聖等法而無餘欠。乃至一欬一掉。一名一",
    "X62n1197_001:0602a07": "字罔非自心之全體大用。而欬掉名字之外。更無一",
    "X62n1197_001:0602a08": "法可得。此所謂法界也。何謂法界緣起。聖凡皆此法",
    "X62n1197_001:0602a09": "界。非麤妙。無減增。不涉生死。不干迷悟。而悟順法界",
    "X62n1197_001:0602a10": "故。出生二種涅槃。迷逆法界故。妄現二種生死。迷逆",
    "X62n1197_001:0602a11": "生死。法界宛然。無奈眾生從未悟故。終不能了。諸佛",
    "X62n1197_001:0602a12": "菩薩愍之。從一真法界起種種因緣。世出世間。事類",
    "X62n1197_001:0602a13": "無算。一介螻螘。萬聖互援。神力既同。慈心亦等。而眾",
    "X62n1197_001:0602a14": "生迷逆妄故。受化不齊。於諸佛菩薩平等光中。有有",
    "X62n1197_001:0602a15": "緣無緣。及緣中淺深久近之異。緣分差等。化辨從違。",
    "X62n1197_001:0602a16": "若或無緣徒勞引領此所謂法界緣起也是故建化",
    "X62n1197_001:0602a17": "門中。只論繫珠一義。如法華妙典。廣談宿因。先聖以",
    "X62n1197_001:0602a18": "四釋闡明。(因緣釋約教釋本迹釋觀心釋)而必以因緣居首。由緣匪",
    "X62n1197_001:0602a19": "一。故教網弛張。由教無方。故恩德貫徹。(指本迹)由恩不",
    "X62n1197_001:0602a20": "可窮盡。故得消歸自己。領納家珍。(指觀心)故知因緣。即",
    "X62n1197_001:0602a21": "第一義從上列祖極重時節因緣良以無法與人亦",
    "X62n1197_001:0602a22": "無語句情種熟處假說心傳儻其不然契理而不契",
    "X62n1197_001:0602a23": "機。有句盡成非量。空花界裏。無自立宗。華嚴大經。王",
    "X62n1197_001:0602a24": "於三藏末後一著。歸重願王。夫眾生情愛牽連。幻成",
    "X62n1197_001:0602b01": "世界妄執緣影遂立前塵觸之則生死浩然究竟皆",
    "X62n1197_001:0602b02": "歸於業海。然而業繫之內。尚且天經地義。萬邦作孚",
    "X62n1197_001:0602b03": "況諸佛菩薩。悲智無涯。色心俱寂。本真如以起用。稱",
    "X62n1197_001:0602b04": "法性以垂機。觸之則生死銷亡。究竟皆同歸秘藏。大",
    "X62n1197_001:0602b05": "事該乎九界。深恩施(音異)於塵年。無不從此法界流。無",
    "X62n1197_001:0602b06": "不還歸此法界。此與六環業繫為何如。而可反恣睽",
    "X62n1197_001:0602b07": "違。不從標準。是旨也精研藏教。備考羣宗。由忍土而",
    "X62n1197_001:0602b08": "遐攬十虗從末流而曠觀三際則求生淨土一法誠",
    "X62n1197_001:0602b09": "法界第一緣起矣。說者謂阿彌願勝。駕越諸方。然諸",
    "X62n1197_001:0602b10": "佛願等子等心等。法性海中。那容優劣。而千經萬論。",
    "X62n1197_001:0602b11": "極口指歸樂邦十方廣長同聲勸讚光壽者何哉緣",
    "X62n1197_001:0602b12": "在故耳。緣何謂在。信也。何謂不在。不信也。信不在處。",
    "X62n1197_001:0602b13": "惡業障之。如夜行者。滅火而趨險道。如破浪者。卷帆",
    "X62n1197_001:0602b14": "而鼓橫橈事同背馳甯止紆曲又諸佛四土上三土",
    "X62n1197_001:0602b15": "容有橫義至同居土大都有竪無橫唯極樂同居橫",
    "X62n1197_001:0602b16": "具四土。是故有情以凡夫而例一生補處。國土即緣",
    "X62n1197_001:0602b17": "生而顯稱性五塵。佛身因應化而見法身真常。說法",
    "X62n1197_001:0602b18": "從眾鳥而聞梵音深遠以要言之法法圓融塵塵究",
    "X62n1197_001:0602b19": "竟。教海無一名相可筌蹄。法門無一因果可比擬。然",
    "X62n1197_001:0602b20": "此等希有十方罕聞而唯在極樂者何哉緣深故耳",
    "X62n1197_001:0602b21": "緣何謂深。信深也。何謂淺。信淺也。信根淺處。恒情域",
    "X62n1197_001:0602b22": "之。如朝廷之有資格。高才皓齒而不遷。如麟鳳之於",
    "X62n1197_001:0602b23": "走飛。羽道毛羣而一類。何由大方闊步。豁破無明。又",
    "X62n1197_001:0602b24": "諸佛度生。皆窮累劫。從凡階聖。不退為難。今求生極",
    "X62n1197_001:0602c01": "樂。但七日竭誠。十念傾注。雖陷惡逆。悉記往生。纔得",
    "X62n1197_001:0602c02": "往生。便圓踞三不退地。且見阿彌。即見十方諸佛。生",
    "X62n1197_001:0602c03": "極樂。即生一切剎海。乃至阿彌一光。極樂一塵。悉能",
    "X62n1197_001:0602c04": "於中頓證十方三世依正色心自他凡聖等法。而不",
    "X62n1197_001:0602c05": "出剎那際三昧。夫諸佛度生如彼難。阿彌度生如此",
    "X62n1197_001:0602c06": "易者何哉緣久故耳緣何謂久信久也何謂近信近",
    "X62n1197_001:0602c07": "也。信緣近處。時分限之。如捨調弓而引彆弣。如放馴",
    "X62n1197_001:0602c08": "[馬*步]而服野駼。戰勝之功。當在異日。如上所論。專重有",
    "X62n1197_001:0602c09": "緣緣深則境界難思非等覺十地所能測緣久則神",
    "X62n1197_001:0602c10": "力迅速非三祇百劫所可倫要之阿彌非有加於吾",
    "X62n1197_001:0602c11": "心也。吾心一念離絕。故聖凡無在。吾心萬法頓融。故",
    "X62n1197_001:0602c12": "四土無在吾心不屬時劫故十世剎那無在吾心不",
    "X62n1197_001:0602c13": "屬方隅。故微塵剎海無在。吾何歉乎哉。特仗增上因",
    "X62n1197_001:0602c14": "緣一顯發之耳。曾有久習神呪者。一夜重魘。見獰物",
    "X62n1197_001:0602c15": "持之。置巨石下。其人怖急。憶誦素所習呪。遂見獰物",
    "X62n1197_001:0602c16": "倒散。裂石而醒。設素未習呪。或習未純熟。緣種不深",
    "X62n1197_001:0602c17": "斯時也。欲不寱死得乎。然夢中真言。復是何物。倒獰",
    "X62n1197_001:0602c18": "裂石。誰實使之。皆即我現前一念之心也。自心神呪。",
    "X62n1197_001:0602c19": "喚醒自心魘人。淨土法門亦如是。自心之阿彌。還度",
    "X62n1197_001:0602c20": "自心之生死。故知因緣之義。甚深甚深。抑聞魘之重",
    "X62n1197_001:0602c21": "者。不許持光照。照即死不許抱令起。抱多失心。唯就",
    "X62n1197_001:0602c22": "闇中。俾熟識者大呼其名。連聲呼之無不解者。淨土",
    "X62n1197_001:0602c23": "法門亦如是劫濁盛時眾生魘重毋以持名雜參話",
    "X62n1197_001:0602c24": "毋以麤心習勝觀雜參話則濁智騰波定起邪見所",
    "X62n1197_001:0603a01": "謂照之即死者也習勝觀則非其境界定起魔事所",
    "X62n1197_001:0603a02": "謂抱多失心者也唯以現前一念無明業識之心令",
    "X62n1197_001:0603a03": "其專稱阿彌陀佛名號。無間。一心。未有不親證親到",
    "X62n1197_001:0603a04": "者。法門至此。愈卑而愈不勝仰。愈淺而愈不可俯。自",
    "X62n1197_001:0603a05": "呼自應。自魘自醒。一心之本元頓彰。法界之體用全",
    "X62n1197_001:0603a06": "揭無庸鑽仰祇麼修行儻未悟透根源甯可顓蒙合",
    "X62n1197_001:0603a07": "妙夫顓蒙念佛至矣極矣無復加矣但恐法門之戲",
    "X62n1197_001:0603a08": "論難忘生死之天懷不切或執牟尼而視同瓦礫或",
    "X62n1197_001:0603a09": "以指爪而撮摩虗空或抉瞖而與眼以明或傳經而",
    "X62n1197_001:0603a10": "苦舌之鴂。如此則揚之與抑。總莫暢乎本懷。而信之",
    "X62n1197_001:0603a11": "與疑。皆不成乎三昧。間有大智。知進知退。知存知亡。",
    "X62n1197_001:0603a12": "而未遘至人未獲圓悟未窮極致未學要詮欲升永",
    "X62n1197_001:0603a13": "明之堂。入楚石之室。居五濁之世。闡難信之宗。殊非",
    "X62n1197_001:0603a14": "聊爾。嗚呼。至人幽矣。圓悟皇哉。若無要詮。誰與窮極。",
    "X62n1197_001:0603a15": "昔　靈峰老人以正法眼。選定淨要一書。剞劂未全。",
    "X62n1197_001:0603a16": "梨棗四散。成時。竊念像季久轉。唯此一門。契理契機。",
    "X62n1197_001:0603a17": "而淨土諸書唯此諸要盡美盡善爰加點評稍事節",
    "X62n1197_001:0603a18": "略倡募流通而大心緇白共成焉修捨沙門成時合",
    "X62n1197_001:0603a19": "掌稽首。重為告曰。淨土持名之法。有三大要焉。一者",
    "X62n1197_001:0603a20": "六字洪名念念之間欣厭具足如出幽獄奔託王家",
    "X62n1197_001:0603a21": "步步之間。欣厭具足。是故萬緣之唾不食。眾苦之忍",
    "X62n1197_001:0603a22": "莫回高置身於蓮華便訂盟於芬利蛆蠅糞壤可煞",
    "X62n1197_001:0603a23": "驚慚。二者參禪必不可無淨土。為防退墮。甯不寒心。",
    "X62n1197_001:0603a24": "淨土必不可入禪機。意見稍乘。二門俱破。若夫餘宗。",
    "X62n1197_001:0603b01": "在昔之時。不必改弦但加善巧迴向。在今之世。祇可",
    "X62n1197_001:0603b02": "助行。必須淨業專修。冷煖自知。何容強諍。三者一句",
    "X62n1197_001:0603b03": "彌陀非大徹不能全提而最愚亦無少欠儻有些子",
    "X62n1197_001:0603b04": "分別。便成大法魔殃。只貴一心受持。甯羨依稀解悟",
    "X62n1197_001:0603b05": "乞兒若見小利。急須吐棄無餘。棒打石人頭。嚗嚗論",
    "X62n1197_001:0603b06": "實事。已上三要。頗切今時。儻能真實指迷。我願捨身",
    "X62n1197_001:0603b07": "供養。十方三世。共聞此言。",
    "X62n1197_001:0603b08": "省庵法師勸發菩提心文",
    "X62n1197_001:0603b09": "淨業學人彭際清訂",
    "X62n1197_001:0603b10": "不肖愚下凡夫僧實賢。泣血稽顙。哀告現前大眾。及",
    "X62n1197_001:0603b11": "當世淨信男女等。唯願慈悲。少加聽察。甞聞入道要",
    "X62n1197_001:0603b12": "門。發心為首。修行急務。立願居先。願立則眾生可度",
    "X62n1197_001:0603b13": "心發則佛道堪成。苟不發廣大心。立堅固願。則縱經",
    "X62n1197_001:0603b14": "塵劫。依然還在輪迴。雖有修行。總是徒勞辛苦。故華",
    "X62n1197_001:0603b15": "嚴經云。忘失菩提心。修諸善法。是名魔業。忘失尚爾。",
    "X62n1197_001:0603b16": "況未發乎。故知欲學如來乘。必先具發菩薩願。不可",
    "X62n1197_001:0603b17": "緩也。然心願差別。其相乃多。若不指陳。如何趣向。今",
    "X62n1197_001:0603b18": "為大眾略而言之。相有其八。所謂邪正真偽大小偏",
    "X62n1197_001:0603b19": "圓是也。云何名為邪正真偽大小偏圓耶。世有行人。",
    "X62n1197_001:0603b20": "一向修行。不究自心。但知外務。或求利養。或好名聞。",
    "X62n1197_001:0603b21": "或貪現世欲樂。或望未來果報。如是發心。名之為邪",
    "X62n1197_001:0603b22": "既不求利養名聞。又不貪欲樂果報。唯為生死為菩",
    "X62n1197_001:0603b23": "提。如是發心。名之為正。念念上求佛道。心心下化眾",
    "X62n1197_001:0603b24": "生。聞佛道長遠。不生退怯。觀眾生難度。不生厭倦。如",
    "X62n1197_001:0603c01": "登萬仞之山。必窮其頂。如上九層之塔。必造其顛。如",
    "X62n1197_001:0603c02": "是發心。名之為真。有罪不懺。有過不除。內濁外清。始",
    "X62n1197_001:0603c03": "勤終怠。雖有好心。多為名利之所夾雜。雖有善法。復",
    "X62n1197_001:0603c04": "為罪業之所染污。如是發心。名之為偽。眾生界盡。我",
    "X62n1197_001:0603c05": "願方盡菩提道成。我願方成。如是發心。名之為大。觀",
    "X62n1197_001:0603c06": "三界如牢獄。視生死如冤家。但期自度。不欲度人。如",
    "X62n1197_001:0603c07": "是發心。名之為小。若於心外見有眾生。及以佛道。願",
    "X62n1197_001:0603c08": "度願成。功勛不忘。知見不泯。如是發心。名之為偏。若",
    "X62n1197_001:0603c09": "知自性是眾生。故願度脫。自性是佛道。故願成就。不",
    "X62n1197_001:0603c10": "見一法離心別有。以虗空之心。發虗空之願。行虗空",
    "X62n1197_001:0603c11": "之行。證虗空之果。亦無虗空之相可得。如是發心。名",
    "X62n1197_001:0603c12": "之為圓。知此八種差別。則知審察。知審察則知去取。",
    "X62n1197_001:0603c13": "知去取則可發心。云何審察。謂我所發心。於此八中。",
    "X62n1197_001:0603c14": "為邪為正。為真為偽。為大為小。為偏為圓。云何去取。",
    "X62n1197_001:0603c15": "所謂去邪去偽去小去偏取正取真取大取圓。如此",
    "X62n1197_001:0603c16": "發心。方得名為真正發菩提心也。此菩提心。諸善中",
    "X62n1197_001:0603c17": "王。必有因緣。方得發起。今言因緣略有十種。何等為",
    "X62n1197_001:0603c18": "十。一者念佛重恩故。二者念父母恩故三者念師長",
    "X62n1197_001:0603c19": "恩故。四者念施主恩故。五者念眾生恩故。六者念死",
    "X62n1197_001:0603c20": "生苦故。七者尊重己靈故。八者懺悔業障故。九者求",
    "X62n1197_001:0603c21": "生淨土故。十者為念正法得久住故。云何念佛重恩。",
    "X62n1197_001:0603c22": "謂我釋迦如來。最初發心。為我等故行菩薩道。經無",
    "X62n1197_001:0603c23": "量劫。備受諸苦。我造業時。佛則哀憐。方便教化。而我",
    "X62n1197_001:0603c24": "愚癡不知信受。我墮地獄。佛復悲痛。欲代我苦。而我",
    "X62n1197_001:0604a01": "業重。不能救拔。我生人道。佛以方便令種善根。世世",
    "X62n1197_001:0604a02": "生生。隨逐於我。心無暫捨。佛初出世。我尚沉淪。今得",
    "X62n1197_001:0604a03": "人身。佛已滅度。何罪而生末法。何福而預出家。何障",
    "X62n1197_001:0604a04": "而不見金身。何幸而躬逢舍利。如是思惟。向使不種",
    "X62n1197_001:0604a05": "善根。何以得聞佛法。不聞佛法。焉知常受佛恩。此恩",
    "X62n1197_001:0604a06": "此德。邱山難喻。自非發廣大心。行菩薩道。建立佛法。",
    "X62n1197_001:0604a07": "救度眾生。從使粉骨碎身。豈能酬答。是為發菩提心",
    "X62n1197_001:0604a08": "第一因緣也。云何念父母恩。哀哀父母。生我劬勞。十",
    "X62n1197_001:0604a09": "月三年。懷胎乳哺。推乾去濕。嚥苦吐甘。才得成人。指",
    "X62n1197_001:0604a10": "望紹繼門風。供承祭祀。今我等既已出家。濫稱釋子。",
    "X62n1197_001:0604a11": "忝號沙門。甘旨不供。祭埽不給。生不能養其口體。死",
    "X62n1197_001:0604a12": "不能導其神靈。於世間則為大損。於出世又無實益。",
    "X62n1197_001:0604a13": "兩途既失。重罪難逃。如是思惟。唯有百劫千生。常行",
    "X62n1197_001:0604a14": "佛道。十方三世普度眾生。則不唯一生父母。生生父",
    "X62n1197_001:0604a15": "母。俱蒙拔濟。不唯一人父母。人人父母。盡可超昇。是",
    "X62n1197_001:0604a16": "為發菩提心第二因緣也。云何念師長恩。父母雖能",
    "X62n1197_001:0604a17": "生育我身。若無世間師長。則不知禮義。若無出世師",
    "X62n1197_001:0604a18": "長則不解佛法。不知禮義。則同於異類。不解佛法。則",
    "X62n1197_001:0604a19": "何異俗人。今我等粗知禮義。略解佛法。袈裟被體。戒",
    "X62n1197_001:0604a20": "品沾身。此之重恩。從師長得。若求小果。僅能自利。今",
    "X62n1197_001:0604a21": "為大乘。普願利人。則世出世間二種師長。俱蒙利益。",
    "X62n1197_001:0604a22": "是為發菩提心第三因緣也。云何念施主恩。謂我等",
    "X62n1197_001:0604a23": "今者。日用所資。並非己有。三時粥飯。四季衣裳。疾病",
    "X62n1197_001:0604a24": "所須。身口所費。此皆出自他力。將為我用。從則竭力",
    "X62n1197_001:0604b01": "躬耕。尚難餬口。我則安坐受食。猶不稱心。彼則紡織",
    "X62n1197_001:0604b02": "不已。猶自艱難。我則安服有餘。甯知愛惜。彼則蓽門",
    "X62n1197_001:0604b03": "蓬戶。擾攘終身。我則廣宇閒庭。優悠卒歲。以彼勞而",
    "X62n1197_001:0604b04": "供我逸。於心安乎。將他利而潤己身。於理順乎。自非",
    "X62n1197_001:0604b05": "悲智雙運。福慧二嚴。檀信沾恩。眾生受賜。則粒米寸",
    "X62n1197_001:0604b06": "絲。酬償有分。惡報難逃。是為發菩提心第四因緣也。",
    "X62n1197_001:0604b07": "云何念眾生恩。謂我與眾生。從曠劫來。世世生生。互",
    "X62n1197_001:0604b08": "為父母。彼此有恩。今雖隔世昏迷。互不相識。以理推",
    "X62n1197_001:0604b09": "之。豈無報効。今之披毛帶角。安知非昔為其子乎。今",
    "X62n1197_001:0604b10": "之蝡動蜎飛。安知不曾為我父乎。每見幼離父母。長",
    "X62n1197_001:0604b11": "而容貌都忘。何況宿世親緣。今則張王難記。彼其號",
    "X62n1197_001:0604b12": "呼於地獄之下。宛轉於餓鬼之中。苦痛誰知。飢虗安",
    "X62n1197_001:0604b13": "訴。我雖不見不聞。彼必求拯求濟。非經不能陳此事。",
    "X62n1197_001:0604b14": "非佛不能道此言。彼邪見人。何足以知此。是故菩薩",
    "X62n1197_001:0604b15": "觀於螻蟻。皆是過去父母。未來諸佛。常思利益。念報",
    "X62n1197_001:0604b16": "其恩。是為發菩提心第五因緣也。云何念生死苦。謂",
    "X62n1197_001:0604b17": "我與眾生。從曠劫來。常在生死。未得解脫。人間天上。",
    "X62n1197_001:0604b18": "此界他方。出沒萬端。昇沉片刻。俄焉而天。俄焉而人。",
    "X62n1197_001:0604b19": "俄焉而地獄畜生餓鬼。黑門朝出而暮還。鐵窟暫離",
    "X62n1197_001:0604b20": "而又入。登刀山也。則舉體無完膚。攀劍樹也。則方寸",
    "X62n1197_001:0604b21": "皆割裂。熱鐵不除饑。吞之則肝腸盡爛。洋銅難療渴",
    "X62n1197_001:0604b22": "飲之則骨肉都麋。利鋸解之。則斷而復續。巧風吹之。",
    "X62n1197_001:0604b23": "則死已還生。猛火城中。忍聽呌噑之慘。煎熬盤裏。但",
    "X62n1197_001:0604b24": "聞苦痛之聲。冰凍始凝。則狀似青蓮蘂結。血肉既裂。",
    "X62n1197_001:0604c01": "則身如紅藕華開。一夜死生。地下每經萬徧。一朝苦",
    "X62n1197_001:0604c02": "痛。人間已過百年。頻煩獄卒疲勞。誰信閻翁教誡。受",
    "X62n1197_001:0604c03": "時知苦。雖悔恨以何追。脫已還忘。其作業也如故。鞭",
    "X62n1197_001:0604c04": "驢出血。誰知吾母之悲。牽豕就屠。焉識乃翁之痛。食",
    "X62n1197_001:0604c05": "其子而不知。文王尚爾。噉其親而未識。凡類皆然當",
    "X62n1197_001:0604c06": "年恩愛。今作冤家。昔日寇讐。今成骨肉。昔為母而今",
    "X62n1197_001:0604c07": "為婦。舊是翁而新作夫。宿命知之。則可羞可恥。天眼",
    "X62n1197_001:0604c08": "視之。則可笑可憐。糞穢叢中。十月包藏難過。膿血道",
    "X62n1197_001:0604c09": "裏。一時倒下可憐。少也何知。東西莫辨。長而有識。貪",
    "X62n1197_001:0604c10": "欲便生。須臾而老病相尋。迅速而無常又至。風火交",
    "X62n1197_001:0604c11": "煎。神識於中潰亂。精血既竭。皮肉自外乾枯。無一毛",
    "X62n1197_001:0604c12": "而不被針鑽。有一竅而皆從刀割。龜之將烹。其脫殻",
    "X62n1197_001:0604c13": "也猶易。神之欲謝。其去體也倍難。心無常主。類商賈",
    "X62n1197_001:0604c14": "而處處奔馳。身無定形。似房屋而頻頻遷徙。大千塵",
    "X62n1197_001:0604c15": "點。難窮往返之身。四海波濤。孰計別離之淚。峩峩積",
    "X62n1197_001:0604c16": "骨。過彼崇山。莽莽橫尸。多於大地。向使不聞佛語。此",
    "X62n1197_001:0604c17": "事誰見誰聞。未覩佛經。此理焉知焉覺。其或依前貪",
    "X62n1197_001:0604c18": "戀。仍舊癡迷。祇恐萬劫千生。一錯百錯。人身難得而",
    "X62n1197_001:0604c19": "易失。良時易往而難追。道路冥冥。別離長久。三途惡",
    "X62n1197_001:0604c20": "報。還自受之。痛不可言。誰當相代。興言及此能不寒",
    "X62n1197_001:0604c21": "心。是故宜應斷生死流。出愛欲海。自他兼濟。彼岸同",
    "X62n1197_001:0604c22": "登。曠劫殊勛。在此一舉。是為發菩提心第六因緣也。",
    "X62n1197_001:0604c23": "云何尊重己靈。謂我現前一心。直下與釋迦如來。無",
    "X62n1197_001:0604c24": "二無別。云何世尊無量劫來。早成正覺。而我等昏迷",
    "X62n1197_001:0605a01": "顛倒。尚做凡夫。又佛世尊。則具有無量神通智慧功",
    "X62n1197_001:0605a02": "德莊嚴。而我等。則但有無量業繫煩惱生死纏縛。心",
    "X62n1197_001:0605a03": "性是一。迷悟天淵。靜言思之。豈不可耻。譬如無價寶",
    "X62n1197_001:0605a04": "珠。沒在淤泥。視同瓦礫。不加愛重。是故宜應以無量",
    "X62n1197_001:0605a05": "善法。對治煩惱。修德有功。則性德方顯。如珠被濯。懸",
    "X62n1197_001:0605a06": "在高幢。洞達光明。映蔽一切。可謂一孤佛化。不負己",
    "X62n1197_001:0605a07": "靈。是為發菩提心第七因緣也。云何懺悔業障。經言",
    "X62n1197_001:0605a08": "犯一吉羅。如四天王壽五百歲墮泥犁中。吉羅小罪。",
    "X62n1197_001:0605a09": "尚獲此報。何況重罪。其報難言。今我等日用之中。一",
    "X62n1197_001:0605a10": "舉一動。恒違戒律。一飱一水。頻犯尸羅。一日所犯。亦",
    "X62n1197_001:0605a11": "應無量。何況終身歷劫所起之罪。更不可言矣。且以",
    "X62n1197_001:0605a12": "五戒言之。十人九犯。少露多藏。五戒名為優婆塞戒。",
    "X62n1197_001:0605a13": "尚不具足。何況沙彌比丘菩薩等戒。又不必言矣。問",
    "X62n1197_001:0605a14": "其名則曰。我比丘也。問其實則尚不足為優婆塞也。",
    "X62n1197_001:0605a15": "豈不可愧哉。當知佛戒不受則已。受則不可毀犯。不",
    "X62n1197_001:0605a16": "犯則已。犯則終必墮落。若非自愍愍他。自傷傷他。身",
    "X62n1197_001:0605a17": "口併切。聲淚俱下。普為眾生。求哀懺悔。則千生萬劫。",
    "X62n1197_001:0605a18": "惡報難逃。是為發菩提心第八因緣也。云何求生淨",
    "X62n1197_001:0605a19": "土。謂在此土修行。其進道也難。彼土往生。其成佛也",
    "X62n1197_001:0605a20": "易。易故一生可致。難故累劫未成。是以往聖前賢。人",
    "X62n1197_001:0605a21": "人趣向。千經萬論。處處指歸。末世修行。無越於此。然",
    "X62n1197_001:0605a22": "經稱少善不生。多福乃致。言多福。則莫若執持名號。",
    "X62n1197_001:0605a23": "言多善。則莫若發廣大心。是以暫持聖號。勝於布施",
    "X62n1197_001:0605a24": "百年。一發大心超過修行歷劫。葢念佛本期作佛。大",
    "X62n1197_001:0605b01": "心不發。則雖念奚為。發心原為修行。淨土不生。則雖",
    "X62n1197_001:0605b02": "發易退。是則下菩提種。畊以念佛之犁。道果自然增",
    "X62n1197_001:0605b03": "長。乘大願船。入於淨土之海。西方決定往生。是為發",
    "X62n1197_001:0605b04": "菩提心第九因緣也。云何令正法久住。謂我世尊無",
    "X62n1197_001:0605b05": "量劫來。為我等故。修菩提道。難行能行。難忍能忍。因",
    "X62n1197_001:0605b06": "圓果滿。遂致成佛。既成佛已。化緣周訖。入於涅槃。正",
    "X62n1197_001:0605b07": "法像法。皆已滅盡。僅存末法。有教無人。邪正不分。是",
    "X62n1197_001:0605b08": "非莫辨。競爭人我。盡逐利名。舉目滔滔。天下皆是。不",
    "X62n1197_001:0605b09": "知佛是何人。法是何義。僧是何名。衰殘至此。殆不忍",
    "X62n1197_001:0605b10": "言。每一思及。不覺淚下。我為佛子。不能報恩。內無益",
    "X62n1197_001:0605b11": "於己。外無益於人。生無益於時。死無益於後。天雖高",
    "X62n1197_001:0605b12": "不能覆我。地雖厚不能載我。極重罪人。非我而誰。由",
    "X62n1197_001:0605b13": "是痛不可忍。計無所出。頓忘鄙陋。忽發大心。雖不能",
    "X62n1197_001:0605b14": "挽回末運於此時。决當圖護持正法於來世。是故偕",
    "X62n1197_001:0605b15": "諸善友。同到道場。述為懺摩。建茲法會。發四十八之",
    "X62n1197_001:0605b16": "大願。願願度生。期百千劫之深心。心心作佛。從於今",
    "X62n1197_001:0605b17": "日。盡未來際。畢此一形。誓歸安養。即登九品。回入娑",
    "X62n1197_001:0605b18": "婆。俾得佛日重輝。法門再闡。僧海澄清於此界。人民",
    "X62n1197_001:0605b19": "被化於東方。劫運為之更延。正法得以久住。此則區",
    "X62n1197_001:0605b20": "區真實苦心。是為發菩提心第十因緣也。如是十緣",
    "X62n1197_001:0605b21": "備識。八法周知。則趣向。有門。開發有地。相與得此人",
    "X62n1197_001:0605b22": "身。居於華夏。六根無恙。四大輕安。具有信心。幸無魔",
    "X62n1197_001:0605b23": "障。況今我等又得出家。又受具戒又遇道場。又聞佛",
    "X62n1197_001:0605b24": "法。又瞻舍利。又修懺法。又值善友。又具勝緣。不於今",
    "X62n1197_001:0605c01": "日發此大心。更待何日。唯願大眾。愍我愚誠。憐我苦",
    "X62n1197_001:0605c02": "志。同立此願同發是心。未發者今發。已發者增長。已",
    "X62n1197_001:0605c03": "增長者今令相續。勿畏難而退怯。勿視易而輕浮。勿",
    "X62n1197_001:0605c04": "欲速而不久長。勿懈怠而無勇猛。勿委靡而不振起",
    "X62n1197_001:0605c05": "勿因循而更期待。勿因愚鈍而一向無心。勿以根淺",
    "X62n1197_001:0605c06": "而自鄙無分。譬諸種樹。種久則根淺而日深。又如磨",
    "X62n1197_001:0605c07": "刀。磨久則刀鈍而成利。豈可因淺勿種。任其自枯。因",
    "X62n1197_001:0605c08": "鈍勿磨。置之無用。又若以修行為苦。則不知懈怠尤",
    "X62n1197_001:0605c09": "苦。修行則勤勞暫時。安樂永劫。懈怠則偷安一世。受",
    "X62n1197_001:0605c10": "苦多生。況乎以淨土為舟航則何愁退轉。又得無生",
    "X62n1197_001:0605c11": "為忍力。則何慮艱難。當知地獄罪人。尚發菩提於往",
    "X62n1197_001:0605c12": "劫。豈可人倫佛子。不立大願於今生。無始昏迷。往者",
    "X62n1197_001:0605c13": "既不可諫而今覺悟。將來猶尚可追。然迷而未悟。固",
    "X62n1197_001:0605c14": "可哀憐。苟知而不行。尤為痛惜。若懼地獄之苦。則精",
    "X62n1197_001:0605c15": "進自生。若念無常之速。則懈怠不起。又須以佛法為",
    "X62n1197_001:0605c16": "鞭策。善友為提攜。造次弗離。終身依賴。則無退失之",
    "X62n1197_001:0605c17": "虞矣。勿言一念輕微。勿謂虗願無益。心真則事實。願",
    "X62n1197_001:0605c18": "廣則行深。虗空非大。心王為大。金剛非堅。願力最堅。",
    "X62n1197_001:0605c19": "大眾誠能不棄我語。則菩提眷屬。從此聯姻。蓮社宗",
    "X62n1197_001:0605c20": "盟。自今締好。所願同生淨土。同見彌陀。同化眾生同",
    "X62n1197_001:0605c21": "成正覺。則安知未來三十二相。百福莊嚴。不從今日",
    "X62n1197_001:0605c22": "發心立願而始也。願與大眾共勉之。幸甚幸甚。",
    "X62n1197_001:0605c23": "與茅靜遠居士書云。足下造橋事畢。可謂莫大之功。",
    "X62n1197_001:0605c24": "然居士之心好善無倦。一善甫完復作一善。美則美",
    "X62n1197_001:0606a01": "矣。其如生死大事何。苟不以生死大事為急。而孳孳",
    "X62n1197_001:0606a02": "為善。所作善事如須彌山。皆生死業緣。有何了日。善",
    "X62n1197_001:0606a03": "事彌多生死彌廣。一念愛心。萬劫纏縛。可不懼耶。居",
    "X62n1197_001:0606a04": "士世間公案久已參透。西方淨業久已修習。然而生",
    "X62n1197_001:0606a05": "死心不切。家緣撇不下。人情謝不去。念佛心不專。何",
    "X62n1197_001:0606a06": "也。將名根不斷耶。抑愛念牽纏耶。於此二者。宜加審",
    "X62n1197_001:0606a07": "察。苟不把家緣世事一刀斬斷。六字洪名盡力提起。",
    "X62n1197_001:0606a08": "欲望娑婆之脫。安養之生。難矣。不生安養。而欲脫生",
    "X62n1197_001:0606a09": "死不脫生死。而欲免墮落。抑又難矣。縱一生兩生不",
    "X62n1197_001:0606a10": "失人身濟得甚麼事。嗟乎。居士慧心如此明利。家緣",
    "X62n1197_001:0606a11": "如此豐足。繼嗣如此賢能。事事適意。尚不能放下萬",
    "X62n1197_001:0606a12": "緣一心念佛。為天負人耶。為人負天耶。不以念佛為",
    "X62n1197_001:0606a13": "急。而以世間小善為急。不以生死大事為先而以人",
    "X62n1197_001:0606a14": "天福報為先。是不知先後也。居士今日要務。惟當謝",
    "X62n1197_001:0606a15": "絕人事。一心念佛。加以齋戒二字。尤為盡美。大抵西",
    "X62n1197_001:0606a16": "方佛國。非悠悠散善所能致。萬劫生死。非因循怠惰",
    "X62n1197_001:0606a17": "所能脫。無常迅速。旦暮即至。安得不為之早辦耶。衲",
    "X62n1197_001:0606a18": "所知識者甚寡。知識之中。求可以語此事者為尤寡。",
    "X62n1197_001:0606a19": "捨居士一人。而深以期望者誰哉。儻不以人廢言。幸",
    "X62n1197_001:0606a20": "如努力。若曰吾不能也。則亦無可奈何矣。",
    "X62n1197_001:0606a21": "徹悟禪師念佛法語",
    "X62n1197_001:0606a22": "嗣法門人了亮集",
    "X62n1197_001:0606a23": "吾人現前一念之心。全真成妄。全妄即真。終日不變",
    "X62n1197_001:0606a24": "終日隨緣。夫不隨佛界之緣而念佛界。便念九界。不",
    "X62n1197_001:0606b01": "念三乘。便念六凡。不念人天。便念三途。不念鬼畜。便",
    "X62n1197_001:0606b02": "念地獄。以凡在有心。不能無念。以無念心體。唯佛獨",
    "X62n1197_001:0606b03": "證。自等覺已還。皆悉有念。凡起一念。必落十界。更無",
    "X62n1197_001:0606b04": "有念。出十界外。以十法界。更無外故。每起一念為一",
    "X62n1197_001:0606b05": "受生之緣。果知此理。而不念佛者。未之有也。若此心",
    "X62n1197_001:0606b06": "能與平等大慈大悲。依正功德。以及萬德洪名相應。",
    "X62n1197_001:0606b07": "即念佛法界也。能與菩提心六度萬行相應。即念菩",
    "X62n1197_001:0606b08": "薩法界也。以無我心。與十二因緣相應。即念緣覺法",
    "X62n1197_001:0606b09": "界也。以無我心觀察四諦。即念聲聞法界也。或與四",
    "X62n1197_001:0606b10": "禪八定以及上品十善相應。即念天法界也。若與五",
    "X62n1197_001:0606b11": "戒相應。即念人法界也。若修戒善等法。兼懷瞋慢勝",
    "X62n1197_001:0606b12": "負之心。即落修羅法界。若以緩輭心念下品十惡。即",
    "X62n1197_001:0606b13": "墮畜生法界。或以緩急相半心與中品十惡相應。便",
    "X62n1197_001:0606b14": "墮餓鬼法界。若以猛熾心與上品十惡相應。即墮地",
    "X62n1197_001:0606b15": "獄法界也。十惡者。即殺盜婬。妄言綺語惡口兩舌。貪",
    "X62n1197_001:0606b16": "瞋邪見是。反此則為十善。當密自檢點。日用所起之",
    "X62n1197_001:0606b17": "念。與何界相應者多。與何界相應者猛。則他日安身",
    "X62n1197_001:0606b18": "立命之處。不勞問人矣。",
    "X62n1197_001:0606b19": "真為生死。發菩提心。以深信願持佛名號。十六字為",
    "X62n1197_001:0606b20": "念佛法門一大綱宗。若真為生死之心不發。一切開",
    "X62n1197_001:0606b21": "示皆為戲論。世間一切重苦。無過生死。生死不了。生",
    "X62n1197_001:0606b22": "死死生。生生死死。出一胞胎。入一胞胎。捨一皮袋。取",
    "X62n1197_001:0606b23": "一皮袋。苦已不堪。況輪迴未出難免墮落。猪胞胎。狗",
    "X62n1197_001:0606b24": "胞胎。無所不鑽。驢皮袋。馬皮袋。何所不取。此箇人身",
    "X62n1197_001:0606c01": "最為難得。最易打失。一念之差。便入惡趣。三途易入",
    "X62n1197_001:0606c02": "而難出。地獄時長而苦重。七佛以來。猶為蟻子。八萬",
    "X62n1197_001:0606c03": "劫後未脫鴿身。畜道時長已極。鬼獄時長尤倍。久經",
    "X62n1197_001:0606c04": "長劫。何了何休。萬苦交煎。無歸無救。每一言之身毛",
    "X62n1197_001:0606c05": "卓豎。時一念及。五內如焚。是故即今痛念生死。如喪",
    "X62n1197_001:0606c06": "考妣。如救頭然也。然我有生死。我求出離。而一切眾",
    "X62n1197_001:0606c07": "生。皆在生死。皆應出離。彼等與我本同一體。皆是多",
    "X62n1197_001:0606c08": "生父母。未來諸佛。若不念普度。唯求自利。則於理有",
    "X62n1197_001:0606c09": "所虧。心有未安。況大心不發。則外不能感通諸佛。內",
    "X62n1197_001:0606c10": "不能契合本性。上不能圓成佛道。下不能廣利羣生。",
    "X62n1197_001:0606c11": "無始恩愛。何以解脫。無始怨愆。何以解釋。積劫罪業。",
    "X62n1197_001:0606c12": "難以懺除。積劫善根。難以成熟隨所修行。多諸障緣。",
    "X62n1197_001:0606c13": "縱有所成。終墮偏小。故須稱性發大菩提心也。然大",
    "X62n1197_001:0606c14": "心既發。應修大行。而於一切行門之中。求其最易下",
    "X62n1197_001:0606c15": "手。最易成就。至極穩當。至極圓頓者。則莫如以深信",
    "X62n1197_001:0606c16": "願持佛名號矣。所謂深信者。釋迦如來。決無誑語。彌",
    "X62n1197_001:0606c17": "陀世尊。決無虗願。且以念佛求生之因。必感見佛往",
    "X62n1197_001:0606c18": "生之果。因不虗棄。果無浪得。往生傳載臨終瑞相。班",
    "X62n1197_001:0606c19": "班列列。豈欺我哉。如此信已。願樂自切。以彼土之樂。",
    "X62n1197_001:0606c20": "回觀娑婆之苦。厭離自深。如離廁阬。如出牢獄。以娑",
    "X62n1197_001:0606c21": "婆之苦。遙觀彼土之樂。欣樂自切。如歸故鄉。如奔寶",
    "X62n1197_001:0606c22": "所。總之如渴思飲。如飢思食。如病苦之思良藥。如嬰",
    "X62n1197_001:0606c23": "兒之思慈母。如避怨家之持刀相迫。如墮水火而急",
    "X62n1197_001:0606c24": "求救援。果能如此懇切。一切境緣。莫能引轉矣。然後",
    "X62n1197_001:0607a01": "以此信願之心。執持名號。持一聲是一九蓮種子。念",
    "X62n1197_001:0607a02": "一句是一往生正因。直須心心相續。念念無差。唯專",
    "X62n1197_001:0607a03": "唯勤。無雜無間愈久愈堅。轉持轉切。久之久之。自成",
    "X62n1197_001:0607a04": "片段。入一心不亂矣。誠然如此。若不往生者。釋迦如",
    "X62n1197_001:0607a05": "來便為誑語。彌陀世尊便為虗願。有是理乎哉。",
    "X62n1197_001:0607a06": "世之最可珍重者。莫過精神。世之最可愛惜者。莫過",
    "X62n1197_001:0607a07": "光陰。一念淨即佛果緣起。一念染即九界生因。凡動",
    "X62n1197_001:0607a08": "一念。即十界種子。可不珍重乎。是日已過。命亦隨減。",
    "X62n1197_001:0607a09": "一寸時光。即一寸命光。可不愛惜乎。苟知精神之可",
    "X62n1197_001:0607a10": "珍重。則不浪用。則念念執持佛名。光陰不虗度。則刻",
    "X62n1197_001:0607a11": "刻熏修淨業。儻置佛名而別修三乘聖行。亦是浪用",
    "X62n1197_001:0607a12": "精神。亦是千鈞之弩。為鼷鼠而發機。況造六凡生死",
    "X62n1197_001:0607a13": "之業乎。儻置淨業而別取權乘小果。亦是虗度光陰。",
    "X62n1197_001:0607a14": "亦是以如意寶珠。而貿一衣一食。況取人天有漏之",
    "X62n1197_001:0607a15": "果乎。如是珍重如是愛惜。則心專而佛易感。行勤而",
    "X62n1197_001:0607a16": "業易精。果得真生淨土。親見彌陀。時承開示。面奉慈",
    "X62n1197_001:0607a17": "音。妙悟自心。深證法界。延一念為長劫。促長劫為一",
    "X62n1197_001:0607a18": "念。念劫圓融得大自在。非自食其珍重愛惜之報乎。",
    "X62n1197_001:0607a19": "夫見道而後修道。修道而後證道。此千聖同途。千古",
    "X62n1197_001:0607a20": "不易之定論也。然見道豈易言哉。若依教乘。必大開",
    "X62n1197_001:0607a21": "圓解。若依宗門。必直透重關。然後得論修道。否則便",
    "X62n1197_001:0607a22": "為盲修瞎練。不免撞牆磕壁。墮阬落塹矣。唯淨土一",
    "X62n1197_001:0607a23": "門則不然。從是西方過十萬億佛土。有世界名曰極",
    "X62n1197_001:0607a24": "樂。其土有佛。號阿彌陀。今現在說法。但發願持名。即",
    "X62n1197_001:0607b01": "得住生。此乃佛心佛眼。親知親見之境界。非彼三乘",
    "X62n1197_001:0607b02": "賢聖所能知見也。但當深信佛言。依此而發願持名。",
    "X62n1197_001:0607b03": "即是以佛知見為知見。不必別求悟門也。餘門修道。",
    "X62n1197_001:0607b04": "必悟後依法修習。攝心成定。因定發慧。因慧斷惑。所",
    "X62n1197_001:0607b05": "發之慧有勝劣。所斷之惑有淺深。然後方可論其退",
    "X62n1197_001:0607b06": "與不退。唯此淨土門中。唯以信願之心。專持名號。持",
    "X62n1197_001:0607b07": "至一心不亂。淨業即為大成。身後決定往生。一得往",
    "X62n1197_001:0607b08": "生。便永不退轉。又餘門修道。先須懺其現業。若現業",
    "X62n1197_001:0607b09": "不懺。即能障道。則進修無路矣。修淨業者。乃帶業往",
    "X62n1197_001:0607b10": "生。不須懺業。以至心念佛一聲。能滅八十億劫生死",
    "X62n1197_001:0607b11": "重罪故。又餘門修道。須斷煩惱。若見思煩惱分毫未",
    "X62n1197_001:0607b12": "盡。則分段生死不盡。不能出離同居國土。唯修淨業。",
    "X62n1197_001:0607b13": "乃橫出三界。不斷煩惱。從此同居生彼同居。一生彼",
    "X62n1197_001:0607b14": "土。則生死根株便永斷矣。既生彼土。則常常見佛。時",
    "X62n1197_001:0607b15": "時聞法。衣食居處。出於自然水鳥樹林皆悉說法。同",
    "X62n1197_001:0607b16": "居土中橫見上三淨土。諸上善人俱會一處。圓證三",
    "X62n1197_001:0607b17": "種不退一生便補佛位。然則淨土一門。最初省求悟",
    "X62n1197_001:0607b18": "門。末後不待發慧。不須懺業。不斷煩惱。至極省要。至",
    "X62n1197_001:0607b19": "極徑捷。及其證入。至極廣大。至極究竟。學者當細心",
    "X62n1197_001:0607b20": "玩味。而詳擇之。一句佛號。不雜異緣。十念功成。頓超",
    "X62n1197_001:0607b21": "多劫。於此不信。真同木石。捨此別修。非狂即癡也。",
    "X62n1197_001:0607b22": "吾人現前一念。緣生無性。無性緣生。不生佛界。便生",
    "X62n1197_001:0607b23": "九界。若約緣生無性。則生佛平等一空。若約無性緣",
    "X62n1197_001:0607b24": "生。則十界勝劣懸殊。阿祈達王臨終。為驅蠅人以拂",
    "X62n1197_001:0607c01": "拂面。一念瞋心。遂墮為毒蛇一婦人渡河失手。其子",
    "X62n1197_001:0607c02": "墮水。因撈子故。與之俱沒。以慈心故。得生天上。夫一",
    "X62n1197_001:0607c03": "念慈瞋。天畜遂分。則此臨終之緣生一念。可不慎乎。",
    "X62n1197_001:0607c04": "苟以此心緣念彌陀。求生淨土。得不見佛往生乎。但",
    "X62n1197_001:0607c05": "此一念不可僥倖而致。必須存之以誠。操之有素。是",
    "X62n1197_001:0607c06": "故吾輩於此一句彌陀。千念萬念。以至終日終年念",
    "X62n1197_001:0607c07": "者。無非為熟此一念而已。果得一念純熟。則臨命終",
    "X62n1197_001:0607c08": "時唯此一念。更無異念。念果如是。不見彌陀。更見何",
    "X62n1197_001:0607c09": "人不生淨土。更生何處。只恐吾人自信不及耳。",
    "X62n1197_001:0607c10": "現前一念心性。本與佛同體。佛已久悟。而我猶迷佛",
    "X62n1197_001:0607c11": "雖已悟。亦無所增。我雖猶迷。亦無所減。佛雖無增。以",
    "X62n1197_001:0607c12": "順性故。受大法樂。我雖無減。以背性故。遭極重苦。佛",
    "X62n1197_001:0607c13": "於同體心性之中。雖受法樂。以同體大悲。無緣大慈。",
    "X62n1197_001:0607c14": "念念憶念於我。念念攝化於我。我於同體心性之中。",
    "X62n1197_001:0607c15": "雖遭眾苦。不知仰求於佛。不知憶念於佛。但唯逐境",
    "X62n1197_001:0607c16": "生心。循情造業。曠大劫來。五逆十惡種種重業。何所",
    "X62n1197_001:0607c17": "不造。三途八難。種種大苦。何所不受。言之可慚。思之",
    "X62n1197_001:0607c18": "可怖。設今更不念佛。依舊埋頭造種種業。依舊從頭",
    "X62n1197_001:0607c19": "受種種苦。可不愧乎。可不懼乎。今且知佛以大慈大",
    "X62n1197_001:0607c20": "悲。於念念中憶念攝化於我。則我今者。深感佛恩。故",
    "X62n1197_001:0607c21": "應念佛。一向長劫枉受眾苦。欲求脫苦。故應念佛。已",
    "X62n1197_001:0607c22": "造之業。無可如何。未來之業。可更造乎。生慚愧心故",
    "X62n1197_001:0607c23": "應念佛。同體心性。既曰本有。即今豈無。祇欠悟證耳。",
    "X62n1197_001:0607c24": "求悟心性故應念佛。以求悟心念佛。念佛必切。以慚",
    "X62n1197_001:0608a01": "愧心念佛。念佛必切。以畏苦心念佛。念佛必切。以感",
    "X62n1197_001:0608a02": "恩心念佛。念佛必切。我不念佛。佛尚念我。我今懇切",
    "X62n1197_001:0608a03": "念佛。佛必轉更念我矣。",
    "X62n1197_001:0608a04": "知小而不知大。見近而不見遠者。此眾生之常分也。",
    "X62n1197_001:0608a05": "如何彌陀佛。於諸眾生。有大恩德。眾生不知也。佛於",
    "X62n1197_001:0608a06": "無量劫前。對世自在王佛。普為惡世界苦眾生。發四",
    "X62n1197_001:0608a07": "十八種大願。依願久經長劫。修菩薩行。捨金輪王位。",
    "X62n1197_001:0608a08": "國城妻子。頭目腦髓。不知幾千萬億。此但萬行中。內",
    "X62n1197_001:0608a09": "外財布施一行也。如是忍人所不能忍。行人所不能",
    "X62n1197_001:0608a10": "行。圓修萬行。力極功純。嚴成淨土。自致成佛。分身無",
    "X62n1197_001:0608a11": "量。接引眾生。方便攝化。今生彼國。然則如為一人。眾",
    "X62n1197_001:0608a12": "多亦然。如為眾多。一人亦然。若以眾多觀之。佛則普",
    "X62n1197_001:0608a13": "為一切眾生也。若以一人觀之。佛則專為我一人也。",
    "X62n1197_001:0608a14": "稱性大願為我發也。長劫大行為我修也。四土為我",
    "X62n1197_001:0608a15": "嚴淨也。三身為我圓滿也。以致頭頭現身接引。處處",
    "X62n1197_001:0608a16": "顯示瑞應。總皆為我也。我造業時。佛則警覺我。我受",
    "X62n1197_001:0608a17": "苦時。佛則拔濟我。我歸命時。佛則攝受我。我修行時。",
    "X62n1197_001:0608a18": "佛則加被我。佛之所以種種為我者。不過欲我念佛",
    "X62n1197_001:0608a19": "也。欲我往生也。欲我永脫眾苦廣受法樂也。欲我展",
    "X62n1197_001:0608a20": "轉化度一切眾生。直至一生補佛而後已也。噫。佛之",
    "X62n1197_001:0608a21": "深恩重德。非父母所可比。雖天地不足以喻其高厚",
    "X62n1197_001:0608a22": "矣。非聞開示。安知此意。不讀佛經。安曉此理。今而後",
    "X62n1197_001:0608a23": "已知之矣。唯有竭力精修。盡報歸誠。[拚ㄙ+ㄊ]命念佛而已。",
    "X62n1197_001:0608a24": "復何言哉。",
    "X62n1197_001:0608b01": "蓮宗必讀(終)"
}