{
    "T08n0246_002:0840a03": "仁王護國般若波羅蜜多經卷下",
    "T08n0246_002:0840a05": "開府儀同三司特進試鴻臚卿肅國公",
    "T08n0246_002:0840a06": "食邑三千戶賜紫贈司空諡大鑒正號",
    "T08n0246_002:0840a07": "大廣智大興善寺三藏沙門不空奉",
    "T08n0246_002:0840a08": "詔譯",
    "T08n0246_002:0840a09": "護國品第五",
    "T08n0246_002:0840a10": "爾時，世尊告波斯匿王等諸大國王：「諦聽，諦",
    "T08n0246_002:0840a11": "聽！我為汝等說護國法。一切國土若欲亂時，",
    "T08n0246_002:0840a12": "有諸災難，賊來破壞。汝等諸王，應當受持，讀",
    "T08n0246_002:0840a13": "誦此般若波羅蜜多，嚴飾道場，置百佛像、百",
    "T08n0246_002:0840a14": "菩薩像、百師子座，請百法師解說此經。於諸",
    "T08n0246_002:0840a15": "座前燃種種燈，燒種種香，散諸雜花，廣大供",
    "T08n0246_002:0840a16": "養衣服、臥具、飲食、湯藥、房舍、床座一切供事；",
    "T08n0246_002:0840a17": "每日二時講讀此經。若王、大臣，比丘、比丘尼、",
    "T08n0246_002:0840a18": "優婆塞、優婆夷，聽受、讀誦、如法修行，災難即",
    "T08n0246_002:0840a19": "滅。「大王！諸國土中有無量鬼神，一一復有",
    "T08n0246_002:0840a20": "無量眷屬，若聞是經，護汝國土。若國欲亂，",
    "T08n0246_002:0840a21": "鬼神先亂；鬼神亂故，即萬人亂——當有賊起，百",
    "T08n0246_002:0840a22": "姓喪亡；國王、大子、王子、百官互相是非。天",
    "T08n0246_002:0840a23": "地變怪，日月眾星失時失度，大火、大水及大",
    "T08n0246_002:0840a24": "風等，是諸難起，皆應受持、講說此般若波",
    "T08n0246_002:0840a25": "羅蜜多。若於是經受持、讀誦，一切所求官位",
    "T08n0246_002:0840a26": "富饒，男女慧解行來隨意，人天果報皆得滿",
    "T08n0246_002:0840a27": "足，疾疫厄難即得除愈，杻械枷鏁撿繫其身",
    "T08n0246_002:0840a28": "皆得解脫，破四重戒、作五逆罪及毀諸戒無",
    "T08n0246_002:0840a29": "量過咎悉得消滅。",
    "T08n0246_002:0840b01": "「大王！往昔過去釋提桓因為頂生王，領四軍",
    "T08n0246_002:0840b02": "眾來上天宮欲滅帝釋。時彼天主即依過去",
    "T08n0246_002:0840b03": "諸佛教法，敷百高座，請百法師講讀般若波",
    "T08n0246_002:0840b04": "羅蜜多經。頂生即退，天眾安樂。",
    "T08n0246_002:0840b05": "「大王！昔天羅國王，有一太子名曰斑足，登王",
    "T08n0246_002:0840b06": "位時，有外道師名為善施，與王灌頂，乃令斑",
    "T08n0246_002:0840b07": "足取千王頭，以祀塚間摩訶迦羅大黑天神。",
    "T08n0246_002:0840b08": "自登王位，已得九百九十九王，唯少一王。北",
    "T08n0246_002:0840b09": "行萬里，乃得一王名曰普明。其普明王白斑",
    "T08n0246_002:0840b10": "足言：『願聽一日禮敬三寶、飯食沙門。』斑足聞",
    "T08n0246_002:0840b11": "已即便許之。其王乃依過去諸佛所說教法，",
    "T08n0246_002:0840b12": "敷百高座，請百法師，一日二時講說般若波",
    "T08n0246_002:0840b13": "羅蜜多八千億偈。時彼眾中第一法師，為普",
    "T08n0246_002:0840b14": "明王而說偈言：",
    "T08n0246_002:0840b15": "「『劫火洞然，　　大千俱壞，　　須彌巨海，",
    "T08n0246_002:0840b16": "　　磨滅無餘。　　梵釋天龍，　　諸有情等，",
    "T08n0246_002:0840b17": "　　尚皆殄滅，　　何況此身。　　生老病死，",
    "T08n0246_002:0840b18": "　　憂悲苦惱，　　怨親逼迫，　　能與願違，",
    "T08n0246_002:0840b19": "　　愛欲結使，　　自作瘡疣。　　三界無安。",
    "T08n0246_002:0840b20": "　　國有何樂？　　有為不實，　　從因緣起，",
    "T08n0246_002:0840b21": "　　盛衰電轉，　　暫有即無。　　諸界趣生，",
    "T08n0246_002:0840b22": "　　隨業緣現，　　如影如響，　　一切皆空。",
    "T08n0246_002:0840b23": "　　識由業漂，　　乘四大起，　　無明愛縛，",
    "T08n0246_002:0840b24": "　　我我所生。　　識隨業遷，　　身即無主；",
    "T08n0246_002:0840b25": "　　應知國土，　　幻化亦然。』",
    "T08n0246_002:0840b26": "「爾時法師說此偈已，時普明王聞法悟解，證",
    "T08n0246_002:0840b27": "空三昧，王諸眷屬得法眼空。其王即便詣",
    "T08n0246_002:0840b28": "天羅國，諸王眾中而作是言：『仁等！今者就",
    "T08n0246_002:0840b29": "命時到。悉應誦持過去諸佛所說般若波羅",
    "T08n0246_002:0840c01": "蜜多偈。』諸王聞已亦皆悟解，得空三昧，各各",
    "T08n0246_002:0840c02": "誦持。時斑足王問諸王言：『汝等今者皆誦何",
    "T08n0246_002:0840c03": "法？』",
    "T08n0246_002:0840c04": "「爾時普明即以上偈答斑足王，王聞是法亦",
    "T08n0246_002:0840c05": "證空定，歡喜踊躍告諸王言：『我為外道邪師",
    "T08n0246_002:0840c06": "所誤，非汝等咎；汝各還國，當請法師解說般",
    "T08n0246_002:0840c07": "若波羅蜜多。』時斑足王以國付弟，出家為道，",
    "T08n0246_002:0840c08": "得無生法忍。",
    "T08n0246_002:0840c09": "「大王！過去復有五千國王常誦此經，現生獲",
    "T08n0246_002:0840c10": "報；汝等十六諸大國王，修護國法，應當如是",
    "T08n0246_002:0840c11": "受持、讀誦、解說此經；若未來世諸國王等，為",
    "T08n0246_002:0840c12": "欲護國護自身者，亦應如是受持、讀誦、解說",
    "T08n0246_002:0840c13": "此經。」說是法時，無量人眾得不退轉，阿修",
    "T08n0246_002:0840c14": "羅等得生天上，無量無數欲、色諸天得無生",
    "T08n0246_002:0840c15": "忍。",
    "T08n0246_002:0840c16": "仁王護國般若波羅蜜多經不思議品",
    "T08n0246_002:0840c17": "第六",
    "T08n0246_002:0840c18": "爾時十六國王及諸大眾，聞佛說此般若波",
    "T08n0246_002:0840c19": "羅蜜多甚深句義，歡喜踊躍，散百萬億眾寶",
    "T08n0246_002:0840c20": "蓮花，於虛空中成寶花座；十方諸佛無量大",
    "T08n0246_002:0840c21": "眾，共坐此座，說般若波羅蜜多。是諸大眾持",
    "T08n0246_002:0840c22": "十千金蓮華，散釋迦牟尼佛上，合成花輪蓋",
    "T08n0246_002:0840c23": "諸大眾；復散八萬四千芬陀利花，於虛空中",
    "T08n0246_002:0840c24": "成白雲臺，臺中光明王佛與十方諸佛、無量",
    "T08n0246_002:0840c25": "大眾，演說般若波羅蜜多。是諸大眾，持曼陀",
    "T08n0246_002:0840c26": "羅花，散釋迦牟尼佛及諸眾會；復散曼殊沙",
    "T08n0246_002:0840c27": "花，於虛空中變作金剛寶城，城中師子奮迅",
    "T08n0246_002:0840c28": "王佛共十方諸佛、大菩薩眾，演說勝義般若",
    "T08n0246_002:0840c29": "波羅蜜多。復散無量天諸妙花，於虛空中成",
    "T08n0246_002:0841a01": "寶雲蓋，遍覆三千大千世界，是花蓋中雨恒",
    "T08n0246_002:0841a02": "河沙花，從空而下。",
    "T08n0246_002:0841a03": "時波斯匿王及諸大眾，見是事已歎未曾有，",
    "T08n0246_002:0841a04": "合掌向佛而作是言：「願過去、現在、未來諸佛，",
    "T08n0246_002:0841a05": "常說般若波羅蜜多；願諸眾生常得見聞，如",
    "T08n0246_002:0841a06": "我今日等無有異。」佛言：「大王！如汝所說。此般",
    "T08n0246_002:0841a07": "若波羅蜜多，是諸佛母、諸菩薩母，不共功德",
    "T08n0246_002:0841a08": "神通生處，諸佛同說能多利益，是故汝等常",
    "T08n0246_002:0841a09": "應受持。」",
    "T08n0246_002:0841a10": "爾時，世尊為諸大眾現不可思議神通變化——",
    "T08n0246_002:0841a11": "一花入無量花，無量花入一花；一佛土入無",
    "T08n0246_002:0841a12": "量佛土，無量佛土入一佛土；一塵剎土入無",
    "T08n0246_002:0841a13": "量塵剎土，無量塵剎土入一塵剎土；無量大",
    "T08n0246_002:0841a14": "海入一毛孔；無量須彌入芥子中；一佛身入",
    "T08n0246_002:0841a15": "無量眾生身，無量眾生身入一佛身；大復現",
    "T08n0246_002:0841a16": "小，小復現大；淨復現穢，穢復現淨；佛身不可",
    "T08n0246_002:0841a17": "思議，眾生身不可思議，乃至世界不可思議。",
    "T08n0246_002:0841a18": "當佛現此神變之時，十千女人現轉女身得",
    "T08n0246_002:0841a19": "神通三昧，無量天人得無生法忍，無量阿修",
    "T08n0246_002:0841a20": "羅等成菩薩道，恒河沙菩薩現身成佛。",
    "T08n0246_002:0841a21": "仁王護國般若波羅蜜多經奉持品",
    "T08n0246_002:0841a22": "第七",
    "T08n0246_002:0841a23": "爾時，波斯匿王覩佛神變——見千花臺上遍照",
    "T08n0246_002:0841a24": "如來，千華葉上千化身佛，千花葉中無量諸",
    "T08n0246_002:0841a25": "佛，各說般若波羅蜜多——白佛言：「世尊！如是無",
    "T08n0246_002:0841a26": "量般若波羅蜜多，不可識識、不可智知。云何",
    "T08n0246_002:0841a27": "諸善男子於此經中，明了覺解、為人演說？」佛",
    "T08n0246_002:0841a28": "言：「大王！汝今諦聽！從初習忍至金剛定，如法",
    "T08n0246_002:0841a29": "修行十三觀門，皆為法師依持建立。汝等大",
    "T08n0246_002:0841b01": "眾，應當如佛而供養之，百千萬億天妙香花",
    "T08n0246_002:0841b02": "而以奉上。",
    "T08n0246_002:0841b03": "「善男子！其法師者習種性菩薩，若比丘、比丘",
    "T08n0246_002:0841b04": "尼、優婆塞、優婆夷修十住行，見佛、法、僧發菩",
    "T08n0246_002:0841b05": "提心，於諸眾生利樂悲愍，自觀己身六界",
    "T08n0246_002:0841b06": "諸根，一切無常、苦、空、無我，了知業行生死涅",
    "T08n0246_002:0841b07": "槃，能利自他饒益安樂——聞讚佛毀佛心定不",
    "T08n0246_002:0841b08": "動，聞有佛無佛心定不退；三業無失，起六和",
    "T08n0246_002:0841b09": "敬，方便善巧調伏眾生，勤學十智神通化利，",
    "T08n0246_002:0841b10": "下品修習八萬四千波羅蜜多。「善男子！習忍",
    "T08n0246_002:0841b11": "以前經十千劫，行十善行有退有進，譬如輕",
    "T08n0246_002:0841b12": "毛隨風東西。若至忍位，入正定聚，不作五逆、",
    "T08n0246_002:0841b13": "不謗正法，知我法相悉皆空故，住解脫位。於",
    "T08n0246_002:0841b14": "一阿僧祇劫修習此忍，能起勝行。「復次，性種",
    "T08n0246_002:0841b15": "性菩薩，住無分別，修十慧觀，捨財命故，持淨",
    "T08n0246_002:0841b16": "戒故，心謙下故，利自他故，生死無亂故，無相",
    "T08n0246_002:0841b17": "甚深故，達有如幻故，不求果報故，得無礙解",
    "T08n0246_002:0841b18": "故，念念示現佛神力故，對治四倒、三不善根、",
    "T08n0246_002:0841b19": "三世惑業、十顛倒故，我人知見念念虛偽，了",
    "T08n0246_002:0841b20": "達名假、受假、法假皆不可得，無自他相，住真",
    "T08n0246_002:0841b21": "實觀。中品修習八萬四千波羅蜜多，於二阿",
    "T08n0246_002:0841b22": "僧祇劫行諸勝行，得堅忍位。",
    "T08n0246_002:0841b23": "「復次，道種性菩薩，住堅忍中觀諸法性，得無生",
    "T08n0246_002:0841b24": "滅，四無量心能破諸闇，常見諸佛廣興供養，",
    "T08n0246_002:0841b25": "常學諸佛住迴向心，所修善根皆如實際，能",
    "T08n0246_002:0841b26": "於三昧廣作佛事，現種種身行四攝法，住無",
    "T08n0246_002:0841b27": "分別化利眾生，智慧明了甚深觀察，一切行",
    "T08n0246_002:0841b28": "願普皆修習，能為法師調御有情，善觀五蘊",
    "T08n0246_002:0841b29": "三界二諦，無自他相得如實性。雖常修勝",
    "T08n0246_002:0841c01": "義而受生三界。何以故？業習果報未壞盡故，",
    "T08n0246_002:0841c02": "於人天中順道生故。上品修習八萬四千",
    "T08n0246_002:0841c03": "波羅蜜多，三阿僧祇劫修二利行，廣大饒",
    "T08n0246_002:0841c04": "益，得善調伏諸三摩地，住勝觀察，修出離行，",
    "T08n0246_002:0841c05": "能證平等聖人地故。",
    "T08n0246_002:0841c06": "「復次歡喜地菩薩摩訶薩，超愚夫地，生如來",
    "T08n0246_002:0841c07": "家，住平等忍。初無相智照勝義諦，一相平等",
    "T08n0246_002:0841c08": "非相無相，斷諸無明滅三界貪，未來無量生",
    "T08n0246_002:0841c09": "死永不生故，大悲為首起諸大願，於方便智",
    "T08n0246_002:0841c10": "念念修習無量勝行——非證非不證，一切遍學",
    "T08n0246_002:0841c11": "故；非住非不住，向一切智故；行於生死，魔不",
    "T08n0246_002:0841c12": "動故；離我我所，無怖畏故；無自他相，常化眾",
    "T08n0246_002:0841c13": "生故；自在願力，生諸淨土故。善男子！此初覺",
    "T08n0246_002:0841c14": "智，非如非智，非有非無，無有二相方便妙用，",
    "T08n0246_002:0841c15": "非倒非住，非動非靜，二利自在，如水與波非",
    "T08n0246_002:0841c16": "一非異，智起諸波羅蜜多，亦非一異。於四阿",
    "T08n0246_002:0841c17": "僧祇劫，滿足修習百萬行願，此地菩薩無三",
    "T08n0246_002:0841c18": "界業習，更不造新。由隨智力，以願生故。念念",
    "T08n0246_002:0841c19": "常行檀波羅蜜多，布施、愛語、利行、同事，廣大",
    "T08n0246_002:0841c20": "清淨，善能安住饒益眾生。",
    "T08n0246_002:0841c21": "「復次，離垢地菩薩摩訶薩，四無量心最勝寂",
    "T08n0246_002:0841c22": "滅，斷瞋等習修一切行，所謂遠離殺害、不與",
    "T08n0246_002:0841c23": "不取，心無染欲，得真實語、得和合語、得柔軟",
    "T08n0246_002:0841c24": "語、得調伏語，常行捨心、常起慈心、住正直心，",
    "T08n0246_002:0841c25": "寂靜純善，離破戒垢，行大慈觀念念現前。於",
    "T08n0246_002:0841c26": "五阿僧祇劫，具足清淨戒波羅蜜多，志意勇",
    "T08n0246_002:0841c27": "猛永離諸染。",
    "T08n0246_002:0841c28": "「復次，發光地菩薩摩訶薩，住無分別，滅無明",
    "T08n0246_002:0841c29": "闇，於無相忍而得三明，悉知三世無來無去；",
    "T08n0246_002:0842a01": "依四靜慮、四無色定，無分別智次第隨順，具",
    "T08n0246_002:0842a02": "足勝定，得五神通——現身大小隱顯自在，天眼",
    "T08n0246_002:0842a03": "清淨悉見諸趣，天耳清淨悉聞眾聲，以他心",
    "T08n0246_002:0842a04": "智知眾生心，宿住能知無量差別。於六阿僧",
    "T08n0246_002:0842a05": "祇劫，行一切忍波羅蜜多，得大總持利益安",
    "T08n0246_002:0842a06": "樂。",
    "T08n0246_002:0842a07": "「復次，焰慧地菩薩摩訶薩，修行順忍，無所攝",
    "T08n0246_002:0842a08": "受，永斷微細身邊見故，修習無邊菩提分法——",
    "T08n0246_002:0842a09": "念處、正勤、神足、根、力、覺道具足，為欲成就力、",
    "T08n0246_002:0842a10": "無所畏、不共佛法。於七阿僧祇劫，修習無量",
    "T08n0246_002:0842a11": "精進波羅蜜多，遠離懈怠，普利眾生。",
    "T08n0246_002:0842a12": "「復次，難勝地菩薩摩訶薩，以四無畏隨順真",
    "T08n0246_002:0842a13": "如，清淨平等無差別相，斷隨小乘樂求涅槃，",
    "T08n0246_002:0842a14": "集諸功德具觀諸諦——此苦聖諦，集、滅、道諦；世",
    "T08n0246_002:0842a15": "俗、勝義。觀無量諦，為利眾生，習諸技藝——文字、",
    "T08n0246_002:0842a16": "醫方、讚詠、戲笑、工巧、呪術、外道異論，吉凶占",
    "T08n0246_002:0842a17": "相一無錯謬，但於眾生不為損惱，為利益故",
    "T08n0246_002:0842a18": "咸悉開示，漸令安住無上菩提，知諸地中出",
    "T08n0246_002:0842a19": "道障道。於八阿僧祇劫，常修三昧，開發諸",
    "T08n0246_002:0842a20": "行。",
    "T08n0246_002:0842a21": "「復次，現前地菩薩摩訶薩，得上順忍，住三脫",
    "T08n0246_002:0842a22": "門，能盡三界集因集業，麤現行相，大悲增上。",
    "T08n0246_002:0842a23": "觀諸生死無明闇覆、業集識種、名色、六處、觸、",
    "T08n0246_002:0842a24": "受、愛、取、有、生老死等，皆由著我無明業果，非",
    "T08n0246_002:0842a25": "有非無，一相無相而不二故。於九阿僧祇劫，",
    "T08n0246_002:0842a26": "行百萬空、無相、無願三昧，得一切般若波羅",
    "T08n0246_002:0842a27": "蜜多無邊光照。",
    "T08n0246_002:0842a28": "「復次，遠行地菩薩摩訶薩，修無生忍，證法無",
    "T08n0246_002:0842a29": "別，斷諸業果細現行相，住於滅定，起殊勝行，",
    "T08n0246_002:0842b01": "雖常寂滅，廣化眾生——示入聲聞，常隨佛智；示",
    "T08n0246_002:0842b02": "同外道，示作魔王，隨順世間而常出世。於十",
    "T08n0246_002:0842b03": "阿僧祇劫，行百萬三昧，善巧方便廣宣法藏，",
    "T08n0246_002:0842b04": "一切莊嚴皆得圓滿。",
    "T08n0246_002:0842b05": "「復次，不動地菩薩摩訶薩，住無生忍，體無增",
    "T08n0246_002:0842b06": "減，斷諸功用，心心寂滅，無身心相猶如虛空。",
    "T08n0246_002:0842b07": "此菩薩，佛心、菩提心、涅槃心，悉皆不起，由本",
    "T08n0246_002:0842b08": "願故諸佛加持，能一念頃而起智業雙照平",
    "T08n0246_002:0842b09": "等，以十力智遍不可說大千世界，隨諸眾生",
    "T08n0246_002:0842b10": "普皆利樂。於千阿僧祇劫，滿足百萬大願，心",
    "T08n0246_002:0842b11": "心趣入一切種、一切智智。",
    "T08n0246_002:0842b12": "「復次，善慧地菩薩摩訶薩，住上無生忍，滅心",
    "T08n0246_002:0842b13": "心相，證智自在，斷無礙障，具大神通，修力、無",
    "T08n0246_002:0842b14": "畏，善能守護諸佛法藏，得無礙解、法義、詞、辯，",
    "T08n0246_002:0842b15": "演說正法無斷無盡，一剎那頃於不可說諸",
    "T08n0246_002:0842b16": "世界中，隨諸眾生所有問難，一音解釋普令",
    "T08n0246_002:0842b17": "歡喜。於萬阿僧祇劫，能現百萬恒河沙等諸",
    "T08n0246_002:0842b18": "佛神力，無盡法藏利益圓滿。",
    "T08n0246_002:0842b19": "「復次，法雲地菩薩摩訶薩，無量智慧思惟觀",
    "T08n0246_002:0842b20": "察，從發信心，經百萬阿僧祇劫，廣集無量助",
    "T08n0246_002:0842b21": "道法，增長無邊大福智，證業自在，斷神通障，",
    "T08n0246_002:0842b22": "於一念頃能遍十方百萬億阿僧祇世界微塵",
    "T08n0246_002:0842b23": "數國土，悉知一切眾生心行上中下根，為說",
    "T08n0246_002:0842b24": "三乘，普令修習波羅蜜多。入佛行處、力、無所",
    "T08n0246_002:0842b25": "畏，隨順如來寂滅轉依。「善男子！從初習忍至",
    "T08n0246_002:0842b26": "金剛定，皆名為伏一切煩惱無相信忍，照勝",
    "T08n0246_002:0842b27": "義諦，滅諸煩惱，生解脫智，漸漸伏滅。以生滅",
    "T08n0246_002:0842b28": "心得無生滅，此心若滅即無明滅；金剛定前",
    "T08n0246_002:0842b29": "所有知見，皆不名見，唯佛頓解具一切智，所",
    "T08n0246_002:0842c01": "有知見而得名見。「善男子！金剛三昧現在前",
    "T08n0246_002:0842c02": "時，而亦未能等無等等，譬如有人登大高臺，",
    "T08n0246_002:0842c03": "普觀一切無不斯了。若解脫位，一相無相，無",
    "T08n0246_002:0842c04": "生無滅，同真際、等法性，滿功德藏，住如來位。",
    "T08n0246_002:0842c05": "「善男子！如是諸菩薩摩訶薩，受持，解說，皆往",
    "T08n0246_002:0842c06": "十方諸佛剎土，利安有情，通達實相；如我今",
    "T08n0246_002:0842c07": "日等無有異。「善男子！十方法界一切如來，皆",
    "T08n0246_002:0842c08": "依此門而得成佛；若言越此得成佛者，是魔",
    "T08n0246_002:0842c09": "所說，非是佛說。是故汝等應如是知，如是見，",
    "T08n0246_002:0842c10": "如是信解。」爾時，世尊欲重宣此義，而說偈言：",
    "T08n0246_002:0842c11": "「彼伏忍菩薩，　　於佛法長養，",
    "T08n0246_002:0842c12": "　堅固三十心，　　名為不退轉。",
    "T08n0246_002:0842c13": "　初證平等性，　　而生諸佛家，",
    "T08n0246_002:0842c14": "　由初得覺悟，　　名為歡喜地。",
    "T08n0246_002:0842c15": "　遠離於染污，　　瞋等種種垢，",
    "T08n0246_002:0842c16": "　具戒德清淨，　　名為離垢地。",
    "T08n0246_002:0842c17": "　滅壞無明闇，　　而得諸禪定，",
    "T08n0246_002:0842c18": "　照曜由慧光，　　名為發光地。",
    "T08n0246_002:0842c19": "　清淨菩提分，　　遠離身邊見，",
    "T08n0246_002:0842c20": "　智慧焰熾然，　　名為焰慧地。",
    "T08n0246_002:0842c21": "　如實知諸諦，　　世間諸伎藝，",
    "T08n0246_002:0842c22": "　種種利群生，　　名為難勝地。",
    "T08n0246_002:0842c23": "　觀察緣生法，　　無明至老死，",
    "T08n0246_002:0842c24": "　能證彼甚深，　　名為現前地。",
    "T08n0246_002:0842c25": "　方便三摩地，　　示現無量身，",
    "T08n0246_002:0842c26": "　善巧應群生，　　名為遠行地。",
    "T08n0246_002:0842c27": "　住於無相海，　　一切佛加持，",
    "T08n0246_002:0842c28": "　自在破魔軍，　　名為不動地。",
    "T08n0246_002:0842c29": "　得四無礙解，　　一音演一切，",
    "T08n0246_002:0843a01": "　聞者悉歡喜，　　名為善慧地。",
    "T08n0246_002:0843a02": "　智慧如密雲，　　遍滿於法界，",
    "T08n0246_002:0843a03": "　普灑甘露法，　　名為法雲地。",
    "T08n0246_002:0843a04": "　滿足無漏界，　　常淨解脫身，",
    "T08n0246_002:0843a05": "　寂滅不思議，　　名為一切智。」",
    "T08n0246_002:0843a06": "佛告波斯匿王：「我滅度後，法欲滅時，一切有",
    "T08n0246_002:0843a07": "情造惡業故，令諸國土種種災起。諸國王等，",
    "T08n0246_002:0843a08": "為護自身、太子、王子、后妃、眷屬、百官、百姓、一切",
    "T08n0246_002:0843a09": "國土，即當受持此般若波羅蜜多，皆得安樂。",
    "T08n0246_002:0843a10": "我以是經付囑國王，不付比丘、比丘尼、優婆",
    "T08n0246_002:0843a11": "塞、優婆夷。所以者何？無王威力，不能建立，是",
    "T08n0246_002:0843a12": "故汝等常當受持、讀誦、解說。「大王！吾今所化",
    "T08n0246_002:0843a13": "大千世界，百億須彌，百億日月，一一須彌有",
    "T08n0246_002:0843a14": "四天下。此贍部洲，十六大國、五百中國、十萬",
    "T08n0246_002:0843a15": "小國，是諸國中若七難起，一切國王為除難",
    "T08n0246_002:0843a16": "故，受持、解說此般若波羅蜜多，七難即滅，國",
    "T08n0246_002:0843a17": "土安樂。」",
    "T08n0246_002:0843a18": "波斯匿王言：「云何七難？」佛言：「一者，日月失度。",
    "T08n0246_002:0843a19": "日色改變——白色、赤色、黃色、黑色，或二三四五",
    "T08n0246_002:0843a20": "日並照；月色改變——赤色、黃色；日月薄蝕，或有",
    "T08n0246_002:0843a21": "重輪——一二三四五重輪現。二者，星辰失度。彗",
    "T08n0246_002:0843a22": "星、木星、火星、金星、水星、土等諸星，各各為變，或",
    "T08n0246_002:0843a23": "時晝出。三者，龍火、鬼火、人火、樹火，大火四起",
    "T08n0246_002:0843a24": "焚燒萬物。四者，時節改變，寒暑不恒。冬雨雷",
    "T08n0246_002:0843a25": "電，夏霜氷雪，雨土石山及以砂礫，非時降雹，",
    "T08n0246_002:0843a26": "雨赤黑水，江河汎漲，流石浮山。五者，暴風數",
    "T08n0246_002:0843a27": "起，昏蔽日月，發屋拔樹，飛沙走石。六者，天地",
    "T08n0246_002:0843a28": "亢陽，陂池竭涸，草木枯死，百穀不成。七者，四",
    "T08n0246_002:0843a29": "方賊來侵國內外，兵戈競起百姓喪亡。「大王！",
    "T08n0246_002:0843b01": "我今略說如是諸難。其有日晝不現、月夜不",
    "T08n0246_002:0843b02": "現；天種種災，無雲雨雪；地種種災，崩裂震動，",
    "T08n0246_002:0843b03": "或復血流；鬼神出現，鳥獸怪異。如是災難無",
    "T08n0246_002:0843b04": "量無邊，一一災起，皆須受持、讀誦、解說此般",
    "T08n0246_002:0843b05": "若波羅蜜多。」",
    "T08n0246_002:0843b06": "爾時，十六國王聞佛所說，皆悉驚怖。波斯匿",
    "T08n0246_002:0843b07": "王白佛言：「世尊！何故天地有是災難？」佛言：「大",
    "T08n0246_002:0843b08": "王！由贍部洲大小國邑一切人民，不孝父母，",
    "T08n0246_002:0843b09": "不敬師長；沙門、婆羅門、國王、大臣不行正法，",
    "T08n0246_002:0843b10": "由此諸惡有是難興。「大王！般若波羅蜜多，能",
    "T08n0246_002:0843b11": "出生一切諸佛法、一切菩薩解脫法、一切國",
    "T08n0246_002:0843b12": "王無上法、一切有情出離法，如摩尼寶體具",
    "T08n0246_002:0843b13": "眾德，能鎮毒龍諸惡鬼神，能遂人心所求滿",
    "T08n0246_002:0843b14": "足，能應輪王名如意珠，能令難陀、跋難陀等",
    "T08n0246_002:0843b15": "諸大龍王降霔甘雨潤澤草木，若於闇夜置",
    "T08n0246_002:0843b16": "高幢上，光照天地明如日出。此般若波羅蜜",
    "T08n0246_002:0843b17": "多亦復如是，汝等諸王應作寶幢及以幡蓋，",
    "T08n0246_002:0843b18": "燒香散花廣大供養，寶函盛經置於寶案，若",
    "T08n0246_002:0843b19": "欲行時常導其前，所在住處作七寶帳，眾寶",
    "T08n0246_002:0843b20": "為座置經於上，種種供養如事父母；亦如諸",
    "T08n0246_002:0843b21": "天奉事帝釋。「大王！我見諸國一切人王，皆由",
    "T08n0246_002:0843b22": "過去侍五百佛恭敬供養，得為帝王；一切聖",
    "T08n0246_002:0843b23": "人得道果者，來生其國，作大利益。若王福盡、",
    "T08n0246_002:0843b24": "無道之時，聖人捨去，災難競起。「大王！若未來",
    "T08n0246_002:0843b25": "世，有諸國王建立正法、護三寶者，我令五方",
    "T08n0246_002:0843b26": "菩薩摩訶薩眾往護其國。",
    "T08n0246_002:0843b27": "「東方金剛手菩薩摩訶薩，手持金剛杵，放青",
    "T08n0246_002:0843b28": "色光，與四俱胝菩薩往護其國。",
    "T08n0246_002:0843b29": "「南方金剛寶菩薩摩訶薩，手持金剛摩尼，放",
    "T08n0246_002:0843c01": "日色光，與四俱胝菩薩往護其國。",
    "T08n0246_002:0843c02": "「西方金剛利菩薩摩訶薩，手持金剛劍，放金",
    "T08n0246_002:0843c03": "色光，與四俱胝菩薩往護其國。",
    "T08n0246_002:0843c04": "「北方金剛藥叉菩薩摩訶薩，手持金剛鈴，放",
    "T08n0246_002:0843c05": "瑠璃色光，與四俱胝藥叉往護其國。",
    "T08n0246_002:0843c06": "「中方金剛波羅蜜多菩薩摩訶薩，手持金剛",
    "T08n0246_002:0843c07": "輪，放五色光，與四俱胝菩薩往護其國。「是五",
    "T08n0246_002:0843c08": "菩薩摩訶薩，各與如是無量大眾，於汝國中",
    "T08n0246_002:0843c09": "作大利益；當立形像而供養之。」爾時，金剛手",
    "T08n0246_002:0843c10": "菩薩摩訶薩等，即從座起頂禮佛足，却住一",
    "T08n0246_002:0843c11": "面而白佛言：「世尊！我等本願，承佛神力，十",
    "T08n0246_002:0843c12": "方世界一切國土，若有此經受持、讀誦、解說之",
    "T08n0246_002:0843c13": "處，我當各與如是眷屬，於一念頃即至其",
    "T08n0246_002:0843c14": "所，守護正法、建立正法，令其國界無諸災難，",
    "T08n0246_002:0843c15": "刀兵疾疫一切皆除。「世尊！我有陀羅尼，能加",
    "T08n0246_002:0843c16": "持擁護，是一切佛本所修行速疾之門。若人",
    "T08n0246_002:0843c17": "得聞一經於耳，所有罪障悉皆消滅，況復誦",
    "T08n0246_002:0843c18": "習而令通利，以法威力，當令國界永無眾難。」",
    "T08n0246_002:0843c19": "即於佛前，異口同音說陀羅尼曰：",
    "T08n0246_002:0843c20": "「娜謨囉怛娜(二合)怛囉(二合)夜野(一)　娜莫(引)阿哩夜(二合)",
    "T08n0246_002:0843c21": "吠(無蓋反)[口*路]者娜(引)野(二)　怛他(引)[薩/子]多(引)夜囉訶",
    "T08n0246_002:0843c22": "(二合)諦(三)　三藐三沒馱(引)野(四)　娜莫阿(引)哩野(二合)(五)　三",
    "T08n0246_002:0843c23": "滿多跋捺囉(二合、引)野(六)　冐地薩怛嚩(二合、引)野(七)　摩",
    "T08n0246_002:0843c24": "訶薩怛嚩(二合、引)野(八)　摩賀迦(引)嚕抳迦(引)野(九)　怛",
    "T08n0246_002:0843c25": "儞野(二合)他(引)(十)　枳穰(二合)娜鉢囉(二合)儞(引)閉(十一)　惡乞叉",
    "T08n0246_002:0843c26": "(二合)野句勢(十二)　鉢囉(二合)底婆(引)娜嚩底(十三)　薩嚩沒馱",
    "T08n0246_002:0843c27": "(引)嚩路枳諦(十四)　瑜誐跛哩儞澁跛(二合)寧(十五)　儼避",
    "T08n0246_002:0843c28": "(引)囉努囉嚩誐(引)係(十六)　底哩野(三合)特嚩(二合)(十七)　跛哩",
    "T08n0246_002:0843c29": "儞澁跛(二合)寧(十八)　冒地質多散惹娜儞(十九)　薩嚩(引)毘",
    "T08n0246_002:0844a01": "曬迦毘(引)色訖諦(二合)(二十)　達磨娑(引)誐囉三步諦",
    "T08n0246_002:0844a02": "(二十一)　阿慕伽室囉(二合)嚩儜(二十二)　摩賀三滿多跋",
    "T08n0246_002:0844a03": "捺囉(二合)步彌(二十三)　涅(奴逸反)哩野(二合)諦(二十四)　尾野(二合)",
    "T08n0246_002:0844a04": "羯囉(二合)拏(二十五)　跛哩鉢囉(二合)跛儞(二十六)　薩嚩悉馱",
    "T08n0246_002:0844a05": "(二十七)　娜麼塞訖哩(三合)諦(二十八)　薩嚩[曰/月]地薩怛",
    "T08n0246_002:0844a06": "嚩(二合)(二十九)　散惹娜儞(三十)　婆誐嚩底(丁以反)(上同)(三十一)　沒",
    "T08n0246_002:0844a07": "馱(引)麼諦(三十二)　阿囉儞迦囉嬭(三十三)　阿囉拏迦囉",
    "T08n0246_002:0844a08": "嬭(三十四)　摩賀鉢囉(二合)枳穰(二合)(三十五)　播囉弭諦娑",
    "T08n0246_002:0844a09": "嚩(二合)賀(三十六)」",
    "T08n0246_002:0844a10": "爾時，世尊聞是說已，讚金剛手等諸菩薩言：",
    "T08n0246_002:0844a11": "「善哉，善哉！若有誦持此陀羅尼者，我及十方",
    "T08n0246_002:0844a12": "諸佛悉常加護，諸惡神鬼敬之如佛，不久",
    "T08n0246_002:0844a13": "當得阿耨多羅三藐三菩提。",
    "T08n0246_002:0844a14": "「大王！吾以此經付囑汝等：毘舍離國、憍薩羅",
    "T08n0246_002:0844a15": "國、室羅筏國、摩伽陀國、波羅痆斯國、迦毘羅",
    "T08n0246_002:0844a16": "國、拘尸那國、憍睒彌國、般遮羅國、波吒羅國、",
    "T08n0246_002:0844a17": "末土羅國、烏尸尼國、奔吒跋多國、提婆跋多",
    "T08n0246_002:0844a18": "國、迦尸國瞻波國，如是一切諸國王等，皆應",
    "T08n0246_002:0844a19": "受持般若波羅蜜多。」",
    "T08n0246_002:0844a20": "時諸大眾、阿修羅等，聞佛所說諸災難事，身",
    "T08n0246_002:0844a21": "毛皆竪，高聲唱言：「願我未來不生彼國。」時十",
    "T08n0246_002:0844a22": "六王，即捨王位修出家道，具八勝處、十一切",
    "T08n0246_002:0844a23": "處，得伏忍、信忍、無生法忍。",
    "T08n0246_002:0844a24": "爾時，一切天人大眾、阿修羅等，散曼陀羅花、",
    "T08n0246_002:0844a25": "曼殊沙花、婆師迦花、蘇曼那花，以供養佛，隨",
    "T08n0246_002:0844a26": "其種性得三脫門——生空、法空、菩提分法。無量",
    "T08n0246_002:0844a27": "無數菩薩摩訶薩，散拘勿頭花、波頭摩花而",
    "T08n0246_002:0844a28": "供養佛，無量三昧悉皆現前，得住順忍、無生",
    "T08n0246_002:0844a29": "法忍。無量無數菩薩摩訶薩，得恒河沙諸三",
    "T08n0246_002:0844b01": "昧門，真俗平等，具無礙解，常起大悲，於百",
    "T08n0246_002:0844b02": "萬億阿僧祇佛剎微塵數世界，廣利眾生，現",
    "T08n0246_002:0844b03": "身成佛。",
    "T08n0246_002:0844b04": "仁王護國般若波羅蜜多經囑累品",
    "T08n0246_002:0844b05": "第八",
    "T08n0246_002:0844b06": "佛告波斯匿王：「今誡汝等！吾滅度後，正法欲",
    "T08n0246_002:0844b07": "滅，後五十年、後五百年、後五千年，無佛、法、僧。",
    "T08n0246_002:0844b08": "此經、三寶，付諸國王建立守護，令我四部諸",
    "T08n0246_002:0844b09": "弟子等，受持、讀誦，解其義理，廣為眾生宣說",
    "T08n0246_002:0844b10": "法要，令其修習出離生死。",
    "T08n0246_002:0844b11": "「大王！後五濁世，一切國王、王子、大臣，自恃高",
    "T08n0246_002:0844b12": "貴，破滅吾教，明作制法，制我弟子比丘、比丘",
    "T08n0246_002:0844b13": "尼，不聽出家、修行正道，亦復不聽造佛塔像；",
    "T08n0246_002:0844b14": "白衣高座、比丘地立、與兵奴法等無有異。當",
    "T08n0246_002:0844b15": "知爾時，法滅不久。",
    "T08n0246_002:0844b16": "「大王！破國因緣，皆汝自作。恃己威力，制四部",
    "T08n0246_002:0844b17": "眾，不聽修福，諸惡比丘受別請法，知識比丘",
    "T08n0246_002:0844b18": "共為一心，互相親善齋會求福；是外道法，都",
    "T08n0246_002:0844b19": "非我教。百姓疾疫，無量苦難。當知爾時國土",
    "T08n0246_002:0844b20": "破滅。「大王！法末世時，國王，大臣，四部弟子，各",
    "T08n0246_002:0844b21": "作非法，橫與佛教作諸過咎，非法非律繫縛",
    "T08n0246_002:0844b22": "比丘，如彼獄囚。當知爾時，法滅不久。",
    "T08n0246_002:0844b23": "「大王！我滅度後，四部弟子，一切國王、王子、百",
    "T08n0246_002:0844b24": "官，乃是任持護三寶者，而自破滅，如師子身",
    "T08n0246_002:0844b25": "中虫，自食師子肉，非外道也。壞我法者得大",
    "T08n0246_002:0844b26": "過咎——正法衰薄，民無正行，諸惡漸增，其壽日",
    "T08n0246_002:0844b27": "減，無復孝子，六親不和，天龍不祐，惡鬼惡龍",
    "T08n0246_002:0844b28": "日來侵害，災怪相繼為禍縱橫，當墮地獄、傍",
    "T08n0246_002:0844b29": "生、餓鬼，若得為人，貧窮下賤諸根不具——如影",
    "T08n0246_002:0844c01": "隨形、如響應聲，如人夜書，火滅字存，毀法果",
    "T08n0246_002:0844c02": "報亦復如是。「大王！未來世中，一切國王、王子、大",
    "T08n0246_002:0844c03": "臣，與我弟子橫立記籍，設官典主大小僧統，",
    "T08n0246_002:0844c04": "非理役使。當知爾時，佛法不久。",
    "T08n0246_002:0844c05": "「大王！未來世中，一切國王、四部弟子，當依十",
    "T08n0246_002:0844c06": "方一切諸佛常所行道，建立流通。而惡比丘",
    "T08n0246_002:0844c07": "為求名利，不依我法，於國王前自說過患，作",
    "T08n0246_002:0844c08": "破法緣。其王不別，信受此語，橫立制法，不依",
    "T08n0246_002:0844c09": "佛戒。當知爾時，法滅不久。",
    "T08n0246_002:0844c10": "「大王！未來世中，國王、大臣、四部弟子，自作破",
    "T08n0246_002:0844c11": "法、破國因緣，身自受之，非佛法咎。天龍捨去，",
    "T08n0246_002:0844c12": "五濁轉增，若具說者窮劫不盡。」",
    "T08n0246_002:0844c13": "爾時，十六大國王聞說未來如是諸誡，悲啼",
    "T08n0246_002:0844c14": "號泣，聲動三千，天地昏闇，光明不現。時諸王",
    "T08n0246_002:0844c15": "等，各各至心受持佛語，不制四部出家學道，",
    "T08n0246_002:0844c16": "當如佛教。",
    "T08n0246_002:0844c17": "爾時，恒河沙等無量大眾皆共歎言：「當爾之",
    "T08n0246_002:0844c18": "時，世間空虛是無佛世。」",
    "T08n0246_002:0844c19": "爾時，波斯匿王白佛言：「世尊！當何名此經？我",
    "T08n0246_002:0844c20": "等云何奉持？」佛告大王：「此經名為『仁王護國",
    "T08n0246_002:0844c21": "般若波羅蜜多』，亦得名為『甘露法藥』，若有服",
    "T08n0246_002:0844c22": "行能愈諸疾。「大王！般若波羅蜜多所有功德，",
    "T08n0246_002:0844c23": "猶如虛空不可測量，若有受持、讀誦之者，所",
    "T08n0246_002:0844c24": "獲功德，能護仁王及諸眾生，猶如垣牆，亦如",
    "T08n0246_002:0844c25": "城壁，是故汝等應當受持。」",
    "T08n0246_002:0844c26": "佛說是經已，彌勒、師子吼等無量菩薩摩訶",
    "T08n0246_002:0844c27": "薩，舍利弗、須菩提等無量聲聞，欲界、色界無",
    "T08n0246_002:0844c28": "量天人，比丘、比丘尼、優婆塞、優婆夷，阿脩",
    "T08n0246_002:0844c29": "羅等，一切大眾，聞佛所說，皆大歡喜，信受奉",
    "T08n0246_002:0845a01": "行。",
    "T08n0246_002:0845a02": "仁王護國般若波羅蜜多經卷下"
}