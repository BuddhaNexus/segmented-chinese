{
    "T30n1566_010:0099a02": "般若燈論釋卷第十",
    "T30n1566_010:0099a04": "偈本龍樹菩薩 釋論分別明菩薩",
    "T30n1566_010:0099a05": "大唐中印度三藏波羅頗蜜多羅譯",
    "T30n1566_010:0099a06": "觀業品第十七",
    "T30n1566_010:0099a07": "[0099a07] 釋曰。今此品者。亦為遮空所對治。令解業果",
    "T30n1566_010:0099a08": "無自體義故說。",
    "T30n1566_010:0099a09": "[0099a09] 阿毘曇人言。彼於前品中說諸行流轉。眾生",
    "T30n1566_010:0099a10": "及人等亦皆流轉者不然。而彼驗中立義言。",
    "T30n1566_010:0099a11": "諸行若常若無常者。是斷常過故。有流轉者",
    "T30n1566_010:0099a12": "不然。而說諸行畢竟無有流轉。彼先作此說",
    "T30n1566_010:0099a13": "故。我今此中說常無常。無如是過。而有諸行",
    "T30n1566_010:0099a14": "流轉。作是說者。欲令物解。第一義中定有如",
    "T30n1566_010:0099a15": "是內諸入諸行生死與業果合故。此若無者。",
    "T30n1566_010:0099a16": "不見諸行與業果有合。譬如石女兒。今有諸",
    "T30n1566_010:0099a17": "行與業果合故。而有生死。是故我今觀察業",
    "T30n1566_010:0099a18": "果。其義如阿毘曇中廣說。故彼偈言。自護身",
    "T30n1566_010:0099a19": "口思。及彼攝他者。慈法為種子。能得現未果。",
    "T30n1566_010:0099a20": "所言思者。謂能自調伏遠離非法。與此心相",
    "T30n1566_010:0099a21": "應思故名為思攝他者。謂布施愛語救護怖",
    "T30n1566_010:0099a22": "畏者。以如是等能攝他故。名為攝他。慈者謂",
    "T30n1566_010:0099a23": "心心即名法。亦是種子。種子者亦名因。為誰",
    "T30n1566_010:0099a24": "因耶。謂果之因。是何等果。謂是現在未來之",
    "T30n1566_010:0099a25": "果。云何名心為種子耶。謂能起身口業故。名",
    "T30n1566_010:0099a26": "為種子。云何名非法。違法故名為非法。非法",
    "T30n1566_010:0099a27": "者謂惡及不善等。云何名無記。謂違法非法",
    "T30n1566_010:0099a28": "名為無記。無記者有四種業。一者報生。二者",
    "T30n1566_010:0099a29": "威儀。三者工巧。四者變化。又無記者。不記善",
    "T30n1566_010:0099b01": "不善故。名為無記。又無記者。不起善不善果。",
    "T30n1566_010:0099b02": "亦名無記。有如是等差別。俱舍論中亦有二",
    "T30n1566_010:0099b03": "種。其義云何。故論偈曰。",
    "T30n1566_010:0099b04": " 大仙所說業  思及思所起",
    "T30n1566_010:0099b05": " 於是二業中  無量差別說",
    "T30n1566_010:0099b06": "[0099b06] 釋曰。云何名大仙。聲聞辟支佛諸菩薩等亦",
    "T30n1566_010:0099b07": "名為仙。佛於其中最尊上故。名為大仙。已到",
    "T30n1566_010:0099b08": "一切諸波羅蜜功德善根彼岸故。名為大仙。",
    "T30n1566_010:0099b09": "復次前偈列名。今當別釋。其義云何。故論",
    "T30n1566_010:0099b10": "偈言。",
    "T30n1566_010:0099b11": " 如前所說思  但名為意業",
    "T30n1566_010:0099b12": " 從思所起者  即是身口業",
    "T30n1566_010:0099b13": "[0099b13] 釋曰。云何說思但是意業。謂思與意相應名",
    "T30n1566_010:0099b14": "為意業。復次此思於意門中得究竟故。名為",
    "T30n1566_010:0099b15": "意業。非身口業。云何名從思所起。謂知已知",
    "T30n1566_010:0099b16": "已作作者名思所起業。此業有二種。謂身及",
    "T30n1566_010:0099b17": "口。若於身門究竟。口門究竟者。名身業口業。",
    "T30n1566_010:0099b18": "說二業已。次說無量種差別。云何名無量種",
    "T30n1566_010:0099b19": "差別耶。故論偈言。",
    "T30n1566_010:0099b20": " 身業及口業  作與無作四",
    "T30n1566_010:0099b21": " 語起遠離等  皆有善不善",
    "T30n1566_010:0099b22": "[0099b22] 釋曰。語起者。謂以文字了了出言。名為語起。",
    "T30n1566_010:0099b23": "云何名遠離。謂運動身手等。運動者。謂起念",
    "T30n1566_010:0099b24": "言。我當作此善業。從初受善業思。後受善業",
    "T30n1566_010:0099b25": "思。所起之人。若作善業。若不作業。遠離無作",
    "T30n1566_010:0099b26": "色體恒生。不遠離者。亦如是念言。我當作此",
    "T30n1566_010:0099b27": "不善業。若身若口若意從初不善業剎那所",
    "T30n1566_010:0099b28": "起之人。若作惡業。若不作從不善因。名不遠",
    "T30n1566_010:0099b29": "離。無作色體恒生。云何名作無作色。以身口",
    "T30n1566_010:0099c01": "色令他解者名為作色。不以身口色令他解",
    "T30n1566_010:0099c02": "者名無作色。故論偈言。",
    "T30n1566_010:0099c03": " 受用自體福  罪生亦如是",
    "T30n1566_010:0099c04": " 及思為七業  能了諸業相",
    "T30n1566_010:0099c05": "[0099c05] 釋曰。云何名受用自體。謂檀越所捨房舍園",
    "T30n1566_010:0099c06": "林衣服飲食臥具湯藥資身具等。云何名福。",
    "T30n1566_010:0099c07": "謂撈漉義。見諸眾生沒溺煩惱河中。起大悲",
    "T30n1566_010:0099c08": "心。漉出眾生。置涅槃岸故名為福。非福者。謂",
    "T30n1566_010:0099c09": "作種種不善之事。能令眾生入諸惡道。云何",
    "T30n1566_010:0099c10": "亦是受用自體。謂違背福故。名為非福。解福",
    "T30n1566_010:0099c11": "非福已。次解思義。以何法故。名之為思。謂",
    "T30n1566_010:0099c12": "功德與過惡。及非功德與過惡。起心所作意",
    "T30n1566_010:0099c13": "業者名思。彼論如是以七種業說為業相。乃",
    "T30n1566_010:0099c14": "至坐禪誦經聽聞記念等。亦名為業。皆攝在",
    "T30n1566_010:0099c15": "七種中故。而不別說。有此業故。見業與果合。",
    "T30n1566_010:0099c16": "與果合者。謂於五趣中有五陰起相。是故品",
    "T30n1566_010:0099c17": "初說業與果合為出因者。第一義中有生死",
    "T30n1566_010:0099c18": "義得成。以有縛有解故。有生死體。論者言。今",
    "T30n1566_010:0099c19": "此業者。為一起已乃至受果已來恒住耶。為",
    "T30n1566_010:0099c20": "一剎那起已即滅耶。是皆不然。其過如論偈",
    "T30n1566_010:0099c21": "說。",
    "T30n1566_010:0099c22": " 若住至受果  此業即為常",
    "T30n1566_010:0099c23": " 業若滅去者  滅已誰生果",
    "T30n1566_010:0099c24": "[0099c24] 釋曰。若業自體起已無間不壞。後方有壞者",
    "T30n1566_010:0099c25": "不然。墮常過故。阿毘曇人言。如芭蕉竹葦等。",
    "T30n1566_010:0099c26": "於後與果已即壞。是故無過。論者言。竹葦等",
    "T30n1566_010:0099c27": "一一剎那隨壞不住。後時相似相續斷者。於",
    "T30n1566_010:0099c28": "世諦中說壞耳。若第一義中說業如竹葦等",
    "T30n1566_010:0099c29": "相續至受果者不然。若言有業法自體先後",
    "T30n1566_010:0100a01": "俱不壞者。難令物解汝非無過。阿毘曇人言。",
    "T30n1566_010:0100a02": "初未得壞因故不壞。後時得壞因來方壞。有",
    "T30n1566_010:0100a03": "何過耶。論者言。此義不然。汝立有壞因者。而",
    "T30n1566_010:0100a04": "彼物不是壞因。與此物異故。是因故。譬如餘",
    "T30n1566_010:0100a05": "物。如阿含中說。身及諸根等一剎那起已不",
    "T30n1566_010:0100a06": "住。汝義與經相違。若汝欲避此過。而受起已",
    "T30n1566_010:0100a07": "無間即壞者。是亦有過。業若滅者。即無自",
    "T30n1566_010:0100a08": "體。若汝意謂。業正滅時能與果者。而此滅時",
    "T30n1566_010:0100a09": "名半滅。半未滅能與果者不然。同前所答過。",
    "T30n1566_010:0100a10": "若汝言不可說滅已與果不滅與果者。此名",
    "T30n1566_010:0100a11": "不可說業。若不可說業於第一義中能與果",
    "T30n1566_010:0100a12": "者不然。不可說故。譬如欲生時。汝所見者不",
    "T30n1566_010:0100a13": "能堅固。出因不成。亦違汝義。",
    "T30n1566_010:0100a14": "[0100a14] 阿毘曇人言。有相續故。我義無違。云何知耶。",
    "T30n1566_010:0100a15": "故論偈言。",
    "T30n1566_010:0100a16": " 如芽等相續  而從種子生",
    "T30n1566_010:0100a17": " 由是而生果  離種無相續",
    "T30n1566_010:0100a18": "[0100a18] 釋曰。此謂從芽生莖。乃至枝葉花果等各有",
    "T30n1566_010:0100a19": "其相。種子雖滅由起相續展轉至果。若離種",
    "T30n1566_010:0100a20": "子芽等相續則無流轉。以是故其義云何。故",
    "T30n1566_010:0100a21": "論偈言。",
    "T30n1566_010:0100a22": " 種子有相續  從相續有果",
    "T30n1566_010:0100a23": " 先種而後果  不斷亦不常",
    "T30n1566_010:0100a24": "[0100a24] 釋曰。云何不斷。謂有種子相續住故。云何不",
    "T30n1566_010:0100a25": "常。謂芽起已種子壞故。內法亦爾。如論偈",
    "T30n1566_010:0100a26": "說。",
    "T30n1566_010:0100a27": " 如是從初心  心法相續起",
    "T30n1566_010:0100a28": " 從是而起果  離心無相續",
    "T30n1566_010:0100a29": "[0100a29] 釋曰。此謂慈心不慈心名為業。此心雖滅而",
    "T30n1566_010:0100b01": "相續起。此相續果起者。謂愛非愛有受想",
    "T30n1566_010:0100b02": "故。若離心者果則不起。今當說相續法。其",
    "T30n1566_010:0100b03": "義云何。故論偈言。",
    "T30n1566_010:0100b04": " 從心有相續  從相續有果",
    "T30n1566_010:0100b05": " 故業在果先  不斷亦不常",
    "T30n1566_010:0100b06": "[0100b06] 釋曰。云何不斷。謂相續能起果故。云何不常。",
    "T30n1566_010:0100b07": "不至第二剎那住故。此中作驗。第一義中有",
    "T30n1566_010:0100b08": "如是業果與眾生名字諸行合諸有欲得勝果",
    "T30n1566_010:0100b09": "眾生。如來為說得果方便故。此若無如來不",
    "T30n1566_010:0100b10": "說得樂果方便。譬如虛空花鬘。今說有方便",
    "T30n1566_010:0100b11": "者。其義云何。故論偈言。",
    "T30n1566_010:0100b12": " 求法方便者  謂十白業道",
    "T30n1566_010:0100b13": " 勝欲樂五種  現未二世得",
    "T30n1566_010:0100b14": "[0100b14] 釋曰。法者謂果法。方便者謂得果法。因因者",
    "T30n1566_010:0100b15": "謂白業。果者謂現在未來得五欲樂。得何等",
    "T30n1566_010:0100b16": "果。謂得報果依果。白謂善淨。能成就福德因",
    "T30n1566_010:0100b17": "緣者。從是十白業道生。十者謂不殺不盜。不",
    "T30n1566_010:0100b18": "邪行。不妄語。不兩舌。不惡口。不無益語。不",
    "T30n1566_010:0100b19": "嫉。不恚。不邪見等。名十白業。亦名十善業",
    "T30n1566_010:0100b20": "道。皆從身口意生。云何名勝果。謂於人天趣",
    "T30n1566_010:0100b21": "中得最勝人天。其義云何。故論偈言。",
    "T30n1566_010:0100b22": " 人能降伏心  利益於眾生",
    "T30n1566_010:0100b23": " 是名為慈善  得二世果報",
    "T30n1566_010:0100b24": "[0100b24] 釋曰。以是故佛說有此得果方便。如所說者",
    "T30n1566_010:0100b25": "其義得成。論者言。汝說業果有相續故。而以",
    "T30n1566_010:0100b26": "種子為喻者。則有大過。如論偈說。",
    "T30n1566_010:0100b27": " 作此分別者  得大及多過",
    "T30n1566_010:0100b28": " 是如汝所說  於義則不然",
    "T30n1566_010:0100b29": "[0100b29] 釋曰。云何不然。此謂如汝向分別有種子相",
    "T30n1566_010:0100c01": "續相似法體者不然。何以故。種子有形有色",
    "T30n1566_010:0100c02": "有對。是可見法得有相續。今思惟是事尚不",
    "T30n1566_010:0100c03": "可得。何況心之與業無形無色無對不可見。",
    "T30n1566_010:0100c04": "剎那剎那生滅不住。欲與為驗者。是驗不成。",
    "T30n1566_010:0100c05": "又從種至芽者。為滅已相續至芽。為不滅相",
    "T30n1566_010:0100c06": "續至芽。若滅已至芽者。芽則無因。若不滅而",
    "T30n1566_010:0100c07": "至芽者。應從初種子常生於芽。若爾者。一種",
    "T30n1566_010:0100c08": "子中則生一切眾芽。是事不然。有大過故。正",
    "T30n1566_010:0100c09": "量部人謂阿毘曇人言。如汝所說。有人相續",
    "T30n1566_010:0100c10": "能起天等相續業者。是義不然。何以故。種性",
    "T30n1566_010:0100c11": "別故。譬如荏婆子不生菴羅果等。若善心次",
    "T30n1566_010:0100c12": "第能起善不善無記心。無記心次第能起善",
    "T30n1566_010:0100c13": "不善心。不善心次第能起善無記心者。義皆",
    "T30n1566_010:0100c14": "不然。乃至欲界繫心次第能起色界無色界",
    "T30n1566_010:0100c15": "繫心。及起無漏心。無漏心復展轉起欲界色",
    "T30n1566_010:0100c16": "界無色界繫心。亦如上說芽起者。今悉不然。",
    "T30n1566_010:0100c17": "如前所立驗中已總破故。有作善者。是亦不",
    "T30n1566_010:0100c18": "然。我今當說順業果報正分別義。是何分別。",
    "T30n1566_010:0100c19": "如前分別種子相續相似者。如我所說。無彼",
    "T30n1566_010:0100c20": "過故。過垢不能染。說何等耶。謂說正分別義。",
    "T30n1566_010:0100c21": "是誰說耶。如阿含經中偈言。諸佛及緣覺。聲",
    "T30n1566_010:0100c22": "聞等所說。一切諸聖眾。所共分別者。分別何",
    "T30n1566_010:0100c23": "等。故論偈言。",
    "T30n1566_010:0100c24": " 不失法如券  業如負財物",
    "T30n1566_010:0100c25": " 而是無記性  約界有四種",
    "T30n1566_010:0100c26": "[0100c26] 釋曰。此謂不失法在。如債主有券主。雖與財",
    "T30n1566_010:0100c27": "而不散失。至於後時子本俱得。業亦如是。能",
    "T30n1566_010:0100c28": "得後果。業雖已壞由有不失法在。能令行人",
    "T30n1566_010:0100c29": "得勝果報。亦如債主既得財已。於負債人前",
    "T30n1566_010:0101a01": "毀其本券。如是如是。不失法能與造業者果",
    "T30n1566_010:0101a02": "已。其體亦壞不失法者有幾種耶。約界有四。",
    "T30n1566_010:0101a03": "云何為四。謂欲界色界無色界及無漏界。不",
    "T30n1566_010:0101a04": "失法者是何性耶。是無覆無記性。無覆者亦",
    "T30n1566_010:0101a05": "名不隱沒。無記此謂不說善不善故名為無",
    "T30n1566_010:0101a06": "記。此不失法。何道所斷。故論偈言。",
    "T30n1566_010:0101a07": " 不為見道斷  而是修道斷",
    "T30n1566_010:0101a08": " 以是不失法  諸業有果報",
    "T30n1566_010:0101a09": "[0101a09] 釋曰。此謂見苦集滅道所不斷。何時斷耶。謂",
    "T30n1566_010:0101a10": "修道進向後果時斷。復次見苦所斷不善業。",
    "T30n1566_010:0101a11": "雖斷由此不失法在。見苦時不斷者。是不失",
    "T30n1566_010:0101a12": "法。能與果故。如目犍連被外道辱。離波多",
    "T30n1566_010:0101a13": "比丘被梵摩達王十二年禁。目犍連等雖獲",
    "T30n1566_010:0101a14": "聖果。由不失法在故。受宿不善業報。故論偈",
    "T30n1566_010:0101a15": "言。",
    "T30n1566_010:0101a16": " 若見道所斷  彼業至相似",
    "T30n1566_010:0101a17": " 則得壞業等  如是之過咎",
    "T30n1566_010:0101a18": "[0101a18] 釋曰。此不失法。若為見道所斷。若共業俱至",
    "T30n1566_010:0101a19": "後世者。是則有過。有何過耶。若不失法同見",
    "T30n1566_010:0101a20": "道所斷。隨眠煩惱業亦俱斷者。即壞業果。壞",
    "T30n1566_010:0101a21": "何等果。謂壞見道所斷不善業果。是義應知。",
    "T30n1566_010:0101a22": "修道若不斷者。聖人應具足有凡夫業。以是",
    "T30n1566_010:0101a23": "故煩惱業為見道斷。不失法不為見道斷。是",
    "T30n1566_010:0101a24": "故言如業見道斷不失法修道進向後果時",
    "T30n1566_010:0101a25": "斷。彼度欲界向色界時。度色界向無色界時",
    "T30n1566_010:0101a26": "斷者亦如是。故論偈言。",
    "T30n1566_010:0101a27": " 一切諸行業  相似不相似",
    "T30n1566_010:0101a28": " 現在未終時  一業一法起",
    "T30n1566_010:0101a29": "[0101a29] 釋曰。相似者。謂同類業。於現在命終時。有一",
    "T30n1566_010:0101b01": "不失法。起總持諸業。不相似者。謂業種差別。",
    "T30n1566_010:0101b02": "如欲界業色界業無色界業。有無量種。復次",
    "T30n1566_010:0101b03": "有幾種業為不失法持耶。故論偈言。",
    "T30n1566_010:0101b04": " 如是二種業  現在受果報",
    "T30n1566_010:0101b05": " 或言受報已  此業猶故在",
    "T30n1566_010:0101b06": "[0101b06] 釋曰。二業者。謂思及從思生。或有人言。業受",
    "T30n1566_010:0101b07": "報已而業猶在者。以不念念滅故。又如前說",
    "T30n1566_010:0101b08": "無量種差別者。亦一一有一不失法起持故。",
    "T30n1566_010:0101b09": "何故不失法與果已猶在而不更數數與果",
    "T30n1566_010:0101b10": "耶。謂已與果故。如已了之券。已還財訖縱",
    "T30n1566_010:0101b11": "有券在更不復得。不失法亦如是。已與果故",
    "T30n1566_010:0101b12": "更不數數得果。此不失法於何時滅耶。故論",
    "T30n1566_010:0101b13": "偈言。",
    "T30n1566_010:0101b14": " 度果及命終  至此時而滅",
    "T30n1566_010:0101b15": " 有漏無漏等  差別者應知",
    "T30n1566_010:0101b16": "[0101b16] 釋曰。此謂修道時斷者。如前命終時。相似不",
    "T30n1566_010:0101b17": "相似業。共有一不失法持者是也。如須陀洹",
    "T30n1566_010:0101b18": "等度果已滅阿羅漢及凡夫人死已而滅。此",
    "T30n1566_010:0101b19": "不失法復有差別。云何差別。由漏無漏業別",
    "T30n1566_010:0101b20": "故。不失法亦有漏無漏。彼如是故。不失法亦",
    "T30n1566_010:0101b21": "從種種業起。能令眾生受方土受趣受色受",
    "T30n1566_010:0101b22": "形受信受戒等差別果。與果已然後方滅。以",
    "T30n1566_010:0101b23": "是故。其義云何。故論偈言。",
    "T30n1566_010:0101b24": " 雖空而不斷  雖有而不常",
    "T30n1566_010:0101b25": " 諸業不失法  此法佛所說",
    "T30n1566_010:0101b26": "[0101b26] 釋曰。空者誰空。謂諸行空。如外道所分別。有",
    "T30n1566_010:0101b27": "自性法者無也。而業不斷者。有不失法在故。",
    "T30n1566_010:0101b28": "云何為有。有謂生死。生死者。謂諸行於種種",
    "T30n1566_010:0101b29": "趣流轉故。名為生死。云何不常。業有壞故。云",
    "T30n1566_010:0101c01": "何名不失法。謂佛於處處經中說。作此分別",
    "T30n1566_010:0101c02": "者應爾。以是故。如我先說業與果合為出因",
    "T30n1566_010:0101c03": "者。義非不成。論者言。汝所說者。是皆不然。",
    "T30n1566_010:0101c04": "今為汝說正業因緣。其義云何。如論偈說。",
    "T30n1566_010:0101c05": " 業從本不生  以無自性故",
    "T30n1566_010:0101c06": " 業從本不滅  以其不生故",
    "T30n1566_010:0101c07": "[0101c07] 釋曰。我宗中業無有生。如是種子相續者。第",
    "T30n1566_010:0101c08": "一義中亦無有生。是故汝所立譬喻無體。而",
    "T30n1566_010:0101c09": "有闕譬喻過。諸業云何不生。以無自性是故",
    "T30n1566_010:0101c10": "不生。今且答正量部人說種子有相續過。汝",
    "T30n1566_010:0101c11": "謂有業與果合而無斷常過者。云何無過。謂",
    "T30n1566_010:0101c12": "由有不失法在。我今推求畢竟無故。如上偈",
    "T30n1566_010:0101c13": "說。業從本不生。是不失法第一義中亦不成。",
    "T30n1566_010:0101c14": "若有業生者。為業故可有不失法。業既無體。",
    "T30n1566_010:0101c15": "不失法亦無體。因不成故。違汝義宗。云何違",
    "T30n1566_010:0101c16": "耶。謂業與果合者。翻成世諦。令物解故。如汝",
    "T30n1566_010:0101c17": "前謂阿毘曇人有種子相續過者。此義不然。",
    "T30n1566_010:0101c18": "如阿毘曇人先作種子相續譬喻者。有何意",
    "T30n1566_010:0101c19": "耶。今為汝說。此阿毘曇人有如是意。謂種子",
    "T30n1566_010:0101c20": "相續。展轉因果隨起不壞故。而以種子相續",
    "T30n1566_010:0101c21": "不斷不常為喻者。如是欲得汝先說種性別",
    "T30n1566_010:0101c22": "故為因者。因義不成。由有心及心數法相續",
    "T30n1566_010:0101c23": "起無別故。又汝出因非一向有別過云何非",
    "T30n1566_010:0101c24": "一向。今現見有別相續能起別果。云何知耶。",
    "T30n1566_010:0101c25": "如牛毛生莞角生設蘿(似荻而堅中生於陸地突厥西胡用為箭笴爾雅云",
    "T30n1566_010:0101c26": "[竺-二+(嶙-山)]堅中蓋竹之類也)。正量部人言。阿含經中佛如是說。",
    "T30n1566_010:0101c27": "有不失法。以此法故。不斷不常。諸體得成。彼",
    "T30n1566_010:0101c28": "言以業不起。不失法亦不起。為出因而道。我",
    "T30n1566_010:0101c29": "因義不成者。此語不然。論者言。如佛所說。若",
    "T30n1566_010:0102a01": "無起者彼即無壞。汝今欲得受此義者。成就",
    "T30n1566_010:0102a02": "我所欲。然汝宗中不受此法故。若汝立自宗",
    "T30n1566_010:0102a03": "義。謂無起無壞者。其義不成。復次汝立諸法",
    "T30n1566_010:0102a04": "有自體者。決定應受。業無自體。若諸法有自",
    "T30n1566_010:0102a05": "體者。即為有過。其過云何。如論偈說。",
    "T30n1566_010:0102a06": " 業若有自體  是即名為常",
    "T30n1566_010:0102a07": " 而業是無作  常法無作故",
    "T30n1566_010:0102a08": "[0102a08] 釋曰。此謂有自體者。即為是常。若常即是不",
    "T30n1566_010:0102a09": "可作業。何以故。常法不可作故。亦無變壞相。",
    "T30n1566_010:0102a10": "復次若業是無作。有何過耶。其過如論偈說。",
    "T30n1566_010:0102a11": " 若業是無作  無作應自來",
    "T30n1566_010:0102a12": " 住非梵行罪  今應得涅槃",
    "T30n1566_010:0102a13": "[0102a13] 釋曰。梵者謂涅槃。若行涅槃行者。名為梵行。",
    "T30n1566_010:0102a14": "住此行者名住梵行。翻此者名不住梵行。何",
    "T30n1566_010:0102a15": "等是住梵行。謂作善業已而得涅槃名住梵",
    "T30n1566_010:0102a16": "行。何等是住非梵行。謂不作善業者名住非",
    "T30n1566_010:0102a17": "梵行。若此業不作自得涅槃者。一切行非梵",
    "T30n1566_010:0102a18": "行人皆應得涅槃。非獨行梵行者得涅槃。有",
    "T30n1566_010:0102a19": "如是過咎。然於世諦作瓶作絹等。亦有是",
    "T30n1566_010:0102a20": "過。其過如論偈說。",
    "T30n1566_010:0102a21": " 破一切世俗  所有言語法",
    "T30n1566_010:0102a22": " 作善及作惡  亦無有差別",
    "T30n1566_010:0102a23": "[0102a23] 釋曰。此謂如世間言。彼是造罪眾生。彼是造",
    "T30n1566_010:0102a24": "福眾生者不然。以汝言不作罪福自然得故。",
    "T30n1566_010:0102a25": "其過云何。如論偈說。",
    "T30n1566_010:0102a26": " 以有業住故  而名不失者",
    "T30n1566_010:0102a27": " 亦應與果已  今復更與果",
    "T30n1566_010:0102a28": "[0102a28] 釋曰。住者云何。謂自體在故。更與果者。由業",
    "T30n1566_010:0102a29": "住故。雖與作者果已如有券在已償之債重須",
    "T30n1566_010:0102b01": "償故。業亦如是。由有體在還得與果。阿毘曇",
    "T30n1566_010:0102b02": "人復言。第一義中有如是諸業。彼因有故。此",
    "T30n1566_010:0102b03": "業若無而有因者不然。譬如龜毛衣。今有業",
    "T30n1566_010:0102b04": "因。謂諸煩惱。是故如所說因。第一義中定",
    "T30n1566_010:0102b05": "有諸業。論者言。此語不善。如論偈說。",
    "T30n1566_010:0102b06": " 煩惱若業性  彼即無自體",
    "T30n1566_010:0102b07": " 若煩惱非實  何有業是實",
    "T30n1566_010:0102b08": "[0102b08] 釋曰。性者謂因。此說煩惱是業因。譬如泥為",
    "T30n1566_010:0102b09": "瓶體。如是煩惱為業體。云何非實。謂煩惱無",
    "T30n1566_010:0102b10": "自體故。云何無自體。謂先所觀察已遮起法。",
    "T30n1566_010:0102b11": "亦遮諸體有自體。此謂煩惱非是業因。以是",
    "T30n1566_010:0102b12": "故因義不成。及違汝義。云何違耶。謂於世諦",
    "T30n1566_010:0102b13": "中以煩惱為業因。非第一義。是故言違。復次",
    "T30n1566_010:0102b14": "如先觀煩惱品中偈說。愛非愛顛倒。而為所",
    "T30n1566_010:0102b15": "起緣。彼既無自體。故煩惱非實。先已廣遮故。",
    "T30n1566_010:0102b16": "阿毘曇人言。第一義中有如是煩惱。以有果",
    "T30n1566_010:0102b17": "故非無而受果。譬如聾者耳根果及耳識。今",
    "T30n1566_010:0102b18": "有此煩惱果。云何名果。果謂業也。如是第一",
    "T30n1566_010:0102b19": "義中有煩惱故。非因義不成。亦非違義。如我",
    "T30n1566_010:0102b20": "所欲之義得成。復次有業。以有果故非無。如",
    "T30n1566_010:0102b21": "虛空花。由有業果是身非無業而有果。以是",
    "T30n1566_010:0102b22": "義故。當知有業。論者言。是義非也。汝不正思",
    "T30n1566_010:0102b23": "惟邪見所惱。虛妄分別作是說耳。其過如論",
    "T30n1566_010:0102b24": "偈說。",
    "T30n1566_010:0102b25": " 說業及煩惱  而為諸身因",
    "T30n1566_010:0102b26": " 業煩惱自空  身從何所有",
    "T30n1566_010:0102b27": "[0102b27] 釋曰。何處說耶。謂諸論中諸賢聖等約世諦",
    "T30n1566_010:0102b28": "說。若於第一義中觀察者。是皆不然。如我宗",
    "T30n1566_010:0102b29": "中先已說方便故。此謂諸法上中下貴賤好",
    "T30n1566_010:0102c01": "醜等種種果報無有自體。如說業及煩惱無",
    "T30n1566_010:0102c02": "自體。身亦無自體。以是故。煩惱為業因業",
    "T30n1566_010:0102c03": "為身因者。是皆不然。所說之過。今還在汝。",
    "T30n1566_010:0102c04": "所立譬喻。皆亦不成。復次阿毘曇人言。第一",
    "T30n1566_010:0102c05": "義中有如是業有受果者故。此若無則無彼",
    "T30n1566_010:0102c06": "受者。譬如虛空花鬘。今有業故有受果者。其",
    "T30n1566_010:0102c07": "義云何。故論偈言。",
    "T30n1566_010:0102c08": " 為無明所覆  為愛結所繫",
    "T30n1566_010:0102c09": " 而於本作者  不一亦不異",
    "T30n1566_010:0102c10": "[0102c10] 釋曰。明所治者。名為無明。覆者謂&#x7796;障慧",
    "T30n1566_010:0102c11": "眼。云何為名。名謂眾生。何故名眾生。謂有情",
    "T30n1566_010:0102c12": "者數數生故。云何名愛。愛謂貪著。著即是結。",
    "T30n1566_010:0102c13": "與誰為結。謂繫眾生。云何名繫。謂與貪等相",
    "T30n1566_010:0102c14": "應故。如無始經中所說。眾生為無明所覆。愛",
    "T30n1566_010:0102c15": "結所繫。於無始生死中往來受種種苦樂。如",
    "T30n1566_010:0102c16": "是諸眾生等。自作惡不善業。還自受不善果",
    "T30n1566_010:0102c17": "報。此受業果者。即是我所欲得作者。然此作",
    "T30n1566_010:0102c18": "者。不可說一異故。是有受果者。由第一義中",
    "T30n1566_010:0102c19": "有彼業故。論者言。汝所說者。義皆不然。此論",
    "T30n1566_010:0102c20": "初已來一切諸法皆已觀察。無有從緣起果。",
    "T30n1566_010:0102c21": "亦無不從緣起果。以是故。其義如論偈說。",
    "T30n1566_010:0102c22": " 業不從緣生  不從非緣生",
    "T30n1566_010:0102c23": " 以業無自體  亦無起業者",
    "T30n1566_010:0102c24": "[0102c24] 釋曰。此謂業等無起業有三種。一謂業。二謂",
    "T30n1566_010:0102c25": "果報。三謂受果者。今推求業無起故。作者亦",
    "T30n1566_010:0102c26": "無起。作及作者先皆已遮。無有實體。如我所",
    "T30n1566_010:0102c27": "說無業及無作者方便。其義云何。如論說",
    "T30n1566_010:0102c28": "偈。",
    "T30n1566_010:0102c29": " 無業無作者  何有業生果",
    "T30n1566_010:0103a01": " 既無有此果  何有受果者",
    "T30n1566_010:0103a02": "[0103a02] 釋曰。以是故。汝言第一義中有業有受果者",
    "T30n1566_010:0103a03": "其義不成。亦違汝義。云何違耶。謂翻以世諦",
    "T30n1566_010:0103a04": "令物解故。阿毘曇人言。撥無業無果者。是邪",
    "T30n1566_010:0103a05": "見過。能障慧眼。彼說中論是真實見者不然",
    "T30n1566_010:0103a06": "論者言。汝語非也。其義云何。如論偈說。",
    "T30n1566_010:0103a07": " 如佛神通力  現作化佛身",
    "T30n1566_010:0103a08": " 於是須臾間  化身復起化",
    "T30n1566_010:0103a09": " 此初化身佛  而名為作者",
    "T30n1566_010:0103a10": " 化佛之所作  是即名為業",
    "T30n1566_010:0103a11": "[0103a11] 釋曰。此謂作者與化相似。展轉從緣起。無有",
    "T30n1566_010:0103a12": "我體故。而此所作業者。亦如化人無有自體。",
    "T30n1566_010:0103a13": "譬如化佛復起於化。如是身口業等所作之",
    "T30n1566_010:0103a14": "事。雖無有實而可眼見。應如是知。煩惱者名",
    "T30n1566_010:0103a15": "為三毒。九結。十纏。九十八使等。能起身業口",
    "T30n1566_010:0103a16": "業意業。分別今世後世善不善無記苦報樂",
    "T30n1566_010:0103a17": "報不苦不樂報。及起現報生報後報等。如是",
    "T30n1566_010:0103a18": "諸業一一皆空。設有所作。亦無自體。其義云",
    "T30n1566_010:0103a19": "何。如論偈說。",
    "T30n1566_010:0103a20": " 業煩惱亦爾  作者及果報",
    "T30n1566_010:0103a21": " 如乾闥婆城  如幻亦如焰",
    "T30n1566_010:0103a22": "[0103a22] 釋曰。此謂業等從因緣和合生。如幻化無實",
    "T30n1566_010:0103a23": "但可眼見。是世諦中有非第一義。復次欲得",
    "T30n1566_010:0103a24": "善趣。及欲得涅槃者。亦是世諦所說。如汝謂",
    "T30n1566_010:0103a25": "我撥無業果是邪見過者。過亦無體。阿毘曇",
    "T30n1566_010:0103a26": "人言。彼雖欲得於世諦中有一切法。而於第",
    "T30n1566_010:0103a27": "一義中誹謗無一切法者。還不免過。論者言。",
    "T30n1566_010:0103a28": "如經中偈說。有體既不成。無體亦不成。又如",
    "T30n1566_010:0103a29": "經偈說。有者是常見。無者是斷見。是故有及",
    "T30n1566_010:0103b01": "無。智者不應依。汝言撥無業果者。我不欲爾。",
    "T30n1566_010:0103b02": "以是故汝先謂。我不免過者。我無此過。復次",
    "T30n1566_010:0103b03": "汝聞第一義中諸體無自體。業果及業果合",
    "T30n1566_010:0103b04": "作者及受者。皆空無體。而謂虛住梵行空無",
    "T30n1566_010:0103b05": "所獲者。是愚癡心。為欲開發愚癡障故。以業",
    "T30n1566_010:0103b06": "等有而令物解。云何解。謂解如佛以神通",
    "T30n1566_010:0103b07": "力現作化佛等事故。此品初與外人所說過。",
    "T30n1566_010:0103b08": "而以業果無自體義令眾生解。是品義意以",
    "T30n1566_010:0103b09": "是故。如梵王所問經說。佛告梵王。若無業無",
    "T30n1566_010:0103b10": "果者。即是菩提。如是菩提無業無果。得菩提",
    "T30n1566_010:0103b11": "者亦無業無果。彼得授記及聖種性亦復如",
    "T30n1566_010:0103b12": "是。若無業無業報者。彼聖種性亦不能起身",
    "T30n1566_010:0103b13": "口等業。復次如觀緣品中說。所有諸物體皆",
    "T30n1566_010:0103b14": "無有自性。已遮眼等非是異處及自在等有。",
    "T30n1566_010:0103b15": "何以故。眼等不從赤白眾緣起。眾緣亦不能",
    "T30n1566_010:0103b16": "生眼入等。亦如觀本際品。已遮生死本際無",
    "T30n1566_010:0103b17": "自體故。如無第二頭。不可說第二頭眼有病。",
    "T30n1566_010:0103b18": "如觀行品偈說。大聖說空義。令離諸見故。若",
    "T30n1566_010:0103b19": "復執有空。諸佛所不化。此已遮諸見及無明",
    "T30n1566_010:0103b20": "等煩惱故說空。若復執空。云何可化。亦如",
    "T30n1566_010:0103b21": "以水救火。若水中有火起者。則不可救。如觀",
    "T30n1566_010:0103b22": "苦中已遮苦四義不成。亦遮外萬物等四義",
    "T30n1566_010:0103b23": "不成。何以故。苦不名自作法不自作法。以無",
    "T30n1566_010:0103b24": "自體故。何有人作苦。若說有我法各異相。當",
    "T30n1566_010:0103b25": "知是人不得法味。若言諸法是善是不善是",
    "T30n1566_010:0103b26": "無記是有漏無漏有為無為等別異者。是人",
    "T30n1566_010:0103b27": "於甚深寂滅法中。為無義利。如本住中已遮。",
    "T30n1566_010:0103b28": "本住不可得故。亦遮三世無有戲論分別。以",
    "T30n1566_010:0103b29": "是故諸法則空。如作作者中說。決定有作者。",
    "T30n1566_010:0103c01": "不作決定業。決定無作者。不作無定業。何以",
    "T30n1566_010:0103c02": "故。決定業無作。是業無作者。如刀不自割。指",
    "T30n1566_010:0103c03": "不自觸。以是故定作者無作。作者亦無業。如",
    "T30n1566_010:0103c04": "是先後俱等不可得故。復次若無作等法。則",
    "T30n1566_010:0103c05": "無有罪福。罪福等無故。罪福果報亦無。若",
    "T30n1566_010:0103c06": "無罪福果報。亦無涅槃。以是義故。於世諦中",
    "T30n1566_010:0103c07": "說有諸業。非第一義。如夢所見不應於中妄",
    "T30n1566_010:0103c08": "生憂喜。如幻所作。而無實體。如乾闥婆城日",
    "T30n1566_010:0103c09": "出時現。但誑人眼而無所有。如佛告諸比丘。",
    "T30n1566_010:0103c10": "生死無際。諸凡夫人不解正法故。為說生死",
    "T30n1566_010:0103c11": "長遠。又如佛言。諸比丘為欲盡生死故。應隨",
    "T30n1566_010:0103c12": "順行。亦如無上依經說。佛為憐愍世間住於",
    "T30n1566_010:0103c13": "亂慧無因惡因諍論者故。於世諦中說有諸",
    "T30n1566_010:0103c14": "法。有我。有人。有眾生。有命者。復次佛婆伽",
    "T30n1566_010:0103c15": "婆見彼眾生生死相續未起對治故。說生死",
    "T30n1566_010:0103c16": "長遠。所以者何。為欲盡彼生死際故。建立眾",
    "T30n1566_010:0103c17": "生。於勤精進善觀察者。了彼生死及與涅槃",
    "T30n1566_010:0103c18": "無少差別可得。以是故無有生死。亦無涅槃。",
    "T30n1566_010:0103c19": "又如觀緣中說。是作緣中無。非緣中亦無。彼",
    "T30n1566_010:0103c20": "中遮作不可得故。亦不與緣合而言有作不",
    "T30n1566_010:0103c21": "然。如觀三相中。已遮生故。若生等不成。則無",
    "T30n1566_010:0103c22": "彼有為。有為法無故。何得有無為。又如遮去",
    "T30n1566_010:0103c23": "與去者。若謂去法即是去者。作者作業是即",
    "T30n1566_010:0103c24": "為一。若言去法異於去者。則離去者而有去",
    "T30n1566_010:0103c25": "法。亦離去法而有去者。二俱有過。如觀聖諦",
    "T30n1566_010:0103c26": "亦說。第一義中空無體義。如彼偈說。諸佛以",
    "T30n1566_010:0103c27": "是故迴心不說法。佛所解深法眾生不能入。",
    "T30n1566_010:0103c28": "何以故。第一義中無有空執。若言空者。是執",
    "T30n1566_010:0103c29": "著相。如遮見中已遮邊等四見。若說有邊。則",
    "T30n1566_010:0104a01": "無後世。若說無邊。亦無後世。何以故。第一義",
    "T30n1566_010:0104a02": "中諸法空故。如偈說。何處。何因緣。何人起諸",
    "T30n1566_010:0104a03": "見。若言有見起者不然。如遮合中言。物果不",
    "T30n1566_010:0104a04": "從緣合不合生。以果無故。合法亦無。如遮成",
    "T30n1566_010:0104a05": "壞。有體不生體。亦不生無體。無體不生體。亦",
    "T30n1566_010:0104a06": "不生無體。亦破三時無有相續。以是等義應",
    "T30n1566_010:0104a07": "知如遮縛解無有自體。以無眾生往來陰界",
    "T30n1566_010:0104a08": "諸入五種推求無往來者。以是故第一義中",
    "T30n1566_010:0104a09": "不說離生死外別有涅槃。如寶勝經偈言。涅",
    "T30n1566_010:0104a10": "槃即生死。生死即涅槃。實相義如是。云何有",
    "T30n1566_010:0104a11": "分別。如遮有無中。已遮諸法若有若無。若有",
    "T30n1566_010:0104a12": "人言。見有見無見自他性。是則不見真實道",
    "T30n1566_010:0104a13": "理。如金光明女經中說。無明體相本自不有",
    "T30n1566_010:0104a14": "妄想因緣和合而生。善女當觀諸法如是。何",
    "T30n1566_010:0104a15": "處有人及以眾生。本性空寂無所有故。"
}