{
    "X10n0254_001:0378a02": "No. 254-A",
    "X10n0254_001:0378a03": " 圓覺經心鏡序",
    "X10n0254_001:0378a05": "[0378a05] 原聖建名。蓋為開深進始。咸令視聽。俱成解脫良因。",
    "X10n0254_001:0378a06": "尋途趣遠。理極元明。繡淡精微。緣無自性。護善遮惡。",
    "X10n0254_001:0378a07": "故曰總持。止散澄昏。名為圓覺。但群生未寤。日用蔽",
    "X10n0254_001:0378a08": "於塵勞。迷失本心。窮露不知旋復。假十二位大士。請",
    "X10n0254_001:0378a09": "發潮音。演二十五定輪。心通法遍。遂使妄情頓歇。空",
    "X10n0254_001:0378a10": "華無結實因由。聞復醫除。分別絕緣塵影事。既多弘",
    "X10n0254_001:0378a11": "闡。孰為敷揚。念昔截舌以讚圓乘。故今投針似覺有",
    "X10n0254_001:0378a12": "地。(智聰)蚤登台嶺。晚會清修。遇慈室每講斯經。閱圭",
    "X10n0254_001:0378a13": "&#x5CEF;諸家疏記。&#x920E;深索隱。各具雌黃。且夫采幽蘭者。寧",
    "X10n0254_001:0378a14": "唯於楚澤。求美玉者。奚必於荊山。況摭言辨惑。豈限",
    "X10n0254_001:0378a15": "於宗徒。披礫揀金。何嫌於取捨。媿蠡管之見。不足以",
    "X10n0254_001:0378a16": "道鳴。悲末葉之秋。聊伸於墜緒。惟通心君子。知我於",
    "X10n0254_001:0378a17": "是非之間。亦會我言詮之外。或者曰。理雖無於私隱。",
    "X10n0254_001:0378a18": "妍醜未易彰之。故出圓覺心鏡以示之。一致於此。孰",
    "X10n0254_001:0378a19": "能隱乎。[0378a19] 時",
    "X10n0254_001:0378a20": "皇宋寶慶丁亥夏六月立秋日 前住台州赤城山崇",
    "X10n0254_001:0378a21": "善教寺(釋智聰)序",
    "X10n0254_001:0378b04": "圓覺經心鏡目次",
    "X10n0254_001:0378b06": "卷第一",
    "X10n0254_001:0378b07": "自序",
    "X10n0254_001:0378b08": "文殊師利菩薩章普賢菩薩章",
    "X10n0254_001:0378b09": "卷第二",
    "X10n0254_001:0378b10": "普眼菩薩章金剛藏菩薩章",
    "X10n0254_001:0378b11": "卷第三",
    "X10n0254_001:0378b12": "彌勒菩薩章清淨慧菩薩章",
    "X10n0254_001:0378b13": "卷第四",
    "X10n0254_001:0378b14": "威德自在菩薩章辨音菩薩章",
    "X10n0254_001:0378b15": "卷第五",
    "X10n0254_001:0378b16": "淨諸業障菩薩章普覺菩薩章",
    "X10n0254_001:0378b17": "卷第六",
    "X10n0254_001:0378b18": "圓覺菩薩章賢善首菩薩章",
    "X10n0254_001:0378b20": "[0378b20] 圓覺經心鏡目次(終)",
    "X10n0254_001:0378c05": "No. 254",
    "X10n0254_001:0378c06": "大方廣圓覺修多羅了義經心鏡卷第一",
    "X10n0254_001:0378c08": "前住台州赤城山崇善教寺釋智&#x8066;述",
    "X10n0254_001:0378c09": "[0378c09] 大方廣圓覺",
    "X10n0254_001:0378c10": "[0378c10] 此經迺窮理盡性之書。潔靜精微之教。部雖屬於",
    "X10n0254_001:0378c11": "方等。教味唯歸一圓。瞿曇示因地之良規。妙德啟",
    "X10n0254_001:0378c12": "修行之正路。故褒之以大方廣。實之以修多羅。今",
    "X10n0254_001:0378c13": "言圓即大也。曰規。覺即方也。曰矩。蓋聖人用此。模",
    "X10n0254_001:0378c14": "範眾生。能成十方諸佛軌則。名善法行也。又圓是",
    "X10n0254_001:0378c15": "圓融。覺是覺性。真覺之性。圓融之道。如大海水。澄",
    "X10n0254_001:0378c16": "湛圓融。楞嚴云。覺海性澄圓。圓澄覺元妙。又圓則",
    "X10n0254_001:0378c17": "寂也。覺則照也。照而常寂。故曰圓。寂而常照。故曰",
    "X10n0254_001:0378c18": "覺。覺取照義。圓取寂義。照而寂。寂而照。寂照同源。",
    "X10n0254_001:0378c19": "故曰圓澄覺元妙。此非獨取。廣大無邊之義。為圓",
    "X10n0254_001:0378c20": "覺。須知眾生。旅泊三界。生死結根。無明業識。非圓",
    "X10n0254_001:0378c21": "覺寂照之功。幻翳空華。孰能銷殞。故圓覺之義。義",
    "X10n0254_001:0378c22": "盡於斯。",
    "X10n0254_001:0378c23": "[0378c23] 修多羅",
    "X10n0254_001:0378c24": "[0378c24] 此翻契經。契理契機。故曰契經。",
    "X10n0254_001:0379a01": "[0379a01] 了義",
    "X10n0254_001:0379a02": "[0379a02] 了義者。法華以前。圓教之外。皆不了義。&#x76D6;權實未",
    "X10n0254_001:0379a03": "融故也。今既聞開顯。同法華之圓。並為了義。所以",
    "X10n0254_001:0379a04": "事理圓融。因果頓足。佛法之妙。豈復有過於此。",
    "X10n0254_001:0379a05": "[0379a05] 經",
    "X10n0254_001:0379a06": "[0379a06] 經者徑也。經由聖人心口。故得萬古同遵。百世不",
    "X10n0254_001:0379a07": "易。準佛地論解。則能貫能攝。此方儒書。則訓法訓",
    "X10n0254_001:0379a08": "常。餘如常釋。不復繁引。",
    "X10n0254_001:0379a09": "[0379a09] 罽賓沙門佛陀羅譯",
    "X10n0254_001:0379a10": "[0379a10] 沙門。或云桑門。肇云。出家都名。阿含經云。捨離恩",
    "X10n0254_001:0379a11": "愛。出家修道。攝御諸根。不染外欲。故號沙門。郊祀",
    "X10n0254_001:0379a12": "志云。沙門。漢言息心。削髮出家。絕情洗欲。而歸於",
    "X10n0254_001:0379a13": "無為也。瑞應云。息心達本源。故號為沙門。梵語佛",
    "X10n0254_001:0379a14": "陀多羅。唐言覺救。北印土罽賓人也。於東都白馬",
    "X10n0254_001:0379a15": "寺。譯圓覺一部。不載歲月。譯者。易也。以彼方言。易",
    "X10n0254_001:0379a16": "成華語也(次序分)。",
    "X10n0254_001:0379a17": "[0379a17] 如是。",
    "X10n0254_001:0379a18": "[0379a18] 理無不如。之謂是。事無不是。之謂如。亦是信順之",
    "X10n0254_001:0379a19": "詞。文如理是也。",
    "X10n0254_001:0379a20": "[0379a20] 我聞。",
    "X10n0254_001:0379a21": "[0379a21] 阿難稱我者。非人我之我。謂方法皆備於我之我。",
    "X10n0254_001:0379a22": "本是耳聞。蓋我是耳之主宰故也。",
    "X10n0254_001:0379a23": "[0379a23] 一時。",
    "X10n0254_001:0379a24": "[0379a24] 一者。多之所宗。謂之一。又一之所起。謂之時。又天",
    "X10n0254_001:0379b01": "上人間。長短不同。天竺國。不分春夏秋冬。只云三",
    "X10n0254_001:0379b02": "際。(正月十六日。至五月十五日。名熟際。五月十六日。至九月十五日。名雨際。九月十六日。至正月",
    "X10n0254_001:0379b03": "十五日。名寒際)今言一時者。已包四季故也。",
    "X10n0254_001:0379b04": "[0379b04] 婆伽婆。",
    "X10n0254_001:0379b05": "[0379b05] 說經教主。即佛也。亦曰婆伽婆。亦名薄伽梵。佛頂",
    "X10n0254_001:0379b06": "云。十方薄伽梵。一路涅槃門。具足六義。自在。熾盛。",
    "X10n0254_001:0379b07": "端嚴。名稱。吉祥。尊貴。如是六德義圓滿。應當總號",
    "X10n0254_001:0379b08": "薄伽梵。諸經多稱為佛。蓋譯師取與不同。非有他",
    "X10n0254_001:0379b09": "也。今定說經。定是何身所說。佛有法身報身應身。",
    "X10n0254_001:0379b10": "法身有二種。理體法身。用中法身。報身亦二種。有",
    "X10n0254_001:0379b11": "自報他報。應身亦二種。有勝應。有劣應。今定用中",
    "X10n0254_001:0379b12": "法身。亦曰他報。亦曰勝應。三身一體也。亦云。即生",
    "X10n0254_001:0379b13": "身為尊特身佛。蓋釋迦。來此南閻浮提。八千返。親",
    "X10n0254_001:0379b14": "近父母生身。五十年說法。三百會談經。只此丈六",
    "X10n0254_001:0379b15": "四八之相。華嚴云。父名淨飯。母名摩耶。吾名悉達。",
    "X10n0254_001:0379b16": "但大小乘機見不同。大乘住地菩薩。用業識見之。",
    "X10n0254_001:0379b17": "即此丈六。即尊特身。即用中法身。龍女所贊。微妙",
    "X10n0254_001:0379b18": "淨法身。具相三十二也。二乘凡夫。只用六識。見是",
    "X10n0254_001:0379b19": "父母生身三十二相。說小乘法。同一座席。二見不",
    "X10n0254_001:0379b20": "同。但此尊特身有二種。一者示現尊特。如光明法",
    "X10n0254_001:0379b21": "華。圓光一尋。能照無量。凡窮一相。皆不可得。如應",
    "X10n0254_001:0379b22": "持不窮其頂。目連莫究其聲。外道欲量佛身。南山",
    "X10n0254_001:0379b23": "斫丈六竹量之。佛頭在丈六竹上。古云。斫盡南山",
    "X10n0254_001:0379b24": "竹。仍舊長丈六。二者現起尊特。如十蓮華藏海。微",
    "X10n0254_001:0379c01": "塵相好。又十六觀經。真法身。高六十萬億。眼如四",
    "X10n0254_001:0379c02": "大海水。眉間白毫。如五須彌山。皆是現起尊特也。",
    "X10n0254_001:0379c03": "不思議德。豈容凡夫以有思惟心之所測度也。",
    "X10n0254_001:0379c04": "[0379c04] 入於神通大光明藏(至)於不二境現諸淨土。",
    "X10n0254_001:0379c05": "[0379c05] 神名天心。通名慧性。大即法身德。光即般若德。明",
    "X10n0254_001:0379c06": "即解脫德。此之三德。會無量三諦法。歸秘密藏。包",
    "X10n0254_001:0379c07": "一切善法曰藏。三昧翻調直定。正受者即正心行",
    "X10n0254_001:0379c08": "處也。三昧梵語。正受華言。今華梵&#x53CC;舉。其實一切",
    "X10n0254_001:0379c09": "聖賢。皆用三昧正受。為出入之門。以無分別智。緣",
    "X10n0254_001:0379c10": "無相理。故曰正心行處。光嚴者。即了因智慧也。住",
    "X10n0254_001:0379c11": "持者。即緣因福德也。一切如來。皆用緣了二因。莊",
    "X10n0254_001:0379c12": "嚴本有正因而成佛。是諸眾生者。諸之一字。不一",
    "X10n0254_001:0379c13": "之辭。該十法界。皆云眾生。佛亦謂之無上眾生。性",
    "X10n0254_001:0379c14": "淨之理。故曰覺地。在佛曰果。在眾生曰因。今將佛",
    "X10n0254_001:0379c15": "果。對眾生因地。並具圓覺妙明之性。無身心相。故",
    "X10n0254_001:0379c16": "曰寂滅。亦無差別相。故曰平等。經中凡言十方。即",
    "X10n0254_001:0379c17": "是十法界也。今言十界。界界融通。入妙圓覺。故曰",
    "X10n0254_001:0379c18": "圓滿。只一本覺真如佛性。隨染淨緣。故曰不二隨",
    "X10n0254_001:0379c19": "順。於不二境。正明現土。即穢為淨。即娑婆穢。為寂",
    "X10n0254_001:0379c20": "光淨。行法云。釋迦牟尼名毗盧遮那。&#x5FA7;一切處。其",
    "X10n0254_001:0379c21": "佛住處。名常寂光。常波羅蜜所攝成處。我波羅蜜",
    "X10n0254_001:0379c22": "所安立處。樂波羅蜜滅受想處。淨波羅蜜不住身",
    "X10n0254_001:0379c23": "心相處。不見有無諸法相處。又十六觀經。佛與韋",
    "X10n0254_001:0379c24": "提希夫人。現諸淨土。或有國土。純是蓮花。或有國",
    "X10n0254_001:0380a01": "土。如玻[王*梨]鏡。或有國土。如自在天宮。豈非即此靈",
    "X10n0254_001:0380a02": "山。便是報國。無上報事。不須壞此靈山。突出寂光。",
    "X10n0254_001:0380a03": "恐人狐疑。不免諄複曉之(以後列名位)。",
    "X10n0254_001:0380a04": "[0380a04] 與大菩薩摩訶薩十萬人俱其名曰。",
    "X10n0254_001:0380a05": "[0380a05] 梵語菩提薩埵。秦人好略。略去提埵二字。只云菩",
    "X10n0254_001:0380a06": "薩。翻大道心成就眾生。亦可云。菩提翻道。又翻覺。",
    "X10n0254_001:0380a07": "此十萬眾。皆&#x96A3;真亞聖。地住聖賢。或權或實。或顯",
    "X10n0254_001:0380a08": "或晦。同入寂光。啟揚圓覺。此經不入二乘之手。不",
    "X10n0254_001:0380a09": "列聲聞緣覺眾也。最後流通。&#x5374;列凡夫眾。須彌山",
    "X10n0254_001:0380a10": "王。并吉槃荼。火首金剛等。以知同在靈山。但凡聖",
    "X10n0254_001:0380a11": "所見有異也。",
    "X10n0254_001:0380a12": "[0380a12] 文殊師利菩薩。",
    "X10n0254_001:0380a13": "[0380a13] 文殊久成正覺。即龍種上尊王佛。降尊就卑。佐輔",
    "X10n0254_001:0380a14": "牟尼。又翻妙德。又曰妙首。昔因女人而發道心。又",
    "X10n0254_001:0380a15": "昔為妙光菩薩。化八王子次第成。最後第八王子。",
    "X10n0254_001:0380a16": "乃然&#x706F;佛。彼時釋迦為儒童。買五莖蓮花。供養然",
    "X10n0254_001:0380a17": "&#x706F;。并布髮掩泥。然&#x706F;與之授記曰。汝將來於五濁",
    "X10n0254_001:0380a18": "世為佛。號釋迦牟尼。以然&#x706F;往望妙光。九代祖師。",
    "X10n0254_001:0380a19": "瞿曇乃玄孫也。",
    "X10n0254_001:0380a20": "[0380a20] 普賢菩薩。",
    "X10n0254_001:0380a21": "[0380a21] 曲濟無遺曰普。鄰極亞聖曰賢。乃東方寶威德上",
    "X10n0254_001:0380a22": "王佛國菩薩也。聞靈山說法花經。法會將終方至。",
    "X10n0254_001:0380a23": "駕白象王。入我娑婆。即法花經勸發品也。",
    "X10n0254_001:0380a24": "[0380a24] 普眼菩薩。",
    "X10n0254_001:0380b01": "[0380b01] &#x5FA7;觀為義。普觀法界眾生。皆具大圓覺性。",
    "X10n0254_001:0380b02": "[0380b02] 金剛藏菩薩。",
    "X10n0254_001:0380b03": "[0380b03] 金取銛利為義。剛則剛健。喻般若之慧。能斷眾惑。",
    "X10n0254_001:0380b04": "包覆因果善惡曰藏。",
    "X10n0254_001:0380b05": "[0380b05] 彌勒菩薩。",
    "X10n0254_001:0380b06": "[0380b06] 翻慈氏。姓也。阿逸多。字也。昔為國王。駕白象遊城",
    "X10n0254_001:0380b07": "外。其象見野雌象。而欲性狂發。王幾失命。乃懲治",
    "X10n0254_001:0380b08": "調象人。象人答王曰。其象本自可調。為見野象。欲",
    "X10n0254_001:0380b09": "心發生。不然請王令調之。象至王前。燒紅鐵彈丸。",
    "X10n0254_001:0380b10": "曰汝於王得罪。令吞銕丸。令象開口吞之。丸從後",
    "X10n0254_001:0380b11": "出。跪而伏調。王見是事。發慈悲心。故以姓號慈氏",
    "X10n0254_001:0380b12": "也。王曰。汝既能調。如何令之有失。曰。臣能調象身。",
    "X10n0254_001:0380b13": "不能調象心。其象心。非臣之所能調。王曰。世間孰",
    "X10n0254_001:0380b14": "有善調心者乎。曰唯有佛善能調心。王往問佛。佛",
    "X10n0254_001:0380b15": "曰。世間調心。各有方法。調象調牛馬若干諸類。欲",
    "X10n0254_001:0380b16": "調之無遏所欲。隨其所好。而漸調之。如禽畜烏鳶",
    "X10n0254_001:0380b17": "螻蟻之屬。皆可調之。淨名云。先以欲&#x920E;牽。後令入",
    "X10n0254_001:0380b18": "佛智。其難調者。唯世人心爾。古云高可射。深可釣。",
    "X10n0254_001:0380b19": "唯有人心咫尺間。咫尺人心難可料。所以須菩提。",
    "X10n0254_001:0380b20": "首問降心。此經示二十五定輪。三種妙觀。正是調",
    "X10n0254_001:0380b21": "心之術。人心散即用止止之。止即息攀緣之心也。",
    "X10n0254_001:0380b22": "昏即用觀觀之。其昏即朗。止觀乃明靜之法。明靜",
    "X10n0254_001:0380b23": "即寂照。散即止寂也。昏即觀照也。以此為藥。無明",
    "X10n0254_001:0380b24": "之病。不遠而復也。",
    "X10n0254_001:0380c01": "[0380c01] 清淨慧菩薩。",
    "X10n0254_001:0380c02": "[0380c02] 澄心如月。&#x8657;己若潭。月皎潭清。神清慧朗。斯之謂",
    "X10n0254_001:0380c03": "歟。",
    "X10n0254_001:0380c04": "[0380c04] 威德自在菩薩。",
    "X10n0254_001:0380c05": "[0380c05] 圭峰云。三藏成就。功用猛利。邪魔不能嬈。妄惑不",
    "X10n0254_001:0380c06": "侵故也。今云人之動靜。莫過四威儀。行住坐臥。道",
    "X10n0254_001:0380c07": "在乎動靜之間。此聖流。行如象王。威如獅子。進退",
    "X10n0254_001:0380c08": "以禮。折旋俯仰。威儀詳序。以模範後賢。故斯名不",
    "X10n0254_001:0380c09": "朽也。",
    "X10n0254_001:0380c10": "[0380c10] 辨音菩薩。",
    "X10n0254_001:0380c11": "[0380c11] 此菩薩。善能辨別。隨類圓音。故曰辨音。",
    "X10n0254_001:0380c12": "[0380c12] 淨諸業障菩薩。",
    "X10n0254_001:0380c13": "[0380c13] 一切業障。盡依四相而生。此菩薩。身口意三業。如",
    "X10n0254_001:0380c14": "珠玉無瑕玼。泯絕諸惡。奉行眾善。",
    "X10n0254_001:0380c15": "[0380c15] 普覺菩薩。",
    "X10n0254_001:0380c16": "[0380c16] 自覺。亦能覺他。念起即覺。是也覺。非也覺。覺是覺",
    "X10n0254_001:0380c17": "非。所以針艾隨身。膏肓之鬼自懼。",
    "X10n0254_001:0380c18": "[0380c18] 圓覺菩薩。",
    "X10n0254_001:0380c19": "[0380c19] 理無不圓。事無不覺。故曰圓覺。",
    "X10n0254_001:0380c20": "[0380c20] 賢善首菩薩等。",
    "X10n0254_001:0380c21": "[0380c21] 近聖曰賢。順理曰善。故曰賢善首。一會法眾。十萬",
    "X10n0254_001:0380c22": "人俱。故曰等。",
    "X10n0254_001:0380c23": "[0380c23] 而為上首與諸眷屬皆入三昧同住如來平等法會。",
    "X10n0254_001:0380c24": "[0380c24] 十二開士。皆唱導之師。故曰上首。與諸眷屬者。則",
    "X10n0254_001:0381a01": "十萬人俱是也。後歎德云。皆入三昧。即大光明藏",
    "X10n0254_001:0381a02": "也。謂法界圓融。真如清淨。因人果人。同住一處。故",
    "X10n0254_001:0381a03": "曰同住平等法會(已說列眾竟。次說申請○讚許○佇聽○正答。此四科。章章一",
    "X10n0254_001:0381a04": "同。下不重出。申請又分三科。初進問威儀○二正陳辭句○三展虔誠。初釋進問威儀)。",
    "X10n0254_001:0381a05": "[0381a05] 於是文殊師利菩薩(至)長跪叉手而白佛言。",
    "X10n0254_001:0381a06": "[0381a06] 諸經皆云爾時。唯此經獨言於是者。蓋此間不列",
    "X10n0254_001:0381a07": "雜眾。首列二六大士。名目於前。故臨文但云於是。",
    "X10n0254_001:0381a08": "亦躡上之辭。發語之端。若云爾時。只當爾之時。非",
    "X10n0254_001:0381a09": "列名之始也。圭峰云指注之辭。慈室云兼發起。故",
    "X10n0254_001:0381a10": "云於是(二正陳辭句。分二問)。",
    "X10n0254_001:0381a11": "[0381a11] 大悲世尊願為諸來法眾(至)求大乘者不墮邪見。",
    "X10n0254_001:0381a12": "[0381a12] 一問。如來本起。清淨因地法行。(此問觀法。故云法行增深觀)如",
    "X10n0254_001:0381a13": "來本起因地有二種。一本門因地。如法花本門壽",
    "X10n0254_001:0381a14": "量。如五百千萬億。三千大千世界。抹為微塵。一塵",
    "X10n0254_001:0381a15": "為一劫。我成佛來。復過於此。此非凡力所及也。二",
    "X10n0254_001:0381a16": "&#x8FF9;門因地。遠推自大通前覆講。及遇阿私仙。捨身",
    "X10n0254_001:0381a17": "為&#x7240;座。採薪汲水。為求妙法。及中間遇然&#x706F;。買五",
    "X10n0254_001:0381a18": "莖蓮花供養。布髮掩泥。蒙記為釋迦牟尼。捨身求",
    "X10n0254_001:0381a19": "偈。剜&#x706F;問法。飼虎代鴿。如是足跡可尋。今云本起",
    "X10n0254_001:0381a20": "因地。乃跡中因地。此等皆以慈修身。非穢濁之行。",
    "X10n0254_001:0381a21": "故曰清淨。法行者。深觀也。法句經云。吾博學無厭。",
    "X10n0254_001:0381a22": "奉法不懈。精進持戒。心不放逸。緣是得道。自致泥",
    "X10n0254_001:0381a23": "洹。此非深觀。忍力修心。安能解黏去縛。而成佛道。",
    "X10n0254_001:0381a24": "故得妙德發揚。意在規凡入聖也。[0381a24] 二問。菩薩於大",
    "X10n0254_001:0381b01": "乘中。發清淨心。遠離諸病。菩薩發心。如善財南求。",
    "X10n0254_001:0381b02": "見五十三善知識。皆云我已先發阿耨多羅三藐",
    "X10n0254_001:0381b03": "三菩提心。又如常啼東請。求般若波羅蜜。賣身割",
    "X10n0254_001:0381b04": "肉供養曇無竭。聞法證無生忍。菩陀波倫。打骨取",
    "X10n0254_001:0381b05": "髓。以求般若。此等皆是菩薩。為法亡軀。遠離諸病。",
    "X10n0254_001:0381b06": "行法經中。阿難亦發三問。一問。如來滅後。云何眾",
    "X10n0254_001:0381b07": "生起菩薩心。修行方等經典。正念思惟一實境界。",
    "X10n0254_001:0381b08": "二問。云何不失無上菩提之心。三問。云何復當不",
    "X10n0254_001:0381b09": "斷煩惱。不離五欲。得淨諸根。滅除諸罪。父母所生",
    "X10n0254_001:0381b10": "清淨常眼。不斷五欲。而能得見諸障外事。此三問",
    "X10n0254_001:0381b11": "略爾。廣如彼文。同是發清淨心。遠離諸病。[0381b11] 三問。能",
    "X10n0254_001:0381b12": "使未來末世眾生。求大乘者。不墮邪見。法華云。此",
    "X10n0254_001:0381b13": "經佛在世時。猶多怨嫉。況佛滅後。去聖逾遠。聖賢",
    "X10n0254_001:0381b14": "隱伏。附佛法外道增熾。多學邪空。訶佛毀教。不存",
    "X10n0254_001:0381b15": "土木。毀滅緣生。引不吉人。恣行非法。謂婬怒痴。盡",
    "X10n0254_001:0381b16": "是菩提。豈知一慢尊容。長淪暗道。一輕聖典。永墜",
    "X10n0254_001:0381b17": "邪林。自墜見坑。復引盲者。當此之際。孰能關正。故",
    "X10n0254_001:0381b18": "文殊不憤。特啟激揚。為末世眾生。箴此見病。故設",
    "X10n0254_001:0381b19": "此問也(問畢三展誠)。",
    "X10n0254_001:0381b20": "[0381b20] 作是語已五體投地如是三請終而復始。",
    "X10n0254_001:0381b21": "[0381b21] 說如上語已。四支及頭。如泰山崩。悉投於地。如是",
    "X10n0254_001:0381b22": "頭面接足。歸命敬禮。周而復始。至于三請者。以表",
    "X10n0254_001:0381b23": "虔誠之心也(次讚許敘陳〔誠〕聽)。",
    "X10n0254_001:0381b24": "[0381b24] 爾時世尊告文殊師利(至)汝今諦聽當為汝說。",
    "X10n0254_001:0381c01": "[0381c01] 此經意。讚其所請。敘其所陳。誠其所聽(次佇聽)。",
    "X10n0254_001:0381c02": "[0381c02] 時文殊師利菩薩奉教歡喜及諸大眾默然而聽。",
    "X10n0254_001:0381c03": "[0381c03] 圭峰云。既蒙許說。願樂欲聞。潔己&#x8657;心。&#x53CE;視反聽。",
    "X10n0254_001:0381c04": "而寂嘿也(次入正宗經文。答上三問)。",
    "X10n0254_001:0381c05": "[0381c05] 善男子無上法王有大陀羅尼門名為圓覺。",
    "X10n0254_001:0381c06": "[0381c06] 世之為王。君臣朝會。統攝萬邦。光宅天下。法王啟",
    "X10n0254_001:0381c07": "運。寂默以證真。捨金輪而馭大千。耀玉毫而制法",
    "X10n0254_001:0381c08": "界。涅槃云。法無上者。涅槃是。眾生無上者。佛是。陀",
    "X10n0254_001:0381c09": "羅尼者。天台云。三昧與陀羅尼。乃相成之法。相成",
    "X10n0254_001:0381c10": "乃互具也。法花云。普現色身三昧。與陀羅尼。猶是",
    "X10n0254_001:0381c11": "解一切眾生語言陀羅尼。三昧者。又名三摩提。翻",
    "X10n0254_001:0381c12": "正心行處。亦云調直定。蓋從始以來。常曲不端。得",
    "X10n0254_001:0381c13": "此三昧。故正心行處。陀羅尼。翻能持。集聚種種善",
    "X10n0254_001:0381c14": "法。持令不散不失。又云遮持。能遮一切惡不善根。",
    "X10n0254_001:0381c15": "令不起故。又翻總持。若名若義。行地功德。皆悉任",
    "X10n0254_001:0381c16": "持。故號總持。但三昧專論持善。陀羅尼兼遮惡。義",
    "X10n0254_001:0381c17": "或相應。或不相應。分二名義。行法云。心純是法。與",
    "X10n0254_001:0381c18": "法相應。又此陀羅尼三昧。唯佛菩薩所行之法。行",
    "X10n0254_001:0381c19": "持此法門。得成佛道。所以不共二乘也。門者。未必",
    "X10n0254_001:0381c20": "專取出入為義。自凡修因。得入聖果。以立門義。有",
    "X10n0254_001:0381c21": "云。方便門。解脫門。普門。婆羅門等。豈專一義。今取",
    "X10n0254_001:0381c22": "遮惡持善。如世兵甲之器。外遮鎗刀。內固名利。衣",
    "X10n0254_001:0381c23": "甲即今之圓覺也。遮其外惡。持其內善。但此覺性。",
    "X10n0254_001:0381c24": "俱攝百界千如善惡性相。故得遮六凡之惡。持四",
    "X10n0254_001:0382a01": "聖之善。究論善惡。乃全性之善惡。諸佛所以不斷。",
    "X10n0254_001:0382a02": "佛若斷此之惡。普現色身。從何而立。當知圓融覺",
    "X10n0254_001:0382a03": "性。運一切善。遮一切惡。心佛眾生。三無差別。名為",
    "X10n0254_001:0382a04": "圓覺者。既陀羅尼名為圓覺。圓覺亦可為陀羅尼。",
    "X10n0254_001:0382a05": "但詮名有異。其體本同。如火名熱。亦名為燒。陀羅",
    "X10n0254_001:0382a06": "尼。遮持義。圓者。如珠走盤。圓無際故。覺者。乃明義。",
    "X10n0254_001:0382a07": "如十鏡環繞。中燃一&#x706F;。&#x706F;體交參。東西莫辨。須知",
    "X10n0254_001:0382a08": "圓覺。以百界千如為體。緣生性具。各各自圓。但迷",
    "X10n0254_001:0382a09": "之為無明。悟之為法性。故云三千在理。同名無明。",
    "X10n0254_001:0382a10": "三千果成。咸稱常樂。三千無改。無明即明。三千並",
    "X10n0254_001:0382a11": "常。俱體俱用。又須知照用同時。眾生無始。無明業",
    "X10n0254_001:0382a12": "識。非圓照覺相。以何遣迷。以何破障。故裴相國云。",
    "X10n0254_001:0382a13": "統眾德而大備。爍群昏而獨照。故曰圓覺。",
    "X10n0254_001:0382a14": "[0382a14] 流出一切清淨真如菩提涅槃及波羅蜜教授菩薩。",
    "X10n0254_001:0382a15": "[0382a15] 圓覺妙心。具足十界。百界千如。三千世間。生佛依",
    "X10n0254_001:0382a16": "正。色心染淨諸法。故曰一切。以由圓覺無自性故。",
    "X10n0254_001:0382a17": "遇染則情生。十界俱染。在理則性淨。十界俱淨。亦",
    "X10n0254_001:0382a18": "非研究而然。乃本來淨也。今從淨緣修發。不改不",
    "X10n0254_001:0382a19": "變。故曰清淨真如。菩提翻道。涅言不生。槃言不滅。",
    "X10n0254_001:0382a20": "大道無形。不生不滅。波羅蜜。翻到彼岸。已攝六度。",
    "X10n0254_001:0382a21": "一一度。皆到彼岸。真如法身德也。菩提般若德也。",
    "X10n0254_001:0382a22": "涅槃解脫德也。此之三德。皆從圓覺生。故云流出。",
    "X10n0254_001:0382a23": "菩薩以此為軌則。故曰教授。眾生性具此三德故。",
    "X10n0254_001:0382a24": "一念能感。佛證此故。無謀而應。神通用此故。化化",
    "X10n0254_001:0382b01": "無窮。父子得此故。天性相關。知之者。可以脫生死。",
    "X10n0254_001:0382b02": "度含靈。此圓覺之大略耳。(次牒其所間)。",
    "X10n0254_001:0382b03": "[0382b03] 一切如來本起因地皆依圓照清淨覺相。",
    "X10n0254_001:0382b04": "[0382b04] 三世十方。故曰一切。乘如實道。來成正覺。故曰如",
    "X10n0254_001:0382b05": "來。圓照者。照之一字。即三觀也。空觀破一切法。假",
    "X10n0254_001:0382b06": "觀立一切法。中觀妙一切法。此三觀。名三而體一",
    "X10n0254_001:0382b07": "也。故云圓照者。圓融圓妙。三只是一。一即是三。此",
    "X10n0254_001:0382b08": "三。立則俱立。破則俱破。亦云始覺。楞嚴云。妙奢摩",
    "X10n0254_001:0382b09": "他。空一切法也。覺相者。即真諦。俗諦。中諦。三諦也。",
    "X10n0254_001:0382b10": "此三諦。亦一體異名。全本覺而起。謂之不思議境",
    "X10n0254_001:0382b11": "也。此之境智。境如砧。智如槌。砧槌鑪&#x97B4;。發躍中間",
    "X10n0254_001:0382b12": "無明業識。謂之淳朴。安能不變。無明即明。煩惱為",
    "X10n0254_001:0382b13": "菩提。苦道即法身。不得此妙境智。無明不斷。佛道",
    "X10n0254_001:0382b14": "如何得成。今人擔簦負笈。隻笠腰包。行盡無限之",
    "X10n0254_001:0382b15": "山水。坐消數載之春風。達磨到梁。常以四卷楞伽",
    "X10n0254_001:0382b16": "為標準。故得十方諸佛。三世如來。莫不皆依圓照",
    "X10n0254_001:0382b17": "清淨覺相。是知經教。不可偏廢也。今恐多有不曉",
    "X10n0254_001:0382b18": "境觀。錯用身心。一生空過。再出境智。為入道之要。",
    "X10n0254_001:0382b19": "莫嫌多事。然此境智。人皆知之。所解終成二物相",
    "X10n0254_001:0382b20": "合。蓋以不曉境智之體故也。欲知境體。須簡頑境。",
    "X10n0254_001:0382b21": "及偏小妄心。假立真如。此境。安能與智不二。今依",
    "X10n0254_001:0382b22": "馬鳴。立境體者。所謂本覺。其智體者。所謂始覺。故",
    "X10n0254_001:0382b23": "起信論云。所言覺義者。謂心體離念。離念相者。等",
    "X10n0254_001:0382b24": "&#x8657;空界。無所不遍。法界一相。即是如來常住法身。",
    "X10n0254_001:0382c01": "依此法身。說名本覺。此覺是性。全性起修。名為始",
    "X10n0254_001:0382c02": "覺。論云。始覺者。即同本覺。既云離念。豈有思議。既",
    "X10n0254_001:0382c03": "等&#x8657;空。無所不遍。豈有一時一塵一心。而非本覺",
    "X10n0254_001:0382c04": "及始覺耶。是故得云。三世十方。生佛依正。為所觀",
    "X10n0254_001:0382c05": "境。三世十方。生佛依正。為能觀智。境智名別。其體",
    "X10n0254_001:0382c06": "不殊。是故能所。二非二也。此不思議境智。一切如",
    "X10n0254_001:0382c07": "來。皆依圓照清淨覺相。成於佛道。到此不可不苦",
    "X10n0254_001:0382c08": "口也。",
    "X10n0254_001:0382c09": "[0382c09] 永斷無明方成佛道。",
    "X10n0254_001:0382c10": "[0382c10] 無明因何得斷。因圓照覺相也。圓照即三觀。覺相",
    "X10n0254_001:0382c11": "即三諦。三諦。真俗中道第一義也。三觀。空假中也。",
    "X10n0254_001:0382c12": "向下二十五定輪。亦只三觀也。如世藥方。治一切",
    "X10n0254_001:0382c13": "眾生種種諸病。眾生生死結根。無明妄識。非此為",
    "X10n0254_001:0382c14": "藥治之。無明安得永斷。故諸如來。以如如智照如",
    "X10n0254_001:0382c15": "如境。境智融融。妄識無逃避處。只得轉為法性。妄",
    "X10n0254_001:0382c16": "識。只我見前一念&#x8657;妄浮心也。此&#x8657;妄。雖本是佛",
    "X10n0254_001:0382c17": "天然之性。爭柰逐迷。如演若達多。晨朝以鏡照面。",
    "X10n0254_001:0382c18": "頭在身上。放下鏡了不見自頭。只一向問人討頭。",
    "X10n0254_001:0382c19": "佛云。此人&#x8657;妄。顛倒心狂。其狂若歇。歇即菩提。今",
    "X10n0254_001:0382c20": "此妄心若歇。則無達多之狂。要破此迷。始由觀力。",
    "X10n0254_001:0382c21": "專假因緣。性欲為因。師教為緣。因緣成觀。達本三",
    "X10n0254_001:0382c22": "障。無明業識。即轉為明。名菩提&#x706F;。若非感應因緣",
    "X10n0254_001:0382c23": "之力。豈得無明永斷。故知成佛。全假因緣也。",
    "X10n0254_001:0382c24": "[0382c24] 云何無明善男子一切眾生從無始來種種顛倒。",
    "X10n0254_001:0383a01": "[0383a01] 一切眾生。括十法界。從無始來。迷真逐妄。為風火",
    "X10n0254_001:0383a02": "識。馳此一念。無明業識。入父母胎。攬父母遺&#x5F03;。為",
    "X10n0254_001:0383a03": "此色身。於中顛倒行事。如教中。文殊問淨名曰。善",
    "X10n0254_001:0383a04": "不善。以何為本。曰身為本。又問身孰為本。曰欲貪",
    "X10n0254_001:0383a05": "為本。曰欲貪孰為本。曰&#x8657;妄分別為本。曰&#x8657;妄分",
    "X10n0254_001:0383a06": "別孰為本。曰顛倒想為本。曰顛倒想孰為本。曰無",
    "X10n0254_001:0383a07": "明為本。曰無明孰為本。曰無住為本。文殊師利。從",
    "X10n0254_001:0383a08": "無住本。立一切法。無住即無明。無明即法性。如&#x6C37;",
    "X10n0254_001:0383a09": "與水。水即是&#x6C37;。&#x6C37;水無二也。四大三毒。為身心之",
    "X10n0254_001:0383a10": "病。而常情不覺。今佛反從無住本逆推。從無住生",
    "X10n0254_001:0383a11": "顛倒。從顛倒生&#x8657;妄分別。從&#x8657;妄生欲貪。從欲貪",
    "X10n0254_001:0383a12": "生身。身造善惡。皆生死本。究其元由。即無明為本。",
    "X10n0254_001:0383a13": "今永斷無明。無明破。即轉為法性。法性即佛道也",
    "X10n0254_001:0383a14": "(下引喻)。",
    "X10n0254_001:0383a15": "[0383a15] 猶如迷人四方易處。",
    "X10n0254_001:0383a16": "[0383a16] 喻上無始以來。種種顛倒。東西南北本來定位。遊",
    "X10n0254_001:0383a17": "人自迷。不識定方。遂認南為北。指東作西。非方位",
    "X10n0254_001:0383a18": "之相易。迺迷者之自惑。過在迷人。不在方位。此一",
    "X10n0254_001:0383a19": "節經意。皆因妄動。其風火識。馳我入胎。攬其遺&#x5F03;",
    "X10n0254_001:0383a20": "之時。此時不識本來面目。故生下文妄認(次明生法二空",
    "X10n0254_001:0383a21": "境)。",
    "X10n0254_001:0383a22": "[0383a22] 妄認四大為自身相六塵緣影為自心相。",
    "X10n0254_001:0383a23": "[0383a23] 此文正明。生法二空境。妄認四大。四大性。各自起",
    "X10n0254_001:0383a24": "滅不同。業因緣故。名曰緣生。認之為身。風火摶識",
    "X10n0254_001:0383b01": "入胎。攬赤白二滴。水大也。生髮毛爪齒皮肉。地大",
    "X10n0254_001:0383b02": "也。認此為身。生我所相。名色陰也。領納遺&#x5F03;。即受",
    "X10n0254_001:0383b03": "陰也。內生苦樂。想陰也。隨業造作。名行陰也。識住",
    "X10n0254_001:0383b04": "其中。名識陰也。此五陰。亦名五蘊。至此且論。在胎",
    "X10n0254_001:0383b05": "受身。謂之生空境。色受想行識。眾共而生。故曰生",
    "X10n0254_001:0383b06": "空。亦曰人空。相者即境也。既認為身相。豈非生空",
    "X10n0254_001:0383b07": "境也。以上未涉根塵識也。至六塵緣影。方具根塵",
    "X10n0254_001:0383b08": "識三。根即六根。塵即六塵。識即六識也。此根塵識。",
    "X10n0254_001:0383b09": "方涉外塵。遂起五欲境界。至此為法空境。六根六",
    "X10n0254_001:0383b10": "塵六識。三六十八。為十八界。謂之諸法空相。既云",
    "X10n0254_001:0383b11": "為自心相。相即境也。此是法空境相。若能覺此。四",
    "X10n0254_001:0383b12": "大五陰皆空。根塵識三。皆無我相。可謂四病出體。",
    "X10n0254_001:0383b13": "小乘悟此。成阿羅漢。大乘菩薩。造境即中。破無明。",
    "X10n0254_001:0383b14": "證三德。成初住佛。法華三周授記作佛。即初住佛",
    "X10n0254_001:0383b15": "也(下引喻明二空觀)。",
    "X10n0254_001:0383b16": "[0383b16] 譬彼病目見空中華。",
    "X10n0254_001:0383b17": "[0383b17] 無明為病目。全空作華。故曰空華。若觀上四大五",
    "X10n0254_001:0383b18": "陰。本性空寂。一一皆是圓覺實性。則無是身相。故",
    "X10n0254_001:0383b19": "曰生空觀。四大五陰。不滅不破。則永受輪迴。楞嚴",
    "X10n0254_001:0383b20": "云。見聞如幻&#x7796;。三界若空華。觀成則身滅。三界可",
    "X10n0254_001:0383b21": "出也。",
    "X10n0254_001:0383b22": "[0383b22] 及第二月。",
    "X10n0254_001:0383b23": "[0383b23] 此法空觀。只謂妄認六塵緣影。為實身心體。眼緣",
    "X10n0254_001:0383b24": "色影。耳緣聲影。嗅香&#x751E;味覺觸。乃至心緣法塵。此",
    "X10n0254_001:0383c01": "緣塵心。皆是&#x8657;妄。如&#x63D1;目人。見第二月。錯認月外",
    "X10n0254_001:0383c02": "之月。&#x5EFC;真月之影為月。非真月也。阿難認聽法之",
    "X10n0254_001:0383c03": "心為心。佛咄叱。為非心。此乃法塵分別影事。是以",
    "X10n0254_001:0383c04": "楞嚴。七處徵心。八還辨見。今認六塵緣影為自心",
    "X10n0254_001:0383c05": "相。如認第二月影為真月。二影無差。皆是&#x8657;妄。若",
    "X10n0254_001:0383c06": "能了緣塵二月。本如來藏。見圓覺性。是則名為法",
    "X10n0254_001:0383c07": "空觀也。如前四大五陰六根六塵。其體皆是無明",
    "X10n0254_001:0383c08": "業識。&#x8657;妄病源。並是眼病。雖分二空。如藥治病。但",
    "X10n0254_001:0383c09": "求&#x8657;妄病消。今總歸一科。共釋病源。不出無明病",
    "X10n0254_001:0383c10": "眼。空花二月也(下直喻前文)。",
    "X10n0254_001:0383c11": "[0383c11] 善男子空實無華(至)亦復迷彼實華生處。",
    "X10n0254_001:0383c12": "[0383c12] 如人不識真金。認&#x936E;為金。又不識瓜。認瓠為瓜。金",
    "X10n0254_001:0383c13": "&#x936E;不辨。瓜瓠不分。不識真空。認華為空。以由迷真",
    "X10n0254_001:0383c14": "起妄。執妄為真。此猶眾生。不知自己是佛。迷為眾",
    "X10n0254_001:0383c15": "生。造種種業。輪迴生死。若達無明業性本空。則無",
    "X10n0254_001:0383c16": "是生死輪迴。病者是無明。只知無明業識。不知是",
    "X10n0254_001:0383c17": "自己真空。故以翳目。見是空華。若知花從翳生。則",
    "X10n0254_001:0383c18": "知真空不生花翳。不知&#x7796;目生花。故以惑此。&#x8657;空",
    "X10n0254_001:0383c19": "自性。若知花從翳有。則不迷實花生處。只緣一著",
    "X10n0254_001:0383c20": "不到處。滿盤空用心(〔以〕出其過惡)。",
    "X10n0254_001:0383c21": "[0383c21] 由此妄有輪迴生死故名無明。",
    "X10n0254_001:0383c22": "[0383c22] 四大五陰。本如來藏。只緣自己主宰。不守自性。妄",
    "X10n0254_001:0383c23": "生愛欲。攬四緣生。為己色身。因是輪迴。生死不息。",
    "X10n0254_001:0383c24": "今推。妄因業起。極其所起業性。體是無明。無明無",
    "X10n0254_001:0384a01": "體。體是法性。如&#x6C37;與水。二無二也。若不達性。生死",
    "X10n0254_001:0384a02": "不了。如飛蛾赴明燭。不能自止。故曰無明(向下窮無明體)。",
    "X10n0254_001:0384a03": "[0384a03] 善男子此無明者非實有體。",
    "X10n0254_001:0384a04": "[0384a04] 無明無體。以法性為體。無明轉為明。如清濁水。濁",
    "X10n0254_001:0384a05": "為本有。又推法性。亦無自體。以無明為體。冰以水",
    "X10n0254_001:0384a06": "為體。水以冰為體。若無自性。遇緣成就也。又須知。",
    "X10n0254_001:0384a07": "悟了即無明為法性。迷時即法性為無明。其名雖",
    "X10n0254_001:0384a08": "轉。其體不轉也。總是眾生一念妄心。若也離念。則",
    "X10n0254_001:0384a09": "鐵&#x7240;非苦。變易非遷。故我佛圓明之體。即是眾生",
    "X10n0254_001:0384a10": "凡夫本具性德。故云。毗盧身土。不逾下凡之一念。",
    "X10n0254_001:0384a11": "阿鼻依正。全處極聖之自心(下引喻夢中人出無明無實體)。",
    "X10n0254_001:0384a12": "[0384a12] 如夢中人夢時非無及至於醒了無所得。",
    "X10n0254_001:0384a13": "[0384a13] 須知無明有二義。一體空義。二成事義。云夢時非",
    "X10n0254_001:0384a14": "無。乃成事義也。因無明心。發善惡之事成。及至於",
    "X10n0254_001:0384a15": "醒。了無所得。此體空義也。醒時尚記夢中所作事。",
    "X10n0254_001:0384a16": "則事事無實可見。體空者。雖曰無明無體。人人未",
    "X10n0254_001:0384a17": "免全夢作醒。全體作夢。故云。人人盡道此身如夢。",
    "X10n0254_001:0384a18": "何曾夢裡知身(下引喻真妄同源)。",
    "X10n0254_001:0384a19": "[0384a19] 如眾空華滅於&#x8657;空(至)何以故無生處故。",
    "X10n0254_001:0384a20": "[0384a20] 此言真妄同源。如眾空華妄也。滅於&#x8657;空真也。空",
    "X10n0254_001:0384a21": "本不曾生華。今何用論滅。言有滅者。已知是妄。既",
    "X10n0254_001:0384a22": "知是妄。滅無生處。妄動而生。妄滅即滅。本圓覺性。",
    "X10n0254_001:0384a23": "誰生誰滅。眾生未滅。妄見生滅。諸佛已滅。寂滅為",
    "X10n0254_001:0384a24": "樂(下明妄動)。",
    "X10n0254_001:0384b01": "[0384b01] 一切眾生於無生中妄見生滅是故說名輪轉生死。",
    "X10n0254_001:0384b02": "[0384b02] 一切眾生。本來是佛。佛自生迷。迷生為佛。佛若不",
    "X10n0254_001:0384b03": "迷。生即是佛。生若是佛。即無輪迴。真隨妄轉。佛即",
    "X10n0254_001:0384b04": "是生。是故說名輪轉生死(下引己自證因地達本性空)。",
    "X10n0254_001:0384b05": "[0384b05] 善男子如來因地修圓覺者(至)非作故無本性無故。",
    "X10n0254_001:0384b06": "[0384b06] 如來因地。為凡夫。入山採樵。遇弗沙佛。修火光三",
    "X10n0254_001:0384b07": "昧於巖穴間。以一偈。七晝七夜讚佛云。天上天下",
    "X10n0254_001:0384b08": "無如佛。十方世界亦無比。一切世間我盡見。世間",
    "X10n0254_001:0384b09": "無有如佛者。因此精進。功超彌勒九劫。今知之一",
    "X10n0254_001:0384b10": "字。即上文圓照覺相也。圓照即觀也。覺相即境也。",
    "X10n0254_001:0384b11": "以斯觀。照斯境。此無明業識。不得不轉為明。即此",
    "X10n0254_001:0384b12": "空華。全無明作。觀此無明。即空華相。全性為華。全",
    "X10n0254_001:0384b13": "華為性。亦無無明。亦無無明盡。乃至無老死。亦無",
    "X10n0254_001:0384b14": "老死盡。無苦集滅道。無智亦無得。證斯境界。即無",
    "X10n0254_001:0384b15": "輪轉也。觀四大五陰。皆空。故曰亦無身也。觀六塵",
    "X10n0254_001:0384b16": "緣影亦空。即無心也。既無身心。誰受生死。既無生",
    "X10n0254_001:0384b17": "死。此生死為作故無。為不作故無。須知凡夫性德",
    "X10n0254_001:0384b18": "真常。本無生死。五陰既空。不容主宰所住。既不住",
    "X10n0254_001:0384b19": "生死。亦不住涅槃。亦不住聖。亦不居凡。當知此說。",
    "X10n0254_001:0384b20": "以性奪修。成無作行。生死涅槃。猶如昨夢。故云非",
    "X10n0254_001:0384b21": "作故無。本性無故也(次展轉拂&#x8FF9;。釋成正因)。",
    "X10n0254_001:0384b22": "[0384b22] 彼知覺者猶如&#x8657;空(至)是則名為淨覺隨順。",
    "X10n0254_001:0384b23": "[0384b23] 彼知覺者。知者智也。覺者照也。此之智照亦云始",
    "X10n0254_001:0384b24": "覺。全本覺起。即是凡夫見前一念無明業識。修三",
    "X10n0254_001:0384c01": "昧者。以此為境。以此為觀。為生。為住。為滅。又此妄",
    "X10n0254_001:0384c02": "覺。則無有體。以無明為體。此無明。亦本無體。故云",
    "X10n0254_001:0384c03": "猶如&#x8657;空。又須知。知&#x8657;空者。即始覺也。此始覺。復",
    "X10n0254_001:0384c04": "覺&#x8657;空。即空華相。此謂之智照於境。境復照智。智",
    "X10n0254_001:0384c05": "照於境。曰空華相。境照於智。曰猶如&#x8657;空。所以凡",
    "X10n0254_001:0384c06": "修行者。不可廢此境智。若不用此境智。則無始以",
    "X10n0254_001:0384c07": "來。無明業識。如何銷殞。故云亦不可說無知覺性",
    "X10n0254_001:0384c08": "也。以此知覺性。雖從不覺而起。以全本覺。起於修",
    "X10n0254_001:0384c09": "覺。有破惑之功。是不可廢也。業惑若盡。如湯消&#x6C37;。",
    "X10n0254_001:0384c10": "能所俱亡。有無&#x53CC;遣。唯真如智獨存。良由修圓覺",
    "X10n0254_001:0384c11": "者。觀性德苦樂。而興與拔。以即理毒害。為所消伏。",
    "X10n0254_001:0384c12": "修性德三因。名性德行。報應二身。即名法身。蓋以",
    "X10n0254_001:0384c13": "性而泯於修。苦則拔無拔相。毒則消無消形。行乃",
    "X10n0254_001:0384c14": "即修無修。佛乃即證無證。故得有無俱遣。方名淨",
    "X10n0254_001:0384c15": "覺隨順也(後徹拂所由。釋歸圓覺)。",
    "X10n0254_001:0384c16": "[0384c16] 何以故&#x8657;空性故(至)究竟圓滿&#x5FA7;十方故。",
    "X10n0254_001:0384c17": "[0384c17] 此節經意。謂前有無俱遣。淨覺隨順。明觀成相。不",
    "X10n0254_001:0384c18": "動即今剎那之念。而能盡未來際。作三千化事。此",
    "X10n0254_001:0384c19": "之剎那。即法界故。有何窮盡。故云&#x8657;空性故。微塵",
    "X10n0254_001:0384c20": "本含法界。芥子常納須彌。因果互融。色心不二。故",
    "X10n0254_001:0384c21": "曰不動。藏者。即戒藏。定藏。因果藏。佛性常住藏。秘",
    "X10n0254_001:0384c22": "密藏。總取包含為義。此言如來藏性也。藏性即第",
    "X10n0254_001:0384c23": "一義諦。不生不滅。無去無來。通三際。&#x4E98;十方。豈容",
    "X10n0254_001:0384c24": "有有起有滅。有起滅者。非如來藏。即四大五陰。根",
    "X10n0254_001:0385a01": "塵識。此則有起滅也。若如來藏無生死。無涅槃。無",
    "X10n0254_001:0385a02": "凡無聖。非如非異。非染非淨。故諸佛之所師。眾生",
    "X10n0254_001:0385a03": "之體性。經云。法華經藏。深固幽遠。無知見者。無身",
    "X10n0254_001:0385a04": "心相。如法界性者。法界。即十界法。六凡四聖也。大",
    "X10n0254_001:0385a05": "圓覺性。廓十法界。界界互融。出生無盡。自行則淨",
    "X10n0254_001:0385a06": "穢亡泯。無不空中。化化則帝網交羅。三千皆假。故",
    "X10n0254_001:0385a07": "曰究竟圓滿&#x5FA7;十方。即如上十界也。",
    "X10n0254_001:0385a08": "[0385a08] 是則名為因地法行(結上問因地法行深觀也)菩薩因此於大乘",
    "X10n0254_001:0385a09": "中發清淨心(此結上問菩薩發心)末世眾生依此修行不墜邪",
    "X10n0254_001:0385a10": "見(此結上末世修行不墮邪見也)。",
    "X10n0254_001:0385a11": "[0385a11] 已上文殊。發此三問。世尊一一答三問。以物來斯",
    "X10n0254_001:0385a12": "現。鏡像分明。其間被未曉者。老婆心切。重說偈言。",
    "X10n0254_001:0385a13": "[0385a13] 爾時世尊欲重宣此義而說偈言。",
    "X10n0254_001:0385a14": "[0385a14] 文殊汝當知一切諸如來(至)修此免邪見。",
    "X10n0254_001:0385a15": "[0385a15] 如來說一代時教。大小乘。有九部十二部。此經具",
    "X10n0254_001:0385a16": "有之。即此長行為之散花。一部。重說偈為之貫花。",
    "X10n0254_001:0385a17": "亦一部。佛世時人。以花來供佛。前風飄去。後以線",
    "X10n0254_001:0385a18": "貫之。故曰貫花也。",
    "X10n0254_001:0385a19": "○普賢菩薩章",
    "X10n0254_001:0385a20": "[0385a20] 諸經中。多先列文殊普賢者。蓋二聖來此土。佐輔",
    "X10n0254_001:0385a21": "釋迦。凡說經處。無不居其左右。如觀音勢至。輔弼",
    "X10n0254_001:0385a22": "彌陀。二聖乃淨土中良伴。文殊已成正覺。號龍種",
    "X10n0254_001:0385a23": "上尊王佛。觀世音號正法明王如來。普賢勢至。未",
    "X10n0254_001:0385a24": "詳所聞也。凡此聖流。皆下喬木出幽谷。降尊就卑。",
    "X10n0254_001:0385b01": "共成一化。慈熏眾生。發明圓覺。今第二章。普賢菩",
    "X10n0254_001:0385b02": "薩啟請。其意有三。大科分四。不異前章。更不重列。",
    "X10n0254_001:0385b03": "[0385b03] 於是普賢菩薩在大眾中(至)長跪叉手而白佛言。",
    "X10n0254_001:0385b04": "[0385b04] 普賢者。伏道之頂。其因周&#x5FA7;曰普。斷道之後。&#x96A3;于",
    "X10n0254_001:0385b05": "極聖曰賢。又翻&#x5FA7;吉。從座而起。請問世尊儀式。並",
    "X10n0254_001:0385b06": "如前釋(下發三問)。",
    "X10n0254_001:0385b07": "[0385b07] 大悲世尊願為此會(至)清淨境界云何修行。",
    "X10n0254_001:0385b08": "[0385b08] &#x5FA7;吉因聞前章。知是空華。即無身心受彼生死。動",
    "X10n0254_001:0385b09": "宿疑情。啟揚三問(一問以幻修幻)。",
    "X10n0254_001:0385b10": "[0385b10] 世尊若彼眾生知如幻者(至)云何以幻還修於幻。",
    "X10n0254_001:0385b11": "[0385b11] 太&#x8657;水月。並喻體空。兔角龜毛。皆況名假。因動背",
    "X10n0254_001:0385b12": "定。比舟行而岸移。由妄迷真。譬雲駛而月運。故經",
    "X10n0254_001:0385b13": "云。心如幻化。馳騁六情。既知是幻。此幻如何滅之。",
    "X10n0254_001:0385b14": "答意。還以幻智。滅此幻心。普賢方且興難云。既以",
    "X10n0254_001:0385b15": "幻智。滅於幻心。必竟。以幻修幻。幻幻何窮(二問能所有無",
    "X10n0254_001:0385b16": "俱遣。身心幻智俱滅。既無身心。遣誰修行。云何復說修行如幻)。",
    "X10n0254_001:0385b17": "[0385b17] 若諸幻性一切盡滅(至)云何復說修行如幻。",
    "X10n0254_001:0385b18": "[0385b18] 既用幻智。滅自心幻。心智俱滅。幻觀幻境俱遣。復",
    "X10n0254_001:0385b19": "誰作主宰。云何復說修行如幻。如古德云。弟子問",
    "X10n0254_001:0385b20": "師。如何是佛。師云。佛在眼前。爾自不見。曰如何不",
    "X10n0254_001:0385b21": "見。曰為汝有我在。是故不見。曰如和尚無我。還能",
    "X10n0254_001:0385b22": "見否。曰纔分爾我。轉加不見。曰無爾無我人。還能",
    "X10n0254_001:0385b23": "見否。曰既無爾。又無我。教誰能見。今之幻心。亦復",
    "X10n0254_001:0385b24": "如是。以聲止聲。如谷答響(三問若修幻智。則滅幻心。若都不修者。如幻身",
    "X10n0254_001:0385c01": "心云何解脫。則此身心。常受生死)。",
    "X10n0254_001:0385c02": "[0385c02] 若諸眾生本不修行(至)令妄想心云何解脫。",
    "X10n0254_001:0385c03": "[0385c03] 古德云。要免心中&#x9599;。應須看古教。若不看古教。不",
    "X10n0254_001:0385c04": "免心中&#x9599;。三世十方諸佛。莫不依教修行出塵。若",
    "X10n0254_001:0385c05": "不依教。退失者多。如&#x9B31;頭藍弗。得非非想定。居山",
    "X10n0254_001:0385c06": "為飛禽所惱。居水邊。為魚龍皇惑。念欲殺是禽魚。",
    "X10n0254_001:0385c07": "後退墮作飛狸。形如大鵬。一飛何啻九萬。兩翅&#x53CE;",
    "X10n0254_001:0385c08": "錄眾生。如夜蝙蝠。拾於蚊蚋。善星比丘。往昔為菩",
    "X10n0254_001:0385c09": "薩子。今生近佛。一向毀謗。生身陷入地獄。此等並",
    "X10n0254_001:0385c10": "無師教為緣。縱任妄心。以受輪轉。此&#x8657;妄心。不依",
    "X10n0254_001:0385c11": "圓照觀力。破此業識。則永沉生死。故啟三問。慇懃",
    "X10n0254_001:0385c12": "發明(次請修之方便)。",
    "X10n0254_001:0385c13": "[0385c13] 願為末世一切眾生(至)令諸眾生永離諸幻。",
    "X10n0254_001:0385c14": "[0385c14] 真歇科為第四問。今謂。此因發上三問。如尋病根。",
    "X10n0254_001:0385c15": "今此願為。如請藥方。若能依此法印。無明心識。&#x6C37;",
    "X10n0254_001:0385c16": "泮雲消。故作結上三問也。今請世尊。處方合藥治",
    "X10n0254_001:0385c17": "病。故云願為末世。方便漸次修習(次展誠)。",
    "X10n0254_001:0385c18": "[0385c18] 作是語已五體投地如是三請終而復始。",
    "X10n0254_001:0385c19": "[0385c19] 三請為禮。誠至意切(次〔誠〕所聽)。",
    "X10n0254_001:0385c20": "[0385c20] 爾時世尊告普賢菩薩言(至)修習菩薩如幻三昧。",
    "X10n0254_001:0385c21": "[0385c21] 焰幻之名。通於偏圓。今從圓說。一心三幻。楞伽云。",
    "X10n0254_001:0385c22": "如工幻師。依草木瓦石。作種種幻。起一切眾生若",
    "X10n0254_001:0385c23": "干形色。起種種妄想。今之如幻三昧。乃依了義大",
    "X10n0254_001:0385c24": "乘圓頓。全性起修。如水月精神。本自無體。雖然無",
    "X10n0254_001:0386a01": "體。水月宛然。昔猿猴。見月在池底云。今夜月死在",
    "X10n0254_001:0386a02": "池內。我等救之。一人攀樹枝。次第相綰。直至池底。",
    "X10n0254_001:0386a03": "樹枝忽斷。眾猿墮水而亡。皆由眾生愚癡。探於水",
    "X10n0254_001:0386a04": "月。不識方便如幻三昧。至以生死不息也。",
    "X10n0254_001:0386a05": "[0386a05] 方便漸次令諸眾生(至)及諸大眾默然而聽。",
    "X10n0254_001:0386a06": "[0386a06] 若非諸佛方便。點示如幻三昧。究其體性。幻實幻",
    "X10n0254_001:0386a07": "&#x8657;。滅幻法門。則我等永受輪轉。故誡之諦聽(次正答)。",
    "X10n0254_001:0386a08": "[0386a08] 善男子一切眾生種種幻化皆生如來圓覺妙心。",
    "X10n0254_001:0386a09": "[0386a09] 一言幻者。蓋三種幻。一者。四性無生幻。二者。一理",
    "X10n0254_001:0386a10": "隨緣幻。三者。以性奪修幻。前二種。屬偏前衍門之",
    "X10n0254_001:0386a11": "幻。為權實未融故也。今之幻者。乃以性奪修之幻。",
    "X10n0254_001:0386a12": "此幻乃圓具諸法。偏發由熏。以性奪修。法法無作。",
    "X10n0254_001:0386a13": "亦謂之性德行。一塵應色。無非法身。自他依正。不",
    "X10n0254_001:0386a14": "逾秘藏。方為色香中道。起對法界。此非&#x8657;幻之幻。",
    "X10n0254_001:0386a15": "乃依圓覺妙心而起。此幻為之有本之幻。不同無",
    "X10n0254_001:0386a16": "本之幻也。一切眾生者。十法界之眾生。即四聖六",
    "X10n0254_001:0386a17": "凡也。眾生諸佛。所有依正色心。四大五蘊。六根六",
    "X10n0254_001:0386a18": "塵。謂之種種幻化。此種種幻。全本覺妙明真心而",
    "X10n0254_001:0386a19": "生。故云。皆生如來圓覺妙心。如地獄餓鬼。刀山&#x5292;",
    "X10n0254_001:0386a20": "樹。鑊湯爐炭。全是圓覺妙心。大用發生。觀經云。地",
    "X10n0254_001:0386a21": "獄猛火。化作清&#x51C9;風。調達地獄種性。法華授記。為",
    "X10n0254_001:0386a22": "天王如來。龍女畜類中身。即往南方成佛。此等經",
    "X10n0254_001:0386a23": "論。若非理毒害。性德行。皆以性奪修。如何銷釋。只",
    "X10n0254_001:0386a24": "謂眾生。無始無明。強生隔礙。至以生佛體殊。色心",
    "X10n0254_001:0386b01": "不泯。若也順性。圓修覺觀。寂照之功。始覺有力。體",
    "X10n0254_001:0386b02": "用顯現。成就自性。本具圓覺。然後迷悟體用不二。",
    "X10n0254_001:0386b03": "波水濕性無殊。其或不然。精義必無二。至當止歸",
    "X10n0254_001:0386b04": "於一也(次引喻)。",
    "X10n0254_001:0386b05": "[0386b05] 猶如空華從空而有。",
    "X10n0254_001:0386b06": "[0386b06] 此喻。圓覺妙心中。本無眾生。亦無諸佛。只為真如。",
    "X10n0254_001:0386b07": "不守自性。無明熏發。本覺妙明。轉作無明。故有生",
    "X10n0254_001:0386b08": "死。今於生死中。具有菩提種性。遇佛出世。及善知",
    "X10n0254_001:0386b09": "識。教修圓覺寂照。復觀生死結根。知是空華。此生",
    "X10n0254_001:0386b10": "死空華。亦復從何而有。此亦全本覺。大圓覺性而",
    "X10n0254_001:0386b11": "生。非別有生處。&#x6C37;從水結。妄從覺生。猶如空華者。",
    "X10n0254_001:0386b12": "空華是妄。從空而有者。且指覺性。但此覺性。亦是",
    "X10n0254_001:0386b13": "妄覺。未可認為真覺。亦是月外之月。其實名為始",
    "X10n0254_001:0386b14": "覺。又如空華。從眼翳生。此翳無根。體是無明。此無",
    "X10n0254_001:0386b15": "明。又從法性而生。故云從空而有。暫指為真。雖為",
    "X10n0254_001:0386b16": "真性。亦是全妄之真。此真名為始覺。有破妄之功。",
    "X10n0254_001:0386b17": "緣被眼翳之累。真還成妄。若始本一合時。無明法",
    "X10n0254_001:0386b18": "性俱遣。境觀&#x53CC;亡。無復差別(次釋疑)。",
    "X10n0254_001:0386b19": "[0386b19] 幻華雖滅空性不壞。",
    "X10n0254_001:0386b20": "[0386b20] 幻翳若滅。幻華亦隨滅。病除也。空性不壞者。此空",
    "X10n0254_001:0386b21": "性名為始覺。畢竟不壞。且存藥方。故云不壞。修顯",
    "X10n0254_001:0386b22": "極時。復本妙明。始本一合。有無俱遣。境智&#x53CC;融。金",
    "X10n0254_001:0386b23": "剛云。法尚應捨。何況非法(次合法。譚本義)。",
    "X10n0254_001:0386b24": "[0386b24] 眾生幻心還依幻滅。",
    "X10n0254_001:0386c01": "[0386c01] 幻心境也。即一念陰心是。此幻陰心。亦起作幻智。",
    "X10n0254_001:0386c02": "還照幻境。亦一念也。謂之境照於境。智照於智。如",
    "X10n0254_001:0386c03": "燃火杖。亦復自燃。智起為幻。滅幻為智。滅幻之智。",
    "X10n0254_001:0386c04": "非智不滅。故云眾生幻心。還依幻滅。滅幻之智。智",
    "X10n0254_001:0386c05": "即是幻。如湯消冰。如木生火。斯之謂歟。",
    "X10n0254_001:0386c06": "[0386c06] 諸幻盡滅覺心不動。",
    "X10n0254_001:0386c07": "[0386c07] 諸幻。指眾生四大五陰。色心依正。種種諸法。皆名",
    "X10n0254_001:0386c08": "為幻。故云諸幻也。盡滅者。諸幻從覺生。覺生即幻",
    "X10n0254_001:0386c09": "滅。滅幻之覺。猶如&#x8657;空。故云不動。須知諸幻。本從",
    "X10n0254_001:0386c10": "翳生。翳滅幻滅。翳幻本一體。翳幻從覺起。覺還滅",
    "X10n0254_001:0386c11": "幻翳。本是一家人。心生故分二。既是心中病。還將",
    "X10n0254_001:0386c12": "心藥醫。如以水洗水。以湛合湛。以屑出屑。佛頂經",
    "X10n0254_001:0386c13": "云。舜若多性可銷亡。爍迦羅心無動轉。與今文會",
    "X10n0254_001:0386c14": "如上答以幻修幻竟(次問誰為修行)。",
    "X10n0254_001:0386c15": "[0386c15] 依幻說覺亦名為幻(至)說無覺者亦復如是。",
    "X10n0254_001:0386c16": "[0386c16] 此答第二問。問云。若諸幻性。一切盡滅。則無有心。",
    "X10n0254_001:0386c17": "誰為修行。偈中亦有三句。初句云。幻從諸覺生。覺",
    "X10n0254_001:0386c18": "只是一。何云諸覺。推其問中云。若諸幻性。緣上幻",
    "X10n0254_001:0386c19": "性。有種種曰諸。今以幻智。滅於諸幻。故覺亦有諸。",
    "X10n0254_001:0386c20": "故云諸覺。依幻說覺。覺亦名幻。故云猶未離幻。此",
    "X10n0254_001:0386c21": "覺妄覺也。亦云始覺。屬修也。今家以性泯之。以性",
    "X10n0254_001:0386c22": "奪之。故修與覺。並皆為幻。此覺既從妄而生。還能",
    "X10n0254_001:0386c23": "滅妄。破惑有功。立名始覺。妄既滅了。此覺亦須自",
    "X10n0254_001:0386c24": "滅。如獵犬相似。獵既盡已。其犬自烹。妄既盡已覺",
    "X10n0254_001:0387a01": "不容住。四大既空。我神無主。但能塵銷覺圓。不須",
    "X10n0254_001:0387a02": "復問誰作主宰修行也。說無覺者。亦復如是。上文",
    "X10n0254_001:0387a03": "云。亦不可說無知覺性。若無覺妄之智。如渡無船。",
    "X10n0254_001:0387a04": "安能到岸。須用此妄覺。如火燃木。無此覺智。舊病",
    "X10n0254_001:0387a05": "仍生。眾生長受生死。但今文。若說有覺者。有覺亦",
    "X10n0254_001:0387a06": "妄。是妄皆除。到此聖凡情盡。若羚羊挂角。靈龜曳",
    "X10n0254_001:0387a07": "尾。絕蹤絕跡。方見圓覺。",
    "X10n0254_001:0387a08": "[0387a08] 是故幻滅名為不動。",
    "X10n0254_001:0387a09": "[0387a09] 上問中云。諸幻盡滅。則無有心。將誰修行。今意。但",
    "X10n0254_001:0387a10": "除其幻。了其生死。何慮無修行人。偈云。幻滅覺圓",
    "X10n0254_001:0387a11": "滿。覺心不動故。舟乃自行。岸實不動。如上答第二",
    "X10n0254_001:0387a12": "問竟(次遠離幻化)。",
    "X10n0254_001:0387a13": "[0387a13] 善男子一切菩薩(至)一切幻化&#x8657;妄境界。",
    "X10n0254_001:0387a14": "[0387a14] 此第三問。上文云。若諸眾生。本不修行。於生死中。",
    "X10n0254_001:0387a15": "常居幻化。令妄想心云何解脫。今乃勸云。應當遠",
    "X10n0254_001:0387a16": "離。應當。即勸修也。眾生若不依教修觀。無明業識。",
    "X10n0254_001:0387a17": "如何解脫。則輪迴無際也。若依師教。以教照心。則",
    "X10n0254_001:0387a18": "遠離一切幻化生死。況生死結根。如銅墻鐵壁。非",
    "X10n0254_001:0387a19": "幻智。如何得出。故說云。應當遠離一切幻化&#x8657;妄",
    "X10n0254_001:0387a20": "境界。境界者。即是我等現前六根六塵。故心經云。",
    "X10n0254_001:0387a21": "無眼界。乃至無意識界。根塵既淨。覺圓滿故。即上",
    "X10n0254_001:0387a22": "文。淨覺隨順也(向下經意。通途徵釋。上來三問。總是執心。但去情執。諸幻自滅。不加",
    "X10n0254_001:0387a23": "針艾。其病自蘇也)。",
    "X10n0254_001:0387a24": "[0387a24] 由堅執持遠離心故(至)得無所離即除諸幻。",
    "X10n0254_001:0387b01": "[0387b01] 以上四離四幻。皆是徵釋幻心執情。執情不遣。幻",
    "X10n0254_001:0387b02": "妄復生。此之幻智。展轉微細。眠伏藏識。最為難遣。",
    "X10n0254_001:0387b03": "今為四離離之。諸家解釋不同。今用天台解法華",
    "X10n0254_001:0387b04": "經。知法常無性。用龍樹大論緣生四句。解知法常",
    "X10n0254_001:0387b05": "無性云。無自生性相。無他生性相。無共生性相。亦",
    "X10n0254_001:0387b06": "無無因生性。性相。無相亦無。故曰實相。實相。即今",
    "X10n0254_001:0387b07": "圓覺妙心也。今觀此四維四幻。即龍樹四句性計",
    "X10n0254_001:0387b08": "也。一者遠離一切幻化&#x8657;妄境界。即論中云無自",
    "X10n0254_001:0387b09": "性也。既遠離幻化境界。即我一念根塵境界。&#x8657;妄",
    "X10n0254_001:0387b10": "浮心。若執之不遠離。即計自性也。今既以性奪修。",
    "X10n0254_001:0387b11": "即自性計。根塵一一無作。六根清淨也。即自性離",
    "X10n0254_001:0387b12": "計也。由堅執持遠離心故者。遠離心。即始覺也。亦",
    "X10n0254_001:0387b13": "即從妄中起此覺也。即妄覺之智。此遠離心智。雖",
    "X10n0254_001:0387b14": "從性起。大似從外而有。似有能覺。即論中。計他生",
    "X10n0254_001:0387b15": "性也。既非他生。故云亦復遠離也。遠離為幻亦復",
    "X10n0254_001:0387b16": "遠離者。此論中。共性計也。遠離屬他。為幻屬自。自",
    "X10n0254_001:0387b17": "他共成執計。破云。離時既無。共時安有。既非共生。",
    "X10n0254_001:0387b18": "計執自亡。故云亦復遠離。離遠離幻亦復遠離者。",
    "X10n0254_001:0387b19": "此論云。無因性計。計其無因而生。即非有非無。不",
    "X10n0254_001:0387b20": "因有無而有。此謂之無因故。此謂之計。自然執也。",
    "X10n0254_001:0387b21": "破云。此非無因不生。有因緣故亦可得生。即今文",
    "X10n0254_001:0387b22": "遠離。是觀是智。離幻一句。是妄是境。既遠離。則無",
    "X10n0254_001:0387b23": "觀智。既云離幻。則無有妄心。若執境智。計之為執。",
    "X10n0254_001:0387b24": "今復遠離。故云。無無因性。亦復遠離也。故大論云。",
    "X10n0254_001:0387c01": "諸法不自生。亦不從他生。不共不無因。是故說無",
    "X10n0254_001:0387c02": "生。如上四離四幻。皆計四性。自他共離。四離若有",
    "X10n0254_001:0387c03": "一計。四四十六。四幻亦各有四計。亦有十六。四幻",
    "X10n0254_001:0387c04": "四離。共三十二。今推此三十二。一一無根。皆從圓",
    "X10n0254_001:0387c05": "覺妙心而有。今反觀圓覺妙心。從我心有。今觀我",
    "X10n0254_001:0387c06": "心自空。罪福無主。又觀心無心。法不住法。不住結",
    "X10n0254_001:0387c07": "使。不離使海。雖離煩惱。不離煩惱。四病出體。心華",
    "X10n0254_001:0387c08": "發明。故云。得無所離。即除諸幻(下引喻)。",
    "X10n0254_001:0387c09": "[0387c09] 譬如鑽火兩木相因火出木盡&#x7070;飛&#x70DF;滅。",
    "X10n0254_001:0387c10": "[0387c10] 以木鑽木。而火生。以幻修幻。而幻滅。今云二木相",
    "X10n0254_001:0387c11": "因。所因之木。譬妄執心。即為之境也。能因之木。喻",
    "X10n0254_001:0387c12": "觀。即幻智。即能觀觀也。能所相即。境與觀合。境觀",
    "X10n0254_001:0387c13": "相研。中間無明陰妄方盡。又中二木。可喻砧槌。所",
    "X10n0254_001:0387c14": "因之木。曰砧。即境也。能因之木。曰槌。即觀也。砧槌",
    "X10n0254_001:0387c15": "自分能所。中間無明&#x8657;妄。即物也。鑪[錹-月+用]既發。砧槌",
    "X10n0254_001:0387c16": "現前。中間之妄心。無逃避處。不得不消。妄心消處。",
    "X10n0254_001:0387c17": "真覺妙明顯發也。二木相因。一木是遠離。即能觀",
    "X10n0254_001:0387c18": "觀也。一木是所觀陰境。故云一切幻化&#x8657;妄境界。",
    "X10n0254_001:0387c19": "陰消也。此等自分。一重能所也。火出。木盡者。火喻",
    "X10n0254_001:0387c20": "空觀。能壞一切法。能空一切相。經云由堅執持遠",
    "X10n0254_001:0387c21": "離心故。遠離心。即上能空觀。若更執此能空觀。藥",
    "X10n0254_001:0387c22": "還成病。故須遠離。即二重能所也。&#x7070;飛。喻空觀。本",
    "X10n0254_001:0387c23": "是藥能治病。病去藥亡。又復執此藥。藥還成病。藥",
    "X10n0254_001:0387c24": "病之執如&#x7070;。亦云執空之病。既空一切相。復執於",
    "X10n0254_001:0388a01": "空。此為之空病。圭&#x5CEF;云。本&#x70DF;在前。&#x7070;在後。謂譯師",
    "X10n0254_001:0388a02": "之倒。今謂不然。正是&#x7070;前&#x70DF;後。何謂也。此是藥病。",
    "X10n0254_001:0388a03": "&#x7070;尚有形相。喻遠離為幻。此幻尚麤。故以喻&#x7070;之。",
    "X10n0254_001:0388a04": "非譯師之倒。此藥上之病。亦須遠離。此第三重能",
    "X10n0254_001:0388a05": "所砧槌也。&#x70DF;滅者。喻上藥病。更合新藥治舊藥病。",
    "X10n0254_001:0388a06": "此是新藥病。空上空病。故云離遠離幻。有兩箇離",
    "X10n0254_001:0388a07": "字者。便見藥上之病。空上空病。祖云。智還成障。亦",
    "X10n0254_001:0388a08": "此經菩薩為解礙也。可謂大聰明人前。果有三尺",
    "X10n0254_001:0388a09": "暗。故云亦復遠離。此四離四幻。但分麤細。此四離",
    "X10n0254_001:0388a10": "等。如鐵銅銀金為&#x93BB;。雖分貴賤。&#x93BB;義是一。並須去",
    "X10n0254_001:0388a11": "除。若於此四外。更起計著。又如之何。亦須斷除。今",
    "X10n0254_001:0388a12": "且云四者。事不過三(次結四離四幻。亦是合法)。",
    "X10n0254_001:0388a13": "[0388a13] 以幻修幻亦復如是(至)離幻即覺亦無漸次。",
    "X10n0254_001:0388a14": "[0388a14] 以幻修幻。合兩木相因也。諸幻雖離。不入斷滅。合",
    "X10n0254_001:0388a15": "上火出木盡。知幻即離。不作方便。合&#x7070;飛。離幻即",
    "X10n0254_001:0388a16": "覺。亦無漸次。合&#x70DF;滅也(次結幻離)。",
    "X10n0254_001:0388a17": "[0388a17] 一切菩薩及末世眾生(至)如是乃能永離諸幻。",
    "X10n0254_001:0388a18": "[0388a18] 此總結普賢三問。若能依此四離四幻修行。故得",
    "X10n0254_001:0388a19": "永離諸幻也。",
    "X10n0254_001:0388a20": "[0388a20] 爾時世尊欲重宣此義而說偈言。",
    "X10n0254_001:0388a21": " 普賢汝當知  一切諸眾生  無始幻無明",
    "X10n0254_001:0388a22": " 皆從諸如來  圓覺心建立  猶如&#x8657;空華",
    "X10n0254_001:0388a23": " 依空而有相  空華若復滅  &#x8657;空本不動",
    "X10n0254_001:0388a24": "[0388a24] (此答第一問。此幻修幻)。 幻從諸覺生  幻滅覺圓滿",
    "X10n0254_001:0388b01": " 覺心不動故[0388b01] (此答第二問。諸幻盡滅。無人修行)。 若彼諸菩薩",
    "X10n0254_001:0388b02": " 及末世眾生  常應遠離幻  諸幻悉皆離",
    "X10n0254_001:0388b03": "[0388b03] (此答第三問。永不修行。云何解脫。後通途引譬。四離四幻)。 如木中生火",
    "X10n0254_001:0388b04": " 木盡火還滅[0388b04] (木火&#x7070;&#x70DF;四皆並滅)。 覺則無漸次",
    "X10n0254_001:0388b05": " 方便亦如是"
}