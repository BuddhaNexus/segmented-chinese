{
    "T13n0398_003:0420c08": "大哀經卷第三",
    "T13n0398_003:0420c10": "西晉月氏三藏竺法護譯",
    "T13n0398_003:0420c11": "大哀品第六",
    "T13n0398_003:0420c12": "[0420c12] 佛復告總[敖/力]王菩薩：「菩薩有十六事，常以大",
    "T13n0398_003:0420c13": "哀加於眾生。何謂十六？於是菩薩除見貪身，",
    "T13n0398_003:0420c14": "眾生處在若干邪見，則為斷去迷惑疑業，為",
    "T13n0398_003:0420c15": "說經法，是為菩薩興發大哀愍於眾生。[0420c15] 「眾生",
    "T13n0398_003:0420c16": "處在虛偽顛倒——非常想常、苦想為樂、無身想",
    "T13n0398_003:0420c17": "身、空有淨想——當為蠲除此顛倒行，菩薩於彼",
    "T13n0398_003:0420c18": "興發大哀為說經典。[0420c18] 「眾生處在計有吾我——一",
    "T13n0398_003:0420c19": "切無形而想有形——當為除去吾我之事，菩薩",
    "T13n0398_003:0420c20": "于彼興發大哀頒宣經道。[0420c20] 「於此眾生處在五",
    "T13n0398_003:0420c21": "蓋而自覆蔽，墮在欲瘡多所危害，睡寐無明、",
    "T13n0398_003:0420c22": "虛偽狐疑，因緣所覆不了深法；吾當為彼除",
    "T13n0398_003:0420c23": "諸陰蓋，菩薩于彼興發大哀為說經法。[0420c23] 「眾生",
    "T13n0398_003:0420c24": "處在六情罣礙——眼見色而想著為文飾，耳聲、",
    "T13n0398_003:0420c25": "鼻香、舌味、身觸、意法而懷想著猗受文飾——",
    "T13n0398_003:0420c26": "當為此等滅除六情，菩薩于彼興發大哀為",
    "T13n0398_003:0420c27": "說經道。[0420c27] 「眾生處在貢高、自大、憍慢求敬，是我",
    "T13n0398_003:0420c28": "自由咄吾志邪，懷害虛偽，餘人卑賤我為尊",
    "T13n0398_003:0420c29": "貴，自說我所行正於尊，復尊經道又勝加復",
    "T13n0398_003:0421a01": "[敖/力]，乃強綺於容色，自計有識而自放恣，永",
    "T13n0398_003:0421a02": "無所獲自謂成就，不賢嫉賢、不聖嫉聖，處於",
    "T13n0398_003:0421a03": "邪見想住正道；吾當為此說除憍慢、貢高、自",
    "T13n0398_003:0421a04": "大，菩薩于彼興發大哀為說經道。[0421a04] 「眾生處在",
    "T13n0398_003:0421a05": "迷惑邪逕，離於聖路；當為除邪顯示聖道，菩",
    "T13n0398_003:0421a06": "薩于彼興發大哀為說經道。[0421a06] 「眾生處在虛偽",
    "T13n0398_003:0421a07": "恩愛之著，貪於妻息、男女、家居、產業，夙夜汲",
    "T13n0398_003:0421a08": "汲無有懈廢；當為除此令脫恩愛，菩薩于彼",
    "T13n0398_003:0421a09": "興發大哀為說經道。[0421a09] 「眾生處在各共諍訟、恚",
    "T13n0398_003:0421a10": "恨不和，懷結瞋怒多所訟理；當為除此&#x9B2A;諍、",
    "T13n0398_003:0421a11": "瞋恚，菩薩于彼興發大哀為說經道。[0421a11] 「眾生處",
    "T13n0398_003:0421a12": "在惡友所攝、離於善友、興造惡業；當為除此",
    "T13n0398_003:0421a13": "諸惡知識使從善友，菩薩于彼興發大哀為",
    "T13n0398_003:0421a14": "說經道。[0421a14] 「諸天處於慳惜貪餮，不知懈倦，離於",
    "T13n0398_003:0421a15": "聖慧；當為除此慳惜貪餮，興隆聖慧，菩薩于",
    "T13n0398_003:0421a16": "彼興發大哀為說經道。[0421a16] 「眾生處在非誼之業，",
    "T13n0398_003:0421a17": "存有常計斷滅之見；當令入於深奧緣起之",
    "T13n0398_003:0421a18": "業，菩薩于彼興發大哀為說經道。[0421a18] 「眾生處在",
    "T13n0398_003:0421a19": "無明愚冥，猗著我人壽命；當為除去一切邪",
    "T13n0398_003:0421a20": "見，令逮賢聖清淨之眼，菩薩于彼興發大哀",
    "T13n0398_003:0421a21": "為說經道。[0421a21] 「眾生處在娛樂生死，設受五陰、五",
    "T13n0398_003:0421a22": "體之賊；當為除去一切三界之所猗著，菩薩",
    "T13n0398_003:0421a23": "于彼興發大哀為說經道。[0421a23] 「眾生處於魔見繫",
    "T13n0398_003:0421a24": "縛，處於思想計是我所、應與不應；當令解脫",
    "T13n0398_003:0421a25": "魔網繫縛依猗所著，菩薩于彼興發大哀為",
    "T13n0398_003:0421a26": "說經道。[0421a26] 「眾生處在塞無為門、開惡趣戶，故當",
    "T13n0398_003:0421a27": "為闡泥洹之門，菩薩于彼興發大哀為說經",
    "T13n0398_003:0421a28": "道。」[0421a28] 佛言總[敖/力]王菩薩：「是為十六事，菩薩大士",
    "T13n0398_003:0421a29": "興發大哀愍加眾生也。」",
    "T13n0398_003:0421b01": "大哀經開化品第七",
    "T13n0398_003:0421b02": "[0421b02] 爾時，佛告總[敖/力]王菩薩：「復有三十二事，所修",
    "T13n0398_003:0421b03": "善業除不順教罪惡之業。何謂三十二？[0421b03] 「眾生",
    "T13n0398_003:0421b04": "在於自大睡寐立見己身，則以智慧而化導",
    "T13n0398_003:0421b05": "之使入道義，是為菩薩第一之業。[0421b05] 「志樂於小",
    "T13n0398_003:0421b06": "卑劣之乘、計吾我人，則開化之入於微妙無",
    "T13n0398_003:0421b07": "極大乘。[0421b07] 「眾生若處非法、邪見、計有身者，則開",
    "T13n0398_003:0421b08": "化之，以己所樂正法之義勸助誘之。[0421b08] 「&#x89A9;於眾",
    "T13n0398_003:0421b09": "生戒不清淨；身業鮮潔，本性和調，則以此業",
    "T13n0398_003:0421b10": "開化眾生。[0421b10] 「見諸眾生墮于邪見、六十二疑，則",
    "T13n0398_003:0421b11": "以正見、賢聖之業化導&#x7FA3;黎而建立之。[0421b11] 「見於",
    "T13n0398_003:0421b12": "眾生存在無明、所念顛倒，則開化之顯示道",
    "T13n0398_003:0421b13": "明，思惟柔順亦復自立於清和義。[0421b13] 「見於眾生",
    "T13n0398_003:0421b14": "遠離法行；身自修法，亦開化人住於正法，而",
    "T13n0398_003:0421b15": "復隨時為演經義。[0421b15] 「見於眾生慳&#x608B;所蓋；身心",
    "T13n0398_003:0421b16": "不貪，一切所有皆能惠施，亦能化人惠諸所",
    "T13n0398_003:0421b17": "有。[0421b17] 「見諸眾生犯於諸惡住不謹慎；身奉淨戒，",
    "T13n0398_003:0421b18": "亦化於人立於淨業。[0421b18] 「見於眾生多所諍訟、瞋",
    "T13n0398_003:0421b19": "恚茂盛；身修忍辱、行慈心力，亦復化人奉于",
    "T13n0398_003:0421b20": "慈愍。[0421b20] 「見於眾生處在懈怠多所廢落；身不厭",
    "T13n0398_003:0421b21": "倦，勤行精進，亦復化人夙夜勤力。[0421b21] 「見於眾生",
    "T13n0398_003:0421b22": "其心憒亂而志放逸；身自攝意一心禪思，令",
    "T13n0398_003:0421b23": "不馳逸其意安詳，亦開化人立於庠序。[0421b23] 「見於",
    "T13n0398_003:0421b24": "眾生處於邪黠憍慢自大；身修智慧離乎愚",
    "T13n0398_003:0421b25": "冥，則以大智而開化之令除闇昧。[0421b25] 「眾生處於",
    "T13n0398_003:0421b26": "非時之行，身則自壞；善權方便修平等行，亦",
    "T13n0398_003:0421b27": "化於人，權謀隨時，奉平等業。[0421b27] 「眾生處於塵欲，",
    "T13n0398_003:0421b28": "所危思想多不淨行；應在不應身已永除恩",
    "T13n0398_003:0421b29": "愛之源，亦以化人除諸瑕穢。[0421b29] 「見於眾生而處",
    "T13n0398_003:0421c01": "貪身來致刑獄繫縛之患；身除貪己眾結之",
    "T13n0398_003:0421c02": "難，亦化眾人捨於貪身一切顛倒。[0421c02] 「見於眾生",
    "T13n0398_003:0421c03": "不調無寂、不順律教，亦未得解；身寂調定、解",
    "T13n0398_003:0421c04": "隨律教，亦化眾人調定順律。[0421c04] 「見於眾生不奉",
    "T13n0398_003:0421c05": "孝順而無反復，壞諸德本；身承孝道，亦修恩",
    "T13n0398_003:0421c06": "義將護善原，勸立眾人使修孝事，常念反復",
    "T13n0398_003:0421c07": "不失德本。[0421c07] 「眾生處於罣礙諸蔽，順從惡教；身",
    "T13n0398_003:0421c08": "度蔽礙，亦化眾人使離罣礙。[0421c08] 「眾生處於非惡",
    "T13n0398_003:0421c09": "之教，不歸先聖、不順眾祐；身奉善命從明智",
    "T13n0398_003:0421c10": "教，亦化眾人順從舊德、咨受先達。[0421c10] 「眾生處於",
    "T13n0398_003:0421c11": "多為無義虛偽之行，汲汲&#x6031;&#x6031;；身順義理務",
    "T13n0398_003:0421c12": "眾德本，亦復化人令勤修行，立諸善源。[0421c12] 「眾人",
    "T13n0398_003:0421c13": "處於貧匱之行離賢聖財；身修無窮遵於七",
    "T13n0398_003:0421c14": "財，信戒慚愧聞施智慧，亦勸立人賢聖七業。",
    "T13n0398_003:0421c15": "[0421c15] 「眾生處於常遭疹疾，攝載四蚖；身修無患安",
    "T13n0398_003:0421c16": "隱無欲，亦化眾人使除諸病永令無難。[0421c16] 「眾生",
    "T13n0398_003:0421c17": "處於若干闇冥離慧光明；身修明曜，化立眾",
    "T13n0398_003:0421c18": "人無極大光。[0421c18] 「眾生處於三界罣礙、生死五趣輪",
    "T13n0398_003:0421c19": "轉無際；身自斷除三界之著，而化眾人隨時",
    "T13n0398_003:0421c20": "拔去三界之結。[0421c20] 「眾人處於左道之業離於右",
    "T13n0398_003:0421c21": "路；身修正道，亦立眾人住于右路。[0421c21] 「眾生處於",
    "T13n0398_003:0421c22": "貪身壽命，不&#x89A9;患難；身不惜命，見患所由，亦",
    "T13n0398_003:0421c23": "化眾人不猗身命，察知眾難。[0421c23] 「眾生處於離佛",
    "T13n0398_003:0421c24": "法眾；身自修德不斷三寶，化立眾人隨三寶",
    "T13n0398_003:0421c25": "教。[0421c25] 「見於眾生捨乎正法；身護經典，亦化眾人",
    "T13n0398_003:0421c26": "將護大典，宣傳佛教立乎正法。[0421c26] 「見於眾生住",
    "T13n0398_003:0421c27": "遠世尊；六思念教，身隨六念，亦化眾人奉六",
    "T13n0398_003:0421c28": "思念。[0421c28] 「見於眾生從於塵勞罪福之業；身離罪",
    "T13n0398_003:0421c29": "塵，亦化眾人使捨殃穢。[0421c29] 「見於眾生而從一切",
    "T13n0398_003:0422a01": "不善之法，普離眾善；身修善法、捨於非法，亦",
    "T13n0398_003:0422a02": "化眾人住於正真柔順之法。[0422a02] 「是，族姓子！菩薩",
    "T13n0398_003:0422a03": "所行平等之業當可所立，能順如此則奉正",
    "T13n0398_003:0422a04": "真無上大業。」",
    "T13n0398_003:0422a05": "大哀經道慧品第八",
    "T13n0398_003:0422a06": "[0422a06] 佛告總[敖/力]王菩薩言：「又，族姓子！菩薩之業不",
    "T13n0398_003:0422a07": "可稱載。所以者何？計如眾生貪欲諍門，菩薩",
    "T13n0398_003:0422a08": "修業積功累德，合集眾行至初法門。正使，族",
    "T13n0398_003:0422a09": "姓子！江河沙等諸佛世界滿中眾生，皆令成",
    "T13n0398_003:0422a10": "立聲聞、緣覺，悉令此等一切眾生所立善業，",
    "T13n0398_003:0422a11": "不如發意菩薩功勳，百倍、千倍、萬倍、億倍、巨",
    "T13n0398_003:0422a12": "億萬倍，不任為喻。所以者何？自斷本性所習",
    "T13n0398_003:0422a13": "塵欲，聲聞、緣覺住於緣合，菩薩大士蠲除一",
    "T13n0398_003:0422a14": "切眾生塵勞所住緣合故。族姓子！一切眾生",
    "T13n0398_003:0422a15": "所可造業，聲聞、緣覺所立德本，比菩薩業為",
    "T13n0398_003:0422a16": "尊、為最、無有儔匹。所以者何？凡夫愚人習從",
    "T13n0398_003:0422a17": "顛倒不順之業，聲聞、緣覺亦隨緣習，菩薩業",
    "T13n0398_003:0422a18": "者有顛倒功勳無量。以是之故，菩薩大士",
    "T13n0398_003:0422a19": "過於眾生，越於聲聞、緣覺之上。」[0422a19] 於時，總[敖/力]王",
    "T13n0398_003:0422a20": "菩薩聞佛所說，歡喜踊躍，善心生焉，勸助讚",
    "T13n0398_003:0422a21": "善：「世尊所演至未曾有，難及難及。如來乃宣",
    "T13n0398_003:0422a22": "菩薩莊嚴、菩薩光明、菩薩大哀、菩薩化業。唯",
    "T13n0398_003:0422a23": "願世尊、如來、至真垂恩廣覆，重復解說，何因",
    "T13n0398_003:0422a24": "諸佛而於眾生興立大哀？大哀何所比像？其",
    "T13n0398_003:0422a25": "事云何以比之？瑞應云何住在何所？諸佛世",
    "T13n0398_003:0422a26": "尊造業云何？善哉，世尊！如來皆知亦能普見，",
    "T13n0398_003:0422a27": "於諸所造業而&#x89A9;悉達，惟為我等而分別說。」",
    "T13n0398_003:0422a28": "[0422a28] 佛告總[敖/力]王菩薩：「諦聽善思，如來當說如來",
    "T13n0398_003:0422a29": "大哀、如來造業，所可斑宣。族姓子知！諸佛",
    "T13n0398_003:0422b01": "世尊不興大哀亦不奉行也。所以者何？諸佛",
    "T13n0398_003:0422b02": "世尊常加大哀不捨眾生，從無數功積累已",
    "T13n0398_003:0422b03": "成。猶是之故，不行退轉、不捨眾生，是則名曰",
    "T13n0398_003:0422b04": "如來大哀。其哀無量，不可稱計、難不可當、無",
    "T13n0398_003:0422b05": "可容處、從始至終無能稱載。所以者何？如來",
    "T13n0398_003:0422b06": "得道，常懷大哀愍於眾生，如其佛道，大哀亦",
    "T13n0398_003:0422b07": "如是。[0422b07] 「何謂如來得至佛道？無本、無住乃致大",
    "T13n0398_003:0422b08": "道。於彼何謂而住於本？已計身本，立在不誠",
    "T13n0398_003:0422b09": "思想之源。以是之故，如來隨時合成於道，",
    "T13n0398_003:0422b10": "名曰無本，亦無所住。以是，如來成最正覺，因",
    "T13n0398_003:0422b11": "此達知一切眾生無住、無本。解其所處，當為",
    "T13n0398_003:0422b12": "宣傳如此之誼，令其曉了，以故如來於諸眾",
    "T13n0398_003:0422b13": "生常懷大哀。[0422b13] 「又，族姓子！道者寂然，亦復澹泊。",
    "T13n0398_003:0422b14": "何謂寂然？云何澹泊？於內寂然，於外澹泊。",
    "T13n0398_003:0422b15": "所以者何？其眼者空，察無吾我，亦無所受；",
    "T13n0398_003:0422b16": "眼、耳、鼻、口、身、心亦復空耳，亦無吾我、亦無所",
    "T13n0398_003:0422b17": "受，是為眼空，識別除此不為色逸，是謂寂",
    "T13n0398_003:0422b18": "然；耳、鼻、口、身、意亦復空耳，識別除此不為諸",
    "T13n0398_003:0422b19": "法所見驅使，是謂憺怕。眾生之類不能曉",
    "T13n0398_003:0422b20": "了此寂憺怕，使明識斯，以故如來於諸眾",
    "T13n0398_003:0422b21": "生而懷大哀。",
    "T13n0398_003:0422b22": "[0422b22] 「又，族姓子！道者本淨亦復顯曜。所謂淨者，心",
    "T13n0398_003:0422b23": "本清淨。何謂言曰其本清淨亦復顯曜？所謂",
    "T13n0398_003:0422b24": "淨者，無所著故亦無所犯，等如虛空。空本淨",
    "T13n0398_003:0422b25": "故與空合同，等如虛空故曰空等聚；究竟本",
    "T13n0398_003:0422b26": "淨又極顯曜，以故名曰本淨顯曜。愚癡凡夫",
    "T13n0398_003:0422b27": "不覺其實，反為客塵而見染污，吾當解彼本",
    "T13n0398_003:0422b28": "淨顯曜。是故，如來於諸眾生而懷大哀。",
    "T13n0398_003:0422b29": "[0422b29] 「又，族姓子！道無精進亦無不精進。何謂無精",
    "T13n0398_003:0422c01": "進亦無不精進？攝一切法是則名曰為無精",
    "T13n0398_003:0422c02": "進；已能受習一切法者，如來于彼亦無精進、",
    "T13n0398_003:0422c03": "亦無不進，則度諸瀆。又，如來者，於流諸彼",
    "T13n0398_003:0422c04": "不見此跡彼岸，以故名曰離此彼中。如來至",
    "T13n0398_003:0422c05": "真皆解諸法故成正覺，由是名曰為如來也。",
    "T13n0398_003:0422c06": "是無精進亦無不精進，愚戇凡夫亦不曉了，",
    "T13n0398_003:0422c07": "吾當斑宣令解其意，是故如來於諸眾生而",
    "T13n0398_003:0422c08": "懷大哀。[0422c08] 「又，族姓子！道者無想亦無因緣。何謂",
    "T13n0398_003:0422c09": "無想亦無因緣？其眼於識而無所得。其無想",
    "T13n0398_003:0422c10": "者，不見諸色則無因緣；耳、鼻、口、身、意亦復如",
    "T13n0398_003:0422c11": "是，亦無所得、亦無思想。不見諸法則無因緣，",
    "T13n0398_003:0422c12": "是無想無緣為賢聖行。何謂聖行？其於三界",
    "T13n0398_003:0422c13": "而無所行是賢聖行，其此無行為賢聖行。愚",
    "T13n0398_003:0422c14": "戇凡夫不能曉了此賢聖行，吾當開悟使分",
    "T13n0398_003:0422c15": "別此，是故如來於諸眾生而懷大哀。",
    "T13n0398_003:0422c16": "[0422c16] 「又，族姓子！道者無往、無來、現在，等於三世斷",
    "T13n0398_003:0422c17": "於三場。何謂三場？其心不退遊於過去、亦不",
    "T13n0398_003:0422c18": "馳騁於當來慧、亦不退念於現在事，於心意",
    "T13n0398_003:0422c19": "識而無所住。不想過去、不念當來、不戲現在，",
    "T13n0398_003:0422c20": "等於此三則淨三場。愚癡凡夫不能曉了此",
    "T13n0398_003:0422c21": "賢聖行，吾當開悟使分別此，是故如來於諸",
    "T13n0398_003:0422c22": "眾生而懷大哀。",
    "T13n0398_003:0422c23": "[0422c23] 「又，族姓子！道者無身亦復無數、亦無明識、",
    "T13n0398_003:0422c24": "亦無耳、鼻、口、身、意、識；所識者，無為、無數。所",
    "T13n0398_003:0422c25": "謂無為，不起、不壞、亦無處所，是則名曰離於",
    "T13n0398_003:0422c26": "三相。是以無為如其無為，解了有為亦復俱",
    "T13n0398_003:0422c27": "然。所以者何？一切所有皆為自然、悉無所有，",
    "T13n0398_003:0422c28": "其無所有彼則無二。以故，無身亦復無為。愚",
    "T13n0398_003:0422c29": "戇凡夫不能曉了，吾當開悟使分別此，是故",
    "T13n0398_003:0423a01": "如來於諸眾生而懷大哀。[0423a01] 「又，族姓子！道者無",
    "T13n0398_003:0423a02": "所壞跡。何謂為跡？何謂無壞？無本為跡，其",
    "T13n0398_003:0423a03": "無所住曰無所壞；界則為跡，無我無壞；本際",
    "T13n0398_003:0423a04": "為跡，無動無壞；空則為跡，無獲無壞；無想",
    "T13n0398_003:0423a05": "為跡，無念無壞；無願為跡，無處無壞；泥洹為",
    "T13n0398_003:0423a06": "跡，無毀無壞。是無壞跡，愚戇凡夫不能曉",
    "T13n0398_003:0423a07": "了，吾當開悟使分別此，是故如來於諸眾",
    "T13n0398_003:0423a08": "生而懷大哀。",
    "T13n0398_003:0423a09": "[0423a09] 「又，族姓子！道不從身而成正覺，亦不從心。所",
    "T13n0398_003:0423a10": "以者何？身者愚騃，如草木、牆壁、瓦石、影譬；心",
    "T13n0398_003:0423a11": "者如幻。其以身、心覺了如此，是名曰道。假有",
    "T13n0398_003:0423a12": "言辭而言興盛，又其道者無有言辭，亦無身、",
    "T13n0398_003:0423a13": "心。法與非法，無道、不道，無誠、無欺。所以者",
    "T13n0398_003:0423a14": "何？道者無言。於一切法而無有道，何所是",
    "T13n0398_003:0423a15": "處？其於言辭而無所說，猶如虛空無有處所，",
    "T13n0398_003:0423a16": "亦無所住、無有言辭；道亦如茲，則無所住亦",
    "T13n0398_003:0423a17": "無文辭。如是，其於諸法審實求道則無文辭，",
    "T13n0398_003:0423a18": "法亦無言。若能曉了諸法無言，是為諸法之",
    "T13n0398_003:0423a19": "所生也。愚戇凡夫未能曉了，吾當開悟使分",
    "T13n0398_003:0423a20": "別此，是故如來於諸眾生而懷大哀。",
    "T13n0398_003:0423a21": "[0423a21] 「又，族姓子！道者無取亦無所依。何謂無取而",
    "T13n0398_003:0423a22": "無所依？斷於眼識而不受色，亦無所得；不依",
    "T13n0398_003:0423a23": "耳、鼻、身、口、意，斷無識者亦無所受、亦無所得。",
    "T13n0398_003:0423a24": "諸法無獲是謂無依，如來以此無受、無依懷",
    "T13n0398_003:0423a25": "來於道致最正覺。眼於受色不以為依，識不",
    "T13n0398_003:0423a26": "退從；耳聲、鼻香、口味、身更、意法亦無所依，",
    "T13n0398_003:0423a27": "識不退從。已不住識，則能分別此一切眾生",
    "T13n0398_003:0423a28": "心之所處。何謂眾生心之所處？眾生心處則",
    "T13n0398_003:0423a29": "有四事。何謂為四？一曰、色心之處，二曰、痛",
    "T13n0398_003:0423b01": "痒，三曰、思想，四曰、生死之處所。彼於處",
    "T13n0398_003:0423b02": "所而無所住，如來明此於無住際。愚戇凡夫",
    "T13n0398_003:0423b03": "不能曉了，吾當開悟使分別此，是故如來於",
    "T13n0398_003:0423b04": "諸眾生而懷大哀。",
    "T13n0398_003:0423b05": "[0423b05] 「又，族姓子！道者則空。謂空者，道則為空；所",
    "T13n0398_003:0423b06": "以空者，諸法皆空。如來於彼達無本空，解一",
    "T13n0398_003:0423b07": "切法而致正覺，空亦復空故成正覺。以此一",
    "T13n0398_003:0423b08": "慧則別空事，彼則無二；其無二者，空與",
    "T13n0398_003:0423b09": "道慧則無有二。已無有二，法則無二；已無有",
    "T13n0398_003:0423b10": "二，則無有名、無想，無底、無行，無所流布、所",
    "T13n0398_003:0423b11": "可謂言。所依受者是為歸趣，非真諦誼。",
    "T13n0398_003:0423b12": "何所有法而逮色者？空者曰空，猶如虛空。",
    "T13n0398_003:0423b13": "所言虛空，虛空無言故曰空空，無言亦空。諸",
    "T13n0398_003:0423b14": "法處所為若此也，至於無名，不言有名。如是，",
    "T13n0398_003:0423b15": "無慢無言，處所亦無所處，已無慢說、無處所",
    "T13n0398_003:0423b16": "已名亦若茲。所說法者，又計彼法無有言教，",
    "T13n0398_003:0423b17": "亦無不教；一切諸法亦復如斯。生亦復然，無",
    "T13n0398_003:0423b18": "正、無邪。如來無生，曉了無本。如來所知、所",
    "T13n0398_003:0423b19": "解脫者，不解、不縛是謂平等。愚戇凡夫不能",
    "T13n0398_003:0423b20": "曉了，吾當開悟使分別此，是故如來於諸眾",
    "T13n0398_003:0423b21": "生而起大哀。",
    "T13n0398_003:0423b22": "[0423b22] 「又，族姓子！道等如空。其虛空者，無等、無邪；",
    "T13n0398_003:0423b23": "道亦如茲，無等、無邪。計於諸等無成道者，彼",
    "T13n0398_003:0423b24": "無有等、亦無有邪。如來以此無等、無邪解一",
    "T13n0398_003:0423b25": "切法而悉無本，成最正覺，又於諸法而不受",
    "T13n0398_003:0423b26": "正、亦不受邪，如其法數、慧數，亦如承佛聖",
    "T13n0398_003:0423b27": "旨。何謂佛聖法？有所受者故曰為有，是則歸",
    "T13n0398_003:0423b28": "趣無所受者。斯無所有則無有主，以是自",
    "T13n0398_003:0423b29": "然而得逮成。離於自然，後無遊行，亦無有",
    "T13n0398_003:0423c01": "進、亦復無退，是謂進行。有所除斷，如來說法",
    "T13n0398_003:0423c02": "斷如是行。愚戇凡夫不能曉了，吾當開悟使",
    "T13n0398_003:0423c03": "分別此，是故如來於諸眾生而懷大哀。",
    "T13n0398_003:0423c04": "[0423c04] 「又，族姓子！道如真跡。何謂真跡？計如道者，",
    "T13n0398_003:0423c05": "色復亦如，無本不退；又如道者，痛、想、行、識",
    "T13n0398_003:0423c06": "亦復無本而不退轉；又如道者，地、水、火、風其",
    "T13n0398_003:0423c07": "種亦如而不退轉；又如道者，眼種、色種及眼",
    "T13n0398_003:0423c08": "識種，耳、鼻、身、口、意法雜種亦復無本而不",
    "T13n0398_003:0423c09": "退轉。諸法所絕使了三際種諸入，如來于",
    "T13n0398_003:0423c10": "彼覺了真諦而成正覺，所曉了者不從顛倒。",
    "T13n0398_003:0423c11": "又如去本，中後亦如，其無本者而不退轉，其",
    "T13n0398_003:0423c12": "本種者則無所生。其他種者亦復無為。中",
    "T13n0398_003:0423c13": "種澹泊，是則名曰如真諦跡。又如一事一",
    "T13n0398_003:0423c14": "切亦如，如一切事一事亦如，如一事者眾",
    "T13n0398_003:0423c15": "多亦然而不可得，是為真諦。愚戇凡夫不能",
    "T13n0398_003:0423c16": "曉了，吾當開悟使分別此，是故如來於諸眾",
    "T13n0398_003:0423c17": "生而懷大哀。",
    "T13n0398_003:0423c18": "[0423c18] 「又，族姓子！道者入室則入無室。何謂為室？何",
    "T13n0398_003:0423c19": "謂無室？修行一切諸德善法是曰為室，於",
    "T13n0398_003:0423c20": "一切法而無所獲是曰無室。所以無室，心",
    "T13n0398_003:0423c21": "無所住、無有處所，故曰無室。無想三昧至",
    "T13n0398_003:0423c22": "解脫門，故曰無室；觀察想念稱量、計校越",
    "T13n0398_003:0423c23": "度稱量，故曰有室。其無識業是曰無室，觀",
    "T13n0398_003:0423c24": "察有為故曰有室，觀察無為此則無室。察於",
    "T13n0398_003:0423c25": "無為是則無室，得入無室則為道矣。愚戇",
    "T13n0398_003:0423c26": "凡夫不能曉了，吾當開悟使分別此，是故如",
    "T13n0398_003:0423c27": "來於諸眾生而懷大哀。",
    "T13n0398_003:0423c28": "[0423c28] 「又，族姓子！道無穿漏亦無所受。何謂無漏？",
    "T13n0398_003:0423c29": "何謂無受？離於四漏名曰無漏：一曰、欲漏，",
    "T13n0398_003:0424a01": "二曰、有漏，三曰、癡漏，四曰、見漏；離此四漏。",
    "T13n0398_003:0424a02": "所謂無受，離四事受：一曰、受欲，二曰、受有，",
    "T13n0398_003:0424a03": "三曰、受見，四曰、猗戒；離此四受。彼此四受",
    "T13n0398_003:0424a04": "悉歸無明，恩愛所纏，依猗於內，從內發起。如",
    "T13n0398_003:0424a05": "來至真除于內受所生根本，於內清淨，歸趣",
    "T13n0398_003:0424a06": "一切眾生清淨。其內淨者彼無想念，已無想",
    "T13n0398_003:0424a07": "念除於顛倒，唯念柔順不住無明，已不住無",
    "T13n0398_003:0424a08": "明則不復住十二有數，已能不住十二有數",
    "T13n0398_003:0424a09": "則無所生，其無所生彼則寂然，其寂然者彼",
    "T13n0398_003:0424a10": "則無誼，其無誼者乃第一誼，其第一誼",
    "T13n0398_003:0424a11": "乃為究盡，其究盡者彼無人誼，其無人誼",
    "T13n0398_003:0424a12": "無所獲誼，其無獲誼則如來道，是十二緣",
    "T13n0398_003:0424a13": "已了。十二則曰法誼，其法誼者是則名曰",
    "T13n0398_003:0424a14": "&#x89A9;見緣起，其&#x89A9;緣起則見於法，其見法者則",
    "T13n0398_003:0424a15": "見如來。如是觀者則無有本。性極本末，有",
    "T13n0398_003:0424a16": "見想乎？何曰所有？於諸所想不興因緣，此謂",
    "T13n0398_003:0424a17": "於想而無因緣；如是察者，乃為正覺如來",
    "T13n0398_003:0424a18": "所解。如是像法普行平等，其所等者亦無",
    "T13n0398_003:0424a19": "偏邪；如是平等無有諸漏，亦無所受。愚戇凡",
    "T13n0398_003:0424a20": "夫不能曉了，吾當開悟使分別此，是故如來",
    "T13n0398_003:0424a21": "於諸眾生而懷大哀。",
    "T13n0398_003:0424a22": "[0424a22] 「又，族姓子！道者清淨，無垢、無染。何謂清淨、無",
    "T13n0398_003:0424a23": "垢、無染？空則清淨，無想離垢，無願無染；",
    "T13n0398_003:0424a24": "無生清淨，無污離垢，無起無染。本性清淨，",
    "T13n0398_003:0424a25": "解脫無染；無遊逸則清淨，亦無輕戲為離",
    "T13n0398_003:0424a26": "垢，寂調則無染。無本為淨，法界顯曜；本際無",
    "T13n0398_003:0424a27": "染，虛空清淨；虛無無垢，慌惚不染。除內為",
    "T13n0398_003:0424a28": "淨，於外無逸，則曰無垢。無內外行則曰無",
    "T13n0398_003:0424a29": "垢，不習諸入則曰無染。慧盡過淨，了淨於",
    "T13n0398_003:0424b01": "當來不起無垢，分別現在住於法界則無所",
    "T13n0398_003:0424b02": "染，是謂清淨、無垢、無染，而平等御於一法矣。",
    "T13n0398_003:0424b03": "至寂然跡，其寂然者則為憺怕，寂然憺",
    "T13n0398_003:0424b04": "怕是謂仁和。是，族姓子！猶如虛空，道亦如之；",
    "T13n0398_003:0424b05": "如其道者，法亦如之；如一切法，眾生亦如；又",
    "T13n0398_003:0424b06": "如眾生，國土亦如；如其國土，泥洹亦如；如泥",
    "T13n0398_003:0424b07": "洹等見於諸法。究盡寂然此已辯矣，於諸",
    "T13n0398_003:0424b08": "部黨而無部黨，是為清淨、無垢、無染。如來於",
    "T13n0398_003:0424b09": "彼於諸色像，了一切法而無色像遂成正",
    "T13n0398_003:0424b10": "覺，觀於一切眾生之界無淨、無垢，於此諸",
    "T13n0398_003:0424b11": "數是則名曰悟寐眾生而懷大哀。[0424b11] 「如來則",
    "T13n0398_003:0424b12": "以善權方便感致梵天，不以無請而轉法輪。",
    "T13n0398_003:0424b13": "於彼應時六萬八千梵天之眾自於天宮忽",
    "T13n0398_003:0424b14": "然不現，在波羅奈鹿苑之中住世尊前，稽",
    "T13n0398_003:0424b15": "首足下勸請世尊令轉法輪：『唯願大聖班",
    "T13n0398_003:0424b16": "宣經道，若說法者多所救濟。』梵天爾時歎",
    "T13n0398_003:0424b17": "此頌曰：",
    "T13n0398_003:0424b18": "「『正使諸法，  寂然、憺怕，  清淨、鮮潔，",
    "T13n0398_003:0424b19": "  無垢、無染。  既不可獲，  無音、無作，",
    "T13n0398_003:0424b20": "  則以道慧，  最勝悉了。  於無數劫，",
    "T13n0398_003:0424b21": "  造立愍哀，  勤行難量，  精修長久。",
    "T13n0398_003:0424b22": "  欲得開化，  眾生迷惑，  睡眠來久，",
    "T13n0398_003:0424b23": "  大愚所蔽。  眾生多有，  曉了積德，",
    "T13n0398_003:0424b24": "  本以曾修，  故詣最勝。  必當識別，",
    "T13n0398_003:0424b25": "  殊異尊法，  唯願如來，  時轉法輪。",
    "T13n0398_003:0424b26": "  已得攝伏，  魔所處場，  尋時開闡，",
    "T13n0398_003:0424b27": "  於甘露門。  為眾廣演，  賢聖句跡，",
    "T13n0398_003:0424b28": "  唯願導師，  顯示道逕。  假使正覺，",
    "T13n0398_003:0424b29": "  矜哀無盡，  垂愍眾人，  轉無思議。",
    "T13n0398_003:0424c01": "  我身今日，  勸請至尊，  唯聞最上，",
    "T13n0398_003:0424c02": "  道法之輪。  設使大聖，  懷乎恩慈，",
    "T13n0398_003:0424c03": "  猶拘那鋡，  佛講說教。  亦如迦葉，",
    "T13n0398_003:0424c04": "  轉其法輪，  唯願世尊，  頒宣經道。",
    "T13n0398_003:0424c05": "  譬如天雨，  多所潤澤，  生於藥草，",
    "T13n0398_003:0424c06": "  及茂五穀；  以大哀雲，  普周世間，",
    "T13n0398_003:0424c07": "  如來為雨，  正法之水。  從始生時，",
    "T13n0398_003:0424c08": "  口宣妙言，  聖自發生，  當度眾生。",
    "T13n0398_003:0424c09": "  群庶悉集，  渴仰飢虛，  唯以法味，",
    "T13n0398_003:0424c10": "  除其痟渴。』」",
    "T13n0398_003:0424c11": "[0424c11] 佛言：「如是，族姓子！其梵天王勸請如來慇懃",
    "T13n0398_003:0424c12": "若茲。又佛正覺不捨大哀，在波羅[木*奈]仙人",
    "T13n0398_003:0424c13": "所止苑園之中，尋時即轉無上法輪。沙門、梵",
    "T13n0398_003:0424c14": "志、諸大魔神、梵天王、世人所不能制，所講",
    "T13n0398_003:0424c15": "經道出非常音，告於三千大千世界比丘",
    "T13n0398_003:0424c16": "拘輪(晉言本際)第一解法。於時世尊宣乎讚頌：",
    "T13n0398_003:0424c17": "「『深妙不可獲，  第一無所作，",
    "T13n0398_003:0424c18": "  拘輪解本際，  不懷於結恨。』",
    "T13n0398_003:0424c19": "[0424c19] 「如來說此法輪之經，不可稱計無央數人、眾",
    "T13n0398_003:0424c20": "生之類受教隨律，見於如來興闡大哀；無",
    "T13n0398_003:0424c21": "量無限難不可計會群黎之黨，皆發無上正",
    "T13n0398_003:0424c22": "真道意。[0424c22] 「是，族姓子！諸佛世尊以十六事愍念",
    "T13n0398_003:0424c23": "眾生而懷大哀，常以慈愍未曾忽忘；彼亦無",
    "T13n0398_003:0424c24": "業不懷恐怖。如來所修無極之哀不可稱載，",
    "T13n0398_003:0424c25": "為一一人而造立行，江河沙劫忍在地獄初",
    "T13n0398_003:0424c26": "不退還，以是方便使諸眾生隨律受教賢聖",
    "T13n0398_003:0424c27": "之法。以此比像如來至真為諸眾生——各各",
    "T13n0398_003:0424c28": "一一受形命者——為一一人各各恒河沙劫忍",
    "T13n0398_003:0424c29": "於地獄勤苦之患，欲使眾人隨律受教入賢",
    "T13n0398_003:0425a01": "聖法。如來不以懈倦而厭，不違大哀。族姓",
    "T13n0398_003:0425a02": "子知！諸佛世尊愍哀眾生巍巍如是，常懷大",
    "T13n0398_003:0425a03": "哀。[0425a03] 「又，族姓子！諸弟子、眾聲聞種類志懷恐懼，",
    "T13n0398_003:0425a04": "其所愍哀畏怖如魚，慈猶肌膚；菩薩之慈猶",
    "T13n0398_003:0425a05": "如骨髓；諸佛世尊懷無極哀，常當勸助求於",
    "T13n0398_003:0425a06": "佛慧——化聲聞哀令入道心、奉菩薩哀——諸佛",
    "T13n0398_003:0425a07": "世尊決於道慧故懷大哀。聲聞哀者察於",
    "T13n0398_003:0425a08": "慈心，瞻察開化為菩薩哀，究盡啟導為佛大",
    "T13n0398_003:0425a09": "哀；厭造立行為聲聞哀，精勤轉上為菩薩",
    "T13n0398_003:0425a10": "哀，超越諸行為佛大哀。是，族姓子！諸佛世",
    "T13n0398_003:0425a11": "尊而於眾生常懷大哀，一劫、百劫、千億萬劫",
    "T13n0398_003:0425a12": "為一人故住在世間，劫數難計不可稱載，而",
    "T13n0398_003:0425a13": "於泥洹不永滅度也，必當濟之故。族姓子！",
    "T13n0398_003:0425a14": "當解知此，其佛大聖如來至真在於眾生而懷",
    "T13n0398_003:0425a15": "大哀。」",
    "T13n0398_003:0425a16": "大哀經宣劫世品第九",
    "T13n0398_003:0425a17": "[0425a17] 佛言：「族姓子！乃往過去久遠之世，不可計會、",
    "T13n0398_003:0425a18": "無能稱載、長遠懸曠不可議劫，爾乃有佛名",
    "T13n0398_003:0425a19": "栴檀香如來、至真、等正覺而出乎世。世界",
    "T13n0398_003:0425a20": "曰香土，劫號上香，其佛壽命千二百六十",
    "T13n0398_003:0425a21": "八萬六千歲，其聲聞眾亦八百六十八萬六",
    "T13n0398_003:0425a22": "千人，諸菩薩眾不可稱限。其如來至真有",
    "T13n0398_003:0425a23": "一毛孔所演妙香熏周三千大千世界，其熏",
    "T13n0398_003:0425a24": "巍巍，資美難量。彼佛世界曾無穢氣，其土",
    "T13n0398_003:0425a25": "所有牆壁、樹木、山陵、谿谷、所有形色，以如來",
    "T13n0398_003:0425a26": "香皆被蒙熏，香氣芬馥不可為喻。以故，世界",
    "T13n0398_003:0425a27": "名曰香土。其有人、眾生，彼佛土皆悉被荷如",
    "T13n0398_003:0425a28": "來聖香，使身、口、意不被殃舋；若有出家在其",
    "T13n0398_003:0425a29": "佛所作沙門者，聞此妙香皆得四禪。其土已",
    "T13n0398_003:0425b01": "更曾與千佛悉同一字，號曰栴檀香。以故，其",
    "T13n0398_003:0425b02": "劫名曰上香。[0425b02] 「栴檀香作佛事竟，然後乃當取",
    "T13n0398_003:0425b03": "般涅槃。臨滅度時察眾生界，何許是人，吾",
    "T13n0398_003:0425b04": "應當化，令隨律教？則道眼見有想無想天而",
    "T13n0398_003:0425b05": "有所化異人——宿世曾以殖眾德本，志在微",
    "T13n0398_003:0425b06": "妙，佛應所化——在彼天上八萬四千劫，在於彼",
    "T13n0398_003:0425b07": "竟乃生人間，無有欲塵，聞大乘德，當發無上",
    "T13n0398_003:0425b08": "正真道意志不退轉。時栴檀香如來至真以",
    "T13n0398_003:0425b09": "權方便、懷抱大哀故示因緣，告諸比丘：『今",
    "T13n0398_003:0425b10": "是吾時，當般泥洹，欲取滅度。』於時，其佛興隆",
    "T13n0398_003:0425b11": "大哀，有三昧名曰無厭定意正受，現大滅度，",
    "T13n0398_003:0425b12": "然後廣布舍利，靡不周接。其正法住千八百",
    "T13n0398_003:0425b13": "四十八萬四千歲，斯法開化多所救濟。當爾",
    "T13n0398_003:0425b14": "之世無有像法，彼佛世尊以三昧力等以神",
    "T13n0398_003:0425b15": "足，建立神聖八萬四千劫，在彼沒形而不自",
    "T13n0398_003:0425b16": "現。[0425b16] 「如是，族姓子！於八萬四千劫多所開化。其",
    "T13n0398_003:0425b17": "彼天人在有想無想天竟八萬四千劫壽已，",
    "T13n0398_003:0425b18": "還生人間，生尊者家，年適八歲。是栴檀香",
    "T13n0398_003:0425b19": "如來至真乃從三昧起，在尊者家顯佛身形",
    "T13n0398_003:0425b20": "住諸子前——又其家中餘人不&#x89A9;——八歲童",
    "T13n0398_003:0425b21": "子獨見之耳。其童子者曾志大乘，如應說法",
    "T13n0398_003:0425b22": "演家患難，咨嗟大道不可稱載。于時童子至",
    "T13n0398_003:0425b23": "心淳和，發於無上正真道意，尋時得成不退",
    "T13n0398_003:0425b24": "轉法。佛見彼心則授其決：過七萬二千阿僧",
    "T13n0398_003:0425b25": "祇劫，當成無上正真之道為最正覺，名曰寶",
    "T13n0398_003:0425b26": "上如來、至真、等正覺、明行成為、善逝、世間解、無",
    "T13n0398_003:0425b27": "上士、道法御、天人師，為佛、眾祐。其餘人者不",
    "T13n0398_003:0425b28": "聞授決，獨此童子一身知耳，本應器故。時萬",
    "T13n0398_003:0425b29": "二千天子聞所授決，淑淳一心發無上正真",
    "T13n0398_003:0425c01": "道意，各自興願：『寶上如來成正覺時，吾等當",
    "T13n0398_003:0425c02": "生於彼佛土，其佛所說必當如願，生乎彼",
    "T13n0398_003:0425c03": "土寶上佛所。』[0425c03] 「時栴檀香佛授諸菩薩&#x8382;已乃",
    "T13n0398_003:0425c04": "就泥洹而取滅度，諸天、人民供養舍利。故，族",
    "T13n0398_003:0425c05": "姓子！諸佛世尊大哀具足，巍巍若斯，非聲",
    "T13n0398_003:0425c06": "聞、緣覺地所能及。[0425c06] 「又，族姓子！諸佛聖教若斷",
    "T13n0398_003:0425c07": "絕時，故尋復續立，諸天中天所發眾祐其",
    "T13n0398_003:0425c08": "等功德益加熾盛，所化轉茂至不滅度，思報",
    "T13n0398_003:0425c09": "功祚終不相違而亡失也。」[0425c09] 如來講此大哀誼",
    "T13n0398_003:0425c10": "時，於大會中三分江河沙等眾生之類皆發",
    "T13n0398_003:0425c11": "無上正真道意，減半江河沙等諸菩薩眾逮",
    "T13n0398_003:0425c12": "柔順法忍，江河沙等諸菩薩眾成立大哀，逮",
    "T13n0398_003:0425c13": "得總持如佛世尊，又其法忍名阿惟顏，逮",
    "T13n0398_003:0425c14": "成此忍。[0425c14] 于時眾會聞說此言，歡喜踊躍善心",
    "T13n0398_003:0425c15": "生焉，俱共咨嗟世尊之德，便雨天華供養世",
    "T13n0398_003:0425c16": "尊，樂器自鳴，當是之時莫不&#x4E98;然。",
    "T13n0398_003:0425c17": "大哀經處處品第十",
    "T13n0398_003:0425c18": "[0425c18] 佛告族姓子：「何謂如來所作事業？如來事業",
    "T13n0398_003:0425c19": "有三十二。何謂三十二？則以佛無上之慧，處",
    "T13n0398_003:0425c20": "處如有知、非處如有知，有限、無限，有為、無為，",
    "T13n0398_003:0425c21": "靡不通達。彼何謂處？何謂無處？所言非處，無",
    "T13n0398_003:0425c22": "家救濟——身行惡、口言惡、心念惡——欲得可意、",
    "T13n0398_003:0425c23": "所欲必獲、歡悅之報、生於善處，未之有也。所",
    "T13n0398_003:0425c24": "謂處處如有，所望得護——身行善、口言善、心念",
    "T13n0398_003:0425c25": "善——欲得可意、歡悅安隱、恩德之報歸於善處，",
    "T13n0398_003:0425c26": "此事必果。[0425c26] 「其慳貪者欲得財富、犯於禁戒",
    "T13n0398_003:0425c27": "而作眾惡望生天人、懷毒瞋恚欲求端正、懈",
    "T13n0398_003:0425c28": "怠得道、其志迷亂眩惑放逸欲入寂滅、其懷",
    "T13n0398_003:0425c29": "邪智馳騁不正欲得壞除罣礙正處懷來真",
    "T13n0398_003:0426a01": "正，此不可果。施望大富、持戒生人、忍辱端",
    "T13n0398_003:0426a02": "正、精進得度、禪定入寂、正慧聖達，蠲除罣",
    "T13n0398_003:0426a03": "礙所止之處，此事必果。[0426a03] 「又復豫知其犯逆",
    "T13n0398_003:0426a04": "者心不存定、禁戒清淨心常寂然；如行",
    "T13n0398_003:0426a05": "顛倒不能逮得柔順法忍、如篤信空逮得",
    "T13n0398_003:0426a06": "法忍；如狐疑者心不休息、如除結網心得",
    "T13n0398_003:0426a07": "止息。[0426a07] 「知於女人不以此身成轉輪王、天帝、梵",
    "T13n0398_003:0426a08": "天、魔王之主；在世尊前，佛知於女人轉女形",
    "T13n0398_003:0426a09": "已成轉輪王、釋梵、魔天、在世為佛。[0426a09] 「如轉輪",
    "T13n0398_003:0426a10": "王以正治國，慈愍萬民，不行邪惡；民知轉輪",
    "T13n0398_003:0426a11": "王不行&#x6282;橫、以邪治邦、侵怨萬民。[0426a11] 「知&#x6B1D;單越",
    "T13n0398_003:0426a12": "人終不犯惡墮苦地獄，知其域人必生天上",
    "T13n0398_003:0426a13": "快樂之處。[0426a13] 「知殺生者欲得長壽、盜竊不失、",
    "T13n0398_003:0426a14": "婬&#x59B7;化生、妄言求辯、醉酒不亂、兩舌求和、惡",
    "T13n0398_003:0426a15": "口咨嗟、綺語求名、瞋求好顏、諍頌求安、邪",
    "T13n0398_003:0426a16": "見望度，此事未果。慈人不殺欲望長壽、清",
    "T13n0398_003:0426a17": "廉不盜、欲望不失、貞潔不婬、忠信不欺、聖慧",
    "T13n0398_003:0426a18": "不醉、不&#x9B2A;彼此、言和不&#x9E81;、辭質不飾、忍辱",
    "T13n0398_003:0426a19": "不瞋、放捨不貪、正見不邪，必得長壽、財安",
    "T13n0398_003:0426a20": "不失、妻息貞良、口氣香好、黠慧講誼、眷屬",
    "T13n0398_003:0426a21": "和穆、眾人讚揚、聽採其言、財寶豐饒、莫不瞻",
    "T13n0398_003:0426a22": "顏、世世識道，此事悉果。[0426a22] 「豫知八等不得不至",
    "T13n0398_003:0426a23": "於果證也，知得果證得入於時。[0426a23] 「知於道跡不",
    "T13n0398_003:0426a24": "復往來八反生死，又知往還不復三反而",
    "T13n0398_003:0426a25": "周旋；知於往來二反周旋，棄於五陰而取",
    "T13n0398_003:0426a26": "滅度。[0426a26] 「知於不還不復還反歸於此世，知所在",
    "T13n0398_003:0426a27": "處而取滅度。[0426a27] 「知無所著不復牽連而有處所，",
    "T13n0398_003:0426a28": "知無所著無餘終始。[0426a28] 「知賢聖士不捨佛道歸",
    "T13n0398_003:0426a29": "於異學，知賢聖士當歸命佛不信外道。[0426a29] 「又豫",
    "T13n0398_003:0426b01": "&#x89A9;知菩薩逮得不起法忍，終不退轉還就小",
    "T13n0398_003:0426b02": "乘無所從生法忍，菩薩必成其道不復迴還。",
    "T13n0398_003:0426b03": "[0426b03] 「豫知菩薩坐佛樹下不成正覺終不起也，坐",
    "T13n0398_003:0426b04": "於樹下成於無上正真之道必果不疑。[0426b04] 「豫知",
    "T13n0398_003:0426b05": "如來道慧廣遠而無罣礙，欲求如來慧不通",
    "T13n0398_003:0426b06": "達而有蔽礙未之有也，欲令如來聖慧損耗",
    "T13n0398_003:0426b07": "而不周普未之有也，世尊道慧懸曠周接靡",
    "T13n0398_003:0426b08": "不通達。[0426b08] 「豫知假使有人欲見佛心未曾有也，",
    "T13n0398_003:0426b09": "如來心者，天上、天下無能見者，知天上、天下",
    "T13n0398_003:0426b10": "欲見佛頂無能堪任&#x89A9;佛頂者。[0426b10] 「豫知如來常",
    "T13n0398_003:0426b11": "定心未曾忘，普見一切眾生所念。[0426b11] 「豫知佛心",
    "T13n0398_003:0426b12": "未曾罣礙，心常一定見於本際。[0426b12] 「豫知世尊從",
    "T13n0398_003:0426b13": "本已來而無有失，所說至誠、言滿十方、常無",
    "T13n0398_003:0426b14": "口過。[0426b14] 「豫知欲求世尊使有闕漏，諸佛大聖身",
    "T13n0398_003:0426b15": "行清淨超明月珠、日、月、釋梵，虛空清淨無能",
    "T13n0398_003:0426b16": "及者。[0426b16] 「佛——天中之天——道慧超殊，巍巍無侶，不可",
    "T13n0398_003:0426b17": "為喻。[0426b17] 「是，族姓子！如來處處力無限量，所說無",
    "T13n0398_003:0426b18": "際，所暢文字真諦無欺。」[0426b18] 佛於是頌曰：",
    "T13n0398_003:0426b19": "「地尚可擘裂，  空無動使動，",
    "T13n0398_003:0426b20": " 欲使佛所說，  無能令有處；",
    "T13n0398_003:0426b21": " 丈夫尚能化，  令空為五色，",
    "T13n0398_003:0426b22": " 世尊所說處，  無能令有處。",
    "T13n0398_003:0426b23": " 佛之所宣暢，  上、下并中間，",
    "T13n0398_003:0426b24": " 一切悉至誠，  莫能令不及；",
    "T13n0398_003:0426b25": " 若說非處處，  上、下及中間，",
    "T13n0398_003:0426b26": " 此事悉真正，  終無有變異。",
    "T13n0398_003:0426b27": " 曉了其處處，  而為講經法，",
    "T13n0398_003:0426b28": " 是故實無虛，  悉見心志性。",
    "T13n0398_003:0426b29": " 異學外道士，  所在皆馳逸，",
    "T13n0398_003:0426c01": " 用不達處處，  佛正覺無此。",
    "T13n0398_003:0426c02": " 其知處非處，  隨時度眾生，",
    "T13n0398_003:0426c03": " 諸佛名稱廣，  尋為說其處。",
    "T13n0398_003:0426c04": " 眾生無應器，  佛亦觀於彼，",
    "T13n0398_003:0426c05": " 隨時而觀察，  以何能將養？",
    "T13n0398_003:0426c06": " 是為第一業，  諸佛殊勝道，",
    "T13n0398_003:0426c07": " 所作無殃舋，  則以度眾生。",
    "T13n0398_003:0426c08": " 無量不可計，  說處及非處，",
    "T13n0398_003:0426c09": " 是為大仙力，  外道無能逮。」"
}