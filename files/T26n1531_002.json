{
    "T26n1531_002:0333a04": "文殊師利菩薩問菩提經論卷下",
    "T26n1531_002:0333a05": "(一名伽耶山頂經論)",
    "T26n1531_002:0333a07": "天親菩薩造",
    "T26n1531_002:0333a08": "元魏天竺三藏菩提流支譯",
    "T26n1531_002:0333a09": "[0333a09] 論曰：已說菩薩功德勢力分。次說菩薩行差",
    "T26n1531_002:0333a10": "別分。",
    "T26n1531_002:0333a11": "[0333a11] 經曰：爾時大眾中有天子名定光明主，不",
    "T26n1531_002:0333a12": "退阿耨多羅三藐三菩提心。時定光明主天",
    "T26n1531_002:0333a13": "子問文殊師利法王子言：何等是諸菩薩摩",
    "T26n1531_002:0333a14": "訶薩畢竟略道？諸菩薩摩訶薩以是略道，疾",
    "T26n1531_002:0333a15": "得阿耨多羅三藐三菩提。文殊師利答言：天",
    "T26n1531_002:0333a16": "子！諸菩薩摩訶薩略道有二種。諸菩薩摩訶",
    "T26n1531_002:0333a17": "薩是二道，疾得阿耨多羅三藐三菩提。何等",
    "T26n1531_002:0333a18": "為二？一者方便道；二者慧道。方便者，知攝",
    "T26n1531_002:0333a19": "善法；智慧者，如實知諸法智。又方便者，觀諸",
    "T26n1531_002:0333a20": "眾生；智慧者，離諸法智。又方便者，知諸法相",
    "T26n1531_002:0333a21": "應；智慧者，知諸法不相應智。又方便者，觀因",
    "T26n1531_002:0333a22": "道；智慧者，滅因道智。",
    "T26n1531_002:0333a23": "[0333a23] 論曰：法主世尊親在眾中，何故乃問文殊",
    "T26n1531_002:0333a24": "師利？以為示現諸菩薩摩訶薩功德故。此以",
    "T26n1531_002:0333a25": "何義？以諸眾生於菩薩所起輕慢心，令生尊",
    "T26n1531_002:0333a26": "重恭敬心故。諸菩薩摩訶薩行差別有二種",
    "T26n1531_002:0333a27": "道。何等為二？一者因清淨道；二者功德清",
    "T26n1531_002:0333a28": "淨道。因清淨道者，以示現勝因清淨故。彼勝",
    "T26n1531_002:0333a29": "因清淨者，以四種發心說。何等為四？一者說",
    "T26n1531_002:0333b01": "助清淨道；二者說功德智道；三者說實際證",
    "T26n1531_002:0333b02": "道；四者說如實修行道。功德清淨道者有八",
    "T26n1531_002:0333b03": "種。何等為八？一者攝取智教化一切眾生，如",
    "T26n1531_002:0333b04": "經「又方便者，知攝善法智」故。二者能忍一切",
    "T26n1531_002:0333b05": "眾生諸不善行，如經「慧者，如實知諸法智」故。",
    "T26n1531_002:0333b06": "三者集諸白淨法，如經「又方便者，觀一切眾",
    "T26n1531_002:0333b07": "生智」故。四者觀一切菩提分法，如經「慧者，離",
    "T26n1531_002:0333b08": "諸法智」故。五者知諸法和合相，如經「又方便",
    "T26n1531_002:0333b09": "者，知諸法相應智」故。六者知諸法不同相，如",
    "T26n1531_002:0333b10": "經「慧者，知諸法不相應智」故。又慧者知諸法",
    "T26n1531_002:0333b11": "不相應智者，以種種願故。七者如實知可化",
    "T26n1531_002:0333b12": "眾生，如經「又方便者，觀因道智」故。八者集種",
    "T26n1531_002:0333b13": "種助道，如經「慧者，滅因道智」故。已說功德清",
    "T26n1531_002:0333b14": "淨道。次說因清淨道。",
    "T26n1531_002:0333b15": "[0333b15] 經曰：又方便者，知諸法差別；智慧者，知諸法",
    "T26n1531_002:0333b16": "無差別智。又方便者，莊嚴佛土；智慧者，莊嚴",
    "T26n1531_002:0333b17": "佛土平等無差別智。又方便者，入眾生諸根",
    "T26n1531_002:0333b18": "行；智慧者，不見眾生智。又方便者，得至道場；",
    "T26n1531_002:0333b19": "智慧者，能證一切佛菩提法智。",
    "T26n1531_002:0333b20": "[0333b20] 論曰：因清淨道亦有八種。何等為八？一者",
    "T26n1531_002:0333b21": "觀善不善法，如經「又方便者，知諸法差別智」",
    "T26n1531_002:0333b22": "故。二者離諸因緣一切法根本，如經「慧者，知",
    "T26n1531_002:0333b23": "諸法無差別智」故。三者離一切障礙，如經「又",
    "T26n1531_002:0333b24": "方便者，莊嚴佛土智」故。四者斷一切和合，如",
    "T26n1531_002:0333b25": "經「慧者，莊嚴佛土平等無差別智」故。五者如",
    "T26n1531_002:0333b26": "實知，如經「又方便者，入眾生諸根行智」故。六",
    "T26n1531_002:0333b27": "者入一法門，如經「慧者，不見眾生智」故。七者",
    "T26n1531_002:0333b28": "如實知一切凡夫虛妄分別，如經「又方便者，",
    "T26n1531_002:0333b29": "得至道場智」故。八者證寂靜界，如經「慧者，能",
    "T26n1531_002:0333c01": "證一切佛菩提法智」故。",
    "T26n1531_002:0333c02": "[0333c02] 經曰：復次天子！謂菩薩摩訶薩復有二種",
    "T26n1531_002:0333c03": "略道。諸菩薩摩訶薩以是二道，疾得阿耨多",
    "T26n1531_002:0333c04": "羅三藐三菩提。何等為二？一者助道；二者斷",
    "T26n1531_002:0333c05": "道。助道者，五波羅蜜；斷道者，般若波羅蜜。復",
    "T26n1531_002:0333c06": "有二種略道。何等為二，一者有礙道；二者無",
    "T26n1531_002:0333c07": "礙道。有礙道者，五波羅蜜；無礙道者，般若波",
    "T26n1531_002:0333c08": "羅蜜。復有二種略道。何等為二？一者有漏",
    "T26n1531_002:0333c09": "道；二者無漏道。有漏道者，五波羅蜜；無漏道",
    "T26n1531_002:0333c10": "者，般若波羅蜜。復有二種略道。何等為二？一",
    "T26n1531_002:0333c11": "者有量道；二者無量道。有量道者，取相分別；",
    "T26n1531_002:0333c12": "無量道者，不取相分別。復有二種略道。何等",
    "T26n1531_002:0333c13": "為二？一者智道；二者斷道。智道者，謂從初",
    "T26n1531_002:0333c14": "地乃至七地；斷道者，謂從八地乃至十地。",
    "T26n1531_002:0333c15": "[0333c15] 論曰：復有二種略道，何等為二？一者功德道；",
    "T26n1531_002:0333c16": "二者智道。功德道者，集種種善根，如經「助道",
    "T26n1531_002:0333c17": "者，五波羅蜜」故。智道者，通達一切法，如經「斷",
    "T26n1531_002:0333c18": "道者，般若波羅蜜」故。又經言「復有二種略道。",
    "T26n1531_002:0333c19": "何等為二？一者有礙道；二者無礙道」。有礙道",
    "T26n1531_002:0333c20": "者五波羅蜜者，以行三界故，此初地已前。無",
    "T26n1531_002:0333c21": "礙道者般若波羅蜜者，以過三界入初地證",
    "T26n1531_002:0333c22": "智故。又經言「復有二種略道。何等為二？一者",
    "T26n1531_002:0333c23": "有漏道；二者無漏道」。有漏道者五波羅蜜者，",
    "T26n1531_002:0333c24": "以成就世間果故，此初地已前。無漏道者般",
    "T26n1531_002:0333c25": "若波羅蜜者，以成就出世間果故，此已得出",
    "T26n1531_002:0333c26": "世間智故。又經言「復有二種略道。何等為二？",
    "T26n1531_002:0333c27": "一者有量道；二者無量道」。有量道者取相分",
    "T26n1531_002:0333c28": "別者，以遍取識境界故。無量道者不取相分",
    "T26n1531_002:0333c29": "別者，以過識境界不見遍取故。又經言「復有",
    "T26n1531_002:0334a01": "二種略道。何等為二？一者智道；二者斷道」。智",
    "T26n1531_002:0334a02": "道者謂從初地乃至七地者，以如實知有為",
    "T26n1531_002:0334a03": "界故。斷道者謂從八地乃至十地者，以如實",
    "T26n1531_002:0334a04": "知無為界故。",
    "T26n1531_002:0334a05": "[0334a05] 經曰：爾時會中有菩薩摩訶薩名勇修行智，",
    "T26n1531_002:0334a06": "問文殊師利法王子言：何謂菩薩摩訶薩義？",
    "T26n1531_002:0334a07": "何謂菩薩摩訶薩智？文殊師利答言：善男子！",
    "T26n1531_002:0334a08": "義名不相應，智名相應。勇修行智菩薩言：文",
    "T26n1531_002:0334a09": "殊師利！何謂義名不相應？何謂智名相應？文",
    "T26n1531_002:0334a10": "殊師利言：善男子：義名無為，彼義無有一法",
    "T26n1531_002:0334a11": "共相應、無有一法不共相應。何以故？以無變",
    "T26n1531_002:0334a12": "無相故。義者，無有一法共相應、無有一法不",
    "T26n1531_002:0334a13": "共相應，以本不成就義故。是故無有一法共",
    "T26n1531_002:0334a14": "相應、無有一法不共相應義者，不移不益，無",
    "T26n1531_002:0334a15": "有一法共相應、無有一法不共相應故。",
    "T26n1531_002:0334a16": "[0334a16] 論曰：經言「善男子！義名不相應，智名相應」",
    "T26n1531_002:0334a17": "者，示現實際有四種。又經言「善男子！義名無",
    "T26n1531_002:0334a18": "為，彼義無有一法共相應、無有一法不共相",
    "T26n1531_002:0334a19": "應。何以故？以無變無相故」者，以離諸無常",
    "T26n1531_002:0334a20": "過故，是故經言「義者無有一法共相應、無有",
    "T26n1531_002:0334a21": "一法不共相應」故。以自體性住故，如經「以本",
    "T26n1531_002:0334a22": "不成就義故」。是故經言「無有一法共相應、無",
    "T26n1531_002:0334a23": "有一法不共相應」故。以常真如法界實體住",
    "T26n1531_002:0334a24": "故，是故經言「義者不移不益，無有一法共相",
    "T26n1531_002:0334a25": "應、無有一法不共相應故」。又無有一法不移",
    "T26n1531_002:0334a26": "不益者，以法界不增不減故。",
    "T26n1531_002:0334a27": "[0334a27] 經曰：善男子！智者名道。道者心共相應非不",
    "T26n1531_002:0334a28": "相應。善男子！以是義故，智名相應非不相應。",
    "T26n1531_002:0334a29": "復次善男子！智名斷相應。是故善男子！智名",
    "T26n1531_002:0334b01": "相應法非不相應法。復次善男子！智名善觀",
    "T26n1531_002:0334b02": "五陰、十二入、十八界、十二因緣、是處非處。善",
    "T26n1531_002:0334b03": "男子！以是義故，智名相應非不相應。",
    "T26n1531_002:0334b04": "[0334b04] 論曰：經言「善男子！智者名道。道者心共相應",
    "T26n1531_002:0334b05": "非不相應」者，自此以下次說為證法界，有三",
    "T26n1531_002:0334b06": "種句、六種十法。此明何義？以何等智、云何證、",
    "T26n1531_002:0334b07": "為何義、何處住能證法界。以何等智者，以三",
    "T26n1531_002:0334b08": "種句、六種十法示現。云何三種句？示現何等",
    "T26n1531_002:0334b09": "智？智者謂道，道者心相應法非不相應法，是",
    "T26n1531_002:0334b10": "故經言「善男子！以是義故，智名相應非不相",
    "T26n1531_002:0334b11": "應」故。又智共眷屬能證法界。何以故？以心清",
    "T26n1531_002:0334b12": "淨故道清淨，以道清淨故心清淨故。又經言",
    "T26n1531_002:0334b13": "「復次善男子！智名斷相應。是故善男子！智名",
    "T26n1531_002:0334b14": "相應法非不相應法」者，以遞共依止故。又經",
    "T26n1531_002:0334b15": "言「復次善男子！智名善觀五陰、十二入、十八",
    "T26n1531_002:0334b16": "界、十二因緣、是處非處。善男子！是故智名相",
    "T26n1531_002:0334b17": "應非不相應」者，以如實知可知境界故。已說",
    "T26n1531_002:0334b18": "三種句。次說六種十法，初說十種智。",
    "T26n1531_002:0334b19": "[0334b19] 經曰：復次善男子！諸菩薩摩訶薩有十種智。",
    "T26n1531_002:0334b20": "何等為十？一者因智；二者果智；三者義智；四",
    "T26n1531_002:0334b21": "者方便智；五者慧智；六者攝智；七者波羅蜜",
    "T26n1531_002:0334b22": "智；八者大悲智；九者教化眾生智；十者不",
    "T26n1531_002:0334b23": "著一切法智。善男子！是名諸菩薩摩訶薩十",
    "T26n1531_002:0334b24": "種智。",
    "T26n1531_002:0334b25": "[0334b25] 論曰：經言「諸菩薩摩訶薩有十種智。何等為",
    "T26n1531_002:0334b26": "十？一、因智」者，以善知無始世來解脫種子故。",
    "T26n1531_002:0334b27": "「二、果智」者，以如實知無始世來種種業報故。",
    "T26n1531_002:0334b28": "「三、義智」者，以善知自利利他故。「四、方便智」者，",
    "T26n1531_002:0334b29": "以能增長微少善根令無量故。「五、慧智」者，以",
    "T26n1531_002:0334c01": "能觀察善不善法故。「六、攝智」者，以攝取法施",
    "T26n1531_002:0334c02": "資生施故。「七、波羅蜜智」者，以善知成就種種",
    "T26n1531_002:0334c03": "善根故。「八、大悲智」者，以依善根能起善行故。",
    "T26n1531_002:0334c04": "「九、教化眾生智」者，以善觀察時非時故。「十、不",
    "T26n1531_002:0334c05": "著一切諸法智」者，以離二邊修行中道故。如",
    "T26n1531_002:0334c06": "經「善男子！是名諸菩薩摩訶薩十種智」。已說",
    "T26n1531_002:0334c07": "初十種智。次說第二十種發。",
    "T26n1531_002:0334c08": "[0334c08] 經曰：復次善男子！諸菩薩摩訶薩有十種發。",
    "T26n1531_002:0334c09": "何等為十？一者身發，欲令一切眾生身業清",
    "T26n1531_002:0334c10": "淨故。二者口發，欲令一切眾生口業清淨故。",
    "T26n1531_002:0334c11": "三者意發，欲令一切眾生意業清淨故。四者",
    "T26n1531_002:0334c12": "內發，以不虛妄分別一切諸眾生故。五者外",
    "T26n1531_002:0334c13": "發，以於一切眾生平等行故。六者智發，以具",
    "T26n1531_002:0334c14": "足佛智清淨故。七者清淨國土發，以示一切",
    "T26n1531_002:0334c15": "諸佛國土功德莊嚴故。八者教化眾生發，以",
    "T26n1531_002:0334c16": "知一切煩惱病藥故。九者實發，以成就定聚",
    "T26n1531_002:0334c17": "故。十者無為智滿足心發，以不著一切三界",
    "T26n1531_002:0334c18": "故。善男子！是名諸菩薩摩訶薩十種發。",
    "T26n1531_002:0334c19": "[0334c19] 論曰：經言「諸菩薩摩訶薩有十種發。何等為",
    "T26n1531_002:0334c20": "十？一者身發，欲令一切眾生身業清淨故。二",
    "T26n1531_002:0334c21": "者口發，欲令一切眾生口業清淨故。三者意",
    "T26n1531_002:0334c22": "發，欲令一切眾生意業清淨故」者，以為遠離",
    "T26n1531_002:0334c23": "身口意業一切惡行，發大精進故。「四者內發，",
    "T26n1531_002:0334c24": "以化一切眾生令學彼處故」，不虛妄分別一",
    "T26n1531_002:0334c25": "切眾生故者，以不著諸法故。「五者外發，於一",
    "T26n1531_002:0334c26": "切眾生平等行故」者，以遠離憎愛故。「六者智",
    "T26n1531_002:0334c27": "發，以具足佛智清淨故」者，以平等教化一切",
    "T26n1531_002:0334c28": "眾生故。「七者清淨國土發，以示一切佛國土",
    "T26n1531_002:0334c29": "功德莊嚴故」者，以聞慧智不顛倒求法故。「八",
    "T26n1531_002:0335a01": "者教化眾生發，以知一切煩惱病藥故」者，以",
    "T26n1531_002:0335a02": "於一切法中得自在故。「九者實發，以成就定",
    "T26n1531_002:0335a03": "聚故」者，以如實知心使隨相應說法故。「十者",
    "T26n1531_002:0335a04": "無為智滿足心發」者，以發實法故，不著一切",
    "T26n1531_002:0335a05": "三界故者，以心不著虛妄法故。又實不實心",
    "T26n1531_002:0335a06": "離虛妄取相故，如經「善男子！是名諸菩薩摩",
    "T26n1531_002:0335a07": "訶薩十種發」。已說第二十種發。次說第三十",
    "T26n1531_002:0335a08": "種行。",
    "T26n1531_002:0335a09": "[0335a09] 經曰：復次善男子！諸菩薩摩訶薩有十種行。",
    "T26n1531_002:0335a10": "何等為十？一者波羅蜜行；二者攝事行；三者",
    "T26n1531_002:0335a11": "慧行；四者方便行；五者大悲行；六者求助慧",
    "T26n1531_002:0335a12": "法行；七者求助智法行；八者心清淨行；九者",
    "T26n1531_002:0335a13": "觀諸諦行；十者於一切愛不愛事不貪著行。",
    "T26n1531_002:0335a14": "善男子！是名諸菩薩摩訶薩十種行。",
    "T26n1531_002:0335a15": "[0335a15] 論曰：經言「諸菩薩摩訶薩有十種行。何等為",
    "T26n1531_002:0335a16": "十？一、波羅蜜行」者，以助菩提法滿足故。「二、攝",
    "T26n1531_002:0335a17": "事行」者，以能教化諸眾生故。「三、慧行」者，以如",
    "T26n1531_002:0335a18": "實觀生滅法故。「四、方便行」者，以如實知一切",
    "T26n1531_002:0335a19": "法故。「五、大悲行」者，以心不求證涅槃故。「六、求",
    "T26n1531_002:0335a20": "助慧法行」者，以為得四無畏故。「七、求助智法",
    "T26n1531_002:0335a21": "行」者，以為自然得一切法故。「八、心清淨行」者，",
    "T26n1531_002:0335a22": "以於一切法中無疑惑故。「九、觀諸諦行」者，以",
    "T26n1531_002:0335a23": "入第一義諦故。「十、於一切愛不愛事不貪著",
    "T26n1531_002:0335a24": "行」者，如前所說離憎愛故。如經「善男子！是名",
    "T26n1531_002:0335a25": "諸菩薩摩訶薩十種行」。已說何等智。次說云",
    "T26n1531_002:0335a26": "何證，第四十一種無盡觀示現。",
    "T26n1531_002:0335a27": "[0335a27] 經曰：復次善男子！諸菩薩摩訶薩有十一種",
    "T26n1531_002:0335a28": "無盡觀。何等為十一？一者身無盡觀；二者",
    "T26n1531_002:0335a29": "事無盡觀；三者煩惱無盡觀；四者法無盡觀；",
    "T26n1531_002:0335b01": "五者愛無盡觀；六者見無盡觀；七者助道無",
    "T26n1531_002:0335b02": "盡觀；八者取無盡觀；九者不著無盡觀；十者",
    "T26n1531_002:0335b03": "相應無盡觀；十一者道場智性無盡觀。善男",
    "T26n1531_002:0335b04": "子！是名諸菩薩摩訶薩十一種無盡觀。",
    "T26n1531_002:0335b05": "[0335b05] 論曰：經言「諸菩薩摩訶薩有十一種無盡",
    "T26n1531_002:0335b06": "觀。何等為十一？一身無盡觀」者，以如實觀",
    "T26n1531_002:0335b07": "聖非聖有為無為身故。「二者事無盡觀」者，以",
    "T26n1531_002:0335b08": "如實觀實不實義故。「三、煩惱無盡觀」者，以如",
    "T26n1531_002:0335b09": "實觀淨染法故。「四、法無盡觀」者，以如實觀",
    "T26n1531_002:0335b10": "上中下一切諸法故。「五、愛無盡觀」者，以如實",
    "T26n1531_002:0335b11": "觀善不善法故。「六、見無盡觀」者，以如實觀顛",
    "T26n1531_002:0335b12": "倒不顛倒見故。「七、助道無盡觀」者，以如實觀",
    "T26n1531_002:0335b13": "種種門修集善根迴向大菩提故。「八、取無盡",
    "T26n1531_002:0335b14": "觀」者，以如實觀無邊眾生界故。「九者不著無",
    "T26n1531_002:0335b15": "盡觀」者，不著義如向所說。「十、相應無盡觀」者，",
    "T26n1531_002:0335b16": "以如實觀是義非義故。「十一、道場智性無盡",
    "T26n1531_002:0335b17": "觀」者，以隨眾生信示現坐道場故。如經「善男",
    "T26n1531_002:0335b18": "子！是名諸菩薩摩訶薩十一種無盡觀」。已說",
    "T26n1531_002:0335b19": "云何證。次說為何義，第五十種對治法示現。",
    "T26n1531_002:0335b20": "[0335b20] 經曰：復次善男子！諸菩薩摩訶薩有十種對",
    "T26n1531_002:0335b21": "治法。何等為十？一者對治慳貪心，雨布施雨",
    "T26n1531_002:0335b22": "故。二者對治破戒心，身口意業三法清淨故。",
    "T26n1531_002:0335b23": "三者對治瞋恚心，修行清淨大慈悲故。四者",
    "T26n1531_002:0335b24": "對治懈怠心，求諸佛法無疲倦故。五者對治",
    "T26n1531_002:0335b25": "不善覺觀心，得禪定解脫奮迅自在故。六者",
    "T26n1531_002:0335b26": "對治愚癡心，生助決定慧方便法故。七者對",
    "T26n1531_002:0335b27": "治諸煩惱心，生助道法故。八者對治顛倒道，",
    "T26n1531_002:0335b28": "集實諦助道，生不顛倒道故。九者對治不自",
    "T26n1531_002:0335b29": "在心，法時非時得自在故。十者對治有我相，",
    "T26n1531_002:0335c01": "觀諸法無我故。善男子！是名諸菩薩摩訶薩",
    "T26n1531_002:0335c02": "十種對治法。",
    "T26n1531_002:0335c03": "[0335c03] 論曰：經言「諸菩薩摩訶薩有十種對治法」者，",
    "T26n1531_002:0335c04": "以十波羅蜜清淨故。何等為十？一者檀波羅",
    "T26n1531_002:0335c05": "蜜清淨，如經「對治慳貪心，雨布施雨故」。二者",
    "T26n1531_002:0335c06": "尸波羅蜜清淨，如經「對治破戒心，身口意業",
    "T26n1531_002:0335c07": "三法清淨故」。三者羼提波羅蜜清淨，如經「對",
    "T26n1531_002:0335c08": "治瞋恚心，修行清淨大慈悲故」。四者毘離耶",
    "T26n1531_002:0335c09": "波羅蜜清淨，如經「對治懈怠心，求諸佛法無",
    "T26n1531_002:0335c10": "疲惓故」。五者禪波羅蜜清淨，如經「對治不善",
    "T26n1531_002:0335c11": "覺觀心，得禪定解脫奮迅自在故」。六者般若",
    "T26n1531_002:0335c12": "波羅蜜清淨，如經「對治愚癡心，生助決定慧",
    "T26n1531_002:0335c13": "方便法故」。七者方便波羅蜜清淨，如經「對治",
    "T26n1531_002:0335c14": "諸煩惱心，生助道法故」。八者願波羅蜜清淨，",
    "T26n1531_002:0335c15": "如經「對治顛倒道，集實諦助道，生不顛倒道",
    "T26n1531_002:0335c16": "故」。九者力波羅蜜清淨，如經「對治不自在心，",
    "T26n1531_002:0335c17": "法時非時得自在故」。十者智波羅蜜清淨，如",
    "T26n1531_002:0335c18": "經「對治有我相，觀諸法無我」故。如經「善男子！",
    "T26n1531_002:0335c19": "是名諸菩薩摩訶薩十種對治法」故。已說為",
    "T26n1531_002:0335c20": "何義。次說何處住，第六十種寂靜地示現。",
    "T26n1531_002:0335c21": "[0335c21] 經曰：復次善男子！諸菩薩摩訶薩有十種寂",
    "T26n1531_002:0335c22": "靜地。何等為十？一者身寂靜，以離三種身",
    "T26n1531_002:0335c23": "不善業故。二者口寂靜，以清淨四種口業故。",
    "T26n1531_002:0335c24": "三者心寂靜，以離三種意惡行故。四者內寂",
    "T26n1531_002:0335c25": "靜，以不著自身故。五者外境界寂靜，以不著",
    "T26n1531_002:0335c26": "一切法故。六者智功德寂靜，以不著道故。七",
    "T26n1531_002:0335c27": "者勝寂靜，以如實觀聖地故。八者未來際寂",
    "T26n1531_002:0335c28": "靜，以彼岸慧助行故。九者所行世事寂靜，以",
    "T26n1531_002:0335c29": "不誑一切眾生故。十者不惜身心寂靜，以大",
    "T26n1531_002:0336a01": "慈悲心教化一切眾生故。善男子！是名諸菩",
    "T26n1531_002:0336a02": "薩摩訶薩十種寂靜地。",
    "T26n1531_002:0336a03": "[0336a03] 論曰：經言「諸菩薩摩訶薩有十種寂靜地。何",
    "T26n1531_002:0336a04": "等為十？一者身寂靜，以離三種身不善業道",
    "T26n1531_002:0336a05": "故。二者口寂靜，以清淨四種口業故。三者心",
    "T26n1531_002:0336a06": "寂靜，以離三種意惡行故」者，以三種戒善清",
    "T26n1531_002:0336a07": "淨故。「四者內寂靜，以不著自身故」者，以離邪",
    "T26n1531_002:0336a08": "我見故。「五者外境界寂靜，以不著一切法故」",
    "T26n1531_002:0336a09": "者，以離常無常法故。「六者智功德寂靜，以不",
    "T26n1531_002:0336a10": "著道故」者，以不著有物無物故。「七者勝寂靜，",
    "T26n1531_002:0336a11": "以如實觀聖地故」者，以不見聲聞辟支佛地，",
    "T26n1531_002:0336a12": "如實觀察諸佛菩薩聖地故。「八者未來際寂",
    "T26n1531_002:0336a13": "靜，以彼岸慧助行故」者，以遠離一切虛妄取",
    "T26n1531_002:0336a14": "相故。「九者所行世事寂靜，以不誑一切眾生",
    "T26n1531_002:0336a15": "故」者，以如實知世諦第一義諦，不顛倒說法",
    "T26n1531_002:0336a16": "故。「十者不惜身心寂靜，以大慈悲心教化",
    "T26n1531_002:0336a17": "一切眾生故」者，以為教化眾生，一切處生不",
    "T26n1531_002:0336a18": "疲倦故。如經「善男子！是名諸菩薩摩訶薩十",
    "T26n1531_002:0336a19": "種寂靜地」。已說證法界。自此已下，次說諸菩",
    "T26n1531_002:0336a20": "薩摩訶薩隨順如實修行義。",
    "T26n1531_002:0336a21": "[0336a21] 經曰：復次善男子！諸菩薩摩訶薩如實修行",
    "T26n1531_002:0336a22": "得菩提，非不如實修行得菩提。善男子！云何",
    "T26n1531_002:0336a23": "名為諸菩薩摩訶薩如實修行？善男子！如實",
    "T26n1531_002:0336a24": "修行者，如說能行故。不如實修行者，但有言",
    "T26n1531_002:0336a25": "說不能如實修行故。復次善男子！諸菩薩摩",
    "T26n1531_002:0336a26": "訶薩復有二種如實修行。何等為二？一者智",
    "T26n1531_002:0336a27": "如實修行道；二者斷如實修行道。善男子！是",
    "T26n1531_002:0336a28": "名諸菩薩摩訶薩二種如實修行。復次善男",
    "T26n1531_002:0336a29": "子！諸菩薩摩訶薩復有二種如實修行。何等",
    "T26n1531_002:0336b01": "為二？一者調伏自身如實修行；二者教化眾",
    "T26n1531_002:0336b02": "生如實修行。善男子！是名諸菩薩摩訶薩二",
    "T26n1531_002:0336b03": "種如實修行。復次善男子！諸菩薩摩訶薩復",
    "T26n1531_002:0336b04": "有二種如實修行。何等為二？一者功用智如",
    "T26n1531_002:0336b05": "實修行；二者無功用智如實修行。善男子！是",
    "T26n1531_002:0336b06": "名諸菩薩摩訶薩二種如實修行。復次善男",
    "T26n1531_002:0336b07": "子！諸菩薩摩訶薩復有二種如實修行。何等",
    "T26n1531_002:0336b08": "為二？一者善知分別諸地如實修行；二者善",
    "T26n1531_002:0336b09": "知諸地無差別方便如實修行。善男子！是名",
    "T26n1531_002:0336b10": "諸菩薩摩訶薩二種如實修行。復次善男子！",
    "T26n1531_002:0336b11": "諸菩薩摩訶薩復有二種如實修行。何等為",
    "T26n1531_002:0336b12": "二？一者離諸地過如實修行；二者善知地地",
    "T26n1531_002:0336b13": "轉方便如實修行。善男子！是名諸菩薩摩訶",
    "T26n1531_002:0336b14": "薩二種如實修行。復次善男子！諸菩薩摩訶",
    "T26n1531_002:0336b15": "薩復有二種如實修行。何等為二？一者能",
    "T26n1531_002:0336b16": "說聲聞辟支佛地如實修行；二者善知佛菩",
    "T26n1531_002:0336b17": "提不退轉方便如實修行。善男子！是名諸菩",
    "T26n1531_002:0336b18": "薩摩訶薩二種如實修行。",
    "T26n1531_002:0336b19": "[0336b19] 論曰：經言「復次善男子！諸菩薩摩訶薩，如",
    "T26n1531_002:0336b20": "實修行得菩提，非不如實修行得菩提。善男",
    "T26n1531_002:0336b21": "子！云何名為諸菩薩摩訶薩如實修行？如實",
    "T26n1531_002:0336b22": "修行者如說能行故。不如實修行者，但有言",
    "T26n1531_002:0336b23": "說不能如實修行故」者，以如所說如是修行，",
    "T26n1531_002:0336b24": "以不違先言故。又經言「復次善男子！諸菩薩",
    "T26n1531_002:0336b25": "摩訶薩復有二種如實修行。何等為二？一者",
    "T26n1531_002:0336b26": "智如實修行道；二者斷如實修行道。善男子！",
    "T26n1531_002:0336b27": "是名諸菩薩摩訶薩二種如實修行」者，以如",
    "T26n1531_002:0336b28": "實知證聲聞辟支佛智，而不取彼處以為究",
    "T26n1531_002:0336b29": "竟故。又經言「復次善男子！諸菩薩摩訶薩",
    "T26n1531_002:0336c01": "復有二種如實修行。何等為二？一者調伏自",
    "T26n1531_002:0336c02": "身如實修行」者，以自取妙道如實修行故。「二",
    "T26n1531_002:0336c03": "者教化眾生如實修行」者，以化餘眾生令入",
    "T26n1531_002:0336c04": "正道如實說法故。如經「善男子！是名諸菩薩",
    "T26n1531_002:0336c05": "摩訶薩二種如實修行」故。又經言「復次善男",
    "T26n1531_002:0336c06": "子！諸菩薩摩訶薩復有二種如實修行。何等",
    "T26n1531_002:0336c07": "為二？一者功用智如實修行」者，以作心行菩",
    "T26n1531_002:0336c08": "薩行功用智故。「二者無功用行智如實修行」",
    "T26n1531_002:0336c09": "者，菩薩於修道中住，以無作心行菩薩行無",
    "T26n1531_002:0336c10": "功用行智故。如經「善男子是名諸菩薩摩訶",
    "T26n1531_002:0336c11": "薩二種如實修行」故。又經言「復次善男子！諸",
    "T26n1531_002:0336c12": "菩薩摩訶薩復有二種如實修行。何等為二？",
    "T26n1531_002:0336c13": "一者善知分別諸地如實修行」者，以善智慧",
    "T26n1531_002:0336c14": "方便故。「二者善知諸地無差別方便如實修",
    "T26n1531_002:0336c15": "行」者，以入一相故。如經「善男子！是名諸菩薩",
    "T26n1531_002:0336c16": "摩訶薩二種如實修行」故。又經言「復次善男",
    "T26n1531_002:0336c17": "子！諸菩薩摩訶薩復有二種如實修行。何等",
    "T26n1531_002:0336c18": "為二？一者離諸地過如實修行」者，以離二邊",
    "T26n1531_002:0336c19": "故。「二者善知地地轉方便如實修行」者，以修",
    "T26n1531_002:0336c20": "行善法不休息精進故。如經「善男子！是名諸",
    "T26n1531_002:0336c21": "菩薩摩訶薩二種如實修行」故。又經言「復次",
    "T26n1531_002:0336c22": "善男子！諸菩薩摩訶薩復有二種如實修行。",
    "T26n1531_002:0336c23": "何等為二？一者能說聲聞辟支佛地如實修",
    "T26n1531_002:0336c24": "行」者，以善學一切法故。「二者善知佛菩提不",
    "T26n1531_002:0336c25": "退轉方便如實修行」者，以證真如法如實知",
    "T26n1531_002:0336c26": "修行方便故。如經「善男子！是名諸菩薩摩訶",
    "T26n1531_002:0336c27": "薩二種如實修行」。",
    "T26n1531_002:0336c28": "[0336c28] 經曰：善男子！諸菩薩摩訶薩有如是等無量",
    "T26n1531_002:0336c29": "無邊如實修行。諸菩薩摩訶薩應如是學、如",
    "T26n1531_002:0337a01": "實修行。諸菩薩摩訶薩若能如是如實修行",
    "T26n1531_002:0337a02": "者，速得阿耨多羅三藐三菩提，不以為難。",
    "T26n1531_002:0337a03": "[0337a03] 論曰：修行四種勝因，成就四種勝果及餘，如",
    "T26n1531_002:0337a04": "實修行故。彼勝果者，諸如來智，於一念中知",
    "T26n1531_002:0337a05": "三世事皆相應故。",
    "T26n1531_002:0337a06": "[0337a06] 經曰：爾時佛讚文殊師利法王子言：善哉善",
    "T26n1531_002:0337a07": "哉！文殊師利！汝今善能為諸菩薩摩訶薩說",
    "T26n1531_002:0337a08": "本業道。誠如汝所說。",
    "T26n1531_002:0337a09": "[0337a09] 論曰：善哉者，以不顛倒說法故，隨順如來所",
    "T26n1531_002:0337a10": "說法故。",
    "T26n1531_002:0337a11": "[0337a11] 經曰：說是法時，十千菩薩得無生法忍。文殊",
    "T26n1531_002:0337a12": "師利法王子等，一切世間天、人、阿修羅等，聞",
    "T26n1531_002:0337a13": "佛所說，皆大歡喜，信受奉行。",
    "T26n1531_002:0337a14": "[0337a14] 論曰：有三種義是故歡喜。何等為三？一、說者",
    "T26n1531_002:0337a15": "清淨，以於諸法得自在故；二、所說法清淨，",
    "T26n1531_002:0337a16": "以如實證知清淨法體故；三、依所說法得果",
    "T26n1531_002:0337a17": "清淨，以得淨妙境界故。如經「皆大歡喜，信受",
    "T26n1531_002:0337a18": "奉行」故。"
}