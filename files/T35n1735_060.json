{
    "T35n1735_060:0955b20": "大方廣佛華嚴經疏卷第六十",
    "T35n1735_060:0955b22": "唐清涼山大華嚴寺沙門澄觀撰",
    "T35n1735_060:0955b23": "第二善男子善知識者。如慈母下教勸。謂教",
    "T35n1735_060:0955b24": "其事友之方。文有四段。皆約喻顯。一教念",
    "T35n1735_060:0955b25": "友勝德。於中先歎勝。後常當如是下結勸。",
    "T35n1735_060:0955b26": "二復次汝承事下。教起事友心行。有二十",
    "T35n1735_060:0955b27": "一句。文顯。三復次汝應於自身下。身友對",
    "T35n1735_060:0955b28": "辨文有十句。句各四事可知。四善男子汝應",
    "T35n1735_060:0955b29": "發如是心下結勸成益。於中二。初正勸。後",
    "T35n1735_060:0955c01": "何以下舉益釋成。於中亦二。先正釋事友",
    "T35n1735_060:0955c02": "之益。後復次下。重讚友為能益故宜承事。",
    "T35n1735_060:0955c03": "第三善男子舉要下。雙結誡勸二門。謂別",
    "T35n1735_060:0955c04": "說難窮故結廣從略。於中亦二。先寄數結",
    "T35n1735_060:0955c05": "多。後我復略說下總收結多。既通一切何",
    "T35n1735_060:0955c06": "但百千。明知前云十不可說意顯無盡耳。",
    "T35n1735_060:0955c07": "第六時善財下戀德禮辭。自下大文第三慈",
    "T35n1735_060:0955c08": "氏一人明攝德成因相。前既會緣入實。定",
    "T35n1735_060:0955c09": "堪成佛故。辦一生補處成因之義。文唯五",
    "T35n1735_060:0955c10": "段。以補處位極顯彰闕謙推故。第一依教",
    "T35n1735_060:0955c11": "趣求中二。初標念前趣後二自憶下。別生",
    "T35n1735_060:0955c12": "勝念悔往修來。於中四。一觀昔非以行",
    "T35n1735_060:0955c13": "對治。二復觀此身下。觀其現苦策進當善。",
    "T35n1735_060:0955c14": "諸修行者願審此倣之。三作是念時下。明",
    "T35n1735_060:0955c15": "觀念之益。益其勝觀。四如是一切下結益所",
    "T35n1735_060:0955c16": "屬。第二善財童子以如是下見敬諮問。於中",
    "T35n1735_060:0955c17": "二初見敬後諮問。前中亦二。先見依後見",
    "T35n1735_060:0955c18": "正。各有申敬。前中二。先入定申敬。後出",
    "T35n1735_060:0955c19": "定敬讚。前中三。初結前標後。二別顯定用。",
    "T35n1735_060:0955c20": "三總結成益。今初。位念者標定。思察者定",
    "T35n1735_060:0955c21": "加行。信願者是定因。入遍下辨定名相。二普",
    "T35n1735_060:0955c22": "現下別顯定用。即雙運定慧。於中二。一明",
    "T35n1735_060:0955c23": "即智定之妙用。於中先羅身雲於法界。後等",
    "T35n1735_060:0955c24": "虛空下契法性之真源。二又決定知下明稱",
    "T35n1735_060:0955c25": "法界之深觀。於中三。初了法從緣。次離",
    "T35n1735_060:0955c26": "於斷下智契無性。三知一切法如種生芽",
    "T35n1735_060:0955c27": "下會歸中道。此三無礙即三觀一心。今初",
    "T35n1735_060:0955c28": "報酬善惡故云業起。果自種生云從因",
    "T35n1735_060:0955c29": "起。自修成佛信為道源。感他化身敬心便",
    "T35n1735_060:0956a01": "現二契無性。中離顛倒見者。通三四倒。四",
    "T35n1735_060:0956a02": "倒謂常計無常是名顛倒。見於實理則無",
    "T35n1735_060:0956a03": "斯倒。若以無常為常亦非。見如實理以壞",
    "T35n1735_060:0956a04": "相故。自在見者。謂自在天能生萬物。故知",
    "T35n1735_060:0956a05": "由自業故不由他。離自他見者。單執自",
    "T35n1735_060:0956a06": "他則乖緣起。邊執見者。堅執生死等有其",
    "T35n1735_060:0956a07": "始末故。離有無者。從無之有名生。自有還",
    "T35n1735_060:0956a08": "無稱滅。體無生滅何得有無。知空無生約",
    "T35n1735_060:0956a09": "理遣法。知不自在約緣遣法。知願力生約",
    "T35n1735_060:0956a10": "因遣法。三會歸中道者。然隨一句皆離",
    "T35n1735_060:0956a11": "上諸過。今且通說。如種生芽者。從水土等",
    "T35n1735_060:0956a12": "緣生故非無。此如初段。緣生則無性故非",
    "T35n1735_060:0956a13": "有。如第二段。非有非無即是中道。如是",
    "T35n1735_060:0956a14": "離斷常等可以思準。種芽橫喻萬法。如印",
    "T35n1735_060:0956a15": "生文即豎喻諸法。涅槃云。此陰亦滅彼陰續",
    "T35n1735_060:0956a16": "生。如蠟印印泥印壞文成等。自下諸句通",
    "T35n1735_060:0956a17": "於橫竪。了世心現亦唯心觀。以心為緣現",
    "T35n1735_060:0956a18": "而無性。即中道觀。餘並可知。三善財童子下",
    "T35n1735_060:0956a19": "總結成益。第二從地而起下出定敬讚。於中",
    "T35n1735_060:0956a20": "三。初以身敬繞。次作是念言下以心敬念。",
    "T35n1735_060:0956a21": "後偈頌中以言敬讚。二中舉能住者德歎",
    "T35n1735_060:0956a22": "所住樓閣。初句具顯故。此大樓閣之言貫通",
    "T35n1735_060:0956a23": "諸句。於中分十。初約境顯勝。二是入一切",
    "T35n1735_060:0956a24": "甚深下約德顯妙。三是以一劫下。約用顯",
    "T35n1735_060:0956a25": "自在。四是於一切眾生前下約行顯勝。五",
    "T35n1735_060:0956a26": "是能住難知法下約觀顯深。六是住大慈悲",
    "T35n1735_060:0956a27": "下約對治顯勝。七是雖住四禪下約止觀",
    "T35n1735_060:0956a28": "明自在。八是雖於一切業煩惱下。約利他",
    "T35n1735_060:0956a29": "行顯勝。九是雖行九次第定下。約護小乘",
    "T35n1735_060:0956b01": "行明自在。十此大樓閣下結德所住。於前",
    "T35n1735_060:0956b02": "九中除初二及五。餘皆約權實事理雙行。",
    "T35n1735_060:0956b03": "第三偈以言讚中。五十五偈分二。前三十",
    "T35n1735_060:0956b04": "四偈七言舉德歎處。後二十一偈五言指處",
    "T35n1735_060:0956b05": "明德。前中二。初二總歎。一約行位。一約名",
    "T35n1735_060:0956b06": "德。餘偈別約德行。於中四。初有七偈。約自",
    "T35n1735_060:0956b07": "利。行勝。二有十偈。歎利他行勝。三有八",
    "T35n1735_060:0956b08": "偈。歎功德勝。四有七偈。歎方便勝。後五言",
    "T35n1735_060:0956b09": "指處明德中。雖復語依意在歎正。於中",
    "T35n1735_060:0956b10": "六。初二下化。次二上觀。三有五偈。明三昧",
    "T35n1735_060:0956b11": "自在。四有七偈。明智慧廣深。五有一偈。顯",
    "T35n1735_060:0956b12": "其平等。六有四偈。結德申敬求哀請加。",
    "T35n1735_060:0956b13": "第二爾時下見正報中二。一見二敬。見中",
    "T35n1735_060:0956b14": "二。先翹心願覩。後乃見下正覩慈尊。言別",
    "T35n1735_060:0956b15": "處來者。攝化就機故。還來歸本故。亦顯慈",
    "T35n1735_060:0956b16": "氏應念而至。不著處故。第二善財見已下",
    "T35n1735_060:0956b17": "明設敬儀。於中五。一身心敬禮。二時彌勒",
    "T35n1735_060:0956b18": "下讚德記別。三爾時彌勒下重申敬儀。四",
    "T35n1735_060:0956b19": "時彌勒下再讚再記。五時善財下慶遇念恩。",
    "T35n1735_060:0956b20": "二中有二。先長行。指示者令眾同覩倣而",
    "T35n1735_060:0956b21": "行故。後偈正讚有百一十三頌分三。初一",
    "T35n1735_060:0956b22": "指眾總歎。末後一偈略示後友。中間諸偈別",
    "T35n1735_060:0956b23": "歎勝德。於中三。初二十二偈直對善財歎。",
    "T35n1735_060:0956b24": "於中亦三。初九讚德善來。次二明來因緣。",
    "T35n1735_060:0956b25": "以外由善友內具德行故。後十一偈明來",
    "T35n1735_060:0956b26": "所為。二汝等觀下二十六偈。對眾令勸讚。",
    "T35n1735_060:0956b27": "於中五。初四總讚。次四讚其即智之悲。次",
    "T35n1735_060:0956b28": "七歎即悲之智。爾焰者此云所知。入大乘",
    "T35n1735_060:0956b29": "論云。爾焰地者。是第十地。此約盡斷十種所",
    "T35n1735_060:0956c01": "知障故。次六偈總歎諸德。後五偈讚妙果",
    "T35n1735_060:0956c02": "當成。三汝行下重對善財讚。於中分五。初",
    "T35n1735_060:0956c03": "二十六偈歎其當果德。初二總餘皆別。二汝",
    "T35n1735_060:0956c04": "於下七偈雙歎當現德。三諸根下八偈讚其",
    "T35n1735_060:0956c05": "遇友德四有五偈歎速成位行德。五有十",
    "T35n1735_060:0956c06": "七偈。總明諸德結歎令欣。第三重申敬儀",
    "T35n1735_060:0956c07": "中三。初辨敬因聞讚德故。次善財聞下身",
    "T35n1735_060:0956c08": "心悲敬。後以文殊下華供展誠。言文殊心念",
    "T35n1735_060:0956c09": "力者。表由信智故。華因德立瓔珞行成。",
    "T35n1735_060:0956c10": "云盈手者。信智滿故。散彌勒者。攝成因故。",
    "T35n1735_060:0956c11": "辦當果故。第四再讚再記。第五慶遇念恩。",
    "T35n1735_060:0956c12": "文並可知(已下入第七十八經)第二爾時善財童子合掌",
    "T35n1735_060:0956c13": "下。諮問中二。先自陳發心。後而我未知下正",
    "T35n1735_060:0956c14": "問法要。於中三。初標所問次大聖一切如",
    "T35n1735_060:0956c15": "來下。歎慈氏有能答之德。即以此德亦為",
    "T35n1735_060:0956c16": "問端。初總後別。別有五十句。皆因圓果滿",
    "T35n1735_060:0956c17": "德。三大聖菩薩下結問請說。兼顯問意。第",
    "T35n1735_060:0956c18": "三爾時彌勒菩薩下。稱歎授法。於中二。先",
    "T35n1735_060:0956c19": "稱歎。後授法前中二。先為大眾讚歎善財。",
    "T35n1735_060:0956c20": "即是歎人。後為善財讚菩提心。即是讚法。",
    "T35n1735_060:0956c21": "前中亦二。先指人示眾。後諸仁者此長者子",
    "T35n1735_060:0956c22": "下正讚其德。於中四。一明求友精勤。二明",
    "T35n1735_060:0956c23": "所乘廣大。三明具德無缺。四明速證超權。",
    "T35n1735_060:0956c24": "初中二。先總顯精勤。後諸仁者下別示精",
    "T35n1735_060:0956c25": "勤之相。謂一時之勤猶未可歎。自始暨末",
    "T35n1735_060:0956c26": "一念無懈。故為可稱。言一百一十善知識",
    "T35n1735_060:0956c27": "者。古有多釋。一云理應具有。但文脫漏賢",
    "T35n1735_060:0956c28": "首云。前後諸友總五十四位。分出德生有",
    "T35n1735_060:0956c29": "德為二。則五十五人。各有自分勝進故",
    "T35n1735_060:0957a01": "有一百一十。若依此解則違此已言。既云",
    "T35n1735_060:0957a02": "經百一十已方至彌勒。彌勒等三。非百一十",
    "T35n1735_060:0957a03": "之數明矣。有云。減數十耳。實唯一百八人。",
    "T35n1735_060:0957a04": "謂此前除遍友。但五十一人。各具主伴成",
    "T35n1735_060:0957a05": "百二人遍友指示眾藝。雖非主友而是伴",
    "T35n1735_060:0957a06": "友。為一百三。更加無厭足王處。空天瞿波",
    "T35n1735_060:0957a07": "處。無憂德神摩耶處。蓮華法德身眾神。及",
    "T35n1735_060:0957a08": "妙華光明神。守護法堂善眼羅剎。合前總",
    "T35n1735_060:0957a09": "有百八。以空天等相問答故。得在友數。",
    "T35n1735_060:0957a10": "非前主友稱名指示故。非主友但名伴友。",
    "T35n1735_060:0957a11": "若爾則違下餘城之言下自釋云。前至童",
    "T35n1735_060:0957a12": "子童女。已經一百一十。今更後文殊所故",
    "T35n1735_060:0957a13": "云餘也。謂若此為百八。加於慈氏尚始百",
    "T35n1735_060:0957a14": "九。并後文殊方正一十。何有餘耶。若會通",
    "T35n1735_060:0957a15": "者三釋皆得一種。取前更加不動處覺悟菩",
    "T35n1735_060:0957a16": "薩如來使天。足成一百一十。則餘義亦成。",
    "T35n1735_060:0957a17": "以彼二聖亦教善財。故得為伴友其餘己",
    "T35n1735_060:0957a18": "之言。但是譯者之意故。晉經無有已字則",
    "T35n1735_060:0957a19": "通取前後。於義無妨然下復云百一十城。",
    "T35n1735_060:0957a20": "又云過百一十由旬。皆言百一十者。有所",
    "T35n1735_060:0957a21": "表故。謂除佛位取其證入十地等覺為",
    "T35n1735_060:0957a22": "百一十。一中具十故。亦顯位位十十相融。",
    "T35n1735_060:0957a23": "設有三賢亦唯具十。若合等覺屬十地勝",
    "T35n1735_060:0957a24": "進。則開十信為一故。進退行布及與圓融。",
    "T35n1735_060:0957a25": "皆順百一十言。何必剋定前後。第二諸仁者",
    "T35n1735_060:0957a26": "此長者子甚為難有下。明所乘廣大。於中",
    "T35n1735_060:0957a27": "三。初總歎希奇。二如是之人下別明難遇。",
    "T35n1735_060:0957a28": "於中二。先標舉。後何以下徵釋。釋意云。",
    "T35n1735_060:0957a29": "悲濟深廣故。即開前總中救護眾生。於中",
    "T35n1735_060:0957b01": "二。先明總護一切。後為被四流下約類別",
    "T35n1735_060:0957b02": "明。汩者流急之貌。言界城者。即十八界。一",
    "T35n1735_060:0957b03": "一根境識中別別解脫故。言界地者。即地",
    "T35n1735_060:0957b04": "等四界六處空聚癡闇無人。不以智光引",
    "T35n1735_060:0957b05": "之。必為塵賊所劫。三諸仁者此長者子恒",
    "T35n1735_060:0957b06": "以下。總結所作。第三諸仁者若有眾生下。",
    "T35n1735_060:0957b07": "明具德無缺。有十三句。有一在已已為希",
    "T35n1735_060:0957b08": "有。況有二三乃至全具。故云展轉難有。又",
    "T35n1735_060:0957b09": "復後後難於前前。故云展轉。第四諸仁者",
    "T35n1735_060:0957b10": "餘諸下。明速證超權。以依實教修行",
    "T35n1735_060:0957b11": "故。謂即凡身一生亦解行生故。千年之鳥不",
    "T35n1735_060:0957b12": "及朝生之鳳。普賢生位互融攝故。依實修",
    "T35n1735_060:0957b13": "者。悉皆能爾。胡不勉旃。文有十句。初二總",
    "T35n1735_060:0957b14": "明具諸位行。三入十住。四五入十行。六入",
    "T35n1735_060:0957b15": "迴向。又上四句亦皆十地行。又上四義義",
    "T35n1735_060:0957b16": "含通別。下四句通諸地位。第二爾時彌勒下",
    "T35n1735_060:0957b17": "為善財歎菩提心。文分二別。初結前生後。",
    "T35n1735_060:0957b18": "後告善財下正歎。於中四。初標歎發心。二",
    "T35n1735_060:0957b19": "汝獲善利下歎其發心之器成益。三何以下",
    "T35n1735_060:0957b20": "廣舉菩提心德釋成四善男子菩提心者成",
    "T35n1735_060:0957b21": "就如是下。結釋所屬前二可知。三中先徵",
    "T35n1735_060:0957b22": "意云。所以歎善哉獲善利者何耶。釋意云。",
    "T35n1735_060:0957b23": "菩提心具德故。文有二百二十一句皆通三",
    "T35n1735_060:0957b24": "種發心。頓具諸位功德。且分為二。初一百",
    "T35n1735_060:0957b25": "一十八句明菩提心。遍該諸地。後得無畏藥",
    "T35n1735_060:0957b26": "下一百三句。明菩提心頓具諸位功德。又",
    "T35n1735_060:0957b27": "前多明信成就。及解行發心。後段多明證位",
    "T35n1735_060:0957b28": "發心。故文多云得。又前段明菩提心殊勝功",
    "T35n1735_060:0957b29": "德。高齊佛果。後段喻菩提心自在功德。廣",
    "T35n1735_060:0957c01": "多無量今初段中分二。先別明。後總結前中",
    "T35n1735_060:0957c02": "文通橫竪。橫則一一發心。皆具諸句之德。",
    "T35n1735_060:0957c03": "竪則別配諸位發心。以從菩薩種性至於",
    "T35n1735_060:0957c04": "究竟。不出三種發心故。光統配十二住。初",
    "T35n1735_060:0957c05": "三句即種性住。故云如種如田地。皆是種",
    "T35n1735_060:0957c06": "生之義。二如淨水下六句。明勝解行住中",
    "T35n1735_060:0957c07": "之益。三淨目下十六句。極喜增上住。皆初地",
    "T35n1735_060:0957c08": "中義故。四如大海下七句戒增上住。五調慧",
    "T35n1735_060:0957c09": "象下十句。增上心住。六善見藥下十句。覺",
    "T35n1735_060:0957c10": "分相應增上慧住。中云毘笈摩者。此云普",
    "T35n1735_060:0957c11": "去。七如意珠下十句。諸諦相應增上住。八",
    "T35n1735_060:0957c12": "利刀下十句。明緣起流轉止息相應增上住。",
    "T35n1735_060:0957c13": "九臥具下十句。明無相有功用住。十命根",
    "T35n1735_060:0957c14": "下十句。明無相無功用住。十一好種性下十",
    "T35n1735_060:0957c15": "句。明無礙解住。言壽行者。梵本云則為",
    "T35n1735_060:0957c16": "磁石。不吸聲聞解脫果故。十二淨瑠璃下",
    "T35n1735_060:0957c17": "十六句。明最上菩薩住。梵本云因陀羅網。",
    "T35n1735_060:0957c18": "網取煩惱阿修羅故婆樓那風此云迅猛風",
    "T35n1735_060:0957c19": "也。其中文義皆與彼位相應。恐繁不屬",
    "T35n1735_060:0957c20": "故。始於種子終於惑習。明竪義彰矣。然",
    "T35n1735_060:0957c21": "斷習等推功歸本。由初發心。則橫具諸德",
    "T35n1735_060:0957c22": "於理明矣。二善男子下總結。即功成由於始",
    "T35n1735_060:0957c23": "簣故。初心具於諸德。況復初後圓融。第二",
    "T35n1735_060:0957c24": "善男子譬如下。一百三句明菩提心自在功",
    "T35n1735_060:0957c25": "德。文中各有喻合。說聽之人所見深遠故。",
    "T35n1735_060:0957c26": "所引喻多非凡境。亦顯不共菩提心故。雖",
    "T35n1735_060:0957c27": "通橫竪且竪分五段。初有七句攝十住",
    "T35n1735_060:0957c28": "德。覺心自性離惡覺等故。二無生根下十",
    "T35n1735_060:0957c29": "喻攝十行德三。帝釋著摩尼下九句。攝十",
    "T35n1735_060:0958a01": "迴向德。四有寶名淨光明下。六十喻攝十地",
    "T35n1735_060:0958a02": "德。即分為十。初四攝初地德。二如自在王",
    "T35n1735_060:0958a03": "下三喻攝二地德。持戒頭陀等淨功德故。三",
    "T35n1735_060:0958a04": "善調龍法下四喻攝三地德。入諸禪定離",
    "T35n1735_060:0958a05": "惑熱等故。四須彌山下四喻攝四地德。同",
    "T35n1735_060:0958a06": "一切智焰得無漏故。五椰子樹下四喻攝",
    "T35n1735_060:0958a07": "五地德。利人不染俗故。六一燈下六喻攝",
    "T35n1735_060:0958a08": "六地德。般若現前頓破闇故。七迦陵頻伽下",
    "T35n1735_060:0958a09": "五句攝七地德善入方便得自在故。八如",
    "T35n1735_060:0958a10": "人學射下十四喻攝八地德。無功發心能滅",
    "T35n1735_060:0958a11": "相惑等故。九服延齡藥下十喻攝九地德。延",
    "T35n1735_060:0958a12": "壽益生等故。十譬如有藥為呪所持下六喻",
    "T35n1735_060:0958a13": "攝十地德。深除惑習成一切佛法故。五金",
    "T35n1735_060:0958a14": "剛非劣惡器下十七喻攝等覺位功德。以金",
    "T35n1735_060:0958a15": "剛智終成菩提故。其間梵語具如音義。第",
    "T35n1735_060:0958a16": "四善男子菩提心者下。結釋所屬謂上來多",
    "T35n1735_060:0958a17": "德。釋獲善利之言故。第二善男子如汝所問",
    "T35n1735_060:0958a18": "下正授法界。於中四。一授法體。二顯法",
    "T35n1735_060:0958a19": "名。三窮嚴因之本源。四覈正報之性相故。",
    "T35n1735_060:0958a20": "初中四。一攝入方便。二加令證入。三見",
    "T35n1735_060:0958a21": "所證境。四事訖起定。初中先牒問勸證",
    "T35n1735_060:0958a22": "(已下入第七十九經)後爾時善財下求證方便。第二爾時",
    "T35n1735_060:0958a23": "彌勒下加令證入先約緣加。令其就法亡",
    "T35n1735_060:0958a24": "言會旨。則佛法門開故云前詣等。即開理",
    "T35n1735_060:0958a25": "智門。示令其悟入也。後善財心喜下。約因",
    "T35n1735_060:0958a26": "自證悟佛知見。則入法界。從迷之悟加行",
    "T35n1735_060:0958a27": "趣入。有門理之殊。證已契合能所兩亡。即",
    "T35n1735_060:0958a28": "妄而真更無入處。故云還閉。第三見其樓",
    "T35n1735_060:0958a29": "閣下明見所證境。於中二。先別明所見。後",
    "T35n1735_060:0958b01": "總顯見相。前中六一見依報。二見正報。三",
    "T35n1735_060:0958b02": "見伴菩薩。四見諸佛。五見閣中主閣。六總",
    "T35n1735_060:0958b03": "見嚴具作用。然此六皆是悲智之中所有。今",
    "T35n1735_060:0958b04": "初先見。後益前中三。一直見一重莊嚴。有標",
    "T35n1735_060:0958b05": "列結。同虛空者稱法性故。次又見其中下依",
    "T35n1735_060:0958b06": "中有依。一中見多即微細門。亦主伴門。後",
    "T35n1735_060:0958b07": "善財童子下一處見多即相在門。二爾時下",
    "T35n1735_060:0958b08": "明得益。第二纔始稽首下。見正報中二。",
    "T35n1735_060:0958b09": "先總標。所謂下別顯。於中五。一見初發心",
    "T35n1735_060:0958b10": "時。二或見初得慈心下。見其修行得法時。",
    "T35n1735_060:0958b11": "三或見彌勒為轉輪下。隨類攝生時。四或復",
    "T35n1735_060:0958b12": "見為護世下。見處會說法。於中先明所處",
    "T35n1735_060:0958b13": "會殊。後或見讚說初地下。顯所說之法。五",
    "T35n1735_060:0958b14": "或見彌勒於百千下。總見行用。第三或見諸",
    "T35n1735_060:0958b15": "菩薩下。明見伴菩薩身雲演法。即前與無",
    "T35n1735_060:0958b16": "量眷屬。第四或復於中見諸如來下。明見",
    "T35n1735_060:0958b17": "諸佛攝化之德。第五又復於彼下。見閣中",
    "T35n1735_060:0958b18": "主閣。別明慈氏一生當作。於中先見。後爾",
    "T35n1735_060:0958b19": "時下得益可知。第六復聞一切下見聞嚴具",
    "T35n1735_060:0958b20": "作用。於中十段。一聞網等演法。於中三。一",
    "T35n1735_060:0958b21": "近聞。次又聞某處下遠聞。後善財下得益。",
    "T35n1735_060:0958b22": "二見寶鏡作用。三見寶柱放光。四見寶像",
    "T35n1735_060:0958b23": "威儀。五見瓔珞等出生。六蓮華重現。七寶地",
    "T35n1735_060:0958b24": "現像。八樹現半身。兜沙羅者。此云霜氷。",
    "T35n1735_060:0958b25": "九半月現光。十壁現本事。於中初見慈氏",
    "T35n1735_060:0958b26": "修行隨類攝生。後又見下覩所事友勸喻善",
    "T35n1735_060:0958b27": "財。二爾時善財下。總顯見相。先法後喻。今",
    "T35n1735_060:0958b28": "初。謂何力能見。以何眼見將何智見。依何",
    "T35n1735_060:0958b29": "位見。於何處見。如經屬之。及結前來所",
    "T35n1735_060:0958c01": "不說境。後譬如下喻顯見相。所以有十喻",
    "T35n1735_060:0958c02": "者所喻別故。然有二意。一喻能見因緣不同",
    "T35n1735_060:0958c03": "故。二喻所見境相別故。具初意者。十中初",
    "T35n1735_060:0958c04": "一總喻能見所見皆如夢事。大小無礙等。如",
    "T35n1735_060:0958c05": "喻合文尋之。餘九皆別。二喻自因力隨自",
    "T35n1735_060:0958c06": "業故。凡命將終故。三四並喻緣力龍鬼所",
    "T35n1735_060:0958c07": "持故。然鬼持自他不同。龍持自他同體。",
    "T35n1735_060:0958c08": "五喻友依報力。六是定力。七喻性空力。八",
    "T35n1735_060:0958c09": "喻法界自在力。九喻智定無二力。大智海",
    "T35n1735_060:0958c10": "印之三昧故。十幻智自在力。二約所喻境",
    "T35n1735_060:0958c11": "相別者。亦初總餘別。別中一臨終現業喻。喻",
    "T35n1735_060:0958c12": "所見冥應。二非人所持喻。喻所見能說。三",
    "T35n1735_060:0958c13": "龍宮淹久喻。喻念劫圓融。四梵宮廣現喻。",
    "T35n1735_060:0958c14": "喻一多無礙。五遍處定境喻。喻所見明了。",
    "T35n1735_060:0958c15": "六乾城依空喻。喻事理無礙。七同處異見喻。",
    "T35n1735_060:0958c16": "喻隱顯自在。八海現三千喻。喻頓現遠近。",
    "T35n1735_060:0958c17": "九幻現眾多喻。喻所見純雜無礙。第四爾時",
    "T35n1735_060:0958c18": "彌勒下事訖起定。於中四。一警覺令起。亦",
    "T35n1735_060:0958c19": "彈指者前來得旨。所謂忘言。此中得旨令",
    "T35n1735_060:0958c20": "不滯寂。二法性下略示體相。初句標。此是",
    "T35n1735_060:0958c21": "下釋所見之相。從法智緣生。緣生故無自",
    "T35n1735_060:0958c22": "性。故云如是自性如幻夢等。悉不成就者。結",
    "T35n1735_060:0958c23": "成上義。從緣無性故事不成就。無性從緣",
    "T35n1735_060:0958c24": "故。理不成就。由不守自性故能從緣。成",
    "T35n1735_060:0958c25": "上之法。雖成不離法性故。即事得云法",
    "T35n1735_060:0958c26": "性如是。亦是性自具故。三爾時下得旨而",
    "T35n1735_060:0958c27": "起。四彌勒告下問答所見。約問親證推之",
    "T35n1735_060:0958c28": "在因。云住不思議。答中謙敬推之在緣。",
    "T35n1735_060:0958c29": "云善反力。師資互推反常情也。第二聖",
    "T35n1735_060:0959a01": "者下顯法名。先問後答。答中先明主門。後",
    "T35n1735_060:0959a02": "善男子下眷屬。前中三世一切境界者。即此",
    "T35n1735_060:0959a03": "所入所見之境。不忘念智者。即能入能現之",
    "T35n1735_060:0959a04": "智。良以三世。一如故念劫圓融。隨一世中",
    "T35n1735_060:0959a05": "現三際之境。智入三世了法空寂與如冥",
    "T35n1735_060:0959a06": "契故。一念之中無所不見。莊嚴藏者有二",
    "T35n1735_060:0959a07": "義。一以法性嚴故。一莊嚴中包含出生無",
    "T35n1735_060:0959a08": "盡嚴具。如一閣中見多閣等。二以無礙智",
    "T35n1735_060:0959a09": "契圓融境。嚴如來藏則本具諸法故。上",
    "T35n1735_060:0959a10": "云法性如是。非是新成故。此門中具不可",
    "T35n1735_060:0959a11": "說解脫。第三善財問言下窮嚴因之本源。",
    "T35n1735_060:0959a12": "於中有二問答。初番窮其所歸由上覩",
    "T35n1735_060:0959a13": "希奇攝力之後。忽然而失。故問其去處。答中",
    "T35n1735_060:0959a14": "以從本流末故來。攝末歸本故。去去不異",
    "T35n1735_060:0959a15": "來故引之於來。一時併答。後番彰其本起。",
    "T35n1735_060:0959a16": "於中先問。雖蒙引歸來處既不究。終歸寧",
    "T35n1735_060:0959a17": "知本起。故復尋之。答中先法後喻。法中先",
    "T35n1735_060:0959a18": "相後性。謂智力緣作故來。智力緣加故住。",
    "T35n1735_060:0959a19": "既從緣來則無來去。故此嚴事非在閣中",
    "T35n1735_060:0959a20": "而住。亦非別處持來。從緣而來故非集。緣",
    "T35n1735_060:0959a21": "謝則滅故非常。若先定有來處則墮常過。",
    "T35n1735_060:0959a22": "先有今無則為斷滅。既離斷常何有生滅",
    "T35n1735_060:0959a23": "一異等相。故云遠離一切。後喻有二。先龍",
    "T35n1735_060:0959a24": "王降雨喻。偏喻無來之來。合中不住內者。菩",
    "T35n1735_060:0959a25": "薩力故不住外者自善力故。以內外因緣互",
    "T35n1735_060:0959a26": "奪。則內外兩亡。後幻師現幻喻。雙喻來去",
    "T35n1735_060:0959a27": "則無來去。第四善財童子言大聖下。覈正報",
    "T35n1735_060:0959a28": "之性相。於中二。先問從來。後問生處。前中",
    "T35n1735_060:0959a29": "先問。後答問中。上見慈氏從餘處來。遽即",
    "T35n1735_060:0959b01": "設敬問法。未遑諮問所從。故此因前嚴事",
    "T35n1735_060:0959b02": "之來。便問來處。答中有三來處。一約體實",
    "T35n1735_060:0959b03": "法身。即無來之來來即無來文有十對思",
    "T35n1735_060:0959b04": "之。二善男子菩薩從大悲下。約相實報從",
    "T35n1735_060:0959b05": "萬行中來。亦猶淨名從萬行道場來矣。三",
    "T35n1735_060:0959b06": "汝問我下。約用化現。隨機熟處而來。此三",
    "T35n1735_060:0959b07": "即法報化身。亦體相用。亦理行事。又初唯理。",
    "T35n1735_060:0959b08": "後唯事中一具理事。摩羅提者。具云摩羅耶",
    "T35n1735_060:0959b09": "提數。摩羅耶者。此云鬘施。即山名也。提數",
    "T35n1735_060:0959b10": "云中。謂其山在此國中故。或國中近此山",
    "T35n1735_060:0959b11": "故。瞿者地也波羅云守護。即守護土地及心",
    "T35n1735_060:0959b12": "地故。第二善財下問答生處。問中由前云",
    "T35n1735_060:0959b13": "從生處來故。今窮之。答中二。先通明諸菩",
    "T35n1735_060:0959b14": "薩生處。後別顯慈氏生處。前中三。初正答",
    "T35n1735_060:0959b15": "生處。次明生緣眷屬。後校量顯勝。今初有",
    "T35n1735_060:0959b16": "十。皆上句為能生之行。下句為所生之家。",
    "T35n1735_060:0959b17": "謂若發菩提心。則是菩薩名為生家。若有",
    "T35n1735_060:0959b18": "深心則見善友。若得諸地則滿諸度。教化",
    "T35n1735_060:0959b19": "眾生即是覺他有智慧故了法無生。有方",
    "T35n1735_060:0959b20": "便故不取無生之相。不滯二乘之寂。故生",
    "T35n1735_060:0959b21": "無生忍家。餘可思準。又上句亦通所生思",
    "T35n1735_060:0959b22": "之。二善男子下明生緣眷屬有二十句。般",
    "T35n1735_060:0959b23": "若為母方便為父者。略有三義。一實知虛凝",
    "T35n1735_060:0959b24": "與陰俱靜。權智流動與陽齊波故。二親生",
    "T35n1735_060:0959b25": "法身。實由般若。若無方便多共二乘。成菩",
    "T35n1735_060:0959b26": "薩種乃由方便故。三者內解外濟如父母",
    "T35n1735_060:0959b27": "故。次檀以福資尸以防護。餘可思耳。三善",
    "T35n1735_060:0959b28": "男子菩薩如是下。校量顯勝於中二。先總",
    "T35n1735_060:0959b29": "辨生家勝。後生於如是尊勝家下。別彰智",
    "T35n1735_060:0959c01": "勝。第二善男子我身下。別顯慈氏生處。於",
    "T35n1735_060:0959c02": "中二。先彰實報等周法界。文有十句。初句",
    "T35n1735_060:0959c03": "總次八別。後一結。二我為化下顯為順機",
    "T35n1735_060:0959c04": "當現生殊。於中先明現生。拘吒者此云樓",
    "T35n1735_060:0959c05": "閣。此聚落中多樓閣故或慈氏閣在此中",
    "T35n1735_060:0959c06": "故。後我為隨順下明當生。於中先正顯當",
    "T35n1735_060:0959c07": "生所為。如蓮華者有三義。一釋迦下種彼華",
    "T35n1735_060:0959c08": "開故。二昔因含果如華未開。因亡果現故",
    "T35n1735_060:0959c09": "如蓮華開。三聞熏含實如蓮未開。見實亡",
    "T35n1735_060:0959c10": "言故云開悟。智論云。菩薩善根不遇如來",
    "T35n1735_060:0959c11": "智慧日光。翳死無疑通證前義。後我願滿下",
    "T35n1735_060:0959c12": "結會三聖。言俱見我者亦有三意。一俱助",
    "T35n1735_060:0959c13": "化故。二善財表行。文殊信智。成正覺時俱",
    "T35n1735_060:0959c14": "證此故。三者文殊古佛善財當佛。慈氏現佛。",
    "T35n1735_060:0959c15": "三世圓融浩然大均。故云俱見。第四善男子",
    "T35n1735_060:0959c16": "汝當下。指示後友中三。初勸往教問。次何",
    "T35n1735_060:0959c17": "以下釋勸所由。三是故善男子下結勸重釋。",
    "T35n1735_060:0959c18": "初中令往文殊者。因位將極令反照心源",
    "T35n1735_060:0959c19": "故。二中先徵意云。文殊已見何為勸往釋",
    "T35n1735_060:0959c20": "意云。彼德深廣宿緣重故。於中二。先明行",
    "T35n1735_060:0959c21": "廣。後顯緣深。今初。出生菩薩功德者。主",
    "T35n1735_060:0959c22": "信法門長養一切善。故為佛母者。主般若",
    "T35n1735_060:0959c23": "門住甚深智見法實故。為菩薩師者。具",
    "T35n1735_060:0959c24": "善巧智通達解脫究竟普賢行故。後是汝",
    "T35n1735_060:0959c25": "善知識下。顯其緣深已多成益。三結勸重釋",
    "T35n1735_060:0959c26": "中三。初結勸具上二義應往勿疲。次徵釋。",
    "T35n1735_060:0959c27": "先徵意云。何以的知具前二義。後釋意。云",
    "T35n1735_060:0959c28": "已所成益皆是彼力。故知德深緣重。若當",
    "T35n1735_060:0959c29": "見者獲益尤增。後文殊下結德究竟。前",
    "T35n1735_060:0960a01": "見為信之首。後見為智之終。故云一切究",
    "T35n1735_060:0960a02": "竟。第五爾時善財下戀德禮辭(已下第八十經)。自下",
    "T35n1735_060:0960a03": "大文第四明智照無二相。顯前因法生果體",
    "T35n1735_060:0960a04": "無分別。絕境智等諸二相故。又善財障盡惑",
    "T35n1735_060:0960a05": "除未始動念。是故反照唯是初心。更無異",
    "T35n1735_060:0960a06": "也。即信智無二文但有三。第一依教趣求。",
    "T35n1735_060:0960a07": "第二見聞證入。第三轉遇勝緣。今初言經游",
    "T35n1735_060:0960a08": "百一十餘城已者。百一十義已見上文。然",
    "T35n1735_060:0960a09": "此游城復有二義。一但從彌勒至於文殊。",
    "T35n1735_060:0960a10": "自經百一十城。非連取前。二者加前百一",
    "T35n1735_060:0960a11": "十友。故云餘城。即通取前友。普收諸法歸",
    "T35n1735_060:0960a12": "一照故。若爾前友此城豈得同耶。亦有二",
    "T35n1735_060:0960a13": "義。一者友必依城。則一城一友。二者或於",
    "T35n1735_060:0960a14": "一城值於多友或求一友歷於多城而。要",
    "T35n1735_060:0960a15": "具一百一十以。順表法故到。蘇摩那者此",
    "T35n1735_060:0960a16": "云悅意。即華名也。謂智照一性悅本心故。",
    "T35n1735_060:0960a17": "即德生城。有本云至普門國。顯攝諸差別",
    "T35n1735_060:0960a18": "歸無二相。即普門故。言住其門所者。顯解",
    "T35n1735_060:0960a19": "心已極將入般若無二之門故。第二是時文",
    "T35n1735_060:0960a20": "殊下見聞證入此。下即是所漏脫文義。如",
    "T35n1735_060:0960a21": "前說然。以極照無二心境兩亡故。略無敬",
    "T35n1735_060:0960a22": "問。信解雙絕故。不見現身而反照。未移信",
    "T35n1735_060:0960a23": "心故申右手。又不見乃為真見。但了自心",
    "T35n1735_060:0960a24": "空般若故。文中三。一摩頂攝受。過百一十由",
    "T35n1735_060:0960a25": "旬者。徹過前位故。始信該於極果。故曰遙",
    "T35n1735_060:0960a26": "申。隨順行成故曰右手。然過城約超封域。",
    "T35n1735_060:0960a27": "由旬明超數量。又前越諸位斷德。後越諸",
    "T35n1735_060:0960a28": "位智地。按頂表於攝受。亦以普法置心頂",
    "T35n1735_060:0960a29": "故。信至極故。二作如是言下誨示法門。即舉",
    "T35n1735_060:0960b01": "失顯得。謂若離信根等不了法性等。反",
    "T35n1735_060:0960b02": "顯善財有信根等。能了法性等。於中先列",
    "T35n1735_060:0960b03": "所闕行法。文有九句前七闕因。一闕行本",
    "T35n1735_060:0960b04": "故。二求小故。心劣處生死而憂悔。三橫不",
    "T35n1735_060:0960b05": "具。四豎不進。五滯一善。六不廣求。七不",
    "T35n1735_060:0960b06": "起無住行願。後二闕緣後不能了下。不能",
    "T35n1735_060:0960b07": "成益中有十五句。前六約所知理事。後",
    "T35n1735_060:0960b08": "九約能知分齊。例前諸文思之。又前九",
    "T35n1735_060:0960b09": "中。初一信根是所闕因。餘皆不能成益。約",
    "T35n1735_060:0960b10": "法功歸於信。約人前友之法皆由文殊。",
    "T35n1735_060:0960b11": "三是時文殊下結益歸本。於中十句。前九",
    "T35n1735_060:0960b12": "結益甚深。初一總餘八別。前智光明即般若",
    "T35n1735_060:0960b13": "方便。後無邊智即智波羅蜜。普賢行道場者。",
    "T35n1735_060:0960b14": "舉足下足皆與普賢行相應故。自所住處者。",
    "T35n1735_060:0960b15": "即是法界。是文殊大智無住住故。又普賢道",
    "T35n1735_060:0960b16": "場即法界理。自所住處即文殊智。此亦義",
    "T35n1735_060:0960b17": "同。示於後友普賢之境。後一句攝用歸本。",
    "T35n1735_060:0960b18": "所作竟故信窮智境。信相便亡故云不現。第",
    "T35n1735_060:0960b19": "三於是善財下。轉遇勝緣修行敬事。然此",
    "T35n1735_060:0960b20": "諸友及後普賢皆無指授者。表證法界離",
    "T35n1735_060:0960b21": "此彼相故。此三千友乃有多義。一者成前",
    "T35n1735_060:0960b22": "尚是文殊之益。二者順後為入理方便。又通",
    "T35n1735_060:0960b23": "論諸友更分三分。初文殊一人為信心之",
    "T35n1735_060:0960b24": "始。次至後文殊為智滿之終。故此總見三",
    "T35n1735_060:0960b25": "千等友。後之普賢理智無二。又前諸友一",
    "T35n1735_060:0960b26": "一各逢即是純門。此中諸友一時頓見。即",
    "T35n1735_060:0960b27": "顯雜門。後普賢一人具前諸友。即純雜無",
    "T35n1735_060:0960b28": "礙。又此諸友所得法門受行各別。文所不",
    "T35n1735_060:0960b29": "具結廣從略。故總云三千耳。大文第五增",
    "T35n1735_060:0960c01": "長趣求下。顯因廣大相。以前照理無二顯",
    "T35n1735_060:0960c02": "其甚深。方堪成佛廣大之因。以隨一一因",
    "T35n1735_060:0960c03": "皆稱法性故。文殊般若即攝相歸體。普賢",
    "T35n1735_060:0960c04": "法界即祕密重重。若以二聖相對。則文殊",
    "T35n1735_060:0960c05": "為能證。若以二聖對善財。則文殊亦為",
    "T35n1735_060:0960c06": "所證。未得般若今證得故。文中分三。初",
    "T35n1735_060:0960c07": "依教趣求。二聞覩前相。三見聞證入。今初",
    "T35n1735_060:0960c08": "有二十六句。初一標求佛果。後一總觀圓",
    "T35n1735_060:0960c09": "因中間諸句義通前後。皆是趣佛之因。並",
    "T35n1735_060:0960c10": "是普賢解脫境故。就中間攝為十對。初四",
    "T35n1735_060:0960c11": "四等普周寂靜即捨故。次二福智無外緣境",
    "T35n1735_060:0960c12": "是智故。次二入正增助次二修因知果。次",
    "T35n1735_060:0960c13": "三入法現生。次二證願修行。次二照上增",
    "T35n1735_060:0960c14": "下。次二得實照權。次二智周身遍。後三摧",
    "T35n1735_060:0960c15": "障入理。其入無礙法向上成無二礙。向下",
    "T35n1735_060:0960c16": "即成無礙法界。其住平等地即前文殊自所",
    "T35n1735_060:0960c17": "住處。後總句觀普賢境。即前普賢行道場。",
    "T35n1735_060:0960c18": "以是顯因廣大相故。文殊通指善財普觀。",
    "T35n1735_060:0960c19": "不同前文一友指於一友。良以普觀方",
    "T35n1735_060:0960c20": "見普賢故。第二即聞普賢下聞覩前相。於",
    "T35n1735_060:0960c21": "中先聞後覩。今初有十三句。初一聞人",
    "T35n1735_060:0960c22": "名。後十二聞行位。即聞二字貫下諸句。此",
    "T35n1735_060:0960c23": "中聞者。非從一人多人聞之。即稱法界而",
    "T35n1735_060:0960c24": "聞耳。諸地者。普賢位中自行依地。及圓融所",
    "T35n1735_060:0960c25": "攝地也。此句總下八別。一地方便者即加行",
    "T35n1735_060:0960c26": "也。二即入心。三出心四住心。五即修施戒",
    "T35n1735_060:0960c27": "等。六即遍行真如等為所證境。亦是所得",
    "T35n1735_060:0960c28": "分齊之境。七即神通作用。摧邪攝生等。",
    "T35n1735_060:0960c29": "八即同依佛智而住。二渴仰欲見下明覩。",
    "T35n1735_060:0961a01": "於中二。先仰德修觀。後覩見希奇。今初。初",
    "T35n1735_060:0961a02": "聞前人法故生渴仰次。即於下修觀。菩提",
    "T35n1735_060:0961a03": "場者是所觀處。金剛藏者約表。即於本所信",
    "T35n1735_060:0961a04": "自心佛果菩提體中金剛智內。起一切因陀",
    "T35n1735_060:0961a05": "羅網普賢心觀。約事即前其地金剛。而蘊德",
    "T35n1735_060:0961a06": "具嚴故名為藏。然此經體勢應具十會。以",
    "T35n1735_060:0961a07": "順無盡。又始起覺場義應歸本故。今且依",
    "T35n1735_060:0961a08": "文。對前本末二會。即是攝末歸本之義。是",
    "T35n1735_060:0961a09": "以善財不假別指。便於初會始成之處如來",
    "T35n1735_060:0961a10": "座前。而起觀求。後起等下正顯觀心。有十",
    "T35n1735_060:0961a11": "一句皆稱普賢境。而起於心故後得見。二",
    "T35n1735_060:0961a12": "善財下覩見希奇。於中二。先結前生後。兼",
    "T35n1735_060:0961a13": "顯見因。後見十種下正覩希奇。於中二。一",
    "T35n1735_060:0961a14": "見瑞相十句五對。各先所依淨土。後住處眾",
    "T35n1735_060:0961a15": "生。二覩光明前瑞。則直見一重淨剎。此明",
    "T35n1735_060:0961a16": "重見。又前麁此細。前體相此業用。然皆是",
    "T35n1735_060:0961a17": "普賢依報之剎。第三時善財下見聞證入。於",
    "T35n1735_060:0961a18": "中三。初結前生後。由覩前相生必見心。",
    "T35n1735_060:0961a19": "二於時善財普攝下起觀增修。初攝散住",
    "T35n1735_060:0961a20": "定。次策勤無退。次觀其體遍以法界為",
    "T35n1735_060:0961a21": "身故。次悲智橫廣。次願行豎窮。後得果圓",
    "T35n1735_060:0961a22": "因。此乃總攝諸觀。行人欲見當倣此修。離",
    "T35n1735_060:0961a23": "此觀心見亦非勝。三時善財下正明見聞證",
    "T35n1735_060:0961a24": "入。於中二。先正見聞證入。後聞佛德難思。",
    "T35n1735_060:0961a25": "前中亦二。先顯得益圓因。後位滿齊佛。",
    "T35n1735_060:0961a26": "前中分四。一見身得益。二摩頂得益。三",
    "T35n1735_060:0961a27": "顯因深廣。四觀用無涯。初中二。先見",
    "T35n1735_060:0961a28": "勝身。後得深益。前中四。一總見勝德身",
    "T35n1735_060:0961a29": "相。二別見毛孔出生。三重觀體內包含。四",
    "T35n1735_060:0961b01": "結通周遍。今初由前於菩提場師子座",
    "T35n1735_060:0961b02": "前起勝想故。二見普賢身下。別見毛孔出",
    "T35n1735_060:0961b03": "生廣遍法界。實則重重無盡。略顯二十重。",
    "T35n1735_060:0961b04": "亦對前善財渴仰所起十一心故。其初等",
    "T35n1735_060:0961b05": "虛空廣大等五心。遍此諸句。餘之六心別生",
    "T35n1735_060:0961b06": "諸句。且除初一句。次之五句。由前觀道場",
    "T35n1735_060:0961b07": "明了心故。出雲等皆嚴道場。次歎菩提心",
    "T35n1735_060:0961b08": "下三句。由前入佛法海心。次一句及最初一",
    "T35n1735_060:0961b09": "句。由化眾生界心。次四由前淨一切國土",
    "T35n1735_060:0961b10": "心。亦兼化眾生心。後六句由前住一切劫。",
    "T35n1735_060:0961b11": "及趣如來十力究竟心。並如文思之。是知各",
    "T35n1735_060:0961b12": "由自心所見分齊。三爾時善財下。重觀體內",
    "T35n1735_060:0961b13": "包含。於中二。初結前生後。後重觀下正顯。",
    "T35n1735_060:0961b14": "於中亦二。先見三千。後如見此下類通十",
    "T35n1735_060:0961b15": "方三際。四如於此毘盧下結通周遍。文有",
    "T35n1735_060:0961b16": "四重。舉類未結。塵中普賢。是知前則身中",
    "T35n1735_060:0961b17": "包含法界廣無邊故。顯其普義。今則全此",
    "T35n1735_060:0961b18": "含法界身。潛入塵中調柔無礙。明其賢義",
    "T35n1735_060:0961b19": "內外周遍。限量斯盡故名普賢。二善財童",
    "T35n1735_060:0961b20": "子見下明得深益。既得智度已彰地滿。況",
    "T35n1735_060:0961b21": "十表無盡耶。第二善財童子既得下。明摩",
    "T35n1735_060:0961b22": "頂得益。於中三。初摩頂。次既摩下得益。前",
    "T35n1735_060:0961b23": "向外觀故得智度。此摩頂親證故得三昧。",
    "T35n1735_060:0961b24": "後如此娑婆下結通。良以善財等普賢故。",
    "T35n1735_060:0961b25": "第三爾時普賢下明因深廣。因深則果厚故。",
    "T35n1735_060:0961b26": "文分為三。初問答審見。二顯因深遠。三結",
    "T35n1735_060:0961b27": "因成果。二中三。一別明求菩提行。於中二。",
    "T35n1735_060:0961b28": "先順顯所行。後善男子我於下結離過成",
    "T35n1735_060:0961b29": "德。二我莊嚴下通明悲智行。三我法海中",
    "T35n1735_060:0961c01": "下。別明求法行。於中先反顯無不能捨。一",
    "T35n1735_060:0961c02": "文尚無所不捨。況全部耶。以一文即。一切",
    "T35n1735_060:0961c03": "之一。如海一滴故。後我所求法下。顯求所",
    "T35n1735_060:0961c04": "為結說無盡。第三是故善男子。我以如是",
    "T35n1735_060:0961c05": "下。結因成果。於中先結因。以有成果之",
    "T35n1735_060:0961c06": "功故云力也。文有十句。初四緣因。次二了",
    "T35n1735_060:0961c07": "因。後四通於緣了。後得此下成果。謂由了",
    "T35n1735_060:0961c08": "因故得法身果。由緣因故得色身果。第",
    "T35n1735_060:0961c09": "四善男子汝且觀下觀用無涯。於中三。初",
    "T35n1735_060:0961c10": "舉益勸觀。次觀見奇特。後校量顯勝。今",
    "T35n1735_060:0961c11": "初有標釋結。初標可知。二我此下釋中二。",
    "T35n1735_060:0961c12": "一明難見聞。二若有眾生下明見聞皆益。",
    "T35n1735_060:0961c13": "於中三。初明不退菩提益。次或有眾生下善",
    "T35n1735_060:0961c14": "根成熟益。後我以如是下總結多門。皆不",
    "T35n1735_060:0961c15": "退成熟。於中先多門皆不退。後若有眾生",
    "T35n1735_060:0961c16": "見聞下。種種皆成熟。淨剎可生身云何生。",
    "T35n1735_060:0961c17": "此有二義。一約法性身剎。則與剎為體名",
    "T35n1735_060:0961c18": "清淨剎。與身為體名清淨身。從能依有",
    "T35n1735_060:0961c19": "殊。欲顯所依體一。故言生身。二約相用",
    "T35n1735_060:0961c20": "淨剎是所依之剎。淨身則身內之剎。欲顯",
    "T35n1735_060:0961c21": "身土互融故言生淨身耳。後汝應觀下總",
    "T35n1735_060:0961c22": "結。第二爾時善財下觀見奇特。於中三。初",
    "T35n1735_060:0961c23": "見毛內含三世間。次又見普賢下。見普賢",
    "T35n1735_060:0961c24": "身遍諸剎中出生大用。後時善財童子下。",
    "T35n1735_060:0961c25": "自見己身等普賢化。第三又善財下校量",
    "T35n1735_060:0961c26": "顯勝。於中三。初校量善根。二從初發心下。",
    "T35n1735_060:0961c27": "校量所入剎海。三善財童子於普賢下。雙",
    "T35n1735_060:0961c28": "顯上二超勝之相。於中二。先別明橫竪深",
    "T35n1735_060:0961c29": "廣。於中有三世間。一器世間。一步超過顯",
    "T35n1735_060:0962a01": "橫廣。盡未來劫明竪窮。猶不能知顯深遠。",
    "T35n1735_060:0962a02": "藏約包含。普入約廣遍。餘可知。後善財童",
    "T35n1735_060:0962a03": "子於下。總結平等周遍。不於此沒彼現者。",
    "T35n1735_060:0962a04": "以沒現相如法性故。以此彼相相即故也。",
    "T35n1735_060:0962a05": "第二當是之時下明位滿齊佛。於中初句",
    "T35n1735_060:0962a06": "明自得。餘皆等上。初一等因圓。次一等果",
    "T35n1735_060:0962a07": "滿。一身下別顯等相。此即義當等覺。因位",
    "T35n1735_060:0962a08": "既滿更無所修。故但說等不辨更求。此則",
    "T35n1735_060:0962a09": "一生頓成。行布亦足。非唯但約理觀初後",
    "T35n1735_060:0962a10": "圓融。上明見聞證入竟。第二從爾時下明",
    "T35n1735_060:0962a11": "聞佛勝德難思。前長行但顯因圓。此偈方",
    "T35n1735_060:0962a12": "陳果用。非頌前文。然有二意。一對普賢。",
    "T35n1735_060:0962a13": "普賢意云。上見我難思。尚是因位。今示汝",
    "T35n1735_060:0962a14": "果尤更甚深。二對善財。善財等佛但是因",
    "T35n1735_060:0962a15": "圓。以果海離言故不說成佛。今寄現佛之",
    "T35n1735_060:0962a16": "德。以顯善財果相故。長行偈文因果綺互。",
    "T35n1735_060:0962a17": "文中三。初偈頌標德。誡聽許說。二爾時下",
    "T35n1735_060:0962a18": "長行舉眾渴仰欲聞。三爾時普賢下。廣陳",
    "T35n1735_060:0962a19": "德相令眾求滿。於中二。先長行重誡許說",
    "T35n1735_060:0962a20": "分齊。後偈頌廣顯佛德難思。九十五偈分",
    "T35n1735_060:0962a21": "二。先九十三偈別歎佛德。後二偈結德無",
    "T35n1735_060:0962a22": "盡。勸信勿疑。前中前八十偈法說。後十三偈",
    "T35n1735_060:0962a23": "喻明。然通讚毘盧遮那十身圓滿二十一種",
    "T35n1735_060:0962a24": "殊勝功德。即分二十一段。初有二偈。即於",
    "T35n1735_060:0962a25": "所知一向無障轉功德。謂佛無障礙智。於",
    "T35n1735_060:0962a26": "一切事品類差別。無著無礙故。二有一偈。",
    "T35n1735_060:0962a27": "明於有無無二相真如最清淨能入功德。",
    "T35n1735_060:0962a28": "謂了真如無二故無動念。三有三偈。即無",
    "T35n1735_060:0962a29": "功用佛事不休息功德。謂住佛無住處作",
    "T35n1735_060:0962b01": "佛事不休息。故云或見等。四有十五偈。即",
    "T35n1735_060:0962b02": "於法身中。所依意樂作事無差別功德。謂由",
    "T35n1735_060:0962b03": "諸佛所依智同。益生意樂同。報化作用同",
    "T35n1735_060:0962b04": "故。前經云得佛平等。亦同攝論四種意趣中",
    "T35n1735_060:0962b05": "平等意趣故。此廣列諸佛皆互相遍。此釋",
    "T35n1735_060:0962b06": "已妙。今更以文理證。此諸佛皆遮那之身謂",
    "T35n1735_060:0962b07": "此文言。此三十界阿閦在中。阿閦本在東",
    "T35n1735_060:0962b08": "方。今云在此明不異此。又無量壽佛月覺",
    "T35n1735_060:0962b09": "如來。皆遍十方豈容隔此。又皆言或見。則",
    "T35n1735_060:0962b10": "知一佛隨見不同。若言別讚餘佛。直言阿",
    "T35n1735_060:0962b11": "閦在此。何成讚德。況華藏剎海皆遮那化",
    "T35n1735_060:0962b12": "境。無量壽等未出剎種之中。豈非是此佛",
    "T35n1735_060:0962b13": "耶。法華央掘並說十方分身。故知法藏別緣",
    "T35n1735_060:0962b14": "十六王子皆方便說。以理推之。皆是如來",
    "T35n1735_060:0962b15": "海印所現。何緣不說自所現佛而說他耶。",
    "T35n1735_060:0962b16": "故知賢首佛等。皆本師矣。然此段文。亦兼",
    "T35n1735_060:0962b17": "顯第十七隨其勝解。示現差別佛土功德。",
    "T35n1735_060:0962b18": "文中三。初八主伴嚴土攝生同。次四微細",
    "T35n1735_060:0962b19": "含容轉法同。後三總攝多門結前生後。五或",
    "T35n1735_060:0962b20": "見釋迦下三偈。即修一切障對治功德。謂一",
    "T35n1735_060:0962b21": "切時常修覺慧。治六蔽等故。既云已經多",
    "T35n1735_060:0962b22": "劫。則不定始成。六有三偈即降伏一切外",
    "T35n1735_060:0962b23": "道功德。於中初二即教證二道。後一現所摧",
    "T35n1735_060:0962b24": "同類之身。七或現兜率下十六偈。即生在",
    "T35n1735_060:0962b25": "世間。不為世法所礙功德。於中初五八相",
    "T35n1735_060:0962b26": "現世無礙。次三處天宮殿無礙。次六隨世",
    "T35n1735_060:0962b27": "巧化無礙。後二結無礙智之能遍隨機。八如",
    "T35n1735_060:0962b28": "來住下有十八偈。明安立正法功德。於中",
    "T35n1735_060:0962b29": "初四偈。立三乘法輪兼顯業用。次三明立",
    "T35n1735_060:0962c01": "六度道品對治法。次七明一音隨類聞法不",
    "T35n1735_060:0962c02": "同。乃至無量。後四明平等語業而應一切。",
    "T35n1735_060:0962c03": "九具足下三偈明授記功德。謂記別過未",
    "T35n1735_060:0962c04": "如現在。故云悉明見。十有四偈。明示現受",
    "T35n1735_060:0962c05": "用變化身功德。十一或持下二偈。明斷一",
    "T35n1735_060:0962c06": "切疑功德。謂於一切境善決定故。能斷他",
    "T35n1735_060:0962c07": "疑。十二有九偈。令入種種行功德。謂遍了",
    "T35n1735_060:0962c08": "一切有情性行。隨根令入故。十三如來無",
    "T35n1735_060:0962c09": "礙智。一偈即當來生妙智功德。謂佛知久遠",
    "T35n1735_060:0962c10": "故。十四有五偈。隨其勝解示現功德。謂",
    "T35n1735_060:0962c11": "隨解現身故。十五有三偈。即無量所依調",
    "T35n1735_060:0962c12": "伏有情加行功德。意云。佛智為無量菩薩",
    "T35n1735_060:0962c13": "調伏眾生加行之所依故。十六如來清淨下",
    "T35n1735_060:0962c14": "二偈。明平等法身波羅蜜多成滿功德。然",
    "T35n1735_060:0962c15": "同攝論法身具五種相。初句白法為相。以",
    "T35n1735_060:0962c16": "是極果圓滿自在故。次二句不思議相。次一",
    "T35n1735_060:0962c17": "是無二相。次一無依相。次句常住相。次句二",
    "T35n1735_060:0962c18": "喻者空畫喻無依。夢喻非有無二相。餘不",
    "T35n1735_060:0962c19": "可喻。或略不喻。十七有一偈。明隨勝解示",
    "T35n1735_060:0962c20": "現差別佛土功德。既隨解而現故不可喻。",
    "T35n1735_060:0962c21": "此偈亦總拂前喻。如山等必不依空。有等",
    "T35n1735_060:0962c22": "必不能喻佛。十八一偈。明三種佛身方處",
    "T35n1735_060:0962c23": "無分限功德。十九一偈。攝三種功德。同法",
    "T35n1735_060:0962c24": "性等。即窮生死際常現利樂一切有情功德",
    "T35n1735_060:0962c25": "等。虛空即無盡功德等。實際等即究竟功德。",
    "T35n1735_060:0962c26": "以如實際之際窮未來際故。後二偈結德",
    "T35n1735_060:0962c27": "無盡。亦是別顯無盡功德。雖是總結即當",
    "T35n1735_060:0962c28": "別文。於中前偈結德後偈勸信。古德亦有",
    "T35n1735_060:0962c29": "將此二偈為一部流通。已如前說。",
    "T35n1735_060:0963a01": "　法性深廣難思議　　我已隨分略開解",
    "T35n1735_060:0963a02": "　願斯功德同實際　　普令含識證菩提",
    "T35n1735_060:0963a03": "大方廣佛華嚴經疏卷第六十"
}