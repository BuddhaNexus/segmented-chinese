{
    "T08n0223_024:0392b09": "摩訶般若波羅蜜經卷第二十四",
    "T08n0223_024:0392b11": "後秦龜茲國三藏鳩摩羅什譯",
    "T08n0223_024:0392b12": "◎四攝品第七十八",
    "T08n0223_024:0392b13": "須菩提白佛言：「世尊！若諸法如夢、如響、如",
    "T08n0223_024:0392b14": "影、如焰、如幻、如化，無有實事、無所有性、自相",
    "T08n0223_024:0392b15": "空者，云何分別是善法，是不善法，是世間法、",
    "T08n0223_024:0392b16": "是出世間法，是有漏法，是無漏法，是有為法、",
    "T08n0223_024:0392b17": "是無為法，是法能得須陀洹果、斯陀含果、阿",
    "T08n0223_024:0392b18": "那含果、阿羅漢果，能得辟支佛道，能得阿",
    "T08n0223_024:0392b19": "耨多羅三藐三菩提？」佛告須菩提：「凡夫愚人",
    "T08n0223_024:0392b20": "得夢、得見夢者，乃至得化、得見化者，起身",
    "T08n0223_024:0392b21": "口意善業、不善業、無記業，起福業、若罪業，作",
    "T08n0223_024:0392b22": "不動業。是菩薩摩訶薩行般若波羅蜜住",
    "T08n0223_024:0392b23": "二空中——畢竟空、無始空——為眾生說法，作是",
    "T08n0223_024:0392b24": "言：『諸眾生！是色空無所有，受想行識空無所",
    "T08n0223_024:0392b25": "有，十二入、十八界空無所有。色是夢，受想行",
    "T08n0223_024:0392b26": "識是夢，十二入、十八界是夢。色是響、是影、是",
    "T08n0223_024:0392b27": "焰、是幻、是化，受想行識亦如是，十二入、十八",
    "T08n0223_024:0392b28": "界是夢、是響、是影、是焰、是幻、是化。是中無陰、",
    "T08n0223_024:0392b29": "入、界，無夢亦無見夢者，無響亦無聞響者，",
    "T08n0223_024:0392c01": "無影亦無見影者，無焰亦無見焰者，無幻",
    "T08n0223_024:0392c02": "亦無見幻者，無化亦無見化者，一切法無",
    "T08n0223_024:0392c03": "根本實性無所有。汝等於無陰中見有陰，",
    "T08n0223_024:0392c04": "無入見有入，無界見有界，是一切法皆從",
    "T08n0223_024:0392c05": "因緣和合生，以顛倒心起屬業果報。汝等",
    "T08n0223_024:0392c06": "何以故於諸法空無根本中而取根本相？』",
    "T08n0223_024:0392c07": "是時菩薩摩訶薩行般若波羅蜜，以方便力",
    "T08n0223_024:0392c08": "故，於慳法中拔出眾生，教行檀那波羅",
    "T08n0223_024:0392c09": "蜜。持是布施功德得大福報，從大福報拔",
    "T08n0223_024:0392c10": "出教令持戒。持戒功德生天上尊貴處，復",
    "T08n0223_024:0392c11": "拔出令住初禪。初禪功德生梵天處，二禪、",
    "T08n0223_024:0392c12": "三禪、四禪，無邊空處、識處、無所有處、非有想",
    "T08n0223_024:0392c13": "非無想處亦如是。眾生行是布施及布施",
    "T08n0223_024:0392c14": "果報，持戒及持戒果報，禪定及禪定果報，",
    "T08n0223_024:0392c15": "種種因緣拔出安置無餘涅槃及涅槃道",
    "T08n0223_024:0392c16": "中，所謂四念處、四正勤、四如意足、五根、五力、",
    "T08n0223_024:0392c17": "七覺分、八聖道分，空解脫門無相、無作解脫",
    "T08n0223_024:0392c18": "門，八背捨九、次第定，佛十力、四無所畏、四無",
    "T08n0223_024:0392c19": "礙智、十八不共法，安隱眾生，令住聖無漏",
    "T08n0223_024:0392c20": "法。無色無形無礙法中，有可得須陀洹",
    "T08n0223_024:0392c21": "果者，安隱教化令住須陀洹果；可得斯",
    "T08n0223_024:0392c22": "陀含果、阿那含果、阿羅漢果、辟支佛道者，令",
    "T08n0223_024:0392c23": "住斯陀含果、阿那含果、阿羅漢果、辟支佛",
    "T08n0223_024:0392c24": "道；可得阿耨多羅三藐三菩提者，安隱教",
    "T08n0223_024:0392c25": "化令住阿耨多羅三藐三菩提中。」須菩提白",
    "T08n0223_024:0392c26": "佛言：「世尊！諸菩薩摩訶薩甚希有難及，能",
    "T08n0223_024:0392c27": "行是深般若波羅蜜。諸法無所有性，畢竟",
    "T08n0223_024:0392c28": "空、無始空而分別諸法，是善是不善、是有漏",
    "T08n0223_024:0392c29": "是無漏，乃至是有為是無為。」佛告須菩提：",
    "T08n0223_024:0393a01": "「如是，如是！諸菩薩摩訶薩甚希有難及，能",
    "T08n0223_024:0393a02": "行是深般若波羅蜜。諸法無所有性，畢竟空、",
    "T08n0223_024:0393a03": "無始空而分別諸法。須菩提！汝等若知是菩",
    "T08n0223_024:0393a04": "薩摩訶薩希有難及法，則知一切聲聞、辟支",
    "T08n0223_024:0393a05": "佛不能報，何況餘人？」須菩提白佛言：「世尊！",
    "T08n0223_024:0393a06": "何等是菩薩摩訶薩希有難及法，諸聲聞、辟",
    "T08n0223_024:0393a07": "支佛所無有？」佛告須菩提：「一心諦聽！有菩",
    "T08n0223_024:0393a08": "薩摩訶薩行般若波羅蜜，住報得六波羅",
    "T08n0223_024:0393a09": "蜜中，及住報得五神通、三十七助道法，住",
    "T08n0223_024:0393a10": "諸陀羅尼諸無礙智，到十方國土，可以布",
    "T08n0223_024:0393a11": "施度者以布施攝之，可以持戒度者以",
    "T08n0223_024:0393a12": "持戒攝之，可以忍辱、精進、禪定、智慧度者，",
    "T08n0223_024:0393a13": "隨其所應而攝取之；可以初禪度者以",
    "T08n0223_024:0393a14": "初禪攝之，可以二禪、三禪、四禪、無邊空處、",
    "T08n0223_024:0393a15": "無邊識處、無所有處、非有想非無想處度者，",
    "T08n0223_024:0393a16": "隨其所應而攝取之；可以慈心悲喜捨",
    "T08n0223_024:0393a17": "心度者，以慈悲喜捨心而攝取之；可以",
    "T08n0223_024:0393a18": "四念處、四正勤、四如意足、五根、五力、七覺分、八",
    "T08n0223_024:0393a19": "聖道分，空三昧，無相、無作三昧度者，隨而",
    "T08n0223_024:0393a20": "攝之。」「世尊！菩薩摩訶薩云何以布施饒益",
    "T08n0223_024:0393a21": "眾生？」「須菩提！菩薩行般若波羅蜜時布施，",
    "T08n0223_024:0393a22": "隨其所須飲食衣服、車馬香華瓔珞，種種所",
    "T08n0223_024:0393a23": "須盡給與之，若供養佛、辟支佛、阿羅漢、阿那",
    "T08n0223_024:0393a24": "含、斯陀含、須陀洹等無異，若施入正道中。",
    "T08n0223_024:0393a25": "人及凡人下至禽獸，皆無分別，等一布施。",
    "T08n0223_024:0393a26": "何以故？一切法不異、不分別故，是菩薩無",
    "T08n0223_024:0393a27": "異無別。布施已，當得無分別法報，所謂一",
    "T08n0223_024:0393a28": "切種智。須菩提！若菩薩摩訶薩見乞丐者，",
    "T08n0223_024:0393a29": "若生是心：『佛是福田，我應供養；禽獸非福田，",
    "T08n0223_024:0393b01": "不應供養。』是非菩薩法。何以故？菩薩摩",
    "T08n0223_024:0393b02": "訶薩發阿耨多羅三藐三菩提心，不作是",
    "T08n0223_024:0393b03": "念：『是眾生應以布施饒益，是不應布施",
    "T08n0223_024:0393b04": "是眾生。』布施因緣故，生剎利大姓、婆羅門大",
    "T08n0223_024:0393b05": "姓、居士大家。乃至以是布施因緣，以三乘",
    "T08n0223_024:0393b06": "法度之，令入無餘涅槃。若眾生來從菩",
    "T08n0223_024:0393b07": "薩乞，亦不生異心分別：『應與是，不應與",
    "T08n0223_024:0393b08": "是。』何以故？是菩薩為是眾生故，發阿耨多",
    "T08n0223_024:0393b09": "羅三藐三菩提心。若分別簡擇，便墮諸佛、菩",
    "T08n0223_024:0393b10": "薩、辟支佛、學無學人，一切世間天及人呵責",
    "T08n0223_024:0393b11": "處：『誰請汝救一切眾生？汝為一切眾生舍，",
    "T08n0223_024:0393b12": "一切眾生護，一切眾生依，而分別簡擇應",
    "T08n0223_024:0393b13": "與不應與。』復次，若菩薩摩訶薩行般若波",
    "T08n0223_024:0393b14": "羅蜜時，若人若非人來，欲求乞菩薩身體",
    "T08n0223_024:0393b15": "支節。是時不應生二心：若與、若不與。何",
    "T08n0223_024:0393b16": "以故？是菩薩摩訶薩為眾生故受身，眾生",
    "T08n0223_024:0393b17": "來取，何可不與？『我以饒益眾生故受是身，",
    "T08n0223_024:0393b18": "眾生不乞，自應與之。何況乞而不與？』菩薩",
    "T08n0223_024:0393b19": "摩訶薩行般若波羅蜜，應如是學。「復次，須",
    "T08n0223_024:0393b20": "菩提！若菩薩摩訶薩見有乞者，應生是念：",
    "T08n0223_024:0393b21": "『是中誰與？誰受？所施何物？是一切法自性皆",
    "T08n0223_024:0393b22": "不可得，以畢竟空故。』空相法無與、無奪。",
    "T08n0223_024:0393b23": "何以故？畢竟空故，內空、外空、內外空、大空、第",
    "T08n0223_024:0393b24": "一義空、自相空故。住是諸空布施，是時具",
    "T08n0223_024:0393b25": "足檀那波羅蜜。具足檀那波羅蜜故，若",
    "T08n0223_024:0393b26": "斷內外法時，作是念：『截我者誰？割我者誰？』",
    "T08n0223_024:0393b27": "「復次，須菩提！我以佛眼見東方如恒河沙等",
    "T08n0223_024:0393b28": "諸菩薩摩訶薩，入大地獄，令火滅湯冷，以",
    "T08n0223_024:0393b29": "三事教化：一者神通，二者知他心，三者說法。",
    "T08n0223_024:0393c01": "是菩薩以神通力，令大地獄火滅湯冷；知",
    "T08n0223_024:0393c02": "他心，以慈悲喜捨隨意說法。是眾生於菩",
    "T08n0223_024:0393c03": "薩生清淨心，從地獄得脫，漸以三乘法",
    "T08n0223_024:0393c04": "得盡苦際。南西北方四維上下亦如是。「復",
    "T08n0223_024:0393c05": "次，須菩提！我以佛眼觀十方世界，見如恒",
    "T08n0223_024:0393c06": "河沙等國土中諸菩薩，為諸佛給使，供給",
    "T08n0223_024:0393c07": "諸佛，隨意愛樂尊敬。若諸佛所說盡能受",
    "T08n0223_024:0393c08": "持，乃至阿耨多羅三藐三菩提，終不忘失。",
    "T08n0223_024:0393c09": "「復次，須菩提！我以佛眼觀十方如恒河沙等",
    "T08n0223_024:0393c10": "國土中諸菩薩摩訶薩，為畜生故，捨其壽",
    "T08n0223_024:0393c11": "命，割截身體分散諸方。諸有眾生食是諸",
    "T08n0223_024:0393c12": "菩薩摩訶薩肉者，皆愛敬菩薩。以愛敬故，",
    "T08n0223_024:0393c13": "即得離畜生道，值遇諸佛，聞佛說法，如說",
    "T08n0223_024:0393c14": "修行，漸以三乘——聲聞、辟支佛、佛法——於無餘",
    "T08n0223_024:0393c15": "涅槃而般涅槃。如是，須菩提！諸菩薩摩訶薩",
    "T08n0223_024:0393c16": "所益甚多，教化眾生令發阿耨多羅三藐",
    "T08n0223_024:0393c17": "三菩提心，如說修行乃至於無餘涅槃而般",
    "T08n0223_024:0393c18": "涅槃。「復次，須菩提！我以佛眼見十方如恒",
    "T08n0223_024:0393c19": "河沙等國土中諸菩薩摩訶薩，除諸餓鬼飢",
    "T08n0223_024:0393c20": "渴苦，是諸餓鬼皆愛敬菩薩。以愛敬故，得",
    "T08n0223_024:0393c21": "離餓鬼道，值遇諸佛，聞諸佛說法，如說",
    "T08n0223_024:0393c22": "修行，漸以三乘——聲聞、辟支佛、佛法——而般",
    "T08n0223_024:0393c23": "涅槃乃至無餘涅槃。如是，須菩提！菩薩摩訶",
    "T08n0223_024:0393c24": "薩為度眾生故，行大悲心。「復次，須菩提！我",
    "T08n0223_024:0393c25": "以佛眼見諸菩薩摩訶薩在四天王天上",
    "T08n0223_024:0393c26": "說法，在三十三天、夜摩天、兜率陀天、化樂天、",
    "T08n0223_024:0393c27": "他化自在天上說法。諸天聞菩薩說法，漸",
    "T08n0223_024:0393c28": "以三乘而得滅度。須菩提！是諸天眾中有",
    "T08n0223_024:0393c29": "耽著五欲者，是菩薩示現火起，燒其宮殿，",
    "T08n0223_024:0394a01": "而為說法。作是言：『諸天！一切有為法悉皆",
    "T08n0223_024:0394a02": "無常。誰常安者？』「復次，須菩提！我以佛眼觀",
    "T08n0223_024:0394a03": "十方世界，見如恒河沙等國土中，諸梵天",
    "T08n0223_024:0394a04": "著於邪見，諸菩薩摩訶薩教令遠離邪見。",
    "T08n0223_024:0394a05": "作是言：『汝等云何於空相虛妄諸法中而",
    "T08n0223_024:0394a06": "生邪見？』如是，須菩提！菩薩摩訶薩住大慈",
    "T08n0223_024:0394a07": "心為眾生說法。須菩提！是為諸菩薩希有",
    "T08n0223_024:0394a08": "難及法。「復次，須菩提！我以佛眼觀十方世",
    "T08n0223_024:0394a09": "界如恒河沙等國土中諸菩薩摩訶薩，以四",
    "T08n0223_024:0394a10": "事攝取眾生。何等四？布施、愛語、利益、同事。",
    "T08n0223_024:0394a11": "云何菩薩以布施攝取眾生？須菩提！菩薩",
    "T08n0223_024:0394a12": "以二種施攝取眾生：財施、法施。何等財施",
    "T08n0223_024:0394a13": "攝取眾生？須菩提！菩薩摩訶薩以金銀琉",
    "T08n0223_024:0394a14": "璃、頗梨真珠、珂貝珊瑚等諸寶物，或以飲食",
    "T08n0223_024:0394a15": "衣服、臥具房舍、燈燭華香瓔珞，若男若女、若",
    "T08n0223_024:0394a16": "牛羊象馬車乘，若以己身給施眾生。語眾",
    "T08n0223_024:0394a17": "生言：『汝等若有所須，各來取之。如取己",
    "T08n0223_024:0394a18": "物，莫得疑難。』是菩薩施已，教三歸依——歸",
    "T08n0223_024:0394a19": "依佛、歸依法、歸依僧——或教受五戒，或教一",
    "T08n0223_024:0394a20": "日戒，或教初禪，乃至教非有想非無想定。",
    "T08n0223_024:0394a21": "或教慈悲喜捨，或教念佛、念法、念僧、念戒、",
    "T08n0223_024:0394a22": "念捨、念天，或教不淨觀，或教安那般那觀",
    "T08n0223_024:0394a23": "或相或觸，或教四念處、四正勤、四如意足、五",
    "T08n0223_024:0394a24": "根、五力、七覺分、八聖道分，空三昧無相無作",
    "T08n0223_024:0394a25": "三昧，八背捨、九次第定，佛十力、四無所畏、四",
    "T08n0223_024:0394a26": "無礙智、十八不共法、大慈大悲、三十二相、",
    "T08n0223_024:0394a27": "八十隨形好，或教須陀洹果、斯陀含果、阿那",
    "T08n0223_024:0394a28": "含果、阿羅漢果，或教辟支佛道，或教阿耨",
    "T08n0223_024:0394a29": "多羅三藐三菩提。如是，須菩提！菩薩摩訶薩",
    "T08n0223_024:0394b01": "行般若波羅蜜，以方便力教眾生財施已，",
    "T08n0223_024:0394b02": "復教令得無上安隱涅槃。須菩提！是名菩",
    "T08n0223_024:0394b03": "薩摩訶薩希有難及法。須菩提！菩薩云何以",
    "T08n0223_024:0394b04": "法施攝取眾生？須菩提！法施有二種：一者",
    "T08n0223_024:0394b05": "世間，二者出世間。何等為世間法施？敷演",
    "T08n0223_024:0394b06": "顯示世間法，所謂不淨觀、安那般那念、四禪、",
    "T08n0223_024:0394b07": "四無量心、四無色定。如是等世間法，及諸",
    "T08n0223_024:0394b08": "餘共凡夫所行法，是名世間法施。是菩薩如",
    "T08n0223_024:0394b09": "是世間法施已，種種因緣教化，令遠離世間",
    "T08n0223_024:0394b10": "法。遠離世間法已，以方便力令得聖無",
    "T08n0223_024:0394b11": "漏法及聖無漏法果。何等是聖無漏法？何等",
    "T08n0223_024:0394b12": "是聖無漏法果？聖無漏法者，三十七助道法、",
    "T08n0223_024:0394b13": "三解脫門。聖無漏法果者，須陀洹果乃至阿",
    "T08n0223_024:0394b14": "羅漢果、辟支佛道、阿耨多羅三藐三菩提。「復",
    "T08n0223_024:0394b15": "次，須菩提！菩薩摩訶薩聖無漏法，須陀洹果",
    "T08n0223_024:0394b16": "中智慧乃至阿羅漢果中智慧、辟支佛道中",
    "T08n0223_024:0394b17": "智慧，三十七助道法中智慧，六波羅蜜中智",
    "T08n0223_024:0394b18": "慧乃至大慈大悲中智慧。如是等一切法，若",
    "T08n0223_024:0394b19": "世間、若出世間智慧，若有漏、若無漏，若有為、",
    "T08n0223_024:0394b20": "若無為，是法中一切種智，是名菩薩摩訶薩",
    "T08n0223_024:0394b21": "聖無漏法。何等為聖無漏法果？斷一切煩",
    "T08n0223_024:0394b22": "惱習相續，是名聖無漏法果。」須菩提白佛",
    "T08n0223_024:0394b23": "言：「世尊！菩薩摩訶薩得一切種智不？」佛言：",
    "T08n0223_024:0394b24": "「如是，如是！須菩提！菩薩摩訶薩得一切種",
    "T08n0223_024:0394b25": "智。」須菩提言：「菩薩與佛有何等異？」佛言：",
    "T08n0223_024:0394b26": "「有異。菩薩摩訶薩得一切種智，是名為",
    "T08n0223_024:0394b27": "佛。所以者何？菩薩心與佛心無有異。菩",
    "T08n0223_024:0394b28": "薩住是一切種智中，於一切法無不照明，",
    "T08n0223_024:0394b29": "是名菩薩摩訶薩世間法施。須菩提！菩薩摩",
    "T08n0223_024:0394c01": "訶薩因緣世間法施，得出世間法施。如是，",
    "T08n0223_024:0394c02": "須菩提！菩薩摩訶薩教眾生令得世間法，",
    "T08n0223_024:0394c03": "以方便力故，教令得出世間法。須菩提！",
    "T08n0223_024:0394c04": "何等是菩薩出世間法？不共凡夫法同，所",
    "T08n0223_024:0394c05": "謂四念處、四正勤、四如意足、五根、五力、七覺分、",
    "T08n0223_024:0394c06": "八聖道分，三解脫門、八背捨、九次第定，佛十",
    "T08n0223_024:0394c07": "力、四無所畏、四無礙智、十八不共法、三十二",
    "T08n0223_024:0394c08": "相、八十隨形好，五百陀羅尼門，是名出世",
    "T08n0223_024:0394c09": "間法。須菩提！云何為四念處？菩薩摩訶薩",
    "T08n0223_024:0394c10": "觀內身循身觀，觀外身循身觀，觀內外身",
    "T08n0223_024:0394c11": "循身觀，勤精進以一心智慧觀。觀身集因",
    "T08n0223_024:0394c12": "緣生，觀身滅，觀身集生滅行，是道無所",
    "T08n0223_024:0394c13": "依，於世間無所受。受、心、法念處亦如是。",
    "T08n0223_024:0394c14": "須菩提！云何為四正勤？未生惡不善法為",
    "T08n0223_024:0394c15": "不生故勤生欲精進，已生惡不善法為斷",
    "T08n0223_024:0394c16": "故勤生欲精進，未生善法為生故勤生欲精",
    "T08n0223_024:0394c17": "進，已生諸善法為增長修具足故勤生欲精",
    "T08n0223_024:0394c18": "進，是名四正勤。須菩提！云何為四如意足？",
    "T08n0223_024:0394c19": "欲三昧斷行成就初如意足，精進三昧、心三",
    "T08n0223_024:0394c20": "昧、思惟三昧斷行成就如意足。云何為五根？",
    "T08n0223_024:0394c21": "信根、進根、念根、定根、慧根。云何為五力？信",
    "T08n0223_024:0394c22": "力、精進力、念力、定力、慧力。云何為七覺分？念",
    "T08n0223_024:0394c23": "覺分、擇法覺分、精進覺分、喜覺分、除息覺分、",
    "T08n0223_024:0394c24": "定覺分、捨覺分。云何為八聖道分？正見、正思",
    "T08n0223_024:0394c25": "惟、正語、正業、正命、正精進、正念、正定。云何為",
    "T08n0223_024:0394c26": "三三昧？空三昧門，無相、無作三昧門。云何為",
    "T08n0223_024:0394c27": "空三昧？以空行、無我行攝心，是名空三昧。",
    "T08n0223_024:0394c28": "云何為無相三昧？以寂滅行、離行攝心，是",
    "T08n0223_024:0394c29": "名無相三昧。云何為無作三昧？無常行、苦",
    "T08n0223_024:0395a01": "行攝心，是名無作三昧。云何為八解脫？",
    "T08n0223_024:0395a02": "內色相外觀色是初解脫；內無色相外",
    "T08n0223_024:0395a03": "觀色是二解脫；淨解脫是三解脫；過一",
    "T08n0223_024:0395a04": "切色相、滅一切有對相，不念一切異相",
    "T08n0223_024:0395a05": "故，觀無邊虛空入無邊虛空處；乃至過一",
    "T08n0223_024:0395a06": "切非有想非無想處，入滅受想解脫，是名",
    "T08n0223_024:0395a07": "八解脫。云何九次第定？行者離欲惡不善",
    "T08n0223_024:0395a08": "法，有覺有觀，離生喜樂，入初禪、第二、第三、第",
    "T08n0223_024:0395a09": "四禪，乃至過非有想非無想處，入滅受想",
    "T08n0223_024:0395a10": "定，是名九次第定。云何為佛十力？是處不",
    "T08n0223_024:0395a11": "是處；如實知眾生過去未來現在諸業、諸法、",
    "T08n0223_024:0395a12": "諸受，知造業處，知因緣知報；諸禪定解脫",
    "T08n0223_024:0395a13": "三昧定，垢淨分別相如實知；知他眾生諸根",
    "T08n0223_024:0395a14": "上下相；知他眾生種種欲解；知世間種種無",
    "T08n0223_024:0395a15": "數性；知一切到道相；知種種宿命，一世乃",
    "T08n0223_024:0395a16": "至無量劫如實知，天眼見眾生乃至生善",
    "T08n0223_024:0395a17": "惡道；漏盡故，無漏心解脫如實知，是為佛十",
    "T08n0223_024:0395a18": "力。◎云何為四無所畏？佛作誠言：『我是",
    "T08n0223_024:0395a19": "一切正智人。』若有沙門婆羅門、若天若魔若",
    "T08n0223_024:0395a20": "梵、若復餘眾，如實言：『是法不知。』乃至不見是",
    "T08n0223_024:0395a21": "微畏相。以是故，我得安隱得無所畏，安",
    "T08n0223_024:0395a22": "住聖主處，在大眾中作師子吼、能轉梵",
    "T08n0223_024:0395a23": "輪。諸沙門婆羅門、若天若魔若梵、若復餘眾，",
    "T08n0223_024:0395a24": "實不能轉。一無所畏。佛作誠言：『我一切",
    "T08n0223_024:0395a25": "漏盡。』若有沙門婆羅門、若天若魔若梵、若復",
    "T08n0223_024:0395a26": "餘眾，如實言：『是漏不盡。』乃至不見是微畏",
    "T08n0223_024:0395a27": "相。以是故，我得安隱得無所畏，安住聖主",
    "T08n0223_024:0395a28": "處，在大眾中作師子吼、能轉梵輪。諸沙門",
    "T08n0223_024:0395a29": "婆羅門、若天若魔若梵、若復餘眾，實不能轉。",
    "T08n0223_024:0395b01": "二無畏也。佛作誠言：『我說障法。』若有沙門",
    "T08n0223_024:0395b02": "婆羅門、若天若魔若梵、若復餘眾，如實言：『受",
    "T08n0223_024:0395b03": "是法不障道。』乃至不見是微畏相。以是",
    "T08n0223_024:0395b04": "故，我得安隱得無所畏，安住聖主處，在大",
    "T08n0223_024:0395b05": "眾中作師子吼、能轉梵輪。諸沙門婆羅門、",
    "T08n0223_024:0395b06": "若天若魔若梵、若復餘眾，實不能轉。三無畏",
    "T08n0223_024:0395b07": "也。佛作誠言：『我所說聖道能出世間，隨是",
    "T08n0223_024:0395b08": "行能盡苦。』若有沙門婆羅門、若天若魔若梵、",
    "T08n0223_024:0395b09": "若復餘眾，如實言：『行是道不能出世間、不",
    "T08n0223_024:0395b10": "能盡苦。』乃至不見是微畏相。以是故，我",
    "T08n0223_024:0395b11": "得安隱得無所，畏安住聖主處，在大眾中",
    "T08n0223_024:0395b12": "師子吼、能轉梵輪。諸沙門婆羅門、若天若魔",
    "T08n0223_024:0395b13": "若梵、若復餘眾，實不能轉。四無畏也。云何",
    "T08n0223_024:0395b14": "為四無礙智？一者義無礙智，二者法無礙智，",
    "T08n0223_024:0395b15": "三者辭無礙智，四者樂說無礙智。云何為義",
    "T08n0223_024:0395b16": "無礙智？緣義智慧，是為義無礙智。云何為",
    "T08n0223_024:0395b17": "法無礙智？緣法智慧，是為法無礙智。云何",
    "T08n0223_024:0395b18": "為辭無礙智？緣辭智慧，是為辭無礙智。云",
    "T08n0223_024:0395b19": "何為樂說無礙智？緣樂說智慧，是為樂說",
    "T08n0223_024:0395b20": "無礙智。云何為十八不共法？一、諸佛身無",
    "T08n0223_024:0395b21": "失，二、口無失，三、念無失，四、無異想，五、無不定",
    "T08n0223_024:0395b22": "心，六、無不知已捨心，七、欲無減，八、精進",
    "T08n0223_024:0395b23": "無減，九、念無減，十、慧無減，十一、解脫無減，",
    "T08n0223_024:0395b24": "十二、解脫知見無減，十三、一切身業隨智慧",
    "T08n0223_024:0395b25": "行，十四、一切口業隨智慧行，十五、一切意業",
    "T08n0223_024:0395b26": "隨智慧行，十六、智慧知過去世無礙，十七、",
    "T08n0223_024:0395b27": "智慧知未來世無礙，十八、智慧知現在世",
    "T08n0223_024:0395b28": "無礙。云何三十二相？一者足下安平立，平如",
    "T08n0223_024:0395b29": "奩底；二者足下千輻輞輪，輪相具足；三者手",
    "T08n0223_024:0395c01": "足指長，勝於餘人；四者手足柔軟，勝餘身分；",
    "T08n0223_024:0395c02": "五者足跟廣具足滿好；六者手足指合縵",
    "T08n0223_024:0395c03": "網妙好，勝於餘人。七者足趺高平好與跟",
    "T08n0223_024:0395c04": "相稱；八者伊泥延鹿[蹲酋+(十/田/ㄙ)][蹲酋+(十/田/ㄙ)]纖好，如伊泥",
    "T08n0223_024:0395c05": "延鹿王；九者平住兩手摩膝；十者陰藏相，如",
    "T08n0223_024:0395c06": "馬王象王；十一者身縱廣等，如尼俱盧樹；",
    "T08n0223_024:0395c07": "十二者一一孔一毛生，色青柔軟而右旋；十",
    "T08n0223_024:0395c08": "三者毛上向，青色柔軟而右旋；十四者金色",
    "T08n0223_024:0395c09": "相，其色微妙勝閻浮檀金；十五者身光面一",
    "T08n0223_024:0395c10": "丈；十六者皮薄細滑，不受塵垢、不停蚊",
    "T08n0223_024:0395c11": "蚋；十七者七處滿。兩足下、兩手中、兩肩上、項",
    "T08n0223_024:0395c12": "中，皆滿字相分明；十八者兩腋下滿；十九",
    "T08n0223_024:0395c13": "者上身如師子；二十者身廣端直；二十一者",
    "T08n0223_024:0395c14": "肩圓好；二十二者四十齒；二十三者齒白齊",
    "T08n0223_024:0395c15": "密而根深；二十四者四牙最白而大；二十五",
    "T08n0223_024:0395c16": "者方頰車如師子；二十六者味中得上味，",
    "T08n0223_024:0395c17": "咽中二處津液流出；二十七者舌大軟薄，能",
    "T08n0223_024:0395c18": "覆面至耳髮際；二十八者梵音深遠，如迦",
    "T08n0223_024:0395c19": "蘭頻伽聲；二十九者眼色如金精；三十者眼",
    "T08n0223_024:0395c20": "睫如牛王；三十一者眉間白毫相，軟白如兜",
    "T08n0223_024:0395c21": "羅綿；三十二者頂髻肉骨成。是三十二相",
    "T08n0223_024:0395c22": "佛身成就。光明遍照三千大千國土，若欲",
    "T08n0223_024:0395c23": "廣照則遍滿十方無量阿僧祇國土，為眾",
    "T08n0223_024:0395c24": "生故受丈光。若放無量光明，則無日月",
    "T08n0223_024:0395c25": "時節歲數。佛音聲遍滿三千大千國土，若",
    "T08n0223_024:0395c26": "欲大聲則遍滿十方無量阿僧祇國土，隨",
    "T08n0223_024:0395c27": "眾生多少音聲遍至。云何為八十隨形好？",
    "T08n0223_024:0395c28": "一者無見頂；二者鼻直高好孔不現；三者眉",
    "T08n0223_024:0395c29": "如初生月，紺琉璃色；四者耳輪埵成；五者",
    "T08n0223_024:0396a01": "身堅實，如那羅延；六者骨際如鈎鎖；七者",
    "T08n0223_024:0396a02": "身一時迴，如象王；八者行時足去地四寸而",
    "T08n0223_024:0396a03": "印文現；九者爪如赤銅色，薄而潤澤；十者",
    "T08n0223_024:0396a04": "膝骨堅著圓好；十一者身淨潔；十二者身柔",
    "T08n0223_024:0396a05": "軟；十三者身不曲；十四者指長纖圓；十五者",
    "T08n0223_024:0396a06": "指文莊嚴；十六者脈深；十七者踝不現；十",
    "T08n0223_024:0396a07": "八者身潤澤；十九者身自持不逶迤；二十",
    "T08n0223_024:0396a08": "者身滿足；二十一者識滿足；二十二者容儀",
    "T08n0223_024:0396a09": "備足；二十三者住處安無能動者；二十四者",
    "T08n0223_024:0396a10": "威震一切；二十五者一切樂觀；二十六者",
    "T08n0223_024:0396a11": "面不大長；二十七者正容貌不撓色；二十",
    "T08n0223_024:0396a12": "八者面具足滿；二十九者脣赤如頻婆果色；",
    "T08n0223_024:0396a13": "三十者音響深；三十一者臍深圓好；三十二",
    "T08n0223_024:0396a14": "者毛右旋；三十三者手足滿；三十四者手足",
    "T08n0223_024:0396a15": "如意；三十五者手文明直；三十六者手文長；",
    "T08n0223_024:0396a16": "三十七者手文不斷；三十八者一切惡心眾",
    "T08n0223_024:0396a17": "生見者和悅；三十九者面廣姝好；四十者面",
    "T08n0223_024:0396a18": "淨滿如月；四十一者隨眾生意和悅與語；",
    "T08n0223_024:0396a19": "四十二者毛孔出香氣；四十三者口出無上",
    "T08n0223_024:0396a20": "香；四十四者儀容如師子；四十五者進止如",
    "T08n0223_024:0396a21": "象王；四十六者行法如鵝王；四十七者頭",
    "T08n0223_024:0396a22": "如摩陀那果；四十八者一切聲分具足；四十",
    "T08n0223_024:0396a23": "九者牙利；五十者舌色赤；五十一者舌薄；五",
    "T08n0223_024:0396a24": "十二者毛紅色；五十三者毛潔淨；五十四者",
    "T08n0223_024:0396a25": "廣長眼；五十五者孔門相具；五十六者手足",
    "T08n0223_024:0396a26": "赤白，如蓮華色；五十七者臍不出；五十八者",
    "T08n0223_024:0396a27": "腹不現；五十九者細腹；六十者身不傾動；",
    "T08n0223_024:0396a28": "六十一者身持重；六十二者其身大；六十三",
    "T08n0223_024:0396a29": "者身長；六十四者手足潔淨軟澤；六十五者",
    "T08n0223_024:0396b01": "邊光各一丈；六十六者光照身而行；六十",
    "T08n0223_024:0396b02": "七者等視眾生；六十八者不輕眾生；六十",
    "T08n0223_024:0396b03": "九者隨眾生音聲，不過不減；七十者說法",
    "T08n0223_024:0396b04": "不著；七十一者隨眾語言而為說法；七",
    "T08n0223_024:0396b05": "十二者一發音報眾聲；七十三者次第有",
    "T08n0223_024:0396b06": "因緣說法；七十四者一切眾生不能盡觀",
    "T08n0223_024:0396b07": "相；七十五者觀無厭足；七十六者髮長好；",
    "T08n0223_024:0396b08": "七十七者髮不亂；七十八者髮旋好；七十九",
    "T08n0223_024:0396b09": "者髮色如青珠；八十者手足有德相。須菩",
    "T08n0223_024:0396b10": "提！是為八十隨形好佛身成就。如是，須",
    "T08n0223_024:0396b11": "菩提！菩薩摩訶薩以二施攝取眾生，所謂",
    "T08n0223_024:0396b12": "財施、法施，是為菩薩希有難及事。云何為菩",
    "T08n0223_024:0396b13": "薩摩訶薩愛語攝取眾生？菩薩摩訶薩以六",
    "T08n0223_024:0396b14": "波羅蜜為眾生說法，作是言：『汝行六波",
    "T08n0223_024:0396b15": "羅蜜攝一切善法。』云何為菩薩摩訶薩利行",
    "T08n0223_024:0396b16": "攝取眾生？菩薩摩訶薩長夜教眾生令行",
    "T08n0223_024:0396b17": "六波羅蜜。云何為菩薩摩訶薩同事攝取眾",
    "T08n0223_024:0396b18": "生？菩薩摩訶薩以五神通力故，種種變化",
    "T08n0223_024:0396b19": "入五道中與眾生同事，以此四事而攝",
    "T08n0223_024:0396b20": "取之。「復次，須菩提！菩薩摩訶薩行般若波羅",
    "T08n0223_024:0396b21": "蜜時，教化眾生：『善男子！當善學分別諸",
    "T08n0223_024:0396b22": "字，亦當善知一字乃至四十二字。一切語言",
    "T08n0223_024:0396b23": "皆入初字門，一切語言亦入第二字門，乃",
    "T08n0223_024:0396b24": "至第四十二字門，一切語言皆入其中。一字",
    "T08n0223_024:0396b25": "皆入四十二字，四十二字亦入一字。』是眾",
    "T08n0223_024:0396b26": "生應如是善學四十二字，善學四十二字",
    "T08n0223_024:0396b27": "已，能善說字法；善說字法已，善說無字法。",
    "T08n0223_024:0396b28": "須菩提！如佛善知字法、善知字、善知無",
    "T08n0223_024:0396b29": "字，為無字法故說字法。何以故？須菩提！",
    "T08n0223_024:0396c01": "過一切名字法故，名為佛法。」須菩提白佛",
    "T08n0223_024:0396c02": "言：「世尊！若眾生畢竟不可得，法亦不可得，",
    "T08n0223_024:0396c03": "法性亦不可得，畢竟空、無始空故。世尊！菩",
    "T08n0223_024:0396c04": "薩摩訶薩云何行般若波羅蜜，行禪那波",
    "T08n0223_024:0396c05": "羅蜜、毘梨耶波羅蜜、羼提波羅蜜、尸羅波羅蜜、",
    "T08n0223_024:0396c06": "檀那波羅蜜時，行四禪、四無量心、四無色",
    "T08n0223_024:0396c07": "定、三十七助道法、十八空，行空、無相、無作三",
    "T08n0223_024:0396c08": "昧，八解脫、九次第定，佛十力、四無所畏、四無",
    "T08n0223_024:0396c09": "礙智、十八不共法、三十二相、八十隨形好，云",
    "T08n0223_024:0396c10": "何住報得五神通為眾生說法？眾生實不",
    "T08n0223_024:0396c11": "可得。眾生不可得故，色不可得乃至識亦不",
    "T08n0223_024:0396c12": "可得。五陰不可得故，六波羅蜜乃至八十隨",
    "T08n0223_024:0396c13": "形好皆不可得。是不可得中，無眾生、無色乃",
    "T08n0223_024:0396c14": "至無八十隨形好。世尊！云何菩薩摩訶薩行",
    "T08n0223_024:0396c15": "般若波羅蜜為眾生說法？世尊！菩薩行般",
    "T08n0223_024:0396c16": "若波羅蜜時，菩薩尚不可得，何況當有菩",
    "T08n0223_024:0396c17": "薩法？」佛告須菩提：「如是，如是！如汝所言，眾",
    "T08n0223_024:0396c18": "生不可得故，當知是內空、外空、內外空、空空、",
    "T08n0223_024:0396c19": "大空、第一義空、有為空、無為空、畢竟空、無始空、",
    "T08n0223_024:0396c20": "散空、諸法空、自相空、性空、不可得空、無法空、有",
    "T08n0223_024:0396c21": "法空、無法有法空。眾生不可得故，當知五",
    "T08n0223_024:0396c22": "陰空，十二入、十八界空，十二因緣空，四諦空，",
    "T08n0223_024:0396c23": "我空、壽者、命者、生者、養育者、眾數者、人者、作",
    "T08n0223_024:0396c24": "者使作者、起者使起者、受者使受者、知者見者",
    "T08n0223_024:0396c25": "皆空。眾生不可得故，當知四禪空，四無量心",
    "T08n0223_024:0396c26": "空、四無色定空；當知四念處空乃至八聖道",
    "T08n0223_024:0396c27": "分空，空空、無相空、無作空，八解脫空、九次第",
    "T08n0223_024:0396c28": "定空。眾生不可得故，當知佛十力空、四無",
    "T08n0223_024:0396c29": "所畏空、四無礙智空、十八不共法空；當知須",
    "T08n0223_024:0397a01": "陀洹果空、斯陀含果空、阿那含果空、阿羅漢果",
    "T08n0223_024:0397a02": "空、辟支佛道空；當知菩薩地空、阿耨多羅三",
    "T08n0223_024:0397a03": "藐三菩提空。須菩提！菩薩摩訶薩如是見一",
    "T08n0223_024:0397a04": "切法空，為眾生說法，不失諸空相。是菩薩",
    "T08n0223_024:0397a05": "如是觀時，知一切法無礙；知一切法無礙",
    "T08n0223_024:0397a06": "已，不壞諸法相、不二不分別，但為眾生如",
    "T08n0223_024:0397a07": "實說法。譬如佛所化人，化人復化作無量",
    "T08n0223_024:0397a08": "千萬億人。有教令布施者，有教持戒、有",
    "T08n0223_024:0397a09": "教忍辱、有教精進、有教禪定、有教智慧，",
    "T08n0223_024:0397a10": "有教四禪、四無量心、四無色定者。於汝意",
    "T08n0223_024:0397a11": "云何，佛所化人有分別破壞諸法不？」須菩",
    "T08n0223_024:0397a12": "提言：「不也，世尊！是化人無心、無心數法，云",
    "T08n0223_024:0397a13": "何分別破壞諸法？」「以是故，須菩提！當知菩",
    "T08n0223_024:0397a14": "薩摩訶薩行般若波羅蜜，為眾生如應說法，",
    "T08n0223_024:0397a15": "拔出眾生於顛倒地，令眾生各得如所",
    "T08n0223_024:0397a16": "應住地，以不縛不脫法故。何以故？須菩提！",
    "T08n0223_024:0397a17": "是色不縛不脫，受想行識不縛不脫。色無",
    "T08n0223_024:0397a18": "縛無脫不是色，受想行識無縛無脫不是",
    "T08n0223_024:0397a19": "識。何以故？色畢竟清淨故。受想行識乃至",
    "T08n0223_024:0397a20": "一切法，若有為、若無為，亦畢竟清淨故。如是，",
    "T08n0223_024:0397a21": "須菩提！菩薩摩訶薩為眾生說法，亦不得",
    "T08n0223_024:0397a22": "眾生及一切法，一切法不可得故。菩薩以不",
    "T08n0223_024:0397a23": "住法故，住諸法相中，所謂色空乃至有為無",
    "T08n0223_024:0397a24": "為法空。何以故？色乃至有為無為法，自性不",
    "T08n0223_024:0397a25": "可得故，無有住處。無所有法不住無所有",
    "T08n0223_024:0397a26": "法，自性法不住自性法，他性法不住他性",
    "T08n0223_024:0397a27": "法。何以故？是一切法皆不可得故。不可得法",
    "T08n0223_024:0397a28": "當住何處？如是，須菩提！菩薩摩訶薩行般",
    "T08n0223_024:0397a29": "若波羅蜜，以是諸空，能如是說法，如是行",
    "T08n0223_024:0397b01": "般若波羅蜜，於諸佛及聲聞、辟支佛無有",
    "T08n0223_024:0397b02": "過。何以故？諸佛及菩薩、辟支佛、阿羅漢得是",
    "T08n0223_024:0397b03": "法已，為眾生說法，亦不轉諸法相。何以",
    "T08n0223_024:0397b04": "故？如、法性、實際不可轉故。所以者何？諸法",
    "T08n0223_024:0397b05": "性無故。」須菩提白佛言：「世尊！若法性、如、實際",
    "T08n0223_024:0397b06": "不轉，色與法性異不？色與如、實際異不？受",
    "T08n0223_024:0397b07": "想行識乃至有為無為法，世間出世間、有漏",
    "T08n0223_024:0397b08": "無漏異不？」佛言：「不也。色不異法性、不異如、",
    "T08n0223_024:0397b09": "不異實際，受想行識乃至有漏無漏亦不",
    "T08n0223_024:0397b10": "異。」須菩提白佛言：「世尊！若色不異法性、不",
    "T08n0223_024:0397b11": "異如、不異實際，受想行識乃至有漏無漏",
    "T08n0223_024:0397b12": "不異者，云何分別黑法有黑報，所謂地獄、餓",
    "T08n0223_024:0397b13": "鬼、畜生；白法有白報，所謂諸天及人；黑白法",
    "T08n0223_024:0397b14": "有黑白報；不黑不白法有不黑不白報，所謂",
    "T08n0223_024:0397b15": "須陀洹果、斯陀含果、阿那含果、阿羅漢果、辟支",
    "T08n0223_024:0397b16": "佛道、阿耨多羅三藐三菩提？」佛告須菩提：「世",
    "T08n0223_024:0397b17": "諦故，分別說有果報，非第一義。第一義中",
    "T08n0223_024:0397b18": "不可說因緣果報。何以故？是第一義實無",
    "T08n0223_024:0397b19": "有相、無有分別亦無言說。所謂色乃至有",
    "T08n0223_024:0397b20": "漏無漏法，不生不滅相、不垢不淨，畢竟空、無",
    "T08n0223_024:0397b21": "始空故。」須菩提白佛言：「世尊！若以世諦故，",
    "T08n0223_024:0397b22": "分別說有果報，非第一義者；一切凡夫人，",
    "T08n0223_024:0397b23": "應有須陀洹果、斯陀含果、阿那含果、阿羅",
    "T08n0223_024:0397b24": "漢果、辟支佛道、阿耨多羅三藐三菩提。」佛告",
    "T08n0223_024:0397b25": "須菩提：「於汝意云何，凡夫人為知是世諦、",
    "T08n0223_024:0397b26": "是第一義諦不？若知，是凡夫人應是須陀洹",
    "T08n0223_024:0397b27": "果乃至阿耨多羅三藐三菩提。須菩提！以凡",
    "T08n0223_024:0397b28": "夫人實不知世諦，不知第一義諦，不知道，",
    "T08n0223_024:0397b29": "不知分別道果，云何當有諸果？須菩提！聖",
    "T08n0223_024:0397c01": "人知世諦、知第一義諦，有道、有修道。以是",
    "T08n0223_024:0397c02": "故，聖人差別有諸果。」須菩提白佛言：「世尊！",
    "T08n0223_024:0397c03": "修道得果不？」佛言：「不也，須菩提！修道不",
    "T08n0223_024:0397c04": "得果，不修道亦不得果，亦不離道得果，亦",
    "T08n0223_024:0397c05": "不住道中得果。如是，須菩提！菩薩摩訶薩",
    "T08n0223_024:0397c06": "行般若波羅蜜時，為眾生故分別果，亦",
    "T08n0223_024:0397c07": "不分別是有為、性無為性。」「世尊！若不分別",
    "T08n0223_024:0397c08": "有為性、無為性、得諸果者，云何世尊自說三",
    "T08n0223_024:0397c09": "結盡故名須陀洹，婬怒癡薄故名斯陀含",
    "T08n0223_024:0397c10": "果，五此間結盡故名阿那含果，五彼間結",
    "T08n0223_024:0397c11": "盡故名阿羅漢，所有集法皆滅散相故",
    "T08n0223_024:0397c12": "名辟支佛道，一切煩惱習斷故名阿耨多羅",
    "T08n0223_024:0397c13": "三藐三菩提？世尊！我當云何知不分別有",
    "T08n0223_024:0397c14": "為性，無為性、得諸果？」佛告須菩提：「汝以須",
    "T08n0223_024:0397c15": "陀洹果、斯陀含果、阿那含果、阿羅漢果、辟支佛",
    "T08n0223_024:0397c16": "道、阿耨多羅三藐三菩提，是諸果是有為？是",
    "T08n0223_024:0397c17": "無為？」須菩提言：「世尊！皆是無為。」「須菩提！",
    "T08n0223_024:0397c18": "無為法中有分別不？」「不也，世尊！」「若善男子、",
    "T08n0223_024:0397c19": "善女人通達一切法若有為、若無為一相，所",
    "T08n0223_024:0397c20": "謂無相，是時有分別若有為、若無為不？」「不",
    "T08n0223_024:0397c21": "也，世尊！」「如是，須菩提！菩薩摩訶薩為眾生",
    "T08n0223_024:0397c22": "說法，不分別諸法，所謂內空故，乃至無法有",
    "T08n0223_024:0397c23": "法空故。是菩薩自得無所著法，亦教人令",
    "T08n0223_024:0397c24": "得無所著法，若檀那波羅蜜、尸羅波羅蜜、",
    "T08n0223_024:0397c25": "羼提波羅蜜、毘梨耶波羅蜜、禪那波羅蜜、般",
    "T08n0223_024:0397c26": "若波羅蜜，初禪乃至第四禪、慈悲喜捨、無邊",
    "T08n0223_024:0397c27": "虛空處乃至非有想非無想處，若四念處乃",
    "T08n0223_024:0397c28": "至一切種智。是菩薩自不著故，亦教他人",
    "T08n0223_024:0397c29": "令得無所著。無所著故，無所礙。譬如佛所",
    "T08n0223_024:0398a01": "化人布施，亦不受布施報，但為度眾生故。",
    "T08n0223_024:0398a02": "乃至行一切種智，不受一切種智報。菩薩",
    "T08n0223_024:0398a03": "摩訶薩亦如是，行六波羅蜜乃至一切法，有",
    "T08n0223_024:0398a04": "漏無漏、有為無為，不住亦不受報，但為度",
    "T08n0223_024:0398a05": "眾生故。何以故？是菩薩摩訶薩善達一切諸",
    "T08n0223_024:0398a06": "法相故。」",
    "T08n0223_024:0398a07": "摩訶般若波羅蜜經善達品第七十九",
    "T08n0223_024:0398a08": "須菩提白佛言：「世尊！云何菩薩善達諸法",
    "T08n0223_024:0398a09": "相？」佛告須菩提：「譬如化人，不行婬怒癡，",
    "T08n0223_024:0398a10": "不行色乃至識，不行內外法，不行諸煩",
    "T08n0223_024:0398a11": "惱結使，不行有漏法無漏法、世間法出世間",
    "T08n0223_024:0398a12": "法、有為法無為法，亦無聖果。菩薩亦如是，",
    "T08n0223_024:0398a13": "無有是法，亦不分別是法，是名善達",
    "T08n0223_024:0398a14": "諸法相。」須菩提言：「世尊！化人云何有修道？」",
    "T08n0223_024:0398a15": "佛言：「化人修道，不垢不淨，亦不在五道生",
    "T08n0223_024:0398a16": "死。須菩提！於汝意云何，佛所化人有根本",
    "T08n0223_024:0398a17": "實事不？有垢有淨不？」須菩提言：「不也。佛所",
    "T08n0223_024:0398a18": "化人，無有根本實事，亦無垢亦無淨，亦不",
    "T08n0223_024:0398a19": "在五道生死。」「如是，須菩提！菩薩摩訶薩善",
    "T08n0223_024:0398a20": "達諸法相亦如是。」須菩提言：「世尊！一切色",
    "T08n0223_024:0398a21": "如化不？受想行識如化不？」佛言：「一切色如",
    "T08n0223_024:0398a22": "化，一切受想行識如化。」「世尊！若一切色如",
    "T08n0223_024:0398a23": "化，一切受想行識如化，一切法如化。化人",
    "T08n0223_024:0398a24": "無色無受想行識，無垢無淨，無五道生死",
    "T08n0223_024:0398a25": "亦無解脫處。菩薩有何等功用？」佛告須菩",
    "T08n0223_024:0398a26": "提：「於汝意云何，菩薩摩訶薩本行菩薩道",
    "T08n0223_024:0398a27": "時，頗見有眾生從地獄、餓鬼、畜生、天、人中",
    "T08n0223_024:0398a28": "得解脫不？」須菩提言：「不也，世尊！」佛言：「如",
    "T08n0223_024:0398a29": "是，如是！須菩提！菩薩摩訶薩亦如是，不見",
    "T08n0223_024:0398b01": "眾生從三界得解脫。何以故？菩薩摩訶薩",
    "T08n0223_024:0398b02": "見知一切法如幻如化。」「世尊！若菩薩摩訶薩",
    "T08n0223_024:0398b03": "見知一切法如幻如化，為何事故，行六波",
    "T08n0223_024:0398b04": "羅蜜、四禪、四無量心、四無色定、三十七助道",
    "T08n0223_024:0398b05": "法，乃至行大慈悲、淨佛國土、成就眾生？」",
    "T08n0223_024:0398b06": "佛告須菩提：「若眾生自知諸法如幻如化，",
    "T08n0223_024:0398b07": "菩薩摩訶薩終不於阿僧祇劫為眾生行",
    "T08n0223_024:0398b08": "菩薩道。須菩提！以眾生自不知諸法如幻",
    "T08n0223_024:0398b09": "如化，以是故，菩薩摩訶薩於無量阿僧祇",
    "T08n0223_024:0398b10": "劫行六波羅蜜，成就眾生、淨佛國土，得",
    "T08n0223_024:0398b11": "阿耨多羅三藐三菩提。」須菩提白佛言：「世尊！",
    "T08n0223_024:0398b12": "若一切法如夢、如響、如影、如焰、如幻、如化。眾",
    "T08n0223_024:0398b13": "生在何處住，菩薩行六波羅蜜而拔出之？」",
    "T08n0223_024:0398b14": "「須菩提！眾生但住名相虛妄憶想分別中。是",
    "T08n0223_024:0398b15": "故菩薩行般若波羅蜜，於名相虛妄中拔",
    "T08n0223_024:0398b16": "出眾生。」須菩提白佛言：「世尊！何等是名？何",
    "T08n0223_024:0398b17": "等是相？」佛言：「此名強作，但假施設。所謂此",
    "T08n0223_024:0398b18": "色、此受想行識，此男此女、此大此小，此地",
    "T08n0223_024:0398b19": "獄、此畜生、此餓鬼、此人、此天，此有為此無為，",
    "T08n0223_024:0398b20": "此是須陀洹果、斯陀含果、阿那含果、阿羅漢果、",
    "T08n0223_024:0398b21": "辟支佛道，此佛道。須菩提！一切和合法皆是",
    "T08n0223_024:0398b22": "假名，以名取諸法，是故為名。一切有為法",
    "T08n0223_024:0398b23": "但有名相，凡夫愚人於中生著。菩薩摩訶",
    "T08n0223_024:0398b24": "薩行般若波羅蜜，以方便力故，於名字中",
    "T08n0223_024:0398b25": "教令遠離。作是言：『諸眾生！是名但有空名，",
    "T08n0223_024:0398b26": "虛妄憶想分別中生，汝等莫著虛妄憶想。此",
    "T08n0223_024:0398b27": "事本末皆無，自性空故，智者所不著。』如是，",
    "T08n0223_024:0398b28": "須菩提！菩薩摩訶薩行般若波羅蜜，以方",
    "T08n0223_024:0398b29": "便力故，為眾生說法。須菩提！是為名。何等",
    "T08n0223_024:0398c01": "為相？須菩提！有二種相，凡夫人所著處。",
    "T08n0223_024:0398c02": "何等為二？一者色相，二者無色相。須菩提！",
    "T08n0223_024:0398c03": "何等名色相？諸所有色，若麁若細、若好若醜",
    "T08n0223_024:0398c04": "皆是空。是空法中，憶想分別著心取相，是",
    "T08n0223_024:0398c05": "名為色相。何等是無色相？諸無色法，憶想分",
    "T08n0223_024:0398c06": "別著心取相故生煩惱，是名無色相。是菩",
    "T08n0223_024:0398c07": "薩摩訶薩行般若波羅蜜，以方便力故，教",
    "T08n0223_024:0398c08": "眾生遠離是相著，無相法中令不墮二法，",
    "T08n0223_024:0398c09": "所謂是相、是無相。如是，須菩提！菩薩摩訶薩",
    "T08n0223_024:0398c10": "行般若波羅蜜，教眾生遠離相，令住無相",
    "T08n0223_024:0398c11": "性中。」須菩提白佛言：「世尊！若一切法但有",
    "T08n0223_024:0398c12": "名相，云何菩薩行般若波羅蜜能自饒益亦",
    "T08n0223_024:0398c13": "教他人令得善利？云何菩薩具足諸地，從",
    "T08n0223_024:0398c14": "一地至一地，教化眾生令得三乘？」佛告",
    "T08n0223_024:0398c15": "須菩提：「若諸法根本定有，非但名相者，菩",
    "T08n0223_024:0398c16": "薩摩訶薩行般若波羅蜜時，不能自利益，",
    "T08n0223_024:0398c17": "亦不能利益他人。須菩提！諸法無有根",
    "T08n0223_024:0398c18": "本實事，但有名相。是故菩薩行般若波羅",
    "T08n0223_024:0398c19": "蜜時，能具足禪那波羅蜜，無相故；毘梨耶",
    "T08n0223_024:0398c20": "波羅蜜、羼提波羅蜜、尸羅波羅蜜、檀那波羅",
    "T08n0223_024:0398c21": "蜜，無相故。具足四禪波羅蜜，四無量心波羅",
    "T08n0223_024:0398c22": "蜜，四無色定波羅蜜，無相故。具足四念處",
    "T08n0223_024:0398c23": "波羅蜜，無相故；乃至具足八聖道分波羅蜜，",
    "T08n0223_024:0398c24": "無相故。具足內空波羅蜜，無相故；乃至具",
    "T08n0223_024:0398c25": "足無法有法空波羅蜜，無相故。具足解脫",
    "T08n0223_024:0398c26": "波羅蜜，無相故；具足九次第定波羅蜜，無相",
    "T08n0223_024:0398c27": "故。具足佛十力波羅蜜，乃至具足十八不",
    "T08n0223_024:0398c28": "共法波羅蜜，無相故。是菩薩無相故，自具",
    "T08n0223_024:0398c29": "足是諸善法，亦教他人令具足善法，無相",
    "T08n0223_024:0399a01": "故。須菩提！若諸法相當實有如毫釐許者，",
    "T08n0223_024:0399a02": "菩薩摩訶薩行般若波羅蜜時，不能知諸",
    "T08n0223_024:0399a03": "法無相、無憶念，得阿耨多羅三藐三菩提。亦",
    "T08n0223_024:0399a04": "教眾生令得無漏法。何以故？一切無漏法",
    "T08n0223_024:0399a05": "無相、無憶念故。如是，須菩提！菩薩摩訶薩",
    "T08n0223_024:0399a06": "行般若波羅蜜，以無漏法利益眾生。」須菩",
    "T08n0223_024:0399a07": "提白佛言：「世尊！若一切法無相、無憶念，云",
    "T08n0223_024:0399a08": "何數是聲聞法、是辟支佛法、是菩薩法、是佛",
    "T08n0223_024:0399a09": "法？」佛告須菩提：「於汝意云何，無相法與聲",
    "T08n0223_024:0399a10": "聞法異不？」「不也，世尊！無相法與辟支佛法、",
    "T08n0223_024:0399a11": "菩薩法、佛法異不？」「不也，世尊！」佛告須菩提：",
    "T08n0223_024:0399a12": "「無相法即是須陀洹果、斯陀含果、阿那含果、阿",
    "T08n0223_024:0399a13": "羅漢果、辟支佛法、菩薩法、佛法。」須菩提言：「如",
    "T08n0223_024:0399a14": "是，世尊！」「須菩提！以是因緣故，當知一切法",
    "T08n0223_024:0399a15": "皆是無相。須菩提！菩薩摩訶薩學是一切法",
    "T08n0223_024:0399a16": "無相，得增益善法，所謂六波羅蜜、四禪、四無",
    "T08n0223_024:0399a17": "量心、四無色定、四念處，乃至十八不共法。何",
    "T08n0223_024:0399a18": "以故？菩薩不以餘法為要，如三解脫門，",
    "T08n0223_024:0399a19": "所謂空、無相、無作。所以者何？一切善法皆入",
    "T08n0223_024:0399a20": "三解脫門。何以故？一切法自相空，是名空解",
    "T08n0223_024:0399a21": "脫門；一切法無相，是名無相解脫門；一切法",
    "T08n0223_024:0399a22": "無作無起相，是名無作解脫門。若菩薩摩訶",
    "T08n0223_024:0399a23": "薩學三解脫門，是時能學五陰相，能學十",
    "T08n0223_024:0399a24": "二入相，能學十八界相，能學四聖諦、十二",
    "T08n0223_024:0399a25": "因緣法，能學內空、外空乃至無法有法空，能",
    "T08n0223_024:0399a26": "學六波羅蜜、四念處乃至八聖道分，能學佛",
    "T08n0223_024:0399a27": "十力、四無所畏、四無礙智、十八不共法。」須菩",
    "T08n0223_024:0399a28": "提白佛言：「世尊！云何菩薩摩訶薩行般若",
    "T08n0223_024:0399a29": "波羅蜜，能學五受陰相？」佛告須菩提：「菩薩",
    "T08n0223_024:0399b01": "摩訶薩行般若波羅蜜，知色相、知色生滅、",
    "T08n0223_024:0399b02": "知色如。云何知色相？知色畢竟空，內分分",
    "T08n0223_024:0399b03": "異、虛、無實，譬如水沫無堅固，是為知色相。",
    "T08n0223_024:0399b04": "云何知色生滅？色生時無所從來，去無所",
    "T08n0223_024:0399b05": "至，若不來不去，是為知色生滅相。云何知",
    "T08n0223_024:0399b06": "色如？是色如、不生不滅、不來不去、不增不減、",
    "T08n0223_024:0399b07": "不垢不淨，是名知色如。須菩提！如名如實、",
    "T08n0223_024:0399b08": "不虛、如前，後中亦爾，常不異，是為知色如。",
    "T08n0223_024:0399b09": "云何知受相？云何知受生滅？云何知受如？",
    "T08n0223_024:0399b10": "菩薩知諸受相，如水中泡，一起一滅，是為",
    "T08n0223_024:0399b11": "知受相。知受生滅者，是諸受，無所從來、",
    "T08n0223_024:0399b12": "去無所至，是為知受生滅。知受如者，是",
    "T08n0223_024:0399b13": "如不生不滅、不來不去、不增不減、不垢不淨，",
    "T08n0223_024:0399b14": "是為知受如。云何知想相？云何知想生",
    "T08n0223_024:0399b15": "滅？云何知想如？知想相者，是想如焰水不",
    "T08n0223_024:0399b16": "可得而妄生水想，是為知想相。知想生滅",
    "T08n0223_024:0399b17": "者，是想無所從來、去無所至，是為知想生",
    "T08n0223_024:0399b18": "滅。知想如者，諸想如不生不滅、不來不去、不",
    "T08n0223_024:0399b19": "增不減、不垢不淨，不轉於實相，是為知想",
    "T08n0223_024:0399b20": "如。云何知行相？云何知行生滅？云何知行",
    "T08n0223_024:0399b21": "如？知行相者，行如芭蕉，葉葉除却不得",
    "T08n0223_024:0399b22": "堅實，是為知行相。知行生滅者，諸行生",
    "T08n0223_024:0399b23": "無所從來、去無所至，是為知行生滅。知",
    "T08n0223_024:0399b24": "行如者，諸行不生不滅、不來不去、不增不減、",
    "T08n0223_024:0399b25": "不垢不淨，是為知行如。云何知識相？云何",
    "T08n0223_024:0399b26": "知識生滅？云何知識如？知識相者，識如",
    "T08n0223_024:0399b27": "幻師，幻作四種兵，無有實。識相亦如是，",
    "T08n0223_024:0399b28": "是為知識相。知識生滅者，是識生時無",
    "T08n0223_024:0399b29": "所從來、滅時無所去，是為知識生滅。知",
    "T08n0223_024:0399c01": "識如者，知識不生不滅、不來不去、不垢不淨、",
    "T08n0223_024:0399c02": "不增不減，是為知識如。云何知諸入？眼眼",
    "T08n0223_024:0399c03": "性空乃至意意性空，色色性空乃至法法性",
    "T08n0223_024:0399c04": "空。云何知界？眼眼界空、色色界空、眼識",
    "T08n0223_024:0399c05": "眼識界空，乃至意識界亦如是。云何知四聖",
    "T08n0223_024:0399c06": "諦？知苦聖諦時遠離二法，知苦諦不二不",
    "T08n0223_024:0399c07": "別，是名苦聖諦。集、盡、道亦如是。云何知苦",
    "T08n0223_024:0399c08": "如？知苦聖諦即是如，如即是苦聖諦。集、盡、",
    "T08n0223_024:0399c09": "道亦如是。云何知十二因緣？知十二因緣",
    "T08n0223_024:0399c10": "不生相，是名知十二因緣。」須菩提白佛言：",
    "T08n0223_024:0399c11": "「世尊！若菩薩摩訶薩行般若波羅蜜時，各各",
    "T08n0223_024:0399c12": "分別知諸法，將無以色性壞法性，乃至一",
    "T08n0223_024:0399c13": "切種智性壞法性耶？」佛告須菩提：「若法性",
    "T08n0223_024:0399c14": "外更有法者，應壞法性；法性外，法不可得，",
    "T08n0223_024:0399c15": "是故不壞。何以故？須菩提！佛及佛弟子知",
    "T08n0223_024:0399c16": "法性外法不可得，不可得故，不說法性",
    "T08n0223_024:0399c17": "外有法。如是，須菩提！菩薩摩訶薩行般若",
    "T08n0223_024:0399c18": "波羅蜜，應學法性。」須菩提白佛言：「世尊！",
    "T08n0223_024:0399c19": "菩薩摩訶薩若學法性，為無所學。」佛告須",
    "T08n0223_024:0399c20": "菩提：「菩薩摩訶薩學法性則學一切法。何",
    "T08n0223_024:0399c21": "以故？一切法即是法性。」須菩提白佛言：「世",
    "T08n0223_024:0399c22": "尊！何因緣故，一切法即是法性？」佛言：「一切法",
    "T08n0223_024:0399c23": "皆入無相、無為性中，以是因緣故，學法性",
    "T08n0223_024:0399c24": "則學一切法。」須菩提白佛言：「世尊！若一切",
    "T08n0223_024:0399c25": "法即是法性，菩薩摩訶薩何以學般若波羅",
    "T08n0223_024:0399c26": "蜜、禪那波羅蜜、毘梨耶波羅蜜、羼提波羅蜜、",
    "T08n0223_024:0399c27": "尸羅波羅蜜、檀那波羅蜜？菩薩摩訶薩何",
    "T08n0223_024:0399c28": "以學初禪、第二第三第四禪？菩薩摩訶薩何",
    "T08n0223_024:0399c29": "以學慈悲喜捨？何以學無邊虛空處、無邊識",
    "T08n0223_024:0400a01": "處、無所有處、非有想非無想處？何以學四念",
    "T08n0223_024:0400a02": "處、四正勤、四如意足、五根、五力、七覺分、八聖道",
    "T08n0223_024:0400a03": "分？何以學空、無相、無作解脫門？何以學八背",
    "T08n0223_024:0400a04": "捨、九次第定，佛十力、四無所畏、四無礙智、十八",
    "T08n0223_024:0400a05": "不共法？何以學六神通？何以學三十二相、八",
    "T08n0223_024:0400a06": "十隨形好？何以學生剎利大姓、婆羅門大姓、",
    "T08n0223_024:0400a07": "居士大家？何以學生四天王天處、三十三天、",
    "T08n0223_024:0400a08": "夜摩天、兜率陀天、化樂天、他化自在天？何以",
    "T08n0223_024:0400a09": "學生梵天王住處、光音天、遍淨天、廣果天、無",
    "T08n0223_024:0400a10": "想天、淨居天？何以學生無邊空處、生無邊",
    "T08n0223_024:0400a11": "識處、生無所有處、生非有想非無想處？何以學",
    "T08n0223_024:0400a12": "初發意地，第二第三第四第五第六第七第八",
    "T08n0223_024:0400a13": "第九第十地？何以學聲聞地、辟支佛地、菩薩",
    "T08n0223_024:0400a14": "法位？何以學成就眾生、淨佛國土？何以學諸",
    "T08n0223_024:0400a15": "陀羅尼？何以學樂說法？何以學阿耨多羅",
    "T08n0223_024:0400a16": "三藐三菩提，學已得一切種智、知一切法？",
    "T08n0223_024:0400a17": "世尊！諸法法性中無是分別。世尊！將無菩",
    "T08n0223_024:0400a18": "薩墮非道中。何以故？世尊！法性中無如是",
    "T08n0223_024:0400a19": "分別，法性中無色、無受想行識，諸法性亦",
    "T08n0223_024:0400a20": "不遠離色受想行識。色即是法性，法性即是",
    "T08n0223_024:0400a21": "色，受想行識亦如是，一切法亦如是。」佛",
    "T08n0223_024:0400a22": "告須菩提：「如是，如是！如汝所言。色即是法",
    "T08n0223_024:0400a23": "性，受想行識即是法性。須菩提！菩薩摩訶薩",
    "T08n0223_024:0400a24": "行般若波羅蜜時，若法性外見有法者，為",
    "T08n0223_024:0400a25": "不求阿耨多羅三藐三菩提。菩薩摩訶薩",
    "T08n0223_024:0400a26": "行般若波羅蜜時，知一切法性即是阿耨多",
    "T08n0223_024:0400a27": "羅三藐三菩提。以是故，菩薩摩訶薩行般",
    "T08n0223_024:0400a28": "若波羅蜜時，知一切法即是法性已，以無",
    "T08n0223_024:0400a29": "名相法以名相說，所謂是色、是受想行識，",
    "T08n0223_024:0400b01": "乃至是阿耨多羅三藐三菩提。須菩提！譬如",
    "T08n0223_024:0400b02": "工幻師、若幻弟子，多人處立幻，作種種形色",
    "T08n0223_024:0400b03": "男女象馬、端嚴園林，及諸廬館流泉浴池、衣",
    "T08n0223_024:0400b04": "服臥具、香華瓔珞、餚膳飲食，作眾伎樂以樂",
    "T08n0223_024:0400b05": "眾人；又復幻作人，令布施、持戒、忍辱、精進、",
    "T08n0223_024:0400b06": "禪定、修智慧。是幻師復幻作剎利大姓、婆羅",
    "T08n0223_024:0400b07": "門大姓、居士大家，四天王天處、須彌山三十",
    "T08n0223_024:0400b08": "三天、夜摩天、兜率陀天、化樂天、他化自在天",
    "T08n0223_024:0400b09": "以示眾人；復幻作梵眾天乃至非有想非無",
    "T08n0223_024:0400b10": "想天；又幻作須陀洹、斯陀含、阿那含、阿羅漢、",
    "T08n0223_024:0400b11": "辟支佛、菩薩摩訶薩，從初發意行檀那波",
    "T08n0223_024:0400b12": "羅蜜、尸羅波羅蜜、羼提波羅蜜、毘梨耶波羅蜜、",
    "T08n0223_024:0400b13": "禪那波羅蜜、般若波羅蜜，行初地乃至行",
    "T08n0223_024:0400b14": "十地，入菩薩位遊戲神通，成就眾生、淨佛",
    "T08n0223_024:0400b15": "國土，遊戲諸禪解脫三昧，行佛十力、四無所",
    "T08n0223_024:0400b16": "畏、四無礙智、十八不共法、大慈大悲，具足佛",
    "T08n0223_024:0400b17": "身三十二相、八十隨形好，以示眾人。是中無",
    "T08n0223_024:0400b18": "智之人歎未曾有，是人多能巧為眾事娛",
    "T08n0223_024:0400b19": "樂眾人，種種形色乃至三十二相、八十隨形",
    "T08n0223_024:0400b20": "好莊嚴佛身。其中有智之土思惟言：『未曾有",
    "T08n0223_024:0400b21": "也，是中無有實事，而以無所有法娛樂眾",
    "T08n0223_024:0400b22": "人令有形相，無事事相、無有有相。』如是，",
    "T08n0223_024:0400b23": "須菩提！菩薩摩訶薩不見離法性有法行",
    "T08n0223_024:0400b24": "般若波羅蜜，以方便力故，雖不得眾生",
    "T08n0223_024:0400b25": "而自布施，亦教人布施，讚歎布施法，歡",
    "T08n0223_024:0400b26": "喜讚歎行布施者；自持戒，亦教人持戒；自",
    "T08n0223_024:0400b27": "忍辱，亦教人忍辱；自精進，亦教人精進；自",
    "T08n0223_024:0400b28": "行禪，亦教人行禪；自修智慧，亦教人修智",
    "T08n0223_024:0400b29": "慧，讚歎修智慧法，歡喜讚歎修智慧者。",
    "T08n0223_024:0400c01": "自行十善，亦教他人行十善，讚歎行十",
    "T08n0223_024:0400c02": "善法，歡喜讚歎行十善者。自受行五戒，",
    "T08n0223_024:0400c03": "亦教他人受行五戒，讚歎五戒法，歡喜讚",
    "T08n0223_024:0400c04": "歎受行五戒者。自受八戒齋，亦教他人受",
    "T08n0223_024:0400c05": "八戒齋，讚歎八戒齋法。歡喜讚歎行八戒",
    "T08n0223_024:0400c06": "齋者。自行初禪乃至自行第四禪，自行慈",
    "T08n0223_024:0400c07": "悲喜捨，自行無邊空處乃至非有想非無想",
    "T08n0223_024:0400c08": "處，亦教他人行。自行四念處乃至八聖道",
    "T08n0223_024:0400c09": "分，自行三解脫門、佛十力，乃至自行十八",
    "T08n0223_024:0400c10": "不共法，亦教他人行十八不共法，讚歎十",
    "T08n0223_024:0400c11": "八不共法，歡喜讚歎行十八不共法者。須",
    "T08n0223_024:0400c12": "菩提！若法性前後中有異者，是菩薩摩訶薩",
    "T08n0223_024:0400c13": "不能以方便力故示法性成就眾生。須",
    "T08n0223_024:0400c14": "菩提！以法性前後中無異，是故菩薩行般",
    "T08n0223_024:0400c15": "若波羅蜜，為利益眾生故行菩薩道。」",
    "T08n0223_024:0400c16": "摩訶般若波羅蜜經卷第二十四"
}