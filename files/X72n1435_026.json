{
    "X72n1435_026:0338a15": "無異禪師廣錄卷第二十六",
    "X72n1435_026:0338a17": "住博山法孫　弘瀚　彚編",
    "X72n1435_026:0338a18": "首座法孫　弘裕　同集",
    "X72n1435_026:0338a19": "宗說等錫上",
    "X72n1435_026:0338a20": "示金庭蔡坦如居士",
    "X72n1435_026:0338a21": "居士欲成辦箇事。於祖師門下。當發深信。速了生死。",
    "X72n1435_026:0338a22": "再有一法。過於此法者。無有是處。此一句話頭。是換",
    "X72n1435_026:0338a23": "骨靈丹。是返魂妙藥。是伐生死稠林底利斧也。所謂",
    "X72n1435_026:0338a24": "無量法門。百千見刺。一切計執。五陰魔怨。纔沾著此",
    "X72n1435_026:0338b01": "一句子。則瓦解氷消。更不起第二念。何以故。謂離諸",
    "X72n1435_026:0338b02": "念故。如看一口氣不來。畢竟向甚麼處去。即此去處",
    "X72n1435_026:0338b03": "不明。如坐在烈火燄中。祇欲奔出。以此則知。妄不用",
    "X72n1435_026:0338b04": "止。心不用觀。定不用習。慧不用生。見不用斷。魔不用",
    "X72n1435_026:0338b05": "伏。則自然帖帖地。謂心猛利。如烈火故。能燎一切。如",
    "X72n1435_026:0338b06": "迅流故。能漂一切。如猛風故。能埽一切。如神箭故。能",
    "X72n1435_026:0338b07": "穿一切。如射石虎。纔生擬議。豈但沒羽則箭頭斷矣。",
    "X72n1435_026:0338b08": "故云。道人行處。如火消氷。箭既離弦。無返迴勢。玄沙",
    "X72n1435_026:0338b09": "可謂。得法門之徑路。入法門之標的也。若如此參去。",
    "X72n1435_026:0338b10": "忽朝打翻筋斗。絕後再甦。便乃斬新條。發新令。高低",
    "X72n1435_026:0338b11": "一顧。萬象齊彰。截斷眾流。不通凡聖。如佛印大師云。",
    "X72n1435_026:0338b12": "一到多門又到門。分明普眼照乾坤。以須彌聚筆。滄",
    "X72n1435_026:0338b13": "海為墨。不能書其少分故。云大藏小藏。從者裏流出。",
    "X72n1435_026:0338b14": "非強言也。若未到此田地下。語如雲興。偈頌如瓶瀉。",
    "X72n1435_026:0338b15": "盡成顛倒知見。如近時假稱知識者。將古人公案。逐",
    "X72n1435_026:0338b16": "句下語。悉以義路符之。識者一見。則知宗風掃地。謂",
    "X72n1435_026:0338b17": "痛哭流涕者。不亦宜乎。予到敝鄉。見吳太史頌古。其",
    "X72n1435_026:0338b18": "辭章藻麗。近時作頌者。罕能倫匹。一日太史問曰。大",
    "X72n1435_026:0338b19": "師曾見弟子頌古否。予曰。見。太史曰。何如。予曰。居士",
    "X72n1435_026:0338b20": "是解非悟門也。太史曰。何以見之。予曰。居士頌婆子",
    "X72n1435_026:0338b21": "燒菴。謂寒巖枯木太僧生。豈不是。不肯者僧麼。太史",
    "X72n1435_026:0338b22": "曰。然。予曰。豈不是解聻。太史言下。如脫桶篐相似。渠",
    "X72n1435_026:0338b23": "是箇久用心底人。於一言之下。便爾知非。近時假知",
    "X72n1435_026:0338b24": "識。論此公案。萬一未曾夢見在。嗚呼祖庭秋晚。魔風",
    "X72n1435_026:0338c01": "熾盛。紛紛曰參禪。盡入在魔邪網中。曾有一人能跳",
    "X72n1435_026:0338c02": "得出否。若有緇素得分明。不沾著此等魔氣。予則以",
    "X72n1435_026:0338c03": "衲衣覆之。可謂報佛之深恩也。",
    "X72n1435_026:0338c04": "　祖庭秋晚　　賴有智人　　遍界魔風　　孰喜孰嗔",
    "X72n1435_026:0338c05": "　紛馳棒喝　　加諸盲者　　斷手折足　　謂應機也",
    "X72n1435_026:0338c06": "　遍體流血　　不知痛癢　　大笑猖狂　　是何模樣",
    "X72n1435_026:0338c07": "　謂不領會　　目爾裁抑　　苦哉痛哉　　神號鬼泣",
    "X72n1435_026:0338c08": "　三千七百　　大有樣子　　奪食驅耕　　決無此理",
    "X72n1435_026:0338c09": "　下語偈頌　　學語之流　　是生死本　　肯自干休",
    "X72n1435_026:0338c10": "　我書此語　　居士勉之　　置心一處　　今正是時",
    "X72n1435_026:0338c11": "示壁如禪人",
    "X72n1435_026:0338c12": "夫為學者。父母生成。一具靈骨。如黃金鑄。就只須深",
    "X72n1435_026:0338c13": "生正信。浚發大機。知佛所說一代時教。不求妙悟。盡",
    "X72n1435_026:0338c14": "逐虗聲。雖是多聞與不聞等。如象陷於泥。雖有全力。",
    "X72n1435_026:0338c15": "不能跳出。良可愍也。如仁者生於大族。幼為貴介公",
    "X72n1435_026:0338c16": "子。復從科第中來。及出仕做官時。供養法師。殷勤請",
    "X72n1435_026:0338c17": "益。於教乘中。無不通達。及問著己分上事。則無可奈",
    "X72n1435_026:0338c18": "何故。知名言數句。非究竟法。惟吾祖師門下。不起知",
    "X72n1435_026:0338c19": "解。直探本源故。云心如墻壁。乃可入道。良以眾生皆",
    "X72n1435_026:0338c20": "以識心分別計度。瑜伽論云。阿賴耶識於一切時。無",
    "X72n1435_026:0338c21": "有間斷。器世間相。譬如燈燄生時。內執膏炷。外發光",
    "X72n1435_026:0338c22": "明。緣內執受。而生堅七轉。識為最有力。緣外器相。而",
    "X72n1435_026:0338c23": "生取五塵境。助發不停。逐境生心。從緣成熟。與現行。",
    "X72n1435_026:0338c24": "互為因果。與明了。遞為所依。展轉生燒起滅。無間窮",
    "X72n1435_026:0339a01": "之。而無始成種子之名言。望之而無涯生現行之果",
    "X72n1435_026:0339a02": "法。俱時現有。豈待新熏。如唯識論云。一切種子。皆本",
    "X72n1435_026:0339a03": "性有。不從熏生。楞伽經云。大慧不思議熏。不思議變。",
    "X72n1435_026:0339a04": "是現識因。取種種塵。及無始妄想熏。是分別事識因。",
    "X72n1435_026:0339a05": "以此則知。本有新熏。合生現行。增長本識。此以無明",
    "X72n1435_026:0339a06": "熏真如故。淨法亦爾。准此例知。若取其正義。真如亦",
    "X72n1435_026:0339a07": "不受熏。真如無為。非心之因。亦非種子能有果法。如",
    "X72n1435_026:0339a08": "虗空等故。非有漏心性。是無漏。名本性淨。何以故。若",
    "X72n1435_026:0339a09": "常住法。不成種子。一切時無差別故。就淨邊說。亦具",
    "X72n1435_026:0339a10": "種子之名。涅槃四德。是四大種子。從本覺起而熏無",
    "X72n1435_026:0339a11": "明。論四德本來是有。不從種子生。從因作名故。稱種",
    "X72n1435_026:0339a12": "子。能侵損本識故。繇是行人信樂大乘。以大智慧人",
    "X72n1435_026:0339a13": "虗空器三昧。運大悲行。以毗盧果德。用成因位熏無",
    "X72n1435_026:0339a14": "明故。又當知。本識極劣無記。非能熏也。唯七轉識。及",
    "X72n1435_026:0339a15": "相應一分。能緣慮心。力最強勝故。有力自熏此無明。",
    "X72n1435_026:0339a16": "無體本覺斯起。純成四德。爍盡無明故。云四德圓時",
    "X72n1435_026:0339a17": "本識覩盡。況無明耶。如千年闇室。一燈能破。則彌滿",
    "X72n1435_026:0339a18": "清淨中不容他。即十界緣起悉成淨用故。云大小鱗",
    "X72n1435_026:0339a19": "毛。普現色身三昧也。果入得此一步。則塵塵剎剎。悉",
    "X72n1435_026:0339a20": "皆普入。便好蹈祖師門。求向上事。只待脚跟線斷。捩",
    "X72n1435_026:0339a21": "轉鼻頭。別為通氣。始是到家時節。不然只饒及盡玄",
    "X72n1435_026:0339a22": "微。總是他門活計。非當家種草也。",
    "X72n1435_026:0339a23": "　一具黃金骨　　深生於正信　　浚發大機用",
    "X72n1435_026:0339a24": "　通佛所說教　　當求妙悟門　　若滯名數句",
    "X72n1435_026:0339b01": "　聞與不聞等　　惟吾祖師禪　　端不存知解",
    "X72n1435_026:0339b02": "　直探於本源　　心如墻壁入　　阿賴耶執受",
    "X72n1435_026:0339b03": "　而堅於現行　　展轉生燒相　　數數無間然",
    "X72n1435_026:0339b04": "　淨法亦如是　　以佛果德相　　成行人因位",
    "X72n1435_026:0339b05": "　本覺熏無明　　如沸湯澆雪　　四德純圓時",
    "X72n1435_026:0339b06": "　識想從何起　　清淨不容他　　十界用無輟",
    "X72n1435_026:0339b07": "　待了本因緣　　再為仁者說",
    "X72n1435_026:0339b08": "示證之禪人",
    "X72n1435_026:0339b09": "夫為學者。熟爛聖經。凡一言一字。須消歸自己。所謂",
    "X72n1435_026:0339b10": "佛已具知見。何用更開。謂開眾生佛之知見耳。如貧",
    "X72n1435_026:0339b11": "家伏藏。若獲其藏。更不復貧。圓覺云。如來大光明藏。",
    "X72n1435_026:0339b12": "是眾生清淨覺地。既稱清淨。何有眾生。下文云。永斷",
    "X72n1435_026:0339b13": "無明。方成佛道。復云。此無明者。非實有體。果知無體。",
    "X72n1435_026:0339b14": "大光明藏。覿體全彰故。云如來因地。修圓覺者。知是",
    "X72n1435_026:0339b15": "空花。即無輪轉。斷云。非作故無。本性無故。至普賢章",
    "X72n1435_026:0339b16": "云。知幻即離。不作方便。離幻即覺。亦無漸次。中峯大",
    "X72n1435_026:0339b17": "師云。此二章。宛有衲僧氣象。至於以幻脩幻。皆吾佛",
    "X72n1435_026:0339b18": "不得已而言之。非佛之本意也。若云理徹圓融。何妨",
    "X72n1435_026:0339b19": "行布。殊不知。一念具三千。一心融萬行。絕去來之跡。",
    "X72n1435_026:0339b20": "延促同時。泯遠近之殊。遐邇一致。當下無我法界理",
    "X72n1435_026:0339b21": "成八相。成道於殊方。理無分劑。萬行圓脩。於當念事",
    "X72n1435_026:0339b22": "不他求。觀彼久遠。猶若今日。獲大寶車。行步平正。其",
    "X72n1435_026:0339b23": "疾如風。所謂圓融而不礙行布。事事斯成。行布而不",
    "X72n1435_026:0339b24": "礙圓融。心心靡間。以此則知。纔聞名字。觀行斯起。無",
    "X72n1435_026:0339c01": "明斯斷。六根斯淨。究竟斯成。說箇佛字。猶為賸語也。",
    "X72n1435_026:0339c02": "若乃求三乘之行跡。楷六即之是非。便乃斷三惑。成",
    "X72n1435_026:0339c03": "三智。證三德。乃至莊嚴國土。教化眾生。則吾不得預",
    "X72n1435_026:0339c04": "其數。亦當緘口。以待三僧祇劫。再與諸昆仲別峯相",
    "X72n1435_026:0339c05": "見也。",
    "X72n1435_026:0339c06": "　佛以佛知見　　化一切眾生　　眾生受佛化",
    "X72n1435_026:0339c07": "　佛生不可得　　知無明無體　　猶如空中花",
    "X72n1435_026:0339c08": "　如來因地中　　即了於生死　　知幻即云離",
    "X72n1435_026:0339c09": "　離幻即云覺　　覺了斯實際　　知亦不可立",
    "X72n1435_026:0339c10": "　於不可立中　　而興大悲心　　一念具萬行",
    "X72n1435_026:0339c11": "　一時圓多劫　　恒沙界微塵　　理無分劑故",
    "X72n1435_026:0339c12": "　即此稱圓證　　證此曰真知　　果證便知非",
    "X72n1435_026:0339c13": "　證對因人說　　了因證不立　　斯稱大圓覺",
    "X72n1435_026:0339c14": "　最勝脩多羅　　悉宗乘註脚　　欲覓祖師禪",
    "X72n1435_026:0339c15": "　而生大勇猛　　譬如獅子兒　　懸空翻筋斗",
    "X72n1435_026:0339c16": "　哮吼不思議　　羣獸皆腦裂　　待了本因緣",
    "X72n1435_026:0339c17": "　再為仁者說",
    "X72n1435_026:0339c18": "示象先禪人",
    "X72n1435_026:0339c19": "夫為學者。聞慧彌彰。生諸實智故。云不離文字。不執",
    "X72n1435_026:0339c20": "文字。而為道用。華嚴謂。成就無邊之慧。先賴多聞佛",
    "X72n1435_026:0339c21": "藏說。速入涅槃之門。皆因聽法。果究心之者。鳥鳴花",
    "X72n1435_026:0339c22": "笑。尚乃發機。況佛金口親宣。而不潤心田靈苗智種",
    "X72n1435_026:0339c23": "耶。當知。眾生心內佛。為佛心中眾生說法。佛心中眾",
    "X72n1435_026:0339c24": "生。聽眾生心內佛說法。又當知。佛心中眾生無聽者。",
    "X72n1435_026:0340a01": "眾生心中佛無說者。兩俱雙辯。二相頓空。經云。如來",
    "X72n1435_026:0340a02": "不說法。亦不度眾生。楞伽經中。表離言說。名不思議。",
    "X72n1435_026:0340a03": "良以學人不達自心。執諸名相。覓果佛妙嚴之位。昧",
    "X72n1435_026:0340a04": "因心實智之緣故。達磨大師。遣其執滯。直指人心。攝",
    "X72n1435_026:0340a05": "三祇之修行。圓於當念。開生盲之慧眼。妙在剎那。揭",
    "X72n1435_026:0340a06": "露衣珠。頓呈家寶。息竛竮之苦。不假營求。入利濟之",
    "X72n1435_026:0340a07": "門。廣延行度。菩提無樹。明鏡非臺。作眾生之真依。為",
    "X72n1435_026:0340a08": "菩薩之智母。意消能所。情斷是非。如大集云。不待莊",
    "X72n1435_026:0340a09": "嚴了知諸法。以得一。總得餘故。所以云。一葉落天下",
    "X72n1435_026:0340a10": "秋。一塵起大地收。乘此寶乘。遊於四方。嬉戲快樂。不",
    "X72n1435_026:0340a11": "亦宜乎。或云行布位次。教有明文。何乃執心。頓廢斯",
    "X72n1435_026:0340a12": "旨曰。是何言歟。當知。位次無盡。心無盡故。若能了此",
    "X72n1435_026:0340a13": "真如一心無盡之理。則一切六度四攝萬行。皆無有",
    "X72n1435_026:0340a14": "盡。轉示他心。亦同無盡。如一燈燃百千燈。冥者皆明。",
    "X72n1435_026:0340a15": "悉無盡故。初祖達磨。以無盡之旨。傳無盡之燈。爍萬",
    "X72n1435_026:0340a16": "劫昏暗之迷途。成一時光明之佛事。須從悟入。不假",
    "X72n1435_026:0340a17": "言詮。果發明大理。如烈火沸湯。不容片雪。無明不待",
    "X72n1435_026:0340a18": "斷。而自斷。果位不待成。而自成。如祖師門下。單提一",
    "X72n1435_026:0340a19": "句話頭。看一口氣不來。畢竟向甚麼處去。如在萬丈",
    "X72n1435_026:0340a20": "坑中。祇欲跳出。縱八境交加於前。亦不暇顧。若一刻",
    "X72n1435_026:0340a21": "中不尋出路。則喪身失命了也。故云。如一人與萬人",
    "X72n1435_026:0340a22": "敵。覿面那容眨眼看。如此用心真切。則[囗@力]地一聲。桶",
    "X72n1435_026:0340a23": "子底脫矣。依然舊時。人不是。舊時行履處。佛法尚不",
    "X72n1435_026:0340a24": "留些子朕跡。況人我世緣。曰脩與不脩者乎。",
    "X72n1435_026:0340b01": "　總持無文字　　文字顯總持　　不離文字緣",
    "X72n1435_026:0340b02": "　而為道者用　　成就無邊慧　　速入涅槃門",
    "X72n1435_026:0340b03": "　水鳥與樹林　　尚乃談實相　　何況佛所說",
    "X72n1435_026:0340b04": "　而不滋智種　　心佛及眾生　　互說無間歇",
    "X72n1435_026:0340b05": "　亦無能說者　　亦無所聽眾　　遠離於言說",
    "X72n1435_026:0340b06": "　是名不思議　　若不識自心　　云何覓佛果",
    "X72n1435_026:0340b07": "　國土妙莊嚴　　豈離自心有　　長遠三大劫",
    "X72n1435_026:0340b08": "　一念悉圓成　　珠寶本具足　　更不向他求",
    "X72n1435_026:0340b09": "　廣開利濟門　　綿綿用無竭　　了此一心法",
    "X72n1435_026:0340b10": "　遊行於四方　　慧燈破幽暗　　冥者悉皆明",
    "X72n1435_026:0340b11": "　如香象渡河　　截流直到底　　倐然登彼岸",
    "X72n1435_026:0340b12": "　更不論先後　　一斷一切斷　　一成一切成",
    "X72n1435_026:0340b13": "　教理通無礙　　當樂祖師禪　　一口氣不來",
    "X72n1435_026:0340b14": "　畢竟甚處去　　如在萬丈坑　　祇要親跳出",
    "X72n1435_026:0340b15": "　八境交於前　　亦不生暇顧　　如人破大敵",
    "X72n1435_026:0340b16": "　那容眨眼看　　如此切用心　　倐然桶子脫",
    "X72n1435_026:0340b17": "　不是舊時人　　世緣何處有　　不於世生心",
    "X72n1435_026:0340b18": "　便是好時節　　待了本因緣　　再為仁者說",
    "X72n1435_026:0340b19": "示超乘禪人",
    "X72n1435_026:0340b20": "夫為學者。最先要具擇法眼。將如來一大藏教。疏通",
    "X72n1435_026:0340b21": "理本。徹究行緣。心絕狐疑。成辦箇事。永明大師云。備",
    "X72n1435_026:0340b22": "一乘之基地。堅萬行之垣墻。始能架高造實不妨。向",
    "X72n1435_026:0340b23": "吾祖師門下。求箇徹頭。不然。盡掠虗聲。非關究竟。須",
    "X72n1435_026:0340b24": "知。宗之一字。是教網綱維。如起信論云。止者止一切",
    "X72n1435_026:0340c01": "相。乃至心不可得為止。而觀因緣生滅為觀。永明云。",
    "X72n1435_026:0340c02": "或以理觀。對於事止。謂契理妄息也。或以事觀。對于",
    "X72n1435_026:0340c03": "理寂。謂無念知境也。當知。參禪之者。纔提起一句話",
    "X72n1435_026:0340c04": "頭。妄想心不待息。而自息。豈非止耶。何止之可言。大",
    "X72n1435_026:0340c05": "理不待明。而自明。豈非觀耶。何觀之可說。纔方念起。",
    "X72n1435_026:0340c06": "便落意思。分別始萌。即犯藥忌。二祖搜心。不可得。當",
    "X72n1435_026:0340c07": "下心安故。知無心之旨。眾妙之門。若了無心。觸途無",
    "X72n1435_026:0340c08": "滯。絕一塵而作對。何勞遣蕩之功。無一念而生情。不",
    "X72n1435_026:0340c09": "假忘緣之力。以此則知。無心於事。則萬機頓赴。而不",
    "X72n1435_026:0340c10": "撓其神。無事於心。則千難殊對。而不干其慮。豈待永",
    "X72n1435_026:0340c11": "明叮嚀告誡學者。就路還家。則得便宜多矣。若乃窮",
    "X72n1435_026:0340c12": "宗乘之極致。究祖道之玄微。只須懸崖撒手。自肯承",
    "X72n1435_026:0340c13": "當。絕後再甦。欺君不得。故云。命根斷後。方得言詮。不",
    "X72n1435_026:0340c14": "然。盡落今時。永沉苦海。無量億之邪見。根於斷常百",
    "X72n1435_026:0340c15": "千種之傍門。生乎情想。惟吾祖道最極深玄。契一道",
    "X72n1435_026:0340c16": "以圓收。會千途而共轍。不涉三乘之漸次因果同時。",
    "X72n1435_026:0340c17": "豈干五教之參差。佛生頓泯。剎那徹於多劫。法界入",
    "X72n1435_026:0340c18": "於毫端。猶是第二之籌。未遂拈花之旨。臨濟大師云。",
    "X72n1435_026:0340c19": "沿流不止問如何。真照無邊說似他。離相離名人不",
    "X72n1435_026:0340c20": "稟。吹毛用了急須磨。理徹寰中。見超物表。了吹毛之",
    "X72n1435_026:0340c21": "利。慎勿遲疑。廓照用之機。毋容住足。豈淺根劣解者",
    "X72n1435_026:0340c22": "之所能知。非守株抱愚者之所能到。果深信於教外",
    "X72n1435_026:0340c23": "別傳之者。觸目逢緣。當以斯意。自勉也。",
    "X72n1435_026:0340c24": "　若了生死源　　先具擇法眼　　行理俱通徹",
    "X72n1435_026:0341a01": "　亦不涉狐疑　　具此淨白心　　始求無上道",
    "X72n1435_026:0341a02": "　譬如架樓閣　　先當築基址　　又如琉璃瓶",
    "X72n1435_026:0341a03": "　能盛獅子乳　　教理通無礙　　作宗乘助緣",
    "X72n1435_026:0341a04": "　欲究向上事　　單提一句話　　不起分別想",
    "X72n1435_026:0341a05": "　是名真止觀　　五百安心門　　無心頓超越",
    "X72n1435_026:0341a06": "　不涉於三乘　　何關於五教　　果絕後再甦",
    "X72n1435_026:0341a07": "　當體離心念　　心念遠離故　　邪見無繇生",
    "X72n1435_026:0341a08": "　剎那入多劫　　法界斂毫端　　猶是第二籌",
    "X72n1435_026:0341a09": "　未遂拈花旨　　吹毛用了時　　慎勿懷遲疑",
    "X72n1435_026:0341a10": "　頓入不思議　　始名甘露滅　　待了本因緣",
    "X72n1435_026:0341a11": "　再為仁者說",
    "X72n1435_026:0341a12": "示寓中禪人",
    "X72n1435_026:0341a13": "夫為學者。徹究根原。無煩枝葉。何謂根者。三界惟心。",
    "X72n1435_026:0341a14": "何謂原者。萬法惟識。故云。未達境。惟心起種種分別。",
    "X72n1435_026:0341a15": "達境。惟心已分別即不生。祖師云。若人識得心。大地",
    "X72n1435_026:0341a16": "無寸土。良以聽學之人。誦得名相。齊文作解。心眼不",
    "X72n1435_026:0341a17": "開。全無理觀。習禪之者。惟尚理觀。觸處心融。暗于名",
    "X72n1435_026:0341a18": "相。二俱互闕。或忘緣。趣解脫之門。或執妄。取究竟之",
    "X72n1435_026:0341a19": "果。撥波求水。即泥是瓶。不了唯心。妄生執著。不了唯",
    "X72n1435_026:0341a20": "識。妄意有無。永明大師云。阿賴耶識。廣容周遍。為萬",
    "X72n1435_026:0341a21": "法之根原。此體不可說。微細最難思。周遍法界。而無",
    "X72n1435_026:0341a22": "住心。任持一切。而不現相。入唯識之正受。破計執之",
    "X72n1435_026:0341a23": "邪心。楞嚴圓通章。彌勒云。我從燈王如來。修習唯心",
    "X72n1435_026:0341a24": "識定。入三摩地。乃得成無上妙圓識心三昧。盡空如",
    "X72n1435_026:0341b01": "來國土淨穢有無。皆是我心變化所現。世尊我了如",
    "X72n1435_026:0341b02": "是。唯心識故。識性流出無量如來。結云。識心圓明。入",
    "X72n1435_026:0341b03": "圓成實。遠離依他。及遍計執。得無生忍。頓入圓明之",
    "X72n1435_026:0341b04": "際。恒沙如來。從我流出。無自無他。恒沙染淨之緣。從",
    "X72n1435_026:0341b05": "此發生。絕思絕慮。如磁石無覺。而轉移。周迴六趣。似",
    "X72n1435_026:0341b06": "摩尼無思而雨寶。廣濟羣生。號眾生之源。即如來之",
    "X72n1435_026:0341b07": "藏。從凡而入聖。位位殊分。以聖而照凡。重重洞徹。聖",
    "X72n1435_026:0341b08": "凡雙泯。一道齊彰。心識互融。千途共濟。是以文殊以",
    "X72n1435_026:0341b09": "理印行。差別之道無虧。普賢以行會理。根本之門不",
    "X72n1435_026:0341b10": "廢。果因互用。非計因中有果也。因果同時。非計果中",
    "X72n1435_026:0341b11": "有因也。無容計度。不屬思惟。體用相含。心境交徹。空",
    "X72n1435_026:0341b12": "具德而徹萬有之表。事無礙而全一理之中。方可入",
    "X72n1435_026:0341b13": "祖師之門。求向上之路。藏身處沒蹤跡。抖碎虗空。沒",
    "X72n1435_026:0341b14": "蹤跡莫藏身。掀翻大地。果然生鐵流金汁。便好將身",
    "X72n1435_026:0341b15": "帶活埋。",
    "X72n1435_026:0341b16": "　究竟根原人　　無煩於枝葉　　唯識與唯心",
    "X72n1435_026:0341b17": "　不生分別想　　誦文尚理觀　　習禪了名相",
    "X72n1435_026:0341b18": "　二者交互通　　是名佛出世　　解脫非忘緣",
    "X72n1435_026:0341b19": "　究竟無妄取　　識體最微細　　深密不思議",
    "X72n1435_026:0341b20": "　遍界無住心　　任持不現像　　成無上妙圓",
    "X72n1435_026:0341b21": "　淨穢唯心變　　了此唯識性　　流出諸如來",
    "X72n1435_026:0341b22": "　入圓成實故　　離依他遍計　　似磁石引針",
    "X72n1435_026:0341b23": "　如摩尼雨寶　　理與行交徹　　行與理俱濟",
    "X72n1435_026:0341b24": "　心境雙融處　　入此無礙門　　藏身沒蹤跡",
    "X72n1435_026:0341c01": "　抖出虗空髓　　沒跡莫藏身　　掀翻大地藪",
    "X72n1435_026:0341c02": "　藉寓法界垣　　中道不須論　　生鐵流金汁",
    "X72n1435_026:0341c03": "　禪道從斯瞥　　待了本因緣　　再為仁者說",
    "X72n1435_026:0341c04": "示道揆禪人",
    "X72n1435_026:0341c05": "夫為學者。圓頓之教。了義之詮。廣博精研。窮源極數。",
    "X72n1435_026:0341c06": "一一得其實用。慎勿執名相階級。并遮表文字。障諸",
    "X72n1435_026:0341c07": "佛之光明。翳眾生之慧目。執持行位。違遠圓通。不識",
    "X72n1435_026:0341c08": "方便之詮。盡落止啼之說。當知。吾佛的指生心。是心",
    "X72n1435_026:0341c09": "作因。是心成果。是心立位。是心標名。於無名位中。而",
    "X72n1435_026:0341c10": "安名位。不離跬步。法爾如然。于無因果中。而建果因。",
    "X72n1435_026:0341c11": "豈待報緣。而隨念具足。華嚴經頌云。若以威德色種",
    "X72n1435_026:0341c12": "族。而見人中調御師。是為病根顛倒見。彼不能知最",
    "X72n1435_026:0341c13": "勝法。良以眾生自生劣想。昧本勝緣。不識果顯之法",
    "X72n1435_026:0341c14": "身。是因隱之本覺。非他佛智遍自。是自佛智遍他。非",
    "X72n1435_026:0341c15": "自因趣他果。本是他果極承我因。以此則知。因果同",
    "X72n1435_026:0341c16": "時。聖凡一道。了無二相。即過羣魔。直剖純圓。豈存漸",
    "X72n1435_026:0341c17": "次。不得一法安住佛乘。果然一道齊平。則萬差俱泯。",
    "X72n1435_026:0341c18": "古頌云。千尋滄海底。萬仞碧峯頭。日出當中夜。花開",
    "X72n1435_026:0341c19": "值九秋。若不如是。盡是背覺合塵。捨己循物。華嚴論",
    "X72n1435_026:0341c20": "云。滯名即名立。廢說即言生。指鹿作馬。期悟遭迷。執",
    "X72n1435_026:0341c21": "影是真。以病為法。錯解佛意。謬滯生緣。如來說名可",
    "X72n1435_026:0341c22": "憐憫者。不亦宜乎。惟吾祖師門中。一句話頭。挫鋒破",
    "X72n1435_026:0341c23": "敵。譬如窮海。到底方休。看一口氣不來。畢竟向甚麼",
    "X72n1435_026:0341c24": "處去。非思議之可知。豈情識之能解。四相離而命根",
    "X72n1435_026:0342a01": "頓斷。四病了而慧性純清。如日照秋霜。似箭穿石鼓。",
    "X72n1435_026:0342a02": "其話頭功力。百千萬種脩證之門。不能較其少分也。",
    "X72n1435_026:0342a03": "故三千七百祖師。非此門。無繇出路。如六祖問南嶽",
    "X72n1435_026:0342a04": "大師。汝在甚麼處來。曰。嵩山來。祖曰。甚麼物與麼來。",
    "X72n1435_026:0342a05": "嶽無對。遂經八載。忽爾開悟曰。說似一物即不中。祖",
    "X72n1435_026:0342a06": "曰。還假脩證否。曰。修證即不無。汙染即不得。汝看他",
    "X72n1435_026:0342a07": "悟底人。開言吐語。不犯纖毫忌諱。可謂透網金鱗也。",
    "X72n1435_026:0342a08": "如看一口氣不來。當與斯案為表裏。果知去處。則知",
    "X72n1435_026:0342a09": "來處。如去處不明。當疑情頓發。針劄不入。水灑不濕。",
    "X72n1435_026:0342a10": "盡大地黑漆漆地。撞不入頭。要得箇入頭。既得箇入",
    "X72n1435_026:0342a11": "頭。要得箇出頭。須信有千聖不傳底道理。如德山吹",
    "X72n1435_026:0342a12": "滅油燈條。孚座主聞鼓角聲。便省得從前過咎。豈但",
    "X72n1435_026:0342a13": "將娘生底鼻孔扭揑。便云。窮諸玄辯。如毫末。撮于太",
    "X72n1435_026:0342a14": "虗。竭世樞機。似一滴投于巨壑。乃至上堂云。聖名凡",
    "X72n1435_026:0342a15": "號盡是虗聲。殊相劣形。皆為幻色。汝欲求之。得無累",
    "X72n1435_026:0342a16": "乎。及其猒之。返成大患。以此則知。功門行位上著脚。",
    "X72n1435_026:0342a17": "大似隔靴抓癢也。",
    "X72n1435_026:0342a18": "　圓頓了義教　　廣博窮其源　　一一得實用",
    "X72n1435_026:0342a19": "　慎勿執名相　　雖說功行位　　心具悉無遺",
    "X72n1435_026:0342a20": "　勝劣若生心　　病眼顛倒見　　果顯之法身",
    "X72n1435_026:0342a21": "　是因隱本覺　　因果同時故　　不生遠近想",
    "X72n1435_026:0342a22": "　了無二相者　　即過魔境界　　不知此一法",
    "X72n1435_026:0342a23": "　未乃稱佛乘　　滯名即名生　　廢說更言說",
    "X72n1435_026:0342a24": "　期悟復遭迷　　不解於佛意　　惟吾祖師禪",
    "X72n1435_026:0342b01": "　單提一句話　　譬如窮海者　　到底始方休",
    "X72n1435_026:0342b02": "　工夫非作意　　止滅任俱離　　我人眾生相",
    "X72n1435_026:0342b03": "　命根斷何起　　百千脩證門　　不能喻少分",
    "X72n1435_026:0342b04": "　果知甚處去　　即會與麼來　　道心絕遮攔",
    "X72n1435_026:0342b05": "　聖揆無羈滯　　動念屬染污　　生情即藥忌",
    "X72n1435_026:0342b06": "　一口氣不來　　疑情須頓發　　大地黑漆漆",
    "X72n1435_026:0342b07": "　信有向上路　　是諸祖行徑　　不得此路時",
    "X72n1435_026:0342b08": "　情想終不瞥　　有志丈夫兒　　豈肯暫休歇",
    "X72n1435_026:0342b09": "　待了本因緣　　再為仁者說",
    "X72n1435_026:0342b10": "示同水禪人",
    "X72n1435_026:0342b11": "夫為學者。凡經律論。三藏文字。大小偏圓。靡不遍涉。",
    "X72n1435_026:0342b12": "清涼大師云。以聖教為明鏡。照明自心。以自心為智",
    "X72n1435_026:0342b13": "燈。燭經幽旨。如鵞王擇乳。如日照高山。大心圓信。繇",
    "X72n1435_026:0342b14": "此深入。切不可高推聖境。自生下劣。經云。若聞是經。",
    "X72n1435_026:0342b15": "不驚不怖者。當知。此人非於一佛二佛三四五佛。而",
    "X72n1435_026:0342b16": "種善根。已於百千萬億佛所。種諸善根矣。華嚴經云。",
    "X72n1435_026:0342b17": "如來初成正覺。嘆云。奇哉奇哉。一切眾生。皆具如來",
    "X72n1435_026:0342b18": "智慧德相。此即凡聖同源。正類法華開示眾生佛之",
    "X72n1435_026:0342b19": "知見耳。聞斯而發圓信者。稱諸佛之本懷。了羣經之",
    "X72n1435_026:0342b20": "妙義。下文云。只因妄想執著。而不能證得。謂凡夫妄",
    "X72n1435_026:0342b21": "想。二乘執著。不達斯源。如妄想本空。則圓融無礙。執",
    "X72n1435_026:0342b22": "著何有。當知。一心之旨。隨機設教。殊途同歸。海慧禪",
    "X72n1435_026:0342b23": "師云。森羅萬象。至空而極。百川眾派。至海而極。一切",
    "X72n1435_026:0342b24": "聖賢。至佛而極。一切教法。至圓而極。如大華嚴事事",
    "X72n1435_026:0342c01": "無礙。頓絕凡情。法法全收。無存聖解。清凉亦云。含眾",
    "X72n1435_026:0342c02": "妙而有餘。超言思而逈出。經云。若人欲得如來智。應",
    "X72n1435_026:0342c03": "離一切妄分別。有無通達皆平等。疾作天人大導師。",
    "X72n1435_026:0342c04": "如來智慧。含靈本具。無明本淨。妄想本空。淨則智故。",
    "X72n1435_026:0342c05": "空則如故。無有智外之如。為智所入。亦無如外之智。",
    "X72n1435_026:0342c06": "能證於如。約偏計而妄空。即凡心而圓聖。智如偏計",
    "X72n1435_026:0342c07": "而真有。即聖智以化凡心。觸物皆中。無他無自。舉體",
    "X72n1435_026:0342c08": "覿具。非聖非凡。理無脩證。行絕參差。若云無作無脩。",
    "X72n1435_026:0342c09": "定受落空之禍。若云有求有證。終遭蹈有之譏。約理",
    "X72n1435_026:0342c10": "故說無漏智性。不假他營。約事則無所求中。吾故求",
    "X72n1435_026:0342c11": "之耳。萬行並起。一性圓明。一多互融。小大遍入。一剎",
    "X72n1435_026:0342c12": "入一切剎。一佛入一切佛。一切身入一身。一切劫入",
    "X72n1435_026:0342c13": "一劫。是以初心。便成正覺。不壞本相。因果同時。如十",
    "X72n1435_026:0342c14": "信攝於諸位。諸位十信歷然。如十住攝於諸位。諸位",
    "X72n1435_026:0342c15": "十住不亂。不亂即行布。互具即圓融。故有相即相入。",
    "X72n1435_026:0342c16": "非自非他。如乳投水。廢己同水。彼成己成。故得一多",
    "X72n1435_026:0342c17": "無礙。大小相融。恒沙斂於微塵。多劫彰於頃刻。假使",
    "X72n1435_026:0342c18": "有人。縱經多劫脩六波羅蜜。菩提分法。未聞此如來",
    "X72n1435_026:0342c19": "不思議大威德法門。或復聞已不信不解。不順不入。",
    "X72n1435_026:0342c20": "不得名為真實菩薩。以不能生如來家故。若聞即便",
    "X72n1435_026:0342c21": "信受。隨順悟入。當知。此人即如來真子矣。清凉大師",
    "X72n1435_026:0342c22": "云。剖微塵之經卷。則念念果成。盡眾生之願門。則塵",
    "X72n1435_026:0342c23": "塵行滿。如於一塵中脩一切行。一切塵亦然。一剎那",
    "X72n1435_026:0342c24": "際度一切生。一切劫亦然。以此無行之行。無生之生。",
    "X72n1435_026:0343a01": "終日無化。其行度大焉。若不了此圓妙之旨。未免有",
    "X72n1435_026:0343a02": "亡羊喪真之嘆。經之過歟。人之過歟。",
    "X72n1435_026:0343a03": "　佛以一音聲　　對機種種說　　眾生妄分別",
    "X72n1435_026:0343a04": "　不能測佛智　　聞經不驚怖　　斯人多善本",
    "X72n1435_026:0343a05": "　凡聖本同源　　莫生優劣想　　聞斯發圓信",
    "X72n1435_026:0343a06": "　了諸經妙義　　亦不執聖解　　亦不生凡情",
    "X72n1435_026:0343a07": "　凡聖了然故　　是名大導師　　一身入多身",
    "X72n1435_026:0343a08": "　多劫入一際　　因該於果海　　果徹於因源",
    "X72n1435_026:0343a09": "　因果同時故　　勿生分別想　　萬法歸自己",
    "X72n1435_026:0343a10": "　己亦不可得　　萬法本如如　　如亦不可立",
    "X72n1435_026:0343a11": "　譬如乳投水　　廢己即同水　　彼成己亦成",
    "X72n1435_026:0343a12": "　大小互無礙　　最妙最深玄　　是禪門註脚",
    "X72n1435_026:0343a13": "　若覓祖師禪　　心如墻壁入　　更問西來意",
    "X72n1435_026:0343a14": "　庭前栢樹子　　纔生分別想　　灼然沒交涉",
    "X72n1435_026:0343a15": "　待了本因緣　　再為仁者說",
    "X72n1435_026:0343a16": "示雪憨禪人",
    "X72n1435_026:0343a17": "夫為學者。以一大藏教。開自己清淨眼目。自眼本淨。",
    "X72n1435_026:0343a18": "何用更開。為不了者說。圓覺經云。皆以圓照清淨。永",
    "X72n1435_026:0343a19": "斷無明。方成佛道。知無明本無。識性虗妄。猶若交蘆。",
    "X72n1435_026:0343a20": "則山河不礙於眼光。根塵何傷於覺體。照破恒沙四",
    "X72n1435_026:0343a21": "天下。似不難矣。今時學人。孰不知妄心無體。及乎徵",
    "X72n1435_026:0343a22": "妄。妄念紛然。則以妄印心。縱脩阿僧祗。終無了底日",
    "X72n1435_026:0343a23": "子。何以故。以沙作飯故。錯亂脩習。知妄空而認有。斷",
    "X72n1435_026:0343a24": "妄何期。知即佛而背真。求心安在。以直道而迂之。以",
    "X72n1435_026:0343b01": "無體而斷之。以即真而棄之。以現因而遠之。所謂泉",
    "X72n1435_026:0343b02": "眼不通。則被沙礙。道眼不通。則被眼礙也。楞嚴經云。",
    "X72n1435_026:0343b03": "有三摩提。名大佛頂首楞嚴王。具足萬行。十方如來。",
    "X72n1435_026:0343b04": "一門超出妙莊嚴路。當知。此路即眾生本源。流出如",
    "X72n1435_026:0343b05": "來。故云超出。既云路者。的指因心。因徹行緣。始稱具",
    "X72n1435_026:0343b06": "足。若於此題中了辦。全身擔荷。不待別求矣。勞如來",
    "X72n1435_026:0343b07": "重重逐破。乃至七處徵心。俱不可得。始知。真心無住。",
    "X72n1435_026:0343b08": "淨體無依。圓明了知。不因心念。塵非亭主。客義斯成。",
    "X72n1435_026:0343b09": "妄意脩求。悉名顛倒。認漚為海。迷中倍人。真性無還。",
    "X72n1435_026:0343b10": "便能了月得指。見性周徧。何妨即物明心。物體本虗。",
    "X72n1435_026:0343b11": "心非我見。故云。見與見緣并所想相。如空中花。復云。",
    "X72n1435_026:0343b12": "此見及緣。元是菩提妙淨明體。云何是中有是非是。",
    "X72n1435_026:0343b13": "則因緣和合及非和合等。皆成戲論。陰根塵識。緣生",
    "X72n1435_026:0343b14": "無性。則鏡中之影像俄消。七大十虗。無性緣生。則水",
    "X72n1435_026:0343b15": "面之漚花倐起。究竟無體。妄徹真源。如來之寶藏全",
    "X72n1435_026:0343b16": "開。饑虗普濟。窮子之衣珠頓獲。永絕攀求。寶王剎現",
    "X72n1435_026:0343b17": "於毫端。大法輪轉於塵界。便好安水月之道場。脩空",
    "X72n1435_026:0343b18": "花之萬行。報無報之慈恩。豈待歷僧祗之劫也。不然。",
    "X72n1435_026:0343b19": "至等覺。猶乃被呵。南泉之惡口可據。成佛果。尚云擔",
    "X72n1435_026:0343b20": "糞。德山之痛棒堪加。汝既發心。當生深信。只此一門",
    "X72n1435_026:0343b21": "決了生死。看一口氣不來。畢竟向甚麼處去。忽朝疑",
    "X72n1435_026:0343b22": "團迸破。眉毛祇在眼上。一口氣演出一大藏教。一一",
    "X72n1435_026:0343b23": "毛孔中。悉得究竟堅固。無位真人在汝面門出入。六",
    "X72n1435_026:0343b24": "根門頭。則放光動地也。如疑情不破。誓不休心。直須",
    "X72n1435_026:0343c01": "切上加切。疑上加疑。慎勿向人涎唾下。別求開示也。",
    "X72n1435_026:0343c02": "若知到不到者。大慧黃楊木。高峯不夢不惺時。識得",
    "X72n1435_026:0343c03": "自己主人翁。便好長伸兩脚臥。",
    "X72n1435_026:0343c04": "　性本自清淨　　非佛亦非生　　十方諸如來",
    "X72n1435_026:0343c05": "　一門頓超出　　的指因地心　　具足果中行",
    "X72n1435_026:0343c06": "　知具得圓脩　　了脩即圓證　　不起脩證想",
    "X72n1435_026:0343c07": "　是名真解脫　　如幻三摩地　　彈指超無學",
    "X72n1435_026:0343c08": "　亭主無來去　　旅客義斯成　　計果求菩提",
    "X72n1435_026:0343c09": "　是名顛倒見　　見性元周遍　　物體本虗無",
    "X72n1435_026:0343c10": "　斯見與見緣　　悉妙淨明體　　云何於是中",
    "X72n1435_026:0343c11": "　有是及非是　　因緣和合非　　皆成戲論想",
    "X72n1435_026:0343c12": "　識藏如來藏　　真性了然故　　毫端寶王剎",
    "X72n1435_026:0343c13": "　微塵轉法輪　　是名報佛恩　　豈待僧祇劫",
    "X72n1435_026:0343c14": "　欲究祖師禪　　當提一句話　　一口氣不來",
    "X72n1435_026:0343c15": "　畢竟甚處去　　切上更加切　　疑上更加疑",
    "X72n1435_026:0343c16": "　如坐鐵壁間　　祇欲親迸出　　一朝疑團破",
    "X72n1435_026:0343c17": "　捉賊驗真贓　　雨打石人頭　　剝剝論實事",
    "X72n1435_026:0343c18": "　世間出世間　　如紅爐片雪　　便好放癡憨",
    "X72n1435_026:0343c19": "　更不多饒舌　　待了本因緣　　再為仁者說",
    "X72n1435_026:0343c20": "宗說等錫上",
    "X72n1435_026:0343c22": "無異禪師廣錄卷第二十六"
}