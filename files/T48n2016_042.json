{
    "T48n2016_042:0661c02": "宗鏡錄卷第四十二",
    "T48n2016_042:0661c04": "慧日永明寺主智覺禪師延壽集",
    "T48n2016_042:0661c05": "[0661c05] 夫大乘圓頓。識智俱亡。云何&#x5374;述緣生。反論",
    "T48n2016_042:0661c06": "因果。[0661c06] 答。經云。深信大乘。不謗因果。又云。深",
    "T48n2016_042:0661c07": "入緣起。斷諸邪見。夫唯識之旨。不出因果。正",
    "T48n2016_042:0661c08": "因相者。由識變故。諸法得生。以識為因。正果",
    "T48n2016_042:0661c09": "相者。由種識故。生諸分別法體之果。及異熟",
    "T48n2016_042:0661c10": "等分位之果。所以上至諸佛。下及眾生。皆因",
    "T48n2016_042:0661c11": "果所收。何得撥無。墮諸邪網。只為一切外道。不",
    "T48n2016_042:0661c12": "達緣生。唯執自然。撥無因果。二乘眇目。但證",
    "T48n2016_042:0661c13": "偏空。滅智灰身。遠離因果。世間業繫。無聞。凡",
    "T48n2016_042:0661c14": "夫。五欲火燒。執著因果。盡成狂解。不體圓常。",
    "T48n2016_042:0661c15": "皆背法界緣起之門。悉昧般若無生之旨。今",
    "T48n2016_042:0661c16": "所論因果者。唯以實相為因。還用實相為果。",
    "T48n2016_042:0661c17": "但了平等一心故。終不作前後同時之見。若",
    "T48n2016_042:0661c18": "能如是信入一心。皆成圓因妙果。如賢劫定",
    "T48n2016_042:0661c19": "意經云。指長吉祥。見者悅然。無不吉利。此者",
    "T48n2016_042:0661c20": "皆是一心之報。又云。其演光明。無所不照。多",
    "T48n2016_042:0661c21": "所安隱。是一心報。又云。威光巍巍。無見頂相。",
    "T48n2016_042:0661c22": "是一心報。華手經偈云。汝等觀是心。念念常",
    "T48n2016_042:0661c23": "生滅。如幻無所有。而能得大報。又偈云。是心",
    "T48n2016_042:0661c24": "不在緣。亦不離眾緣。非有亦非無。而能起大",
    "T48n2016_042:0661c25": "果。顯揚論頌云。由彼心果故。生已自然滅。後",
    "T48n2016_042:0661c26": "變異可得。念念滅應知。論曰。彼一切行。是",
    "T48n2016_042:0661c27": "心果故。其性纔生。離滅。因緣。自然滅壞。又復",
    "T48n2016_042:0661c28": "後時變異可得。當知諸。行皆剎那滅。云何應",
    "T48n2016_042:0661c29": "知諸行是心果耶。頌曰。心熏習增上。定轉變",
    "T48n2016_042:0662a01": "自在。影像生道理。及三種聖教。論曰。由道理",
    "T48n2016_042:0662a02": "及聖教。證知諸行是心果性。道理者。謂善不",
    "T48n2016_042:0662a03": "善法。熏習於心。由習氣增上力故。故行得生。",
    "T48n2016_042:0662a04": "又脫定障心清淨者。一切諸行。隨心轉變。由",
    "T48n2016_042:0662a05": "彼意解自在力故。種種轉變。又由定心自在",
    "T48n2016_042:0662a06": "力故。隨其所欲。定心境界。影像而生。是名道",
    "T48n2016_042:0662a07": "理。聖教者。謂三種聖言。如經中偈云。心將引",
    "T48n2016_042:0662a08": "世間。心力所防護。隨心生起已。自在皆隨",
    "T48n2016_042:0662a09": "轉。又說。是故苾&#x84AD;。應善專精。如正道理。觀察",
    "T48n2016_042:0662a10": "於心。乃至廣說。又說。苾芻當知。言城主者。",
    "T48n2016_042:0662a11": "即是一切有取識蘊。是名聖教。是知福隨心",
    "T48n2016_042:0662a12": "至。患逐心生。如響應聲。似影隨質。如阿那",
    "T48n2016_042:0662a13": "律。供辟支佛之一食。甘露而常盈空器。金人",
    "T48n2016_042:0662a14": "而用盡還生。阿那律者。此翻無貧。賢愚經",
    "T48n2016_042:0662a15": "云。弗沙佛末世時飢饉。有辟支佛利吒行乞。",
    "T48n2016_042:0662a16": "空&#x9262;無獲。有一貧人。見而悲悼。白言。勝士。",
    "T48n2016_042:0662a17": "能受稗不。即以所噉奉之。食已。作十八變。後",
    "T48n2016_042:0662a18": "更採稗。有兔跳抱其背。變為死人。無伴得脫。",
    "T48n2016_042:0662a19": "待暗還家。委地即成金人。拔指隨生。用&#x811A;",
    "T48n2016_042:0662a20": "還出。惡人惡王欲來奪之。但見死屍。而其金",
    "T48n2016_042:0662a21": "寶。九十劫果報充足。故號無貧。其生已後。家",
    "T48n2016_042:0662a22": "業豐溢。日夜增益。父母欲試之。蓋空器皿往",
    "T48n2016_042:0662a23": "送。發看。百味具足。而其門下。日日常有一萬",
    "T48n2016_042:0662a24": "二千人。六千取債。六千還直。出家已後。隨所",
    "T48n2016_042:0662a25": "至處。人見歡喜。欲有所須。如己家無異。又如",
    "T48n2016_042:0662a26": "金色王。施辟支佛一飯。後滿閻浮提。於七日",
    "T48n2016_042:0662a27": "內。唯雨七寶。一切人民。貧窮永斷。當知此七",
    "T48n2016_042:0662a28": "寶。不從。餘處來。皆從彼王供養心中出。因起",
    "T48n2016_042:0662a29": "自心中。果不生異處。如阿那律金人。自作自",
    "T48n2016_042:0662b01": "受。所以福者。見為金寶。惡人觀是死屍。故",
    "T48n2016_042:0662b02": "知轉變從心。前塵無定。又如未開空器。甘露",
    "T48n2016_042:0662b03": "本無。隨福所生。百味具足。善惡之境。皆是自",
    "T48n2016_042:0662b04": "心。故唯識論云。境隨業識轉。是故說唯心。",
    "T48n2016_042:0662b05": "則無有一法不歸宗鏡。已上是世間因果。次",
    "T48n2016_042:0662b06": "論諸佛因果者。如華嚴論云。顯佛果有三種",
    "T48n2016_042:0662b07": "不同。一亡言絕行。獨明法身無作果。二從行",
    "T48n2016_042:0662b08": "積修。行滿功成多劫始成果。三創發心時。十",
    "T48n2016_042:0662b09": "住初位體用隨緣所成果。初。亡言絕行。所明",
    "T48n2016_042:0662b10": "法身無作果者。即涅槃無行等經。是隱身不",
    "T48n2016_042:0662b11": "現。萬事休息。又云。羅剎為雪山童子說。諸行",
    "T48n2016_042:0662b12": "無常。是生滅法。生滅滅已。寂滅為樂。是無作",
    "T48n2016_042:0662b13": "果。不具行故。二從行積修。行滿多劫方明果",
    "T48n2016_042:0662b14": "者。即權教之中。說。從行修成。三僧祇劫行滿",
    "T48n2016_042:0662b15": "所成佛果是也。此以不了無明十二有支。本",
    "T48n2016_042:0662b16": "是法身智慧。壓而以空觀。折伏現行煩惱。忻",
    "T48n2016_042:0662b17": "別淨門。三從凡十信初心。創證隨緣運用所",
    "T48n2016_042:0662b18": "成果者。即華嚴經是也。十信終心。即以方",
    "T48n2016_042:0662b19": "便三昧。達無明十二有支。成理智大悲。即具文",
    "T48n2016_042:0662b20": "殊普賢。體用法界法門。又如化佛所施因果",
    "T48n2016_042:0662b21": "教行。定經三僧祇中。所有功德。總是修生。百",
    "T48n2016_042:0662b22": "劫修相好業。燃燈得光明。不殺得長壽。布",
    "T48n2016_042:0662b23": "施得資財。忍辱得端正。一一因果屬對。相似",
    "T48n2016_042:0662b24": "具足。仍對治種種法門。始得見性成佛。如",
    "T48n2016_042:0662b25": "華嚴經。即不然。一念頓證法界法門。身心性",
    "T48n2016_042:0662b26": "相。本唯法體。施為運用。動寂皆平。任無作智。",
    "T48n2016_042:0662b27": "即是佛也。為一切佛法。應如是無長無短。始",
    "T48n2016_042:0662b28": "終畢竟法皆如是。於一真法界。任法施為。悉",
    "T48n2016_042:0662b29": "皆具足恒沙德用。即因即果。以此普門法界。",
    "T48n2016_042:0662c01": "理智諸障自無。無別對治。別修別斷。不見變",
    "T48n2016_042:0662c02": "化。變與不變。無異性相故。普觀一切。無非",
    "T48n2016_042:0662c03": "法門。無非解脫。但為自心強生繫著。為多事",
    "T48n2016_042:0662c04": "故。沈潛苦流故。勞聖說。種種差別。於所說",
    "T48n2016_042:0662c05": "處。復生繫著。以此義故。聖說不同。或漸或",
    "T48n2016_042:0662c06": "圓。應諸根器。如此經教頓示。圓乘人所應堪",
    "T48n2016_042:0662c07": "受。設不堪受者。當須樂修。究竟流歸。畢居",
    "T48n2016_042:0662c08": "此海。是故餘教。先因後果。不同此教。因果同",
    "T48n2016_042:0662c09": "時。為法性智海中。因果不可得故。為不可得",
    "T48n2016_042:0662c10": "中。因果同時無有障礙也。可得因果。即有前",
    "T48n2016_042:0662c11": "後。有所得者。皆是無常。非究竟說也。若先因",
    "T48n2016_042:0662c12": "後果者。因亦不成。故果亦壞也。緣生之法。不",
    "T48n2016_042:0662c13": "相續故。即斷滅故。自他不成故。如數一錢。不",
    "T48n2016_042:0662c14": "數後錢。無後二者。一亦不成。為剎那不相續。",
    "T48n2016_042:0662c15": "剎那因果壞。多劫不相續。多劫因果壞。待數",
    "T48n2016_042:0662c16": "後錢時。前一始成。因果亦爾。要待一時。中無",
    "T48n2016_042:0662c17": "間者。因果始成。若爾者。如數兩錢同數。無前",
    "T48n2016_042:0662c18": "無後。誰為一二。如&#x7AEA;二指。誰為因果。如二",
    "T48n2016_042:0662c19": "指等。隨心數處為因。後數為果。若是有前",
    "T48n2016_042:0662c20": "有後。即有中間者。還有剎那間斷。有間斷",
    "T48n2016_042:0662c21": "者。不成因果。若同時者。如&#x7AEA;二指。無先無",
    "T48n2016_042:0662c22": "後。誰為因果。亦皆不成。如此華嚴經因果",
    "T48n2016_042:0662c23": "同時者。俱無如是前後因果。及同時情量繫",
    "T48n2016_042:0662c24": "著。妄想有無。俱不俱。常無常等。繫著因果。但",
    "T48n2016_042:0662c25": "了法體非所施設。非因果繫。名為因果。非情",
    "T48n2016_042:0662c26": "所立。同時前後之妄想也。如是者。何異楞伽",
    "T48n2016_042:0662c27": "漸教之說。此則不然。乃至楞伽中。唯論破相。",
    "T48n2016_042:0662c28": "但救顯理。無繫著。故不論緣起。如緣起法界",
    "T48n2016_042:0662c29": "者。法界不成不破。但知了法如是故。是故楞",
    "T48n2016_042:0663a01": "伽經云。先示相似物。後當與真實。又云。得相",
    "T48n2016_042:0663a02": "者是識。不得相者智。如此經中。無有假法。",
    "T48n2016_042:0663a03": "諸法總真。純真無假。更無相似。存真存假。",
    "T48n2016_042:0663a04": "經云。眾生界即佛界也。如文殊。以理會行。普",
    "T48n2016_042:0663a05": "賢以行會理。二人體用相徹。以成一真法界。",
    "T48n2016_042:0663a06": "前後相收。品品之中。互相該括。前後相徹。文",
    "T48n2016_042:0663a07": "義更收。一法門中。具多法也。是故經偈云。於",
    "T48n2016_042:0663a08": "多法中為一法。於一法中為眾多。然此心是",
    "T48n2016_042:0663a09": "法界之都。無法不攝。非但凡聖因果。乃至",
    "T48n2016_042:0663a10": "逆順善惡同歸。若一一悟是自心。則事事無",
    "T48n2016_042:0663a11": "非正理。如經云。提婆達多。不可思議。所修",
    "T48n2016_042:0663a12": "行業。皆同如來。六群比丘。實非弊惡。所行之",
    "T48n2016_042:0663a13": "法。皆同佛行。有修善者。地獄受果。惡行之人。",
    "T48n2016_042:0663a14": "天上受報。如不達斯文。則逆順分岐。焉能美",
    "T48n2016_042:0663a15": "惡同化。然初章之內。已述正宗。若上上機人。",
    "T48n2016_042:0663a16": "則一聞千悟。斯皆宿習見解生知。若是中下",
    "T48n2016_042:0663a17": "之根。須憑開導。因他助發。方悟圓成。為此",
    "T48n2016_042:0663a18": "因緣。微細纂集。所以云。若有一微塵處未了。",
    "T48n2016_042:0663a19": "此猶有無明在。以不了處為障翳故。何況自",
    "T48n2016_042:0663a20": "身根門之內。日用之中。有無量應急法門。",
    "T48n2016_042:0663a21": "全未明一。如生盲人。每日喫一百味飯。雖然",
    "T48n2016_042:0663a22": "得喫。品饌何分。若言無分。又每日得喫。若言",
    "T48n2016_042:0663a23": "有分。設問總不知。若欲為未了之人。憑何",
    "T48n2016_042:0663a24": "剖析。只成自誑。反墮無知。自眼未開。焉治",
    "T48n2016_042:0663a25": "他目。是以善財首見文殊。已。明根本智。入聖",
    "T48n2016_042:0663a26": "智流中。然後遍參道友。為求差別智道。習",
    "T48n2016_042:0663a27": "菩薩行門。遇無厭足國王。如幻法門。見勝",
    "T48n2016_042:0663a28": "熱婆羅門。無盡輪解脫。尚乃迷宗失旨。對",
    "T48n2016_042:0663a29": "境茫然。故知佛法玄微。非淺智所及。何乃將",
    "T48n2016_042:0663b01": "蚊子足。擬窮滄溟之底。用蜘蛛絲。欲懸妙",
    "T48n2016_042:0663b02": "高之中。益抱慚顏。須申懺悔。是以般若海",
    "T48n2016_042:0663b03": "闊。入之者方悟無邊。法性山高。昇之者乃",
    "T48n2016_042:0663b04": "知彌峻。伏自大雄應世。諸聖發揚。至像法",
    "T48n2016_042:0663b05": "初。則有馬鳴龍樹等五百論師。大弘至教。及",
    "T48n2016_042:0663b06": "像法中。復有護法陳那等十大菩薩。廣解深",
    "T48n2016_042:0663b07": "經。辯空有之宗。立唯識之理。悉是賢劫千",
    "T48n2016_042:0663b08": "佛。十剎能仁。同酬本願之懷。共助無緣之化。",
    "T48n2016_042:0663b09": "何乃持螢光而干日馭。捧布鼓而近雷門。不",
    "T48n2016_042:0663b10": "揆寡聞。退慚劣解。牛跡豈將大海齊量。腐草",
    "T48n2016_042:0663b11": "焉與靈椿等榮。今此持論。為成法器。深心好",
    "T48n2016_042:0663b12": "樂大乘之者。如大寶積經云。佛言。若有求大",
    "T48n2016_042:0663b13": "利益。善男子善女人。信我教者。後滓濁世。極",
    "T48n2016_042:0663b14": "覆藏時。善人難得。時聞如是等甚深法已。應",
    "T48n2016_042:0663b15": "為如理者說。不為不如理者。為信者說。非",
    "T48n2016_042:0663b16": "不信者。我今亦為如理者說。非不如理者。",
    "T48n2016_042:0663b17": "為信者說。非不信者。又識者愛者。貴若珠珍。",
    "T48n2016_042:0663b18": "不識不愛。賤同泥土。仰惟參玄之士。願稟佛",
    "T48n2016_042:0663b19": "言。深囑。慕道之賢。同遵祖意。[0663b19] 問。依上標宗。",
    "T48n2016_042:0663b20": "甚諧正脈。何用更引言詮。廣開諸道。[0663b20] 答。馬",
    "T48n2016_042:0663b21": "鳴祖師雖標唯心一法。開出真如生滅二門。",
    "T48n2016_042:0663b22": "達磨直指一心。建立隨緣無礙四行。詳夫宗",
    "T48n2016_042:0663b23": "本無異。因人得名。故云祖師頓悟直入名禪",
    "T48n2016_042:0663b24": "宗。諸佛果德根本名佛性。菩薩萬行原穴名",
    "T48n2016_042:0663b25": "心地。眾生輪迴起處名識藏。萬法所依名法",
    "T48n2016_042:0663b26": "性。能生般若名智海。不可定一執多。生諸情",
    "T48n2016_042:0663b27": "見。是以金光明經云。法性甚深無量。無量",
    "T48n2016_042:0663b28": "者。非別有一法名為無量。毘盧遮那遍一切",
    "T48n2016_042:0663b29": "處。一切諸法。皆是佛法。甚深者。亦非別有",
    "T48n2016_042:0663c01": "一法名為甚深。即事而真。無非實相。可謂一",
    "T48n2016_042:0663c02": "中之多。當存而正泯。多中之一。在卷而亦",
    "T48n2016_042:0663c03": "舒。如華嚴經云。菩薩摩訶薩。知三界唯心。",
    "T48n2016_042:0663c04": "三世唯心。而了知其心無量無邊。是為無等",
    "T48n2016_042:0663c05": "住。又先德云。言雖不能言。然非言無以傳。",
    "T48n2016_042:0663c06": "是以聖人終日言而未&#x751E;言也。以終日言故。",
    "T48n2016_042:0663c07": "不絕漚和之心。而未嘗言故。靡失般若之性。",
    "T48n2016_042:0663c08": "以漚和故。不違大化之門。以般若故。不見",
    "T48n2016_042:0663c09": "言象之&#x8FF9;。又經云。諸佛常依二諦說法。若",
    "T48n2016_042:0663c10": "不得世諦。不得第一義。以了俗無性。即是真",
    "T48n2016_042:0663c11": "門。何乃逐物隨情。橫生異見。局方隅之遠近。",
    "T48n2016_042:0663c12": "定器量之淺深。如尺蠖尋條。安前足而進後",
    "T48n2016_042:0663c13": "足。似癡猴得樹。放高枝而捉低枝。若能除器",
    "T48n2016_042:0663c14": "觀空。自亡方圓長短。知心是境。豈有高下",
    "T48n2016_042:0663c15": "是非。且如世諦門中。有八萬四千塵勞煩惱。",
    "T48n2016_042:0663c16": "於諸凡夫妄想中。唯生死一法最大。以有生",
    "T48n2016_042:0663c17": "死心境並生。若無生死。人法俱寂。故知了存",
    "T48n2016_042:0663c18": "今日。不可因循。夫業繫四生。身居九有。得人",
    "T48n2016_042:0663c19": "身者。如爪上之塵。失人身者。猶大地之土。",
    "T48n2016_042:0663c20": "處三塗地。而永埋塵劫。居四空天。而恒沒禪",
    "T48n2016_042:0663c21": "支。設暫生人中。千般障難。或機鈍而難省。或",
    "T48n2016_042:0663c22": "根利而信邪。或身器不完。或遮障俱重。皆不",
    "T48n2016_042:0663c23": "可化。無由證真。如大智度論云。當知人身難",
    "T48n2016_042:0663c24": "得。佛世難值。好時易過。一墮諸難。永不可",
    "T48n2016_042:0663c25": "治。若墮地獄。燒炙屠割。何可教化。若墮畜",
    "T48n2016_042:0663c26": "生。共相殘害。亦不可化。若墮餓鬼。飢渴熱惱。",
    "T48n2016_042:0663c27": "亦不可化。若生長壽天。千萬佛過。著禪定",
    "T48n2016_042:0663c28": "味。故皆不覺知。如安息國。諸邊地生者。皆是",
    "T48n2016_042:0663c29": "人身愚。不可教化。雖生中國。或六情不具。或",
    "T48n2016_042:0664a01": "四支不完。或盲聾瘖&#x7602;。或不識義理。或時六",
    "T48n2016_042:0664a02": "情具足。諸根通利。而深著邪見。言無罪福。不",
    "T48n2016_042:0664a03": "可教化。故為說好時易過。墮諸難中。設無諸",
    "T48n2016_042:0664a04": "難。煩惱業深。仍為八苦火燒。五濁所亂。夫",
    "T48n2016_042:0664a05": "言苦者無量。或三苦。五苦。八苦。乃至瑜伽一",
    "T48n2016_042:0664a06": "百一十苦。及八萬四千塵勞之苦。皆不出流",
    "T48n2016_042:0664a07": "轉之苦。及行苦等。而凡夫甘處。曾不覺知。如",
    "T48n2016_042:0664a08": "俱舍論頌云。如以一睫毛。置掌人不覺。若",
    "T48n2016_042:0664a09": "置眼睛上。為苦極不安。凡夫如手掌。不覺",
    "T48n2016_042:0664a10": "行苦緣。智者如眼睛。睫極生厭怖。故知生",
    "T48n2016_042:0664a11": "老病死之苦。誰能免乎。四山常來切人。如先",
    "T48n2016_042:0664a12": "德云。故賢與不肖。豪強羸弱。同為四遷。一無",
    "T48n2016_042:0664a13": "脫者。梵王帝釋。貧窮下賤。堯舜桀紂。三皇四",
    "T48n2016_042:0664a14": "凶。併歸灰壤皆為苦依。夫八苦者。生苦。則",
    "T48n2016_042:0664a15": "眾苦積聚之因。六趣受身之本。如食糞中之",
    "T48n2016_042:0664a16": "果。猶&#x98E1;毒樹之根。取甘露而墮坑。買上食",
    "T48n2016_042:0664a17": "而致死。功德黑闇。二女相隨。有智主人。二俱",
    "T48n2016_042:0664a18": "不受。對法論云。生苦者。眾苦所依故。眾苦",
    "T48n2016_042:0664a19": "逼迫故。九月十月處胎藏間。如在糞穢坑中。",
    "T48n2016_042:0664a20": "長受寒熱等種種眾苦。生熟藏間。如兩山迫",
    "T48n2016_042:0664a21": "逼。趣產門時。其苦難堪。乍出風飄。如刀割",
    "T48n2016_042:0664a22": "錐刺。不覺失聲。廢忘已前所有事業。名為",
    "T48n2016_042:0664a23": "生苦。老苦者。時分變異故苦。身分沈重。諸",
    "T48n2016_042:0664a24": "根熟昧。皮膚緩皺。行步傴曲。寢膳不安。起",
    "T48n2016_042:0664a25": "坐呻吟。喘息氣逆。所為縵緩。為人所輕。世",
    "T48n2016_042:0664a26": "情彌篤。世事皆息。名為老苦。又老者。忘若",
    "T48n2016_042:0664a27": "嬰兒。狂猶鬼著。以危脆衰熟之質。當易破爛",
    "T48n2016_042:0664a28": "壞之時。落日西垂。萎華欲謝。如甘蔗之滓。無",
    "T48n2016_042:0664a29": "三種出家禪誦之味。劫勇力而全因老賊。擒",
    "T48n2016_042:0664b01": "壯色而將付死王。猶蓮遭雹而摧殘。似車折",
    "T48n2016_042:0664b02": "軸而無用。若枯河乏水。不利於人。如殘炷無",
    "T48n2016_042:0664b03": "油。勢寧得久。病苦者。四大變易乖違故苦。",
    "T48n2016_042:0664b04": "百節酸疼。四支苦楚。能壞一切安隱樂事。由",
    "T48n2016_042:0664b05": "此經言。如人壯美。王妃竊愛。遣信私通。王",
    "T48n2016_042:0664b06": "便捉獲。挑其眼目。截其耳鼻。刖其手足。形",
    "T48n2016_042:0664b07": "容頓改。為人惡賤。病苦所逼。以是難堪。為",
    "T48n2016_042:0664b08": "人所惡。亦復如是。為苦惱愁憂之本。作死亡",
    "T48n2016_042:0664b09": "怖畏之由。如雹壞苗。似怨所逼。劫奪正命。摧",
    "T48n2016_042:0664b10": "滅壯容。減福力而退大菩提。增放逸而失真",
    "T48n2016_042:0664b11": "善本。此名病苦。死苦者。壽命變壞故苦。風",
    "T48n2016_042:0664b12": "刀解支節。無處不苦痛。張口歎息。手足紛亂。",
    "T48n2016_042:0664b13": "翻睛沮沫。捫摸虛空。汗液交流。便洟零落。昔",
    "T48n2016_042:0664b14": "雖假以沐浴。必歸不淨。昔雖假以塗熏。必",
    "T48n2016_042:0664b15": "歸臭穢。昔時王位。財寶榮盛。親族婦妾萬億。",
    "T48n2016_042:0664b16": "于時頓捨。獨往後世。無一相隨。臥置床枕。橫",
    "T48n2016_042:0664b17": "尸偃仰。父母妻子槌胸哽咽。眾人號慕披髮",
    "T48n2016_042:0664b18": "拍頭。雖生戀仰之悲。終致永分之痛。或埋殯",
    "T48n2016_042:0664b19": "墳陵。肉消骨腐。或有露尸以施身肉。禽獸螻",
    "T48n2016_042:0664b20": "蟻。交橫樝掣。或以火焚。臭煙蓬[土*孛]。四面充",
    "T48n2016_042:0664b21": "塞。人所傷嗟。悲慟絕聲咸歸故里。唯餘灰糞。",
    "T48n2016_042:0664b22": "獨從風土。平生意氣。觸處陵雲。一旦長辭。困",
    "T48n2016_042:0664b23": "沾霜月。是知祿命盡處。臨死之時。如劫風",
    "T48n2016_042:0664b24": "吹散。猶瀑布漂流。往無所遮。到不能脫。向",
    "T48n2016_042:0664b25": "深遠處。怖境常驚。於幽闇中。孤魂獨逝。怨臣",
    "T48n2016_042:0664b26": "恒遂曾不覺知。死王所追。無能免者。大涅槃",
    "T48n2016_042:0664b27": "經云。夫死者。於嶮難處。無有資糧。去處懸遠。",
    "T48n2016_042:0664b28": "而無伴侶。晝夜常行。不知邊際。深邃幽闇。無",
    "T48n2016_042:0664b29": "有燈明。入無門戶。而有處所。雖無痛處。不可",
    "T48n2016_042:0664c01": "療治。往無遮止。到不得脫。無所破壞。見者愁",
    "T48n2016_042:0664c02": "毒。非是惡色。而令人怖。敷在身邊。不可覺知。",
    "T48n2016_042:0664c03": "釋云。於嶮難處者。二十五有恐畏之世。無有",
    "T48n2016_042:0664c04": "資糧者。無善法以自資。去處懸遠者。生死無",
    "T48n2016_042:0664c05": "窮也。而無伴侶者。魂靈自逝也。晝夜常行不",
    "T48n2016_042:0664c06": "知邊際者。隨業漂流。循環無際。深邃幽闇無",
    "T48n2016_042:0664c07": "有燈明者。死是後相。一入死分。昏沈難出生",
    "T48n2016_042:0664c08": "死長夜。故名深邃。死已。多入三塗大黑闇處。",
    "T48n2016_042:0664c09": "故云無有燈明。入無門戶而有處所者。死入",
    "T48n2016_042:0664c10": "身內。不因門戶。即身辯死。名有處所。雖無",
    "T48n2016_042:0664c11": "痛處者。臨欲死時。雖有五根。無有知覺也。不",
    "T48n2016_042:0664c12": "可療治者。報終必死。世醫拱手也。往無遮止",
    "T48n2016_042:0664c13": "到不得脫者。業盡報終。時至必遷。自業所追。",
    "T48n2016_042:0664c14": "無人繫縛。無所破壞見者愁毒者。報色雖滅。",
    "T48n2016_042:0664c15": "膚體不毀。而見悲痠莫不愁毒。非是惡色而",
    "T48n2016_042:0664c16": "令人怖者。無恐人相貌。而見者惶懼。敷在",
    "T48n2016_042:0664c17": "身邊不可覺知者。此明人死。在身最後邊。然",
    "T48n2016_042:0664c18": "不能知死之時節也。又諸識昏昧。六腑空虛。",
    "T48n2016_042:0664c19": "餘息淹淹。心魂愀愀。無常經偈云。命根氣欲",
    "T48n2016_042:0664c20": "盡。支節悉分離。眾苦與死俱。此時徒歎恨。",
    "T48n2016_042:0664c21": "兩目俱翻上。死刀隨業下。意想並慞惶。無能",
    "T48n2016_042:0664c22": "相救濟。所以先德云。人命無常。一息不追。千",
    "T48n2016_042:0664c23": "載長往。幽途綿邈。無有資糧。苦海攸深。船筏",
    "T48n2016_042:0664c24": "安寄。聖賢訶棄。無所恃怙。年事稍去。風刀不",
    "T48n2016_042:0664c25": "賒。豈可晏然。坐待痠痛。譬如野干失耳尾牙。",
    "T48n2016_042:0664c26": "詐眠望脫。忽聞斷頭。心大驚怖。遭生老病。尚",
    "T48n2016_042:0664c27": "不為急。死事不賒。那得不怖。怖心起時。如履",
    "T48n2016_042:0664c28": "湯火。六塵五欲。不暇貪染。如阿輸柯王弟。大",
    "T48n2016_042:0664c29": "帝王。聞栴陀羅。朝朝振鈴。一日已盡。六日當",
    "T48n2016_042:0665a01": "死。雖有五欲。無一念受。行者怖畏。苦到懺",
    "T48n2016_042:0665a02": "悔。不惜身命。如野干決絕。無所思念。如彼",
    "T48n2016_042:0665a03": "怖王。是知萬禍之因。眾苦之本。皆從一念",
    "T48n2016_042:0665a04": "結構而生。應須密護根門。常防意地。無令妄",
    "T48n2016_042:0665a05": "起。暫逐前塵。如佛垂般涅槃。略說教誡經云。",
    "T48n2016_042:0665a06": "此五根者。心為其主。是故汝等。當好制心。心",
    "T48n2016_042:0665a07": "之可畏。甚於毒蛇。惡獸怨賊。大火越逸。未足",
    "T48n2016_042:0665a08": "喻也。動轉輕躁。但觀於蜜。不見深坑。譬如",
    "T48n2016_042:0665a09": "狂象無鉤。&#x7328;猴得樹。騰躍踔躑。難可禁制。當",
    "T48n2016_042:0665a10": "急挫之。勿令放逸。縱此心者。喪人善事。制",
    "T48n2016_042:0665a11": "之一處。無事不辦。是故比丘。當勤精進。折",
    "T48n2016_042:0665a12": "伏汝心。故知生死。難出。應須兢慎。且如二",
    "T48n2016_042:0665a13": "乘聖人。及自在菩薩。俱出三界之外。尚有變",
    "T48n2016_042:0665a14": "易之身。四種生死。何況三界之內。現行煩惱。",
    "T48n2016_042:0665a15": "業繫凡夫分段死乎。四種生死者。則是一切",
    "T48n2016_042:0665a16": "阿羅漢。辟支佛。大地菩薩。由四種障。不得如",
    "T48n2016_042:0665a17": "來四德。一方便生死。二因緣生死。三有有",
    "T48n2016_042:0665a18": "生死。四無有生死。無上依經云。佛告阿難。",
    "T48n2016_042:0665a19": "於三界中。有四種難。一者。煩惱難。二者。業難。",
    "T48n2016_042:0665a20": "三者。生報難。四者。過失難。無明住地所起方",
    "T48n2016_042:0665a21": "便生死。如三界內煩惱難。無明住地所起因",
    "T48n2016_042:0665a22": "緣生死。如三界內業難。無明住地所起有有",
    "T48n2016_042:0665a23": "生死。如三界內生報難。無明住地所起無有",
    "T48n2016_042:0665a24": "生死。如三界內過失難。應如是知。阿難。四",
    "T48n2016_042:0665a25": "種生死未除滅故。三種意生身。無有常樂我",
    "T48n2016_042:0665a26": "淨波羅蜜果。唯佛法身。是常是樂是我是淨",
    "T48n2016_042:0665a27": "波羅蜜。汝等應知。愛別離苦者。大涅槃經云。",
    "T48n2016_042:0665a28": "因愛生憂。因愛生怖。若離於愛。何憂何怖。法",
    "T48n2016_042:0665a29": "華經云。諸苦所因。貪欲為本。淨名經云。從",
    "T48n2016_042:0665b01": "癡有愛。則我病生。怨憎會苦者。大涅槃經云。",
    "T48n2016_042:0665b02": "觀於五道一切受生。悉是怨憎。合會大苦。若",
    "T48n2016_042:0665b03": "未了無生。於所生之處。無非是怨。無非是",
    "T48n2016_042:0665b04": "苦。何者。為境所縛。不得自在故。求不得苦者。",
    "T48n2016_042:0665b05": "有其二種。一者。所希望處求不能得。二者。多",
    "T48n2016_042:0665b06": "役功力不得果報。五陰盛苦者。生苦．老苦．病",
    "T48n2016_042:0665b07": "苦．死苦．愛別離苦．怨憎會苦．求不得苦。是",
    "T48n2016_042:0665b08": "故名為五陰盛苦。以執陰是有。為陰所籠。便",
    "T48n2016_042:0665b09": "成陰魔。眾苦所集。五濁者。一劫濁。四濁增",
    "T48n2016_042:0665b10": "劇聚在此時。瞋恚增劇刀兵起。貪欲增劇飢",
    "T48n2016_042:0665b11": "餓起。愚癡增劇疾疫起。三災起故。煩惱倍隆。",
    "T48n2016_042:0665b12": "諸見轉熾。&#x9E81;弊色心。惡名穢稱。摧年減壽。眾",
    "T48n2016_042:0665b13": "濁交湊。如水奔昏。風波鼓怒。魚龍攪擾。無一",
    "T48n2016_042:0665b14": "聊賴。時使之然。如劫初光音天墮地。地使有",
    "T48n2016_042:0665b15": "欲。如忉利天入&#x9E81;&#x6F81;園。園生&#x9B2A;心。是名劫濁",
    "T48n2016_042:0665b16": "相。煩惱濁者。貪海納流。未曾飽足。瞋虺吸",
    "T48n2016_042:0665b17": "毒。燒諸世間。癡闇頑嚚。過於漆墨。慢高下視",
    "T48n2016_042:0665b18": "陵忽無度。疑網無信。不可告實。是為煩惱濁",
    "T48n2016_042:0665b19": "相。見濁者。無人謂有人。有道謂無道。十六",
    "T48n2016_042:0665b20": "知見。六十三見等。猶如羅網。又似稠林。纏",
    "T48n2016_042:0665b21": "縛屈曲。不能得出。是見濁相。眾生濁者。攬",
    "T48n2016_042:0665b22": "於色心。立一宰主。譬如黐膠。無物不著。流浪",
    "T48n2016_042:0665b23": "六道。處處受生。如貧如痤。名長名富。是為",
    "T48n2016_042:0665b24": "眾生濁相。命濁者。朝生暮殞。晝出夕沒。波",
    "T48n2016_042:0665b25": "轉&#x70DF;迴。眴息不住。是命濁相。居此濁亂之時。",
    "T48n2016_042:0665b26": "遮障增劇。境飄識焰燒盡善根。業動心風。吹",
    "T48n2016_042:0665b27": "殘白法。著瞋魑魅之鬼趣。墮癡羅剎之網中。",
    "T48n2016_042:0665b28": "為貪愛王之拘留。被魔怨主之驅役。孰能頓",
    "T48n2016_042:0665b29": "省&#x4FF2;此圓修。既得在中華。又難逢佛世。今",
    "T48n2016_042:0665c01": "須慶幸。得遇遺文。況收宗鏡之中。前後無非",
    "T48n2016_042:0665c02": "真實。言言可以悟道。字字唯是標宗。直須",
    "T48n2016_042:0665c03": "曉夜忘疲。兢兢研究。忽從聞省。悟我真心。頓",
    "T48n2016_042:0665c04": "為得道之人。永紹菩提之種。若未見道。念",
    "T48n2016_042:0665c05": "念緣差。一失人身。萬劫不復。所以古教云。一",
    "T48n2016_042:0665c06": "息有四百生滅。性命在呼吸之間。若未得道",
    "T48n2016_042:0665c07": "之人。只有輪迴生死。命若懸絲。若得朝聞。夕",
    "T48n2016_042:0665c08": "死可矣。故提謂經云。如有一人在須彌山上。",
    "T48n2016_042:0665c09": "以纖縷下之。一人在下。持針迎之。中有旋",
    "T48n2016_042:0665c10": "嵐猛風吹縷。難入針孔。人身難得。甚過於是。",
    "T48n2016_042:0665c11": "又菩薩處胎經偈云。盲龜浮木孔。時時猶可",
    "T48n2016_042:0665c12": "值。人一失命根。億劫復難是。海水深廣大。",
    "T48n2016_042:0665c13": "三百三十六。一針投海底。求之尚可得。又",
    "T48n2016_042:0665c14": "偈云。吾從無數劫。往來生死道。捨身復受",
    "T48n2016_042:0665c15": "身。不離胞胎法。計我所經歷。記一不記餘。",
    "T48n2016_042:0665c16": "純作白狗形。積骨億須彌。以利針地種。無",
    "T48n2016_042:0665c17": "不值我體。何況雜色狗。其數不可量。吾故",
    "T48n2016_042:0665c18": "攝其心。不貪著放逸。伏自祖教西至。賢聖交",
    "T48n2016_042:0665c19": "馳。皆為明心。決擇生死。生死所起。不出根塵。",
    "T48n2016_042:0665c20": "因不覺而妄念忽生。迷法界而幻境潛現。從",
    "T48n2016_042:0665c21": "此執人執法。立自立他。隨對待而逆順牽情。",
    "T48n2016_042:0665c22": "逐分別而愛憎關念。遂乃&#x7ADB;竮五趣。匍匐四",
    "T48n2016_042:0665c23": "生。今欲反究妄原。須明起處。故首楞嚴經云。",
    "T48n2016_042:0665c24": "佛告阿難。如汝所說。真所愛樂。因于心目。若",
    "T48n2016_042:0665c25": "不識知心目所在。則不能得降伏塵勞。譬如",
    "T48n2016_042:0665c26": "國王。為賊所侵。發兵討除。是兵要當知賊所",
    "T48n2016_042:0665c27": "在。使汝流轉。心目為咎。故知心為群妄之原。",
    "T48n2016_042:0665c28": "目是諸見之本。是以生死之始。起惑之初。因",
    "T48n2016_042:0665c29": "迷自心而作外塵。為執妄識而為內我。由我",
    "T48n2016_042:0666a01": "而強為主宰。從想而建立自他。抱幻憑虛。遂",
    "T48n2016_042:0666a02": "成顛倒。顛倒之法。略說有三。一心顛倒。二見",
    "T48n2016_042:0666a03": "顛倒。三想顛倒。心如停賊主人。見是賊身。",
    "T48n2016_042:0666a04": "想如賊&#x811A;。根塵是賊媒。內外搆連。劫盡家寶。",
    "T48n2016_042:0666a05": "是以見劫眼根。善聲劫耳根。善香劫鼻根。",
    "T48n2016_042:0666a06": "善味劫舌根。善觸劫身根。善法劫意根。善",
    "T48n2016_042:0666a07": "法財傾竭。智藏空虛。如怨詐親。誰有知者。如",
    "T48n2016_042:0666a08": "或識賊。賊無能為。若了境識心。終不更為外",
    "T48n2016_042:0666a09": "塵所侵。內結能縛。且如心王八法。乃至六種",
    "T48n2016_042:0666a10": "無為。撮要一百法門。並是眾生日用。無一",
    "T48n2016_042:0666a11": "時而不具。無一念而不生。以此校量。故非閑",
    "T48n2016_042:0666a12": "事。若不能深濟生死。危苦急難。則往聖古賢。",
    "T48n2016_042:0666a13": "虛煩製作。為有深益。方可施為。聖不誑凡。真",
    "T48n2016_042:0666a14": "焉惑偽。今所錄者。略證此宗。尋萬丈而未得",
    "T48n2016_042:0666a15": "毫釐。指百分而纔言一二。請不厭繁。息志。",
    "T48n2016_042:0666a16": "子細披尋。覽之如登寶山。信之似遊海藏。",
    "T48n2016_042:0666a17": "又此雖假文言。一一示其真實。不可隨語生",
    "T48n2016_042:0666a18": "著。昧我正宗。如經云。刀輪害閻浮人頭。其失",
    "T48n2016_042:0666a19": "猶少。有所得心說大乘者。其罪過彼也。大",
    "T48n2016_042:0666a20": "智度論云。執有與無諍。乃至非有非無與有",
    "T48n2016_042:0666a21": "無諍。如牛皮龍繩。俱不免患。中觀論云。諸",
    "T48n2016_042:0666a22": "佛說空法。本為化於有。若有著於空。諸佛",
    "T48n2016_042:0666a23": "所不化。若定言諸法非有非無者。是名愚癡",
    "T48n2016_042:0666a24": "論。若失四悉檀意。自行化他。皆名著法。若",
    "T48n2016_042:0666a25": "得四悉檀意。自他俱無著也。又論云。佛法",
    "T48n2016_042:0666a26": "中不著有。不著無。有無亦不著。非有非無。非",
    "T48n2016_042:0666a27": "非有非非無亦不著。不著亦不著。如是則不",
    "T48n2016_042:0666a28": "容難。譬如以刀斫空。終無所傷。為眾生故。隨",
    "T48n2016_042:0666a29": "緣說法。自無所著。故般若燈論序云。觀明中",
    "T48n2016_042:0666b01": "道。而存中失觀。空顯第一。而得一乖空。然則",
    "T48n2016_042:0666b02": "司南之車。本示迷者。照膽之鏡。為鑒邪人。",
    "T48n2016_042:0666b03": "無邪則鏡無所施。不迷則車不為用。斯論破",
    "T48n2016_042:0666b04": "申。其由此矣。若如斯者。寧容執教隨言語之",
    "T48n2016_042:0666b05": "所轉乎。是以若未遇宗鏡大錄。祖佛微細正",
    "T48n2016_042:0666b06": "意。內得見性。但外學多聞者。則身雖出家。心",
    "T48n2016_042:0666b07": "不入道。故大涅槃經云。佛言。汝諸比丘。身",
    "T48n2016_042:0666b08": "雖得服袈裟染衣。其心猶未得染大乘清淨",
    "T48n2016_042:0666b09": "之法。汝諸比丘。雖行乞食經歷多處。初未",
    "T48n2016_042:0666b10": "曾乞大乘法食。故云。雖有勝意之通。善星之",
    "T48n2016_042:0666b11": "辯。若不知實相之理者。不免沒魂於裂地之",
    "T48n2016_042:0666b12": "患。如首楞嚴經云。如第四禪。無聞比丘。妄言",
    "T48n2016_042:0666b13": "證聖。天報已畢。衰相現前。謗阿羅漢。身遭後",
    "T48n2016_042:0666b14": "有。墮阿鼻獄。又云。善星妄說一切法空。生身",
    "T48n2016_042:0666b15": "陷入阿鼻地獄。故知若未入宗鏡。先悟。實相",
    "T48n2016_042:0666b16": "真心。假饒大辯神通。長劫禪誦。終不免斯咎。",
    "T48n2016_042:0666b17": "若達此旨。凡所施為。舉足下足。自然不離一",
    "T48n2016_042:0666b18": "心涅槃之道。如月上女經云。舍利弗告月上",
    "T48n2016_042:0666b19": "女言。汝於今者。欲何所去。月上女報言。汝問",
    "T48n2016_042:0666b20": "今欲向何所去者。我今亦如舍利弗去。作如",
    "T48n2016_042:0666b21": "是去耳。舍利弗報月上女言。我今欲入毘耶",
    "T48n2016_042:0666b22": "離城。汝於今者乃從彼出。云何報言。我今乃",
    "T48n2016_042:0666b23": "如舍利弗去。作如是去。爾時月上女復報舍",
    "T48n2016_042:0666b24": "利弗言。然舍利弗。舉足下足。凡依何處。舍",
    "T48n2016_042:0666b25": "利弗言。我舉足下足並依虛空。女報言。我",
    "T48n2016_042:0666b26": "亦如是。舉足下足悉依虛空。而虛空界不作",
    "T48n2016_042:0666b27": "分別。是故我言亦如舍利弗去。作如是去耳。",
    "T48n2016_042:0666b28": "女言。舍利弗。此事且然。今舍利弗行何行。",
    "T48n2016_042:0666b29": "舍利弗言。我向涅槃如是行也。月上女言。舍",
    "T48n2016_042:0666c01": "利弗。一切諸法豈不向涅槃行也。我今者亦",
    "T48n2016_042:0666c02": "向行也。舍利弗問月上。若一切法向涅槃者。",
    "T48n2016_042:0666c03": "汝今云何不滅度。月上女言。舍利弗。若向涅",
    "T48n2016_042:0666c04": "槃。即不滅度。何以故。其涅槃行。不生不滅。不",
    "T48n2016_042:0666c05": "可得見。體無分別。無可滅度者。釋曰。其涅",
    "T48n2016_042:0666c06": "槃行不生不滅者。即自心無生之義。縱千途",
    "T48n2016_042:0666c07": "出沒。靡離涅槃之門。任萬法縱橫。豈越無生",
    "T48n2016_042:0666c08": "之道。故法華經偈云。佛子住此地。即是佛受",
    "T48n2016_042:0666c09": "用。常在於其中。經行及坐臥。如上所述。似如",
    "T48n2016_042:0666c10": "逆耳。本之正意。皆是擊發之心。猶石中之火。",
    "T48n2016_042:0666c11": "若無人扣擊。千年萬年。只成頑石。終不成火",
    "T48n2016_042:0666c12": "用。如孔子家語云。孔子曰。良藥苦口。而利",
    "T48n2016_042:0666c13": "於病。忠言逆耳。而利於行。湯武以諤諤而昌。",
    "T48n2016_042:0666c14": "桀紂以唯唯而亡。君無諍臣。父無諍子。兄",
    "T48n2016_042:0666c15": "無諍弟。士無諍友。無其過者。未之有也。故",
    "T48n2016_042:0666c16": "曰。君失之。臣得之。父失之。子得之。兄失之。",
    "T48n2016_042:0666c17": "弟得之。己失之。友得之。是以國無危亡之",
    "T48n2016_042:0666c18": "兆。家無悖亂之惡。父子兄弟無失。而交友",
    "T48n2016_042:0666c19": "無絕也。今宗鏡內。雖廣引苦切之言。皆為",
    "T48n2016_042:0666c20": "後學成器。普令悛惡從善。慕道進修。使法國",
    "T48n2016_042:0666c21": "土無背道之臣。令大乘家。絕邪見之子。是以",
    "T48n2016_042:0666c22": "菩薩雖能自利。又乃譏他。常為眾生不請之",
    "T48n2016_042:0666c23": "友。故勝鬘經云。以攝受折伏故令佛法久住。",
    "T48n2016_042:0666c24": "是以溈山有警策之文。無非苦口。淨名垂訶",
    "T48n2016_042:0666c25": "責之力。盡破執心。若佛法中有諍友。則學",
    "T48n2016_042:0666c26": "般若道侶。保無過失。故書云。道吾惡者。是",
    "T48n2016_042:0666c27": "吾師。道吾好者。是吾賊。又云。三人同行。必有",
    "T48n2016_042:0666c28": "我師焉。況佛法內學。出世良因。寧不依師匠",
    "T48n2016_042:0666c29": "乎。今若於初機助道門中。此宗鏡文。深資",
    "T48n2016_042:0667a01": "觀力。言下現證。修慧頓成。如云為道日損。為",
    "T48n2016_042:0667a02": "學日益。損者損於情欲。益者益於知見。不同",
    "T48n2016_042:0667a03": "外道邪師。及學大乘語者。口雖說空。不損煩",
    "T48n2016_042:0667a04": "惱。此非善達正法。皆是惡取邪空。唯法器圓",
    "T48n2016_042:0667a05": "機。方能信受。堪嗟邪見垢重之人。聞亦不信。",
    "T48n2016_042:0667a06": "如&#x6164;疏云。歷千佛而不驚。炷萬燈而莫曙。釋",
    "T48n2016_042:0667a07": "云。十方無量世界眾生。佛。向身中出家成道",
    "T48n2016_042:0667a08": "說法度生。眾生皆不覺知。都由無明。迷本覺",
    "T48n2016_042:0667a09": "性。不知如來藏中出現。如來藏。即眾生第八",
    "T48n2016_042:0667a10": "識。故云歷千佛而不驚。以不知即心是佛故。",
    "T48n2016_042:0667a11": "又如一室中有一醉客。有百千盞燈。照而不",
    "T48n2016_042:0667a12": "醒。喻聞法不識其理。不能染神。都無省悟。故",
    "T48n2016_042:0667a13": "云。炷萬燈而莫曙。曙者。明也。何者為燈。即",
    "T48n2016_042:0667a14": "方便智為燈。照見心境界。",
    "T48n2016_042:0667a15": "宗鏡錄卷第四十二"
}