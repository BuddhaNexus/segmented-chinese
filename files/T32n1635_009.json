{
    "T32n1635_009:0070c05": "大乘寶要義論卷第九",
    "T32n1635_009:0070c07": "譯經三藏朝散大夫試鴻臚少卿",
    "T32n1635_009:0070c08": "光梵大師賜紫沙門臣惟淨等",
    "T32n1635_009:0070c09": "奉 詔譯",
    "T32n1635_009:0070c10": "[0070c10] 如入楞伽經中。大慧菩薩問如來藏。佛言。大",
    "T32n1635_009:0070c11": "慧。何故汝今問於如來自性明亮清淨本來",
    "T32n1635_009:0070c12": "清淨如是之說。如來具三十二相。在一切有",
    "T32n1635_009:0070c13": "情身中。如無價寶為弊垢衣之所纏覆。蘊處",
    "T32n1635_009:0070c14": "界衣纏覆亦然。彼貪瞋癡不實計執。此之垢",
    "T32n1635_009:0070c15": "染是無常法。是不堅牢。是不究竟。大慧白佛",
    "T32n1635_009:0070c16": "言。世尊。外道所說神我之語。何故不能等比",
    "T32n1635_009:0070c17": "如來藏語。以外道說神我是常。我能造作。離",
    "T32n1635_009:0070c18": "繫自在而永不滅。彼說如是神我之語。佛言。",
    "T32n1635_009:0070c19": "大慧外道我語不可等比如來藏語。大慧。然",
    "T32n1635_009:0070c20": "我所說實際涅槃無生空無相無願等諸句義。",
    "T32n1635_009:0070c21": "如來應供正等正覺。為諸愚者令離無我驚怖",
    "T32n1635_009:0070c22": "之法。故以方便說無分別無所對礙如來藏",
    "T32n1635_009:0070c23": "門。此中亦非未來現在。諸菩薩摩訶薩著我",
    "T32n1635_009:0070c24": "所作。大慧。譬如&#x7AB0;師取土成泥用水及繩并",
    "T32n1635_009:0070c25": "其工具勤力所作成種種器。如來亦復如是。",
    "T32n1635_009:0070c26": "住法無我離分別相。故以種種勝慧方便善",
    "T32n1635_009:0070c27": "巧相應。或說如來藏。或說無我法。以多妙巧",
    "T32n1635_009:0070c28": "文句言詞譬喻而說。以是緣故外道我語不",
    "T32n1635_009:0070c29": "可等比如來藏語。大慧。又我所說如來藏語。",
    "T32n1635_009:0071a01": "但為降伏諸外道輩執我語者。故以方便說",
    "T32n1635_009:0071a02": "如來藏。如是等輩何故意樂墮在無實主宰",
    "T32n1635_009:0071a03": "計執見中。若於三解脫門意樂具足。即能速",
    "T32n1635_009:0071a04": "證阿耨多羅三藐三菩提果。以是義故如來",
    "T32n1635_009:0071a05": "應供正等正覺所說如來藏法與外道我語不",
    "T32n1635_009:0071a06": "可等比。是故大慧。為令外道離諸見執。使其",
    "T32n1635_009:0071a07": "當得隨順如來無我藏法。此所宣說。是謂無",
    "T32n1635_009:0071a08": "上成就究竟之法。是謂諸菩薩空無生無二",
    "T32n1635_009:0071a09": "無自性法。是謂甚深之法。若有宣說及受持",
    "T32n1635_009:0071a10": "者。即能普攝一切大乘經中甚深之義。何以",
    "T32n1635_009:0071a11": "故。此甚深法於一切法一切經中攝故。此經",
    "T32n1635_009:0071a12": "又云。大慧。此空無生無二無自性相。普攝一",
    "T32n1635_009:0071a13": "切諸佛及一切經典故。月燈三昧經中。如來",
    "T32n1635_009:0071a14": "說偈云。",
    "T32n1635_009:0071a15": " 三千大千世界中  我所宣說諸經典",
    "T32n1635_009:0071a16": " 種種文句皆一義  故復不能周遍說",
    "T32n1635_009:0071a17": " 乃至一切諸如來  及廣宣說多種法",
    "T32n1635_009:0071a18": " 於一句中修學已  一切修習得成就",
    "T32n1635_009:0071a19": " 一切諸法皆空性  若人於義明解了",
    "T32n1635_009:0071a20": " 此句義中學所成  而諸佛法不難得",
    "T32n1635_009:0071a21": " 於甚深法能信解  獲得一切勝福生",
    "T32n1635_009:0071a22": " 諸有世間出世間  辦所作事至成佛",
    "T32n1635_009:0071a23": "[0071a23] 寶授經云。復次妙吉祥。若菩薩經百千劫善",
    "T32n1635_009:0071a24": "修六波羅蜜多具善巧方便。若有人於此正",
    "T32n1635_009:0071a25": "法勤求聽受者。比前福蘊此復倍多。何況以",
    "T32n1635_009:0071a26": "無所求心聽受書寫為他廣說。金剛般若波",
    "T32n1635_009:0071a27": "羅蜜多經云。佛言。須菩提。於汝意云何。殑伽",
    "T32n1635_009:0071a28": "河中所有沙數。彼一一沙為殑伽河。是諸河",
    "T32n1635_009:0071a29": "中所有沙數寧為多不。須菩提。言諸殑伽河",
    "T32n1635_009:0071b01": "尚多無數。何況其沙。佛言。須菩提。我今實言",
    "T32n1635_009:0071b02": "告汝。若善男子善女人。於諸殑伽河中所有",
    "T32n1635_009:0071b03": "沙數如是沙等世界。以七寶滿爾所世界。持",
    "T32n1635_009:0071b04": "用布施諸佛如來。是善男子善女人。以是緣",
    "T32n1635_009:0071b05": "故得福多不。須菩提言。甚多世尊。甚多善逝。",
    "T32n1635_009:0071b06": "佛言。須菩提。若有人於此正法乃至受持一",
    "T32n1635_009:0071b07": "四句偈為他說者。其福勝彼。梵王問經云。仁",
    "T32n1635_009:0071b08": "者。若善男子善女人。於如來所樂修福事者。",
    "T32n1635_009:0071b09": "應當於此正法聽聞信解及受持等即能獲得",
    "T32n1635_009:0071b10": "色相富盛廣多眷屬於法自在。人天之中受",
    "T32n1635_009:0071b11": "諸快樂。舍利子說般若波羅蜜多經云。舍利",
    "T32n1635_009:0071b12": "子白佛言。世尊。若復有人得聞說此般若波",
    "T32n1635_009:0071b13": "羅蜜多。聞已信解者。是人即於菩提得不退",
    "T32n1635_009:0071b14": "轉。慈氏菩薩言。世尊。若有聞說此般若波羅",
    "T32n1635_009:0071b15": "蜜多聞已信解者。是菩薩即得近佛果位。妙",
    "T32n1635_009:0071b16": "吉祥菩薩言。世尊若有聞說此般若波羅蜜",
    "T32n1635_009:0071b17": "多。聞已信解者。見是菩薩當如佛想一切罪",
    "T32n1635_009:0071b18": "染惡作而悉解除。一切業障皆得清淨。於甚",
    "T32n1635_009:0071b19": "深法能生勝解。如來藏經云。佛言。迦葉。最極",
    "T32n1635_009:0071b20": "十不善業者。所謂一者假使有人緣覺為父而",
    "T32n1635_009:0071b21": "興殺害。是為最極殺生之罪。二者侵奪三寶",
    "T32n1635_009:0071b22": "財物。是為最極不與取罪。三者假使有人阿",
    "T32n1635_009:0071b23": "羅漢為母而生染著。是為最極邪染之罪。四",
    "T32n1635_009:0071b24": "者或有說言我是如來等。是為最極妄語之",
    "T32n1635_009:0071b25": "罪。五者於聖眾所而作離間。是為最極兩舌",
    "T32n1635_009:0071b26": "之罪。六者毀呰聖眾。是為最極惡口之罪。七",
    "T32n1635_009:0071b27": "者於正法欲雜飾為障。是為最極綺語之罪。",
    "T32n1635_009:0071b28": "八者於其正趣正道所有利養起侵奪心。是",
    "T32n1635_009:0071b29": "為最極貪欲之罪。九者稱讚五無間業。是為",
    "T32n1635_009:0071c01": "最極瞋恚之罪。十者起僻惡見。是為最極邪",
    "T32n1635_009:0071c02": "見之罪。迦葉。此等是為十不善業。皆極大罪。",
    "T32n1635_009:0071c03": "迦葉若一有情有如是罪具行十不善業者。",
    "T32n1635_009:0071c04": "如來即為宣說因緣和合之法使令解入。爾",
    "T32n1635_009:0071c05": "時亦無我人有情壽者之想。若能解了此法",
    "T32n1635_009:0071c06": "無作無為如幻之法。離染清淨自性明亮。解",
    "T32n1635_009:0071c07": "一切法本來清淨。於一切法淨信勝解者。我",
    "T32n1635_009:0071c08": "不說彼有情墮於惡趣。何以故。無諸煩惱聚",
    "T32n1635_009:0071c09": "性可得。生已即時一切破散。故知諸煩惱一",
    "T32n1635_009:0071c10": "聚因緣和合所生。生已即滅。若起心遣除。而",
    "T32n1635_009:0071c11": "諸煩惱隨即有生。若如是信解者。彼復何有",
    "T32n1635_009:0071c12": "罪之分位。無處容受故若言有諸罪障而可",
    "T32n1635_009:0071c13": "住者。無有是處。持律優波離尊者問降魔品",
    "T32n1635_009:0071c14": "云。汝諸惡魔云何是苾芻真持律行。魔言。尊",
    "T32n1635_009:0071c15": "者。若苾芻了知一切法畢竟調伏。諸罪本來",
    "T32n1635_009:0071c16": "無前後際。離邊際故。若犯墮罪及餘惡作。",
    "T32n1635_009:0071c17": "而悉解除勿生堅著。以如是法為他開示。彼",
    "T32n1635_009:0071c18": "之所有五無間罪。尚悉蠲除。況復少略破戒",
    "T32n1635_009:0071c19": "垢染。解是法律者。不為客塵煩惱所染。生出",
    "T32n1635_009:0071c20": "離想。知諸煩惱非內非外亦非中間。非離染",
    "T32n1635_009:0071c21": "智能除煩惱。離染之性亦不可遣。智者如實",
    "T32n1635_009:0071c22": "觀諸煩惱。猶如浮雲風飄流散。隨所向方何",
    "T32n1635_009:0071c23": "適何住又諸煩惱如水中月。遍計影像對現",
    "T32n1635_009:0071c24": "其前。又諸煩惱是黑暗境界慧燈光明而能",
    "T32n1635_009:0071c25": "照破。又煩惱賊竊害色相如夜叉羅剎。若深",
    "T32n1635_009:0071c26": "固作意如實觀察。即無所住。又諸煩惱常伺",
    "T32n1635_009:0071c27": "其便。若不深固作意。即煩惱增長於空無相",
    "T32n1635_009:0071c28": "無願智慧法中即不違害。又於如是諸煩惱",
    "T32n1635_009:0071c29": "中。智者以智於彼染著煩惱諸有情所對住",
    "T32n1635_009:0072a01": "其前起悲愍心為說無我無有情法。令其離",
    "T32n1635_009:0072a02": "染。此即是為真實持律。阿闍世王經云。佛言。",
    "T32n1635_009:0072a03": "阿難。我今實言告汝。若有造五無間罪者。得",
    "T32n1635_009:0072a04": "聞如是正法已能生勝解。我不說彼人有業",
    "T32n1635_009:0072a05": "及業障。阿難。以要言之。此所宣說甚深正法。",
    "T32n1635_009:0072a06": "應生勝解廣大稱讚。數於彼彼經中專勤聽",
    "T32n1635_009:0072a07": "受不離善巧方便菩薩應當如是勤行說甚深",
    "T32n1635_009:0072a08": "法。是故慧及方便二法不離。是為菩薩相應",
    "T32n1635_009:0072a09": "正法。維摩詰經云。無方便慧縛。有方便慧",
    "T32n1635_009:0072a10": "解。何謂無方便慧縛。若菩薩於空無相無願",
    "T32n1635_009:0072a11": "法中調伏其心。不以相好莊嚴佛土成熟有",
    "T32n1635_009:0072a12": "情。此即是為無方便慧縛。何謂有方便慧解。",
    "T32n1635_009:0072a13": "若菩薩能以相好莊嚴佛土成熟有情。於空",
    "T32n1635_009:0072a14": "無相無願法中調伏其心。習力勤行而不疲",
    "T32n1635_009:0072a15": "懈。此即是為有方便慧解。何謂無慧方便縛。",
    "T32n1635_009:0072a16": "若菩薩於諸見煩惱生起隨逐有所住著。然",
    "T32n1635_009:0072a17": "復發起一切善根迴向無上菩提。此即是為",
    "T32n1635_009:0072a18": "無慧方便縛。何謂有慧方便解。若菩薩於諸",
    "T32n1635_009:0072a19": "見煩惱生起隨逐斷諸有著。而發起一切善根",
    "T32n1635_009:0072a20": "迴向無上菩提悉無所取。此即是為有慧方",
    "T32n1635_009:0072a21": "便解。此等慧及方便二法和合。當知皆是菩",
    "T32n1635_009:0072a22": "薩之行。云何是菩薩行。所謂非凡夫行。非賢",
    "T32n1635_009:0072a23": "聖行。是菩薩行。在於生死不為染污。在於涅",
    "T32n1635_009:0072a24": "槃不永寂滅。是菩薩行。雖求四諦智亦不非",
    "T32n1635_009:0072a25": "時取證涅槃。是菩薩行。雖觀內空而常思念",
    "T32n1635_009:0072a26": "於三有中示現受生。是菩薩行。雖觀無生而",
    "T32n1635_009:0072a27": "不入正位。是菩薩行。雖攝一切有情而不染",
    "T32n1635_009:0072a28": "著。是菩薩行。雖行於空而常勤求諸相功德。",
    "T32n1635_009:0072a29": "是菩薩行。雖行無作而勤修一切善行獲得",
    "T32n1635_009:0072b01": "輕安。是菩薩行雖修止觀之行而不畢竟墮",
    "T32n1635_009:0072b02": "於寂滅。是菩薩行。雖轉法輪示現大般涅槃",
    "T32n1635_009:0072b03": "而不捨菩薩所行之行。是菩薩行。凡如是等",
    "T32n1635_009:0072b04": "皆是菩薩所行之行。降魔經云。復次所有諸",
    "T32n1635_009:0072b05": "菩薩摩訶薩最上正行。謂即勝慧智增上相",
    "T32n1635_009:0072b06": "應。若方便智即普攝一切善法之行。勝慧智",
    "T32n1635_009:0072b07": "者即無我無人無有情無壽者無儒童等。方",
    "T32n1635_009:0072b08": "便智者即成熟一切有情之行。勝慧智者即",
    "T32n1635_009:0072b09": "遍攝諸法之行。方便智者即正法攝受之行。",
    "T32n1635_009:0072b10": "勝慧智者即一切佛法界無分別行。方便智",
    "T32n1635_009:0072b11": "者即一切佛法尊重供養承事之行。勝慧智",
    "T32n1635_009:0072b12": "者即一切佛剎如虛空行。方便智者即一切",
    "T32n1635_009:0072b13": "佛剎功德莊嚴之具作清淨莊嚴之行。勝慧",
    "T32n1635_009:0072b14": "智者即一切賢聖修無為行。方便智者即於",
    "T32n1635_009:0072b15": "一切師尊所起尊重心。施作種種作用之行。",
    "T32n1635_009:0072b16": "勝慧智者即觀察佛身無漏之行。方便智者",
    "T32n1635_009:0072b17": "即修佛相好之行。勝慧智者即觀察一切行",
    "T32n1635_009:0072b18": "無生無起之行。方便智者即常思惟於三有",
    "T32n1635_009:0072b19": "中示現受生之行。無盡意經云。何等是為菩",
    "T32n1635_009:0072b20": "薩方便。復何等是菩薩勝慧。所謂若入定時",
    "T32n1635_009:0072b21": "起大悲所緣深固之心觀察有情。此即方便",
    "T32n1635_009:0072b22": "若於定中住寂遍寂。此即勝慧。若入定時起",
    "T32n1635_009:0072b23": "大悲心隨順佛道。此即方便。若無所有依止",
    "T32n1635_009:0072b24": "觀察。此即勝慧。若入定時觀察普攝彼一切",
    "T32n1635_009:0072b25": "法。此即方便。若觀法界無所分別。此即勝慧。",
    "T32n1635_009:0072b26": "若入定時佛身莊嚴所作現前。此即方便。若",
    "T32n1635_009:0072b27": "觀察法身分位。此即勝慧。維摩詰經云。佛言。",
    "T32n1635_009:0072b28": "慈氏。菩薩有二相。一者信樂雜句文飾。二者",
    "T32n1635_009:0072b29": "不畏甚深之法。如實解入是為二相。若菩薩",
    "T32n1635_009:0072c01": "信樂尊重雜句文飾者。當知是為初學菩薩。",
    "T32n1635_009:0072c02": "若復於此清淨甚深經典。普攝種種文義差",
    "T32n1635_009:0072c03": "別之門。聽受宣說生勝解者。當知是菩薩久",
    "T32n1635_009:0072c04": "修梵行。復有二法。是即初學菩薩為自毀傷。",
    "T32n1635_009:0072c05": "不於甚深法中調伏其心。一者於昔未聞甚",
    "T32n1635_009:0072c06": "深經典。聞已驚怖生疑亦不隨順。返生輕謗",
    "T32n1635_009:0072c07": "作如是言。我昔未聞此法從何所來。二者於",
    "T32n1635_009:0072c08": "大法器宣說甚深法者。善男子所不樂親近",
    "T32n1635_009:0072c09": "亦不尊重。或時於中密說其過。是為二法。復",
    "T32n1635_009:0072c10": "有二法。菩薩雖信解甚深之法亦自毀傷。不",
    "T32n1635_009:0072c11": "能速證無生法忍。一者輕毀初學菩薩不為",
    "T32n1635_009:0072c12": "攝受。不為決擇復不教誨。二者雖信解甚深",
    "T32n1635_009:0072c13": "之法。而不習學亦不尊重。不行財施法施攝",
    "T32n1635_009:0072c14": "受有情。是為二法。此中應知。若諸有情解入",
    "T32n1635_009:0072c15": "諸佛菩薩大威德力。斯極難得。何等是為菩",
    "T32n1635_009:0072c16": "薩大威德力。維摩詰經云。維摩詰言。大迦",
    "T32n1635_009:0072c17": "葉。所有十方世界現作魔王者。皆是住不可",
    "T32n1635_009:0072c18": "思議解脫菩薩。以善方便成熟有情故現魔",
    "T32n1635_009:0072c19": "相。又十方世界或有菩薩從其求乞手足耳",
    "T32n1635_009:0072c20": "鼻血肉筋骨頭目身分妻子奴婢人民國邑象",
    "T32n1635_009:0072c21": "馬車乘。凡如是等或來求者。皆悉給施。菩薩",
    "T32n1635_009:0072c22": "以如是相故行逼迫。此等皆是住不可思議",
    "T32n1635_009:0072c23": "解脫菩薩。迦葉。譬如龍象蹴踏非驢所堪。凡",
    "T32n1635_009:0072c24": "夫亦復如是不能如是逼迫菩薩。而菩薩者",
    "T32n1635_009:0072c25": "乃能如是逼迫菩薩。"
}