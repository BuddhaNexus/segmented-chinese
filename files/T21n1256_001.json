{
    "T21n1256_001:0261b25": "No. 1256",
    "T21n1256_001:0261b26": "佛說摩利支天陀羅尼&#x546A;經",
    "T21n1256_001:0261b28": "失譯人名今附梁錄",
    "T21n1256_001:0261b29": "[0261b29] 如是我聞。一時婆伽婆。在舍衛國祇樹給孤",
    "T21n1256_001:0261c01": "獨園。與大比丘眾千二百五十人俱。爾時世",
    "T21n1256_001:0261c02": "尊告諸比丘。有天名摩利支天。常行日月",
    "T21n1256_001:0261c03": "前。彼摩利支天。無人能見無人能捉。不為人",
    "T21n1256_001:0261c04": "欺誑不為人縛。不為人債其財物。不為怨家",
    "T21n1256_001:0261c05": "能得其便。",
    "T21n1256_001:0261c06": "[0261c06] 佛告諸比丘。若有人知彼摩利支天名者。彼",
    "T21n1256_001:0261c07": "人亦不可見亦不可捉。不為人欺誑不為人",
    "T21n1256_001:0261c08": "債其財物。不為怨家能得其便。佛告諸比丘。",
    "T21n1256_001:0261c09": "若有善男子善女人。知彼摩利支天名者。應",
    "T21n1256_001:0261c10": "作是言。我弟子某乙。知彼摩利支天名故。",
    "T21n1256_001:0261c11": "無人能見我無人能捉我。不為人能欺誑我",
    "T21n1256_001:0261c12": "不為人能縛我。不為人能債我財物。不為",
    "T21n1256_001:0261c13": "怨家能得我便。爾時世尊告諸比丘。是摩利",
    "T21n1256_001:0261c14": "支天有陀羅尼&#x546A;。能守護人即說&#x546A;曰。",
    "T21n1256_001:0261c15": "[0261c15] 多姪他遏迦摩私末迦摩私支婆羅摩",
    "T21n1256_001:0261c16": "私支婆羅摩私摩訶支婆羅摩私安陀",
    "T21n1256_001:0261c17": "利陀那摩私",
    "T21n1256_001:0261c18": "[0261c18] 於行路中護我。非行路中護我。晝日中護我",
    "T21n1256_001:0261c19": "夜中護我。於怨家中護我於王難中護我。於",
    "T21n1256_001:0261c20": "賊難中護我。於水難中護我於火難中護我。",
    "T21n1256_001:0261c21": "於疫病中護我於阿鳩&#x96B7;阿鳩&#x96B7;無利支帝。",
    "T21n1256_001:0261c22": "吉利吉利安帝安帝於一切處一切時。護我",
    "T21n1256_001:0261c23": "弟子某乙。娑婆訶。",
    "T21n1256_001:0261c24": "[0261c24] 佛告諸比丘。若有善男子善女人。比丘比丘",
    "T21n1256_001:0261c25": "尼優婆塞優婆夷。國王大臣及諸人民。聞是",
    "T21n1256_001:0261c26": "摩利支天陀羅尼&#x546A;。一心受持者。不為如上",
    "T21n1256_001:0261c27": "諸惡所害。",
    "T21n1256_001:0261c28": "[0261c28] 佛告諸比丘。若有善男子善女人。書寫是經",
    "T21n1256_001:0261c29": "受持讀誦者。一心齋戒淨治一室。以香泥塗",
    "T21n1256_001:0262a01": "地。七日七夜誦持是摩利支天陀羅尼&#x546A;。滿",
    "T21n1256_001:0262a02": "一百八遍。所經諸陣一切怨賊。並皆息刃。行",
    "T21n1256_001:0262a03": "時書寫是陀羅尼。若有著髻中若著衣中隨",
    "T21n1256_001:0262a04": "身行。一切諸惡不能加害。悉皆退散無敢當",
    "T21n1256_001:0262a05": "者。若遇疾病。當請一淨戒比丘及比丘尼優",
    "T21n1256_001:0262a06": "婆塞優婆夷。如前淨治一室香泥塗地。燒種",
    "T21n1256_001:0262a07": "種名香設七盤果餅。布五色壓設五色飯。請",
    "T21n1256_001:0262a08": "摩利支天。然燈續明七日七夜。誦是摩利支",
    "T21n1256_001:0262a09": "天陀羅尼&#x546A;經。滿二百遍。一切病鬼皆生慈",
    "T21n1256_001:0262a10": "心。放於病人即得除差。若遭縣官所拘錄者。",
    "T21n1256_001:0262a11": "亦如前淨室如法設供敷座。然燈續明七日",
    "T21n1256_001:0262a12": "七夜。誦是摩利支天陀羅尼&#x546A;經五百遍。得",
    "T21n1256_001:0262a13": "如願已設齋散座。一切厄難無不滅除。爾時",
    "T21n1256_001:0262a14": "諸比丘聞佛所說。皆大歡喜信受奉持。"
}