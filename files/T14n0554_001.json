{
    "T14n0554_001:0902b02": "No. 554 [No. 553]",
    "T14n0554_001:0902b03": "佛說奈女耆婆經",
    "T14n0554_001:0902b05": "後漢安世高譯",
    "T14n0554_001:0902b06": "[0902b06] 佛在世時，維耶離國王苑中，自然生一奈樹，",
    "T14n0554_001:0902b07": "枝葉繁茂，實又加大，既有光色，香美非凡。",
    "T14n0554_001:0902b08": "王實愛此奈，自非宮中尊貴美人，不得噉此",
    "T14n0554_001:0902b09": "奈果。[0902b09] 其國中有梵志居士，財富無數，一國",
    "T14n0554_001:0902b10": "無雙，又聰明博達，才智超群，王重愛之，用",
    "T14n0554_001:0902b11": "為大臣。[0902b11] 王請梵志，飯食畢，以一奈賞與之。",
    "T14n0554_001:0902b12": "梵志見奈香美非凡，乃問王曰：「此奈樹下，",
    "T14n0554_001:0902b13": "寧有小栽可得乞不？」王曰：「大多小栽，吾恐",
    "T14n0554_001:0902b14": "妨其大樹，輒除去之。卿若欲得，今當相與。」",
    "T14n0554_001:0902b15": "即以一奈栽與。[0902b15] 梵志得歸種之，朝夕灌溉，",
    "T14n0554_001:0902b16": "日日長大，枝條茂好，三年生實，光彩大小，",
    "T14n0554_001:0902b17": "如王家奈。梵志大喜，自念：「我家資財無數，",
    "T14n0554_001:0902b18": "不減於王，唯無此奈，以為不如，今已得之，",
    "T14n0554_001:0902b19": "為無減王。」即取食之，而大苦&#x6F81;，了不可食。",
    "T14n0554_001:0902b20": "[0902b20] 梵志更大愁惱，乃退思惟：「當是土無肥潤故",
    "T14n0554_001:0902b21": "耳。」乃捉取百牛之乳，以飲一牛，復取一牛",
    "T14n0554_001:0902b22": "乳，煎為醍醐，以灌奈根。日日灌之，到至明",
    "T14n0554_001:0902b23": "年，實乃甘美，如王家奈；而樹邊忽復生一",
    "T14n0554_001:0902b24": "瘤節，大如手拳，日日增長。梵志心念：「忽有",
    "T14n0554_001:0902b25": "此瘤節，恐妨其實；適欲斫去，復恐傷樹。」連",
    "T14n0554_001:0902b26": "日思惟，遲迴未決，而節中忽生一枝，正指",
    "T14n0554_001:0902b27": "上向，洪直調好，高出樹頭，去地七丈，其杪",
    "T14n0554_001:0902b28": "乃分作諸枝，周圍傍出，形如偃蓋，華葉茂",
    "T14n0554_001:0902b29": "好勝於本樹。[0902b29] 梵志怪之：「不知枝上當何所有？」",
    "T14n0554_001:0902c01": "乃作棧閣，登而視之。見枝上偃蓋之中，乃",
    "T14n0554_001:0902c02": "有池水，既清且香，又如眾華，彩色鮮明。披",
    "T14n0554_001:0902c03": "視華下，有一女兒，在池水中。梵志抱取，歸",
    "T14n0554_001:0902c04": "長養之，名曰奈女。至年十五，顏色端正，天",
    "T14n0554_001:0902c05": "下無雙，宣聞遠國。[0902c05] 有七國王，同時俱來，詣",
    "T14n0554_001:0902c06": "梵志所，求娉奈女以為夫人。梵志大恐怖，",
    "T14n0554_001:0902c07": "不知當以與誰，乃於園中，架一高樓，以奈",
    "T14n0554_001:0902c08": "女著上，出謂諸王曰：「此女非我所生，自出",
    "T14n0554_001:0902c09": "於奈樹之上，亦不知是天、龍、鬼神女耶？鬼魅",
    "T14n0554_001:0902c10": "之物？今七王俱來求之，我設與一王，六王",
    "T14n0554_001:0902c11": "當怒，不敢愛惜也。女今在園中樓上，諸王",
    "T14n0554_001:0902c12": "便自共議，有應得者，便自取去，非我所制",
    "T14n0554_001:0902c13": "也。」[0902c13] 於是七王口共諍之，紛紜未決。至其夕",
    "T14n0554_001:0902c14": "夜，萍沙王從伏竇中入，登樓就之共宿。明",
    "T14n0554_001:0902c15": "晨當去，奈女白曰：「大王幸枉威尊，接近於",
    "T14n0554_001:0902c16": "我，今復相捨而去，若其有子，則是王種，當",
    "T14n0554_001:0902c17": "何所付？」王曰：「若是男兒，當以還我；若是女",
    "T14n0554_001:0902c18": "兒，便以與汝。」王即脫手金鐶之印，以付奈",
    "T14n0554_001:0902c19": "女，以是為信。便出語群臣曰：「我已得奈女，",
    "T14n0554_001:0902c20": "與共一宿，亦無奇異，故如凡人，故不取耳。」",
    "T14n0554_001:0902c21": "萍沙軍中皆稱萬歲，曰：「我王已得奈女。」六",
    "T14n0554_001:0902c22": "王聞之，便各還去。[0902c22] 奈女後生得男兒，兒生",
    "T14n0554_001:0902c23": "之時，手中抱持針藥囊出。梵志曰：「此國王",
    "T14n0554_001:0902c24": "之子，而執持醫器，必是醫王。」名曰耆婆。[0902c24] 至",
    "T14n0554_001:0902c25": "年八歲，聰明高才，學問書疏，越殊倫匹，與",
    "T14n0554_001:0902c26": "比&#x96A3;小兒遊戲，心常輕諸小兒，以不如己。",
    "T14n0554_001:0902c27": "諸小兒共罵之曰：「無父之子，婬女所生，何敢",
    "T14n0554_001:0902c28": "輕我？」[0902c28] 耆婆愕然，默而不答。便歸問母曰：「我視",
    "T14n0554_001:0902c29": "子曹，皆不如我，而反罵我言：『無父之子。』我",
    "T14n0554_001:0903a01": "父今者，為在何許？」母曰：「汝父者正萍沙王是",
    "T14n0554_001:0903a02": "也。」耆婆曰：「萍沙王乃在羅閱祇國，去此五百",
    "T14n0554_001:0903a03": "里，何緣生我？若如母言，何以為證？」母即出",
    "T14n0554_001:0903a04": "印鐶示之曰：「此則汝父鐶也。」[0903a04] 耆婆省之，見",
    "T14n0554_001:0903a05": "有萍沙王印文，便奉持此鐶，往到羅閱祇國。",
    "T14n0554_001:0903a06": "徑入宮門，門無訶者，即到王前為王作禮，",
    "T14n0554_001:0903a07": "長跪白王言：「我是王子，奈女所生，今年八",
    "T14n0554_001:0903a08": "歲，始知是大王種類，故持指鐶印信，遠來",
    "T14n0554_001:0903a09": "歸家。」[0903a09] 王見印文，憶昔日之誓，知是其子，悵",
    "T14n0554_001:0903a10": "然憐之，以為太子。涉歷二年後，阿闍世王生，",
    "T14n0554_001:0903a11": "耆婆因白王曰：「我初生時手持針藥囊，是應",
    "T14n0554_001:0903a12": "當為醫也。王雖以我為太子，非我所樂；王今",
    "T14n0554_001:0903a13": "自有嫡子生矣，應襲尊嗣，我願得行學醫術。」",
    "T14n0554_001:0903a14": "王即聽之。[0903a14] 王曰：「汝不為太子者，不得空食王",
    "T14n0554_001:0903a15": "祿，應學醫道。」王即命&#x52C5;國中諸上手醫，盡術",
    "T14n0554_001:0903a16": "教之。而耆婆但行嬉戲，未曾受學，諸師責",
    "T14n0554_001:0903a17": "謂之曰：「醫術鄙陋，誠非太子至尊所宜當學，",
    "T14n0554_001:0903a18": "然大王之命，不可違廢。受&#x52C5;以來積有日月，",
    "T14n0554_001:0903a19": "而太子初不受半言之方，王若問我，我當何",
    "T14n0554_001:0903a20": "對？」[0903a20] 耆婆曰：「我生而有醫證在手，故白大王",
    "T14n0554_001:0903a21": "捐棄榮豪，求學醫術，豈復懈怠須師督促？",
    "T14n0554_001:0903a22": "直以諸師之道，無足學者故耳。」便取本草藥",
    "T14n0554_001:0903a23": "方針脈諸經，具難問師。師窮無以答，皆下",
    "T14n0554_001:0903a24": "為耆婆作禮，長跪叉手曰：「今日密知太子神",
    "T14n0554_001:0903a25": "聖，實非我等所及也。向所問諸事，皆是我師",
    "T14n0554_001:0903a26": "歷世疑義所不能通，願太子具悉說之，開",
    "T14n0554_001:0903a27": "解我等生年之結。」耆婆便為解說其義，諸醫",
    "T14n0554_001:0903a28": "歡喜，皆悉更起，頭面作禮，承受其法。[0903a28] 於是",
    "T14n0554_001:0903a29": "耆婆便行治病，所治輒愈，國內知名。後欲",
    "T14n0554_001:0903b01": "入宮，於宮門前，逢一小兒擔樵，耆婆望視，",
    "T14n0554_001:0903b02": "悉見此兒五臟腸胃縷悉分明。耆婆心念：",
    "T14n0554_001:0903b03": "「本草經說，有藥王樹，從外照內見人腹臟。",
    "T14n0554_001:0903b04": "此兒樵中，得無有藥王耶？」即往問兒：「賣樵幾",
    "T14n0554_001:0903b05": "錢？」兒曰：「十錢。」便雇兒十錢，兒下樵置地，則",
    "T14n0554_001:0903b06": "更闇冥不復見其腹中。耆婆心更思惟：「不知",
    "T14n0554_001:0903b07": "束中何者為是藥王？」便解兩束，一一取之",
    "T14n0554_001:0903b08": "以著兒腹上，無所照見輒復更取；如是盡",
    "T14n0554_001:0903b09": "兩束樵，最後有一小枝裁長尺餘，試取以照，",
    "T14n0554_001:0903b10": "即復具見腹內，耆婆大喜，知此小枝定是藥",
    "T14n0554_001:0903b11": "王，悉還兒樵。兒即已得錢，樵又如故，歡喜",
    "T14n0554_001:0903b12": "而去。",
    "T14n0554_001:0903b13": "[0903b13] 爾時，國中有迦羅越家女，年十五，臨當嫁日，",
    "T14n0554_001:0903b14": "忽頭痛而死。耆婆聞之，往至其家問女父：「此",
    "T14n0554_001:0903b15": "女常有何病，乃至致死？」父曰：「女小有頭痛疾，",
    "T14n0554_001:0903b16": "日月增甚，今朝發作尤甚於常，以致絕命。」[0903b16] 耆",
    "T14n0554_001:0903b17": "婆便進，以藥王照視頭中，見有刺蟲，大小相",
    "T14n0554_001:0903b18": "生，乃數百頭，鑽食其腦，腦盡故死。便以金",
    "T14n0554_001:0903b19": "刀，[利-禾+皮]破其頭悉出諸蟲，封著甖中。以三種",
    "T14n0554_001:0903b20": "神膏塗瘡，一種者補蟲所食骨間之傷；一種",
    "T14n0554_001:0903b21": "生腦；一種治外刀瘡。告女父曰：「好令安靜慎",
    "T14n0554_001:0903b22": "莫使驚，七日當愈平復如故，到其日，我當",
    "T14n0554_001:0903b23": "復來。」[0903b23] 耆婆適去，女母便啼哭曰：「我子為再",
    "T14n0554_001:0903b24": "死也，豈有[利-禾+皮]破頭醫腦，當復活者？父何忍命",
    "T14n0554_001:0903b25": "他人取子那爾？」父止之曰：「耆婆生而把持針",
    "T14n0554_001:0903b26": "藥，棄國尊位，行作醫師，但為一切人命故",
    "T14n0554_001:0903b27": "耳，此乃天之醫王，豈當妄耶！囑語汝言：『慎",
    "T14n0554_001:0903b28": "莫使驚。』而汝今反啼哭，以驚動之，將令此",
    "T14n0554_001:0903b29": "兒不復得生耶！」母聞父言，止不復哭，供養",
    "T14n0554_001:0903c01": "護之，寂靜七日。[0903c01] 七日晨明，女便吹氣而寤，",
    "T14n0554_001:0903c02": "如從臥覺曰：「我今者了不復頭痛，身體皆安。",
    "T14n0554_001:0903c03": "誰護我者，使得如是？」父曰：「汝前已死，醫王",
    "T14n0554_001:0903c04": "耆婆，故來護汝，破頭出蟲，以得更生。」便開",
    "T14n0554_001:0903c05": "甖出蟲示之。女見便大驚怖，深自僥倖曰：「耆",
    "T14n0554_001:0903c06": "婆神乃如是，我以何報其恩？」父曰：「耆婆與",
    "T14n0554_001:0903c07": "我期言：『今日當來。』」於是須臾耆婆便來，女",
    "T14n0554_001:0903c08": "大歡喜，出門奉迎，頭面禮足，長跪叉手曰：",
    "T14n0554_001:0903c09": "「願為耆婆作婢，終身供養，以報更生之恩。」",
    "T14n0554_001:0903c10": "[0903c10] 耆婆曰：「我為醫師，周行治病，居無常處，何",
    "T14n0554_001:0903c11": "用婢為？汝必欲報恩者，與我五百兩金。我",
    "T14n0554_001:0903c12": "亦不用此金，所以求者，凡人學道，法當謝",
    "T14n0554_001:0903c13": "師。師雖無以教我，我現曾為弟子，今得汝",
    "T14n0554_001:0903c14": "金當以與之。」女便奉五百兩金以上耆婆，",
    "T14n0554_001:0903c15": "耆婆便受以與師，因白王：「暫歸省母，到維",
    "T14n0554_001:0903c16": "耶離國。」[0903c16] 國中復有迦羅越家男兒，好學武事，",
    "T14n0554_001:0903c17": "作一木馬，高七尺餘，日日習學，騙上初學。適",
    "T14n0554_001:0903c18": "得上馬，久久益習，忽過去失踞，躄地而死。",
    "T14n0554_001:0903c19": "[0903c19] 耆婆聞之，便往以藥王照視腹中，見其肝",
    "T14n0554_001:0903c20": "反戾向後，氣結不通故死。復以金刀破腹，",
    "T14n0554_001:0903c21": "手探料理，還肝向前畢，以三種神膏塗之，",
    "T14n0554_001:0903c22": "其一種補手所攫持之處；一種通利氣息；一",
    "T14n0554_001:0903c23": "種主合刀瘡。畢囑語其父曰：「慎莫令驚，三",
    "T14n0554_001:0903c24": "日當愈。」[0903c24] 父承教&#x52C5;，寂靜養視，至於三日，兒",
    "T14n0554_001:0903c25": "便吐氣而寤，狀如臥覺，即便起坐。須臾耆",
    "T14n0554_001:0903c26": "婆亦來，兒歡喜出門迎，頭面作禮，長跪",
    "T14n0554_001:0903c27": "白言：「願為耆婆作奴，終身供養，以報再活",
    "T14n0554_001:0903c28": "之恩。」[0903c28] 耆婆曰：「我為醫師，周行治病，病者",
    "T14n0554_001:0903c29": "之家，爭為我使，何用奴為？我母養我勤",
    "T14n0554_001:0904a01": "苦，我未有供養之恩報母。卿若欲謝我恩",
    "T14n0554_001:0904a02": "者，可與我五百兩金，以報我母恩。」於是",
    "T14n0554_001:0904a03": "取金以上奈女，還歸羅閱祇國。耆婆活此",
    "T14n0554_001:0904a04": "兩人，馳名天下，莫不聞知。[0904a04] 又南方有大",
    "T14n0554_001:0904a05": "國，去羅閱祇八千里，萍沙及諸小國皆臣屬",
    "T14n0554_001:0904a06": "之。其王疾病，積年不瘥，恒苦瞋恚，睚眥",
    "T14n0554_001:0904a07": "殺人，人舉目視之亦殺，低頭不仰亦殺，使",
    "T14n0554_001:0904a08": "人行遲亦殺，疾走亦殺。左右侍人，不知當",
    "T14n0554_001:0904a09": "何措手足。醫師合藥，輒嫌有毒亦殺之。前",
    "T14n0554_001:0904a10": "後所殺，宮女傍臣，及醫師之輩，不可稱數。",
    "T14n0554_001:0904a11": "病日增甚，毒熱攻心，煩滿短氣，如火燒身。",
    "T14n0554_001:0904a12": "聞有耆婆名，即為下書，&#x52C5;萍沙王，徵召耆",
    "T14n0554_001:0904a13": "婆。[0904a13] 耆婆聞此王多殺醫師，大以恐怖，萍沙",
    "T14n0554_001:0904a14": "又憐其年小，恐為所殺，適欲不遣，畏見誅伐。",
    "T14n0554_001:0904a15": "父子相守，晝夜憂愁，不知何計。爾時，萍沙",
    "T14n0554_001:0904a16": "王乃將耆婆，俱往問佛。[0904a16] 佛告耆婆：「汝宿命",
    "T14n0554_001:0904a17": "時，與我約誓，俱當救護天下人病。我治內",
    "T14n0554_001:0904a18": "病，汝治外病，今我得佛，故如本願，會生我",
    "T14n0554_001:0904a19": "前。此王病篤，遠來迎汝，如何不往？急往救",
    "T14n0554_001:0904a20": "護之，好作方便，令病必愈，王不殺汝。」[0904a20] 耆婆",
    "T14n0554_001:0904a21": "便承佛威神，往到王所，診省脈理，及以藥",
    "T14n0554_001:0904a22": "王照之，見王五臟及百脈之中血氣擾擾，",
    "T14n0554_001:0904a23": "悉是蛇蠆之毒周匝身體。[0904a23] 耆婆白王：「王病",
    "T14n0554_001:0904a24": "可治，治之保愈，然宜得入見於太后，諮議",
    "T14n0554_001:0904a25": "合藥，若不見太后，藥終不成。」[0904a25] 王聞此語，",
    "T14n0554_001:0904a26": "不解其故，意甚欲怒，然患身病，宿聞耆婆",
    "T14n0554_001:0904a27": "之名，故遠迎之，冀必有益，且是小兒知無",
    "T14n0554_001:0904a28": "他奸，忍而聽之，即遣青衣黃門，將入見",
    "T14n0554_001:0904a29": "太后。[0904a29] 耆婆白太后：「王病可治，今當合藥，宜",
    "T14n0554_001:0904b01": "密啟其方，不得宣露，宜願屏左右。」太后即",
    "T14n0554_001:0904b02": "遣青衣黃門去。耆婆因問太后：「向省王病，",
    "T14n0554_001:0904b03": "見王身中血氣，悉是蛇蠆之毒，似非人類，",
    "T14n0554_001:0904b04": "王為定是誰子？太后以實語我，我今能治；",
    "T14n0554_001:0904b05": "若不語我，我則不治，病不得愈。」[0904b05] 太后曰：「我",
    "T14n0554_001:0904b06": "昔曾於金柱殿中晝臥，忽有物來壓我身上，",
    "T14n0554_001:0904b07": "我時恍惚若夢若覺，狀如魘夢，遂與情通。",
    "T14n0554_001:0904b08": "忽然而寤，見有大蠆長三尺餘從我上去，則",
    "T14n0554_001:0904b09": "覺有胎，王實是此蠆子也。我羞恥此，未曾出",
    "T14n0554_001:0904b10": "口，童子今乃覺之，何若神妙！若病可治，",
    "T14n0554_001:0904b11": "願以王命，委囑童子；今者治之，當用何藥？」",
    "T14n0554_001:0904b12": "[0904b12] 耆婆曰：「唯有醍醐耳。」太后曰：「咄！童子慎莫",
    "T14n0554_001:0904b13": "道此醍醐，而王大惡聞醍醐之氣，又惡聞",
    "T14n0554_001:0904b14": "醍醐之名，前後坐口道醍醐而死者，數百千",
    "T14n0554_001:0904b15": "人，汝今道此必當殺汝；以此飲王，終不得",
    "T14n0554_001:0904b16": "下，願更用他藥。」[0904b16] 耆婆曰：「醍醐治毒，毒病惡",
    "T14n0554_001:0904b17": "聞醍醐是也。王病若微及是他毒，為有餘",
    "T14n0554_001:0904b18": "藥可以愈之。蠆毒既重，又已匝王身體，自",
    "T14n0554_001:0904b19": "非醍醐終不能消。今當煎鍊化令成水，無氣",
    "T14n0554_001:0904b20": "無味，王意不覺，自當飲之，藥下必愈，無可",
    "T14n0554_001:0904b21": "憂也。」便出見王曰：「向入見太后，已啟藥方，",
    "T14n0554_001:0904b22": "今當合之，十五日當成。今我有五願，王若",
    "T14n0554_001:0904b23": "聽我，病即可愈；若不聽我，病不得愈。」[0904b23] 王問：",
    "T14n0554_001:0904b24": "「五願盡何等事？」[0904b24] 耆婆曰：「一者、願得王甲藏中",
    "T14n0554_001:0904b25": "新衣未歷軀者與我著之；二者、願令我得獨",
    "T14n0554_001:0904b26": "自出入宮門門無訶者；三者、願得日日獨入",
    "T14n0554_001:0904b27": "見太后及王皇后，莫禁訶我；四者、願王飲藥，",
    "T14n0554_001:0904b28": "當一時令盡，莫得中息；五者、願得王八千里",
    "T14n0554_001:0904b29": "白象與我乘之。」[0904b29] 王聞大怒曰：「鼠子！何敢求是",
    "T14n0554_001:0904c01": "五願？促具解之，若不能解，今打殺汝。汝何",
    "T14n0554_001:0904c02": "故求我新衣？為欲殺我，便著我衣，詐作我身",
    "T14n0554_001:0904c03": "耶？」[0904c03] 耆婆曰：「合藥宜當精潔齋戒，而我來日",
    "T14n0554_001:0904c04": "經久，衣服皆被塵垢，固欲得王衣著之以合",
    "T14n0554_001:0904c05": "藥也。」[0904c05] 意便解曰：「如此，大佳！汝何故復欲自",
    "T14n0554_001:0904c06": "出入宮門令無禁訶？欲因此將兵來攻殺我",
    "T14n0554_001:0904c07": "耶？」[0904c07] 耆婆曰：「王前後使諸醫師，皆嫌疑之，無",
    "T14n0554_001:0904c08": "所委信，又誅殺之，不服其藥。群臣大小，皆",
    "T14n0554_001:0904c09": "言王當復殺我，而王病已甚，恐外人生心作",
    "T14n0554_001:0904c10": "亂。若令我自出入不見禁訶，外人大小皆",
    "T14n0554_001:0904c11": "知王信我，必服我藥，病必當愈，則不敢生逆",
    "T14n0554_001:0904c12": "亂之心也。」[0904c12] 王曰：「大佳！汝何故欲日日獨入，見",
    "T14n0554_001:0904c13": "我母及見我婦？欲作婬亂耶？」[0904c13] 耆婆曰：「王前",
    "T14n0554_001:0904c14": "後殺人甚多，臣下大小各懷恐怖，皆不願王",
    "T14n0554_001:0904c15": "之安隱，無可信者。今共合藥，因我顧睨之",
    "T14n0554_001:0904c16": "間，便投於毒藥，我所不覺，即非小事。因思",
    "T14n0554_001:0904c17": "惟天下可信者，恩情無二，唯有母與婦，固",
    "T14n0554_001:0904c18": "欲入見太后皇后，與共合藥當煎，十五日乃",
    "T14n0554_001:0904c19": "成，固欲日日得入伺候火劑耳。」[0904c19] 王曰：「大佳！",
    "T14n0554_001:0904c20": "汝何故使我飲藥一時令盡，不得中息？為欲",
    "T14n0554_001:0904c21": "內毒恐我覺耶？」[0904c21] 耆婆曰：「藥有劑數，氣味宜",
    "T14n0554_001:0904c22": "當相及，若其中息，則氣不相繼。」[0904c22] 王曰：「大佳！",
    "T14n0554_001:0904c23": "汝何故欲得我白象乘之？此象是我國寶，",
    "T14n0554_001:0904c24": "一日行八千里，我所以威伏諸國，正怙此象；",
    "T14n0554_001:0904c25": "汝欲乘之，為欲盜以歸家，與汝父攻我國耶？」",
    "T14n0554_001:0904c26": "[0904c26] 耆婆曰：「乃南界山中，有神妙藥草，去此四",
    "T14n0554_001:0904c27": "千里，王服藥宜當即得此草，重復服之。固",
    "T14n0554_001:0904c28": "欲乘此白象詣往採之，朝去暮還，令藥味相",
    "T14n0554_001:0904c29": "及也。」王意大解，皆悉聽之。[0904c29] 於是，耆婆煎鍊",
    "T14n0554_001:0905a01": "醍醐，十五日成，化如清水，凡得五升，便與",
    "T14n0554_001:0905a02": "太后皇后，俱捧藥出，白王：「可服，願鞁白象，",
    "T14n0554_001:0905a03": "預置殿前。」王即聽之。[0905a03] 王見藥，但如清水，初",
    "T14n0554_001:0905a04": "無氣味，不知是醍醐，又太后、皇后身自臨",
    "T14n0554_001:0905a05": "合，信其非毒，便如本約，一服而盡。[0905a05] 耆婆便",
    "T14n0554_001:0905a06": "乘象，徑歸其本國。適行三千里，耆婆年小",
    "T14n0554_001:0905a07": "力勢尚微，不堪疾迅，頭眩疲極，便止山間",
    "T14n0554_001:0905a08": "臥息。[0905a08] 到日過中，王噫氣出，聞醍醐臭，便大",
    "T14n0554_001:0905a09": "怒曰：「小鼠子以醍醐中我，我怪鼠子所以",
    "T14n0554_001:0905a10": "求我白象，正欲以叛去耳。」[0905a10] 王有勇士之臣，",
    "T14n0554_001:0905a11": "名曰為烏，唯烏神足步行，能及此象。即呼",
    "T14n0554_001:0905a12": "烏曰：「汝急往逐取鼠來，生將以還，我自目",
    "T14n0554_001:0905a13": "前捶殺之。汝性常不能廉，貪於飲食，故名為",
    "T14n0554_001:0905a14": "烏。此醫師輩，多喜行毒，若鼠為汝設食，慎",
    "T14n0554_001:0905a15": "莫食之！」[0905a15] 烏受&#x52C5;便行，及之於山中，烏曰：「汝",
    "T14n0554_001:0905a16": "何故以醍醐中王，而言是藥？王故令我追呼",
    "T14n0554_001:0905a17": "汝還，汝急隨我還，陳謝自首，庶可望活。汝",
    "T14n0554_001:0905a18": "若欲走，今必殺汝，終不得脫。」[0905a18] 耆婆自念：「我",
    "T14n0554_001:0905a19": "雖作方便求此白象，復不得脫，今當復作方",
    "T14n0554_001:0905a20": "便，何可隨去？」乃謂烏曰：「我朝來未食，還必",
    "T14n0554_001:0905a21": "當死，寧可假我須臾，得於山間噉果飲水，飽",
    "T14n0554_001:0905a22": "而就死乎！」[0905a22] 烏見耆婆小兒畏死懼怖，言辭辛",
    "T14n0554_001:0905a23": "苦，矜而聽之曰：「促食當去，不得久留。」[0905a23] 耆婆",
    "T14n0554_001:0905a24": "乃取一梨，齧食其半，以毒藥著爪甲中，以",
    "T14n0554_001:0905a25": "分餘半，便置於地；又取一盃水，先飲其半，",
    "T14n0554_001:0905a26": "又行爪下毒於餘水中，復置於地。乃歎曰：",
    "T14n0554_001:0905a27": "「此水及梨，皆是天藥，既清香且美，其飲食",
    "T14n0554_001:0905a28": "此者，令人身安，百病皆愈，氣力兼倍。恨其",
    "T14n0554_001:0905a29": "不在國都之下，百姓當共得之，而在深山之",
    "T14n0554_001:0905b01": "中，人不知也，便進入山，索求他木果。」[0905b01] 烏性",
    "T14n0554_001:0905b02": "既貪，不能忍於饑渴，又聞耆婆歎為神藥，亦",
    "T14n0554_001:0905b03": "見耆婆已飲食之，謂必無毒，便取餘梨噉，盡",
    "T14n0554_001:0905b04": "飲餘水，即便下痢，痢如注水，躄地而臥起輒",
    "T14n0554_001:0905b05": "眩倒，不能復動。[0905b05] 耆婆往語之曰：「王服我藥，",
    "T14n0554_001:0905b06": "病必當愈。然今藥力未行，餘毒未盡，我今",
    "T14n0554_001:0905b07": "往者必當殺我。汝無所知，起欲得我以解身",
    "T14n0554_001:0905b08": "負，固使汝病。病自無苦，慎莫動搖，三日當",
    "T14n0554_001:0905b09": "瘥；若遂起逐我，必死不疑。」便上象而去。[0905b09] 耆",
    "T14n0554_001:0905b10": "婆則過墟聚，語伍長曰：「此是大國王使，今",
    "T14n0554_001:0905b11": "忽得病，汝等急往舁取歸家，好養護之，厚",
    "T14n0554_001:0905b12": "其床席，給與麋粥，慎莫令死，若令死者，王",
    "T14n0554_001:0905b13": "滅汝國。」語畢便去，遂歸本國。[0905b13] 伍長承&#x52C5;，迎",
    "T14n0554_001:0905b14": "取養護，三日毒歇下絕。烏便歸見王，叩頭",
    "T14n0554_001:0905b15": "自陳曰：「我實愚癡，違負王教，信耆婆言，飲",
    "T14n0554_001:0905b16": "食其餘果水，為毒所中，下痢三日，始今旦",
    "T14n0554_001:0905b17": "瘥，自知當死。」[0905b17] 比烏還三日之中，王病已瘥，",
    "T14n0554_001:0905b18": "王自追念，悔遣烏行，見烏來還，且悲且喜",
    "T14n0554_001:0905b19": "曰：「賴卿不即將兒還，當我恚時必當捶殺。",
    "T14n0554_001:0905b20": "我得其恩，命得生活，而反殺之，逆戾罪不",
    "T14n0554_001:0905b21": "細也。」即悔前後所枉殺者，悉更厚葬，復其",
    "T14n0554_001:0905b22": "家門賜與錢財。思見耆婆欲報其恩，即遣使",
    "T14n0554_001:0905b23": "者奉迎耆婆。耆婆雖知王病已瘥，猶懷餘怖，",
    "T14n0554_001:0905b24": "不欲復往。耆婆復詣佛所，接足頂禮，白佛言：",
    "T14n0554_001:0905b25": "「世尊！彼土遣使來喚，可往不？」[0905b25] 佛告耆婆：「汝",
    "T14n0554_001:0905b26": "本宿命，已有弘誓，當成功德，何得中止？今",
    "T14n0554_001:0905b27": "應更往。汝已治其外病，我亦復當治其內病。」",
    "T14n0554_001:0905b28": "[0905b28] 耆婆便隨使者去，王見耆娑，而大歡喜，引",
    "T14n0554_001:0905b29": "與同坐，把持其臂曰：「賴蒙仁者之恩，今得",
    "T14n0554_001:0905c01": "更生，當何以報？當分國土以半相與，宮內婇",
    "T14n0554_001:0905c02": "女，庫藏寶物，悉當分半，幸願仁者受之。」[0905c02] 耆",
    "T14n0554_001:0905c03": "婆曰：「我本為太子，雖是小國，亦有人民珍",
    "T14n0554_001:0905c04": "寶具足，不樂治國故求為醫，當行治病，當",
    "T14n0554_001:0905c05": "用土地婇女寶物為？皆所不用。王前聽我五",
    "T14n0554_001:0905c06": "願，外病得愈，若重復聽我一願，內病可復",
    "T14n0554_001:0905c07": "除愈。」[0905c07] 王曰：「唯聽仁教，請復聞一願之事。」[0905c07] 耆",
    "T14n0554_001:0905c08": "婆曰：「願王請佛，從受明法。」便為王說佛之",
    "T14n0554_001:0905c09": "功德巍巍特尊。[0905c09] 王聞大喜曰：「今欲遣烏臣白",
    "T14n0554_001:0905c10": "象迎佛，可得致不？」耆婆曰：「不用白象也，佛",
    "T14n0554_001:0905c11": "解一切，遙知人心所念，但宿齋戒清淨，供",
    "T14n0554_001:0905c12": "具燒香，遙請向佛作禮，長跪白請，佛必自",
    "T14n0554_001:0905c13": "來。」王如其言。[0905c13] 佛明日與千二百五十比丘俱",
    "T14n0554_001:0905c14": "來，飲食已畢，為王說經，王意開解，便發無",
    "T14n0554_001:0905c15": "上正真道心，舉國大小，皆受五戒，各各恭",
    "T14n0554_001:0905c16": "敬，作禮而去。",
    "T14n0554_001:0905c17": "[0905c17] 又奈女生既奇異，長又聰明，從父學問，博知",
    "T14n0554_001:0905c18": "經道星曆諸術，殊勝於父，加達聲樂，音如",
    "T14n0554_001:0905c19": "梵天。諸迦羅越，及梵志家女，合五百人，皆",
    "T14n0554_001:0905c20": "往從學，以為大師。[0905c20] 奈女常從五百弟子講受",
    "T14n0554_001:0905c21": "經術，或相與遊戲園池，及作音樂。國人不",
    "T14n0554_001:0905c22": "解其故，便生謗議，呼為婬女，五百弟子皆",
    "T14n0554_001:0905c23": "號婬黨。[0905c23] 又奈女生，時國中復有須曼女及波",
    "T14n0554_001:0905c24": "曇女，亦同時俱生。[0905c24] 須曼女者，生於須曼華",
    "T14n0554_001:0905c25": "中，國有迦羅越家，常笮須曼，以為香膏，笮",
    "T14n0554_001:0905c26": "膏石邊，忽作瘤節，大如彈丸，日日長大，至",
    "T14n0554_001:0905c27": "如手拳，石便爆破，見石節之中，耿耿如螢",
    "T14n0554_001:0905c28": "火，光射出墮地。三日而生須曼，又三日成",
    "T14n0554_001:0905c29": "華，華舒中有小女兒，迦羅越取養之，名曰",
    "T14n0554_001:0906a01": "須曼女。長大姝好，才明智慧，亞次奈女。[0906a01] 時",
    "T14n0554_001:0906a02": "又有梵志家，浴池中自然生青蓮華，華特加",
    "T14n0554_001:0906a03": "大，日日益長，如五斗瓶。華舒見中有女兒，",
    "T14n0554_001:0906a04": "梵志取養之，名曰波曇女。長大又好，才明智",
    "T14n0554_001:0906a05": "慧，如須曼女。[0906a05] 諸國王聞此二女顏容絕世，",
    "T14n0554_001:0906a06": "交來求娉之。二女曰：「我生不由胞胎，乃出",
    "T14n0554_001:0906a07": "草華之中，是與凡人不同，豈宜當隨世人乃",
    "T14n0554_001:0906a08": "復嫁耶？」聞奈女聰明世無與等，又生與我同",
    "T14n0554_001:0906a09": "體，皆辭父母，往事奈女，求作弟子，明智博",
    "T14n0554_001:0906a10": "達，皆勝五百人。[0906a10] 佛時遊維耶離國，奈女便",
    "T14n0554_001:0906a11": "將弟子五百，出城迎佛，頭面作禮，長跪白",
    "T14n0554_001:0906a12": "言：「願佛明日到我園中飯食。」佛默然受之，",
    "T14n0554_001:0906a13": "奈女還歸供具。[0906a13] 佛進入城，國王又出宮迎佛，",
    "T14n0554_001:0906a14": "禮畢長跪請佛，願佛明日到宮。佛言：「奈女",
    "T14n0554_001:0906a15": "向已前請，王後之矣。」[0906a15] 王曰：「我為國王，至心",
    "T14n0554_001:0906a16": "請佛，必望哀許！奈女但是婬女，日日將從",
    "T14n0554_001:0906a17": "五百婬弟子行作不軌，佛何為捨我而應其",
    "T14n0554_001:0906a18": "請？」[0906a18] 佛言：「此女非婬，其宿命有大功德，已供養",
    "T14n0554_001:0906a19": "三億佛。昔奈女又常與須曼、波曇，俱為姊妹，",
    "T14n0554_001:0906a20": "奈女最大，須曼次之，波曇最小，生於大姓",
    "T14n0554_001:0906a21": "家，財寶饒富。姊妹相率，共供養五百比丘",
    "T14n0554_001:0906a22": "尼，日日施設飲食，及作衣服，隨所乏無，皆",
    "T14n0554_001:0906a23": "悉供之，盡其壽命。三人常誓言：『願我後世",
    "T14n0554_001:0906a24": "逢佛，得自然化生，不由胞胎，遠離垢穢。』今",
    "T14n0554_001:0906a25": "如本願，生值我時。[0906a25] 「又昔雖供養比丘尼，然",
    "T14n0554_001:0906a26": "其豪富家兒，言語憍逸，時時或戲比丘尼曰：",
    "T14n0554_001:0906a27": "『諸道人於邑日久，必當欲嫁也。迫有我等供",
    "T14n0554_001:0906a28": "養撿押，不得放恣情意耳。』故今者受此餘殃，",
    "T14n0554_001:0906a29": "雖日讀經行道，而虛被誹謗生。此五百弟子，",
    "T14n0554_001:0906b01": "時亦并力相助供養，同心歡喜，今故會此，",
    "T14n0554_001:0906b02": "果復相隨。[0906b02] 「耆婆時為貧家作子，見奈女供養，",
    "T14n0554_001:0906b03": "意甚慕樂，而無資財，乃常為比丘尼掃除，",
    "T14n0554_001:0906b04": "潔淨已輒發念言：『令我能掃除天下人身病",
    "T14n0554_001:0906b05": "穢，如是快耶！』奈女矜其貧窮，又加勤力，常",
    "T14n0554_001:0906b06": "呼為子。其比丘尼有疾病，常使耆婆迎醫",
    "T14n0554_001:0906b07": "及合湯藥，曰：『令汝後世與我共獲是福。』耆婆",
    "T14n0554_001:0906b08": "迎醫，所治悉愈，乃誓曰：『願我後世為大醫",
    "T14n0554_001:0906b09": "王，常治一切人身四大之病，所向皆愈。』宿",
    "T14n0554_001:0906b10": "日因緣，今故為奈女作子，皆如其本願。」王",
    "T14n0554_001:0906b11": "聞佛言，乃長跪悔過，&#x5374;期後日。[0906b11] 佛明日便",
    "T14n0554_001:0906b12": "與諸比丘，到奈女園，具為說本願功德。三",
    "T14n0554_001:0906b13": "女聞經開解，并五百弟子，同時歡喜，皆得",
    "T14n0554_001:0906b14": "阿羅漢道。[0906b14] 佛告阿難：「汝當受持，為四眾說，",
    "T14n0554_001:0906b15": "莫令斷絕。一切眾生慎身口意，勿生憍慢",
    "T14n0554_001:0906b16": "放逸。奈女往昔時，調戲比丘尼故，今被婬",
    "T14n0554_001:0906b17": "謗。汝當修行身口意業，恒發善願，聞者隨",
    "T14n0554_001:0906b18": "喜信樂受持，莫生誹謗，墮於地獄，餘報畜生，",
    "T14n0554_001:0906b19": "經百千劫，後報為人，貧窮下賤，不聞正法，",
    "T14n0554_001:0906b20": "邪見家生，恒值惡王，身不具足。汝當修行，",
    "T14n0554_001:0906b21": "受持讀誦，盡未來際，常使不絕。」"
}