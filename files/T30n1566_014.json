{
    "T30n1566_014:0121b19": "般若燈論釋卷第十四",
    "T30n1566_014:0121b21": "偈本龍樹菩薩　釋論分別明菩薩",
    "T30n1566_014:0121b22": "大唐中印度三藏波羅頗蜜多羅譯",
    "T30n1566_014:0121b23": "觀顛倒品第二十三",
    "T30n1566_014:0121b24": "釋曰。今此品者。亦為遮空所對治。令解顛倒",
    "T30n1566_014:0121b25": "無自性故說。",
    "T30n1566_014:0121b26": "自部人言。有分別故。起諸煩惱。如是煩惱從",
    "T30n1566_014:0121b27": "顛倒起。以顛倒故則有貪等。彼若無者。義不",
    "T30n1566_014:0121b28": "相應。故論偈言。",
    "T30n1566_014:0121b29": "　分別起煩惱　　說有貪瞋等",
    "T30n1566_014:0121c01": "　善不善顛倒　　從此緣而起",
    "T30n1566_014:0121c02": "釋曰。諸論中說貪瞋等。隨次第起善不善者。",
    "T30n1566_014:0121c03": "謂愛非愛從此緣起。非不從緣。應知不正思",
    "T30n1566_014:0121c04": "惟分別。能為起煩惱緣。此中立驗。第一義中",
    "T30n1566_014:0121c05": "諸陰等有自體。是第一義中陰等從因緣起",
    "T30n1566_014:0121c06": "故。譬如貪等。若無自體不從緣起。譬如虛空",
    "T30n1566_014:0121c07": "華。論者言。是義不然。如論偈說。",
    "T30n1566_014:0121c08": "　愛非愛顛倒　　皆從此緣起",
    "T30n1566_014:0121c09": "　我無自體故　　煩惱亦非實",
    "T30n1566_014:0121c10": "釋曰。非實者謂貪等煩惱非第一義中起。以",
    "T30n1566_014:0121c11": "是故汝闕譬喻。是立義有過。汝若言我以世",
    "T30n1566_014:0121c12": "諦為喻非第一義者。無有所成立法。若於世",
    "T30n1566_014:0121c13": "諦中有成立者。反成我義。如論偈說。",
    "T30n1566_014:0121c14": "　我若有若無　　是二皆不成",
    "T30n1566_014:0121c15": "　因我有煩惱　　我無彼不起",
    "T30n1566_014:0121c16": "釋曰。此謂我者非世諦得成。亦非第一義中",
    "T30n1566_014:0121c17": "得成。以是故。若離於我則煩惱不有。所以",
    "T30n1566_014:0121c18": "者何。能依無體故。所依亦無體。為開此義故",
    "T30n1566_014:0121c19": "如偈說。因我有煩惱者。煩惱是我法。亦是",
    "T30n1566_014:0121c20": "所受用故。然我自體不成。如觀我品中觀煩",
    "T30n1566_014:0121c21": "惱無能依處故。其驗如是。第一義中貪等皆",
    "T30n1566_014:0121c22": "無。我依止無體故。譬如石女不生子。何得說",
    "T30n1566_014:0121c23": "言子色白黑耶。自部人言。雖無有我但心與",
    "T30n1566_014:0121c24": "煩惱和合故有煩惱起。而煩惱是心上法。汝",
    "T30n1566_014:0121c25": "立無我義者。其因不成。論者言。汝語非也。其",
    "T30n1566_014:0121c26": "過如論偈說。",
    "T30n1566_014:0121c27": "　誰有彼煩惱　　有義則不成",
    "T30n1566_014:0121c28": "　若離眾生者　　煩惱則無屬",
    "T30n1566_014:0121c29": "釋曰。此謂煩惱是眾生者。於一切處推求眾",
    "T30n1566_014:0122a01": "生不可得。若離眾生煩惱無屬心起者。先已",
    "T30n1566_014:0122a02": "遮故。亦除識自體故。亦遮有實故。汝心義不",
    "T30n1566_014:0122a03": "成。非我因義不成。自部人言。彼受無煩惱義",
    "T30n1566_014:0122a04": "者。則以無為體。無體之體成故。諸體更互無",
    "T30n1566_014:0122a05": "體相。論者言汝今欲得諸體若瓶若絹及餘",
    "T30n1566_014:0122a06": "物等有者。為是體。為是無體。而言能起有覺",
    "T30n1566_014:0122a07": "因耶。欲令瓶是無體者。則不應說此瓶與青",
    "T30n1566_014:0122a08": "黃黑色等和合。亦不應說青黃等色示人。若",
    "T30n1566_014:0122a09": "有無瓶絹處不可說。青黃等色亦不可指示",
    "T30n1566_014:0122a10": "於人。無依止處故。是諸煩惱畢竟無主無體",
    "T30n1566_014:0122a11": "義者。如石女兒無青黃相可說故。是故以無",
    "T30n1566_014:0122a12": "為體義不成。今當次答自部人等。如論偈說。",
    "T30n1566_014:0122a13": "　身起煩惱見　　緣於我我所",
    "T30n1566_014:0122a14": "　煩惱與染心　　五求不可得",
    "T30n1566_014:0122a15": "釋曰。名色聚集因名為身。緣於自身起染污",
    "T30n1566_014:0122a16": "見。是名身見。貪等三種與此義同。如觀如來",
    "T30n1566_014:0122a17": "品中偈說。非陰不離陰。陰中無如來。如來中",
    "T30n1566_014:0122a18": "無陰。非如來有陰。諸煩惱亦如。五種中無煩",
    "T30n1566_014:0122a19": "惱者。能起苦故名為煩惱。染者非煩惱。今為",
    "T30n1566_014:0122a20": "遮不異義故。若染者即煩惱。能燒所燒同得",
    "T30n1566_014:0122a21": "一過。亦不異煩惱有染者。此義已如先遮。復",
    "T30n1566_014:0122a22": "次若異煩惱得有染者。則離煩惱獨有染者",
    "T30n1566_014:0122a23": "過。是故異體不成。染者中亦無煩惱。煩惱中",
    "T30n1566_014:0122a24": "亦無染者。亦非染者有煩惱。如是五種求煩",
    "T30n1566_014:0122a25": "惱無體。以煩惱無體故。則無能成立法。是汝",
    "T30n1566_014:0122a26": "譬喻有過。如論偈說。",
    "T30n1566_014:0122a27": "　愛非愛顛倒　　本無有自體",
    "T30n1566_014:0122a28": "　以何等為緣　　而能起煩惱",
    "T30n1566_014:0122a29": "釋曰。如我法中愛非愛顛倒本來無體。以是",
    "T30n1566_014:0122b01": "故。第一義中煩惱非是從緣起法。無能成立",
    "T30n1566_014:0122b02": "法故。是汝立義之過。復次有自部人言。色等",
    "T30n1566_014:0122b03": "六物能起顛倒。云何無耶。彼謂無者。其義不",
    "T30n1566_014:0122b04": "爾。故論偈言。",
    "T30n1566_014:0122b05": "　色聲香味觸　　及法為六種",
    "T30n1566_014:0122b06": "　愛非愛為緣　　於物起分別",
    "T30n1566_014:0122b07": "釋曰。此謂緣六種物能起諸煩惱。此中說驗。",
    "T30n1566_014:0122b08": "第一義中有愛非愛顛倒為緣能起貪瞋癡",
    "T30n1566_014:0122b09": "等。第一義中物有體故。若言無者。非六物體。",
    "T30n1566_014:0122b10": "譬如生盲者眼識。又貪瞋等能起顛倒分別。",
    "T30n1566_014:0122b11": "如我所說。因有力故。有諸顛倒。以是因緣譬",
    "T30n1566_014:0122b12": "喻無過。論者言。汝語非也。皆是虛妄。如論偈",
    "T30n1566_014:0122b13": "說。",
    "T30n1566_014:0122b14": "　色聲香味觸　　及法體六種",
    "T30n1566_014:0122b15": "　如乾闥婆城　　如焰亦如夢",
    "T30n1566_014:0122b16": "釋曰。如是等自體皆無自體。勢分亦無。乃至",
    "T30n1566_014:0122b17": "世諦誹謗之過亦無。無何過耶。以無此物故。",
    "T30n1566_014:0122b18": "云何如乾闥婆城。以時處等眾人共見故。是",
    "T30n1566_014:0122b19": "名如乾闥婆城。云何如焰。譬如愚者。見熱時",
    "T30n1566_014:0122b20": "焰。謂言是水。逐之不已。徒自疲勞。竟無所",
    "T30n1566_014:0122b21": "得。如是一切諸法自體皆空。著法凡夫亦復",
    "T30n1566_014:0122b22": "如是。故言如焰。云何如夢。有時有所思念因",
    "T30n1566_014:0122b23": "果體及一切法無自體故。是名如夢。若色中",
    "T30n1566_014:0122b24": "有者。如論偈說。",
    "T30n1566_014:0122b25": "　若愛若非愛　　何處當可得",
    "T30n1566_014:0122b26": "　猶如幻化人　　亦如鏡中像",
    "T30n1566_014:0122b27": "釋曰。第一義中愛非愛皆不可得。何以故。第",
    "T30n1566_014:0122b28": "一義中色像等自體空故。云何如幻化人。於",
    "T30n1566_014:0122b29": "不實境界顯現相似故。云何如像。不待人工",
    "T30n1566_014:0122c01": "而能起現。與形相似故。以是因緣。汝上出因",
    "T30n1566_014:0122c02": "立義等不成。何以故。第一義中物體不成故。",
    "T30n1566_014:0122c03": "亦違汝義。如論偈說。",
    "T30n1566_014:0122c04": "　若不因彼愛　　則無有不愛",
    "T30n1566_014:0122c05": "　因愛有不愛　　是故無有愛",
    "T30n1566_014:0122c06": "　無不愛待愛　　無愛待不愛",
    "T30n1566_014:0122c07": "　若以愛為緣　　施設有不愛",
    "T30n1566_014:0122c08": "釋曰。愛無自體。其義如是。以是故。不應有不",
    "T30n1566_014:0122c09": "愛。不愛無體故。愛不待不愛而言有愛者。是",
    "T30n1566_014:0122c10": "亦不然。如論偈說。",
    "T30n1566_014:0122c11": "　無有可愛者　　何處當起貪",
    "T30n1566_014:0122c12": "　不愛若無體　　何處當起瞋",
    "T30n1566_014:0122c13": "釋曰。彼二無體故癡亦無體。是故如所說過。",
    "T30n1566_014:0122c14": "今還在汝。修多羅人言。第一義中有如是愛",
    "T30n1566_014:0122c15": "非愛顛倒。如佛經所說。若經中說者。當知是",
    "T30n1566_014:0122c16": "有譬如說無我定是無我。今經中現有此語。",
    "T30n1566_014:0122c17": "所謂無常計常。無我計我。無樂計樂。不淨計",
    "T30n1566_014:0122c18": "淨。是名顛倒。以是義故。第一義中有如是愛",
    "T30n1566_014:0122c19": "非愛顛倒。論者言於世諦中有愛非愛顛倒。",
    "T30n1566_014:0122c20": "非第一義中有。是故我說無過。如論偈說。",
    "T30n1566_014:0122c21": "　於第一義中　　畢竟無顛倒",
    "T30n1566_014:0122c22": "　如來終不說　　是我無我等",
    "T30n1566_014:0122c23": "釋曰。第一義中亦不說我無我故。汝譬喻及",
    "T30n1566_014:0122c24": "出因無體。復次若修多羅人意言。第一義中",
    "T30n1566_014:0122c25": "不欲得有顛倒。何以故。顛倒者有二種。一者",
    "T30n1566_014:0122c26": "隨順生死。二者隨順涅槃。云何名隨順生死。",
    "T30n1566_014:0122c27": "所謂無常常倒。無我我倒。無樂樂倒。無淨淨",
    "T30n1566_014:0122c28": "倒。云何名隨順涅槃。所謂於空執空。於無常",
    "T30n1566_014:0122c29": "執無常。有如是等故名顛倒。若欲得無分別",
    "T30n1566_014:0123a01": "智者。當斷此二種顛倒。為是智障故。自部人",
    "T30n1566_014:0123a02": "言。若於無常之物起無常見是顛倒者。其義",
    "T30n1566_014:0123a03": "不然。論者言。顛倒者是何義耶。自部人言。實",
    "T30n1566_014:0123a04": "是無常。謂是常者可名顛倒。論者言。是說不",
    "T30n1566_014:0123a05": "善。其過如論偈說。",
    "T30n1566_014:0123a06": "　無常謂常者　　名為顛倒執",
    "T30n1566_014:0123a07": "　無常亦是執　　空何故非執",
    "T30n1566_014:0123a08": "釋曰。謂彼智所緣顛倒境界故。此言即是顛",
    "T30n1566_014:0123a09": "倒義。譬如人言。離三界欲已。何故不名解脫。",
    "T30n1566_014:0123a10": "如此之言即是解脫。自部人言。汝今復說無",
    "T30n1566_014:0123a11": "常亦空。云何不是第一義耶論者言。無起故。",
    "T30n1566_014:0123a12": "此無起義。道理如先已遮。譬如涅槃無起亦",
    "T30n1566_014:0123a13": "無無常。復次此無常體能起常分別智。若言",
    "T30n1566_014:0123a14": "是顛倒執常覺。所緣境界則無有體。是故如",
    "T30n1566_014:0123a15": "前偈說。無常亦是執空何故非倒者即是顛",
    "T30n1566_014:0123a16": "倒。何以故。有分別故。譬如常執者。此中立",
    "T30n1566_014:0123a17": "驗。第一義中色無常者。即是顛倒。是分別故。",
    "T30n1566_014:0123a18": "譬如執色為常。自部人言。智分別者。言諸",
    "T30n1566_014:0123a19": "行空。其智非一向顛倒。論者言。亦是顛倒。我",
    "T30n1566_014:0123a20": "說無過。自部人言。若如是者。此空智非是得",
    "T30n1566_014:0123a21": "解脫因。是倒故。譬如內入是苦樂等智之境",
    "T30n1566_014:0123a22": "界。論者言。汝立義中是何義耶。自部人言。緣",
    "T30n1566_014:0123a23": "眼空智非是得解脫因耶。論者言。若爾者反",
    "T30n1566_014:0123a24": "成我義。云何成我義。以無分別智得解脫故。",
    "T30n1566_014:0123a25": "若言眼空。眼空之智是有分別故。且置是語。",
    "T30n1566_014:0123a26": "今還為汝說我本宗。如執無常為常。即是顛",
    "T30n1566_014:0123a27": "倒。無我為我。無樂為樂。不淨為淨。亦如是",
    "T30n1566_014:0123a28": "說。有自部人立義分別言。有如是執。以有能",
    "T30n1566_014:0123a29": "執所執故。然其起執凡有三種。而不是無。論",
    "T30n1566_014:0123b01": "者言。汝義不然。如論偈說。",
    "T30n1566_014:0123b02": "　執具起執者　　及所執境界",
    "T30n1566_014:0123b03": "　一切寂滅相　　是故無有執",
    "T30n1566_014:0123b04": "釋曰。執有三種。謂具起及境界等。執具者。是",
    "T30n1566_014:0123b05": "能執總緣物體智。起執者。謂所執心。或妄",
    "T30n1566_014:0123b06": "置。或非撥等。又須執者。謂起執人所執境界",
    "T30n1566_014:0123b07": "者。謂所計常樂我淨等境界。此之三法皆自",
    "T30n1566_014:0123b08": "體空。如我所說道理。欲令開解執具等一切",
    "T30n1566_014:0123b09": "皆寂滅相。是故無執。而彼執者。以有有之言",
    "T30n1566_014:0123b10": "令物解者。無有譬喻。以是故。如論偈說。",
    "T30n1566_014:0123b11": "　執性無有故　　邪正等亦無",
    "T30n1566_014:0123b12": "　誰今是顛倒　　誰是非顛倒",
    "T30n1566_014:0123b13": "釋曰。第一義中誰是顛倒。誰是非顛倒。菩薩",
    "T30n1566_014:0123b14": "摩訶薩住無分別智。不行一切分別。無正無",
    "T30n1566_014:0123b15": "邪。無顛倒無不顛倒。復次若人言定有顛倒。",
    "T30n1566_014:0123b16": "有具足顛倒者故。譬如有蓋則有持蓋者。凡",
    "T30n1566_014:0123b17": "夫有顛倒亦如是。由有顛倒者。是故有顛倒。",
    "T30n1566_014:0123b18": "論者言。是義不然。如上偈說。執性無有故。邪",
    "T30n1566_014:0123b19": "正等亦無。此二道理先已令開解故。有起者",
    "T30n1566_014:0123b20": "亦不成如是如是。顛倒及顛倒者亦不成故。",
    "T30n1566_014:0123b21": "如上偈說。誰是顛倒誰非顛倒。此言謂無顛",
    "T30n1566_014:0123b22": "倒。無顛倒故顛倒者亦無。復次若有顛倒即",
    "T30n1566_014:0123b23": "有非顛倒。以是故。汝因義不成。第一義中",
    "T30n1566_014:0123b24": "譬喻無體。亦違汝義。復次世間人言。與顛倒",
    "T30n1566_014:0123b25": "合者名顛倒人。此之顛倒。為與已起倒者有",
    "T30n1566_014:0123b26": "合耶。為與未起倒者有合耶。為與起倒時有",
    "T30n1566_014:0123b27": "合耶。今答此三種與顛倒合者。是皆不然。如",
    "T30n1566_014:0123b28": "論偈說。",
    "T30n1566_014:0123b29": "　已起者無合　　未起亦無合",
    "T30n1566_014:0123c01": "　離已未倒者　　有合時不然",
    "T30n1566_014:0123c02": "釋曰。此謂已有倒者。更與倒合。則為無用。何",
    "T30n1566_014:0123c03": "以故。倒者空故。譬如餘不倒者。若言有倒與",
    "T30n1566_014:0123c04": "時合者。此有俱過。離倒不倒與時合者不然。",
    "T30n1566_014:0123c05": "作是觀時悉皆不然。若言有者。汝今當答。此",
    "T30n1566_014:0123c06": "之顛倒與誰合耶。是故無有與倒合者。以是",
    "T30n1566_014:0123c07": "義故。汝得如先所說過。復次如第一義中一",
    "T30n1566_014:0123c08": "切諸體皆無自性。說此道理已令開解。以是",
    "T30n1566_014:0123c09": "故。如論偈說。",
    "T30n1566_014:0123c10": "　無起未起者　　云何有顛倒",
    "T30n1566_014:0123c11": "　諸倒悉無生　　何處起顛倒",
    "T30n1566_014:0123c12": "釋曰。此謂偈意顯無生故無有顛倒。汝出因",
    "T30n1566_014:0123c13": "等。皆是有過。如論偈說。",
    "T30n1566_014:0123c14": "　常樂我淨等　　而言實有者",
    "T30n1566_014:0123c15": "　彼常樂我淨　　翻則為顛倒",
    "T30n1566_014:0123c16": "釋曰。此謂第一義中有常我等。應知亦是顛",
    "T30n1566_014:0123c17": "倒。如論偈說。",
    "T30n1566_014:0123c18": "　我及常樂等　　若當是無者",
    "T30n1566_014:0123c19": "　無我苦不淨　　而應是可得",
    "T30n1566_014:0123c20": "釋曰。此謂無我等自體能除我等倒。以有相",
    "T30n1566_014:0123c21": "待故。無我等亦不成無。無我故何處有我。是",
    "T30n1566_014:0123c22": "顛倒見故。譬如無人。終不於杌起人想顛倒。",
    "T30n1566_014:0123c23": "如是因等其過難免。以是觀察常無常等顛",
    "T30n1566_014:0123c24": "倒及不顛倒。無有因故。無因者。如論偈說。",
    "T30n1566_014:0123c25": "　以彼無因故　　則無明行滅",
    "T30n1566_014:0123c26": "　乃至生老死　　是等同皆滅",
    "T30n1566_014:0123c27": "釋曰。此謂無明行識名色六入觸受愛取有",
    "T30n1566_014:0123c28": "生及老死等。由無顛倒因故證得無自體息",
    "T30n1566_014:0123c29": "諸煩惱。其義得成。諸說有自體者。是諸煩惱。",
    "T30n1566_014:0124a01": "為有實體。為無實體。今何所問。如論偈說。",
    "T30n1566_014:0124a02": "　若人諸煩惱　　有一自實體",
    "T30n1566_014:0124a03": "　云何能斷除　　誰能斷有體",
    "T30n1566_014:0124a04": "釋曰。此謂有自體者。不可壞故。若諸煩惱無",
    "T30n1566_014:0124a05": "實如兔角者。亦如此偈說過。云何不能斷。謂",
    "T30n1566_014:0124a06": "無者。不可捨故。如虛空華不可捨。無自體故。",
    "T30n1566_014:0124a07": "如馬體無。不可令捨此無。復次若作是意。謂",
    "T30n1566_014:0124a08": "有實煩惱。聖道起時能斷故。謂此說無過者。",
    "T30n1566_014:0124a09": "此實煩惱似何等相。對治道起而能斷耶。汝",
    "T30n1566_014:0124a10": "之立義難令物解。以是故起有實體無實體",
    "T30n1566_014:0124a11": "煩惱分別。而能斷此分別者不然。是中立驗。",
    "T30n1566_014:0124a12": "第一義中煩惱無。自體是斷故。譬如幻作女",
    "T30n1566_014:0124a13": "人雖是幻化而諸凡夫起染欲心。後知非實",
    "T30n1566_014:0124a14": "染心自捨。煩惱無實亦復如是。此中已說外",
    "T30n1566_014:0124a15": "人所成立驗有過。顯我自成立驗無過。令解",
    "T30n1566_014:0124a16": "顛倒無自體故。是品義意。以是故。此下引經",
    "T30n1566_014:0124a17": "顯成。如金光明女經中偈說。言語非是色。一",
    "T30n1566_014:0124a18": "切處無有。畢竟無有故。煩惱亦如是。如語",
    "T30n1566_014:0124a19": "無實體。不住於內外。煩惱體無實。亦不住內",
    "T30n1566_014:0124a20": "外。佛告舍利弗。若解染污即如實義。無一染",
    "T30n1566_014:0124a21": "污顛倒可得。眾生起染。若無實者。即是顛",
    "T30n1566_014:0124a22": "倒。若彼顛倒是無實者。於中無真實相故。舍",
    "T30n1566_014:0124a23": "利弗。如是解者說為清淨。以煩惱無實體故。",
    "T30n1566_014:0124a24": "如來成正覺時。所說煩惱。非是色。非是無色。",
    "T30n1566_014:0124a25": "非受想行識。非無受想行識。非非識。非非無",
    "T30n1566_014:0124a26": "識。不可見故。不可取故。解者無所斷除。證時",
    "T30n1566_014:0124a27": "亦無所得。不以證。不以得。無證無得。無相無",
    "T30n1566_014:0124a28": "為。但假名字。猶如幻化。於諸法不動相非取",
    "T30n1566_014:0124a29": "非不取。如影如響。離相離念。無生無滅。",
    "T30n1566_014:0124b01": "般若燈論釋觀聖諦品第二十四",
    "T30n1566_014:0124b02": "釋曰。今此品者。亦為遮空所對治。令解四聖",
    "T30n1566_014:0124b03": "諦無自體義故說。",
    "T30n1566_014:0124b04": "自部人言。若謂聖諦空無自體。是義不爾。故",
    "T30n1566_014:0124b05": "論偈言。",
    "T30n1566_014:0124b06": "　若一切法空　　無起亦無滅",
    "T30n1566_014:0124b07": "　說聖諦無體　　汝得如是過",
    "T30n1566_014:0124b08": "釋曰。如彼所說道理。令物信解者。是事不然。",
    "T30n1566_014:0124b09": "空故如虛空華。以是故。彼招此過。起滅無體",
    "T30n1566_014:0124b10": "故。即無苦諦體。苦諦無體故。能起集諦。亦無",
    "T30n1566_014:0124b11": "體。集諦無體故滅諦亦無體。滅諦無體故向",
    "T30n1566_014:0124b12": "苦滅道。以正見為首。道諦所修即為無體。如",
    "T30n1566_014:0124b13": "上偈說。彼得此過。以是故。諸有怖畏生死眾",
    "T30n1566_014:0124b14": "生。於四諦境界勤行精進。苦應知。集應斷。滅",
    "T30n1566_014:0124b15": "應證。道應修。此等皆無。云何無耶。故論偈",
    "T30n1566_014:0124b16": "言。",
    "T30n1566_014:0124b17": "　若知及若斷　　修證作業等",
    "T30n1566_014:0124b18": "　聖諦無體故　　是皆不可得",
    "T30n1566_014:0124b19": "釋曰。四聖諦者。謂能作聖人相續體故。名為",
    "T30n1566_014:0124b20": "聖諦。又復諦者。謂真實義。若說無者。是義不",
    "T30n1566_014:0124b21": "然。故論偈言。",
    "T30n1566_014:0124b22": "　聖諦無體故　　四果亦無有",
    "T30n1566_014:0124b23": "　以果無體故　　住果者亦無",
    "T30n1566_014:0124b24": "釋曰。此謂身見疑戒取等眾過為薪。聖諦為",
    "T30n1566_014:0124b25": "火。須陀洹。斯陀含。阿那含。阿羅漢等。見聖",
    "T30n1566_014:0124b26": "諦火能燒煩惱。住果者。謂得須陀洹道。須陀",
    "T30n1566_014:0124b27": "洹果。又名不為他緣和合故。所有天魔不能",
    "T30n1566_014:0124b28": "破壞。又與戒定慧解脫解脫知見等和合故名",
    "T30n1566_014:0124b29": "僧。是僧名為無上福田。彼若無者。其義不",
    "T30n1566_014:0124c01": "爾。故論偈言。",
    "T30n1566_014:0124c02": "　若無有僧寶　　則無有八人",
    "T30n1566_014:0124c03": "　聖諦若無體　　亦無有法寶",
    "T30n1566_014:0124c04": "釋曰。若無僧寶不應有四道四果差別。復次",
    "T30n1566_014:0124c05": "無僧寶故。亦無法寶。法寶無故。亦無佛寶。故",
    "T30n1566_014:0124c06": "論偈言。",
    "T30n1566_014:0124c07": "　若無法僧者　　云何有佛寶",
    "T30n1566_014:0124c08": "　若三寶皆空　　則破一切有",
    "T30n1566_014:0124c09": "釋曰。佛者謂自覺聖諦。復能覺他。故名為佛。",
    "T30n1566_014:0124c10": "云何為寶。謂難得故。如經偈言。應解我已解。",
    "T30n1566_014:0124c11": "應修我已修。應斷我已斷。由是故稱佛。此謂",
    "T30n1566_014:0124c12": "於一切法有自體中得平等覺是故名佛。如",
    "T30n1566_014:0124c13": "修多羅中偈言。於無體法中。覺了盡無餘。諸",
    "T30n1566_014:0124c14": "法平等覺。是故名為佛。此謂諸佛所覺境界。",
    "T30n1566_014:0124c15": "若言無體者不然。如上偈說。若三寶皆空則",
    "T30n1566_014:0124c16": "破一切有。是義有過。故論偈言。",
    "T30n1566_014:0124c17": "　若因果體空　　法非法亦空",
    "T30n1566_014:0124c18": "　世間言說等　　如是悉皆破",
    "T30n1566_014:0124c19": "釋曰。此謂作是說者。而不欲得有過。此過云",
    "T30n1566_014:0124c20": "何免耶。若不立空而有起滅諸體有自體者",
    "T30n1566_014:0124c21": "彼得無過。是中作驗。諸體有自體有起滅故。",
    "T30n1566_014:0124c22": "若言諸體無自體者。不應見有起滅譬如空",
    "T30n1566_014:0124c23": "華。論者言。汝所引者義皆不然。如論偈說。",
    "T30n1566_014:0124c24": "　汝今自不解　　空及於空義",
    "T30n1566_014:0124c25": "　能滅諸戲論　　而欲破空耶",
    "T30n1566_014:0124c26": "釋曰。空者能滅一切執著戲論。是故名空。空",
    "T30n1566_014:0124c27": "義者謂緣空之智。名為空義。汝今欲得破壞",
    "T30n1566_014:0124c28": "真實相者。如人運拳以打虛空。徒自疲極終",
    "T30n1566_014:0124c29": "無所損。汝若作是言。如上偈說。若一切法空。",
    "T30n1566_014:0125a01": "無起亦無滅。汝作如是說者。亦徒疲勞不解",
    "T30n1566_014:0125a02": "中意。何以故。如論偈說。",
    "T30n1566_014:0125a03": "　諸佛依二諦　　為眾生說法",
    "T30n1566_014:0125a04": "　一謂世俗諦　　二謂第一義",
    "T30n1566_014:0125a05": "釋曰。世諦者謂世間言說。如說色等起住滅",
    "T30n1566_014:0125a06": "相。如說提婆達多去來。毘師奴蜜多羅喫食。",
    "T30n1566_014:0125a07": "須摩達多坐禪。梵摩達多解脫。如是等謂世",
    "T30n1566_014:0125a08": "間言說。名為世諦。是等不說名第一義。第一",
    "T30n1566_014:0125a09": "義者云何。謂是第一而有義故。名第一義。又",
    "T30n1566_014:0125a10": "是最上無分別智真實義故。名第一義。真實",
    "T30n1566_014:0125a11": "者。無他緣等為相。若住真實所緣境界無分",
    "T30n1566_014:0125a12": "別。智者名第一義。為遮彼起等隨順。所說無",
    "T30n1566_014:0125a13": "起等及聞思修慧。皆是第一義。慧者云何。是",
    "T30n1566_014:0125a14": "第一義。能為第一遮作不顛倒方便因緣故。",
    "T30n1566_014:0125a15": "是故復名第一義也。如論偈說。",
    "T30n1566_014:0125a16": "　若人不能解　　二諦差別相",
    "T30n1566_014:0125a17": "　即不解真實　　甚深佛法義",
    "T30n1566_014:0125a18": "釋曰。此謂若人不解二諦差別。不錯亂境界",
    "T30n1566_014:0125a19": "相者。不正思惟。多者此人不解甚深佛法。而",
    "T30n1566_014:0125a20": "起有體無體執覺。深者云何。難涉渡。佛者",
    "T30n1566_014:0125a21": "如先已解。法者為令天人證得甘露法故。行",
    "T30n1566_014:0125a22": "者於如是等甚深境界。應知應斷應證應修。",
    "T30n1566_014:0125a23": "復次說不顛倒教者名甘露法。是人於第一",
    "T30n1566_014:0125a24": "甚深無分別智道理不解故。雖行不顛倒住",
    "T30n1566_014:0125a25": "真法境界。而於無起無滅法體說眾生。於非",
    "T30n1566_014:0125a26": "境界起境界見。作如是說者。不解中論道理。",
    "T30n1566_014:0125a27": "而言世諦中起滅等法。一切皆無。作是分別",
    "T30n1566_014:0125a28": "者。其過亦如上偈說。若一切法空無起亦無",
    "T30n1566_014:0125a29": "滅。有如是分別者。不解諸佛如來隨順世諦。",
    "T30n1566_014:0125b01": "說有持戒修定生住滅等諸法體。無智之人",
    "T30n1566_014:0125b02": "謂第一義中亦有是事。作是虛妄分別者。墮",
    "T30n1566_014:0125b03": "在諸有曠野之中。無有出期。",
    "T30n1566_014:0125b04": "自部人言。若以第一義諦得解脫者。不應宣",
    "T30n1566_014:0125b05": "說二諦。論者言。以是事故。如論偈說。",
    "T30n1566_014:0125b06": "　若不依世諦　　不得第一義",
    "T30n1566_014:0125b07": "　不依第一義　　終不得涅槃",
    "T30n1566_014:0125b08": "釋曰。世俗諦者。一切諸法無生性空。而眾生",
    "T30n1566_014:0125b09": "顛倒故妄生執著。於世間為實。諸賢聖了達",
    "T30n1566_014:0125b10": "世間顛倒性故。知一切法皆空無自性。於聖",
    "T30n1566_014:0125b11": "人是第一義諦。亦名為實。佛為眾生依二諦",
    "T30n1566_014:0125b12": "說。云何為第一義諦。謂普過一切言語道故。",
    "T30n1566_014:0125b13": "一切小乘所分別者。令離一切分別因故。復",
    "T30n1566_014:0125b14": "次若無世諦不能證得第一義諦。以是故。煩",
    "T30n1566_014:0125b15": "惱及生等滅者。是涅槃相。若不依第一義諦。",
    "T30n1566_014:0125b16": "涅槃之道終不可得。復次外道中。若有聰慢",
    "T30n1566_014:0125b17": "者。作如是分別。有空不空。云何為空。謂見諸",
    "T30n1566_014:0125b18": "陰空。以彼執見無體故。云何不空。謂見諸陰",
    "T30n1566_014:0125b19": "不空。而言我已見我。今見我當見如是諸陰",
    "T30n1566_014:0125b20": "空。不離諸陰有空。空中見諸陰。諸陰中見空。",
    "T30n1566_014:0125b21": "作是見者。是不正思惟。名增上慢。如論偈",
    "T30n1566_014:0125b22": "說。",
    "T30n1566_014:0125b23": "　少智愚癡者　　以惡見壞空",
    "T30n1566_014:0125b24": "　如不善捉蛇　　不如法持呪",
    "T30n1566_014:0125b25": "釋曰。此謂與無分別慧命作障礙故。如是等",
    "T30n1566_014:0125b26": "為惡見所壞。復次於諸無體起有體見。亦名",
    "T30n1566_014:0125b27": "壞空。譬如不善捉蛇之人。自害其命。於空",
    "T30n1566_014:0125b28": "執有體者。亦能害解脫命。如持呪人不依呪",
    "T30n1566_014:0125b29": "法而自損壞。以是故。不善解空者。能作種種",
    "T30n1566_014:0125c01": "不饒益事。如論偈說。",
    "T30n1566_014:0125c02": "　諸佛以是故　　迴心不說法",
    "T30n1566_014:0125c03": "　佛所解深法　　眾生不能入",
    "T30n1566_014:0125c04": "　汝今若如是　　於空生誹謗",
    "T30n1566_014:0125c05": "　謂法無起滅　　乃至破三寶",
    "T30n1566_014:0125c06": "釋曰。誹謗者。謂言一切是空。汝瞋忿故。欲與",
    "T30n1566_014:0125c07": "空作過者。空終不被汝過。何以故。諸體無自",
    "T30n1566_014:0125c08": "體者。於第一義中空故無體。無體義者。我亦",
    "T30n1566_014:0125c09": "不用以有執著相故。復次為遮自部人所分",
    "T30n1566_014:0125c10": "別空者。今遮此空故而言空無自體。亦不執",
    "T30n1566_014:0125c11": "空作是分別。空者今應捨故。如寶積經中說。",
    "T30n1566_014:0125c12": "佛告迦葉。寧起我見如須彌山。亦不作增上",
    "T30n1566_014:0125c13": "慢者起於空見。以是義故。不見色空。不見色",
    "T30n1566_014:0125c14": "不空。如論偈說。",
    "T30n1566_014:0125c15": "　若然於空者　　則一切皆然",
    "T30n1566_014:0125c16": "　若不然空者　　則一切不然",
    "T30n1566_014:0125c17": "釋曰。此謂正見空者何等為一切皆然。謂有",
    "T30n1566_014:0125c18": "起等。云何然耶。謂有無等及眼等。皆自體空。",
    "T30n1566_014:0125c19": "如幻丈夫。丈夫自體。空何以故。一切藉眾",
    "T30n1566_014:0125c20": "緣聚集為體故。云何為體。體謂苦也。云何為",
    "T30n1566_014:0125c21": "苦。謂此起者名苦。見苦等行名為苦諦。云何",
    "T30n1566_014:0125c22": "為集。謂起苦因者名集。復次集者。謂從此",
    "T30n1566_014:0125c23": "起苦故名集。若見集等行名為集諦。滅苦因",
    "T30n1566_014:0125c24": "者名之為滅。見滅等行名為滅諦。為得滅苦",
    "T30n1566_014:0125c25": "因方便故。而名為道。若見道等行名為道。",
    "T30n1566_014:0125c26": "諦彼聖諦如是有故其法得成。以自然智覺。",
    "T30n1566_014:0125c27": "於一切行故乃名為。佛隨順聲聞說者。如經",
    "T30n1566_014:0125c28": "言。佛告諸比丘。如是苦者我於往昔不聞諸",
    "T30n1566_014:0125c29": "法中得眼起智起明起覺起是等諸體自體皆",
    "T30n1566_014:0126a01": "如幻故。第一義中見無起等名見聖諦。如文",
    "T30n1566_014:0126a02": "殊道行經說。佛告文殊師利。若見一切諸法",
    "T30n1566_014:0126a03": "無起。即解苦諦。若見一切諸法無住。即能斷",
    "T30n1566_014:0126a04": "集。若見一切諸法畢竟涅槃。即能證滅。文殊",
    "T30n1566_014:0126a05": "師利。若見一切諸法無自體。即是修道。以是",
    "T30n1566_014:0126a06": "義故。摩訶衍中聖諦道理得成。道理成故。智",
    "T30n1566_014:0126a07": "慧得成。智慧成故。一切皆可然若誹謗空者。",
    "T30n1566_014:0126a08": "如上偈說。若不然空者。一切皆不然。如論偈",
    "T30n1566_014:0126a09": "說。",
    "T30n1566_014:0126a10": "　汝今持自過　　而欲與我耶",
    "T30n1566_014:0126a11": "　亦如人乘馬　　自忘其所乘",
    "T30n1566_014:0126a12": "釋曰。若汝不欲令空有過失者。今當說之。如",
    "T30n1566_014:0126a13": "論偈說。",
    "T30n1566_014:0126a14": "　汝若見諸法　　皆有自體者",
    "T30n1566_014:0126a15": "　諸體無因緣　　還成自然見",
    "T30n1566_014:0126a16": "釋曰。若見諸體有自體者。則無諸體從因緣",
    "T30n1566_014:0126a17": "生。不待因緣而有體故。復次若見諸體有自",
    "T30n1566_014:0126a18": "體者。今當說過。如論偈說。",
    "T30n1566_014:0126a19": "　若因果無待　　作者及作業",
    "T30n1566_014:0126a20": "　及至起滅等　　一切法皆壞",
    "T30n1566_014:0126a21": "釋曰。此謂不待因緣者。因果等義皆亦不成。",
    "T30n1566_014:0126a22": "汝云何於空義妄生分別。譬如小兒見畫夜",
    "T30n1566_014:0126a23": "叉而生怖心。發聲大叫。若色等是空無有自",
    "T30n1566_014:0126a24": "體。如虛空華。作是分別者。不應於此而生怖",
    "T30n1566_014:0126a25": "畏。以是故。如論偈說。",
    "T30n1566_014:0126a26": "　從眾緣生法　　我說即是空",
    "T30n1566_014:0126a27": "　但為假名字　　亦是中道義",
    "T30n1566_014:0126a28": "釋曰。眼等諸體從緣起者。諸緣中眼等非有",
    "T30n1566_014:0126a29": "非無非。亦有亦無非。非有非非無。非異非一。",
    "T30n1566_014:0126b01": "非自非他。亦非俱非不俱。所有從緣起者。第",
    "T30n1566_014:0126b02": "一義中自體無起。依世諦故有眼等起。我說",
    "T30n1566_014:0126b03": "此起空者。謂自體空故。如經偈言。從緣不",
    "T30n1566_014:0126b04": "名生。生法無自體。若有屬緣者。是即名為空。",
    "T30n1566_014:0126b05": "世間出世間。但是假施設。其有解空者。名為",
    "T30n1566_014:0126b06": "不放逸。如楞伽經說。自體無起。體無起者。如",
    "T30n1566_014:0126b07": "佛告大慧。我說一切法空。若言從緣生者。亦",
    "T30n1566_014:0126b08": "是空之異名。何以故。因施設故。世間出世間",
    "T30n1566_014:0126b09": "法。並是世諦所作。如是施設名字即是中道。",
    "T30n1566_014:0126b10": "如摩訶般若波羅蜜經說。云何名中道。謂離",
    "T30n1566_014:0126b11": "有起無起及有無等邊故。名為中道。所謂諸",
    "T30n1566_014:0126b12": "體無起無不起。非有非無。非常非無常。非空",
    "T30n1566_014:0126b13": "非不空。修中道者。觀察之時。不見眼有體。不",
    "T30n1566_014:0126b14": "見眼無體。乃至色受想行識不見體。不見無",
    "T30n1566_014:0126b15": "體。又如寶積經說。佛告迦葉。有是一邊。無是",
    "T30n1566_014:0126b16": "一邊。離二中間。則無色無受想行識。如是中",
    "T30n1566_014:0126b17": "道名為得證實相方便。以是故。如論偈說。",
    "T30n1566_014:0126b18": "　未曾有一法　　不從因緣生",
    "T30n1566_014:0126b19": "　如是一切法　　無不是空者",
    "T30n1566_014:0126b20": "釋曰。此謂從緣所起物。譬如幻等丈夫畢竟",
    "T30n1566_014:0126b21": "無體。僧佉人言。如虛空等不從緣生。從緣生",
    "T30n1566_014:0126b22": "法為出因者。於彼宗中一分之義此義不成。",
    "T30n1566_014:0126b23": "是彼出因之過。論者言。虛空之過已如先說。",
    "T30n1566_014:0126b24": "大過咎者。今聚汝身難可逃避。云何過咎。如",
    "T30n1566_014:0126b25": "論偈說。",
    "T30n1566_014:0126b26": "　若一切不空　　無起亦無滅",
    "T30n1566_014:0126b27": "　無四聖諦體　　過還在汝身",
    "T30n1566_014:0126b28": "釋曰。此義云何。若苦非空有自體者。則無作",
    "T30n1566_014:0126b29": "者。無作者故。不從緣生。執是有者。世諦之中",
    "T30n1566_014:0126c01": "亦所不信。何況第一義耶。以是故。如論偈說。",
    "T30n1566_014:0126c02": "　不從緣生者　　何處當有苦",
    "T30n1566_014:0126c03": "　無常即苦義　　彼苦無自體",
    "T30n1566_014:0126c04": "釋曰。此謂若不從因緣生者。即是常。常則",
    "T30n1566_014:0126c05": "非苦。修多羅人言。若無常故苦。苦故無我。若",
    "T30n1566_014:0126c06": "無我者。則無自體。以如是故苦無自體。論",
    "T30n1566_014:0126c07": "者言。汝所說者義不相應。如論偈說。",
    "T30n1566_014:0126c08": "　苦既無自體　　何處當有集",
    "T30n1566_014:0126c09": "　以集無有故　　是則破於空",
    "T30n1566_014:0126c10": "釋曰。此謂苦體無起。何以故。若有自體者。不",
    "T30n1566_014:0126c11": "待因緣有。如論偈說。",
    "T30n1566_014:0126c12": "　苦若定有性　　先來所不見",
    "T30n1566_014:0126c13": "　於今云何見　　其性不異故",
    "T30n1566_014:0126c14": "釋曰。若先不見苦性。得聖果時亦應不見。何",
    "T30n1566_014:0126c15": "以故。性若定者。云何可見。如論偈說。",
    "T30n1566_014:0126c16": "　苦若有體者　　不應有滅義",
    "T30n1566_014:0126c17": "　汝著有體故　　即破於滅體",
    "T30n1566_014:0126c18": "　苦若有定性　　則無有修道",
    "T30n1566_014:0126c19": "　道若可修者　　即無有定性",
    "T30n1566_014:0126c20": "釋曰。此謂若有滅體即有苦體。修者云何數",
    "T30n1566_014:0126c21": "數起正見等。故名為修。若此道體先已成就",
    "T30n1566_014:0126c22": "而有起者不然。若欲避此等過。而說道可修",
    "T30n1566_014:0126c23": "者。如論偈說。",
    "T30n1566_014:0126c24": "　若道是可修　　即無有自體",
    "T30n1566_014:0126c25": "　苦集乃至滅　　是等悉皆無",
    "T30n1566_014:0126c26": "釋曰。此謂道有起義若成亦不離無自體。以",
    "T30n1566_014:0126c27": "是故。如上偈所說道理。無起苦者。以苦無故。",
    "T30n1566_014:0126c28": "滅則無體。若言是滅苦之道者。如論偈說。",
    "T30n1566_014:0126c29": "　為滅苦者道　　何有道可得",
    "T30n1566_014:0127a01": "　不解苦自體　　亦不解苦因",
    "T30n1566_014:0127a02": "釋曰。此謂如汝所說道理苦有自體。有自體",
    "T30n1566_014:0127a03": "者則不可解。亦不解苦因之過。斷義不成。不",
    "T30n1566_014:0127a04": "斷因體故。斷即無體。愛體無盡者。有盡義不",
    "T30n1566_014:0127a05": "成。滅名無體。無體故證滅義不成。若無證滅",
    "T30n1566_014:0127a06": "趣滅之道。有自體者。則無有修。若無修道亦",
    "T30n1566_014:0127a07": "無證四果人。若欲得有證果人。而執有自體",
    "T30n1566_014:0127a08": "見不捨者。今問何故不捨。若所證之果有自",
    "T30n1566_014:0127a09": "體者。云何復說有能證人。以是故。如論偈",
    "T30n1566_014:0127a10": "說。",
    "T30n1566_014:0127a11": "　既無果自體　　住果向亦無",
    "T30n1566_014:0127a12": "　以無有八人　　則無有僧寶",
    "T30n1566_014:0127a13": "釋曰。八人者。謂四道四果。人有差別故。人者",
    "T30n1566_014:0127a14": "云何。謂人中勝人士夫等。若四聖諦無自體",
    "T30n1566_014:0127a15": "者。非獨無僧。如論偈說。",
    "T30n1566_014:0127a16": "　若無四聖諦　　亦無有法寶",
    "T30n1566_014:0127a17": "　無有法僧故　　云何當有佛",
    "T30n1566_014:0127a18": "釋曰。佛者能以法覺弟子故名佛。復次今問",
    "T30n1566_014:0127a19": "執有自體者。佛婆伽婆為有自體。為無自體。",
    "T30n1566_014:0127a20": "問曰。此有何過而作是問耶。答曰。若汝欲得",
    "T30n1566_014:0127a21": "佛有自體者。則不藉覺了真如而名為佛。如",
    "T30n1566_014:0127a22": "論偈說。",
    "T30n1566_014:0127a23": "　不以覺為緣　　佛墮無緣過",
    "T30n1566_014:0127a24": "　不以佛為緣　　覺墮無緣過",
    "T30n1566_014:0127a25": "　佛有自體者　　諸菩薩修行",
    "T30n1566_014:0127a26": "　為佛勤精進　　不應得成佛",
    "T30n1566_014:0127a27": "　是法及非法　　無人能作者",
    "T30n1566_014:0127a28": "　不空何須作　　有體作不然",
    "T30n1566_014:0127a29": "釋曰。此謂若法有自體而起作者不然。又汝",
    "T30n1566_014:0127b01": "意謂亦不長小令大。亦不了闇令明。此過已",
    "T30n1566_014:0127b02": "如前說。自部人言。云何作者皆無自體。論者",
    "T30n1566_014:0127b03": "言。處處作者。皆見無自體故。譬如幻所作事",
    "T30n1566_014:0127b04": "內入等。有作亦如是。而此內入亦無自體。若",
    "T30n1566_014:0127b05": "有一物有自體者。即違先義。此謂無有所作",
    "T30n1566_014:0127b06": "體故。汝執有自體義。體若有者。汝可分明為",
    "T30n1566_014:0127b07": "我說之。若言有作及有體者。似何等物。是故",
    "T30n1566_014:0127b08": "汝所說者。皆是邪見。如論偈說。",
    "T30n1566_014:0127b09": "　無法非法因　　果得無因過",
    "T30n1566_014:0127b10": "　若離法非法　　汝得無待果",
    "T30n1566_014:0127b11": "釋曰。若汝意謂不違世論。作如是說。欲得有",
    "T30n1566_014:0127b12": "法非法者。如論偈說。",
    "T30n1566_014:0127b13": "　若汝欲得有　　法非法因果",
    "T30n1566_014:0127b14": "　從法非法起　　云何不是空",
    "T30n1566_014:0127b15": "釋曰此謂凡有起者皆空故。譬如幻所作事。",
    "T30n1566_014:0127b16": "非獨違汝自宗。今更有餘過咎。如論偈說。",
    "T30n1566_014:0127b17": "　一切言說事　　世間皆被破",
    "T30n1566_014:0127b18": "　若壞緣起法　　空義亦不成",
    "T30n1566_014:0127b19": "釋曰。言說者謂作是言。作瓶作衣提婆達多",
    "T30n1566_014:0127b20": "言將白牛來我欲飲乳。若瓶等有自體須。作",
    "T30n1566_014:0127b21": "者不然若不欲得從緣起者。如上偈說。若壞",
    "T30n1566_014:0127b22": "緣起法。空義則不成。汝壞空義得何等過。如",
    "T30n1566_014:0127b23": "論偈說。",
    "T30n1566_014:0127b24": "　一物不須作　　亦無人起業",
    "T30n1566_014:0127b25": "　不作名作者　　則壞於空義",
    "T30n1566_014:0127b26": "　無生亦無滅　　是則名為常",
    "T30n1566_014:0127b27": "　種種諸物類　　皆住於自體",
    "T30n1566_014:0127b28": "釋曰。云何為物類。譬如畫壁有種種色。種種",
    "T30n1566_014:0127b29": "形。種種性。種種量等差別。云何名住自體。",
    "T30n1566_014:0127c01": "謂無作者名住自體。以不壞故。而名為常。若",
    "T30n1566_014:0127c02": "言常者。如論偈說。",
    "T30n1566_014:0127c03": "　未得者應得　　及盡苦邊業",
    "T30n1566_014:0127c04": "　一切煩惱斷　　以無空義故",
    "T30n1566_014:0127c05": "釋曰。此謂世間出世間所證勝法者。及盡苦",
    "T30n1566_014:0127c06": "邊者。不須修對治法。所說之相。而不欲得。如",
    "T30n1566_014:0127c07": "是故欲得從緣起法。如幻如焰。自體無起。為",
    "T30n1566_014:0127c08": "有體無體等。有過失故。瞖慧眼者妄見諸法",
    "T30n1566_014:0127c09": "不從緣起。此見是世諦見。妄執為第一義。其",
    "T30n1566_014:0127c10": "見何等。如論偈說。",
    "T30n1566_014:0127c11": "　所謂苦與集　　乃至於滅道",
    "T30n1566_014:0127c12": "　見有生滅者　　是見名不見",
    "T30n1566_014:0127c13": "釋曰。云何不見。謂不見如實緣起法故。自部",
    "T30n1566_014:0127c14": "人言。若離見苦等諸行無有別見諦法。論者",
    "T30n1566_014:0127c15": "言。見諦者有何義耶。自部人言。謂見內諸",
    "T30n1566_014:0127c16": "入等有自體。不顛倒故。論者言。汝所說起等",
    "T30n1566_014:0127c17": "道理。先來已遮。見苦等無起。是見諦義者。得",
    "T30n1566_014:0127c18": "成汝向說。見內入等有自體不顛倒者。是語",
    "T30n1566_014:0127c19": "顛倒。汝之所欲。其義不成。應細觀察。云何見",
    "T30n1566_014:0127c20": "苦。非如子從母索歡喜丸。指手言。得此品中",
    "T30n1566_014:0127c21": "為自部人所說有過遮空對治明聖諦無體。",
    "T30n1566_014:0127c22": "令物信解是品義意。以是故。此下引經顯成。",
    "T30n1566_014:0127c23": "如梵王所問經說。佛告梵王。以此門應知苦",
    "T30n1566_014:0127c24": "非聖諦。知集滅道亦非聖諦。復次云何是聖",
    "T30n1566_014:0127c25": "諦耶。梵王。若苦無起。是名聖諦。集無能起。",
    "T30n1566_014:0127c26": "是名聖諦。見一切法畢竟如涅槃無起滅者。",
    "T30n1566_014:0127c27": "是名聖諦。若知諸法平等無二修於道者。是",
    "T30n1566_014:0127c28": "名聖諦。是故經說。若見因緣法。是人能見佛。",
    "T30n1566_014:0127c29": "亦見聖諦。能得聖果。滅諸煩惱。",
    "T30n1566_014:0128a01": "釋觀聖諦品竟。",
    "T30n1566_014:0128a02": "般若燈論釋卷第十四"
}