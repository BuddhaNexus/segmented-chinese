{
    "T07n0220_560:0889a06": "大般若波羅蜜多經卷第五百六",
    "T07n0220_560:0889a07": "十",
    "T07n0220_560:0889a09": "三藏法師玄奘奉 詔譯",
    "T07n0220_560:0889a10": "第五分不思議品第十之二",
    "T07n0220_560:0889a11": "[0889a11] 爾時，善現便白佛言：「甚奇！世尊！於諸菩薩善",
    "T07n0220_560:0889a12": "能付囑、善能護念。」[0889a12] 佛言：「善現！如是！如是！所以",
    "T07n0220_560:0889a13": "者何？諸菩薩眾為欲長夜利樂多生哀愍世",
    "T07n0220_560:0889a14": "間諸眾生故，欲令天、人獲大義利安樂事故，",
    "T07n0220_560:0889a15": "求證無上正等菩提，為諸有情宣說法要。」[0889a15] 具",
    "T07n0220_560:0889a16": "壽善現復白佛言：「諸菩薩眾行深般若波羅",
    "T07n0220_560:0889a17": "蜜多，云何修習甚深般若波羅蜜多令速圓",
    "T07n0220_560:0889a18": "滿？」[0889a18] 佛告善現：「若諸菩薩依深般若波羅蜜多，",
    "T07n0220_560:0889a19": "不見色增，不見色減而行般若波羅蜜多，不",
    "T07n0220_560:0889a20": "見受、想、行、識增，不見受、想、行、識減而行般若波",
    "T07n0220_560:0889a21": "羅蜜多，不見是法，不見非法而行般若波羅",
    "T07n0220_560:0889a22": "蜜多，是諸菩薩修習般若波羅蜜多速得圓",
    "T07n0220_560:0889a23": "滿。」[0889a23] 具壽善現復白佛言：「如來所說不可思議。」",
    "T07n0220_560:0889a24": "[0889a24] 佛告善現：「如是！如是！色亦不可思議，受、想、行、",
    "T07n0220_560:0889a25": "識亦不可思議。若諸菩薩行深般若波羅蜜",
    "T07n0220_560:0889a26": "多，於色不起不思議想而行般若波羅蜜多，",
    "T07n0220_560:0889a27": "於受、想、行、識亦復不起不思議想而行般若波",
    "T07n0220_560:0889a28": "羅蜜多，是諸菩薩修習般若波羅蜜多速得",
    "T07n0220_560:0889a29": "圓滿。」[0889a29] 具壽善現復白佛言：「如是般若波羅蜜",
    "T07n0220_560:0889b01": "多義趣甚深，誰能信解？」[0889b01] 佛告善現：「若諸菩薩",
    "T07n0220_560:0889b02": "久修勝行，於深般若波羅蜜多能生信解。」[0889b02] 具",
    "T07n0220_560:0889b03": "壽善現復白佛言：「諸菩薩眾云何得名久修",
    "T07n0220_560:0889b04": "勝行？」[0889b04] 佛告善現：「若諸菩薩行深般若波羅蜜",
    "T07n0220_560:0889b05": "多，不分別如來十力，不分別四無所畏，不分",
    "T07n0220_560:0889b06": "別十八佛不共法，不分別一切智。所以者何？",
    "T07n0220_560:0889b07": "如來十力不可思議乃至一切智亦不可思",
    "T07n0220_560:0889b08": "議，色亦不可思議，受、想、行、識亦不可思議，一",
    "T07n0220_560:0889b09": "切法亦不可思議。若諸菩薩如是行者都無",
    "T07n0220_560:0889b10": "行處，是行般若波羅蜜多，是諸菩薩乃可名",
    "T07n0220_560:0889b11": "為久修勝行。」[0889b11] 具壽善現復白佛言：「甚深般若",
    "T07n0220_560:0889b12": "波羅蜜多是珍寶聚、是清淨聚，如淨虛空離",
    "T07n0220_560:0889b13": "雲煙等。奇哉！般若波羅蜜多義趣甚深多諸",
    "T07n0220_560:0889b14": "留難，而今廣說留難不生。」[0889b14] 佛告善現：「如是！如",
    "T07n0220_560:0889b15": "是！佛神力故留難不生。是故大乘善男子等",
    "T07n0220_560:0889b16": "於深般若波羅蜜多，若欲書持、讀誦、演說，乃",
    "T07n0220_560:0889b17": "至一歲必令總了。所以者何？甚深般若波羅",
    "T07n0220_560:0889b18": "蜜多大寶神珠多諸障礙。」[0889b18] 具壽善現復白佛",
    "T07n0220_560:0889b19": "言：「奇哉！惡魔常於如是甚深般若波羅蜜多",
    "T07n0220_560:0889b20": "大寶神珠欲作留難。」[0889b20] 佛告善現：「一切惡魔雖",
    "T07n0220_560:0889b21": "於般若波羅蜜多常欲留難，令諸菩薩所作不",
    "T07n0220_560:0889b22": "成，而願不遂。」[0889b22] 時，舍利子便白佛言：「是誰神力，",
    "T07n0220_560:0889b23": "令彼惡魔於深般若不能留難？」[0889b23] 爾時，佛告舍",
    "T07n0220_560:0889b24": "利子言：「是佛神力亦是十方一切世界諸佛",
    "T07n0220_560:0889b25": "神力。舍利子！一切如來、應、正等覺皆共護念",
    "T07n0220_560:0889b26": "行深般若波羅蜜多諸菩薩眾，令諸惡魔不",
    "T07n0220_560:0889b27": "能留難。何以故？舍利子！若諸菩薩行深般若",
    "T07n0220_560:0889b28": "波羅蜜多，法爾皆蒙十方無量無邊世界一",
    "T07n0220_560:0889b29": "切如來、應、正等覺共所護念，若蒙如來、應、正",
    "T07n0220_560:0889c01": "等覺所護念者，惡魔法爾不能留難。又舍利",
    "T07n0220_560:0889c02": "子！若有淨信善男子等，於深般若波羅蜜多",
    "T07n0220_560:0889c03": "書寫、受持、讀誦、修習、思惟、演說無障礙者，應",
    "T07n0220_560:0889c04": "作是念：『我今書寫、受持、讀誦、修習、思惟、演說",
    "T07n0220_560:0889c05": "般若波羅蜜多，皆是十方一切世界諸佛世",
    "T07n0220_560:0889c06": "尊神力護念令得成辦。』」[0889c06] 時，舍利子便白佛言：",
    "T07n0220_560:0889c07": "「若菩薩乘善男子等，於深般若波羅蜜多書",
    "T07n0220_560:0889c08": "寫、受持、讀誦、修習、思惟、演說，皆是十方諸佛",
    "T07n0220_560:0889c09": "神力慈悲護念，令彼所作殊勝善業一切惡",
    "T07n0220_560:0889c10": "魔不能留難。」[0889c10] 爾時，佛告舍利子言：「如是！如是！",
    "T07n0220_560:0889c11": "如汝所說。」[0889c11] 時，舍利子復白佛言：「若菩薩乘善",
    "T07n0220_560:0889c12": "男子等，於深般若波羅蜜多書寫、受持、讀誦、",
    "T07n0220_560:0889c13": "修習、思惟、演說，十方世界諸佛世尊皆共識",
    "T07n0220_560:0889c14": "知歡喜護念。十方世界諸佛世尊，常以佛眼",
    "T07n0220_560:0889c15": "皆共觀見慈悲護念，令彼所修無不成辦。」[0889c15] 爾",
    "T07n0220_560:0889c16": "時，佛告舍利子言：「如是！如是！如汝所說。若菩",
    "T07n0220_560:0889c17": "薩乘善男子等，於深般若波羅蜜多書寫、受",
    "T07n0220_560:0889c18": "持、讀誦、修習、思惟、演說，常為十方一切世界諸",
    "T07n0220_560:0889c19": "佛世尊佛眼觀見識知護念，令諸惡魔不能",
    "T07n0220_560:0889c20": "嬈惱，所作善業皆速成辦。若菩薩乘善男子",
    "T07n0220_560:0889c21": "等，能於般若波羅蜜多書寫、受持、讀誦、修習、",
    "T07n0220_560:0889c22": "思惟、演說，當知已近無上菩提，惡魔眷屬不",
    "T07n0220_560:0889c23": "能留難。若菩薩乘善男子等能書般若波羅",
    "T07n0220_560:0889c24": "蜜多，種種莊嚴受持、讀誦、供養恭敬，常為諸",
    "T07n0220_560:0889c25": "佛之所護念，由此因緣獲大饒益。[0889c25] 「復次，舍利",
    "T07n0220_560:0889c26": "子！如是般若波羅蜜多甚深經典，佛涅槃後",
    "T07n0220_560:0889c27": "流至南方漸當興盛，後從南方流至北方漸",
    "T07n0220_560:0889c28": "當興盛。非佛所得法毘奈耶無上正法有滅",
    "T07n0220_560:0889c29": "沒相，如來所得法毘奈耶無上正法，即是般",
    "T07n0220_560:0890a01": "若波羅蜜多甚深經典。如是經典，住菩薩乘",
    "T07n0220_560:0890a02": "善男子等，書寫、受持、讀誦、修習、思惟、演說、恭",
    "T07n0220_560:0890a03": "敬供養。一切如來、應、正等覺，常以佛眼觀見",
    "T07n0220_560:0890a04": "護念，稱揚讚歎令無憂苦。」[0890a04] 時，舍利子便白佛",
    "T07n0220_560:0890a05": "言：「如是般若波羅蜜多甚深經典，後時、後分",
    "T07n0220_560:0890a06": "於東北方廣行流布。」[0890a06] 爾時，佛告舍利子言：「如",
    "T07n0220_560:0890a07": "是！如是！舍利子！後時、後分彼東北方住菩薩",
    "T07n0220_560:0890a08": "乘善男子等，聞此般若波羅蜜多甚深經典，",
    "T07n0220_560:0890a09": "若能信樂、書寫、受持、讀誦、修習、思惟、演說、恭敬",
    "T07n0220_560:0890a10": "供養，當知彼人久發無上正等覺心、久修菩",
    "T07n0220_560:0890a11": "薩摩訶薩行。」[0890a11] 時，舍利子復白佛言：「彼東北方",
    "T07n0220_560:0890a12": "後時、後分，當有幾許住菩薩乘善男子等，得",
    "T07n0220_560:0890a13": "聞般若波羅蜜多甚深經典，能生信樂、書寫、",
    "T07n0220_560:0890a14": "受持、讀誦、修習、思惟、演說、恭敬供養？」[0890a14] 爾時，佛",
    "T07n0220_560:0890a15": "告舍利子言：「彼東北方後時、後分，雖有無量",
    "T07n0220_560:0890a16": "住菩薩乘善男子等，而少得聞甚深般若波",
    "T07n0220_560:0890a17": "羅蜜多，深心信樂、書寫、受持、讀誦、供養；雖",
    "T07n0220_560:0890a18": "有無量住菩薩乘善男子等，聞深般若波羅",
    "T07n0220_560:0890a19": "蜜多，深心信樂、書寫、受持、讀誦、供養，而有",
    "T07n0220_560:0890a20": "少分修習思惟，若能為他宣說開示甚深義",
    "T07n0220_560:0890a21": "趣甚為難得。[0890a21] 「舍利子！若菩薩乘善男子等聞",
    "T07n0220_560:0890a22": "說般若波羅蜜多，心不沈沒、不驚、不怖，深生",
    "T07n0220_560:0890a23": "信樂、書寫、受持、讀誦、修習、思惟、演說，當知是",
    "T07n0220_560:0890a24": "人已曾親近供養恭敬無量如來、應、正等覺及",
    "T07n0220_560:0890a25": "諸菩薩，請問般若波羅蜜多甚深義趣。是菩",
    "T07n0220_560:0890a26": "薩乘善男子等定當圓滿諸菩薩行，疾證無",
    "T07n0220_560:0890a27": "上正等菩提，與諸有情作大饒益。何以故？舍",
    "T07n0220_560:0890a28": "利子！我常為彼住菩薩乘善男子等，說一切",
    "T07n0220_560:0890a29": "智相應之法，是人轉身常能修集諸菩薩行，",
    "T07n0220_560:0890b01": "速趣無上正等菩提，為諸有情說微妙法，令",
    "T07n0220_560:0890b02": "趣無上正等菩提。是菩薩乘善男子等身心",
    "T07n0220_560:0890b03": "安定，諸惡魔王及彼眷屬尚不能壞求趣無",
    "T07n0220_560:0890b04": "上正等覺心，何況其餘樂行惡者！舍利子！住",
    "T07n0220_560:0890b05": "菩薩乘善男子等聞深般若波羅蜜多，心得",
    "T07n0220_560:0890b06": "廣大清淨喜樂，亦能安立無量有情無上菩",
    "T07n0220_560:0890b07": "提相應善法。[0890b07] 「舍利子！是菩薩乘善男子等今",
    "T07n0220_560:0890b08": "於我所發弘誓願：『定當安立無量百千諸有情",
    "T07n0220_560:0890b09": "類，令發無上正等覺心；修菩薩行示現、勸導、",
    "T07n0220_560:0890b10": "讚勵、慶喜，令於無上正等菩提乃至得受不",
    "T07n0220_560:0890b11": "退轉記。』我於彼類深生隨喜。何以故？舍利子！",
    "T07n0220_560:0890b12": "我觀彼人所發弘願心語相稱，彼於當來定",
    "T07n0220_560:0890b13": "能安立無量百千諸有情類，令發無上正等",
    "T07n0220_560:0890b14": "覺心，修菩薩行示現、勸導、讚勵、慶喜，令於無",
    "T07n0220_560:0890b15": "上正等菩提乃至得受不退轉記。是菩薩乘",
    "T07n0220_560:0890b16": "善男子等，亦於過去無量佛所發如是願。過",
    "T07n0220_560:0890b17": "去如來、應、正等覺，亦於彼願深生隨喜，觀彼",
    "T07n0220_560:0890b18": "心語定相稱故。是菩薩乘善男子等，信解廣",
    "T07n0220_560:0890b19": "大修廣大行，願生他方諸佛國土現有如來、",
    "T07n0220_560:0890b20": "應、正等覺宣說般若波羅蜜多甚深法處。彼",
    "T07n0220_560:0890b21": "聞般若波羅蜜多甚深法已，復能安立彼佛",
    "T07n0220_560:0890b22": "土中無量百千諸有情類，令發無上正等覺",
    "T07n0220_560:0890b23": "心；修菩薩行示現、勸導、讚勵、慶喜，令於無上",
    "T07n0220_560:0890b24": "正等菩提得不退轉。」[0890b24] 時，舍利子便白佛言：「甚",
    "T07n0220_560:0890b25": "奇！世尊！佛於過去、未來、現在所有諸法及諸",
    "T07n0220_560:0890b26": "有情心行差別，佛、菩薩等無不證知、無不覺",
    "T07n0220_560:0890b27": "了。世尊！若諸菩薩能於般若波羅蜜多，至心",
    "T07n0220_560:0890b28": "聽聞、受持、讀誦、精勤修學、如理思惟、書寫、解",
    "T07n0220_560:0890b29": "說、廣令流布，是諸菩薩於當來世求深般若",
    "T07n0220_560:0890c01": "波羅蜜多精勤不息，彼於般若波羅蜜多為",
    "T07n0220_560:0890c02": "有得時、不得時不？」[0890c02] 爾時，佛告舍利子言：「是諸",
    "T07n0220_560:0890c03": "菩薩於深般若波羅蜜多常求不息，一切時",
    "T07n0220_560:0890c04": "得，無不得時，或有不求自然而得，諸佛菩薩",
    "T07n0220_560:0890c05": "常護念故。」[0890c05] 時，舍利子復白佛言：「是諸菩薩為",
    "T07n0220_560:0890c06": "於般若波羅蜜多相應經典，一切時得，無不",
    "T07n0220_560:0890c07": "得時，為於六種波羅蜜多相應經典亦能常",
    "T07n0220_560:0890c08": "得？」[0890c08] 爾時，佛告舍利子言：「若諸菩薩常於般若",
    "T07n0220_560:0890c09": "波羅蜜多相應經典，勇猛信求不顧身命，有",
    "T07n0220_560:0890c10": "時不得諸餘經典，無有是處。何以故？舍利子！",
    "T07n0220_560:0890c11": "是諸菩薩為趣無上正等菩提，示現、勸導、讚",
    "T07n0220_560:0890c12": "勵、慶喜諸有情類，令於般若波羅蜜多相應",
    "T07n0220_560:0890c13": "經典及餘經典受持、讀誦，亦自於中精勤修",
    "T07n0220_560:0890c14": "學，由斯福力，隨所生處，法爾常遇甚深般若",
    "T07n0220_560:0890c15": "波羅蜜多相應經典，及餘六種波羅蜜多相",
    "T07n0220_560:0890c16": "應經典恒不捨離。」",
    "T07n0220_560:0890c17": "第五分魔事品第十一",
    "T07n0220_560:0890c18": "[0890c18] 爾時，具壽善現便白佛言：「世尊！所說住菩薩",
    "T07n0220_560:0890c19": "乘善男子等修善法時有諸魔事，云何名為菩",
    "T07n0220_560:0890c20": "薩魔事？」[0890c20] 佛告善現：「若諸菩薩欲說法要辯久",
    "T07n0220_560:0890c21": "乃生，菩薩當知是為魔事；或說法要辯乃卒",
    "T07n0220_560:0890c22": "生，菩薩當知是為魔事；或說法要辯過量生，",
    "T07n0220_560:0890c23": "菩薩當知是為魔事；或所欲說未盡便止，菩",
    "T07n0220_560:0890c24": "薩當知是為魔事；或說法要言詞亂雜，菩薩",
    "T07n0220_560:0890c25": "當知是為魔事；或說法要言詞間斷，菩薩當",
    "T07n0220_560:0890c26": "知是為魔事；或說法時諸橫事起，令所欲說",
    "T07n0220_560:0890c27": "不遂本心，菩薩當知是為魔事。[0890c27] 「復次，善現！若",
    "T07n0220_560:0890c28": "諸菩薩於深般若波羅蜜多相應經典書寫等",
    "T07n0220_560:0890c29": "時，或頻申欠呿，或更相嗤笑，或互相輕凌，或",
    "T07n0220_560:0891a01": "身心躁擾，或失念散亂，或文句顛倒，或迷惑",
    "T07n0220_560:0891a02": "義理，或不得滋味心生厭捨，或橫事卒起，或",
    "T07n0220_560:0891a03": "互相乖諍，由斯等事所作不成，菩薩當知是",
    "T07n0220_560:0891a04": "為魔事。[0891a04] 「復次，善現！若諸菩薩聞說般若波羅",
    "T07n0220_560:0891a05": "蜜多相應經時，或作是念：『我於此中不得受",
    "T07n0220_560:0891a06": "記，何用聽為？』或作是念：『此中不說我等名字，",
    "T07n0220_560:0891a07": "何用聽為？』或作是念：『此中不說我等生處城",
    "T07n0220_560:0891a08": "邑聚落，何用聽為？』由此等緣心不清淨，即從",
    "T07n0220_560:0891a09": "座起厭捨而去，無顧戀心，菩薩當知是為魔",
    "T07n0220_560:0891a10": "事。善現當知！若諸菩薩聞說般若波羅蜜",
    "T07n0220_560:0891a11": "多相應經時，心不清淨厭捨去者，隨彼所起",
    "T07n0220_560:0891a12": "不清淨心厭捨此經，舉步多少，便減爾所劫",
    "T07n0220_560:0891a13": "數功德，獲爾所劫障菩提罪。受彼罪已，更爾",
    "T07n0220_560:0891a14": "所時發勤精進修菩薩行方可復本，是故名",
    "T07n0220_560:0891a15": "為菩薩魔事。[0891a15] 「復次，善現！若諸菩薩棄捨能引",
    "T07n0220_560:0891a16": "一切智智甚深般若波羅蜜多相應經典，學",
    "T07n0220_560:0891a17": "不能引一切智智隨順二乘諸餘經典，棄捨",
    "T07n0220_560:0891a18": "根本而攀枝葉，菩薩當知是為魔事。何以故？",
    "T07n0220_560:0891a19": "甚深般若波羅蜜多相應經典，能生菩薩世、出",
    "T07n0220_560:0891a20": "世間殊勝功德，由斯能引一切智智。若學般",
    "T07n0220_560:0891a21": "若波羅蜜多相應經典，即學菩薩世、出世間",
    "T07n0220_560:0891a22": "殊勝功德，速能引發一切智智。善現當知！如",
    "T07n0220_560:0891a23": "癡餓狗，棄捨主食，反從僕使而求覓之。如是",
    "T07n0220_560:0891a24": "當來有諸菩薩，棄深般若波羅蜜多，求學二",
    "T07n0220_560:0891a25": "乘相應經典，是愚癡類棄本求末，終不能得",
    "T07n0220_560:0891a26": "一切智智。[0891a26] 「復次，善現！譬如有人欲觀香象身",
    "T07n0220_560:0891a27": "量大小形類勝劣，得而不觀反尋其跡，當知",
    "T07n0220_560:0891a28": "彼類甚為愚癡。如是當來有諸菩薩，棄深般",
    "T07n0220_560:0891a29": "若波羅蜜多，求學二乘相應經典，是愚癡類",
    "T07n0220_560:0891b01": "棄本尋末，終不能得一切智智。[0891b01] 「復次，善現！譬",
    "T07n0220_560:0891b02": "如有人為珍寶故求趣大海，既至海岸不入",
    "T07n0220_560:0891b03": "大海反觀牛跡，作是念言：『大海中水其量",
    "T07n0220_560:0891b04": "深廣豈及此耶？此中亦應有諸珍寶。』當知",
    "T07n0220_560:0891b05": "彼類甚為愚癡。如是當來有諸菩薩，棄深般",
    "T07n0220_560:0891b06": "若波羅蜜多，求學二乘相應經典，是愚癡類",
    "T07n0220_560:0891b07": "棄本求末，終不能得一切智智。[0891b07] 「復次，善現！如",
    "T07n0220_560:0891b08": "有工匠或彼弟子，欲造大殿如天帝釋殊勝",
    "T07n0220_560:0891b09": "殿量，見彼殿已而反規摸日月宮殿，當知彼",
    "T07n0220_560:0891b10": "類甚為愚癡。如是當來有諸菩薩，棄深般若",
    "T07n0220_560:0891b11": "波羅蜜多，求學二乘相應經典，是愚癡類棄",
    "T07n0220_560:0891b12": "大求小，終不能得一切智智。[0891b12] 「復次，善現！如有",
    "T07n0220_560:0891b13": "欲見轉輪聖王，見已不識捨至餘處，見小國",
    "T07n0220_560:0891b14": "王觀其形相，作如是念：『轉輪聖王形相威德",
    "T07n0220_560:0891b15": "豈勝於此？』當知彼類甚為愚癡。如是當來有",
    "T07n0220_560:0891b16": "諸菩薩，棄深般若波羅蜜多，求學二乘相應",
    "T07n0220_560:0891b17": "經典，是愚癡類棄勝求劣，終不能得一切智",
    "T07n0220_560:0891b18": "智。[0891b18] 「復次，善現！如有饑人，得百味美食，棄而求",
    "T07n0220_560:0891b19": "噉六十日穀飯，當知彼類甚為愚癡。如是當",
    "T07n0220_560:0891b20": "來有諸菩薩，棄深般若波羅蜜多，求學二乘",
    "T07n0220_560:0891b21": "相應經典，是愚癡類棄勝求劣，終不能得一",
    "T07n0220_560:0891b22": "切智智。[0891b22] 「復次，善現！如有貧人得無價寶，棄而",
    "T07n0220_560:0891b23": "翻取迦遮末尼，當知彼類甚為愚癡。如是當",
    "T07n0220_560:0891b24": "來有諸菩薩，棄深般若波羅蜜多，求學二乘",
    "T07n0220_560:0891b25": "相應經典，是愚癡類捨勝取劣，終不能得一",
    "T07n0220_560:0891b26": "切智智。[0891b26] 「復次，善現！有諸菩薩若正書寫、受持、",
    "T07n0220_560:0891b27": "讀誦、思惟、修習甚深般若波羅蜜多相應經",
    "T07n0220_560:0891b28": "時，眾辯卒起，樂說種種差別法門，令書寫等",
    "T07n0220_560:0891b29": "不得究竟，菩薩當知是為魔事。」[0891b29] 爾時，善現便",
    "T07n0220_560:0891c01": "白佛言：「甚深般若波羅蜜多可書寫不？」[0891c01] 世尊",
    "T07n0220_560:0891c02": "告曰：「不也！善現！若菩薩乘善男子等，書寫般",
    "T07n0220_560:0891c03": "若波羅蜜多相應經時，作如是念：『我以文字",
    "T07n0220_560:0891c04": "書寫般若波羅蜜多，如是文字即是般若波",
    "T07n0220_560:0891c05": "羅蜜多。』或依文字執有般若波羅蜜多，菩薩",
    "T07n0220_560:0891c06": "當知是為魔事。爾時，應誡彼菩薩言：『汝今不",
    "T07n0220_560:0891c07": "應執有文字能書般若波羅蜜多，若作是執",
    "T07n0220_560:0891c08": "是為魔事，若捨此執便捨魔事。』[0891c08] 「復次，善現！若",
    "T07n0220_560:0891c09": "諸菩薩書寫、受持、讀誦、修習、思惟、演說甚深般",
    "T07n0220_560:0891c10": "若波羅蜜多相應經時，或念國土、城邑、王都、",
    "T07n0220_560:0891c11": "方處、師友，或念父母、妻子、眷屬、伴侶、王臣，或",
    "T07n0220_560:0891c12": "念盜賊、諸惡禽獸、惡人、惡鬼，或念眾集、伎樂、遊",
    "T07n0220_560:0891c13": "戲、報恩、報怨，或念飲食、衣服、臥具及餘資財，",
    "T07n0220_560:0891c14": "或念製造文頌書論，或念時節寒熱豐儉，或",
    "T07n0220_560:0891c15": "念象、馬、水、火等事，或念諸餘所作事業，菩薩",
    "T07n0220_560:0891c16": "當知皆是魔事。[0891c16] 「復次，善現！若諸菩薩書寫、受",
    "T07n0220_560:0891c17": "持、讀誦、修習、思惟、演說甚深般若波羅蜜多相",
    "T07n0220_560:0891c18": "應經時，得大名利恭敬供養，彼由此緣廢所",
    "T07n0220_560:0891c19": "作業，菩薩當知是為魔事。[0891c19] 「復次，善現！若諸菩",
    "T07n0220_560:0891c20": "薩書寫、受持、讀誦、修習、思惟、演說甚深般若波",
    "T07n0220_560:0891c21": "羅蜜多相應經時，惡魔方便執持種種世俗",
    "T07n0220_560:0891c22": "書論，或復二乘相應經典，授與菩薩作如是",
    "T07n0220_560:0891c23": "言：『如是書典義味深奧，應勤修學捨所習經。』",
    "T07n0220_560:0891c24": "若此菩薩方便善巧，不應受著，彼不能引一",
    "T07n0220_560:0891c25": "切智智。若此菩薩受著惡魔所授書典捨所",
    "T07n0220_560:0891c26": "習經，菩薩當知是為魔事。[0891c26] 「復次，善現！能聽法",
    "T07n0220_560:0891c27": "者樂聞般若波羅蜜多，能說法者著樂懈怠",
    "T07n0220_560:0891c28": "不欲為說，或上相違，兩不和合，不獲說受，菩",
    "T07n0220_560:0891c29": "薩當知是為魔事。[0891c29] 「復次，善現！能聽法者具念",
    "T07n0220_560:0892a01": "慧力，樂聞般若波羅蜜多，能說法者欲往他",
    "T07n0220_560:0892a02": "方不獲為說，或上相違，兩不和合，不獲說受，",
    "T07n0220_560:0892a03": "菩薩當知是為魔事。[0892a03] 「復次，善現！能說法者愛",
    "T07n0220_560:0892a04": "重名利，能聽法者不欲惠施，或上相違，兩不",
    "T07n0220_560:0892a05": "和合，不獲說受，菩薩當知是為魔事。[0892a05] 「復次，善",
    "T07n0220_560:0892a06": "現！能聽法者有信樂心，欲聞般若波羅蜜多，",
    "T07n0220_560:0892a07": "能說法者習誦不利不能為說，或能說者習",
    "T07n0220_560:0892a08": "誦通利樂為他說，能聽法者疑不通利不欲",
    "T07n0220_560:0892a09": "聽受，兩不和合，不獲說聽，菩薩當知是為魔",
    "T07n0220_560:0892a10": "事。[0892a10] 「復次，善現！能說法者樂為他說甚深般若",
    "T07n0220_560:0892a11": "波羅蜜多，能聽法者不欲聽受，或上相違，兩",
    "T07n0220_560:0892a12": "不和合，不獲說聽，菩薩當知是為魔事。",
    "T07n0220_560:0892a13": "[0892a13] 「復次，善現！能聽法者樂聞般若波羅蜜多，能",
    "T07n0220_560:0892a14": "說法者身重疲極，睡眠所覆不能為說，或上",
    "T07n0220_560:0892a15": "相違，兩不和合，不獲說聽，菩薩當知是為魔",
    "T07n0220_560:0892a16": "事。[0892a16] 「復次，善現！若諸菩薩書寫、受持、讀誦、修習、",
    "T07n0220_560:0892a17": "思惟、演說甚深般若波羅蜜多相應經時，或",
    "T07n0220_560:0892a18": "有人來說三惡趣種種苦事，勸捨菩提，或有",
    "T07n0220_560:0892a19": "人來說人天趣種種樂事，皆是無常、苦、空、非",
    "T07n0220_560:0892a20": "我，勸入圓寂。彼由此言：『書寫等事，不得究竟。』",
    "T07n0220_560:0892a21": "心懷愁惱，菩薩當知是為魔事。[0892a21] 「復次，善現！能",
    "T07n0220_560:0892a22": "說法者好領徒眾，樂營他事不憂自業，能聽",
    "T07n0220_560:0892a23": "法者一身無累，專修己事不憂他業，或上相",
    "T07n0220_560:0892a24": "違，兩不和合，不獲說聽，菩薩當知是為魔事。",
    "T07n0220_560:0892a25": "[0892a25] 「復次，善現！能說法者樂處喧雜，能聽法者不",
    "T07n0220_560:0892a26": "樂喧雜，或上相違，兩不和合，不獲說聽，菩薩",
    "T07n0220_560:0892a27": "當知是為魔事。[0892a27] 「復次，善現！能說法者欲往他",
    "T07n0220_560:0892a28": "方危身命處，能聽法者恐失身命不欲共往，",
    "T07n0220_560:0892a29": "或上相違，兩不和合，不獲說聽，菩薩當知是",
    "T07n0220_560:0892b01": "為魔事。[0892b01] 「復次，善現！能說法者欲往他方多賊、",
    "T07n0220_560:0892b02": "疾疫、饑渴國土，能聽法者慮彼艱辛不肯共",
    "T07n0220_560:0892b03": "往，或上相違，兩不和合，不獲說聽，菩薩當知",
    "T07n0220_560:0892b04": "是為魔事。[0892b04] 「復次，善現！能說法者欲往他方，所",
    "T07n0220_560:0892b05": "經道路曠野險阻，多諸賊難及旃荼羅、惡獸、",
    "T07n0220_560:0892b06": "獵師、毒蛇等怖。能聽法者欲隨其去，能說法",
    "T07n0220_560:0892b07": "者方便試言：『汝今何故無事隨我，欲往如是",
    "T07n0220_560:0892b08": "諸險難處？宜善審思勿後憂悔。』能聽法者聞",
    "T07n0220_560:0892b09": "已念言：『師應不欲令我隨往，設固隨往，何必",
    "T07n0220_560:0892b10": "聞法？』由此因緣不隨其去，兩不和合，不獲說",
    "T07n0220_560:0892b11": "聽，菩薩當知是為魔事。[0892b11] 「復次，善現！能說法者",
    "T07n0220_560:0892b12": "多有施主數相追隨，聽法者來請說般若波",
    "T07n0220_560:0892b13": "羅蜜多，或請書寫、受持、讀誦、如說修行，彼多",
    "T07n0220_560:0892b14": "緣礙無暇教授，能聽法者起嫌恨心，後雖教",
    "T07n0220_560:0892b15": "授而不聽受，兩不和合，不獲教授、聽受、書持、",
    "T07n0220_560:0892b16": "讀誦、修習甚深般若波羅蜜多，菩薩當知是",
    "T07n0220_560:0892b17": "為魔事。[0892b17] 「復次，善現！有諸惡魔作種種形，至菩",
    "T07n0220_560:0892b18": "薩所方便破壞，令於般若波羅蜜多相應經",
    "T07n0220_560:0892b19": "典不得書寫、受持、讀誦、修習、思惟、為他演說。",
    "T07n0220_560:0892b20": "是故，善現！住菩薩乘善男子等，於深般若波",
    "T07n0220_560:0892b21": "羅蜜多書寫等時所有障礙，菩薩當知皆是",
    "T07n0220_560:0892b22": "魔事。」[0892b22] 具壽善現便白佛言：「何緣惡魔作諸形",
    "T07n0220_560:0892b23": "像，至菩薩所方便破壞，令於般若波羅蜜多",
    "T07n0220_560:0892b24": "相應經典不得書寫乃至演說？」[0892b24] 佛告善現：「甚",
    "T07n0220_560:0892b25": "深般若波羅蜜多能生如來一切智智，如來",
    "T07n0220_560:0892b26": "所有一切智智能生佛教，佛教能生有情妙",
    "T07n0220_560:0892b27": "慧，有情妙慧能證無邊諸煩惱斷，煩惱斷者",
    "T07n0220_560:0892b28": "一切惡魔不得其便。彼諸惡魔不得便故，多",
    "T07n0220_560:0892b29": "生憂苦如箭入心：『勿我由斯甚深般若波羅",
    "T07n0220_560:0892c01": "蜜多境界空缺。』是故惡魔作諸形像，至菩薩",
    "T07n0220_560:0892c02": "所方便破壞，令於般若波羅蜜多相應經典",
    "T07n0220_560:0892c03": "不得書寫乃至演說。」[0892c03] 具壽善現復白佛言：「云",
    "T07n0220_560:0892c04": "何惡魔作諸形像，至菩薩所方便破壞？」[0892c04] 佛告",
    "T07n0220_560:0892c05": "善現：「有諸惡魔作種種形，至菩薩所方便破",
    "T07n0220_560:0892c06": "壞，令其毀厭甚深般若波羅蜜多，謂作是言：",
    "T07n0220_560:0892c07": "『汝所習誦無相經典非真般若波羅蜜多，我",
    "T07n0220_560:0892c08": "所習誦有相經典是真般若波羅蜜多。』作是",
    "T07n0220_560:0892c09": "語時，有諸菩薩未得受記，便於般若波羅蜜",
    "T07n0220_560:0892c10": "多甚深經典心生疑惑，由疑惑故便於般",
    "T07n0220_560:0892c11": "若波羅蜜多而生毀厭，由毀厭故遂不書寫",
    "T07n0220_560:0892c12": "乃至演說，菩薩當知是為魔事。[0892c12] 「復次，善",
    "T07n0220_560:0892c13": "現！有諸惡魔作種種形，至菩薩所謂菩薩曰：",
    "T07n0220_560:0892c14": "『諸菩薩眾行深般若波羅蜜多，唯證實際得",
    "T07n0220_560:0892c15": "聲聞果，或能證得獨覺菩提，決定不能證得",
    "T07n0220_560:0892c16": "佛果，何緣於此唐設劬勞？』菩薩當知是為魔",
    "T07n0220_560:0892c17": "事。」",
    "T07n0220_560:0892c18": "第五分真如品第十二",
    "T07n0220_560:0892c19": "[0892c19] 「復次，善現！甚深般若波羅蜜多書寫等時，多",
    "T07n0220_560:0892c20": "諸魔事為作留難。菩薩應覺，覺已精勤，正念",
    "T07n0220_560:0892c21": "正知，方便遠離。」[0892c21] 爾時，善現便白佛言：「如是！世",
    "T07n0220_560:0892c22": "尊！如是！善逝！甚深般若波羅蜜多書寫等時",
    "T07n0220_560:0892c23": "多諸留難，譬如無價大寶神珠，難得具能多",
    "T07n0220_560:0892c24": "諸怨賊。如是般若波羅蜜多理趣甚深具勝",
    "T07n0220_560:0892c25": "功德，諸菩薩眾書寫等時，多有惡魔為作留",
    "T07n0220_560:0892c26": "難，雖有樂欲而不能成。所以者何？有愚癡者",
    "T07n0220_560:0892c27": "為魔所魅，新學大乘善男子等於深般若",
    "T07n0220_560:0892c28": "波羅蜜多書寫等時為作留難。」[0892c28] 佛告善現：「如",
    "T07n0220_560:0892c29": "是！如是！有愚癡者福慧薄劣，於廣大法心不",
    "T07n0220_560:0893a01": "信樂，新學大乘善男子等於深般若波羅蜜",
    "T07n0220_560:0893a02": "多書寫等時為作留難。於當來世有愚癡者",
    "T07n0220_560:0893a03": "福慧薄劣，自於般若波羅蜜多不能信樂，見",
    "T07n0220_560:0893a04": "他於彼書寫等時，承魔威力為作障礙，當知",
    "T07n0220_560:0893a05": "彼類獲罪無邊，多劫輪迴受諸劇苦。[0893a05] 「復次，善",
    "T07n0220_560:0893a06": "現！若諸菩薩於深般若波羅蜜多書寫等時",
    "T07n0220_560:0893a07": "無魔事者，當知皆是佛威神力。所以者何？惡",
    "T07n0220_560:0893a08": "魔眷屬雖勤方便，欲障般若波羅蜜多，而諸",
    "T07n0220_560:0893a09": "如來、應、正等覺亦勤方便，護念攝受，令書寫",
    "T07n0220_560:0893a10": "等無諸留難。[0893a10] 「復次，善現！譬如女人多有諸子，",
    "T07n0220_560:0893a11": "或五或十乃至百千，其母得病，諸子各別勤",
    "T07n0220_560:0893a12": "求醫藥，咸作是念：『云何令我母病除愈，令無",
    "T07n0220_560:0893a13": "障難身名不滅，久住安樂苦受不生，諸妙樂",
    "T07n0220_560:0893a14": "具咸歸我母？所以者何？生育我等，示世間事，",
    "T07n0220_560:0893a15": "甚大艱辛。』作是念已，競設方便，求安隱事覆",
    "T07n0220_560:0893a16": "護母身，勿為蚊虻、&#x8675;蠍、風雨、人非人等非愛",
    "T07n0220_560:0893a17": "所觸，勤加修飾令離眾病，六根清淨無諸憂",
    "T07n0220_560:0893a18": "苦。復以種種上妙樂具，供養恭敬而作是言：",
    "T07n0220_560:0893a19": "『我母慈悲生育我等，誨示一切世間事業，我",
    "T07n0220_560:0893a20": "等豈得不報母恩？』如是如來、應、正等覺，常以",
    "T07n0220_560:0893a21": "種種善巧方便，護念般若波羅蜜多。若有受",
    "T07n0220_560:0893a22": "持、讀誦、修習、思惟、演說或書寫者，如來亦以",
    "T07n0220_560:0893a23": "種種方便，勤加護念令無損惱。十方現在餘",
    "T07n0220_560:0893a24": "世界中，一切如來、應、正等覺哀愍利樂諸有",
    "T07n0220_560:0893a25": "情者，亦以種種善巧方便，護念般若波羅蜜",
    "T07n0220_560:0893a26": "多，令諸惡魔不能毀滅，久住利樂一切世間。",
    "T07n0220_560:0893a27": "所以者何？甚深般若波羅蜜多能生如來、應、",
    "T07n0220_560:0893a28": "正等覺，能正顯了一切智智，能示世間諸法",
    "T07n0220_560:0893a29": "實相，一切智智亦從彼生。[0893a29] 「善現當知！三世諸",
    "T07n0220_560:0893b01": "佛皆依如是甚深般若波羅蜜多，精勤修學",
    "T07n0220_560:0893b02": "證得無上正等菩提。是故般若波羅蜜多能",
    "T07n0220_560:0893b03": "生如來、應、正等覺，能正顯了一切智智，能示",
    "T07n0220_560:0893b04": "世間諸法實相。」[0893b04] 爾時，善現便白佛言：「云何般",
    "T07n0220_560:0893b05": "若波羅蜜多能示世間諸法實相？佛說何法",
    "T07n0220_560:0893b06": "名為世間？」[0893b06] 佛告善現：「佛說五蘊名為世間。甚",
    "T07n0220_560:0893b07": "深般若波羅蜜多能示世間色等五蘊無變",
    "T07n0220_560:0893b08": "壞相，故說般若波羅蜜多能示世間諸法實",
    "T07n0220_560:0893b09": "相。所以者何？色等五蘊無自性故，說名為空、",
    "T07n0220_560:0893b10": "無相、無願，即真法界，非空等法可有變壞，故",
    "T07n0220_560:0893b11": "說般若波羅蜜多能示世間諸法實相。[0893b11] 「復次，",
    "T07n0220_560:0893b12": "善現！一切如來、應、正等覺皆依般若波羅蜜",
    "T07n0220_560:0893b13": "多，普能證知無量、無數、無邊有情施設心行",
    "T07n0220_560:0893b14": "種種差別，故說般若波羅蜜多能示世間諸",
    "T07n0220_560:0893b15": "法實相。[0893b15] 「復次，善現！一切如來、應、正等覺皆依",
    "T07n0220_560:0893b16": "般若波羅蜜多，如實證知無量無數無邊有",
    "T07n0220_560:0893b17": "情，所有散心，由法性故，無散心性；所有略心，",
    "T07n0220_560:0893b18": "盡故、離故，無略心性；諸有貪心，由如實性，非",
    "T07n0220_560:0893b19": "有貪心；諸有瞋心，由如實性，非有瞋心；諸有",
    "T07n0220_560:0893b20": "癡心，由如實性，非有癡心；諸離貪心，離中非",
    "T07n0220_560:0893b21": "有；諸離瞋心，離中非有；諸離癡心，離中非有；",
    "T07n0220_560:0893b22": "所有廣心，無增無減，亦非遠離，已遠離故，無",
    "T07n0220_560:0893b23": "廣心性；所有大心，無來無去，亦無所住，無大",
    "T07n0220_560:0893b24": "心性；諸無量心，無生、無滅、無住、無異，無所",
    "T07n0220_560:0893b25": "依止，如太虛空，非無量心；諸無見心，無相",
    "T07n0220_560:0893b26": "可得故，離種種境故，非無見心；不可見心，非",
    "T07n0220_560:0893b27": "三眼境故，無心性故，非不可見心。由此等義，",
    "T07n0220_560:0893b28": "故說般若波羅蜜多能示世間諸法實相。[0893b28] 「復",
    "T07n0220_560:0893b29": "次，善現！一切如來、應、正等覺皆依般若波羅",
    "T07n0220_560:0893c01": "蜜多，如實證知無量無數無邊有情若出若",
    "T07n0220_560:0893c02": "沒，謂如實知彼有情類心、心所法若出若沒，",
    "T07n0220_560:0893c03": "皆依色、受、想、行、識生。謂諸有情心、心所法；或",
    "T07n0220_560:0893c04": "有依色、受、想、行、識，執如來死後或有、或非有、",
    "T07n0220_560:0893c05": "或亦有亦非有、或非有非非有，此是諦實餘",
    "T07n0220_560:0893c06": "皆愚妄；或有依色、受、想、行、識，執我及世間或",
    "T07n0220_560:0893c07": "常、或無常、或亦常亦無常、或非常非無常，此",
    "T07n0220_560:0893c08": "是諦實餘皆愚妄；或有依色、受、想、行、識，執我",
    "T07n0220_560:0893c09": "及世間或有邊、或無邊、或亦有邊亦無邊、或",
    "T07n0220_560:0893c10": "非有邊非無邊，此是諦實餘皆愚妄；或有依",
    "T07n0220_560:0893c11": "色、受、想、行、識，執命者即身或復異身，此是諦",
    "T07n0220_560:0893c12": "實餘皆愚妄。如是，善現！一切如來、應、正等覺",
    "T07n0220_560:0893c13": "皆依般若波羅蜜多，如實證知無量無數無",
    "T07n0220_560:0893c14": "邊有情若出若沒。[0893c14] 「復次，善現！一切如來、應、正",
    "T07n0220_560:0893c15": "等覺皆依般若波羅蜜多，如實證知無量無",
    "T07n0220_560:0893c16": "數無邊有情若出若沒，謂如實知諸所有色、",
    "T07n0220_560:0893c17": "受、想、行、識皆如真如無二無別。善現當知！如",
    "T07n0220_560:0893c18": "來真如即五蘊真如，五蘊真如即世間真如，",
    "T07n0220_560:0893c19": "世間真如即一切法真如，一切法真如即預",
    "T07n0220_560:0893c20": "流果真如，預流果真如即一來果真如，一來",
    "T07n0220_560:0893c21": "果真如即不還果真如，不還果真如即阿羅",
    "T07n0220_560:0893c22": "漢果真如，阿羅漢果真如即獨覺菩提真如，",
    "T07n0220_560:0893c23": "獨覺菩提真如即一切菩薩摩訶薩行真如，",
    "T07n0220_560:0893c24": "一切菩薩摩訶薩行真如即諸佛無上正等菩",
    "T07n0220_560:0893c25": "提真如，諸佛無上正等菩提真如即一切如",
    "T07n0220_560:0893c26": "來、應、正等覺真如，一切如來、應、正等覺真如",
    "T07n0220_560:0893c27": "即一切有情真如。善現當知！如是真如皆不",
    "T07n0220_560:0893c28": "相離，非一、非異、無盡、無二亦無二分、不可分",
    "T07n0220_560:0893c29": "別。[0893c29] 「善現當知！一切如來、應、正等覺皆依般若",
    "T07n0220_560:0894a01": "波羅蜜多，證一切法真如究竟，方得無上正",
    "T07n0220_560:0894a02": "等菩提。由斯故說甚深般若波羅蜜多，能生",
    "T07n0220_560:0894a03": "如來、應、正等覺，是如來母，能示如來、應、正等",
    "T07n0220_560:0894a04": "覺世間實相。善現當知！一切如來、應、正等覺",
    "T07n0220_560:0894a05": "皆依般若波羅蜜多，能如實覺諸法真如、不",
    "T07n0220_560:0894a06": "虛妄性、不變異性，由如實覺真如相故，說名",
    "T07n0220_560:0894a07": "如來、應、正等覺。」[0894a07] 具壽善現便白佛言：「甚深般",
    "T07n0220_560:0894a08": "若波羅蜜多所證真如、不虛妄性、不變異性，極",
    "T07n0220_560:0894a09": "為甚深難見難覺。一切如來、應、正等覺，皆用",
    "T07n0220_560:0894a10": "如是諸法真如、不虛妄性、不變異性，宣說、開",
    "T07n0220_560:0894a11": "示、分別、顯了一切菩薩摩訶薩行、諸佛無上",
    "T07n0220_560:0894a12": "正等菩提。如是真如、不虛妄性、不變異性誰",
    "T07n0220_560:0894a13": "能信解？唯有不退轉菩薩摩訶薩，及諸願滿",
    "T07n0220_560:0894a14": "大阿羅漢，并具正見善男子等，聞佛說此甚",
    "T07n0220_560:0894a15": "深真如、不虛妄性、不變異性能生信解。如來",
    "T07n0220_560:0894a16": "為彼，依自所證真如之相顯示分別。」[0894a16] 佛告善",
    "T07n0220_560:0894a17": "現：「如是！如是！所以者何？真如無盡是故甚深，",
    "T07n0220_560:0894a18": "唯有如來現等正覺無盡真如甚深之相，為",
    "T07n0220_560:0894a19": "諸菩薩摩訶薩眾宣說開示令生信解。[0894a19] 「善現",
    "T07n0220_560:0894a20": "當知！色無盡故真如無盡，色甚深故真如甚",
    "T07n0220_560:0894a21": "深，色與真如無差別故；受、想、行、識無盡故真",
    "T07n0220_560:0894a22": "如無盡，受、想、行、識甚深故真如甚深，受、想、行、",
    "T07n0220_560:0894a23": "識與真如無差別故。[0894a23] 「善現當知！眼處無盡故",
    "T07n0220_560:0894a24": "真如無盡，眼處甚深故真如甚深，眼處與真",
    "T07n0220_560:0894a25": "如無差別故；耳、鼻、舌、身、意處無盡故真如無",
    "T07n0220_560:0894a26": "盡，耳、鼻、舌、身、意處甚深故真如甚深，耳、鼻、舌、",
    "T07n0220_560:0894a27": "身、意處與真如無差別故。[0894a27] 「善現當知！色處無",
    "T07n0220_560:0894a28": "盡故真如無盡，色處甚深故真如甚深，色處",
    "T07n0220_560:0894a29": "與真如無差別故；聲、香、味、觸、法處無盡故真",
    "T07n0220_560:0894b01": "如無盡，聲、香、味、觸、法處甚深故真如甚深，聲、",
    "T07n0220_560:0894b02": "香、味、觸、法處與真如無差別故。[0894b02] 「善現當知！眼",
    "T07n0220_560:0894b03": "界無盡故真如無盡，眼界甚深故真如甚深，",
    "T07n0220_560:0894b04": "眼界與真如無差別故；耳、鼻、舌、身、意界無盡",
    "T07n0220_560:0894b05": "故真如無盡，耳、鼻、舌、身、意界甚深故真如甚",
    "T07n0220_560:0894b06": "深，耳、鼻、舌、身、意界與真如無差別故。[0894b06] 「善現當",
    "T07n0220_560:0894b07": "知！色界無盡故真如無盡，色界甚深故真如",
    "T07n0220_560:0894b08": "甚深，色界與真如無差別故；聲、香、味、觸、法界",
    "T07n0220_560:0894b09": "無盡故真如無盡，聲、香、味、觸、法界甚深故真",
    "T07n0220_560:0894b10": "如甚深，聲、香、味、觸、法界與真如無差別故。[0894b10] 「善",
    "T07n0220_560:0894b11": "現當知！眼識界無盡故真如無盡，眼識界甚",
    "T07n0220_560:0894b12": "深故真如甚深，眼識界與真如無差別故；耳、",
    "T07n0220_560:0894b13": "鼻、舌、身、意識界無盡故真如無盡，耳、鼻、舌、身、",
    "T07n0220_560:0894b14": "意識界甚深故真如甚深，耳、鼻、舌、身、意識界",
    "T07n0220_560:0894b15": "與真如無差別故。[0894b15] 「善現當知！一切法無盡故",
    "T07n0220_560:0894b16": "真如無盡，一切法甚深故真如甚深，一切法",
    "T07n0220_560:0894b17": "與真如無差別故，是故真如極難信解。」"
}