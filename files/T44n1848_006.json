{
    "T44n1848_006:0325b07": "起信論疏筆削記卷第六",
    "T44n1848_006:0325b09": "長水沙門子璿錄",
    "T44n1848_006:0325b10": "◎二立義分。二寄問中疏文二。初釋法。大乘",
    "T44n1848_006:0325b11": "法體者。大乘之體。即是於心。名心為法也。此",
    "T44n1848_006:0325b12": "中且說法為大乘體。次下一文方說心為法",
    "T44n1848_006:0325b13": "體。此乃展轉釋出其體也。今言出大乘法體",
    "T44n1848_006:0325b14": "者。恐多法字。有智詳焉。謂自下以三義釋名",
    "T44n1848_006:0325b15": "法之由。夫言法者。有其二義。一任持自體義。",
    "T44n1848_006:0325b16": "二軌生物解義。今初一句。即初義也。謂本有",
    "T44n1848_006:0325b17": "自體真實不變。非同依他。從緣假立無有自",
    "T44n1848_006:0325b18": "性。以從無始來任持不失故。故下論云。如實",
    "T44n1848_006:0325b19": "不空以有自體。具足無量性功德故。後二即",
    "T44n1848_006:0325b20": "軌生物解義。又法者。對智得名。以此一心是",
    "T44n1848_006:0325b21": "法界理。能軌於智令成無漏。無分別也。斯則",
    "T44n1848_006:0325b22": "以無相境相無緣智故。云對智。下論云。唯證",
    "T44n1848_006:0325b23": "相應故。復能顯於三大之義。未有一義不從",
    "T44n1848_006:0325b24": "法顯。故下文云。依於此心顯示摩訶衍義。義",
    "T44n1848_006:0325b25": "理既彰物則生解故。此二句皆後義也。宗本",
    "T44n1848_006:0325b26": "法者。謂一論所宗染淨根本故。或可宗即是",
    "T44n1848_006:0325b27": "本。謂約義所依曰宗。能立萬法曰本。故下疏",
    "T44n1848_006:0325b28": "云。依宗所顯差別義理。又淨名云。依無住本",
    "T44n1848_006:0325b29": "立一切法也。又起論云。為欲解釋如來根本",
    "T44n1848_006:0325c01": "之義。即斯法也。大位在因者。謂此論中所明",
    "T44n1848_006:0325c02": "法體。大都所判屬於因位。以文云所言法者。",
    "T44n1848_006:0325c03": "謂眾生心。既標眾生之言。故知大概合當因",
    "T44n1848_006:0325c04": "位。不同佛性圓覺究竟覺不思議解脫等。大",
    "T44n1848_006:0325c05": "位在果。今約因中性德所標故。云眾生心也。",
    "T44n1848_006:0325c06": "通染淨者。若隨名取義則位在於因。若克論",
    "T44n1848_006:0325c07": "體性則通於因果。因果即染淨也。斯則心實",
    "T44n1848_006:0325c08": "通於因果。以帶眾生之言故。判在因也。然亦",
    "T44n1848_006:0325c09": "有在果名心在因名覺之處。如圓覺經云。是",
    "T44n1848_006:0325c10": "諸眾生清淨覺地。又云。一切如來妙圓覺心",
    "T44n1848_006:0325c11": "故。云通染淨也。所以下文云。是心則攝一切",
    "T44n1848_006:0325c12": "世間出世間法。攝世間法是通染。攝出世間",
    "T44n1848_006:0325c13": "法是通淨也。",
    "T44n1848_006:0325c14": "疏義者下二釋義文三。初釋文也。大乘名義",
    "T44n1848_006:0325c15": "者。謂大乘是名。名約義立故。須辨義。未有無",
    "T44n1848_006:0325c16": "義而有名者。何故等者。雙徵名義。謂約於何",
    "T44n1848_006:0325c17": "義得名大乘。未審大乘有於何義。以雙徵故。",
    "T44n1848_006:0325c18": "不言何故名。而言何故是。是之一字雙含兩",
    "T44n1848_006:0325c19": "勢。蓋文之巧也。謂此下釋三大可知。二運者。",
    "T44n1848_006:0325c20": "有兩意。一則自運運他。二則已運當運。今此",
    "T44n1848_006:0325c21": "論中正唯後意。故下文云。一切諸佛本所乘",
    "T44n1848_006:0325c22": "故。一切菩薩皆乘此法。到如來地故。於此二",
    "T44n1848_006:0325c23": "中皆具自運運他也。以約此義名為大乘。",
    "T44n1848_006:0325c24": "是故下。二結意也。如文云。所言法者。謂眾生",
    "T44n1848_006:0325c25": "心是先顯法體。次云所言義者。則有三種等。",
    "T44n1848_006:0325c26": "是後顯義理。大乘之中唯茲法義。今既法義",
    "T44n1848_006:0325c27": "並陳無所遺矣。故云義足。",
    "T44n1848_006:0325c28": "疏依宗下三彰位所依之法。染淨雖通。所顯",
    "T44n1848_006:0325c29": "之義唯局於淨。體相用三各不相。是故名差",
    "T44n1848_006:0326a01": "別離障。所顯翻染得名故。云唯淨。故下相大。",
    "T44n1848_006:0326a02": "文云。心性無動則有過河沙等諸淨功德相",
    "T44n1848_006:0326a03": "義示現。用大云。除滅無明見本法身。自然而",
    "T44n1848_006:0326a04": "有不思議業種種之用。據此所說正唯屬乘。",
    "T44n1848_006:0326a05": "而言大位者。以體大通染淨故。今約多分判",
    "T44n1848_006:0326a06": "在果也。又體大雖通於染。以彼之名亦從顯",
    "T44n1848_006:0326a07": "得。若在因時則無體大之名。至相用顯時。方",
    "T44n1848_006:0326a08": "對此二以彰體名。由是三義皆屬淨也。",
    "T44n1848_006:0326a09": "起下法體等者。即起下顯正義中總之一段。",
    "T44n1848_006:0326a10": "文云。顯示正義者。依一心法有二種門。乃至",
    "T44n1848_006:0326a11": "以是二門不相離故。論眾生心者。眾生即能",
    "T44n1848_006:0326a12": "依心即所依。所依之體從能依以彰名。前劣",
    "T44n1848_006:0326a13": "後勝。眾生之心依士釋也。故下文云。眾生依",
    "T44n1848_006:0326a14": "心意。意識轉故。",
    "T44n1848_006:0326a15": "疏三。初正釋。出法體者。前出大乘體。名之為",
    "T44n1848_006:0326a16": "法。此出法體名之為心。從寬之狹。此為至也。",
    "T44n1848_006:0326a17": "如來藏心者。謂在纏自性清淨心。具足含攝",
    "T44n1848_006:0326a18": "如來功德。名如來藏。如下自釋。具和合下明",
    "T44n1848_006:0326a19": "心之行相也。和合即生滅門。以彼隨緣成染",
    "T44n1848_006:0326a20": "淨故。不和合即真如門。以約體絕相顯不變",
    "T44n1848_006:0326a21": "故。以其下釋所以。此心具上二種義者。以在",
    "T44n1848_006:0326a22": "眾生位中辨故。是故論云眾生心也。",
    "T44n1848_006:0326a23": "若在下二反顯。謂此心隨染之時。則云與生",
    "T44n1848_006:0326a24": "滅和合。今在佛位純淨無垢。唯不生滅故。無",
    "T44n1848_006:0326a25": "和合義也。以始下出所以。顯無生滅之相。故",
    "T44n1848_006:0326a26": "云唯是真如。既無彼相但是一真約何說合。",
    "T44n1848_006:0326a27": "故中論云。一法云何合。下文顯佛地云。破和",
    "T44n1848_006:0326a28": "合識相。滅相續心相顯現法身。智純淨故。所",
    "T44n1848_006:0326a29": "顯義者。三大之義自此方彰。生滅相無則唯",
    "T44n1848_006:0326b01": "局淨。故無和合。",
    "T44n1848_006:0326b02": "今就下順結却成前義。眾生即染相。以真體",
    "T44n1848_006:0326b03": "隨緣起。為眾生相不離體故。名和合。雖全體",
    "T44n1848_006:0326b04": "起相。而體未嘗改變。故名不和合。由是在纏",
    "T44n1848_006:0326b05": "具二門也。",
    "T44n1848_006:0326b06": "論出世間法下疏文二。初總敘意。初一句標",
    "T44n1848_006:0326b07": "指。餘皆正敘。體即真如門。相即生滅門。二門",
    "T44n1848_006:0326b08": "相攝不相捨離故。云無礙。染淨同依者。二門",
    "T44n1848_006:0326b09": "之中各攝染淨。真如門是染淨通相。生滅門",
    "T44n1848_006:0326b10": "別顯染淨。通別雖殊不出一心。故云同依。隨",
    "T44n1848_006:0326b11": "流謂不覺迷真。乃至造業受報。反流謂始覺",
    "T44n1848_006:0326b12": "翻染。暨乎菩提涅槃。迷悟雖殊。唯此心轉故。",
    "T44n1848_006:0326b13": "經云。無始時來性一切法依止。由此有諸趣",
    "T44n1848_006:0326b14": "及證涅槃果。是故萬法唯心。心即是主故。其",
    "T44n1848_006:0326b15": "迷悟皆心所為。",
    "T44n1848_006:0326b16": "疏是故下二別釋相二。今初約生滅門釋。不",
    "T44n1848_006:0326b17": "覺攝世間法者。以不覺是世間法根本。一切",
    "T44n1848_006:0326b18": "染法皆此所成。由是所成之染。皆不覺攝。則",
    "T44n1848_006:0326b19": "三細六麁五意六染等。是所攝之法也。故下",
    "T44n1848_006:0326b20": "文云。當知無明能生一切染法。以一切染法",
    "T44n1848_006:0326b21": "皆是不覺相故。攝出世法者以本始二覺是",
    "T44n1848_006:0326b22": "出世法本。一切淨法皆覺所成。由是所成之",
    "T44n1848_006:0326b23": "淨。皆屬覺之所攝也。本覺所攝。即大智慧光",
    "T44n1848_006:0326b24": "明義。遍照法界義真實識知義等。始覺所攝。",
    "T44n1848_006:0326b25": "即三明八解力無畏等。然此且就相用有異。",
    "T44n1848_006:0326b26": "分其二殊。若約體同所攝無別。此猶下結示",
    "T44n1848_006:0326b27": "可知。",
    "T44n1848_006:0326b28": "疏若約下二約真如門釋也。鎔融含攝者。謂",
    "T44n1848_006:0326b29": "消和包納。令彼染淨差別之相。無有障礙也。",
    "T44n1848_006:0326c01": "染淨不殊者。出鎔融之相也。謂以一真如理",
    "T44n1848_006:0326c02": "融之。使染即非染。淨即非淨。即染即淨渾為",
    "T44n1848_006:0326c03": "一味。故云不殊。故下文云。一切諸法唯依妄",
    "T44n1848_006:0326c04": "念而有差別。若離心念即無一切境界之相。",
    "T44n1848_006:0326c05": "乃至唯是一心。故名真如。斯則生滅門中。名",
    "T44n1848_006:0326c06": "為該攝。真如門中名為融攝。該攝則染淨俱",
    "T44n1848_006:0326c07": "存。融攝則染淨俱泯。俱泯故一味不分。俱存",
    "T44n1848_006:0326c08": "故歷然差別。是故二門雖皆言攝。而攝義不",
    "T44n1848_006:0326c09": "同也。下文顯者。相次即辨。",
    "T44n1848_006:0326c10": "釋其法名者。標指此文也。法即是名。今此文",
    "T44n1848_006:0326c11": "中正釋此心。得名法之所以也。謂依下於前",
    "T44n1848_006:0326c12": "三義中。約第三顯義故。名為法也。其餘二義",
    "T44n1848_006:0326c13": "論各有文。已如前引。",
    "T44n1848_006:0326c14": "責總立難。疏二意中。初意云。心既通染不合",
    "T44n1848_006:0326c15": "顯得唯淨之義。其猶雜鑛之金。豈能鑄得純",
    "T44n1848_006:0326c16": "金之像。二意云。心既是一一則體狹。大乘義",
    "T44n1848_006:0326c17": "多。多故成廣。豈能以狹而示於廣。",
    "T44n1848_006:0326c18": "開別中疏二。初總敘釋意。大乘雖淨者。牒縱",
    "T44n1848_006:0326c19": "所問也。相用下分別正答。對染者。謂相大則",
    "T44n1848_006:0326c20": "翻染成淨。如云心性不動。即有大智慧光明",
    "T44n1848_006:0326c21": "義等。用大則隨緣而起。如云隨諸眾生見聞",
    "T44n1848_006:0326c22": "得益故。說為用等。此上二義皆對染成。故下",
    "T44n1848_006:0326c23": "文云。當知染法淨法皆悉相待也。今生滅下",
    "T44n1848_006:0326c24": "正明能顯。既有覺不覺二義。故云具含染淨。",
    "T44n1848_006:0326c25": "以有染故方能顯淨。淨既不自淨。待染以成",
    "T44n1848_006:0326c26": "淨。何怪通染之心。能顯唯淨之義耶。此即結",
    "T44n1848_006:0326c27": "答也。以廢下出對染所以或問曰。何故須對",
    "T44n1848_006:0326c28": "於染方立淨耶。故此釋也。故下文云。若離不",
    "T44n1848_006:0326c29": "覺之心則無真覺自相可說。又真如門中無",
    "T44n1848_006:0327a01": "染。亦不立淨。又云。若離業識則無見相。以諸",
    "T44n1848_006:0327a02": "佛法身無有彼此色相。遞相見故。心法雖一",
    "T44n1848_006:0327a03": "者。牒縱所問也。而有下分別正答。示大乘體",
    "T44n1848_006:0327a04": "者。真如是泯相顯實門故。以泯相而相不存",
    "T44n1848_006:0327a05": "故。唯示體也。具示三大者。生滅是攬理成事",
    "T44n1848_006:0327a06": "門故。以攬理而理不失故。具三也。大乘義下",
    "T44n1848_006:0327a07": "結成具示。謂此三大義中。具攝如來真應二",
    "T44n1848_006:0327a08": "身過河沙數德相妙用。以要言之。一切所有",
    "T44n1848_006:0327a09": "無漏功德。盡不出於三大之義。三大之體唯",
    "T44n1848_006:0327a10": "此一心。是故一心能顯多義也。",
    "T44n1848_006:0327a11": "總舉等者。盡此一門之義也。一法界等者。具",
    "T44n1848_006:0327a12": "云。心真如者。即是一法界。大總相法門體。所",
    "T44n1848_006:0327a13": "謂心性不生不滅。乃至若離於念名為得入。",
    "T44n1848_006:0327a14": "共有一十三行論文。是此所起也。真如相者。",
    "T44n1848_006:0327a15": "相即義相。如下文云。復次真如者。依言說分",
    "T44n1848_006:0327a16": "別。有二種義。義即相也。不同生滅可狀之相。",
    "T44n1848_006:0327a17": "復次下乃至終於此門。共有一十二行論文。",
    "T44n1848_006:0327a18": "是此所起也。據此所配。若言真如門。則通言",
    "T44n1848_006:0327a19": "心真如真如相則別也。",
    "T44n1848_006:0327a20": "論是心下疏二。初釋前二句二。初別釋當文",
    "T44n1848_006:0327a21": "也。隨熏變動者。謂隨染淨因緣所熏。令心變",
    "T44n1848_006:0327a22": "改動轉。成生滅故。總舉等者。撮下一門之義。",
    "T44n1848_006:0327a23": "在此生滅二字之中故。云總舉。依如來藏等",
    "T44n1848_006:0327a24": "者。具云。心生滅者。依如來藏故。有生滅心。",
    "T44n1848_006:0327a25": "所謂不生不滅與生滅和合。乃至性染幻差",
    "T44n1848_006:0327a26": "別故。都有七十五行論文。是此所起也。緣由",
    "T44n1848_006:0327a27": "者。所以義。起下等者。具云。復次生滅因緣",
    "T44n1848_006:0327a28": "者。所謂眾生依心意意識轉故。此義云何。以",
    "T44n1848_006:0327a29": "依阿梨耶識。說有無明。乃至不能得隨順世",
    "T44n1848_006:0327b01": "間一切境界。種種知故。共有四十九行論文。",
    "T44n1848_006:0327b02": "是此所起也。狀謂形狀。妄識所知境也。揀異",
    "T44n1848_006:0327b03": "真如相。是義相相即性也。非識境界唯智所",
    "T44n1848_006:0327b04": "證故。起下等者。具云。復次分別生滅相者。有",
    "T44n1848_006:0327b05": "二種。云何為二。一者麁與心相應故。二者細",
    "T44n1848_006:0327b06": "與心不相應故。乃至唯癡滅故。心相隨滅非",
    "T44n1848_006:0327b07": "心智滅。共有一十四行。是此起也。然此立",
    "T44n1848_006:0327b08": "義分中所立義本。即有八字。謂真如相生滅",
    "T44n1848_006:0327b09": "因緣相。下解釋分中度有一百六十三行。逐",
    "T44n1848_006:0327b10": "段而釋。如前所配。從四熏習下即通。明染淨",
    "T44n1848_006:0327b11": "生滅起之由致也。若更束八字。不出心之一",
    "T44n1848_006:0327b12": "字。更展一百六十三行論文。以成百餘部大",
    "T44n1848_006:0327b13": "乘經。此顯論主證悟心中自在之用。",
    "T44n1848_006:0327b14": "何故下。二通前料揀。先牃外難。何故兩門一",
    "T44n1848_006:0327b15": "能一即耶。故牒云者。以真下釋不起者。以真",
    "T44n1848_006:0327b16": "如有二義。一不變義。二隨緣義。今此門中但",
    "T44n1848_006:0327b17": "約不變。以顯其體。不約隨緣。故云不起。所顯",
    "T44n1848_006:0327b18": "謂體大能顯即此門。能顯為詮所顯為旨。真",
    "T44n1848_006:0327b19": "如與體蓋是一義。故云即也。以是下因顯唯",
    "T44n1848_006:0327b20": "示體大也。起動者。即隨緣義。以隨緣故成生",
    "T44n1848_006:0327b21": "滅門。染淨即生滅相也。即此染淨為能示",
    "T44n1848_006:0327b22": "之詮。三大是所示之旨。二義各別。故云又分",
    "T44n1848_006:0327b23": "也。能所下揀異前門也。若喻顯者。一心如水。",
    "T44n1848_006:0327b24": "真如如濕。生滅如波。是水濕相。即示。水體。",
    "T44n1848_006:0327b25": "是水波相能示水之自體(濕體)相(八功德相)用(鑒像潤物)故。",
    "T44n1848_006:0327b26": "疏體謂下。二釋後一句文二。初釋本文二。初",
    "T44n1848_006:0327b27": "別解當文。本覺者。即是前之真如。至此門中",
    "T44n1848_006:0327b28": "轉名本覺。以對治故名本。對不覺故名覺也。",
    "T44n1848_006:0327b29": "即此本覺是生滅家之自體也。此顯生滅別",
    "T44n1848_006:0327c01": "無其體。全攬本覺為自體故。生滅因者。或問。",
    "T44n1848_006:0327c02": "若此本覺是生滅體者。本覺即是真如。何故",
    "T44n1848_006:0327c03": "說為生滅自體耶。故此釋之。謂生滅之相。起",
    "T44n1848_006:0327c04": "時實賴真如為因。以真如不守自性。為無明",
    "T44n1848_006:0327c05": "熏。成諸染相雖成染相其體不變。以不變故。",
    "T44n1848_006:0327c06": "熏彼無明。令厭生死樂求涅槃。漸起始覺成",
    "T44n1848_006:0327c07": "其淨法也。如是染淨皆由真如。是故真如是",
    "T44n1848_006:0327c08": "生滅體。故下文云。依如來藏有生滅心。又云。",
    "T44n1848_006:0327c09": "所謂以有真如法故。能熏習無明。乃至名得",
    "T44n1848_006:0327c10": "涅槃。成自然業。亦辨體者。謂前真如門當體",
    "T44n1848_006:0327c11": "是體。此生滅門以真如為體。若無真如之體。",
    "T44n1848_006:0327c12": "生滅終不能成故。此門中須辨體也。翻染下",
    "T44n1848_006:0327c13": "明示相用也。淨相即相大。謂大智慧光明義",
    "T44n1848_006:0327c14": "等。業用即用大。謂報化二身等。是以下指文",
    "T44n1848_006:0327c15": "結示也。以生滅門中文科兩段。初釋能示生",
    "T44n1848_006:0327c16": "滅心法。即生滅因緣相等。後辨所示三大之",
    "T44n1848_006:0327c17": "義。即體相用等。下文具顯。",
    "T44n1848_006:0327c18": "疏何故下。二通前料揀牃外難可見。以所下",
    "T44n1848_006:0327c19": "釋也。前云。能示顯詮旨不一。今云。自體顯詮",
    "T44n1848_006:0327c20": "旨不異。此門雖即能所有殊。非謂所詮在能",
    "T44n1848_006:0327c21": "詮外。今顯非外故。云自體等。斯則生滅是真",
    "T44n1848_006:0327c22": "如家相。真如是生滅家體。體相雖異而不相",
    "T44n1848_006:0327c23": "離也。其猶波水。雖異豈得水在波外耶。故知",
    "T44n1848_006:0327c24": "其水是波之自體也。",
    "T44n1848_006:0327c25": "疏問真下二釋妨難也。問意以兩門敵對。而",
    "T44n1848_006:0327c26": "難詳之可了。答中真如下二句牒門立理。不",
    "T44n1848_006:0327c27": "必由起者。真如本自立。不藉於生滅也。自性",
    "T44n1848_006:0327c28": "本常。豈因他有。由無下正釋。謂有起必有相",
    "T44n1848_006:0327c29": "用。無起但唯存體故。前門中但只言一也。生",
    "T44n1848_006:0328a01": "滅下二句牒前立理。起必賴不起者。異於前",
    "T44n1848_006:0328a02": "門也。若無不起之真如。何有起動之生滅。如",
    "T44n1848_006:0328a03": "無其水。豈有於波。故須藉之。起含不起下正",
    "T44n1848_006:0328a04": "釋。真如舉體成生滅故。今生滅含於真體也。",
    "T44n1848_006:0328a05": "猶水起成波。波含於水。由是此門不唯示於",
    "T44n1848_006:0328a06": "相用。亦示體也。故云具示。",
    "T44n1848_006:0328a07": "疏起下等者。如論云。復次真如自體相者。一",
    "T44n1848_006:0328a08": "切凡夫聲聞緣覺菩薩諸佛無有增減。乃至",
    "T44n1848_006:0328a09": "真如自在用義。故即有六十四行論文。正是",
    "T44n1848_006:0328a10": "此所起也。體大疏言真性者。真謂揀非偽妄",
    "T44n1848_006:0328a11": "獨顯圓成。性謂自體常住不變不異。即揀諸",
    "T44n1848_006:0328a12": "法空性也。深謂竪窮三際無去無來。廣謂橫",
    "T44n1848_006:0328a13": "遍十方非中非外。凡即六趣差別。聖即三乘",
    "T44n1848_006:0328a14": "不同。染即穢土極於三界。淨即淨土盡於十",
    "T44n1848_006:0328a15": "方。然凡聖染淨各通二報。今約別論故。凡聖",
    "T44n1848_006:0328a16": "屬正染淨對依也。以諸法雖廣不出依正二",
    "T44n1848_006:0328a17": "報。正中不出凡夫聖人。依中不出淨土穢土",
    "T44n1848_006:0328a18": "故。舉此四以攝一切無不盡也。皆以為依者。",
    "T44n1848_006:0328a19": "上之四法並用真如之體為所依故。故華嚴",
    "T44n1848_006:0328a20": "云。未曾有一法得離於法性。下文云。如是無",
    "T44n1848_006:0328a21": "漏無明種種業幻。皆同真如性相。楞嚴云。一",
    "T44n1848_006:0328a22": "切世界因果微塵因心成體。既為一切所依。",
    "T44n1848_006:0328a23": "體大之名由此而立。論真如平等者。謂真性",
    "T44n1848_006:0328a24": "於一切法中。為平等體故。如像中鏡。非同諸",
    "T44n1848_006:0328a25": "法本空。空故平等。如鏡中像。疏隨流等者。約",
    "T44n1848_006:0328a26": "染淨二義顯不增減。在文可見。以性非染淨",
    "T44n1848_006:0328a27": "故。染淨皆空故。良以下結成上義。染淨約法",
    "T44n1848_006:0328a28": "始終約時。謂隨流為始。反流為終。下疏所說",
    "T44n1848_006:0328a29": "以眾生為前。以佛為後。前後即始終也。或即",
    "T44n1848_006:0328b01": "此段別約橫竪。以顯平等之義。染淨不虧者。",
    "T44n1848_006:0328b02": "橫說也。以見在生佛位中無虧缺故。始終不",
    "T44n1848_006:0328b03": "易者。竪說也。以過去未來無改易故。前約多",
    "T44n1848_006:0328b04": "人同時說。此約一人異時說。雖一多同異橫",
    "T44n1848_006:0328b05": "竪別論。皆顯真如平等之義。",
    "T44n1848_006:0328b06": "二種等者。謂如實空如實不空之二也。空謂",
    "T44n1848_006:0328b07": "不與妄染相應。不空謂具性功德。今如後義。",
    "T44n1848_006:0328b08": "故下文云。所言不空者。以顯法體空無妄故。",
    "T44n1848_006:0328b09": "即是真心常恒不變。淨法滿足則名不空。不",
    "T44n1848_006:0328b10": "異等者。謂一一德相即是體性。故不異也。非",
    "T44n1848_006:0328b11": "謂藏為能具德為所具故。有性言故下文云。",
    "T44n1848_006:0328b12": "具足如是過於河沙。不離不斷不異。不思議",
    "T44n1848_006:0328b13": "佛法不同生滅之相。定差別故。性相異故。可",
    "T44n1848_006:0328b14": "知見故。如水八德者。即阿耨池水。具八功德。",
    "T44n1848_006:0328b15": "一甘。二冷。二軟。四輕。五清。六不臭。七飲不",
    "T44n1848_006:0328b16": "傷喉。八不傷腹。不異之義。合法可知。",
    "T44n1848_006:0328b17": "三用大疏二。初釋文。隨染業行者。謂隨彼彼",
    "T44n1848_006:0328b18": "染幻眾生。起利他行。即是如來不思議業。故",
    "T44n1848_006:0328b19": "云業行。若將隨染門中反染之業行。為此用",
    "T44n1848_006:0328b20": "大者。恐非文意。以彼但是能顯之淨法。未可",
    "T44n1848_006:0328b21": "便將為所顯故。學者詳之。報身即三賢已上",
    "T44n1848_006:0328b22": "之所見者。化身即二乘十信已下之所見者。",
    "T44n1848_006:0328b23": "麁即化身隨類各應。各見不同。非受樂相故。",
    "T44n1848_006:0328b24": "細者報體平等佛身。身有無量色。色有無量",
    "T44n1848_006:0328b25": "相好。所住依果亦復無量。種種莊嚴具足樂",
    "T44n1848_006:0328b26": "相故。世善者。謂有漏熏習善根力故。起十善",
    "T44n1848_006:0328b27": "等。此但有漏不逾人天故名世也。出也者。令",
    "T44n1848_006:0328b28": "厭生死樂求涅槃。此皆無漏。超過三界故言",
    "T44n1848_006:0328b29": "出世也。於中雖通三乘。究竟唯以一乘而得",
    "T44n1848_006:0328c01": "滅度。下文用大廣顯其相。",
    "T44n1848_006:0328c02": "疏何故下二通妨牃難可知。以不下正釋。若",
    "T44n1848_006:0328c03": "善因果內順真如外治諸惡。此法若起從因",
    "T44n1848_006:0328c04": "至果。能感勝處故。得名為真如淨用。以從真",
    "T44n1848_006:0328c05": "如內熏所起報化二用所發。今茲用大宜發",
    "T44n1848_006:0328c06": "此法。若不善因果內違真理。外被善治。此法",
    "T44n1848_006:0328c07": "若起。從因至果能感苦處。何名淨用。以從不",
    "T44n1848_006:0328c08": "覺所生塵勞發現故。故此文中不言不善也。",
    "T44n1848_006:0328c09": "若爾下轉難可知。釋云下重釋。雖是惡法。以",
    "T44n1848_006:0328c10": "是不覺迷真所成。所成之法不離真體。如水",
    "T44n1848_006:0328c11": "起波不離濕性故。下文云。以依真如法故。有",
    "T44n1848_006:0328c12": "於無明。又云。依覺故迷。若離覺。性則無不",
    "T44n1848_006:0328c13": "覺。以違下結成前義可知。然此用大正是果",
    "T44n1848_006:0328c14": "上二身。如下具說。今疏以善為用者。乃是旁",
    "T44n1848_006:0328c15": "義。亦即以所生顯能生也。然論不言滅惡者。",
    "T44n1848_006:0328c16": "以善起必惡滅故。",
    "T44n1848_006:0328c17": "標果望因者。諸佛即果。本即是因。以諸如來",
    "T44n1848_006:0328c18": "本所修行因地之時。無別所乘之法。唯以此",
    "T44n1848_006:0328c19": "心為其所乘。而至究竟。",
    "T44n1848_006:0328c20": "舉因望果。在文可見。此中如來并前諸佛。皆",
    "T44n1848_006:0328c21": "約自受用報身所辨。非謂應化知之以成運",
    "T44n1848_006:0328c22": "者。運即是乘二義無別。但文變耳。或可二義",
    "T44n1848_006:0328c23": "不同。謂乘以運載為義。今前段約佛本乘。方",
    "T44n1848_006:0328c24": "有載義故。疏云。以解乘。今文約從因至果運",
    "T44n1848_006:0328c25": "義始彰故。論云。到如來地。疏云。以成運也。",
    "T44n1848_006:0328c26": "然佛是已乘菩薩是當乘今乘。於中皆含自",
    "T44n1848_006:0328c27": "運運他之義。即始下出能所乘體也。始覺為",
    "T44n1848_006:0328c28": "能乘者。即前佛與菩薩也。雖滿分不同。俱屬",
    "T44n1848_006:0328c29": "始覺能乘智也。本覺為所乘者。若約今文。即",
    "T44n1848_006:0329a01": "前一心法為所乘。以對始故言本覺也。若約",
    "T44n1848_006:0329a02": "三大。言之則用大為能乘體相。二大為所乘。",
    "T44n1848_006:0329a03": "然用即始覺體。相即大覺。大即是乘。持業釋",
    "T44n1848_006:0329a04": "也。乘大性者。但證本覺是乘之大性。或雙證",
    "T44n1848_006:0329a05": "本始也。由是前來標宗。但言法義不別言乘。",
    "T44n1848_006:0329a06": "今但次於三大言之。亦不別舉題目。解釋分",
    "T44n1848_006:0329a07": "中意亦如是。",
    "T44n1848_006:0329a08": "解釋分者。前雖義宗略立。理趣未詳。若不解",
    "T44n1848_006:0329a09": "以廣文幽旨。如何開釋。此令生解已見前文。",
    "T44n1848_006:0329a10": "故有此分。",
    "T44n1848_006:0329a11": "微列中疏所立等者。即前分中所立一心法",
    "T44n1848_006:0329a12": "二門三大之義。彰顯開示令生正解。由是正",
    "T44n1848_006:0329a13": "義解。此即成正解也。遣異計者。非正道理。妄",
    "T44n1848_006:0329a14": "生計著為患頗深。固宜除滌。趣正等者。發心",
    "T44n1848_006:0329a15": "趣道。行相差別升降不同。今當分別。令其修",
    "T44n1848_006:0329a16": "證無惑混濫也。斯乃正義顯示令解。邪執對",
    "T44n1848_006:0329a17": "治令遣。道相分別令行。又正義為能治。邪執",
    "T44n1848_006:0329a18": "為所治。正義為所趣。道相為能趣。皆為正義。",
    "T44n1848_006:0329a19": "有後二文也。",
    "T44n1848_006:0329a20": "釋上等者。謂釋前分之中。所言法者。謂眾生",
    "T44n1848_006:0329a21": "心。是心即攝一切世間出世間法。開門中論",
    "T44n1848_006:0329a22": "二門者。謂一心上有其二義。義具能通出入。",
    "T44n1848_006:0329a23": "故目之為門。能通者。謂真如生滅互相通故。",
    "T44n1848_006:0329a24": "又此二門通一心故。通一心者。正是此段以",
    "T44n1848_006:0329a25": "一一門。皆言心故。互相通者。以真如門有隨",
    "T44n1848_006:0329a26": "緣故。通於生滅生。滅門有體空故。通至真如",
    "T44n1848_006:0329a27": "也。出入義者。謂眾生迷惑流轉。即出真如門",
    "T44n1848_006:0329a28": "入生滅門。若覺悟修證。即出生滅門。入真如",
    "T44n1848_006:0329a29": "門。既成道已。即却出真如門。入生滅門開悟",
    "T44n1848_006:0329b01": "眾生。能事既畢息化歸真。即却出生滅門。入",
    "T44n1848_006:0329b02": "真如門安住祕藏也。",
    "T44n1848_006:0329b03": "疏二。初釋一心具二門。又二。初標也。一如",
    "T44n1848_006:0329b04": "來藏者。以二義不分。故云一也。若例言之。即",
    "T44n1848_006:0329b05": "染淨凡聖空有理事等。皆一也。此之一義為",
    "T44n1848_006:0329b06": "顯不二。強名為一。非是數法故。經云。一亦不",
    "T44n1848_006:0329b07": "為一。為離諸數故。",
    "T44n1848_006:0329b08": "疏一約下二釋中二。初真如門又二。今初正",
    "T44n1848_006:0329b09": "釋。約體等標立也。非染下釋上絕相。以顯一",
    "T44n1848_006:0329b10": "體。謂染淨生滅動轉等。皆屬於相。表此俱無",
    "T44n1848_006:0329b11": "故言非也。平等下約體以結平等。約竪結以",
    "T44n1848_006:0329b12": "無高下。故如經云。是法平等無有高下。一味",
    "T44n1848_006:0329b13": "約喻結。猶如大海同一鹹味。性無差別約橫",
    "T44n1848_006:0329b14": "結。淨名經云。一切眾生皆如也。一切法亦如",
    "T44n1848_006:0329b15": "也。眾聖賢亦如也。至於彌勒亦如也。又平等",
    "T44n1848_006:0329b16": "一味絕相也。性無差別約體也。故云約體絕",
    "T44n1848_006:0329b17": "義相。",
    "T44n1848_006:0329b18": "眾生下二引證。此正引前。段淨名經文。彼文",
    "T44n1848_006:0329b19": "之後。乃云。諸佛知一切眾生畢竟寂滅即涅",
    "T44n1848_006:0329b20": "槃相不復更滅等。今疏取意。故文少異。下皆",
    "T44n1848_006:0329b21": "如此。",
    "T44n1848_006:0329b22": "疏二隨下生滅門中三。今初正解隨緣等標",
    "T44n1848_006:0329b23": "立也。謂隨下釋。謂以無明熏真如。起妄心妄",
    "T44n1848_006:0329b24": "境。成一切染法。真如熏無明。滅妄心妄境。成",
    "T44n1848_006:0329b25": "諸淨法。廣如下釋。染淨雖成下釋妨。或曰。既",
    "T44n1848_006:0329b26": "隨熏動。云何復說眾生如耶。故此釋之。正於",
    "T44n1848_006:0329b27": "動時動處。元來不動明。非相不動故言性。顯",
    "T44n1848_006:0329b28": "非暫不動故言恒也。或曰。性既不動。如何能",
    "T44n1848_006:0329b29": "成染淨。故云。正由不動能成染淨。斯則反成",
    "T44n1848_006:0329c01": "上義。謂若性自動同生滅相。即當時滅不能",
    "T44n1848_006:0329c02": "自立。尚不自立。將何成於染淨。實由不動故",
    "T44n1848_006:0329c03": "能成也。",
    "T44n1848_006:0329c04": "是故不動下二結指。謂以隨熏動時性未嘗",
    "T44n1848_006:0329c05": "變故。得生滅門中有真如也。故云。不動亦在",
    "T44n1848_006:0329c06": "動門。若真如門中。則未必有生滅。生滅門中",
    "T44n1848_006:0329c07": "則必有真如。以生滅藉真如。真如不藉生滅",
    "T44n1848_006:0329c08": "故。略如前釋。廣在下文。是故下指文。本覺",
    "T44n1848_006:0329c09": "者。即生滅門。初云。此識有二種義。能攝一切",
    "T44n1848_006:0329c10": "法生一切法。云何為二。一者覺義。二者不覺",
    "T44n1848_006:0329c11": "義等。即彼覺義便是生滅門中真如。名為不",
    "T44n1848_006:0329c12": "動。但以至此門中。別約形待義邊易名為覺。",
    "T44n1848_006:0329c13": "上文等者。即立義分中云。是心生滅因緣相。",
    "T44n1848_006:0329c14": "能示摩訶衍自體相用故。彼之自體亦即生",
    "T44n1848_006:0329c15": "滅門中真如也。此上兩段正是動中有不動",
    "T44n1848_006:0329c16": "義。",
    "T44n1848_006:0329c17": "勝鬘下三引證。通證隨熏動轉。動中有不動",
    "T44n1848_006:0329c18": "義。不染而染。即真如成生滅。染而不染。即動",
    "T44n1848_006:0329c19": "中有不動。如來藏即真如。無明七識即生滅",
    "T44n1848_006:0329c20": "阿梨耶識。即上二和合也。謂真如隨緣成梨",
    "T44n1848_006:0329c21": "耶識。以成識故。與無明共俱亦可如來藏即",
    "T44n1848_006:0329c22": "是梨耶。但以通相別相而異。故云。如來藏",
    "T44n1848_006:0329c23": "名阿梨耶識。故經云。佛說如來藏以為阿賴",
    "T44n1848_006:0329c24": "耶。惡慧不能知藏即賴耶識。亦云。如金與指",
    "T44n1848_006:0329c25": "環。展轉無差別。大海如梨耶。波如無明七識。",
    "T44n1848_006:0329c26": "水即如來藏以從無始時來真妄和合。未曾",
    "T44n1848_006:0329c27": "捨離。故云。常無斷絕。如來藏者。即所熏之",
    "T44n1848_006:0329c28": "淨性。虛偽惡習即能熏之染幻。識藏即所成",
    "T44n1848_006:0329c29": "梨耶也。為善不善因者。謂此性隨善緣。起諸",
    "T44n1848_006:0330a01": "善法。性即為善因隨不善緣起諸不善法性。",
    "T44n1848_006:0330a02": "即為不善因。隨善受樂性在其中。隨惡受苦",
    "T44n1848_006:0330a03": "性亦在中。故云與因俱。若生等者。循環諸趣",
    "T44n1848_006:0330a04": "生死無窮。藏性於中隨而遍受。而其體性未",
    "T44n1848_006:0330a05": "嘗去來故。經云生滅去來本如來藏。如技等",
    "T44n1848_006:0330a06": "者如人作戲變改服章。體是一人。初未曾易",
    "T44n1848_006:0330a07": "故。彼文云。心如工技兒。意如和技者。五識如",
    "T44n1848_006:0330a08": "音樂。受想觀技眾。如人弄師子。人入師子活。",
    "T44n1848_006:0330a09": "人出師子死。淨因無明時。當知亦如是。圭山",
    "T44n1848_006:0330a10": "云。樂人本是一形軀。乍作官人。乍作奴。名目",
    "T44n1848_006:0330a11": "服章。雖改異。始終奴主了無殊。此等下結指。",
    "T44n1848_006:0330a12": "如上所引。並說真如隨緣作。生滅動中有不",
    "T44n1848_006:0330a13": "動也。",
    "T44n1848_006:0330a14": "疏然此下二攝二門歸一心也。舉體等者。謂",
    "T44n1848_006:0330a15": "真如舉體成生滅。生滅無性即真如。是故生",
    "T44n1848_006:0330a16": "滅現時。全真體現。真如顯時全生滅。顯舉一",
    "T44n1848_006:0330a17": "全收。故云融通。以融通故真無真相。妄無妄",
    "T44n1848_006:0330a18": "相。真妄相即一體無異。故云。際限不分。既而",
    "T44n1848_006:0330a19": "不分際限豈更存於體相。故云。莫二波水之",
    "T44n1848_006:0330a20": "喻。可以比知。無二處者。即此真妄融通之處。",
    "T44n1848_006:0330a21": "實性存焉。此之實性為諸法主。即是諸法中",
    "T44n1848_006:0330a22": "之實性也。又表非二邊故名中。離諸差別虛",
    "T44n1848_006:0330a23": "相故名實。此上二句是約中實。以解心也。故",
    "T44n1848_006:0330a24": "經有中實理心之言不同下約靈鑒以解心。",
    "T44n1848_006:0330a25": "謂虛空體亦無二邊。亦非差別虛相。然但昏",
    "T44n1848_006:0330a26": "鈍而無靈鑒。今此實性自在靈通。覺了不昧",
    "T44n1848_006:0330a27": "故云不同等。故祖師云。空寂體上自有本智。",
    "T44n1848_006:0330a28": "能知知之一字。眾妙之門。大抵意云。於一切",
    "T44n1848_006:0330a29": "染淨融通法中。有真實之體。了然鑒覺。目之",
    "T44n1848_006:0330b01": "為心。斯則體相不二故。云一中實。神解故云",
    "T44n1848_006:0330b02": "心。",
    "T44n1848_006:0330b03": "立中疏二。初正釋二。初對前牃文可見。",
    "T44n1848_006:0330b04": "二以一下釋今文意三。初總標意。含通別者。",
    "T44n1848_006:0330b05": "釋前文意也。前文以二門未啟。但約一心通",
    "T44n1848_006:0330b06": "總包含而說。故云。攝不言各也。今分下標今",
    "T44n1848_006:0330b07": "意。謂今文中二門既開。每門之中皆各自攝",
    "T44n1848_006:0330b08": "一切法也。若無標揀。將謂二門共攝一切。則",
    "T44n1848_006:0330b09": "有攝法不盡之過。故言皆各也。",
    "T44n1848_006:0330b10": "以真下二別釋相二。初約二門各攝解二。初",
    "T44n1848_006:0330b11": "正釋。通相者。以真如門不分染淨。雖攝染淨",
    "T44n1848_006:0330b12": "皆同性故。所言相者。謂義相也。以此門中顯",
    "T44n1848_006:0330b13": "示染淨融通之義。故云通相。以染淨等法。入",
    "T44n1848_006:0330b14": "此門中□為一昧。真如之理更無差別。故",
    "T44n1848_006:0330b15": "云。無別染淨等。故得下結可知。別顯等者。隨",
    "T44n1848_006:0330b16": "流反流。各不相是。功德塵勞歷然有異。眾生",
    "T44n1848_006:0330b17": "諸佛凡聖宛然。淨土穢土優劣不等。無所不",
    "T44n1848_006:0330b18": "該者。謂一切雖多不出染淨。既攝染淨。是故",
    "T44n1848_006:0330b19": "論云。攝一切也。",
    "T44n1848_006:0330b20": "通別下二結成。謂通相別相。二門雖殊。所攝",
    "T44n1848_006:0330b21": "之法更無差異。故云齊無所遺。",
    "T44n1848_006:0330b22": "又以下約二門互攝解。前約二門各攝。通別",
    "T44n1848_006:0330b23": "不同齊門。而說攝義有異。初門通相但明融",
    "T44n1848_006:0330b24": "攝。融則染淨無別。故名為通。後門別相。乃是",
    "T44n1848_006:0330b25": "該攝。該則染淨不同。故名為別。今此文中不",
    "T44n1848_006:0330b26": "分通別。只就一義左右說之。便成二門各攝",
    "T44n1848_006:0330b27": "之義。今文所說生滅攝一切時。即是真如攝",
    "T44n1848_006:0330b28": "一切也。以生滅無體全即理故。故云還攝等。",
    "T44n1848_006:0330b29": "又真如攝一切時。即是生滅攝一切也。以全",
    "T44n1848_006:0330c01": "事之理。非別外故。今此疏文猶闕後義。應合",
    "T44n1848_006:0330c02": "更云。真如既是諸法真性。離真性外無別諸",
    "T44n1848_006:0330c03": "法。還攝生滅門也。若有此文。於義方足。成互",
    "T44n1848_006:0330c04": "攝也。斯則生滅門攝法時。真如門法亦在生",
    "T44n1848_006:0330c05": "滅中。真如門攝法時。生滅門法亦在真如中。",
    "T44n1848_006:0330c06": "如是則真如中所攝。染淨即是生滅門所攝",
    "T44n1848_006:0330c07": "染淨。無二無別舉一全收。故云。二門互攝故",
    "T44n1848_006:0330c08": "下結云。齊攝不二也。問疏主何故不說真如",
    "T44n1848_006:0330c09": "攝生滅門耶。答前文通相已含此意故。不復",
    "T44n1848_006:0330c10": "言也。",
    "T44n1848_006:0330c11": "以此下結成一心。良以二門相攝。理齊鎔融",
    "T44n1848_006:0330c12": "不二以不二故得名一心。斯則二門一心體",
    "T44n1848_006:0330c13": "無別異。若約義別說。則一心是總。二門是別。",
    "T44n1848_006:0330c14": "又於別中。真如約體。生滅約相。若克體圓融。",
    "T44n1848_006:0330c15": "則性相無二。即是一心。今既二門互攝。全奪",
    "T44n1848_006:0330c16": "兩亡。唯是一心更無別法。故今結成為一心",
    "T44n1848_006:0330c17": "也。",
    "T44n1848_006:0330c18": "疏問二門下二通難二。今初二門示義。通局",
    "T44n1848_006:0330c19": "難。初句指定前義。何故下引文正難。意云。真",
    "T44n1848_006:0330c20": "如既攝生滅門。何不同彼示三大。生滅既攝",
    "T44n1848_006:0330c21": "真如門。何不同彼示一大。示義既差攝法須",
    "T44n1848_006:0330c22": "別。攝法若等示義應同。如何攝法即同示義。",
    "T44n1848_006:0330c23": "却別耶。",
    "T44n1848_006:0330c24": "答中初句標定其門。不壞下正明行相。謂染",
    "T44n1848_006:0330c25": "淨之相全攬理成理非可壞。全理之相亦不",
    "T44n1848_006:0330c26": "可壞。以不壞故。攝生滅盡成今相攝義。以泯",
    "T44n1848_006:0330c27": "下為即理故。令染淨相亡泯不存以不存故。",
    "T44n1848_006:0330c28": "唯真體在。故成前文。唯示體也。生滅下標定",
    "T44n1848_006:0330c29": "其門。不壞下明理。在事中以全理而成事故。",
    "T44n1848_006:0331a01": "事起而理不壞。成今相攝義。斯則事為能攝",
    "T44n1848_006:0331a02": "理為所攝。以成下明事理俱存。成前具示義。",
    "T44n1848_006:0331a03": "成事故示相用二大。體不失故。示於體大。",
    "T44n1848_006:0331a04": "疏問前下□性相存泯不齊。難問意可知。但",
    "T44n1848_006:0331a05": "躡前門相不存義前難後門理不失也。",
    "T44n1848_006:0331a06": "答中前四句顯二門存泯之由。各初一句所",
    "T44n1848_006:0331a07": "以後一句定義。生滅等者。事依理顯故。理為",
    "T44n1848_006:0331a08": "事本故。如波必賴於水。故下文云。依如來",
    "T44n1848_006:0331a09": "藏有生滅心。理不失者。理若已失則無生滅",
    "T44n1848_006:0331a10": "也。如水失則無波。故論云。若無空義者。則無",
    "T44n1848_006:0331a11": "道無果。未必等者。真理本有不假緣成。如水",
    "T44n1848_006:0331a12": "不藉於波故。真如門中直云真如者。即是一",
    "T44n1848_006:0331a13": "法界大總相等。不言依生滅有泯相。相不",
    "T44n1848_006:0331a14": "存者不泯則已。泯則不存。入理自亡何存生",
    "T44n1848_006:0331a15": "滅。如水澄靜。豈存波在。下文云。以一切法皆",
    "T44n1848_006:0331a16": "同如故。相不存下四句躡前正答相不存者。",
    "T44n1848_006:0331a17": "相存則可示於三。不存但合示於體。理不失",
    "T44n1848_006:0331a18": "等者。生滅相起理又不亡。不具示三於理如",
    "T44n1848_006:0331a19": "何。是故下結答。雙示可知。",
    "T44n1848_006:0331a20": "疏不可相從者。從順也。事理別故其猶水火。",
    "T44n1848_006:0331a21": "敵體相違。豈能互攝。未容等者。若分二別可",
    "T44n1848_006:0331a22": "言影互相攝。今唯一心。影攝何法。斯則二別",
    "T44n1848_006:0331a23": "亦無攝義。一心亦無攝義也。論不相離者。意",
    "T44n1848_006:0331a24": "明不一不二。不一故二門各存。不二故唯是",
    "T44n1848_006:0331a25": "一心。以是一心故不相離。以不相離故能影",
    "T44n1848_006:0331a26": "攝。即反前責意也。疏以體下。體即真如。相即",
    "T44n1848_006:0331a27": "生滅。真如隨緣成生滅。生滅無體即真如。由",
    "T44n1848_006:0331a28": "是反覆言之故。不相離也。金具者。金喻真如。",
    "T44n1848_006:0331a29": "具喻生滅。相收之義在文可見。良以下結喻",
    "T44n1848_006:0331b01": "例法。良者。實也。以者。由也。實由金具二門",
    "T44n1848_006:0331b02": "未曾有異。故云一揆。揆謂端揆即齊等也。由",
    "T44n1848_006:0331b03": "不異故舉金時。遍收具盡。具全體是金。舉具",
    "T44n1848_006:0331b04": "時遍收金盡。金全體是具。此義下例法也。此",
    "T44n1848_006:0331b05": "義者。即此不相離義也。舉真如時遍收生滅",
    "T44n1848_006:0331b06": "盡。生滅全體是真如。舉生滅時遍收真如盡。",
    "T44n1848_006:0331b07": "真如全體是生滅法喻正等。故云亦然。然猶",
    "T44n1848_006:0331b08": "如是也。◎",
    "T44n1848_006:0331b09": "起信論疏筆削記卷第六"
}