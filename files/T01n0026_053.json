{
    "T01n0026_053:0759a16": "中阿含經卷第五十三",
    "T01n0026_053:0759a18": "東晉罽賓三藏瞿曇僧伽提婆譯",
    "T01n0026_053:0759a19": "（一九九）大品癡慧地經第八(第五後誦)",
    "T01n0026_053:0759a20": "[0759a20] 我聞如是：[0759a20] 一時，佛遊舍衛國，在勝林給孤",
    "T01n0026_053:0759a21": "獨園。[0759a21] 爾時，世尊告諸比丘：「我今為汝說愚",
    "T01n0026_053:0759a22": "癡法、智慧法，諦聽，諦聽，善思念之。」時，諸比丘",
    "T01n0026_053:0759a23": "受教而聽。[0759a23] 佛言：「云何愚癡法？愚癡人有三",
    "T01n0026_053:0759a24": "相愚癡標、愚癡像，謂成就愚癡人說愚癡",
    "T01n0026_053:0759a25": "也。云何為三？愚癡人思惡思、說惡說、作惡",
    "T01n0026_053:0759a26": "作，是以愚癡人說愚癡也。若愚癡人不思",
    "T01n0026_053:0759a27": "惡思，不說惡說，不作惡作者，不應愚癡",
    "T01n0026_053:0759a28": "人說愚癡也。以愚癡人思惡思、說惡說、",
    "T01n0026_053:0759a29": "作惡作故，是以愚癡人說愚癡也。彼愚癡",
    "T01n0026_053:0759b01": "人於現法中，身心則受三種憂苦。云何愚癡",
    "T01n0026_053:0759b02": "人身心則受三種憂苦耶？愚癡人者，或有",
    "T01n0026_053:0759b03": "所行，或聚會坐，或在道巷，或在市中，或四",
    "T01n0026_053:0759b04": "衢頭，說愚癡人相應事也。愚癡人者，殺生、",
    "T01n0026_053:0759b05": "不與取、行邪婬、妄言，乃至邪見，及成就餘無",
    "T01n0026_053:0759b06": "量惡不善之法。若成就無量惡不善法者，他",
    "T01n0026_053:0759b07": "人見已，便說其惡。彼愚癡人聞已，便作是念：",
    "T01n0026_053:0759b08": "『若成就無量惡不善之法，他人見已，說其惡",
    "T01n0026_053:0759b09": "者，我亦有是無量惡不善之法，若他知者，亦",
    "T01n0026_053:0759b10": "當說我惡。』是謂愚癡人於現法中，身心則",
    "T01n0026_053:0759b11": "受第一憂苦。[0759b11] 「復次，彼愚癡人又見王人收捉",
    "T01n0026_053:0759b12": "罪人，種種苦治，謂截手、截足，并截手足，截",
    "T01n0026_053:0759b13": "耳、截鼻，并截耳鼻，或臠臠割，拔鬚、拔髮，或",
    "T01n0026_053:0759b14": "拔鬚髮，或著檻中衣裹火燒，或以沙壅草",
    "T01n0026_053:0759b15": "纏火爇，或內鐵驢腹中，或著鐵&#x732A;口中，或",
    "T01n0026_053:0759b16": "置鐵虎口中燒，或安銅釜中，或著鐵釜中",
    "T01n0026_053:0759b17": "&#x7151;，或段段截，或利叉刺，或以&#x920E;&#x920E;，或臥鐵",
    "T01n0026_053:0759b18": "床以沸油澆，或坐鐵臼以鐵杵擣，或毒",
    "T01n0026_053:0759b19": "龍蜇，或以鞭鞭，或以杖撾，或以棒打，或活",
    "T01n0026_053:0759b20": "貫標頭，或梟其首。彼愚癡人見已，便作是",
    "T01n0026_053:0759b21": "念：『若成就無量惡不善法者，王知捉已，如",
    "T01n0026_053:0759b22": "是考治，我亦有是無量惡不善之法，若王",
    "T01n0026_053:0759b23": "知者，亦當苦治考我。』如是，是謂愚癡人於",
    "T01n0026_053:0759b24": "現法中，身心則受第二憂苦。",
    "T01n0026_053:0759b25": "[0759b25] 「復次，彼愚癡人行身惡行，行口、意惡行，彼若",
    "T01n0026_053:0759b26": "時疾病受苦，或坐臥床，或坐臥榻，或坐臥",
    "T01n0026_053:0759b27": "地，身生極苦甚苦，乃至命欲斷。彼所有身",
    "T01n0026_053:0759b28": "惡行，口、意惡行，彼於爾時懸向在上，猶如",
    "T01n0026_053:0759b29": "晡時，日下高山，影懸向在地，如是彼所有身",
    "T01n0026_053:0759c01": "惡行，口、意惡行，彼於爾時懸向在上。彼作",
    "T01n0026_053:0759c02": "是念：『此是我身惡行，口、意惡行，懸向在上。我",
    "T01n0026_053:0759c03": "於本時不作福、多作惡，若有處作惡者，凶",
    "T01n0026_053:0759c04": "暴作無理事，不作福、不作善、不作恐怖，",
    "T01n0026_053:0759c05": "所歸命、所依怙，我至彼惡處。』從是生悔，",
    "T01n0026_053:0759c06": "生悔已，不賢死，不善命終。是謂愚癡人於現",
    "T01n0026_053:0759c07": "法中，身心則受第三憂苦。",
    "T01n0026_053:0759c08": "[0759c08] 「復次，彼愚癡人行身惡行，行口、意惡行，彼",
    "T01n0026_053:0759c09": "行身惡行，行口、意惡行已，因此緣此，身壞",
    "T01n0026_053:0759c10": "命終，必至惡處，生地獄中。既生彼已，受於",
    "T01n0026_053:0759c11": "苦報，一向不可愛、不可樂、意不可念，若作是",
    "T01n0026_053:0759c12": "說：『一向不可愛、不可樂、意不可念者，是說地",
    "T01n0026_053:0759c13": "獄。所以者何？彼地獄者，一向不可愛、不可樂、",
    "T01n0026_053:0759c14": "意不可念。』」[0759c14] 爾時，有一比丘即從坐起，偏袒",
    "T01n0026_053:0759c15": "著衣，叉手向佛，白曰：「世尊！地獄苦云何？」[0759c15] 世",
    "T01n0026_053:0759c16": "尊答曰：「比丘！地獄不可盡說，所謂地獄苦。",
    "T01n0026_053:0759c17": "比丘！但地獄苦唯有苦。」[0759c17] 比丘復問曰：「世尊！",
    "T01n0026_053:0759c18": "可得以喻現其義也。」[0759c18] 世尊答曰：「亦可",
    "T01n0026_053:0759c19": "以喻現其義也。比丘！猶如王人收賊，送",
    "T01n0026_053:0759c20": "詣剎利頂生王所，白曰：『天王！此賊人有",
    "T01n0026_053:0759c21": "罪，願天王治。』剎利頂生王告曰：『汝等將去",
    "T01n0026_053:0759c22": "治此人罪，朝以百矛刺。』王人受教，便將去",
    "T01n0026_053:0759c23": "治，朝以百矛刺，彼人故活。剎利頂生王問",
    "T01n0026_053:0759c24": "曰：『彼人云何？』王人答曰：『天王！彼人故活。』剎",
    "T01n0026_053:0759c25": "利頂生王復告曰：『汝等去！日中復以百矛刺。』",
    "T01n0026_053:0759c26": "王人受教，日中復以百矛刺，彼人故活。剎利",
    "T01n0026_053:0759c27": "頂生王復問曰：『彼人云何？』王人答曰：『天王！彼",
    "T01n0026_053:0759c28": "人故活。』剎利頂生王復告曰：『汝等去！日西復",
    "T01n0026_053:0759c29": "以百矛刺。』王人受教，日西復以百矛刺，彼",
    "T01n0026_053:0760a01": "人故活，然彼人身一切穿決破碎壞盡，無一",
    "T01n0026_053:0760a02": "處完，至如錢孔。剎利頂生王復問曰：『彼人云",
    "T01n0026_053:0760a03": "何？』王人答曰：『天王！彼人故活，然彼身一切穿決",
    "T01n0026_053:0760a04": "破碎壞盡，無一處完，至如錢孔。』比丘！於意",
    "T01n0026_053:0760a05": "云何？若彼人一日被三百矛刺，彼人因是身",
    "T01n0026_053:0760a06": "心受惱極憂苦耶？」[0760a06] 比丘答曰：「世尊！被一矛刺，",
    "T01n0026_053:0760a07": "尚受極苦，況復一日受三百矛刺，彼人身心",
    "T01n0026_053:0760a08": "豈不受惱極憂苦也？」[0760a08] 於是，世尊手取石",
    "T01n0026_053:0760a09": "子，猶如小豆，告曰：「比丘！汝見我手取此石",
    "T01n0026_053:0760a10": "子，如小豆耶？」[0760a10] 比丘答曰：「見也。世尊！」[0760a10] 世尊復",
    "T01n0026_053:0760a11": "問曰：「比丘！於意云何？我取石子，猶如小豆，",
    "T01n0026_053:0760a12": "比雪山王，何者為大？」[0760a12] 比丘答曰：「世尊手取",
    "T01n0026_053:0760a13": "石子，猶如小豆，比雪山王，百倍、千倍、百千萬",
    "T01n0026_053:0760a14": "倍，終不相及，不可數、不可算，不可譬喻、不",
    "T01n0026_053:0760a15": "可比方，但雪山王極大甚大。」[0760a15] 世尊告曰：「比丘！",
    "T01n0026_053:0760a16": "若我取石子，猶如小豆，比雪山王，百倍、千",
    "T01n0026_053:0760a17": "倍、百千萬倍，終不相及，不可數、不可算，不",
    "T01n0026_053:0760a18": "可譬喻、不可比方，但雪山王極大甚大。如",
    "T01n0026_053:0760a19": "是，比丘！若此人一日被三百矛刺，彼因緣此，",
    "T01n0026_053:0760a20": "身心受惱極重憂苦，比地獄苦，百倍、千倍、百",
    "T01n0026_053:0760a21": "千萬倍，終不相及，不可數、不可算，不可譬",
    "T01n0026_053:0760a22": "喻、不可比方，但地獄中極苦甚苦。[0760a22] 「比丘！云",
    "T01n0026_053:0760a23": "何地獄苦？眾生生地獄中，既生彼已，獄卒",
    "T01n0026_053:0760a24": "手捉，則以鐵斧洞然俱熾，斫治其身，或作",
    "T01n0026_053:0760a25": "八楞，或為六楞，或為四方，或令團圓，或高",
    "T01n0026_053:0760a26": "或下，或好或惡。彼如是考治苦痛逼迫，歲",
    "T01n0026_053:0760a27": "數甚多，乃至百千，受無量苦，極重甚苦，終不",
    "T01n0026_053:0760a28": "得死，要當至惡不善業盡，是謂地獄苦。[0760a28] 「比",
    "T01n0026_053:0760a29": "丘！云何地獄苦？眾生生地獄中，既生彼已，",
    "T01n0026_053:0760b01": "獄卒手捉，則以鐵釿洞然俱熾，斫治其身，",
    "T01n0026_053:0760b02": "或作八楞，或為六楞，或為四方，或令團圓，",
    "T01n0026_053:0760b03": "或高或下，或好或惡。彼如是考治苦痛逼",
    "T01n0026_053:0760b04": "迫，歲數甚多，乃至百千，受無量苦，極重甚苦，",
    "T01n0026_053:0760b05": "終不得死，要當至惡不善業盡，是謂地獄",
    "T01n0026_053:0760b06": "苦。[0760b06] 「比丘！云何地獄苦？眾生生地獄中，既生",
    "T01n0026_053:0760b07": "彼已，獄卒手捉，則以鐵槍洞然俱熾，強令",
    "T01n0026_053:0760b08": "坐上，便以鐵鉗鉗開其口，則以鐵丸洞然",
    "T01n0026_053:0760b09": "俱熾，著其口中，燒脣燒舌，燒齗燒咽，燒",
    "T01n0026_053:0760b10": "心燒胃，從身下出。彼如是考治苦痛逼迫，",
    "T01n0026_053:0760b11": "歲數甚多，乃至百千，受無量苦，極重甚苦，終",
    "T01n0026_053:0760b12": "不得死，要當至惡不善業盡，是謂地獄苦。",
    "T01n0026_053:0760b13": "[0760b13] 「比丘！云何地獄苦？眾生生地獄中，既生彼",
    "T01n0026_053:0760b14": "已，獄卒手捉，則以鐵鏘洞然俱熾，令強坐",
    "T01n0026_053:0760b15": "上，便以鐵鉗鉗開其口，則以融銅灌其口",
    "T01n0026_053:0760b16": "中，燒脣燒舌，燒齗燒咽，燒心燒胃，從身",
    "T01n0026_053:0760b17": "下出。彼如是考治苦痛逼迫，歲數甚多，乃",
    "T01n0026_053:0760b18": "至百千，受無量苦，極重甚苦，終不得死，要",
    "T01n0026_053:0760b19": "當至惡不善業盡，是謂地獄苦。[0760b19] 「比丘！云何",
    "T01n0026_053:0760b20": "地獄苦？眾生生地獄中，既生彼已，獄卒手",
    "T01n0026_053:0760b21": "捉，則以鐵地洞然俱熾，令仰向臥，挓五縛",
    "T01n0026_053:0760b22": "治，兩手兩足以鐵釘釘，以一鐵釘別釘其",
    "T01n0026_053:0760b23": "腹。彼如是考治苦痛逼迫，歲數甚多，乃至",
    "T01n0026_053:0760b24": "百千，受無量苦，極重甚苦，終不得死，要當",
    "T01n0026_053:0760b25": "至惡不善業盡，是謂地獄苦。[0760b25] 「比丘！云何地",
    "T01n0026_053:0760b26": "獄苦？眾生生地獄中，既生彼已，獄卒手捉，則",
    "T01n0026_053:0760b27": "以鐵地洞然俱熾，令其伏地，從口出舌，",
    "T01n0026_053:0760b28": "以百釘張無皺無縮，猶如牛皮以百釘張",
    "T01n0026_053:0760b29": "無皺無縮。如是眾生生地獄中，既生彼已，",
    "T01n0026_053:0760c01": "獄卒手捉，則以鐵地洞然俱熾，令其伏地，",
    "T01n0026_053:0760c02": "從口出舌，以百釘張無皺無縮。彼如是",
    "T01n0026_053:0760c03": "考治者苦痛逼迫，歲數甚多，乃至百千，受無",
    "T01n0026_053:0760c04": "量苦，極重甚苦，終不得死，要當至惡不善",
    "T01n0026_053:0760c05": "業盡，是謂地獄苦。[0760c05] 「比丘！云何地獄苦？眾生",
    "T01n0026_053:0760c06": "生地獄中，既生彼已，獄卒以手捉其頭",
    "T01n0026_053:0760c07": "皮剝下至足，從足剝皮上至其頭，則以",
    "T01n0026_053:0760c08": "鐵車洞然俱熾，以縛著車，便於鐵地洞然",
    "T01n0026_053:0760c09": "俱熾，牽挽往來。彼如是考治苦痛逼迫，歲",
    "T01n0026_053:0760c10": "數甚多，乃至百千，受無量苦，極重甚苦，終不",
    "T01n0026_053:0760c11": "得死，要當至惡不善業盡，是謂地獄苦。[0760c11] 「比",
    "T01n0026_053:0760c12": "丘！云何地獄苦？眾生生地獄中，既生彼已，",
    "T01n0026_053:0760c13": "獄卒以火洞然俱熾，使揚撲地，復使手取，",
    "T01n0026_053:0760c14": "自灌其身。彼如是考治苦痛逼迫，歲數甚",
    "T01n0026_053:0760c15": "多，乃至百千，受無量苦，極重甚苦，終不得",
    "T01n0026_053:0760c16": "死，要當至惡不善業盡，是謂地獄苦。[0760c16] 「比丘！",
    "T01n0026_053:0760c17": "云何地獄苦？眾生生地獄中，既生彼已，獄",
    "T01n0026_053:0760c18": "卒以火山洞然俱熾，令其上下，彼若下足，",
    "T01n0026_053:0760c19": "其皮肉血即便燒盡，若舉足時，其皮肉血還",
    "T01n0026_053:0760c20": "生如故。彼如是考治苦痛逼迫，歲數甚多，",
    "T01n0026_053:0760c21": "乃至百千，受無量苦，極重甚苦，終不得死，",
    "T01n0026_053:0760c22": "要當至惡不善業盡，是謂地獄苦。[0760c22] 「比丘！云",
    "T01n0026_053:0760c23": "何地獄苦？眾生生地獄中，既生彼已，獄卒",
    "T01n0026_053:0760c24": "手捉，以大鐵釜洞然俱熾，倒舉其身，足上",
    "T01n0026_053:0760c25": "頭下，以著釜中，彼於其中，或上或下，或至",
    "T01n0026_053:0760c26": "方維，自體沫出，還&#x7151;其身，猶如大豆、小豆、蘊",
    "T01n0026_053:0760c27": "豆、苦豆、芥子著多水釜中，下極然火，彼豆",
    "T01n0026_053:0760c28": "於中，或上或下，或至方維，自沫纏煮。如是",
    "T01n0026_053:0760c29": "眾生生地獄中，既生彼已，獄卒手捉，以大",
    "T01n0026_053:0761a01": "鐵釜洞然俱熾，倒舉其身，足上頭下，以著",
    "T01n0026_053:0761a02": "釜中，彼於其中，或上或下，或至方維，自體",
    "T01n0026_053:0761a03": "沫出，還煮其身。彼如是考治苦痛逼迫，歲",
    "T01n0026_053:0761a04": "數甚多，乃至百千，受無量苦，極重甚苦，終不",
    "T01n0026_053:0761a05": "得死，要當至惡不善業盡，是謂地獄苦。[0761a05] 「比",
    "T01n0026_053:0761a06": "丘！云何地獄苦？彼地獄中有獄，名六更樂，若",
    "T01n0026_053:0761a07": "眾生生彼中，既生彼已，若眼見色，不&#x6199;不",
    "T01n0026_053:0761a08": "可，非是&#x6199;可，意不潤愛，非是潤愛，意不善",
    "T01n0026_053:0761a09": "樂，非是善樂，耳所聞聲、鼻所&#x9F45;香、舌所嘗味、",
    "T01n0026_053:0761a10": "身所覺觸、意所知法，不&#x6199;不可，非是喜可，",
    "T01n0026_053:0761a11": "意不潤愛，非是潤愛，意不善樂，非是善樂，",
    "T01n0026_053:0761a12": "是謂地獄苦。[0761a12] 「比丘！我為汝等無量方便說",
    "T01n0026_053:0761a13": "彼地獄，說地獄事，然此地獄苦不可具說，",
    "T01n0026_053:0761a14": "但地獄唯有苦。比丘！若愚癡人或時從地獄",
    "T01n0026_053:0761a15": "出，生畜生者，畜生亦甚苦。」[0761a15] 「比丘！云何畜生",
    "T01n0026_053:0761a16": "苦？若眾生生畜生中，謂彼闇冥中生，闇冥",
    "T01n0026_053:0761a17": "中長，闇冥中死，彼為云何？謂地生蟲。愚癡人",
    "T01n0026_053:0761a18": "者，以本時貪著食味，行身惡行，行口、意惡",
    "T01n0026_053:0761a19": "行，彼行身惡行，行口、意惡行已，因此緣此，",
    "T01n0026_053:0761a20": "身壞命終，生畜生中，謂闇冥中生，闇冥中長，",
    "T01n0026_053:0761a21": "闇冥中死，是謂畜生苦。[0761a21] 「比丘！云何畜生苦？",
    "T01n0026_053:0761a22": "若眾生生畜生中，謂身中生，身中長，身中死。",
    "T01n0026_053:0761a23": "彼為云何？謂名瘡蟲。愚癡人者，以本時貪",
    "T01n0026_053:0761a24": "著食味，行身惡行，行口、意惡行，彼行身惡",
    "T01n0026_053:0761a25": "行，行口、意惡行已，因此緣此，身壞命終，生",
    "T01n0026_053:0761a26": "畜生中，謂身中生，身中長，身中死，是謂畜",
    "T01n0026_053:0761a27": "生苦。[0761a27] 「比丘！云何畜生苦？若眾生生畜生中，",
    "T01n0026_053:0761a28": "謂水中生，水中長，水中死。彼為云何？謂魚、",
    "T01n0026_053:0761a29": "摩竭魚、龜、鼉、婆留尼、提鼻、提鼻伽羅、提",
    "T01n0026_053:0761b01": "鼻伽羅。愚癡人者，以本時貪著食味，行身",
    "T01n0026_053:0761b02": "惡行，行口、意惡行。彼行身惡行，行口、意惡",
    "T01n0026_053:0761b03": "行已，因此緣此，身壞命終，生畜生中，謂水",
    "T01n0026_053:0761b04": "中生，水中長，水中死，是謂畜生苦。[0761b04] 「比丘！云",
    "T01n0026_053:0761b05": "何畜生苦？若眾生生畜生中，謂齒齧者生",
    "T01n0026_053:0761b06": "草樹木食。彼為云何？謂象、馬、駱駝、牛、驢、鹿、水",
    "T01n0026_053:0761b07": "牛及&#x732A;。愚癡人者，以本時貪著食味，行身惡",
    "T01n0026_053:0761b08": "行，行口、意惡行，彼行身惡行，行口、意惡行",
    "T01n0026_053:0761b09": "已，因此緣此，身壞命終，生畜生中，謂齒齧",
    "T01n0026_053:0761b10": "生草樹木食，是謂畜生苦。[0761b10] 「比丘！云何畜生",
    "T01n0026_053:0761b11": "苦？若眾生生畜生中，謂彼聞人大小便氣，",
    "T01n0026_053:0761b12": "即走往趣彼，食彼食，猶如男女聞飲食香，",
    "T01n0026_053:0761b13": "即便往趣彼，如是說彼食彼食。如是，比丘！",
    "T01n0026_053:0761b14": "若眾生生畜生中，謂彼聞人大小便氣，即走",
    "T01n0026_053:0761b15": "往趣彼，食彼食。彼為云何？謂雞、&#x732A;、狗、&#x72B2;、烏、",
    "T01n0026_053:0761b16": "拘樓羅、拘稜迦。愚癡人者，以本時貪著",
    "T01n0026_053:0761b17": "食味，行身惡行，行口、意惡行。彼行身惡行，",
    "T01n0026_053:0761b18": "行口、意惡行已，因此緣此，身壞命終，生畜",
    "T01n0026_053:0761b19": "生中，謂食屎不淨，是謂畜生苦。[0761b19] 「比丘！我為",
    "T01n0026_053:0761b20": "汝等無量方便說彼畜生，說畜生事，然此",
    "T01n0026_053:0761b21": "畜生苦不可具說，但畜生唯有苦。[0761b21] 「比丘！若",
    "T01n0026_053:0761b22": "愚癡人從畜生出，還生為人，極大甚難。所",
    "T01n0026_053:0761b23": "以者何？彼畜生中不行仁義，不行禮法，不",
    "T01n0026_053:0761b24": "行妙善，彼畜生者更相食噉，強者食弱，大",
    "T01n0026_053:0761b25": "者食小。比丘！猶如此地，滿其中水，有一",
    "T01n0026_053:0761b26": "瞎龜，壽命無量百千之歲，彼水上有小輕木",
    "T01n0026_053:0761b27": "板，唯有一孔，為風所吹。比丘！於意云何？彼",
    "T01n0026_053:0761b28": "瞎龜頭寧得入此小輕木板一孔中耶？」[0761b28] 比",
    "T01n0026_053:0761b29": "丘答曰：「世尊！或可得入，但久久甚難。」[0761b29] 世尊",
    "T01n0026_053:0761c01": "告曰：「比丘！或時瞎龜過百年已，從東方來",
    "T01n0026_053:0761c02": "而一舉頭，彼小木板唯有一孔，為東風吹",
    "T01n0026_053:0761c03": "移至南方。或時瞎龜過百年已，從南方來",
    "T01n0026_053:0761c04": "而一舉頭，彼一孔板為南風吹移至西方。",
    "T01n0026_053:0761c05": "或時瞎龜過百年已，從西方來而一舉頭，",
    "T01n0026_053:0761c06": "彼一孔板為西風吹移至北方。或時瞎龜從",
    "T01n0026_053:0761c07": "北方來而一舉頭，彼一孔板為北風吹隨",
    "T01n0026_053:0761c08": "至諸方。比丘！於意云何？彼瞎龜頭寧得入",
    "T01n0026_053:0761c09": "此一孔板耶？」[0761c09] 比丘答曰：「世尊！或可得入，但",
    "T01n0026_053:0761c10": "久久甚難。」[0761c10] 「比丘！如是彼愚癡人從畜生出，",
    "T01n0026_053:0761c11": "還生為人，亦復甚難。所以者何？彼畜生中不",
    "T01n0026_053:0761c12": "行仁義，不行禮法，不行妙善，彼畜生者更",
    "T01n0026_053:0761c13": "相食噉，強者食弱，大者食小。比丘！若愚癡",
    "T01n0026_053:0761c14": "人或時從畜生出，還生為人，彼若有家，小",
    "T01n0026_053:0761c15": "姓下賤，弊惡貧窮，少有飲食，謂得食甚難。",
    "T01n0026_053:0761c16": "彼為云何？謂獄卒家、工師家、巧手家、陶師",
    "T01n0026_053:0761c17": "家，如是比餘下賤家，弊惡貧窮，少有飲食，",
    "T01n0026_053:0761c18": "謂得食甚難。生如是家，既生彼已，或瞎或",
    "T01n0026_053:0761c19": "跛，或臂肘短，或身傴曲，或用左手，惡色羊",
    "T01n0026_053:0761c20": "面，醜陋短壽，為他所使，彼行身惡行，行口、",
    "T01n0026_053:0761c21": "意惡行。彼行身惡行，行口、意惡行已，因此",
    "T01n0026_053:0761c22": "緣此，身壞命終，還至惡處，生地獄中。[0761c22] 「猶如",
    "T01n0026_053:0761c23": "二人而共博戲，彼有一人始取如是行，便",
    "T01n0026_053:0761c24": "失奴婢及失妻子，復取己身倒懸&#x70DF;屋中，",
    "T01n0026_053:0761c25": "彼作是念：『我不食不飲，然我始取如是行。』",
    "T01n0026_053:0761c26": "便失奴婢及失妻子，復取己身倒懸&#x70DF;屋",
    "T01n0026_053:0761c27": "中。比丘！此行甚少，失奴婢、失妻子，復取己",
    "T01n0026_053:0761c28": "身倒懸&#x70DF;屋中。比丘！謂此行所可行，行身",
    "T01n0026_053:0761c29": "惡行，行口、意惡行。彼行身惡行，行口、意惡",
    "T01n0026_053:0762a01": "行已，因此緣此，身壞命終，還至惡處，生地",
    "T01n0026_053:0762a02": "獄中。比丘！此諸行最不可愛，實不可樂，非",
    "T01n0026_053:0762a03": "意所念。比丘！非為具足說愚癡法耶？」[0762a03] 比丘",
    "T01n0026_053:0762a04": "答曰：「唯然。世尊！為具足說愚癡法也。」[0762a04] 世尊",
    "T01n0026_053:0762a05": "告曰：「云何智慧法？彼智慧人有三相智慧標",
    "T01n0026_053:0762a06": "智慧像，謂成就智慧人說智慧也。云何為",
    "T01n0026_053:0762a07": "三？智慧人者，思善思、說善說、作善作，是以",
    "T01n0026_053:0762a08": "智慧人說智慧也。若智慧人不思善思，不",
    "T01n0026_053:0762a09": "說善說，不作善作者，不應智慧人說智",
    "T01n0026_053:0762a10": "慧也。以智慧人思善思、說善說、作善作",
    "T01n0026_053:0762a11": "故，是智慧人說智慧也。智慧人者，於現法",
    "T01n0026_053:0762a12": "中，身心則受三種喜樂。云何智慧人於現法",
    "T01n0026_053:0762a13": "中身心則受三種喜樂也？智慧人者，或有",
    "T01n0026_053:0762a14": "所行，或聚會坐，或在道巷，或在市中，或四",
    "T01n0026_053:0762a15": "衢頭，說智慧人相應事也。智慧人者，斷殺、",
    "T01n0026_053:0762a16": "離殺、不與取、邪婬、妄言，乃至斷邪見得正",
    "T01n0026_053:0762a17": "見，及成就餘無量善法。若成就無量善法",
    "T01n0026_053:0762a18": "者，他人見已，便稱譽之。彼智慧人聞已，便作",
    "T01n0026_053:0762a19": "是念：『若成就無量善法，他人見已稱譽者，我",
    "T01n0026_053:0762a20": "亦有是無量善法，若他知者，亦當稱譽我。』",
    "T01n0026_053:0762a21": "是謂智慧人於現法中，身心則受第一喜樂。",
    "T01n0026_053:0762a22": "[0762a22] 「復次，彼智慧人又見王人種種治賊，謂截手、",
    "T01n0026_053:0762a23": "截足，并截手足，截耳、截鼻，并截耳鼻，或臠",
    "T01n0026_053:0762a24": "臠割，拔鬚、拔髮，或拔鬚髮，或著檻中衣裹",
    "T01n0026_053:0762a25": "火燒，或以沙壅草纏火爇，或內鐵驢腹中，或",
    "T01n0026_053:0762a26": "著鐵&#x732A;口中，或置鐵虎口中燒，或安銅釜",
    "T01n0026_053:0762a27": "中，或著鐵釜中&#x7151;，或段段截，或利叉刺，或",
    "T01n0026_053:0762a28": "以鉤鉤，或臥鐵床以沸油澆，或坐鐵臼",
    "T01n0026_053:0762a29": "以鐵杵擣，或毒龍蜇，或以鞭鞭，或以杖撾，",
    "T01n0026_053:0762b01": "或以棒打，或活貫摽頭，或梟其首。彼智慧",
    "T01n0026_053:0762b02": "人見已，便作是念：『若成就無量惡不善法者，",
    "T01n0026_053:0762b03": "王知捉已，如是考治。我無是無量惡不善",
    "T01n0026_053:0762b04": "之法，若王知者，終不如是苦治於我。』是謂",
    "T01n0026_053:0762b05": "智慧人於現法中，身心則受第二喜樂。[0762b05] 「復次，",
    "T01n0026_053:0762b06": "彼智慧人行身妙行，行口、意妙行，彼若時疾",
    "T01n0026_053:0762b07": "病，或坐臥床，或坐臥榻，或坐臥地，或身",
    "T01n0026_053:0762b08": "生極苦甚重苦，乃至命欲斷。彼所有身妙行，",
    "T01n0026_053:0762b09": "口、意妙行，彼於爾時懸向在上，猶如晡時，",
    "T01n0026_053:0762b10": "日下高山，影懸向在地，如是彼所有身妙行，",
    "T01n0026_053:0762b11": "口、意妙行，彼於爾時懸向在上。彼作是念：",
    "T01n0026_053:0762b12": "『此是我身妙行，口、意妙行，懸向在上，我於本",
    "T01n0026_053:0762b13": "時不作惡、多作福。若有處不作惡者，不",
    "T01n0026_053:0762b14": "凶暴，不作無理事，作福、作善、作恐怖，所",
    "T01n0026_053:0762b15": "歸命、所依怙，我至彼善處。而不生悔，不",
    "T01n0026_053:0762b16": "生悔已，賢死善命終。』是謂智慧人於現法",
    "T01n0026_053:0762b17": "中，身心則受第三&#x6199;樂。[0762b17] 「復次，彼智慧人行",
    "T01n0026_053:0762b18": "身妙行，行口、意妙行，彼行身妙行，行口、意",
    "T01n0026_053:0762b19": "妙行已，因此緣此，身壞命終，必昇善處，上",
    "T01n0026_053:0762b20": "生天中。既生彼已，受於樂報，一向可愛、一向",
    "T01n0026_053:0762b21": "可樂而意可念，若作是念：『一向可愛、一向",
    "T01n0026_053:0762b22": "可樂而意可念者，是說善處。所以者何？彼",
    "T01n0026_053:0762b23": "善處者，一向可愛，一向可樂而意可念。』」[0762b23] 爾時，",
    "T01n0026_053:0762b24": "有一比丘即從坐起，偏袒著衣，叉手向佛，",
    "T01n0026_053:0762b25": "白曰：「世尊！善處樂云何？」[0762b25] 世尊答曰：「比丘！善",
    "T01n0026_053:0762b26": "處不可盡說，所謂善處樂，但善處唯有樂。」",
    "T01n0026_053:0762b27": "[0762b27] 比丘復問曰：「世尊！可得以喻現其義耶？」[0762b27] 世",
    "T01n0026_053:0762b28": "尊答曰：「亦可以喻現其義也。猶如轉輪王",
    "T01n0026_053:0762b29": "成就七寶、四種人如意足。比丘！於意云何？彼",
    "T01n0026_053:0762c01": "轉輪王成就七寶、四種人如意足，彼因是身",
    "T01n0026_053:0762c02": "心受極喜樂耶？」[0762c02] 比丘答曰：「世尊！成就一寶、",
    "T01n0026_053:0762c03": "一人如意足，尚受極喜樂，況復轉輪王成就",
    "T01n0026_053:0762c04": "七寶、四種人如意足，非為受極喜樂耶？」[0762c04] 於",
    "T01n0026_053:0762c05": "是，世尊手取石子，猶如小豆，告曰：「比丘！汝",
    "T01n0026_053:0762c06": "見我手取此石子如小豆耶？」[0762c06] 比丘答曰：「見",
    "T01n0026_053:0762c07": "也。世尊！」[0762c07] 世尊復問曰：「比丘！於意云何？我取",
    "T01n0026_053:0762c08": "石子，猶如小豆，比雪山王，何者為大？」[0762c08] 比丘",
    "T01n0026_053:0762c09": "答曰：「世尊手取石子，猶如小豆，比雪山王，",
    "T01n0026_053:0762c10": "百倍、千倍、百千萬倍，終不相及，不可數、不可",
    "T01n0026_053:0762c11": "算，不可譬喻、不可比方，但雪山王極大甚",
    "T01n0026_053:0762c12": "大。」[0762c12] 世尊告曰：「比丘！若我取石子，猶如小豆，",
    "T01n0026_053:0762c13": "比雪山王，百倍、千倍、百千萬倍，終不相及，",
    "T01n0026_053:0762c14": "不可數、不可算，不可譬喻、不可比方，但",
    "T01n0026_053:0762c15": "雪山王極大甚大。如是，比丘！若轉輪王成就",
    "T01n0026_053:0762c16": "七寶、四種人如意足，彼人身心受極喜樂，比",
    "T01n0026_053:0762c17": "諸天樂，百倍、千倍、百千萬倍，終不相及，不",
    "T01n0026_053:0762c18": "可數、不可算，不可譬喻、不可比方，所謂",
    "T01n0026_053:0762c19": "善處樂但善處唯有樂。[0762c19] 「比丘！云何善處樂？",
    "T01n0026_053:0762c20": "彼有善處，名六更樂。若眾生生彼中，既生",
    "T01n0026_053:0762c21": "彼已，若眼見色，意所喜可，彼是喜可，意所",
    "T01n0026_053:0762c22": "潤愛，彼是潤愛，意所善樂，彼是善樂。耳所",
    "T01n0026_053:0762c23": "聞聲、鼻所嗅香、舌所嘗味、身所覺觸、意所知",
    "T01n0026_053:0762c24": "法，意所喜可，彼是喜可，意所潤愛，彼是潤",
    "T01n0026_053:0762c25": "愛，意所善樂，彼是善樂，是謂善處樂。比丘！",
    "T01n0026_053:0762c26": "我為汝等無量方便，說彼善處說善處事，",
    "T01n0026_053:0762c27": "然此善處樂不可具說，但善處唯有樂。[0762c27] 「比",
    "T01n0026_053:0762c28": "丘！若智慧人或時從善處來，下生人間。若",
    "T01n0026_053:0762c29": "有家者，極大富樂，錢財無量，多諸畜牧，封戶、",
    "T01n0026_053:0763a01": "食邑、米穀豐溢，及若干種諸生活具，彼為云",
    "T01n0026_053:0763a02": "何？謂剎利大長者家、梵志大長者家、居士大",
    "T01n0026_053:0763a03": "長者家，及餘極大富樂，錢財無量，多諸畜",
    "T01n0026_053:0763a04": "牧，封戶、食邑、米穀豐溢，及若干種諸生活具。",
    "T01n0026_053:0763a05": "生如是家，端正可愛，眾人敬順，極有名",
    "T01n0026_053:0763a06": "譽，有大威德，多人所愛，多人所念，彼行身",
    "T01n0026_053:0763a07": "妙行，行口、意妙行。彼行身妙行，行口、意妙",
    "T01n0026_053:0763a08": "行已，因此緣此，身壞命終，還至善處，生於",
    "T01n0026_053:0763a09": "天中。[0763a09] 「猶如二人而共博戲，彼有一人始求",
    "T01n0026_053:0763a10": "取如是行，多得錢財，彼作是念：『我不田",
    "T01n0026_053:0763a11": "作，然我始取如是行，多得錢財。』比丘！此行",
    "T01n0026_053:0763a12": "甚少，謂多得錢財。比丘！謂此所行，行身妙",
    "T01n0026_053:0763a13": "行，行口、意妙行。彼行身妙行，行口、意妙行",
    "T01n0026_053:0763a14": "已，因此緣此，身壞命終，還至善處，生於",
    "T01n0026_053:0763a15": "天中。比丘！此諸行，是行最可愛、最可樂、最",
    "T01n0026_053:0763a16": "可意所念。比丘！非為具足說智慧人法",
    "T01n0026_053:0763a17": "耶？」[0763a17] 比丘白曰：「唯然。世尊！為具足說智慧人",
    "T01n0026_053:0763a18": "法。」[0763a18] 世尊告曰：「是謂愚癡人法、智慧人法，汝",
    "T01n0026_053:0763a19": "等應當知愚癡人法、智慧人法，知愚癡人",
    "T01n0026_053:0763a20": "法、智慧人法已，捨愚癡人法，取智慧人法，",
    "T01n0026_053:0763a21": "當如是學。」[0763a21] 佛說如是。彼諸比丘聞佛所說，",
    "T01n0026_053:0763a22": "歡喜奉行。",
    "T01n0026_053:0763a23": "[0763a23] 癡慧地經第八竟(五千六百三十八字)"
}