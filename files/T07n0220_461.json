{
    "T07n0220_461:0328a02": "大般若波羅蜜多經卷第四百六",
    "T07n0220_461:0328a03": "十一",
    "T07n0220_461:0328a05": "三藏法師玄奘奉　詔譯",
    "T07n0220_461:0328a06": "第二分巧便品第六十八之二",
    "T07n0220_461:0328a07": "爾時，具壽善現復白佛言：「世尊！佛說菩薩摩",
    "T07n0220_461:0328a08": "訶薩應於般若波羅蜜多常勤修學耶？」佛告",
    "T07n0220_461:0328a09": "善現：「如是！如是！我說菩薩摩訶薩應於般若",
    "T07n0220_461:0328a10": "波羅蜜多常勤修學。善現！若菩薩摩訶薩欲",
    "T07n0220_461:0328a11": "於諸法得大自在，當學般若波羅蜜多。所以",
    "T07n0220_461:0328a12": "者何？甚深般若波羅蜜多具大勢力，令諸菩",
    "T07n0220_461:0328a13": "薩摩訶薩眾於一切法得自在故。善現當知！",
    "T07n0220_461:0328a14": "甚深般若波羅蜜多是諸善法所趣向門，譬",
    "T07n0220_461:0328a15": "如大海是一切水所趣向門。是故，善現！若聲",
    "T07n0220_461:0328a16": "聞乘補特伽羅、若獨覺乘補特伽羅、若菩",
    "T07n0220_461:0328a17": "薩乘補特伽羅，皆應於此甚深般若波羅蜜",
    "T07n0220_461:0328a18": "多常勤修學。「善現！諸菩薩摩訶薩於此般若",
    "T07n0220_461:0328a19": "波羅蜜多勤修學時，應於布施波羅蜜多乃",
    "T07n0220_461:0328a20": "至靜慮波羅蜜多亦常修學，應於內空乃至",
    "T07n0220_461:0328a21": "無性自性空亦常安住，應於真如乃至不思",
    "T07n0220_461:0328a22": "議界亦常安住，應於苦、集、滅、道聖諦亦常安",
    "T07n0220_461:0328a23": "住，應於四念住乃至八聖道支亦常修學，應",
    "T07n0220_461:0328a24": "於四靜慮、四無量、四無色定亦常修學，應於",
    "T07n0220_461:0328a25": "八解脫乃至十遍處亦常修學，應於空、無相、",
    "T07n0220_461:0328a26": "無願解脫門亦常修學，應於菩薩摩訶薩地",
    "T07n0220_461:0328a27": "亦常修學，應於一切陀羅尼門、三摩地門亦",
    "T07n0220_461:0328a28": "常修學，應於五眼、六神通亦常修學，應於",
    "T07n0220_461:0328a29": "如來十力乃至十八佛不共法亦常修學，應",
    "T07n0220_461:0328b01": "於無忘失法、恒住捨性亦常修學，應於一切",
    "T07n0220_461:0328b02": "智、道相智、一切相智亦常修學，應於一切菩",
    "T07n0220_461:0328b03": "薩摩訶薩行亦常修學，應於諸佛無上正等",
    "T07n0220_461:0328b04": "菩提亦常修學，應於一切智智亦常修學。「善",
    "T07n0220_461:0328b05": "現！如善射人甲冑堅固、弓箭如意，不懼怨敵。",
    "T07n0220_461:0328b06": "諸菩薩摩訶薩亦復如是，攝受般若波羅蜜",
    "T07n0220_461:0328b07": "多方便善巧，備諸功德，一切魔軍外道異論",
    "T07n0220_461:0328b08": "所不能屈。是故，善現！若菩薩摩訶薩欲疾",
    "T07n0220_461:0328b09": "證得一切智智，應勤修學甚深般若波羅蜜",
    "T07n0220_461:0328b10": "多。善現！若菩薩摩訶薩能於般若波羅蜜多",
    "T07n0220_461:0328b11": "常勤修學，便為十方無量、無數、無邊世界諸",
    "T07n0220_461:0328b12": "佛世尊常共護念。」具壽善現白言：「世尊！云",
    "T07n0220_461:0328b13": "何菩薩摩訶薩常勤修學甚深般若波羅蜜",
    "T07n0220_461:0328b14": "多，便為十方無量、無數、無邊世界諸佛世尊",
    "T07n0220_461:0328b15": "常共護念？」",
    "T07n0220_461:0328b16": "佛告善現：「若菩薩摩訶薩能於般若波羅蜜",
    "T07n0220_461:0328b17": "多常勤修學，則能修行布施波羅蜜多，乃",
    "T07n0220_461:0328b18": "至修行一切智智，由此十方無量、無數、無邊",
    "T07n0220_461:0328b19": "世界諸佛世尊常共護念。」具壽善現復白佛",
    "T07n0220_461:0328b20": "言：「是菩薩摩訶薩云何修行布施波羅蜜多，",
    "T07n0220_461:0328b21": "乃至修行一切智智，便為十方無量、無數、無",
    "T07n0220_461:0328b22": "邊世界諸佛世尊常共護念？」佛告善現：「是菩",
    "T07n0220_461:0328b23": "薩摩訶薩修行布施波羅蜜多時，觀布施波羅",
    "T07n0220_461:0328b24": "蜜多不可得，乃至修行一切智智時，觀一切",
    "T07n0220_461:0328b25": "智智不可得故，為十方無量、無數、無邊世界",
    "T07n0220_461:0328b26": "諸佛世尊常共護念。「復次，善現！如是十方無",
    "T07n0220_461:0328b27": "量、無數、無邊世界諸佛世尊，如色不可得故",
    "T07n0220_461:0328b28": "常共護念是菩薩摩訶薩，如受、想、行、識不可",
    "T07n0220_461:0328b29": "得故常共護念是菩薩摩訶薩，乃至如一切",
    "T07n0220_461:0328c01": "智智不可得故常共護念是菩薩摩訶薩。「復",
    "T07n0220_461:0328c02": "次，善現！如是十方無量、無數、無邊世界諸佛",
    "T07n0220_461:0328c03": "世尊，不以色故常共護念是菩薩摩訶薩，不",
    "T07n0220_461:0328c04": "以受、想、行、識故常共護念是菩薩摩訶薩，乃",
    "T07n0220_461:0328c05": "至不以一切智智故常共護念是菩薩摩訶",
    "T07n0220_461:0328c06": "薩。」具壽善現復白佛言：「諸菩薩摩訶薩雖多",
    "T07n0220_461:0328c07": "處學而無所學。」佛告善現：「如是！如是！諸菩薩",
    "T07n0220_461:0328c08": "摩訶薩雖多處學而無所學。所以者何？實無",
    "T07n0220_461:0328c09": "有法可令菩薩摩訶薩眾於中修學。」具壽善",
    "T07n0220_461:0328c10": "現復白佛言：「世尊！為諸菩薩摩訶薩或略或",
    "T07n0220_461:0328c11": "廣宣說六種波羅蜜多相應之法，若菩薩摩",
    "T07n0220_461:0328c12": "訶薩欲疾證得一切智智，於此六種波羅蜜",
    "T07n0220_461:0328c13": "多相應法教，若略若廣皆應聽聞、受持、讀",
    "T07n0220_461:0328c14": "誦、究竟通利，既通利已如理思惟，既思惟",
    "T07n0220_461:0328c15": "已審正觀察，正觀察已，令心、心所於所緣",
    "T07n0220_461:0328c16": "相皆不復轉。」佛告善現：「如是！如是！如汝所",
    "T07n0220_461:0328c17": "說。復次，善現！諸菩薩摩訶薩於佛世尊所說",
    "T07n0220_461:0328c18": "六種波羅蜜多相應法教，若略若廣勤修學",
    "T07n0220_461:0328c19": "時，應於諸法如實了知略廣之相。」具壽善現",
    "T07n0220_461:0328c20": "白言：「世尊！云何菩薩摩訶薩於一切法如實",
    "T07n0220_461:0328c21": "了知略廣之相？」佛告善現：「若菩薩摩訶薩如",
    "T07n0220_461:0328c22": "實了知色真如相，受、想、行、識真如相，如實了",
    "T07n0220_461:0328c23": "知眼處真如相，乃至意處真如相，如實了知",
    "T07n0220_461:0328c24": "色處真如相乃至法處真如相，如實了知眼",
    "T07n0220_461:0328c25": "界真如相乃至意界真如相，如實了知色界",
    "T07n0220_461:0328c26": "真如相乃至法界真如相，如實了知眼識界",
    "T07n0220_461:0328c27": "真如相乃至意識界真如相，如實了知眼觸",
    "T07n0220_461:0328c28": "真如相乃至意觸真如相，如實了知眼觸為",
    "T07n0220_461:0328c29": "緣所生諸受真如相乃至意觸為緣所生諸受",
    "T07n0220_461:0329a01": "真如相，如實了知地界真如相乃至識界真",
    "T07n0220_461:0329a02": "如相，如實了知因緣真如相乃至增上緣真",
    "T07n0220_461:0329a03": "如相，如實了知無明真如相乃至老死真如",
    "T07n0220_461:0329a04": "相，如實了知布施波羅蜜多真如相乃至般",
    "T07n0220_461:0329a05": "若波羅蜜多真如相，如實了知內空真如相",
    "T07n0220_461:0329a06": "乃至無性自性空真如相，如實了知苦聖諦",
    "T07n0220_461:0329a07": "真如相，集、滅、道聖諦真如相，如實了知四念",
    "T07n0220_461:0329a08": "住真如相乃至八聖道支真如相，如實了知",
    "T07n0220_461:0329a09": "四靜慮真如相、四無量、四無色定真如相，如",
    "T07n0220_461:0329a10": "實了知八解脫真如相乃至十遍處真如相，",
    "T07n0220_461:0329a11": "如實了知空解脫門真如相、無相、無願解脫門",
    "T07n0220_461:0329a12": "真如相，如實了知淨觀地真如相乃至如來",
    "T07n0220_461:0329a13": "地真如相，如實了知極喜地真如相乃至法",
    "T07n0220_461:0329a14": "雲地真如相，如實了知一切陀羅尼門真如",
    "T07n0220_461:0329a15": "相、一切三摩地門真如相，如實了知五眼真",
    "T07n0220_461:0329a16": "如相、六神通真如相，如實了知如來十力真",
    "T07n0220_461:0329a17": "如相乃至十八佛不共法真如相，如實了知",
    "T07n0220_461:0329a18": "三十二大士相真如相、八十隨好真如相，如",
    "T07n0220_461:0329a19": "實了知無忘失法真如相、恒住捨性真如相，",
    "T07n0220_461:0329a20": "如實了知一切智真如相、道相智、一切相智真",
    "T07n0220_461:0329a21": "如相，如實了知預流果真如相乃至獨覺菩",
    "T07n0220_461:0329a22": "提真如相，如實了知一切菩薩摩訶薩行真",
    "T07n0220_461:0329a23": "如相、諸佛無上正等菩提真如相，如實了知",
    "T07n0220_461:0329a24": "一切智智真如相，是菩薩摩訶薩於一切法",
    "T07n0220_461:0329a25": "如實了知略廣之相。」具壽善現白言：「世尊！",
    "T07n0220_461:0329a26": "云何色真如相，受、想、行、識真如相，乃至云何",
    "T07n0220_461:0329a27": "一切智智真如相，諸菩薩摩訶薩如實了知",
    "T07n0220_461:0329a28": "而於中學，於一切法如實了知略廣之相？」佛",
    "T07n0220_461:0329a29": "告善現：「色真如無生無滅，亦無住異而可施",
    "T07n0220_461:0329b01": "設，是名色真如相；受、想、行、識真如無生無滅，",
    "T07n0220_461:0329b02": "亦無住異而可施設，是名受、想、行、識真如相；",
    "T07n0220_461:0329b03": "乃至一切智智真如無生無滅，亦無住異而可",
    "T07n0220_461:0329b04": "施設，是名一切智智真如相。諸菩薩摩訶薩",
    "T07n0220_461:0329b05": "如實了知當於中學，於一切法如實了知略廣",
    "T07n0220_461:0329b06": "之相。「復次，善現！若菩薩摩訶薩如實了知色",
    "T07n0220_461:0329b07": "實際相，受、想、行、識實際相，乃至如實了知一",
    "T07n0220_461:0329b08": "切智智實際相，是菩薩摩訶薩於一切法如",
    "T07n0220_461:0329b09": "實了知略廣之相。」具壽善現白言：「世尊！云何",
    "T07n0220_461:0329b10": "色實際相，受、想、行、識實際相，乃至云何一切",
    "T07n0220_461:0329b11": "智智實際相，諸菩薩摩訶薩如實了知而於",
    "T07n0220_461:0329b12": "中學，於一切法如實了知略廣之相？」佛告善",
    "T07n0220_461:0329b13": "現：「無色際是名色實際相，無受、想、行、識際是",
    "T07n0220_461:0329b14": "名受、想、行、識實際相，乃至無一切智智際，是",
    "T07n0220_461:0329b15": "名一切智智實際相。諸菩薩摩訶薩如實了",
    "T07n0220_461:0329b16": "知當於中學，於一切法如實了知略廣之相。",
    "T07n0220_461:0329b17": "「復次，善現！若菩薩摩訶薩如實了知色法界",
    "T07n0220_461:0329b18": "相，受、想、行、識法界相，乃至如實了知一切智",
    "T07n0220_461:0329b19": "智法界相，是菩薩摩訶薩於一切法如實了",
    "T07n0220_461:0329b20": "知略廣之相。」具壽善現白言：「世尊！云何色法",
    "T07n0220_461:0329b21": "界相，受、想、行、識法界相，乃至云何一切智智",
    "T07n0220_461:0329b22": "法界相，諸菩薩摩訶薩如實了知而於中學，",
    "T07n0220_461:0329b23": "於一切法如實了知略廣之相？」佛告善現：「色",
    "T07n0220_461:0329b24": "如虛空，無障無礙、無生無滅、無斷無續而可施",
    "T07n0220_461:0329b25": "設，是名色法界相；受、想、行、識如虛空，無障無",
    "T07n0220_461:0329b26": "礙、無生無滅、無斷無續而可施設，是名受、想、",
    "T07n0220_461:0329b27": "行、識法界相；乃至一切智智如虛空，無障無",
    "T07n0220_461:0329b28": "礙、無生無滅、無斷無續而可施設，是名一切",
    "T07n0220_461:0329b29": "智智法界相。諸菩薩摩訶薩如實了知當於",
    "T07n0220_461:0329c01": "中學，於一切法如實了知略廣之相。」具壽善",
    "T07n0220_461:0329c02": "現白言：「世尊！諸菩薩摩訶薩復云何應知一",
    "T07n0220_461:0329c03": "切法略廣之相？」佛告善現：「若菩薩摩訶薩如",
    "T07n0220_461:0329c04": "實了知一切法不合不散，是菩薩摩訶薩應",
    "T07n0220_461:0329c05": "如是知一切法略廣之相。」具壽善現白言：「世",
    "T07n0220_461:0329c06": "尊！何等一切法不合不散？」佛告善現：「色不合",
    "T07n0220_461:0329c07": "不散，受、想、行、識不合不散，眼處乃至意處不",
    "T07n0220_461:0329c08": "合不散，色處乃至法處不合不散，眼界乃至",
    "T07n0220_461:0329c09": "意界不合不散，色界乃至法界不合不散，眼",
    "T07n0220_461:0329c10": "識界乃至意識界不合不散，眼觸乃至意觸",
    "T07n0220_461:0329c11": "不合不散，眼觸為緣所生諸受乃至意觸為",
    "T07n0220_461:0329c12": "緣所生諸受不合不散，地界乃至識界不合",
    "T07n0220_461:0329c13": "不散，因緣乃至增上緣不合不散，無明乃至",
    "T07n0220_461:0329c14": "老死不合不散，貪欲、瞋恚、愚癡不合不散，欲",
    "T07n0220_461:0329c15": "界、色界、無色界不合不散，布施波羅蜜多乃",
    "T07n0220_461:0329c16": "至般若波羅蜜多不合不散，內空乃至無性",
    "T07n0220_461:0329c17": "自性空不合不散，真如乃至不思議界不合",
    "T07n0220_461:0329c18": "不散，苦、集、滅、道聖諦不合不散，四念住乃至",
    "T07n0220_461:0329c19": "八聖道支不合不散，四靜慮、四無量、四無色",
    "T07n0220_461:0329c20": "定不合不散，八解脫乃至十遍處不合不散，",
    "T07n0220_461:0329c21": "空、無相、無願解脫門不合不散，淨觀地乃至",
    "T07n0220_461:0329c22": "如來地不合不散，極喜地乃至法雲地不合",
    "T07n0220_461:0329c23": "不散，一切陀羅尼門、三摩地門不合不散，五",
    "T07n0220_461:0329c24": "眼、六神通不合不散，如來十力乃至十八佛",
    "T07n0220_461:0329c25": "不共法不合不散，三十二大士相、八十隨好",
    "T07n0220_461:0329c26": "不合不散，無忘失法、恒住捨性不合不散，一",
    "T07n0220_461:0329c27": "切智、道相智、一切相智不合不散，預流果乃",
    "T07n0220_461:0329c28": "至獨覺菩提不合不散，一切菩薩摩訶薩行",
    "T07n0220_461:0329c29": "不合不散，諸佛無上正等菩提不合不散，一",
    "T07n0220_461:0330a01": "切智智不合不散，有為界不合不散，無為界",
    "T07n0220_461:0330a02": "不合不散。所以者何？如是諸法皆無自性，若",
    "T07n0220_461:0330a03": "無自性則無所有，若無所有則不可說有合",
    "T07n0220_461:0330a04": "有散，諸菩薩摩訶薩於一切法如是了知，則",
    "T07n0220_461:0330a05": "能了知略廣之相。」具壽善現白言：「世尊！如是",
    "T07n0220_461:0330a06": "名為略攝一切波羅蜜多，諸菩薩摩訶薩若",
    "T07n0220_461:0330a07": "於中學能多所作。世尊！如是略攝波羅蜜多，",
    "T07n0220_461:0330a08": "初修業菩薩摩訶薩於中應常修學，乃至住",
    "T07n0220_461:0330a09": "第十地菩薩摩訶薩亦於中應常修學。世尊！",
    "T07n0220_461:0330a10": "若菩薩摩訶薩學此略攝波羅蜜多，於一切",
    "T07n0220_461:0330a11": "法能如實知略廣之相。」佛告善現：「如是！如是！",
    "T07n0220_461:0330a12": "如汝所說。善現當知！如是略攝波羅蜜多法",
    "T07n0220_461:0330a13": "門，諸菩薩摩訶薩利根者能入，鈍根者不能",
    "T07n0220_461:0330a14": "入，等引根者能入，非等引根者不能入，勤",
    "T07n0220_461:0330a15": "精進者能入，不勤精進者不能入，具正念者",
    "T07n0220_461:0330a16": "能入，不具正念者不能入，具妙慧者能入，具",
    "T07n0220_461:0330a17": "惡慧者不能入。善現！若菩薩摩訶薩欲住",
    "T07n0220_461:0330a18": "不退轉地，當勤方便入此法門；若菩薩摩訶",
    "T07n0220_461:0330a19": "薩乃至欲住第十地，當勤方便入此法門；若",
    "T07n0220_461:0330a20": "菩薩摩訶薩乃至欲得一切智智，當勤方便",
    "T07n0220_461:0330a21": "入此法門。「善現！若菩薩摩訶薩如此般若",
    "T07n0220_461:0330a22": "波羅蜜多所說而學，是菩薩摩訶薩則能隨",
    "T07n0220_461:0330a23": "學布施波羅蜜多乃至般若波羅蜜多，亦能",
    "T07n0220_461:0330a24": "隨學內空乃至無性自性空，亦能隨學真如",
    "T07n0220_461:0330a25": "乃至不思議界，亦能隨學苦、集、滅、道聖諦，亦",
    "T07n0220_461:0330a26": "能隨學四念住乃至八聖道支，亦能隨學四",
    "T07n0220_461:0330a27": "靜慮、四無量、四無色定，亦能隨學八解脫乃",
    "T07n0220_461:0330a28": "至十遍處，亦能隨學空、無相、無願解脫門，亦",
    "T07n0220_461:0330a29": "能隨學諸菩薩地，亦能隨學一切陀羅尼門、",
    "T07n0220_461:0330b01": "三摩地門，亦能隨學五眼、六神通，亦能隨學",
    "T07n0220_461:0330b02": "如來十力乃至十八佛不共法，亦能隨學無",
    "T07n0220_461:0330b03": "忘失法、恒住捨性，亦能隨學一切智、道相智、",
    "T07n0220_461:0330b04": "一切相智，亦能隨學一切菩薩摩訶薩行，亦",
    "T07n0220_461:0330b05": "能隨學諸佛無上正等菩提，亦能隨學一切",
    "T07n0220_461:0330b06": "智智。「善現！若菩薩摩訶薩如如依止甚深",
    "T07n0220_461:0330b07": "般若波羅蜜多所說而學，是菩薩摩訶薩如",
    "T07n0220_461:0330b08": "是如是轉近所求一切智智。善現！若菩薩",
    "T07n0220_461:0330b09": "摩訶薩如此般若波羅蜜多所說而學，是菩",
    "T07n0220_461:0330b10": "薩摩訶薩所有業障及諸魔事隨起即滅。是",
    "T07n0220_461:0330b11": "故，善現！若菩薩摩訶薩欲疾滅除一切業障",
    "T07n0220_461:0330b12": "及諸魔事，欲正攝受巧方便力，當學般若波",
    "T07n0220_461:0330b13": "羅蜜多。",
    "T07n0220_461:0330b14": "「復次，善現！若時菩薩摩訶薩行此般若波羅",
    "T07n0220_461:0330b15": "蜜多，修此般若波羅蜜多，習此般若波羅蜜",
    "T07n0220_461:0330b16": "多，是時菩薩摩訶薩便為十方無量、無數、無",
    "T07n0220_461:0330b17": "邊世界諸佛世尊現說法者常共護念。所以",
    "T07n0220_461:0330b18": "者何？善現！過去、未來、現在諸佛無不皆從甚",
    "T07n0220_461:0330b19": "深般若波羅蜜多而出現故。是故，善現！若菩",
    "T07n0220_461:0330b20": "薩摩訶薩能行般若波羅蜜多，當作是念：『過",
    "T07n0220_461:0330b21": "去未來現在諸佛所證得法，我亦當得如是。』",
    "T07n0220_461:0330b22": "善現！諸菩薩摩訶薩應勤修學甚深般若波",
    "T07n0220_461:0330b23": "羅蜜多，若勤修學甚深般若波羅蜜多，疾能",
    "T07n0220_461:0330b24": "證得一切智智。是故，善現！諸菩薩摩訶薩常",
    "T07n0220_461:0330b25": "應不捨甚深般若波羅蜜多相應作意，修行般",
    "T07n0220_461:0330b26": "若波羅蜜多。「復次，善現！若菩薩摩訶薩於此",
    "T07n0220_461:0330b27": "般若波羅蜜多如實修行，經彈指頃，所獲福",
    "T07n0220_461:0330b28": "聚其量甚多。假使有人教化三千大千世界",
    "T07n0220_461:0330b29": "一切有情，皆令安住布施、淨戒、安忍、精進、靜",
    "T07n0220_461:0330c01": "慮、般若，或令安住解脫及解脫智見，或令安",
    "T07n0220_461:0330c02": "住預流果乃至獨覺菩提，是人雖得無量福",
    "T07n0220_461:0330c03": "聚，而猶不及如實修行甚深般若波羅蜜多",
    "T07n0220_461:0330c04": "經彈指頃所獲福聚。何以故？善現！如是般若",
    "T07n0220_461:0330c05": "波羅蜜多，能生一切布施、淨戒、安忍、精進、靜",
    "T07n0220_461:0330c06": "慮、般若波羅蜜多，能生一切解脫及解脫智",
    "T07n0220_461:0330c07": "見，能生一切預流果乃至獨覺菩提。現在十",
    "T07n0220_461:0330c08": "方無量、無數、無邊世界諸佛世尊，無不皆由",
    "T07n0220_461:0330c09": "甚深般若波羅蜜多而得出現，過去未來諸",
    "T07n0220_461:0330c10": "佛亦爾。「復次，善現！若菩薩摩訶薩能不遠離",
    "T07n0220_461:0330c11": "甚深般若波羅蜜多相應作意，修行般若波羅",
    "T07n0220_461:0330c12": "蜜多，經須臾頃、或經半日、或經一日、或經半",
    "T07n0220_461:0330c13": "月、或經一月、或經一時、或經一歲、或經百歲，",
    "T07n0220_461:0330c14": "若復過此，是菩薩摩訶薩所獲福聚其量甚",
    "T07n0220_461:0330c15": "多，勝教十方各如殑伽沙等世界一切有情，",
    "T07n0220_461:0330c16": "皆令安住布施、淨戒、安忍、精進、靜慮、般若，或",
    "T07n0220_461:0330c17": "令安住解脫及解脫智見，或令安住預流果",
    "T07n0220_461:0330c18": "乃至獨覺菩提所獲功德。所以者何？由此般",
    "T07n0220_461:0330c19": "若波羅蜜多，出生過去、未來、現在諸佛世尊，",
    "T07n0220_461:0330c20": "為諸有情如實施設布施、淨戒、安忍、精進、靜",
    "T07n0220_461:0330c21": "慮、般若波羅蜜多，如實施設解脫及解脫智",
    "T07n0220_461:0330c22": "見，如實施設預流果乃至獨覺菩提，如實施",
    "T07n0220_461:0330c23": "設諸佛無上正等菩提故，此福聚勝過於彼。",
    "T07n0220_461:0330c24": "「復次，善現！若菩薩摩訶薩如深般若波羅蜜",
    "T07n0220_461:0330c25": "多所說而住，當知是菩薩摩訶薩不復退轉，",
    "T07n0220_461:0330c26": "常為諸佛之所護念，成就最勝方便善巧，已",
    "T07n0220_461:0330c27": "曾親近供養無量百千俱胝那庾多佛，於諸",
    "T07n0220_461:0330c28": "佛所已種無量微妙善根，已為無量真善知",
    "T07n0220_461:0330c29": "識之所攝受，已久修習布施波羅蜜多乃至",
    "T07n0220_461:0331a01": "般若波羅蜜多，已久安住內空乃至無性自",
    "T07n0220_461:0331a02": "性空，已久安住真如乃至不思議界，已久安",
    "T07n0220_461:0331a03": "住苦、集、滅、道聖諦，已久修習四念住乃至八",
    "T07n0220_461:0331a04": "聖道支，已久修習四靜慮、四無量、四無色定，",
    "T07n0220_461:0331a05": "已久修習八解脫乃至十遍處，已久修習空、",
    "T07n0220_461:0331a06": "無相、無願解脫門，已久修習諸菩薩地，已久",
    "T07n0220_461:0331a07": "修習一切陀羅尼門、三摩地門，已久修習五",
    "T07n0220_461:0331a08": "眼、六神通，已久修習如來十力乃至十八佛",
    "T07n0220_461:0331a09": "不共法，已久修習一切智、道相智、一切相智，已",
    "T07n0220_461:0331a10": "久修習一切菩薩摩訶薩行，已久修習諸佛",
    "T07n0220_461:0331a11": "無上正等菩提，已久修習一切智智。當知是",
    "T07n0220_461:0331a12": "菩薩摩訶薩住童真地，一切所願無不滿足，",
    "T07n0220_461:0331a13": "常見諸佛無時暫捨，於諸善根恒不遠離，常",
    "T07n0220_461:0331a14": "能成熟所化有情，常能嚴淨所居佛土，從一",
    "T07n0220_461:0331a15": "佛國趣一佛國，供養恭敬、尊重讚歎諸佛世",
    "T07n0220_461:0331a16": "尊，聽受修行無上乘法。當知是菩薩摩訶薩",
    "T07n0220_461:0331a17": "已得無斷無盡辯才，已得微妙陀羅尼法成",
    "T07n0220_461:0331a18": "就最上微妙色身，已得諸佛授圓滿記，於隨",
    "T07n0220_461:0331a19": "所樂為度有情，受諸有身已得自在。「當知是",
    "T07n0220_461:0331a20": "菩薩摩訶薩善入所緣、善入行相，善入字法、",
    "T07n0220_461:0331a21": "善入非字法，善入言說、善入不言說，善入一",
    "T07n0220_461:0331a22": "語、善入二語、善入多語，善入女語、善入男",
    "T07n0220_461:0331a23": "語、善入非女男語，善入過去時語、善入未來",
    "T07n0220_461:0331a24": "時語、善入現在時語，善入諸義、善入諸文，善",
    "T07n0220_461:0331a25": "入色、善入受、善入想、善入行、善入識，善入",
    "T07n0220_461:0331a26": "蘊、善入處、善入界，善入緣起、善入緣起支，",
    "T07n0220_461:0331a27": "善入世間、善入涅槃，善入法相，善入有為相、",
    "T07n0220_461:0331a28": "善入無為相、善入有為無為相，善入行相、善",
    "T07n0220_461:0331a29": "入非行相，善入相相、善入非相相，善入有性、",
    "T07n0220_461:0331b01": "善入非有性，善入自性、善入他性，善入合、善",
    "T07n0220_461:0331b02": "入離、善入合離，善入相應、善入不相應、善入",
    "T07n0220_461:0331b03": "相應不相應，善入真如、善入不虛妄性、善入",
    "T07n0220_461:0331b04": "不變異性、善入法性、善入法界、善入法定、善",
    "T07n0220_461:0331b05": "入法住，善入緣性、善入非緣性，善入諸聖諦，",
    "T07n0220_461:0331b06": "善入靜慮、善入四無量、善入四無色定，善入",
    "T07n0220_461:0331b07": "六波羅蜜多，善入四念住乃至八聖道支，善",
    "T07n0220_461:0331b08": "入八解脫乃至十遍處，善入陀羅尼門、善入",
    "T07n0220_461:0331b09": "三摩地門，善入三解脫門，善入一切空性，善",
    "T07n0220_461:0331b10": "入五眼、善入六神通，善入如來十力乃至十",
    "T07n0220_461:0331b11": "八佛不共法，善入無忘失法、善入恒住捨性，",
    "T07n0220_461:0331b12": "善入一切智、善入道相智、善入一切相智，善",
    "T07n0220_461:0331b13": "入有為界、善入無為界，善入界、善入非界。「善",
    "T07n0220_461:0331b14": "入色作意乃至識作意，善入眼處作意乃至",
    "T07n0220_461:0331b15": "意處作意，善入色處作意乃至法處作意，善",
    "T07n0220_461:0331b16": "入眼界作意乃至意界作意，善入色界作意",
    "T07n0220_461:0331b17": "乃至法界作意，善入眼識界作意乃至意識",
    "T07n0220_461:0331b18": "界作意，善入眼觸作意乃至意觸作意，善入",
    "T07n0220_461:0331b19": "眼觸為緣所生諸受作意乃至意觸為緣所生",
    "T07n0220_461:0331b20": "諸受作意，善入地界作意乃至識界作意，善",
    "T07n0220_461:0331b21": "入因緣作意乃至增上緣作意，善入無明作",
    "T07n0220_461:0331b22": "意乃至老死作意，善入布施波羅蜜多作意",
    "T07n0220_461:0331b23": "乃至般若波羅蜜多作意，善入內空作意乃",
    "T07n0220_461:0331b24": "至無性自性空作意，善入真如作意乃至不",
    "T07n0220_461:0331b25": "思議界作意，善入苦、集、滅、道聖諦作意，善",
    "T07n0220_461:0331b26": "入四念住作意乃至八聖道支作意，善入",
    "T07n0220_461:0331b27": "四靜慮、四無量、四無色定作意，善入八解脫",
    "T07n0220_461:0331b28": "作意乃至十遍處作意，善入空、無相、無願解",
    "T07n0220_461:0331b29": "脫門作意，善入淨觀地作意乃至如來地作",
    "T07n0220_461:0331c01": "意，善入極喜地作意乃至法雲地作意，善入",
    "T07n0220_461:0331c02": "一切陀羅尼門、三摩地門作意，善入五眼、六",
    "T07n0220_461:0331c03": "神通作意，善入如來十力作意乃至十八佛",
    "T07n0220_461:0331c04": "不共法作意，善入三十二大士相、八十隨好",
    "T07n0220_461:0331c05": "作意，善入無忘失法、恒住捨性作意，善入一",
    "T07n0220_461:0331c06": "切智、道相智、一切相智作意，善入預流果作",
    "T07n0220_461:0331c07": "意乃至獨覺菩提作意，善入一切菩薩摩訶",
    "T07n0220_461:0331c08": "薩行作意，善入諸佛無上正等菩提作意，善",
    "T07n0220_461:0331c09": "入一切智智作意。「善入色色相空，善入受、想、",
    "T07n0220_461:0331c10": "行、識受、想、行、識相空，如是乃至善入一切智",
    "T07n0220_461:0331c11": "智一切智智相空，善入輕安道、善入不輕安",
    "T07n0220_461:0331c12": "道，善入生、善入滅、善入住異，善入正見、善",
    "T07n0220_461:0331c13": "入邪見，善入見、善入非見，善入貪瞋癡、善入",
    "T07n0220_461:0331c14": "無貪無瞋無癡，善入一切見纏隨眠結縛、善",
    "T07n0220_461:0331c15": "入一切見纏隨眠結縛斷，善入名、善入色、善",
    "T07n0220_461:0331c16": "入名色，善入所緣緣、善入增上緣、善入因緣、",
    "T07n0220_461:0331c17": "善入等無間緣，善入行、善入相，善入因、善入",
    "T07n0220_461:0331c18": "果，善入苦、集、滅、道，善入地獄及地獄道、善入",
    "T07n0220_461:0331c19": "傍生及傍生道、善入鬼界及鬼界道、善入人",
    "T07n0220_461:0331c20": "及人道、善入天及天道，善入預流、預流果、預",
    "T07n0220_461:0331c21": "流果道，善入一來、一來果、一來果道，善入不",
    "T07n0220_461:0331c22": "還、不還果、不還果道，善入阿羅漢、阿羅漢果、",
    "T07n0220_461:0331c23": "阿羅漢果道，善入獨覺、獨覺菩提、獨覺菩提",
    "T07n0220_461:0331c24": "道，善入一切菩薩摩訶薩及一切菩薩摩訶",
    "T07n0220_461:0331c25": "薩行，善入一切如來應正等覺及諸佛無上",
    "T07n0220_461:0331c26": "正等菩提，善入一切智及一切智道，善入道",
    "T07n0220_461:0331c27": "相智及道相智道，善入一切相智及一切相",
    "T07n0220_461:0331c28": "智道，善入根、善入根圓滿、善入根勝劣，善入",
    "T07n0220_461:0331c29": "慧、善入疾慧、善入利慧、善入速慧、善入力",
    "T07n0220_461:0332a01": "慧、善入達慧、善入廣慧、善入深慧、善入大",
    "T07n0220_461:0332a02": "慧、善入無等慧、善入真實慧、善入珍寶慧，善",
    "T07n0220_461:0332a03": "入過去世、善入未來世、善入現在世，善入方",
    "T07n0220_461:0332a04": "便、善入顧有情、善入意樂、善入增上意樂，",
    "T07n0220_461:0332a05": "善入文義相、善入諸聖法、善入安立三乘方",
    "T07n0220_461:0332a06": "便。善現！若菩薩摩訶薩行深般若波羅蜜多，",
    "T07n0220_461:0332a07": "引深般若波羅蜜多，修深般若波羅蜜多，得",
    "T07n0220_461:0332a08": "如是等種種勝利。」",
    "T07n0220_461:0332a09": "爾時，具壽善現白佛言：「世尊！諸菩薩摩訶薩",
    "T07n0220_461:0332a10": "云何行深般若波羅蜜多？云何引深般若波",
    "T07n0220_461:0332a11": "羅蜜多？云何修深般若波羅蜜多？」佛告善現：",
    "T07n0220_461:0332a12": "「諸菩薩摩訶薩應觀色乃至識彫落故，破壞",
    "T07n0220_461:0332a13": "故，離散故，不自在故，不堅實故，性虛偽故，",
    "T07n0220_461:0332a14": "行深般若波羅蜜多。善現！汝問『諸菩薩摩訶",
    "T07n0220_461:0332a15": "薩云何引深般若波羅蜜多？』者，諸菩薩摩訶",
    "T07n0220_461:0332a16": "薩應如引虛空空引深般若波羅蜜多。善現！",
    "T07n0220_461:0332a17": "汝問『諸菩薩摩訶薩云何修深般若波羅蜜多？』",
    "T07n0220_461:0332a18": "者，諸菩薩摩訶薩應破壞諸法修深般若波",
    "T07n0220_461:0332a19": "羅蜜多。」具壽善現復白佛言：「世尊！諸菩薩摩",
    "T07n0220_461:0332a20": "訶薩應經幾時行深般若波羅蜜多，引深般",
    "T07n0220_461:0332a21": "若波羅蜜多，修深般若波羅蜜多？」佛告善現：",
    "T07n0220_461:0332a22": "「諸菩薩摩訶薩應從初發心乃至安坐妙菩",
    "T07n0220_461:0332a23": "提座，行深般若波羅蜜多，引深般若波羅蜜",
    "T07n0220_461:0332a24": "多，修深般若波羅蜜多。」具壽善現復白佛言：",
    "T07n0220_461:0332a25": "「世尊！諸菩薩摩訶薩應住何等心，無間行深",
    "T07n0220_461:0332a26": "般若波羅蜜多，引深般若波羅蜜多，修深般",
    "T07n0220_461:0332a27": "若波羅蜜多？」佛告善現：「諸菩薩摩訶薩應從",
    "T07n0220_461:0332a28": "初發心乃至安坐妙菩提座，無容橫起諸餘",
    "T07n0220_461:0332a29": "作意，唯常安住一切智智相應作意，行深般",
    "T07n0220_461:0332b01": "若波羅蜜多，引深般若波羅蜜多，修深般若",
    "T07n0220_461:0332b02": "波羅蜜多。善現！是菩薩摩訶薩乃至能令心、",
    "T07n0220_461:0332b03": "心所法於境不轉，乃得名為行深般若波羅",
    "T07n0220_461:0332b04": "蜜多，引深般若波羅蜜多，修深般若波羅蜜",
    "T07n0220_461:0332b05": "多。」「世尊！諸菩薩摩訶薩行深般若波羅蜜多，",
    "T07n0220_461:0332b06": "引深般若波羅蜜多，修深般若波羅蜜多，當",
    "T07n0220_461:0332b07": "得一切智智不？」「不爾！善現！」「世尊！諸菩薩摩訶",
    "T07n0220_461:0332b08": "薩不行深般若波羅蜜多，不引深般若波羅",
    "T07n0220_461:0332b09": "蜜多，不修深般若波羅蜜多，當得一切智智",
    "T07n0220_461:0332b10": "不？」「不爾！善現！」「世尊！諸菩薩摩訶薩於深般若",
    "T07n0220_461:0332b11": "波羅蜜多亦行亦不行、亦引亦不引、亦修亦",
    "T07n0220_461:0332b12": "不修，當得一切智智不？」「不爾！善現！」「世尊！諸菩",
    "T07n0220_461:0332b13": "薩摩訶薩於深般若波羅蜜多非行非不行、",
    "T07n0220_461:0332b14": "非引非不引、非修非不修，當得一切智智不？」",
    "T07n0220_461:0332b15": "「不爾！善現！」「世尊！若爾諸菩薩摩訶薩云何當",
    "T07n0220_461:0332b16": "得一切智智？」「善現！諸菩薩摩訶薩當得一",
    "T07n0220_461:0332b17": "切智智如真如。」「世尊！云何真如？」「善現！如實際。」",
    "T07n0220_461:0332b18": "「世尊！云何實際？」「善現！如法界。」「世尊！云何法",
    "T07n0220_461:0332b19": "界？」「善現！如我界、有情界、命者界、生者界、養者",
    "T07n0220_461:0332b20": "界、士夫界、補特伽羅界。」「世尊！云何我界乃至",
    "T07n0220_461:0332b21": "補特伽羅界？」「善現！於意云何？若我、若有情、若",
    "T07n0220_461:0332b22": "命者、若生者、若養者、若士夫、若補特伽羅為可",
    "T07n0220_461:0332b23": "得不？」「不也！世尊！」「善現！若我乃至補特伽羅既",
    "T07n0220_461:0332b24": "不可得，我當云何可施設我界乃至補特伽",
    "T07n0220_461:0332b25": "羅界？如是，善現！若菩薩摩訶薩不施設般若",
    "T07n0220_461:0332b26": "波羅蜜多，亦不施設一切智智，亦不施設一",
    "T07n0220_461:0332b27": "切法，是菩薩摩訶薩定當證得一切智智。」具",
    "T07n0220_461:0332b28": "壽善現復白佛言：「為但般若波羅蜜多不可",
    "T07n0220_461:0332b29": "施設，為靜慮波羅蜜多乃至布施波羅蜜多",
    "T07n0220_461:0332c01": "亦不可施設耶？」佛告善現：「非但般若波羅蜜",
    "T07n0220_461:0332c02": "多不可施設，靜慮波羅蜜多乃至布施波羅",
    "T07n0220_461:0332c03": "蜜多亦不可施設，若聲聞法、若獨覺法、若菩薩",
    "T07n0220_461:0332c04": "法、若如來法亦不可施設。善現！以要言之，一",
    "T07n0220_461:0332c05": "切法若有為若無為皆不可施設！」具壽善現",
    "T07n0220_461:0332c06": "復白佛言：「若一切法皆不可施設，云何可施",
    "T07n0220_461:0332c07": "設是地獄、是傍生、是鬼界、是人、是天、是預流、是",
    "T07n0220_461:0332c08": "一來、是不還、是阿羅漢、是獨覺、是菩薩、是如來、",
    "T07n0220_461:0332c09": "是一切法耶？」佛告善現：「於意云何？有情施設",
    "T07n0220_461:0332c10": "及法施設實可得不？」善現對曰：「不也！世尊！」佛",
    "T07n0220_461:0332c11": "告善現：「若有情施設及法施設實不可得，我",
    "T07n0220_461:0332c12": "云何可施設是地獄、是傍生、是鬼界、是人、是天、",
    "T07n0220_461:0332c13": "是預流、是一來、是不還、是阿羅漢、是獨覺、是菩",
    "T07n0220_461:0332c14": "薩、是如來、是一切法？如是，善現！諸菩薩摩訶",
    "T07n0220_461:0332c15": "薩行深般若波羅蜜多時，應學一切法皆不",
    "T07n0220_461:0332c16": "可施設而趣無上正等菩提。」具壽善現白言：",
    "T07n0220_461:0332c17": "「世尊！諸菩薩摩訶薩行深般若波羅蜜多時，",
    "T07n0220_461:0332c18": "豈不應於色學？豈不應於受、想、行、識學？如是",
    "T07n0220_461:0332c19": "乃至豈不應於一切智智學？」佛告善現：「諸菩",
    "T07n0220_461:0332c20": "薩摩訶薩行深般若波羅蜜多時，應於色學",
    "T07n0220_461:0332c21": "不增不減，應於受、想、行、識學不增不減，如是",
    "T07n0220_461:0332c22": "乃至應於一切智智學不增不減。」具壽善現",
    "T07n0220_461:0332c23": "白言：「世尊！諸菩薩摩訶薩行深般若波羅蜜",
    "T07n0220_461:0332c24": "多時，應云何於色學不增不減？應云何於受、",
    "T07n0220_461:0332c25": "想、行、識學不增不減？如是乃至應云何於一",
    "T07n0220_461:0332c26": "切智智學不增不減？」佛告善現：「諸菩薩摩訶",
    "T07n0220_461:0332c27": "薩行深般若波羅蜜多時，以不生不滅故於",
    "T07n0220_461:0332c28": "色應學，以不生不滅故於受、想、行、識應學，如",
    "T07n0220_461:0332c29": "是乃至以不生不滅故於一切智智應學。」具",
    "T07n0220_461:0333a01": "壽善現白言：「世尊！諸菩薩摩訶薩行深般若",
    "T07n0220_461:0333a02": "波羅蜜多時，應云何以不生不滅故於色學？",
    "T07n0220_461:0333a03": "應云何以不生不滅故於受、想、行、識學？如是",
    "T07n0220_461:0333a04": "乃至應云何以不生不滅故於一切智智學？」",
    "T07n0220_461:0333a05": "佛告善現：「諸菩薩摩訶薩行深般若波羅蜜",
    "T07n0220_461:0333a06": "多時，應於色不起不作諸行若修若遣故學，",
    "T07n0220_461:0333a07": "應於受、想、行、識不起不作諸行若修若遣故",
    "T07n0220_461:0333a08": "學，如是乃至應於一切智智不起不作諸行",
    "T07n0220_461:0333a09": "若修若遣故學。」具壽善現白言：「世尊！諸菩薩",
    "T07n0220_461:0333a10": "摩訶薩行深般若波羅蜜多時，應云何於色不",
    "T07n0220_461:0333a11": "起不作諸行若修若遣故學？應云何於受、想、",
    "T07n0220_461:0333a12": "行、識不起不作諸行若修若遣故學？如是乃",
    "T07n0220_461:0333a13": "至應云何於一切智智不起不作諸行若修若",
    "T07n0220_461:0333a14": "遣故學？」佛告善現：「諸菩薩摩訶薩行深般若",
    "T07n0220_461:0333a15": "波羅蜜多時，應以觀一切法自相皆空，於色",
    "T07n0220_461:0333a16": "不起不作諸行若修若遣故學；應以觀一切",
    "T07n0220_461:0333a17": "法自相皆空，於受、想、行、識不起不作諸行若修",
    "T07n0220_461:0333a18": "若遣故學；如是乃至應以觀一切法自相皆",
    "T07n0220_461:0333a19": "空，於一切智智不起不作諸行若修若遣故學。」",
    "T07n0220_461:0333a20": "大般若波羅蜜多經卷第四百六十一"
}