{
    "T24n1478_002:0950a19": "大愛道比丘尼經卷下",
    "T24n1478_002:0950a21": "附北涼錄",
    "T24n1478_002:0950a22": "爾時大愛道及長老比丘尼、語阿難言：「如是",
    "T24n1478_002:0950a23": "佛以為授我決已，願佛當復授我法律：入出",
    "T24n1478_002:0950a24": "房室、行步威儀、止住處所、檀越請食之法、入",
    "T24n1478_002:0950a25": "禪思之慧、大行小行之禁。願樂欲聞，當奉行",
    "T24n1478_002:0950a26": "之。」賢者阿難言：「且待。我須臾入白之。」阿難入，",
    "T24n1478_002:0950a27": "稽首佛足下，白佛言：「大愛道裘曇彌比丘尼",
    "T24n1478_002:0950a28": "與諸長老比丘尼言：『佛以為授我決，以其恩",
    "T24n1478_002:0950a29": "無量。願佛復授我法律：入出房室、行步威儀",
    "T24n1478_002:0950b01": "法則、止住處所、檀越請食之法、入禪思之慧、",
    "T24n1478_002:0950b02": "大行小行之禁。願樂欲聞，當奉持之。』」佛言：「阿",
    "T24n1478_002:0950b03": "難！是法律大重，甚難甚難，能持者自然成男",
    "T24n1478_002:0950b04": "子身，可得作佛。」賢者阿難即出語大愛道比",
    "T24n1478_002:0950b05": "丘尼：「佛說：『法律大重，甚難甚難。持之疾得作",
    "T24n1478_002:0950b06": "男子，可得作佛。』」大愛道歡喜，即禮阿難而",
    "T24n1478_002:0950b07": "去。",
    "T24n1478_002:0950b08": "佛告比丘尼：「出家求道滅斷陽欲，陰氣已盡。",
    "T24n1478_002:0950b09": "既隆勸進建立大乘，修恂道德精修佛戒，行",
    "T24n1478_002:0950b10": "如佛行、住如佛住、視如佛視，無以虛危；捐除",
    "T24n1478_002:0950b11": "俗網正修進度，可勉女身受金剛志，作福一",
    "T24n1478_002:0950b12": "日受無量德。無以綺飾幽妙之姿，育養媚",
    "T24n1478_002:0950b13": "色迷惑丈夫，自纏入罪十死有餘。不念道法",
    "T24n1478_002:0950b14": "專作罪根，思之思之慎莫復婬，積功累德可",
    "T24n1478_002:0950b15": "得全身。是為比丘尼立德之本法也。",
    "T24n1478_002:0950b16": "「比丘尼以捨家立法，當如法行，如法立德、如",
    "T24n1478_002:0950b17": "法立志、如法立行，却情欲態心常良潔，滅除",
    "T24n1478_002:0950b18": "妖惑，入深微妙之法，[門@視]及大法。若能自分",
    "T24n1478_002:0950b19": "別本能之原，一切絕滅與色永然。是為比",
    "T24n1478_002:0950b20": "丘尼立法之本也。「比丘尼以捨家立志除去",
    "T24n1478_002:0950b21": "惡露，常自慚愧羞恥罪患受女人身，不得縱",
    "T24n1478_002:0950b22": "意迷惑於眾，欲破敗道意，展轉生死與罪相",
    "T24n1478_002:0950b23": "值。自省態惡無過是患，因拔罪根求金剛體，",
    "T24n1478_002:0950b24": "終離女身求鮮潔志。是故捨家行作沙門，斷",
    "T24n1478_002:0950b25": "諸惡論遠離罪患。是為比丘尼立德之本也。",
    "T24n1478_002:0950b26": "「比丘尼已受具足戒，有三法。何等為三？一者",
    "T24n1478_002:0950b27": "常供養於佛，無有懈惓心；常用大悲大慈救",
    "T24n1478_002:0950b28": "濟眾生。二者常敬慎於法行無失宜，直言至",
    "T24n1478_002:0950b29": "誠所說常諦，依按法律不以憍慢。三者當敬",
    "T24n1478_002:0950c01": "比丘僧，視之如見佛，至心恭敬，是為三尊也。",
    "T24n1478_002:0950c02": "敬之得道終離惱患，不更三處自然生天，莫",
    "T24n1478_002:0950c03": "不離欲其福永安。是為比丘尼立德之本也。",
    "T24n1478_002:0950c04": "「比丘尼已受具足戒，有三事。何謂為三？一者",
    "T24n1478_002:0950c05": "自念惡露不淨潔。二者自念多欲，妖惑一切",
    "T24n1478_002:0950c06": "人皆令意亂。三者自念多恣態，嬈亂正法皆",
    "T24n1478_002:0950c07": "令敗壞；自謂姝好天下無雙，不知罪至欲來",
    "T24n1478_002:0950c08": "纏身。是為比丘尼觀欲之本也。",
    "T24n1478_002:0950c09": "「比丘尼若受檀越請食，當如法行、當如法食，",
    "T24n1478_002:0950c10": "有三事。一者不得與比丘僧共會坐而食；二",
    "T24n1478_002:0950c11": "者不得與優婆塞共會坐食；三者不得貪持",
    "T24n1478_002:0950c12": "食用啖年少優婆塞也。是為比丘尼食法也。",
    "T24n1478_002:0950c13": "「比丘尼若檀越請食，不得受宿請。何以故？有",
    "T24n1478_002:0950c14": "宿昔思想故。受請即當進道，不得留遲，若失",
    "T24n1478_002:0950c15": "一時，不應復往也。違時行者，是為犯盜食，為",
    "T24n1478_002:0950c16": "犯禁法，非賢者比丘尼也。",
    "T24n1478_002:0950c17": "「比丘尼若詣檀越家，當大小更相撿挍行，當",
    "T24n1478_002:0950c18": "低頭直去，不得在右顧視戲笑直行也。若於",
    "T24n1478_002:0950c19": "道上見大比丘、若沙彌，平等觀之，當直作禮",
    "T24n1478_002:0950c20": "而去，不得與相視顏色。若視顏色者，心為不",
    "T24n1478_002:0950c21": "淨。亦不得問訊起居、欲至何所。設相問訊者，",
    "T24n1478_002:0950c22": "必有情態起。何以故？用心意識想故。雖不得",
    "T24n1478_002:0950c23": "交，其心亂矣。正爾為兩墮已。若有犯者，非賢",
    "T24n1478_002:0950c24": "者比丘尼也。",
    "T24n1478_002:0950c25": "「比丘尼若受檀越請食，當先淨心無餘結恨，",
    "T24n1478_002:0950c26": "靜修齋戒無缺如毛髮，心思經道無懈怠意，",
    "T24n1478_002:0950c27": "當自洗心無起滅意，常有慈心無瞋怒意。是",
    "T24n1478_002:0950c28": "為比丘尼為行大慈食也。犯者，非賢者比丘",
    "T24n1478_002:0950c29": "尼也。「比丘尼若受檀越請食，當如法食。若時",
    "T24n1478_002:0951a01": "到當食，上坐當令下坐皆起，呼檀越來各布",
    "T24n1478_002:0951a02": "香訖，三偈禮佛訖還坐。檀越下手巾竟下食",
    "T24n1478_002:0951a03": "訖，悉平等，乃呪願達嚫而食。食不得有聲、不",
    "T24n1478_002:0951a04": "得左右顧視也。不得含飯而戲笑，亦無含飯",
    "T24n1478_002:0951a05": "而語。犯者，非賢者比丘尼也。",
    "T24n1478_002:0951a06": "「比丘尼受檀越食訖，上座當教語下坐，各出",
    "T24n1478_002:0951a07": "澡手漱口還坐，各說一偈訖乃辭去。行當低",
    "T24n1478_002:0951a08": "頭視地，不得過三尺，口誦呪願徐徐安詳而",
    "T24n1478_002:0951a09": "行。行不得踰地而行、不得跳地而行、不得雙",
    "T24n1478_002:0951a10": "脚而行、不得一脚而行、不得搖頭行、不得搖",
    "T24n1478_002:0951a11": "身行、不得掉兩臂行、不得跳尻行、不得邪",
    "T24n1478_002:0951a12": "身行、不得語笑行、不得與男子並行、不得與",
    "T24n1478_002:0951a13": "男子語行、不得與男子笑行。行當如佛行、住",
    "T24n1478_002:0951a14": "當如佛住、視當如佛視、語如佛語。不得高",
    "T24n1478_002:0951a15": "足行、不得犇走行、不得遲行、不得卑足行。行",
    "T24n1478_002:0951a16": "應舉足，足去地三寸半，應三為一步。還到塔",
    "T24n1478_002:0951a17": "寺當禮佛，禮佛竟還室，禮經像自懺悔惡露",
    "T24n1478_002:0951a18": "不淨。『今食檀越某食，當使十方天下人非人",
    "T24n1478_002:0951a19": "無女之態。檀越家門現世得安隱。早得佛三",
    "T24n1478_002:0951a20": "十二相八十種好，十力具足一切蒙度，得福",
    "T24n1478_002:0951a21": "無量皆發大道意等正覺乘。』作是願者，乃是",
    "T24n1478_002:0951a22": "比丘尼耳。犯者，非賢者比丘尼也。",
    "T24n1478_002:0951a23": "「比丘尼受檀越食訖，還歸入室靜修厥德，學",
    "T24n1478_002:0951a24": "六度無極。共相撿勅，絕欲情態無有沾污，意",
    "T24n1478_002:0951a25": "在空寂無餘結縛，志淨如是可疾得道。若無",
    "T24n1478_002:0951a26": "請者，自頭其食亦無驚怪。今日無食，非道不",
    "T24n1478_002:0951a27": "言、非時不食。過日中後，無得行來經於街里，",
    "T24n1478_002:0951a28": "過中之後一不得復食。深密在室經行如法。",
    "T24n1478_002:0951a29": "有犯斯者，非賢者比丘尼也。「比丘尼入室，有",
    "T24n1478_002:0951b01": "十三事法。何等為十三事法？一者常當自念",
    "T24n1478_002:0951b02": "惡露不淨，迷惑於人純纏罪根，不能自勉。二",
    "T24n1478_002:0951b03": "者常當自念過惡，不能自還。三者常當自念",
    "T24n1478_002:0951b04": "罪原深，不能自出。四者常當自念，多婬欲態，",
    "T24n1478_002:0951b05": "不能自淨。五者常當自念，婬欲乃亂清淨道",
    "T24n1478_002:0951b06": "志，不能自拔。六者常當自念，破壞道意，不能",
    "T24n1478_002:0951b07": "遠離。七者常當自念，心如水中船，多欲載人，",
    "T24n1478_002:0951b08": "忽然沒水中，盡亡其人，不能自全。八者常當",
    "T24n1478_002:0951b09": "自念，口舌丹赤迷惑人心，心亂意惑目無所",
    "T24n1478_002:0951b10": "見。九者常當自念，身體是錦綵之囊，用盛臭",
    "T24n1478_002:0951b11": "屎，表甚姝好；其人利之近之必污，不淨流出",
    "T24n1478_002:0951b12": "臭不可當。十者常當自念，態惡妖治姿。則貢",
    "T24n1478_002:0951b13": "高自快欲動人心。十一者常當自念弱態，欲",
    "T24n1478_002:0951b14": "令人哀之，不能自止。十二者常當自念，受女",
    "T24n1478_002:0951b15": "人形為欲態自纏，不能自免。十三者常當自",
    "T24n1478_002:0951b16": "念恃怙，惡露不淨，不能自解。是為入室十三",
    "T24n1478_002:0951b17": "者。匿事真為極大罪。若有勇猛[角*京]戾女人，",
    "T24n1478_002:0951b18": "自觀態欲無離此患，深思見諦能斷態欲。自",
    "T24n1478_002:0951b19": "拔為道行如戒行，依按法律禮節安詳，言如",
    "T24n1478_002:0951b20": "威儀，可疾得作男子身，宿識故存。復加勸助，",
    "T24n1478_002:0951b21": "滅諸思想，可得須陀洹。亦可得斯陀含、阿那",
    "T24n1478_002:0951b22": "含、阿難漢、辟支佛道。若不取證，無數劫中當",
    "T24n1478_002:0951b23": "成作佛。",
    "T24n1478_002:0951b24": "「比丘尼入室，有四事法。何等為四？一者當自",
    "T24n1478_002:0951b25": "伏意，無起滅心，心存于道。二者當自撿挍，心",
    "T24n1478_002:0951b26": "常束修，志存于法。三者當自念惡露欲滅意",
    "T24n1478_002:0951b27": "患，無放逸心自捐睡臥，謹勅修身不自憍恣",
    "T24n1478_002:0951b28": "約己自守。四者當建立戒法，使眾人樂從，無",
    "T24n1478_002:0951b29": "猗著佛法放縱其心迷亂色欲，或於清淨",
    "T24n1478_002:0951c01": "道士，妖冶自媚求豫聲名，令人墮墜遭值凶",
    "T24n1478_002:0951c02": "患。當自慎護，眾獲大安。有犯斯者，非賢者",
    "T24n1478_002:0951c03": "比丘尼也。",
    "T24n1478_002:0951c04": "「比丘尼入室，有四事法。何等為四？一者當",
    "T24n1478_002:0951c05": "直低頭而前，不得左右顧視有所比像。二者",
    "T24n1478_002:0951c06": "不得欬唾室中淨地及四壁。三者不得却踞",
    "T24n1478_002:0951c07": "所止床、不得傍臥床上、不得伏床上、不得偃",
    "T24n1478_002:0951c08": "臥床上。四者不得背所止床立、不得背經像",
    "T24n1478_002:0951c09": "立、不得背火立。是為比丘尼入室四事。諦自",
    "T24n1478_002:0951c10": "挍計，可得自然。若犯斯者，非賢者比丘尼也。",
    "T24n1478_002:0951c11": "「比丘尼入室，有四事法。何等為四？一者當禮",
    "T24n1478_002:0951c12": "經像及自所止床。二者當安坐自思念，恣態",
    "T24n1478_002:0951c13": "多當自慚愧。三者當讀經行道無懈倦時，斷",
    "T24n1478_002:0951c14": "諸邪念。四者淡然自守，身口心意亦爾，常念",
    "T24n1478_002:0951c15": "欲除此惡露之患。是為四。有犯斯者，非賢者",
    "T24n1478_002:0951c16": "比丘尼也。",
    "T24n1478_002:0951c17": "「比丘尼入室，復有四事法。何等為四？一者常",
    "T24n1478_002:0951c18": "端坐，不得猗臥熟視戶中。二者當默然靜",
    "T24n1478_002:0951c19": "息思念經道。三者當閉目閉耳閉鼻閉口閉",
    "T24n1478_002:0951c20": "身閉意，安心著空中。四者當堅自持，不得放",
    "T24n1478_002:0951c21": "心恣意，身伏坐上發衣爬搔，現露形體及諸",
    "T24n1478_002:0951c22": "垢惡不淨令鬼神見。設鬼神見，為無禮敬。是",
    "T24n1478_002:0951c23": "為四。若犯斯者，非賢者比丘尼也。「比丘尼入",
    "T24n1478_002:0951c24": "室，復有四事法。何等為四？一者當直視其",
    "T24n1478_002:0951c25": "前，端正心意無有邪想。二者當端正而坐，不",
    "T24n1478_002:0951c26": "得自搖身體、不得搖頭搖手、不得搖足；若自",
    "T24n1478_002:0951c27": "搖者，其心悉搖，情態起矣。三者當自守志，守",
    "T24n1478_002:0951c28": "眼守耳守鼻守口守身守意守心；守是八者，",
    "T24n1478_002:0951c29": "能自致得道。四者不得與伴輩相呼談笑論",
    "T24n1478_002:0952a01": "說世間不急之事，小語大笑動亂道德清淨",
    "T24n1478_002:0952a02": "之志。常當自重，不妄出戶三尺，罪何從得入",
    "T24n1478_002:0952a03": "耶？若犯斯者，非賢者比丘尼也。",
    "T24n1478_002:0952a04": "「比丘尼出室小便大便，當樹鈴師，即遣沙彌",
    "T24n1478_002:0952a05": "尼二人往整衣服，沙彌尼乘掌袈裟裏，識",
    "T24n1478_002:0952a06": "還頭出，當禮師下漏而去。行不得留遲，還",
    "T24n1478_002:0952a07": "至師所漏，無餘闕失，禮師而去。還到室戶",
    "T24n1478_002:0952a08": "當三彈指，沙彌尼皆還至師所坐當經行。是",
    "T24n1478_002:0952a09": "為比丘尼出室法。若犯斯者，非賢者比丘",
    "T24n1478_002:0952a10": "尼也。",
    "T24n1478_002:0952a11": "「比丘尼出至舍後，有十事。一者欲大小便即",
    "T24n1478_002:0952a12": "當行，不得自難滀在身中。二者行不得左右",
    "T24n1478_002:0952a13": "顧視及自身陰。三者至圊廁上，當三彈指。",
    "T24n1478_002:0952a14": "四者當先問沙彌尼：『此無人耶？』沙彌尼言：『無",
    "T24n1478_002:0952a15": "也。』乃當前。若有人，不得迫促人也。五者已至",
    "T24n1478_002:0952a16": "廁上，當三彈指；便訖，復三彈指乃下。六者不",
    "T24n1478_002:0952a17": "得大咽。七者不得低頭熟自視陰。八者不得",
    "T24n1478_002:0952a18": "弄廁上掘土。九者不得持澡水澆壁。十者已",
    "T24n1478_002:0952a19": "澡手未燥，不得持物。若犯斯者，是為非法。",
    "T24n1478_002:0952a20": "「比丘尼若小便，還當澡手漱口，禮經像深自",
    "T24n1478_002:0952a21": "懺悔，及自禮床，乃當還坐經行，如法思尋要",
    "T24n1478_002:0952a22": "義。自己行之。若犯斯者，非賢者比丘尼也。",
    "T24n1478_002:0952a23": "「比丘尼出室，有三事應得出。何等為三？一者",
    "T24n1478_002:0952a24": "詣師受經。二者若人欲來見者，被師教即當",
    "T24n1478_002:0952a25": "出禮師，徐與相見，不得離師所二丈。三者日",
    "T24n1478_002:0952a26": "中食訖，當起禮師。三事應出。若犯斯者，非賢",
    "T24n1478_002:0952a27": "者比丘尼也。",
    "T24n1478_002:0952a28": "「比丘尼出室戶，有三事法。何等為三？一者出",
    "T24n1478_002:0952a29": "戶當低頭直出，不得舉頭四向顧望。二者當",
    "T24n1478_002:0952b01": "默聲而行，不得自縱大咳唾。三者當徐出戶，",
    "T24n1478_002:0952b02": "當自慚愧受女人身惡露不淨、欲態怨讐為",
    "T24n1478_002:0952b03": "之患厭苦，如是女人甚難。若犯斯者，非賢",
    "T24n1478_002:0952b04": "者比丘尼也。",
    "T24n1478_002:0952b05": "「已說出入房室三十九事。如初從月至月，受",
    "T24n1478_002:0952b06": "持戒法無令有失，默然而持之。次說奉之，令",
    "T24n1478_002:0952b07": "人疾得道。」",
    "T24n1478_002:0952b08": "賢者阿難叉手長跪，前白佛言：「佛所說比丘",
    "T24n1478_002:0952b09": "尼法律亦自備足，莫不得度者。恐佛般泥洹",
    "T24n1478_002:0952b10": "後，當復有女人沙門者，便可比丘尼作師不",
    "T24n1478_002:0952b11": "也？」佛語阿難：「若長老比丘尼戒法具足可爾。",
    "T24n1478_002:0952b12": "雖爾，當由比丘僧。若眾可得耳，一比丘不肯，",
    "T24n1478_002:0952b13": "不得作沙門也。」",
    "T24n1478_002:0952b14": "阿難復問佛言：「爾為故為，故當得比丘僧以",
    "T24n1478_002:0952b15": "成女沙門乎？」佛言：「爾。阿難！所以者何？女人多",
    "T24n1478_002:0952b16": "欲態，但欲惑色益畜弟子，亦不欲學問，但知",
    "T24n1478_002:0952b17": "須臾之事，是故當須比丘僧耳。」阿難復問佛",
    "T24n1478_002:0952b18": "言：「便當令比丘作師耶？」佛言：「不也。當令大比",
    "T24n1478_002:0952b19": "丘尼作師。若無比丘尼者，比丘僧可。」阿難復",
    "T24n1478_002:0952b20": "問佛言：「願佛說女沙門幾歲應受大戒？幾歲",
    "T24n1478_002:0952b21": "應作沙彌尼師？幾歲應作沙彌尼和上？幾歲",
    "T24n1478_002:0952b22": "作小阿祇梨？幾歲應作大阿祇梨？幾歲應作",
    "T24n1478_002:0952b23": "和上也？幾歲應就檀越請食？所止處所，為",
    "T24n1478_002:0952b24": "可在塔寺中不也？」",
    "T24n1478_002:0952b25": "佛告阿難：「汝所問大深，多所過度。諦聽諦聽，",
    "T24n1478_002:0952b26": "我當具為若說之。」阿難言：「當諦受思。」是時",
    "T24n1478_002:0952b27": "阿難及諸長老比丘尼，大愛道裘曇彌、志性",
    "T24n1478_002:0952b28": "比丘尼，皆一心叉手而聽。佛告阿難：「已受女",
    "T24n1478_002:0952b29": "人作沙門，緣是後世亦當有女人作沙門。今",
    "T24n1478_002:0952c01": "為汝說沙彌尼法，教授當來及新發意者。欲",
    "T24n1478_002:0952c02": "作沙門，念欲度已遠離罪門，當得眾比丘僧",
    "T24n1478_002:0952c03": "五十人、比丘尼三十人；若無比丘尼者，不滿",
    "T24n1478_002:0952c04": "其數。從師所請比丘眾皆會坐，其女人皆作",
    "T24n1478_002:0952c05": "禮畢竟叉手却住。師呼女人剃頭竟，授袈裟",
    "T24n1478_002:0952c06": "及履[革*玄]訖，即授十戒為沙彌尼。皆禮眾僧，當",
    "T24n1478_002:0952c07": "言：『不直眾付便。』其師年滿七十應具足。比",
    "T24n1478_002:0952c08": "丘尼受三般具足戒五年，應作沙彌尼阿祇",
    "T24n1478_002:0952c09": "梨。",
    "T24n1478_002:0952c10": "「比丘尼受三般具足戒十年，應作沙彌尼和",
    "T24n1478_002:0952c11": "上。",
    "T24n1478_002:0952c12": "「比丘尼受三般具足戒十年，應具足戒作威",
    "T24n1478_002:0952c13": "儀阿祇梨。",
    "T24n1478_002:0952c14": "「比丘尼受三般具足戒十五年，應具足戒作",
    "T24n1478_002:0952c15": "大阿祇梨。",
    "T24n1478_002:0952c16": "「比丘尼受三般具足戒二十年，應具足戒作",
    "T24n1478_002:0952c17": "和上。」",
    "T24n1478_002:0952c18": "佛言：「比丘尼正使年過七十，有若干事不得",
    "T24n1478_002:0952c19": "受具足戒。何等為若干事不應具足戒？情欲",
    "T24n1478_002:0952c20": "未斷，不應得具足戒。憙瞋恚，不應受具足戒。",
    "T24n1478_002:0952c21": "憙行來，不應受具足戒。憙美酒食，不應受具",
    "T24n1478_002:0952c22": "足戒。憙貢高洪聲大呼，不應受具足戒。能自",
    "T24n1478_002:0952c23": "慎如法律者，疾得男子身，轉當作佛。」阿難復",
    "T24n1478_002:0952c24": "問言：「如是誠為難矣。」佛言：「不難也，但女人自",
    "T24n1478_002:0952c25": "作罣礙耳。」阿難復問佛言：「如是大愛道裘曇",
    "T24n1478_002:0952c26": "彌、志性比丘尼，為應在山中樹下、若石窟中",
    "T24n1478_002:0952c27": "止不也？應在丘澤塚間人中私寺止不乎？應",
    "T24n1478_002:0952c28": "受檀越請歸食不？應療救勞一切人病不？願",
    "T24n1478_002:0952c29": "佛一一解說其大要，使立生死之本，令後世",
    "T24n1478_002:0953a01": "當來悉皆聞知成立大法，如佛在時莫不得",
    "T24n1478_002:0953a02": "度。」佛告阿難：「亦有二因緣。諦聽諦聽，我當具",
    "T24n1478_002:0953a03": "為汝說之，善持內著心中。若比丘尼倚來在",
    "T24n1478_002:0953a04": "我法中，因不能自還，若居山中樹下，樹即枯",
    "T24n1478_002:0953a05": "死。若居石窟中，舉石燋旱、樹木枯燥、禽獸",
    "T24n1478_002:0953a06": "飢餓、水泉竭盡，眾魔亂矣。若居丘澤，草木園",
    "T24n1478_002:0953a07": "果悉閉不生。若居塚中，死人更相刻校，天地",
    "T24n1478_002:0953a08": "為動。若居人中，國土不安，賊寇撗出、兵不息",
    "T24n1478_002:0953a09": "甲，人民呼嗟皆有飢色。若居私寺，使諸沙門",
    "T24n1478_002:0953a10": "迷惑於色，貪著財寶飲酒啖肉，身衣繒綵欲",
    "T24n1478_002:0953a11": "令身好，綺行雅步亡失經道，轉相誹謗更相",
    "T24n1478_002:0953a12": "愁惱。若受檀越請食，檀越不得福德，便多疾",
    "T24n1478_002:0953a13": "病錢財消散、若勞人病，鬼神更興、災禍日增。",
    "T24n1478_002:0953a14": "何以故？用是兩罪相向故，疾者當何從得愈",
    "T24n1478_002:0953a15": "也？是故裘曇彌、志性比丘尼等，入我法中却",
    "T24n1478_002:0953a16": "五百歲壽。如是，阿難！女人過患如是，汝諦",
    "T24n1478_002:0953a17": "奉持」。阿難復更長跪叉手白佛言：「甚可怪之",
    "T24n1478_002:0953a18": "怪哉。何以故？比丘尼罪乃如是乎？」佛語阿難：",
    "T24n1478_002:0953a19": "「此是我小說耳。女人凡有八萬四千匿態，迷",
    "T24n1478_002:0953a20": "惑清淨道士，使墮泥犁中，動有劫數不能自",
    "T24n1478_002:0953a21": "免。然外態有八十四，亂清淨道士，迷憒惑",
    "T24n1478_002:0953a22": "欲亡失經道。夫為女人所惑者，皆是泥犁、薜",
    "T24n1478_002:0953a23": "荔、禽獸、地獄也。」爾時阿難聞佛說是語，大驚",
    "T24n1478_002:0953a24": "怪恐怖，不如是何言，低頭不樂淚下如雨，不",
    "T24n1478_002:0953a25": "能復自動搖。佛告阿難：「莫恐怖也。我當具為",
    "T24n1478_002:0953a26": "若說之，使汝開解得至泥洹。」",
    "T24n1478_002:0953a27": "佛告阿難：「若比丘尼居山中樹下，樹為枯死",
    "T24n1478_002:0953a28": "者，用女人多恣態，嫈嫇細視丹脣赤口，坐樹",
    "T24n1478_002:0953a29": "下亦不念道，但念身好、欲惑他人，壞人善心，",
    "T24n1478_002:0953b01": "令其顛狂亡失道德。用是故，樹死不生。比丘",
    "T24n1478_002:0953b02": "尼若居山窟中，舉山燋旱、樹木枯燥、禽獸飢",
    "T24n1478_002:0953b03": "餓、水泉竭盡者，用女人多欲態，愚惑自癡不",
    "T24n1478_002:0953b04": "念思道，但念婬欲之事心不自安，嗟歎涕泣",
    "T24n1478_002:0953b05": "劇於念道，外說經中義、內有情欲之心。有",
    "T24n1478_002:0953b06": "人嗟歎者，是愚者所見也。夫智者深知此女",
    "T24n1478_002:0953b07": "人不念大道也，但念他男子耳，是故致乾旱",
    "T24n1478_002:0953b08": "水泉竭盡不生。比丘尼若居澤中，澤中禽獸",
    "T24n1478_002:0953b09": "更相噉食，荊棘百草悉枯不生。何以故？用女",
    "T24n1478_002:0953b10": "人多恣態專行妖惑，思念臥起之原本末，其",
    "T24n1478_002:0953b11": "心意起永不見道亡失本業，從欲致結，毒意",
    "T24n1478_002:0953b12": "一起目無所見，諸魔悉作皆為震動。用是之",
    "T24n1478_002:0953b13": "故，並令荊棘草木枯死不生。比丘尼若居塚",
    "T24n1478_002:0953b14": "間，塚中死人悉坐榜笞丘墓柏，柏皆便枯死。",
    "T24n1478_002:0953b15": "何以故？用女人多恣態，靜不念道但念色",
    "T24n1478_002:0953b16": "欲。婬妷之心婬態一起，天地悉動，鬼神百獸",
    "T24n1478_002:0953b17": "悉為恐懼。用是故，丘墓松柏死不生。比丘",
    "T24n1478_002:0953b18": "尼若居人間，國中不安，蟥蟲數出、賊寇數起、",
    "T24n1478_002:0953b19": "兵甲不息，人民呼嗟皆有飢色。何以故？用女",
    "T24n1478_002:0953b20": "人多恣態，貪著色欲婬妷之垢，欲令人敬、",
    "T24n1478_002:0953b21": "都不念道，但念男子相好不好、某男子健某",
    "T24n1478_002:0953b22": "男子不健。晝則談笑，暮則思臥起之事。用",
    "T24n1478_002:0953b23": "是故，令人民窮困不安隱。比丘尼若居私寺，",
    "T24n1478_002:0953b24": "使諸沙門迷惑於色，貪著財寶飲酒噉肉，身",
    "T24n1478_002:0953b25": "衣繒綵欲令身好，綺行雅步亡失經道，轉相",
    "T24n1478_002:0953b26": "誹謗更相愁惱。何以故？用女人多恣態，亦不",
    "T24n1478_002:0953b27": "讀經行道，但作細軟音聲迷惑丈夫使令心",
    "T24n1478_002:0953b28": "動，未得道者其心亂矣。更相占視覩其惡露，",
    "T24n1478_002:0953b29": "劇於洞視悉見所有，其心歡喜計利一時，即",
    "T24n1478_002:0953c01": "墮生死，十五劫中當作黃門。用是使比丘相",
    "T24n1478_002:0953c02": "憎耳。比丘尼若受檀越請食，檀越不得其福，",
    "T24n1478_002:0953c03": "錢財日盡又多疾病。何以故？用是女人多恣",
    "T24n1478_002:0953c04": "態，亦不如法食，但作恣則欲令人觀。亦不以",
    "T24n1478_002:0953c05": "食為味，但相他人男子中婿不中婿也。如是",
    "T24n1478_002:0953c06": "檀越欲作福施，更合大罪。所以者何？用此比",
    "T24n1478_002:0953c07": "丘尼心意，亦不用法來食，而但持婬妷意來",
    "T24n1478_002:0953c08": "食耳。用是故，使檀越不得安隱也。比丘尼若",
    "T24n1478_002:0953c09": "行勞疾，病者不愈，鬼神更興災禍日增。何以",
    "T24n1478_002:0953c10": "故？用女人多恣態，不能自端心，焉能端他",
    "T24n1478_002:0953c11": "人心？尚不能自度，焉能度人身？自在罪中，焉",
    "T24n1478_002:0953c12": "能脫他人罪也。何以故？用多欲有所希望故。",
    "T24n1478_002:0953c13": "用是故，不能愈人病，令鬼神亂。」",
    "T24n1478_002:0953c14": "佛告阿難：「我法中今有比丘尼，即却壽五百",
    "T24n1478_002:0953c15": "歲。我般泥洹後，當復有三千比丘尼、有千八",
    "T24n1478_002:0953c16": "百比丘，奉持是法律，皆得阿羅漢。未世時當",
    "T24n1478_002:0953c17": "有八萬比丘尼，有七百六十比丘尼奉是法",
    "T24n1478_002:0953c18": "律經，皆得阿羅漢。其餘者却後百三十劫，當",
    "T24n1478_002:0953c19": "復奉是法律，當復得阿羅漢。」爾時阿難問佛",
    "T24n1478_002:0953c20": "言：「比丘尼當云何行得道也？當用何法行之",
    "T24n1478_002:0953c21": "乎？」佛語阿難：「夫天下欲婬垢大重，若能斷是",
    "T24n1478_002:0953c22": "態者便可得道。女人身譬如珠寶，其像大好",
    "T24n1478_002:0953c23": "不可久立，迷亂道德亡失人身。何以故？用珠",
    "T24n1478_002:0953c24": "寶好故，當入深海中求之不止，殺身不久。女",
    "T24n1478_002:0953c25": "人求道，但坐外八十四態，還自纏身。有墮八",
    "T24n1478_002:0953c26": "十四態者，如入大深海，必沒其身。有能除此",
    "T24n1478_002:0953c27": "八十四態者，即是阿羅漢也。」阿難復叉手長",
    "T24n1478_002:0953c28": "跪前白佛言：「何等為八十四態？令人不得道",
    "T24n1478_002:0953c29": "也。願佛加威神解說、威德現敬，使眾人開解",
    "T24n1478_002:0954a01": "信樂其義，終日習聞令脫罪患，使得正真即",
    "T24n1478_002:0954a02": "皆歡喜，及後當來皆使開解。」佛言：「阿難！諦聽，",
    "T24n1478_002:0954a03": "善思念之，內著心中，我當具為若說之。如是",
    "T24n1478_002:0954a04": "阿難！諦受奉持之，為當來過去今現在比丘",
    "T24n1478_002:0954a05": "尼布說其要，使奉持之。行如是法者，疾令人",
    "T24n1478_002:0954a06": "得道。」佛言：「女人八十四態者，迷惑於人使不",
    "T24n1478_002:0954a07": "得道。何等為八十四態？女人憙摩眉目自莊，",
    "T24n1478_002:0954a08": "是為一態。女人憙梳頭剃[月*樂]，是為二態。女",
    "T24n1478_002:0954a09": "人憙傅脂粉迷惑丈夫，是為三態。女人憙嫈",
    "T24n1478_002:0954a10": "嫇細視，是為四態。女人憙丹脣赤口，是為五",
    "T24n1478_002:0954a11": "態。女人憙耳中著珠璣，是為六態。女人頸下",
    "T24n1478_002:0954a12": "憙著瓔珞金珠，是為七態。女人憙著珠寶繒",
    "T24n1478_002:0954a13": "綵之衣，是為八態。女人憙著糸履，是九態。",
    "T24n1478_002:0954a14": "女人憙掉兩臂行，是十態。女人憙邪視，是",
    "T24n1478_002:0954a15": "十一態。女人憙盜視，是十二態。女人欲視男",
    "T24n1478_002:0954a16": "子，見之復却縮，是十三態。女人見男子去，復",
    "T24n1478_002:0954a17": "在後視之，是十四態。女人欲見男子，見之復",
    "T24n1478_002:0954a18": "低頭不語，是十五態。女人行喜搖頭搖身，是",
    "T24n1478_002:0954a19": "十六態。女人坐憙搖頭搖身，是十七態。女人",
    "T24n1478_002:0954a20": "坐，低頭摩手爪，是十八態。女人坐，憙含笑語，",
    "T24n1478_002:0954a21": "是十九態。女人憙細軟聲語，是二十態。女人",
    "T24n1478_002:0954a22": "憙捫兩眉，是二十一態。女人坐，憙大聲呵狗，",
    "T24n1478_002:0954a23": "是二十二態。女人設見男子來，外大瞋恚、內",
    "T24n1478_002:0954a24": "自憙歡，是二十三態。女人貢高自可、憎妬他",
    "T24n1478_002:0954a25": "人，是二十四態。女人欲得夫婿，適見陽瞋怒，",
    "T24n1478_002:0954a26": "是二十五態。女人見夫婿陽瞋恚之，設去復",
    "T24n1478_002:0954a27": "愁憂心悔，是二十六態。女人見男子來共語，",
    "T24n1478_002:0954a28": "陽瞋怒罵詈、內心歡憙，是二十七態。女人",
    "T24n1478_002:0954a29": "設見男子去，口誹謗之、其心甚哀，是二十八",
    "T24n1478_002:0954b01": "態。女人輕口憙罵詈疾快遂非，是二十九態。",
    "T24n1478_002:0954b02": "女人憙歡縱撗非他自是，為三十態。女人",
    "T24n1478_002:0954b03": "慢易孤弱以力勝人，是三十一態。女人威勢",
    "T24n1478_002:0954b04": "迫脅語欲得勝，是三十二態。女人借不念還、",
    "T24n1478_002:0954b05": "貸不念償，是三十三態。女人憙曲人自直、惡",
    "T24n1478_002:0954b06": "人自善，是三十四態。女人怒憙無常、愚人自",
    "T24n1478_002:0954b07": "賢，是三十五態。女人以賢自著、惡與他人，是",
    "T24n1478_002:0954b08": "三十六態。女人以功自與、專己自可名他人",
    "T24n1478_002:0954b09": "功，是三十七態。女人己勞自怨、他勞歡憙，是",
    "T24n1478_002:0954b10": "三十八態。女人以實為虛憙說人過，是三十",
    "T24n1478_002:0954b11": "九態。女人憙以富憍人、以貴[夌*欠]人，是四十",
    "T24n1478_002:0954b12": "態。女人以貧妬富、以賤訕貴，是四十一態。女",
    "T24n1478_002:0954b13": "人憙讒人自媚、以德自顯，是四十二態。女人",
    "T24n1478_002:0954b14": "憙敗人成功、破壞道德，是四十三態。女人憙",
    "T24n1478_002:0954b15": "私亂妖迷正道，是四十四態。女人憙陰懷嫉",
    "T24n1478_002:0954b16": "妬激厲謗勃，是四十五態。女人論評誹議、推",
    "T24n1478_002:0954b17": "負與人，是四十六態。女人又巨說謗正道清",
    "T24n1478_002:0954b18": "淨之士欲令壞亂，是四十七態。女人憙持人",
    "T24n1478_002:0954b19": "長短迷亂丈夫，是四十八態。女人憙要人自",
    "T24n1478_002:0954b20": "誓、施人望報。是四十九態。女人憙與人施追",
    "T24n1478_002:0954b21": "悔責人毀訾高才，是五十態。女人憙自怨訴、",
    "T24n1478_002:0954b22": "罵詈蟲畜，是五十一態。女人憙作妖媚蠱道",
    "T24n1478_002:0954b23": "厭人，是五十二態。女人憎人勝己欲令早死，",
    "T24n1478_002:0954b24": "是五十三態。女人憙持毒藥酖餌中人，心不",
    "T24n1478_002:0954b25": "平等，是五十四態。女人憙追念舊惡常在心",
    "T24n1478_002:0954b26": "懷，是五十五態。女人憙自用，不受他人諫，",
    "T24n1478_002:0954b27": "諛諂[怡台+龍]悷自可，是五十六態。女人憙疏內親",
    "T24n1478_002:0954b28": "外，伏匿之事發露於隣落，是五十七態。女人",
    "T24n1478_002:0954b29": "憙自健煩苛輕躁，不由丈夫，是五十八態。女",
    "T24n1478_002:0954c01": "人憙自憍，撾捶無理、自瞋自憙，欲令人畏之，",
    "T24n1478_002:0954c02": "是五十九態。女人憙貪欲之行，威設自由，欲",
    "T24n1478_002:0954c03": "作正法違戾丈夫，是六十態。女人憙貪婬心",
    "T24n1478_002:0954c04": "懷嫉妬，多疑少信怨憎澌地，是六十一態。",
    "T24n1478_002:0954c05": "女人憙惟怒蹲踞無禮自謂是法，是六十二",
    "T24n1478_002:0954c06": "態。女人憙醜言惡語不避親屬，是六十三態。",
    "T24n1478_002:0954c07": "女人憙憍踺自恣，輕易老小無有上下，是六",
    "T24n1478_002:0954c08": "十四態。女人憙自可，惡態醜懟言語無次，是",
    "T24n1478_002:0954c09": "六十五態。女人憙好嗜笑不避禁法，是六十",
    "T24n1478_002:0954c10": "六態。女人憙禁固丈夫不得與人言語戲調，",
    "T24n1478_002:0954c11": "是六十七態。女人憙繚戾自用，輕毀丈夫言",
    "T24n1478_002:0954c12": "不遜慎，是六十八態。女人憙危人自安以為",
    "T24n1478_002:0954c13": "歡憙，是六十九態。女人憙咀賴弊惡毀傷賢",
    "T24n1478_002:0954c14": "士，諂詭姿則惑亂道德，是七十態。女人憙",
    "T24n1478_002:0954c15": "詭黠諛諂謂人不覺，是七十一態。女人憙貪",
    "T24n1478_002:0954c16": "者得惡亡，得便歡憙；亡便愁惱，呼嗟怨天語",
    "T24n1478_002:0954c17": "言喠口，是七十二態。女人憙罵詈風雨向竈",
    "T24n1478_002:0954c18": "呪咀，惡生好殺無有慈心，是七十三態。女人",
    "T24n1478_002:0954c19": "憙教人墮胎不欲令生，是七十四態。女人憙",
    "T24n1478_002:0954c20": "孔穴竊視，相人長短、有錢財不？是七十五態。",
    "T24n1478_002:0954c21": "女人憙調戲必固迷誤人意，是七十六態。女",
    "T24n1478_002:0954c22": "人憙擿燒丈夫，令意迴轉不能自還，是七十",
    "T24n1478_002:0954c23": "八態。女人憙刳胎剖形視其惡露，是七十九",
    "T24n1478_002:0954c24": "態。女人憙笑盲聾喑瘂蹇躄，自快惡他人，是",
    "T24n1478_002:0954c25": "八十態。女人憙教人去婦欲令窮困，是八十",
    "T24n1478_002:0954c26": "一態。女人憙教人相撾捶合禍證受，是八十",
    "T24n1478_002:0954c27": "二態。女人憙教人作惡鬪訟，相言縣官牢獄",
    "T24n1478_002:0954c28": "繫閉，是八十三態。女人憙倡禍導非，大笑顛",
    "T24n1478_002:0954c29": "狂，人見便欲得，以猗狂勃強奪人物，令人呼",
    "T24n1478_002:0955a01": "嗟言：『女人甚可畏也。』是為八十四態，明當知",
    "T24n1478_002:0955a02": "之。女人能除此八十四態者，無不得度、無不",
    "T24n1478_002:0955a03": "得道、無不得佛也。」賢者阿難白佛言：「如是女",
    "T24n1478_002:0955a04": "人婬欲態，為可除不乎？」佛告阿難：「此態自",
    "T24n1478_002:0955a05": "是女人所作耳，女人能自滅者，極可得滅耳。",
    "T24n1478_002:0955a06": "滅者，是現世阿羅漢也。」阿難復白佛言：「天上",
    "T24n1478_002:0955a07": "天下莫不慜濟，群黎之類皆得度脫。願佛當",
    "T24n1478_002:0955a08": "復解說滅除態欲之患，使大愛道等比丘尼",
    "T24n1478_002:0955a09": "皆得開解。」",
    "T24n1478_002:0955a10": "佛言：「善哉阿難！諦聽我所說，善思念之，內著",
    "T24n1478_002:0955a11": "心中，奉持如法，為報佛恩。不如法者，勞女人",
    "T24n1478_002:0955a12": "耳。諦聽諦聽。」阿難及諸長老比丘尼，皆同聲",
    "T24n1478_002:0955a13": "言諾。受思歡喜，叉手而聽。",
    "T24n1478_002:0955a14": "大愛道比丘尼經卷下"
}