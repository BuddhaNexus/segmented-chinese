{
    "X08n0237_001:0414a03": "華嚴經文義要決問答卷第一(五科入)",
    "X08n0237_001:0414a05": "皇龍寺釋　表員集",
    "X08n0237_001:0414a06": "○七處九會義三門分別。第一釋名。第二出體。第",
    "X08n0237_001:0414a07": "三問答分別。",
    "X08n0237_001:0414a08": "第一釋名者。七九數名。(帶數釋也)處者居也。謂止居之處。",
    "X08n0237_001:0414a09": "會者遇也。又大計也。(佳苑云四方郡國錄一代之事總而計之。名曰會也。)今案",
    "X08n0237_001:0414a10": "無盡法界大眾。集會無邊法界處中。故名會也。",
    "X08n0237_001:0414a11": "第二出體者。法藏師云。若小乘者。色等四塵并能造",
    "X08n0237_001:0414a12": "四大實色為體。若三乘中。初教者。凡小地前。俱以賴",
    "X08n0237_001:0414a13": "耶識為體。地上二義報主亦同賴耶為體。若二智所",
    "X08n0237_001:0414a14": "現。即以唯識智為體。若依終教。但以如來藏真如為",
    "X08n0237_001:0414a15": "體。若一乘以無盡法界通三世間人法理事等諸法",
    "X08n0237_001:0414a16": "為體。(案今正以後也前小三乘等案為眼自出後門中略也)。",
    "X08n0237_001:0414a17": "第三問答分別。問云何七處。何者九會耶。答人中三。",
    "X08n0237_001:0414a18": "天上四(是七處也)第二第七第八。重會普光明殿。為九會。",
    "X08n0237_001:0414a19": "(晉經八會欠第七重會准也)然將欲料簡此義。略作三門。一辨教",
    "X08n0237_001:0414a20": "義事相。二長科本分。三辨生起次第。初中二義。先總",
    "X08n0237_001:0414a21": "後別。總者。問此經何處說耶。答蓮華染淨圓融處說。",
    "X08n0237_001:0414a22": "(此義後當別出)。問何時說耶。答佛初成道。第二七日說。謂即",
    "X08n0237_001:0414a23": "此時中。攝一切九世十世故。是故一時說即一切時",
    "X08n0237_001:0414a24": "說。(此義亦當後別出)。問此經是誰說耶。答是十佛盧舍那說。",
    "X08n0237_001:0414b01": "謂此佛即攝一切佛故。是故。一說即一切說也。(此義亦當",
    "X08n0237_001:0414b02": "後出之)。問為何機說耶。答為普賢等海會諸菩薩說。以",
    "X08n0237_001:0414b03": "此一海會眾即攝一切海會眾故。是故為一海會眾",
    "X08n0237_001:0414b04": "說即為一切海會眾說。(如下文云云)。問此經依何定耶。答",
    "X08n0237_001:0414b05": "謂依海印三昧。以此海印三昧即攝一切三昧故。是",
    "X08n0237_001:0414b06": "故。依一三昧即是依一切三昧。(如下文云云)。問此經說何",
    "X08n0237_001:0414b07": "法耶。答謂說華嚴無盡法門海。以此華嚴一一皆攝",
    "X08n0237_001:0414b08": "一切法門故。說一法即說一切。(如下文云云此義下當別述也)。問說",
    "X08n0237_001:0414b09": "幾許經耶。答有二種。一此界說。二十方說。此界之中",
    "X08n0237_001:0414b10": "即有三本。上本。有十三千大千世界微塵數偈四天",
    "X08n0237_001:0414b11": "下微塵數品。中本。有四十九萬八千八百偈一千二",
    "X08n0237_001:0414b12": "百品。(此上二本。隱在龍宮不出。)下本。有十萬偈三十八品。舊(常說如此",
    "X08n0237_001:0414b13": "也。更後說〔三〕十八品。又云三十九品也。准之)又眼普眼經。以須彌山聚筆",
    "X08n0237_001:0414b14": "四大海水墨。書一品修多羅。猶不能窮盡。如是等品。",
    "X08n0237_001:0414b15": "後過塵數。此亦但是大菩薩等。陀羅尼力之所受持",
    "X08n0237_001:0414b16": "亦非貝葉所能書記。以此界所說為總。必攝十方所",
    "X08n0237_001:0414b17": "說為眷屬故。是故一部即攝一切部。即攝一切部。今",
    "X08n0237_001:0414b18": "此所有。即是十萬偈中。唯有四萬五千偈。(晉經三萬六千偈)",
    "X08n0237_001:0414b19": "三十九品八十卷。(晉經三十四品六十卷亦是五十卷)流傳於此。(上來七問",
    "X08n0237_001:0414b20": "答辨其總竟)。",
    "X08n0237_001:0414b21": "自下明其別說。第一會。佛在蓮華藏莊嚴世界海摩",
    "X08n0237_001:0414b22": "竭提國菩提場中。與海會菩薩眾俱。普賢菩薩。承佛",
    "X08n0237_001:0414b23": "神力。入一切諸佛毗盧舍那如來藏身三昧。(晉經如來淨藏",
    "X08n0237_001:0414b24": "三昧)說華藏依果威光正因也。合六品一十一卷。世主",
    "X08n0237_001:0414c01": "妙嚴品第一。(五卷從第一至第五晉經世間淨眼品。)明其序分。(次明正宗)如",
    "X08n0237_001:0414c02": "來現相品第二。(一卷第六)普賢三昧品第三。世界成就品",
    "X08n0237_001:0414c03": "第四。(已上兩品共一卷第七)華藏世界品第五。(三卷從第八至第十)毗盧",
    "X08n0237_001:0414c04": "遮那品第六。(一卷第十一晉經此上五品。分名盧舍那佛品。)此五品中。初四",
    "X08n0237_001:0414c05": "品。明毗盧舍那依果。最後一品。明佛往因。即大威光",
    "X08n0237_001:0414c06": "童子也。第二會。佛在普光明殿。與海會菩薩眾俱。文",
    "X08n0237_001:0414c07": "殊師利。承佛神力。說如來三業及信位法門。於中六",
    "X08n0237_001:0414c08": "品。(四卷)佛名號品第七。四聖諦品第八。(已上二品〔於〕一卷第十二。)",
    "X08n0237_001:0414c09": "明覺品第九。菩薩問明品第十。(已上二品共一卷第十三)淨行品",
    "X08n0237_001:0414c10": "第十一。賢首品第十二(已上二品共二卷第十四第十五。)此六品中。",
    "X08n0237_001:0414c11": "初三品。明佛三業。(身語意如次准之)後三品辨信行法。(解行德如",
    "X08n0237_001:0414c12": "次准之又釋初行。次願。後德。)第三會。佛在忉利天宮妙勝殿上。與",
    "X08n0237_001:0414c13": "海會菩薩眾俱。法慧菩薩。承佛神力。入菩薩無量方",
    "X08n0237_001:0414c14": "便三昧。說十住等法門。於中。合六品。昇須彌頂品第",
    "X08n0237_001:0414c15": "十三。須彌頂上偈讚品第十四。十住品第十五。(已上三品。",
    "X08n0237_001:0414c16": "共一卷。第十六。)梵行品第十六。初發心功德品第十七。(已上二品。",
    "X08n0237_001:0414c17": "共一卷。第十七)明法品第十八。(一卷第十八)此六品。初二品。是當",
    "X08n0237_001:0414c18": "會序。(嚴處集眾)後四品中。初三品。明自分。(解行德如次准之)後一",
    "X08n0237_001:0414c19": "是其勝進。趣後方便也。第四會。佛在夜摩天宮寶莊",
    "X08n0237_001:0414c20": "嚴殿。與海會菩薩眾俱。功德林菩薩承佛神力。入菩",
    "X08n0237_001:0414c21": "薩善思惟三昧。(晉經菩薩善伏三昧)說十行法門。於中合四品。",
    "X08n0237_001:0414c22": "(三卷)昇夜摩天宮品第十九。夜摩天宮中偈讚品第二",
    "X08n0237_001:0414c23": "十。十行品第二十一。(已上三品共二卷第十九第二十)十無盡藏品",
    "X08n0237_001:0414c24": "第二十二。(一卷第二十一)此四品中。初二品序。(同前會)後二品",
    "X08n0237_001:0415a01": "是當會正宗。(初一品正位。後一品蘊行成就。生起後位。)第五會。佛在兜率",
    "X08n0237_001:0415a02": "天宮一切寶莊嚴殿。與海會菩薩眾俱。金剛幢菩薩。",
    "X08n0237_001:0415a03": "承佛神力。入菩薩智光三昧。(晉經菩薩明智三昧)說十迴向法",
    "X08n0237_001:0415a04": "門。於中合三品。(一十二卷)昇兜率天宮品第二十三。(一卷第二",
    "X08n0237_001:0415a05": "十二)兜率宮中偈讚品第二十四。十迴向品第二十五。",
    "X08n0237_001:0415a06": "(并前品合一十一卷從第二十三至三十三)此三品中。初二品序。(同前)後一",
    "X08n0237_001:0415a07": "品辨其正宗。第六會。佛在他化自在天宮摩尼寶藏",
    "X08n0237_001:0415a08": "殿。與海會菩薩俱。金剛藏菩薩。承佛神力。入大智慧",
    "X08n0237_001:0415a09": "光明三昧。(晉論經菩薩大乘光明三昧)說十地法門。一品六卷。十",
    "X08n0237_001:0415a10": "地品第二十六。(六卷從第三十四至第三十九)第七會。佛重會在普",
    "X08n0237_001:0415a11": "光明殿。與海會菩薩俱。普賢菩薩。承佛神力。入剎那",
    "X08n0237_001:0415a12": "際諸佛三昧。說十定等修生本有因果法門。於中合",
    "X08n0237_001:0415a13": "一十一品。(一十三卷)十定品第二十七。四卷。(從第四十至第四十三晉",
    "X08n0237_001:0415a14": "經欠此品也)十通品第二十八。(晉經十明品)十忍品第二十九。",
    "X08n0237_001:0415a15": "(已上二品共一卷第四十四)阿僧祇品第三十。壽量品第三十一。",
    "X08n0237_001:0415a16": "(晉經壽命品)菩薩住處品第三十二。(已上三品共一卷。第四十五。)佛不",
    "X08n0237_001:0415a17": "思議法品第三十三。(二卷。第四十六第四十七)如來十身相海品",
    "X08n0237_001:0415a18": "第三十四。隨好光明功德品第三十五。(晉經小相光明功德品。已",
    "X08n0237_001:0415a19": "上二品共一卷。第四十八。)此九品。明差別因果。亦是修生因果。(云",
    "X08n0237_001:0415a20": "云)普賢行品第三十六。(一卷第四十五)如來出現品第三十",
    "X08n0237_001:0415a21": "七。(晉經寶王如來性起品。三卷。從第五十至第五十二)此二品。明平等因果。亦",
    "X08n0237_001:0415a22": "名本有因果。(云云)第八會。普光明殿。與海會菩薩眾",
    "X08n0237_001:0415a23": "俱。普賢菩薩承佛神力。入佛華莊嚴三昧。(晉經脫莊嚴也)普",
    "X08n0237_001:0415a24": "慧菩薩二百句問。普賢菩薩二千句答。說六位行德",
    "X08n0237_001:0415b01": "法門。於中一品。(七卷)謂離世間品第三十八。(七卷從第五十三至",
    "X08n0237_001:0415b02": "第五十九)第九會。佛在室羅筏國逝多林給孤獨園大莊",
    "X08n0237_001:0415b03": "嚴重閣。與海會菩薩眾俱。佛自入師子頻申三昧。(晉經",
    "X08n0237_001:0415b04": "舍衛國祇恒林中乃至奮迅三昧)說頓漸入法界法門。於中說一品。",
    "X08n0237_001:0415b05": "(二十一卷)入法界品第三十九。(二十一卷從第六十至第八十)。",
    "X08n0237_001:0415b06": "問說此經處。為淨為穢耶。若設爾何失。問二俱有過。",
    "X08n0237_001:0415b07": "謂若是穢不現寶池寶樹。亦不應言爾時華藏世界",
    "X08n0237_001:0415b08": "六種振動。若是淨者。說九會處。何故皆在娑婆人天。",
    "X08n0237_001:0415b09": "答慧苑師云。華藏娑婆就相說異。以相從說性無礙",
    "X08n0237_001:0415b10": "圓融也。(雖有此說。無分明也。)法藏師云。有數四句。一染淨四句。",
    "X08n0237_001:0415b11": "或染。謂摩竭提國七處九會等覆淨相故。或淨。謂華",
    "X08n0237_001:0415b12": "藏海。其地金剛等。染相盡故。或俱。謂華藏內娑婆界。",
    "X08n0237_001:0415b13": "染淨存泯。隱顯無礙。或俱非。謂染淨相盡。同一法界。",
    "X08n0237_001:0415b14": "各相形奪。二相盡故。二通局四句。或局。謂此一界。或",
    "X08n0237_001:0415b15": "通。謂該於十方。或俱。謂要具前二。或俱非。謂相盡歸",
    "X08n0237_001:0415b16": "性。或局。謂此處攝一切剎。又此處一一塵等。皆攝一",
    "X08n0237_001:0415b17": "切無邊剎海。或通。謂此界入一切剎。又此塵等。皆通",
    "X08n0237_001:0415b18": "一切諸剎塵等。或俱。謂攝入俱現。或俱非。謂形奪雙",
    "X08n0237_001:0415b19": "泯。三依正四句。或正在依。謂佛在坐等。又佛即剎故。",
    "X08n0237_001:0415b20": "或依在正。謂剎居佛內。又剎即佛身故。或俱或非。(並准",
    "X08n0237_001:0415b21": "思之)。問若如上說。則七處九會皆悉雜亂。如忉利天說",
    "X08n0237_001:0415b22": "十住時。既遍虗空。周側毛道。未知夜摩等處亦說住",
    "X08n0237_001:0415b23": "不。若設爾何失。問二俱有過。謂若彼不說。則說處不",
    "X08n0237_001:0415b24": "遍。若彼亦說。何故經中唯云忉利說十住法夜摩等",
    "X08n0237_001:0415c01": "處說十行等。答此說十住。忉利天處既遍十方一切",
    "X08n0237_001:0415c02": "塵道。是故夜摩等處皆有忉利。即於如是遍夜摩等",
    "X08n0237_001:0415c03": "忉利天處。說十住法。是故忉利天不普遍。仍非夜摩。",
    "X08n0237_001:0415c04": "夜摩等處說十行等。皆亦遍於忉利等處。仍非忉利。",
    "X08n0237_001:0415c05": "當知亦爾。若約十住與十行等。全位相攝。則彼此互",
    "X08n0237_001:0415c06": "無。各遍法界。若約諸位相資。則此彼互有。同遍法界。",
    "X08n0237_001:0415c07": "餘一一品。一一處。皆亦如是。問餘佛說處與舍那說。",
    "X08n0237_001:0415c08": "為相見不。答設爾何失。問二俱有過。謂若相見。即應",
    "X08n0237_001:0415c09": "相遍。若不相見。不成主伴。答互為主伴。通有四句。謂",
    "X08n0237_001:0415c10": "主主不相見。伴伴亦爾。各遍法界。彼此互無。故無相",
    "X08n0237_001:0415c11": "見。主之與伴。其必相見。伴主亦爾。共遍法界。此彼互",
    "X08n0237_001:0415c12": "有。故無不見。如舍那為主證處為伴。無有主而不俱",
    "X08n0237_001:0415c13": "伴故。舍那與證處。同遍法界。設於東方。證法東處。彼",
    "X08n0237_001:0415c14": "有舍那。還有東方而來作證。如是一一。遍周法界。一",
    "X08n0237_001:0415c15": "切塵道。無障無礙。思之可見。問以何文證。知乎一處",
    "X08n0237_001:0415c16": "即一切處等耶。答經云。一一微塵中。佛國海安住。佛",
    "X08n0237_001:0415c17": "雲遍護念。彌綸覆一切。又云。一毛孔中無量佛剎。莊",
    "X08n0237_001:0415c18": "嚴清淨。曠然安住。彼一切處。盧舍那佛。於眾海中。演",
    "X08n0237_001:0415c19": "說正法。況七處九會處而不該攝十方法界耶。問既",
    "X08n0237_001:0415c20": "在摩竭說。彼國眾生。有預會不。答慧苑師云。設爾何",
    "X08n0237_001:0415c21": "失。問二俱有過。若有預者。經何不言耶。若無預者。何",
    "X08n0237_001:0415c22": "須此說耶。答此有二義。一為表法。二為應機。言表法",
    "X08n0237_001:0415c23": "者。謂摩竭國。是諸國之上道。第一會為九會之最初。",
    "X08n0237_001:0415c24": "故此說也。言應機者。會中菩薩。除十方新來。餘皆隨",
    "X08n0237_001:0416a01": "願。生於此國。斯即應機。何必要列凡俗方是所化之",
    "X08n0237_001:0416a02": "眾。(云云後二門如別說記)。",
    "X08n0237_001:0416a03": "○說經時義三門同前。",
    "X08n0237_001:0416a04": "第一釋名者。說者談說。謂能說者。得陀羅尼。於一字",
    "X08n0237_001:0416a05": "中一剎那。須能持能說一切法門。況一切時中一切",
    "X08n0237_001:0416a06": "字中。經者。貫穿所說。攝持所化。(如常說也)時者。說聽究竟",
    "X08n0237_001:0416a07": "之時。謂始成正覺時。一剎那或無量劫。融通無礙。具",
    "X08n0237_001:0416a08": "攝一切。無不皆攝。(云云)。",
    "X08n0237_001:0416a09": "第二出體者。慧苑師云。若三乘者。不相應行蘊所攝。",
    "X08n0237_001:0416a10": "若一乘者。理事無礙法界。以為其性。謂一時攝一切。",
    "X08n0237_001:0416a11": "前後際盡。為時體。",
    "X08n0237_001:0416a12": "第三問答分別。問此經何時說耶。答始成正覺時。問",
    "X08n0237_001:0416a13": "始成正覺時。未而定說。成道已後。幾日說耶。答別行",
    "X08n0237_001:0416a14": "十地經云。成道未久第二七日。故知第二七日時也。",
    "X08n0237_001:0416a15": "問若爾。何故。菩提流支云。前之五會。是佛成道初七",
    "X08n0237_001:0416a16": "日說。第六會後。是第二七日說耶。答法藏師云。此解",
    "X08n0237_001:0416a17": "不可。十地論云。何故不初七日說。思惟行因緣行故。",
    "X08n0237_001:0416a18": "既云思惟。明知非說法。問有人說。下文中有鶖子等",
    "X08n0237_001:0416a19": "五百聲聞。並後時度。故知是後時說耶。答此所判。恐",
    "X08n0237_001:0416a20": "不順文。第八會者。亦非後時。何得於一部經。前已說",
    "X08n0237_001:0416a21": "半。中說餘經。後方更續。豈令佛無陀羅尼力。不能一",
    "X08n0237_001:0416a22": "念說一切法。祇園鶖子。並是九世。相入相即。文云過。",
    "X08n0237_001:0416a23": "去一切劫。安置未來今。未來一劫迴置過去世。又云。",
    "X08n0237_001:0416a24": "於一念中。建立三世一切佛事。(如是等文處處皆有)豈可鶖子",
    "X08n0237_001:0416b01": "等而非此類。問於此二七之時。即攝八九會者。是同",
    "X08n0237_001:0416b02": "時耶。有前後耶。答同時而說有前後也。問以何得知。",
    "X08n0237_001:0416b03": "是如此耶。答如印文。讀時前後。印紙同時。問若爾云",
    "X08n0237_001:0416b04": "何重會得成。答重亦同時。以無礙故。如燈光相入等。",
    "X08n0237_001:0416b05": "餘不動昇天等。(准釋可知)。問若爾。諸時相望。相攝力齊。何",
    "X08n0237_001:0416b06": "要在此。不在餘時。答此即是餘不時說。餘又亦不礙",
    "X08n0237_001:0416b07": "表初之說。以不壞相故。又非但此二七之時即攝八",
    "X08n0237_001:0416b08": "九會。亦為攝彼前後各無量劫。無不皆盡。以是不思",
    "X08n0237_001:0416b09": "議時故。亦攝於重重無量念知。如因陀羅網重收攝",
    "X08n0237_001:0416b10": "故。問依普耀經。第二七日。於麤野園。為彼五人。三轉",
    "X08n0237_001:0416b11": "四諦(此小乘)依密迹力士經。第二七日。鹿園。為於無量",
    "X08n0237_001:0416b12": "大眾。轉法輪時。有得羅漢辟支菩薩等。(是三乘)依此經。",
    "X08n0237_001:0416b13": "第二七日。於樹王下。為海會菩薩。轉無盡法輪。(此一乘)",
    "X08n0237_001:0416b14": "何故時同而大小殊耶。答上三同時者。約法表本末",
    "X08n0237_001:0416b15": "同時。約人顯機感各異。問若爾者。何故依法華三七",
    "X08n0237_001:0416b16": "日。四分律六七日。興起行經七七日。依五分律八七",
    "X08n0237_001:0416b17": "日。智度論五十七日。十二遊經一年方說耶。答此並",
    "X08n0237_001:0416b18": "末教機異。宜聞各別。故致不同。本教機定。故唯二七。",
    "X08n0237_001:0416b19": "問表何義故。定二七日耶。答十地論云。時處等校量",
    "X08n0237_001:0416b20": "顯示勝故。此法勝故。在於初時及勝處說。豈初二會。",
    "X08n0237_001:0416b21": "及七八九會所說佛果。不如十地。苑云。世親且依一",
    "X08n0237_001:0416b22": "相故作是說。謂四十心中。十地為勝。六欲天中。他化",
    "X08n0237_001:0416b23": "自在為勝。非謂一切也。藏云。此有三義。一此經初時",
    "X08n0237_001:0416b24": "表本法勝故。二末教亦同。表末不離本故。三顯本非",
    "X08n0237_001:0416c01": "末故。末時不定本時定故。問上言。如因陀羅網重重",
    "X08n0237_001:0416c02": "無盡。時劫常說此經者。說華嚴會總天了時。何容有",
    "X08n0237_001:0416c03": "此一部經教。答有二義。一義者。為下劣眾生。於無盡",
    "X08n0237_001:0416c04": "說中。略取此等。結集流通。故有此部。令其見聞。方便",
    "X08n0237_001:0416c05": "引入無際限中。如觀牖隙見無際虗空。當知此中道",
    "X08n0237_001:0416c06": "理亦爾。觀此一部。見無邊法海。二義者。又復即此一",
    "X08n0237_001:0416c07": "部。是無邊劫海之說。以結通文無分齊故。一說即是",
    "X08n0237_001:0416c08": "一切說故。問若此多劫常恒說者。何故。如來有涅槃",
    "X08n0237_001:0416c09": "耶。答說此經佛。本不涅槃。入法界品中。開旃檀塔。見",
    "X08n0237_001:0416c10": "三世佛無涅槃者。又復以此初時既攝多劫。是故示",
    "X08n0237_001:0416c11": "現涅槃。亦在此中。以攝化威儀之中涅槃。亦是說法",
    "X08n0237_001:0416c12": "攝生與成道說法。無差別故。是故。說法總無休時。復",
    "X08n0237_001:0416c13": "舍那佛。常在華嚴。恒時說法。無涅槃故。已入大地諸",
    "X08n0237_001:0416c14": "菩薩眾。不見如來初說。於一切時處。恒見如來常說",
    "X08n0237_001:0416c15": "純說。如不思議品。(云云)。問智論第二云。不說迦羅時。",
    "X08n0237_001:0416c16": "說三摩耶時。其義云何。答一迦羅時。(此云別相時如說或時在眾不",
    "X08n0237_001:0416c17": "得聞等)二三摩耶時。(此云破耶見時。不簡白黑。一切得聞。)今言二七之時。",
    "X08n0237_001:0416c18": "是後所攝。問若爾者。二夜經云初成道夜般涅槃夜。",
    "X08n0237_001:0416c19": "二夜中間。轉正梵輪。答由此文義故。五臺零辨法師",
    "X08n0237_001:0416c20": "云。從初七日。至於極終。常說恒說(云云)。",
    "X08n0237_001:0416c21": "○說經佛義三門同前。",
    "X08n0237_001:0416c22": "一釋名者(說經二字義如上說)佛者。慧苑師。(三說)一佛者。具言佛",
    "X08n0237_001:0416c23": "陀(此翻為覺)即圓滿大智照用者也。所照是何。謂菩提法。",
    "X08n0237_001:0416c24": "即真俗無二。無障礙法界境也。二若依佛地論第一",
    "X08n0237_001:0417a01": "云。具一切智一切種智。離煩惱障及所知障。於一切",
    "X08n0237_001:0417a02": "法一切種相。能自開覺。亦能開覺一切有情。如睡夢",
    "X08n0237_001:0417a03": "覺。如蓮華開。故名為佛。三依此經宗。本始無異之智。",
    "X08n0237_001:0417a04": "照法界法。無有差別。名之為佛。經云。於一切法。成最",
    "X08n0237_001:0417a05": "正覺。謂普照境界。同一法住。始本冥會。境智一如。名",
    "X08n0237_001:0417a06": "之為佛。法藏師云。佛陀此云覺者。覺有二種。一是覺",
    "X08n0237_001:0417a07": "悟義。謂理智照真故。二是覺察義。謂量智鑒俗故。者",
    "X08n0237_001:0417a08": "是假人。即有覺之者。名為覺者。有財釋也。",
    "X08n0237_001:0417a09": "第二出體者。慧苑師云。依佛地論。五法攝大覺地。謂",
    "X08n0237_001:0417a10": "四智及清淨法界。若依此經宗。具攝無邊無礙法界",
    "X08n0237_001:0417a11": "一切諸法。乃至三種世間。總攝為體。法藏師云。若依",
    "X08n0237_001:0417a12": "一乘二種十佛。既通三世間。即知用一切理事教義",
    "X08n0237_001:0417a13": "因果人法解行等。總佛為體。若約所依。以海印三昧",
    "X08n0237_001:0417a14": "為體。",
    "X08n0237_001:0417a15": "第三問答。問說此經。佛三身之中。是何等身耶。答法",
    "X08n0237_001:0417a16": "藏師云。三說。一有人釋云。是化身佛。以菩提樹下八",
    "X08n0237_001:0417a17": "相成道。是化身故。不離昇天是重化故。以釋迦異名",
    "X08n0237_001:0417a18": "名盧舍那。非別報身故。二有釋云。說此經佛。是實報",
    "X08n0237_001:0417a19": "身。以是盧舍那法界身故。居蓮華藏淨土中故。下第",
    "X08n0237_001:0417a20": "八會初歎佛具彼二十一種殊勝功德。是實報也。但",
    "X08n0237_001:0417a21": "以不離化故。該此樹下。非是化身。三釋。此佛是十佛",
    "X08n0237_001:0417a22": "之身。通三世間。以說十信及三賢等地前所見非實",
    "X08n0237_001:0417a23": "報故。然居華藏。非局化故。國土身等。非前二故。具攝",
    "X08n0237_001:0417a24": "前二。性融通故。具足主伴。如帝網故。是故。唯是同遍",
    "X08n0237_001:0417b01": "法界十佛之身。(後說合於經意元曉師又多同說唯一圓滿法身無上如來耳)。問何",
    "X08n0237_001:0417b02": "故通三世間依正無礙為能說者也。答法藏師云。有",
    "X08n0237_001:0417b03": "二義。一直攝一切三世間盡。以具此三事。方為佛故。",
    "X08n0237_001:0417b04": "三身二身。但是三中智正覺攝。妙淨土同生之身。無",
    "X08n0237_001:0417b05": "不皆是此中所攝。二亦正報毛孔依報塵中。各重重",
    "X08n0237_001:0417b06": "具攝三世間等一切諸法。如帝網現。(准思之)。問此佛既",
    "X08n0237_001:0417b07": "在如前無盡時處。其佛為是一身。為是多身。答設爾",
    "X08n0237_001:0417b08": "何失。問二俱有過。謂若是一。何故一切剎中各令現",
    "X08n0237_001:0417b09": "耶。若是多身。何故經云而不分身耶。答此盧舍那法",
    "X08n0237_001:0417b10": "界身雲無障礙故。常在此處即他處故。遠在他方恒",
    "X08n0237_001:0417b11": "住此故。又分圓無礙。即此遍法界身。一一支分。一一",
    "X08n0237_001:0417b12": "毛孔。皆亦有自舍那全身。是故。分處即是圓滿也。法",
    "X08n0237_001:0417b13": "界品云。如來一毛孔中。出一切佛剎微塵等化身雲。",
    "X08n0237_001:0417b14": "充滿一切世界不可思議故。又此佛身。即理即事。即",
    "X08n0237_001:0417b15": "一即多。即依即正。即人即法。即此即彼。即情即非情。",
    "X08n0237_001:0417b16": "即因即果。三身即十身。無礙自在。法界身雲。於前時",
    "X08n0237_001:0417b17": "處。常說華嚴。無休無息。又依正無礙。謂此身雲。即作",
    "X08n0237_001:0417b18": "一切器世間。經云。或作日月遊虗空。或作河池井泉",
    "X08n0237_001:0417b19": "等。一切世界海。如上說國土身等。又潛入無礙。於眾",
    "X08n0237_001:0417b20": "生世間。無礙自在。謂此佛身。遍入一切眾生界中。如",
    "X08n0237_001:0417b21": "如來藏。雖作眾生。而不失自性。又總攝一切眾生。悉",
    "X08n0237_001:0417b22": "在如來一毛孔內。一切毛孔亦皆如是。經云。觀見如",
    "X08n0237_001:0417b23": "來一毛孔。一切眾生悉入中。普賢亦云。一切諸佛及",
    "X08n0237_001:0417b24": "剎土。在我身內無障礙。我於一切毛孔中。現佛境界",
    "X08n0237_001:0417c01": "諦觀察。又云。佛身充滿諸法界。普賢一切眾生前等。",
    "X08n0237_001:0417c02": "(云云)又此一釋迦身隨應群機。差別多種。或同凡而",
    "X08n0237_001:0417c03": "非聖。如見三尺黑象脚身及樹神身等。(此在人天位)或是",
    "X08n0237_001:0417c04": "聖而非凡。以同羅漢聖人身故。或亦凡亦聖。以是父",
    "X08n0237_001:0417c05": "母所生實報身故。四大成故。同凡身也。具五分法身。",
    "X08n0237_001:0417c06": "諸漏盡故是聖。(以表說小乘法故)或非凡非聖。以是大乘三",
    "X08n0237_001:0417c07": "身攝故。非同小乘羅漢聖故。或是化非法報。以具八",
    "X08n0237_001:0417c08": "相在閻浮故。色頂別立彼實報故。如梵網經等說。(此約",
    "X08n0237_001:0417c09": "初教)或是報非法化。即此身具二十一種殊勝功德。如",
    "X08n0237_001:0417c10": "佛地經說。(此約終教)或是法非報化。以色即如故。經云。吾",
    "X08n0237_001:0417c11": "今此身即是法身。(此約頓教。上來約三乘說)或亦法報化。如前三",
    "X08n0237_001:0417c12": "說故。(此約同教)或非法非報化。以是十佛故。通三世間故。",
    "X08n0237_001:0417c13": "具足主伴。如是經下上文說。(此約圓教)是故。此佛身圓融",
    "X08n0237_001:0417c14": "無礙極難思也。問慧苑云。說此經者。或佛自說。或菩",
    "X08n0237_001:0417c15": "薩說。或佛菩薩光明中說。或神天等種種類說。何故。",
    "X08n0237_001:0417c16": "今此唯稱佛耶。答說雖多類。莫不皆承佛力。佛為主",
    "X08n0237_001:0417c17": "故。但標佛也。故智度論云。若不推從佛聞。則諍論起",
    "X08n0237_001:0417c18": "故。問大師具有十號。何故。經首唯標佛稱。答依真實",
    "X08n0237_001:0417c19": "論。佛具十義餘。號不爾。謂如真諦三藏七事記中引",
    "X08n0237_001:0417c20": "真實論。佛具十義。謂一覺勝天皷。二不由他悟。三離",
    "X08n0237_001:0417c21": "二無智。四已過睡眠。五譬如蓮華。六自性無染。七具",
    "X08n0237_001:0417c22": "足三義。(一假名佛。謂六神通。二寂靜佛。謂或不生。三真實佛。謂即真也)八具足三德。",
    "X08n0237_001:0417c23": "(般若解脫法身)九具三寶性。十自知令他知。(謂自覺覺他也)此中餘",
    "X08n0237_001:0417c24": "義。如別章廣說。",
    "X08n0237_001:0418a01": "○六相義三門分別。",
    "X08n0237_001:0418a02": "第一釋名者。六者數名。諸法體狀。目之為相。謂總相",
    "X08n0237_001:0418a03": "別相。同相異相。成相壞相。法藏師云。總相者。一含多",
    "X08n0237_001:0418a04": "德故。別相者。多德非一故。別依止總。滿彼總故。同相",
    "X08n0237_001:0418a05": "者。多義不相違。同成一總故。異相者。多義相望。各各",
    "X08n0237_001:0418a06": "異故。成相者。由此諸義緣起成故。壞相者。諸義各住",
    "X08n0237_001:0418a07": "自法。不移動故。",
    "X08n0237_001:0418a08": "第二出體者。懍法師云。通則法界緣起為體。別則總",
    "X08n0237_001:0418a09": "相以中道為體。別相以二諦為體。同相以如如為體。",
    "X08n0237_001:0418a10": "異相以萬法為體。成相以緣集為體。壞相以緣起為",
    "X08n0237_001:0418a11": "體。",
    "X08n0237_001:0418a12": "第三問答分別。問以何意故。辨六相耶。答法藏師云。",
    "X08n0237_001:0418a13": "破定報見。以顯緣起圓融之法。此理現前。一切惑障",
    "X08n0237_001:0418a14": "一斷一切斷。行德一成一切成。始終皆齊。因果同時",
    "X08n0237_001:0418a15": "等。(廣說如經)。問其四句八不等有何差別耶。答不自生不",
    "X08n0237_001:0418a16": "他生等四句。及不有不無等四句。并不生等八不十",
    "X08n0237_001:0418a17": "不等。皆悉會事入理。以順一寂。今此入理圓融彼事。",
    "X08n0237_001:0418a18": "使相即相入。成普賢法。有斯左右耳。問何故。唯六。不",
    "X08n0237_001:0418a19": "多不小耶。答汎諸緣起法。要有三門。一末依於本。有",
    "X08n0237_001:0418a20": "起不起。(謂論云別依本者。明依總開別。滿彼本者。還能成總也)二彼所起末。既",
    "X08n0237_001:0418a21": "帶於本。是故。相望有同有異。三彼帶本之末。既為本",
    "X08n0237_001:0418a22": "收。是故當體有存有壞。若不具此三。不成緣起。三中",
    "X08n0237_001:0418a23": "各二故。但唯六。",
    "X08n0237_001:0418a24": "問緣起法。一切處通。難窮其趣。冀礭陳其相也。答法",
    "X08n0237_001:0418b01": "藏師。今且略就緣成舍辨。問何者是總相。答舍是。問",
    "X08n0237_001:0418b02": "此但椽等諸緣。何者是舍耶。答椽即是舍。何以故。為",
    "X08n0237_001:0418b03": "椽令獨能作舍。若離椽。舍即令不成故。若得椽時。即",
    "X08n0237_001:0418b04": "得舍耶。問若椽全自獨作舍者。未有瓦等。亦應作舍。",
    "X08n0237_001:0418b05": "答未有瓦等時。不是椽故不作。非謂是椽而不能作。",
    "X08n0237_001:0418b06": "今言能作者。但論椽能作。不說非椽作。何以故。椽是",
    "X08n0237_001:0418b07": "因緣。由未成舍時無因緣故。非是椽也。若是椽者。其",
    "X08n0237_001:0418b08": "畢令成。若不令作。不名為椽。問若椽等諸緣。各出小",
    "X08n0237_001:0418b09": "力作。不令作者有何過失。答有斷常過。若不令成。但",
    "X08n0237_001:0418b10": "小力者。諸緣各少力。此多箇少不成一令舍。故是斷",
    "X08n0237_001:0418b11": "也。諸緣並少力。皆無有令執有令舍者無因有。故是",
    "X08n0237_001:0418b12": "常也。又若不令成者。去却一椽時。舍應猶成在。舍既",
    "X08n0237_001:0418b13": "令不成。故知非小力並令成故。問無一椽時。豈非舍",
    "X08n0237_001:0418b14": "耶。答但是破舍無好舍也。故知好舍令屬一椽。既屬",
    "X08n0237_001:0418b15": "一椽。故知椽即是舍也。問既舍即是椽者。餘栰瓦等。",
    "X08n0237_001:0418b16": "應即是椽耶。答總並是椽。何以故。却椽即無故。所以",
    "X08n0237_001:0418b17": "然者。若無椽即舍不成。舍不成故。不名栰瓦等。是故。",
    "X08n0237_001:0418b18": "栰瓦等即是椽也。若不即者。舍即不成。栰瓦等並皆",
    "X08n0237_001:0418b19": "不成。今既並成故。故知相即耳。一椽既爾。餘椽例然。",
    "X08n0237_001:0418b20": "是故。一切緣起法不成即已。成則相容融。無礙自在。",
    "X08n0237_001:0418b21": "圓極難思。出過情外。法性緣起。一切處准知。",
    "X08n0237_001:0418b22": "問第二別相者何耶。答椽等諸緣。別於總故。若不別",
    "X08n0237_001:0418b23": "者。總義不成。由無別時即無總故。此義云何。本以別",
    "X08n0237_001:0418b24": "成總。由無別故。總不成也。是故。別者。即以總為別也。",
    "X08n0237_001:0418c01": "問若總即別者。應不成總耶。答由總即別故。是故得",
    "X08n0237_001:0418c02": "成總。如椽即是舍。故名總相。即是椽故。名別相。若不",
    "X08n0237_001:0418c03": "即舍。不是椽。若不即椽。不是舍。總別相即。可准思之。",
    "X08n0237_001:0418c04": "問若相即者。云何說別。答只由相即。是故成別。若不",
    "X08n0237_001:0418c05": "相即者。總在別外。故非總也。別在總外。故非別也。(思之",
    "X08n0237_001:0418c06": "可解)。問若不別者。有何過失耶。答有斷常過。若無別椽",
    "X08n0237_001:0418c07": "瓦。無別椽瓦故。不成總舍。故是斷也。若無別椽瓦等。",
    "X08n0237_001:0418c08": "而有總舍者。無因有舍。故是常也。",
    "X08n0237_001:0418c09": "問第三同相者何耶。答椽等諸緣。和同作舍。不相違",
    "X08n0237_001:0418c10": "故。皆名舍緣。非作餘物故。名同相也。問此與總相何",
    "X08n0237_001:0418c11": "別耶。答總相唯望一舍說。今此同相約椽等諸緣。雖",
    "X08n0237_001:0418c12": "體各別。成舍力義齊故。名同相也。問若不同者有何",
    "X08n0237_001:0418c13": "過耶。答若不同者。有斷常過也。何者。若不同者。椽等",
    "X08n0237_001:0418c14": "諸緣。互相違背。不得作舍。舍不得有。故是斷也。若相",
    "X08n0237_001:0418c15": "違不作舍。而執有舍者。無因有舍。故是常也。",
    "X08n0237_001:0418c16": "問第四異相者何耶。答椽等諸緣。隨自形類。相差別",
    "X08n0237_001:0418c17": "故。問若異者。應不同耶。答只由異故。所以同耳。若不",
    "X08n0237_001:0418c18": "異者。椽既丈二。瓦應亦爾。懷本緣法故。即失前齊同",
    "X08n0237_001:0418c19": "成舍義也。今既舍成。同名緣者。當知異也。問此與別",
    "X08n0237_001:0418c20": "相何異耶。答前別相者。但椽等諸緣。迭互相望。各各",
    "X08n0237_001:0418c21": "異故。問若不異者何失。答有斷常失也。何者。若不異",
    "X08n0237_001:0418c22": "者。瓦即同椽。丈二壞本緣法不成舍。故是斷也。若壞",
    "X08n0237_001:0418c23": "緣不成舍。而執有舍者。無因有。故是常也。",
    "X08n0237_001:0418c24": "問第五成相者何耶。答由此諸緣。舍義成故。由成舍",
    "X08n0237_001:0419a01": "故。椽等名緣。若不爾者。二俱不成。今現得成。故知成",
    "X08n0237_001:0419a02": "相耳。問現見椽等諸緣。各住自法。本不作舍。何因得有",
    "X08n0237_001:0419a03": "舍義成耶。答只由椽等諸緣不作故。舍義得成。所以",
    "X08n0237_001:0419a04": "然。若椽作舍去。即失本椽法故。舍義不得成。今由不",
    "X08n0237_001:0419a05": "作故。椽等諸緣現在前。由此現前故。舍義得成矣。又",
    "X08n0237_001:0419a06": "若不作舍。椽等不名緣。今既得緣名。明知定作舍也。",
    "X08n0237_001:0419a07": "問若不成者何失。答有斷常過。何者舍本作椽等諸",
    "X08n0237_001:0419a08": "緣成。今既並不得有舍。故是斷也。本以成舍名為椽。",
    "X08n0237_001:0419a09": "今既不作舍。故即無椽亦是斷。若不成者。舍無因有。",
    "X08n0237_001:0419a10": "故是常也。又椽不作舍。得椽名者。亦是常也。",
    "X08n0237_001:0419a11": "問第六壞相者何耶。答椽等諸緣。各住自法。本不作",
    "X08n0237_001:0419a12": "故。問現見椽等諸緣。作舍成就。何故。乃說本不作耶。",
    "X08n0237_001:0419a13": "答只由不作。舍法得成。若作舍者。不住自法者。舍義",
    "X08n0237_001:0419a14": "即不成。何以故。作者失法。舍不成故。今既舍成。明知",
    "X08n0237_001:0419a15": "不作也。問若作者。有何失。答有斷常二失。若言椽作",
    "X08n0237_001:0419a16": "者。即失椽法。失椽法故。舍即無緣。不得有。故是斷也。",
    "X08n0237_001:0419a17": "若失椽法。而有舍者。無椽有。故是常也。",
    "X08n0237_001:0419a18": "問約何道理。明六相耶。答元曉師云。此中總別二相。",
    "X08n0237_001:0419a19": "標其法界緣起道理。以其別緣。而起總德。同異二相。",
    "X08n0237_001:0419a20": "明其緣起相應道理。(以別無同相不成總故。同無異相不成滿故。以有別中有同異",
    "X08n0237_001:0419a21": "相。乃得相應成一總滿。)成壞二相。顯此緣起。離邊道理。(以成故非無。以",
    "X08n0237_001:0419a22": "壞故非有。若但成非壞隨增益〔是〕。唯壞無成。隨損減邊。今有成壞。故離二邊。二邊離故。即是中道有成有壞亦",
    "X08n0237_001:0419a23": "非一中。是謂甚深緣起道理)。問論云除事事。謂陰界入等何耶。答",
    "X08n0237_001:0419a24": "藏師云。此辨定具義。謂約道理說融通。非是陰等事",
    "X08n0237_001:0419b01": "相中辨。故除簡之。上言言說解釋者。是定故。謂於此",
    "X08n0237_001:0419b02": "中。安此六相之言說。為欲釋經文。應知此意。又釋此",
    "X08n0237_001:0419b03": "中釋六相。非是此處。經文但是論主解釋之意。應知。",
    "X08n0237_001:0419b04": "(謂此文出在下經第四大願初中。經家自說。非是論主率意而作)又此中同相異相",
    "X08n0237_001:0419b05": "者晉經有相無相者。以此前類。名帶於總。名有是同。",
    "X08n0237_001:0419b06": "然名互無。名無是異。故不相違。問論云如世界成壞",
    "X08n0237_001:0419b07": "者何義耶。答曉云。以易顯難。如三千界成一世界。即",
    "X08n0237_001:0419b08": "成即壞。易可了知。又說此句舉事喻理。謂如世界成",
    "X08n0237_001:0419b09": "時風輪等法。次第聚集。則有世界。世界壞時。山海等",
    "X08n0237_001:0419b10": "物次第散滅。則無世界。十句總別。其義相似。攬別成",
    "X08n0237_001:0419b11": "總。似世界成。不可說無。開散總作別。似世界壞。不可",
    "X08n0237_001:0419b12": "說有。但世界成壞。是事成壞故。成時非壞。壞時非成。",
    "X08n0237_001:0419b13": "六相成壞。是理成壞故。成即是壞。壞即是成。但取小",
    "X08n0237_001:0419b14": "分相似為喻。別藏師云。如百億四天下令成一裟婆",
    "X08n0237_001:0419b15": "界。略言標顯為成。若分別廣說。百億差別。令一娑婆",
    "X08n0237_001:0419b16": "無所依住。故為壞。隋慧遠法師云。除事事。謂陰界入",
    "X08n0237_001:0419b17": "等。彼此相望。事別隔礙。不具斯六。所以除之。若攝事",
    "X08n0237_001:0419b18": "相。以從體義。陰界入等一一之中。皆具無量。今且就",
    "X08n0237_001:0419b19": "一色陰之中。同體具有恒沙佛法。謂苦無常空無我",
    "X08n0237_001:0419b20": "等一切佛法。是等諸法。義別別體同。其相緣集。以成",
    "X08n0237_001:0419b21": "一色。色名為總。就此總中。開出諸色。所謂苦色。乃至",
    "X08n0237_001:0419b22": "真實緣起之色。如是無量差別之色。是名為別。苦等",
    "X08n0237_001:0419b23": "法上。皆有色義。名之為同。色義雖同。然彼色苦。異色",
    "X08n0237_001:0419b24": "無常。是名為異。義門雖殊。其體不別。色攝為一。是故",
    "X08n0237_001:0419c01": "□成。成猶□也。然雖□別。義門恒異。得為多。若色目",
    "X08n0237_001:0419c02": "之為壞。壞猶廣也。拷實論之。說前四門。辨義應足。為",
    "X08n0237_001:0419c03": "約同異。成前二門。故有六也。此乃大乘之淵[糸*園]。圓通",
    "X08n0237_001:0419c04": "之妙門。(懍法師諸門廣述。繁言故略之)藏法師乃為頌曰。",
    "X08n0237_001:0419c05": "　一即具多名總相　　多即非一是別相",
    "X08n0237_001:0419c06": "　多類自同成於總　　各體別異顯於同",
    "X08n0237_001:0419c07": "　一多緣起理妙成　　壞性自法常不作",
    "X08n0237_001:0419c08": "　唯智境界非事識　　以此方便會一乘",
    "X08n0237_001:0419c09": "○數十錢喻義三門分別。",
    "X08n0237_001:0419c10": "第一釋名者。數者數量也。以一名十等也。一者數名。",
    "X08n0237_001:0419c11": "依一周圓類。以表十也。欲表無盡故。錢者財也。謂開",
    "X08n0237_001:0419c12": "元寶等也。喻者比也。類也。况法相似。是喻義也。",
    "X08n0237_001:0419c13": "第二出體者。以無障無礙緣起法界為體。",
    "X08n0237_001:0419c14": "第三問答。問欲顯何義。以數錢喻耶。答法藏師云。欲",
    "X08n0237_001:0419c15": "表大緣起陀羅尼法故。義相師云。欲示緣起實相陀",
    "X08n0237_001:0419c16": "羅尼法。元曉師云。詮普法義故。此中有二。一者異體。",
    "X08n0237_001:0419c17": "二同體。就初中有二。一相入。二相即。所以有此二門",
    "X08n0237_001:0419c18": "者。以諸緣起皆有二義故。一有力無力義。此望力用。",
    "X08n0237_001:0419c19": "二有體無體義。望此自體。由初義故得相入。由後義",
    "X08n0237_001:0419c20": "故得相即。初中自有全力。所以能攝他。他全無力故。",
    "X08n0237_001:0419c21": "所以能入。他有力自無力。反上可知。不據自體。故非",
    "X08n0237_001:0419c22": "相即。力用交徹。故成相入。又由二力二無力各不俱",
    "X08n0237_001:0419c23": "故。無彼不相入。有力無力無力有力無二故。是故常",
    "X08n0237_001:0419c24": "相入。二空有中。由自若有時他必無。故他即自。何以",
    "X08n0237_001:0420a01": "故。由他無性以自作故。二由自若空時他必是有。故",
    "X08n0237_001:0420a02": "自即他。何以故。由自無性用他作故。(一云。若〔鬪〕一緣。餘不成起。起不",
    "X08n0237_001:0420a03": "成故緣義則壞。得此一緣。全一切成起。一起成故。緣義方立。是故一緣是能起。多緣及果俱是所起。是即多為",
    "X08n0237_001:0420a04": "一成。多是無體。一能作多一是有體。然此義後更說也)以二有二空各不俱故。",
    "X08n0237_001:0420a05": "無彼不相即。有無無有無二故。是故常相即。又以體",
    "X08n0237_001:0420a06": "収用。無別用故。唯是相即。若不爾者。緣起不成。有自",
    "X08n0237_001:0420a07": "性等過。見之可思。於中光明相入。此中有二門。一向",
    "X08n0237_001:0420a08": "上去。二向下來。向上去中。亦有十門。一者一是本數。",
    "X08n0237_001:0420a09": "何以故。緣成故。乃至十者一中十。何以故。若無一即",
    "X08n0237_001:0420a10": "十不成故。則一有全力故。攝於十也。仍十非一。辨餘",
    "X08n0237_001:0420a11": "九門。亦如是。一一皆有十。准例可知。(義相師云。中門中。向上來。向下",
    "X08n0237_001:0420a12": "去。即門中。向上去。向下來。前後言錯。故不用也)向十數中。亦十門。一者十。何",
    "X08n0237_001:0420a13": "以故。緣成故。乃至十者十中一。謂若無十。則一不成",
    "X08n0237_001:0420a14": "故。則一無全力。歸於十也。仍一非十矣。餘例然。如是",
    "X08n0237_001:0420a15": "本末二門中。具足十門。餘一一錢中。准以思之。(此中數數",
    "X08n0237_001:0420a16": "法者。一者十。二者十中九。乃至十者十中一)此約異門相望說耳。問既言",
    "X08n0237_001:0420a17": "一者。何得一中有十耶。答大緣起陀羅尼法。若無一",
    "X08n0237_001:0420a18": "即一切不成故。定知如是。此義云何。所言一者。非自",
    "X08n0237_001:0420a19": "性一緣成故。是故。一中有十者。是緣成一。若不爾者。",
    "X08n0237_001:0420a20": "自性無緣。不得名一也。是故。一切緣起。皆非自性。何",
    "X08n0237_001:0420a21": "以故。隨去一緣。即一切成。是故。一中則具多。方名緣",
    "X08n0237_001:0420a22": "起一耳。問若去一緣而不成者。此即無性。無自性者。",
    "X08n0237_001:0420a23": "云何得成一多緣起。答由只無性得成一多緣起。何",
    "X08n0237_001:0420a24": "以故。由此緣起。是法界家實德故。普賢境界具德自",
    "X08n0237_001:0420b01": "在無障礙故。華嚴云菩薩善觀緣起法。於一法中解",
    "X08n0237_001:0420b02": "眾多。眾多法中解一法。是故。當知一中十十中一。相",
    "X08n0237_001:0420b03": "容無礙。仍不相是。一門中既具足十義。故知一門中",
    "X08n0237_001:0420b04": "皆有無盡義。餘門亦如是。問一門中。攝十盡不盡。答",
    "X08n0237_001:0420b05": "盡不盡。何以故。一中十故盡。十中一故不盡。四句護",
    "X08n0237_001:0420b06": "過去。非顯德等。准之可解耳。別別諸門中。准例如是。",
    "X08n0237_001:0420b07": "緣起妙理。應如是知。(第一門竟)。",
    "X08n0237_001:0420b08": "初異體門中。第二即義者。此中有二門。一者向上去。",
    "X08n0237_001:0420b09": "二者向下來。初門中有十門。一者一。何以故。緣成故。",
    "X08n0237_001:0420b10": "乃至十者一即十。何以故。若無一。即無十故。由一有",
    "X08n0237_001:0420b11": "體。餘皆空故。此一即是十矣。如是向上。乃至第十。皆",
    "X08n0237_001:0420b12": "各如前。准可知耳。言向下者。亦有十門。一者十。何以",
    "X08n0237_001:0420b13": "故。緣成故。乃至十者十即一。何以故。若無十。即無一",
    "X08n0237_001:0420b14": "故。由一無體是餘有故。是故。此十即是一矣。如是向",
    "X08n0237_001:0420b15": "下。乃至第一。皆各如前。准可知耳。以此義故。當知一",
    "X08n0237_001:0420b16": "一錢即是多錢耳。問若一不即十者。有何過失。答若",
    "X08n0237_001:0420b17": "不即。有二失。一不成十錢過。何以故。若一不即十者。",
    "X08n0237_001:0420b18": "多一亦不成十。何以故。一一皆非十故。今既得成十。",
    "X08n0237_001:0420b19": "明知一即是十也。二一不成過。何以故。若一不即十。",
    "X08n0237_001:0420b20": "十即不得成。由十不成故。一義亦不成。何以故。若無",
    "X08n0237_001:0420b21": "十。是誰一故。今既得一。明知一即十。又若不相即。緣",
    "X08n0237_001:0420b22": "起門中。空有二義。即不現前。便成大過。謂自性等。思",
    "X08n0237_001:0420b23": "之可知。問若一即十者。應當非是一。若十即一者。應",
    "X08n0237_001:0420b24": "當非是十。答只為一即是十故。是故。名為一。何以故。",
    "X08n0237_001:0420c01": "所言一者。非是所謂一緣成無性一。為此一即多者。",
    "X08n0237_001:0420c02": "是名一。若不爾者。不名一。何以故。由無自性故。無緣",
    "X08n0237_001:0420c03": "不成一也。十即一者。准前例取。勿妄執矣。應准知之。",
    "X08n0237_001:0420c04": "問上一多義門。為一時俱圓耶。為前後不同耶。答即",
    "X08n0237_001:0420c05": "圓即前後。何以故。由此法性緣起。具足逆順同體。不",
    "X08n0237_001:0420c06": "違德用。自在無障礙故。皆得如是。問如上所說去來",
    "X08n0237_001:0420c07": "義。其相云何。答自位不動。而恒去來。何以故。去來不",
    "X08n0237_001:0420c08": "動。即一物故。但為生智顯理故。說去來等義耳。若廢",
    "X08n0237_001:0420c09": "智。一切不可說。如上果分者。即其事也。問若由智者。",
    "X08n0237_001:0420c10": "即非先有。云何說言舊來如此。答若廢智。即不論緣",
    "X08n0237_001:0420c11": "起。由約智故。即說舊來如此。何以故。不成即已。成即",
    "X08n0237_001:0420c12": "離始終故。智及與法。舊來成故。問為由智耶。為法如",
    "X08n0237_001:0420c13": "是耶。答為由智耶。為法如是耶。何以故。同時具足故。",
    "X08n0237_001:0420c14": "餘義准以思之。大段異體門說。",
    "X08n0237_001:0420c15": "第二同體門中。亦有二義。一者一中多。多中一。二者",
    "X08n0237_001:0420c16": "一即多。多即一。初門中二。一者一中多。二者多中一。",
    "X08n0237_001:0420c17": "初一中多者。十門不同。一者一。何以故。緣成故。是本",
    "X08n0237_001:0420c18": "數一中具十。何以故。由此二錢自體是一。復與二作",
    "X08n0237_001:0420c19": "一故。即為二一。乃至與十作一故。一切即為十一。是",
    "X08n0237_001:0420c20": "故。此一之中。即自具有十箇一耳。仍一非十也。以未",
    "X08n0237_001:0420c21": "是即門故。初一錢既爾。餘二三四已上九門中。皆各",
    "X08n0237_001:0420c22": "如是。准例可知耳。二者多中一。亦有十門。一者十。何",
    "X08n0237_001:0420c23": "以故。緣成故。十中一。何以故。由此一與十作一故。即",
    "X08n0237_001:0420c24": "彼初一。在十一之中。以離十一即無初一故。是故。此",
    "X08n0237_001:0421a01": "一即十之中一也。仍十非一矣。餘下九八七乃至於",
    "X08n0237_001:0421a02": "一。皆各如是。准例思之。問此與前異體。何別耶。答前",
    "X08n0237_001:0421a03": "異體者。初一望後異門說也。二者即義中。一即十。十",
    "X08n0237_001:0421a04": "即一。亦有二門。一者一即十。亦有十門。不同一者一。",
    "X08n0237_001:0421a05": "何以故。緣成故。一即十。何以故。由此十即是初一故。",
    "X08n0237_001:0421a06": "無別自體故。是故。此十即是一也。餘九門皆亦如是。",
    "X08n0237_001:0421a07": "准之可知。二者十即一者。亦十門。不同一者十。何以",
    "X08n0237_001:0421a08": "故。緣成故。十即一。何以故。以彼初一即是十故。更無",
    "X08n0237_001:0421a09": "自一故。是故。初一即是十也。餘九門准例知之。問此",
    "X08n0237_001:0421a10": "同體中。一即十等者。為只攝此十耶。為攝無人盡耶。",
    "X08n0237_001:0421a11": "答此並隨智而成。須十即十。須無盡即無盡。如是增",
    "X08n0237_001:0421a12": "減。隨智取矣。即十如前釋。言無盡者。一門中既有十。",
    "X08n0237_001:0421a13": "然此十。復自迭相即入重重成無盡也。然此無盡重",
    "X08n0237_001:0421a14": "重。皆悉攝在初門中也。問但攝自一門中無盡重重。",
    "X08n0237_001:0421a15": "皆悉亦攝餘異門無盡耶。答或俱攝。或但攝自無盡。",
    "X08n0237_001:0421a16": "何以故。若無自一門中無盡。餘一切門中無盡。皆悉",
    "X08n0237_001:0421a17": "不成故。是故。初門同體。即攝同異二門中無盡無餘。",
    "X08n0237_001:0421a18": "(乃至十重)窮其圓極法界。無不攝盡耳。或但攝自同體一",
    "X08n0237_001:0421a19": "門中無盡。何以故。由餘異門如虗空故。不相知故。自",
    "X08n0237_001:0421a20": "具足故。更無可攝。此但隨智而取一。不差失也。如此",
    "X08n0237_001:0421a21": "一門。既具足無窮令無盡。及相即相入等。成無盡者。",
    "X08n0237_001:0421a22": "餘一一門中。皆悉如是。各無盡無盡成。宜准知之。此",
    "X08n0237_001:0421a23": "且約現事錢中。况彼一乘緣起無盡陀羅尼法。非謂",
    "X08n0237_001:0421a24": "其法只如此也。應可去情如理思之。如夜摩天宮精",
    "X08n0237_001:0421b01": "進林菩薩偈云。",
    "X08n0237_001:0421b02": "　譬如算數法　　增一至無量　　數法無體性",
    "X08n0237_001:0421b03": "　智慧故差別",
    "X08n0237_001:0421b05": "華嚴經文義要決問答卷第一"
}