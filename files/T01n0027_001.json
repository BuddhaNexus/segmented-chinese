{
    "T01n0027_001:0810a02": "No. 27 [No. 26(1), No. 123(39.1)]",
    "T01n0027_001:0810a03": "佛說七知經",
    "T01n0027_001:0810a05": "吳月支國居士支謙譯",
    "T01n0027_001:0810a06": "[0810a06] 聞如是：[0810a06] 佛遊於舍衛祇樹給孤獨園。佛告諸",
    "T01n0027_001:0810a07": "比丘：「比丘受教，從佛而聽。」[0810a07] 佛告諸比丘：「有",
    "T01n0027_001:0810a08": "七法道弟子，現世安隱和悅多行，精進法",
    "T01n0027_001:0810a09": "觀令習得盡。何謂七法？一知法，二知義，三知",
    "T01n0027_001:0810a10": "時，四知節，五自知，六知眾，七知人。[0810a10] 「諸比丘！",
    "T01n0027_001:0810a11": "何謂知法？謂能解十二部經：一曰文，二曰",
    "T01n0027_001:0810a12": "歌，三曰說，四曰頌，五曰譬喻，六曰本起",
    "T01n0027_001:0810a13": "紀，七曰事解，八曰生傅，九曰廣博，十曰",
    "T01n0027_001:0810a14": "自然，十一曰行，十二曰章句，是為知法。",
    "T01n0027_001:0810a15": "不解十二部經，為不知法。[0810a15] 「何謂知義？彼彼",
    "T01n0027_001:0810a16": "所說經法，悉曉其義，是為知義。彼彼所說不",
    "T01n0027_001:0810a17": "曉不解，為不知義。[0810a17] 「何謂知時？知是時可惟寂",
    "T01n0027_001:0810a18": "滅想，是時不惟受行想，是時可惟慎護想，",
    "T01n0027_001:0810a19": "是為知時。不曉時宜所行，為不知時。[0810a19] 「何謂",
    "T01n0027_001:0810a20": "知節？能少飲食大小便便得消化，能節出入",
    "T01n0027_001:0810a21": "坐起行步，臥覺語默事從約省，是為知節。",
    "T01n0027_001:0810a22": "不自約省，為不知節。[0810a22] 「何謂自知？自知己身意",
    "T01n0027_001:0810a23": "老多少，所信所戒、所聞所施、所慧所解、所至",
    "T01n0027_001:0810a24": "所入，深淺厚薄事事自知，是為自知。不知己",
    "T01n0027_001:0810a25": "意所入多少，為不自知。[0810a25] 「何謂知眾？能知彼眾",
    "T01n0027_001:0810a26": "若君子眾、若理家眾，若梵志、若沙門眾，若或",
    "T01n0027_001:0810a27": "有時至彼眾，宜坐宜立、宜語宜默，知隨時宜，",
    "T01n0027_001:0810a28": "是為知眾。不知相彼眾隨時宜者，為不知眾。",
    "T01n0027_001:0810a29": "[0810a29] 「何謂知人？如有兩人，一人信道、一人不信道，",
    "T01n0027_001:0810b01": "信道者可稱譽，不信者無稱譽。信道有兩輩：",
    "T01n0027_001:0810b02": "一人數詣道場樂沙門，一人不數詣道場智",
    "T01n0027_001:0810b03": "略沙門。數詣者可稱譽，不數詣者無稱譽。數",
    "T01n0027_001:0810b04": "詣道場有兩輩：一人愛敬沙門，一人不愛敬",
    "T01n0027_001:0810b05": "沙門。愛敬者可稱譽，不愛敬者無稱譽。愛敬",
    "T01n0027_001:0810b06": "有兩輩：一人親習沙門，一人不親習沙門。親",
    "T01n0027_001:0810b07": "習者可稱譽，不親習者無稱譽。親習有兩輩：",
    "T01n0027_001:0810b08": "一人好問經法，一人不好問經法。好問者可",
    "T01n0027_001:0810b09": "稱譽，不好問者無稱譽。好問有兩輩：一人側",
    "T01n0027_001:0810b10": "耳聽，一人不側耳聽。側耳聽者可稱譽，不側",
    "T01n0027_001:0810b11": "耳聽者無稱譽。側耳聽有兩輩：一人聞法受",
    "T01n0027_001:0810b12": "持，一人聞法不受持。聞法受持者可稱譽，不",
    "T01n0027_001:0810b13": "受持者無稱譽。受持有兩輩：一人聞而思義，",
    "T01n0027_001:0810b14": "一人聞不思義。聞而思義者可稱譽，聞而不",
    "T01n0027_001:0810b15": "思義者無稱譽。聞法思義有兩輩：一人如經",
    "T01n0027_001:0810b16": "義解，受法如法立，一人不如經義解，不受法",
    "T01n0027_001:0810b17": "不如法立。如經義解者可稱譽，不如經義解",
    "T01n0027_001:0810b18": "者無稱譽。如經義解有兩輩：一人但自安己，",
    "T01n0027_001:0810b19": "不安他人、不多安人、不哀世間、不利天下，一",
    "T01n0027_001:0810b20": "人自能安己，亦安他人多安天下，愍傷世間",
    "T01n0027_001:0810b21": "利寧天人。諸比丘當別知，其自安己、能安他",
    "T01n0027_001:0810b22": "人、多安天下、愍傷世間利寧天下者，是人為",
    "T01n0027_001:0810b23": "最上最長最尊極尊。譬如牛乳成酪，酪為酥，",
    "T01n0027_001:0810b24": "酥為醍醐，醍醐最上。如是人者，為人中之",
    "T01n0027_001:0810b25": "人，乃為上行、尊行、極尊之行，為最勝為上願",
    "T01n0027_001:0810b26": "無上也。諸比丘！能見兩人，為智為高，能分別",
    "T01n0027_001:0810b27": "此人善、此人勝，是為知人。」[0810b27] 佛說是已，皆歡喜",
    "T01n0027_001:0810b28": "受。"
}