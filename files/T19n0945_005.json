{
    "T19n0945_005:0124b09": "大佛頂如來密因修證了義諸菩",
    "T19n0945_005:0124b10": "薩萬行首楞嚴經卷第五(一名中印度那蘭陀大道",
    "T19n0945_005:0124b11": "場經，於灌頂部錄出別行)",
    "T19n0945_005:0124b13": "唐天竺沙門般剌蜜諦譯",
    "T19n0945_005:0124b14": "阿難白佛言：「世尊！如來雖說第二義門，今觀",
    "T19n0945_005:0124b15": "世間解結之人，若不知其所結之元，我信是",
    "T19n0945_005:0124b16": "人終不能解。世尊！我及會中有學聲聞亦復",
    "T19n0945_005:0124b17": "如是，從無始際與諸無明俱滅俱生，雖得如",
    "T19n0945_005:0124b18": "是多聞善根名為出家，猶隔日瘧。唯願大慈",
    "T19n0945_005:0124b19": "哀愍淪溺，今日身心云何是結？從何名解？亦",
    "T19n0945_005:0124b20": "令未來苦難眾生，得免輪迴，不落三有。」作是",
    "T19n0945_005:0124b21": "語已，普及大眾五體投地雨淚翹誠，佇佛如",
    "T19n0945_005:0124b22": "來無上開示。",
    "T19n0945_005:0124b23": "爾時，世尊憐愍阿難及諸會中諸有學者，亦",
    "T19n0945_005:0124b24": "為未來一切眾生為出世因、作將來眼，以閻",
    "T19n0945_005:0124b25": "浮檀紫光金手摩阿難頂，即時十方普佛世",
    "T19n0945_005:0124b26": "界六種振動，微塵如來住世界者各有寶",
    "T19n0945_005:0124b27": "光從其頂出，其光同時於彼世界來祇陀林",
    "T19n0945_005:0124b28": "灌如來頂，是諸大眾得未曾有。於是阿難及",
    "T19n0945_005:0124b29": "諸大眾，俱聞十方微塵如來異口同音告阿",
    "T19n0945_005:0124c01": "難言：「善哉，阿難！汝欲識知俱生無明，使汝輪",
    "T19n0945_005:0124c02": "轉生死結根，唯汝六根更無他物。汝復欲知",
    "T19n0945_005:0124c03": "無上菩提，令汝速登安樂解脫寂靜妙常，亦",
    "T19n0945_005:0124c04": "汝六根更非他物。」阿難雖聞如是法音心猶",
    "T19n0945_005:0124c05": "未明，稽首白佛：「云何令我生死輪迴、安樂妙",
    "T19n0945_005:0124c06": "常同是六根，更非他物。」佛告阿難：「根塵同源，",
    "T19n0945_005:0124c07": "縛脫無二，識性虛妄猶如空花。阿難！由塵發",
    "T19n0945_005:0124c08": "知，因根有相，相見無性，同於交蘆。是故汝今，",
    "T19n0945_005:0124c09": "知見立知，即無明本；知見無見，斯即涅槃、無",
    "T19n0945_005:0124c10": "漏真淨。云何是中，更容他物？」爾時，世尊欲重",
    "T19n0945_005:0124c11": "宣此義，而說偈言：",
    "T19n0945_005:0124c12": "「真性有為空，　　緣生故如幻；",
    "T19n0945_005:0124c13": "　無為無起滅，　　不實如空花。",
    "T19n0945_005:0124c14": "　言妄顯諸真，　　妄真同二妄，",
    "T19n0945_005:0124c15": "　猶非真非真，　　云何見所見？",
    "T19n0945_005:0124c16": "　中間無實性，　　是故若交蘆；",
    "T19n0945_005:0124c17": "　結解同所因，　　聖凡無二路。",
    "T19n0945_005:0124c18": "　汝觀交中性，　　空有二俱非；",
    "T19n0945_005:0124c19": "　迷晦即無明，　　發明便解脫。",
    "T19n0945_005:0124c20": "　解結因次第，　　六解一亦亡；",
    "T19n0945_005:0124c21": "　根選擇圓通，　　入流成正覺。",
    "T19n0945_005:0124c22": "　陀那微細識，　　習氣成暴流；",
    "T19n0945_005:0124c23": "　真非真恐迷，　　我常不開演。",
    "T19n0945_005:0124c24": "　自心取自心，　　非幻成幻法，",
    "T19n0945_005:0124c25": "　不取無非幻，　　非幻尚不生，",
    "T19n0945_005:0124c26": "　幻法云何立？　　是名妙蓮華，",
    "T19n0945_005:0124c27": "　金剛王寶覺，　　如幻三摩提，",
    "T19n0945_005:0124c28": "　彈指超無學。　　此阿毘達磨，",
    "T19n0945_005:0124c29": "　十方薄伽梵，　　一路涅槃門。」",
    "T19n0945_005:0125a01": "於是阿難及諸大眾，聞佛如來無上慈誨祇",
    "T19n0945_005:0125a02": "夜、伽陀，雜糅精瑩妙理清徹，心目開明歎未",
    "T19n0945_005:0125a03": "曾有。阿難合掌頂禮白佛：「我今聞佛無遮大",
    "T19n0945_005:0125a04": "悲，性淨妙常真實法句，心猶未達六解一亡",
    "T19n0945_005:0125a05": "舒結倫次。惟垂大慈再愍斯會及與將來，施",
    "T19n0945_005:0125a06": "以法音洗滌沈垢。」",
    "T19n0945_005:0125a07": "即時，如來於師子座，整涅槃僧、斂僧伽梨，覽",
    "T19n0945_005:0125a08": "七寶机，引手於机，取劫波羅天所奉花巾，",
    "T19n0945_005:0125a09": "於大眾前綰成一結，示阿難言：「此名何等？」阿",
    "T19n0945_005:0125a10": "難大眾俱白佛言：「此名為結。」於是如來綰疊",
    "T19n0945_005:0125a11": "花巾又成一結，重問阿難：「此名何等？」阿難大",
    "T19n0945_005:0125a12": "眾又白佛言：「此亦名結。」如是倫次綰疊花巾",
    "T19n0945_005:0125a13": "總成六結，一一結成，皆取手中所成之結持",
    "T19n0945_005:0125a14": "問阿難此名何等？阿難大眾亦復如是，次第",
    "T19n0945_005:0125a15": "酬佛此名為結。佛告阿難：「我初綰巾，汝名為",
    "T19n0945_005:0125a16": "結，此疊花巾先實一條，第二第三云何汝曹",
    "T19n0945_005:0125a17": "復名為結？」阿難白佛言：「世尊！此寶疊花緝績",
    "T19n0945_005:0125a18": "成巾，雖本一體，如我思惟：『如來一綰得一",
    "T19n0945_005:0125a19": "結名，若百綰成終名百結，何況此巾秖有六",
    "T19n0945_005:0125a20": "結，終不至七亦不停五。』云何如來秖許初時，",
    "T19n0945_005:0125a21": "第二第三不名為結？」佛告阿難：「此寶花巾，汝",
    "T19n0945_005:0125a22": "知此巾元止一條，我六綰時名有六結，汝審",
    "T19n0945_005:0125a23": "觀察，巾體是同因結有異。於意云何，初綰結",
    "T19n0945_005:0125a24": "成名為第一，如是乃至第六結生，吾今欲將",
    "T19n0945_005:0125a25": "第六結名成第一不？」「不也，世尊！六結若存，斯",
    "T19n0945_005:0125a26": "第六名終非第一，縱我歷生盡其明辯，如何",
    "T19n0945_005:0125a27": "令是六結亂名。」佛言：「六結不同，循顧本因一",
    "T19n0945_005:0125a28": "巾所造，令其雜亂終不得成，則汝六根亦復",
    "T19n0945_005:0125a29": "如是，畢竟同中生畢竟異。」佛告阿難：「汝必嫌",
    "T19n0945_005:0125b01": "此六結不成，願樂一成，復云何得？」阿難言：「此",
    "T19n0945_005:0125b02": "結若存，是非鋒起於中自生，此結非彼彼結",
    "T19n0945_005:0125b03": "非此，如來今日若總解除，結若不生則無彼",
    "T19n0945_005:0125b04": "此，尚不名一，六云何成？」佛言：「六解一亡亦復",
    "T19n0945_005:0125b05": "如是。由汝無始心性狂亂，知見妄發發妄不",
    "T19n0945_005:0125b06": "息，勞見發塵如勞目睛，則有狂花於湛精明，",
    "T19n0945_005:0125b07": "無因亂起一切世間山河、大地、生死、涅槃，皆",
    "T19n0945_005:0125b08": "即狂勞顛倒花相。」阿難言：「此勞同結，云何解",
    "T19n0945_005:0125b09": "除？」如來以手將所結巾偏掣其左，問阿難言：",
    "T19n0945_005:0125b10": "「如是解不？」「不也，世尊！」旋復以手偏牽右邊，又",
    "T19n0945_005:0125b11": "問阿難：「如是解不？」「不也，世尊！」佛告阿難：「吾今",
    "T19n0945_005:0125b12": "以手左右各牽竟不能解，汝設方便，云何成",
    "T19n0945_005:0125b13": "解？」阿難白佛言：「世尊！當於結心解即分散。」佛",
    "T19n0945_005:0125b14": "告阿難：「如是，如是！若欲除結，當於結心。阿難！",
    "T19n0945_005:0125b15": "我說佛法從因緣生，非取世間和合麁相，如",
    "T19n0945_005:0125b16": "來發明世出世法，知其本因隨所緣出，如是",
    "T19n0945_005:0125b17": "乃至恒沙界外，一滴之雨亦知頭數，現前種",
    "T19n0945_005:0125b18": "種松直、棘曲、鵠白、烏玄皆了元由。是故，阿難！",
    "T19n0945_005:0125b19": "隨汝心中選擇六根，根結若除塵相自滅，諸",
    "T19n0945_005:0125b20": "妄銷亡不真何待。阿難！吾今問汝，此劫波羅",
    "T19n0945_005:0125b21": "巾六結現前，同時解縈得同除不？」「不也，世尊！",
    "T19n0945_005:0125b22": "是結本以次第綰生，今日當須次第而解，六",
    "T19n0945_005:0125b23": "結同體結不同時，則結解時云何同除？」佛言：",
    "T19n0945_005:0125b24": "「六根解除亦復如是。此根初解先得人空，空",
    "T19n0945_005:0125b25": "性圓明成法解脫，解脫法已俱空不生，是名",
    "T19n0945_005:0125b26": "菩薩從三摩地得無生忍。」",
    "T19n0945_005:0125b27": "阿難及諸大眾蒙佛開示，慧覺圓通得無疑",
    "T19n0945_005:0125b28": "惑。一時，合掌頂禮雙足而白佛言：「我等今日",
    "T19n0945_005:0125b29": "身心皎然快得無礙，雖復悟知一六亡義，然",
    "T19n0945_005:0125c01": "猶未達圓通本根。世尊！我輩飄零積劫孤露，",
    "T19n0945_005:0125c02": "何心何慮預佛天倫，如失乳兒忽遇慈母，若",
    "T19n0945_005:0125c03": "復因此際會道成，所得密言還同本悟，則與",
    "T19n0945_005:0125c04": "未聞無有差別。惟垂大悲惠我祕嚴，成就如",
    "T19n0945_005:0125c05": "來最後開示。」作是語已，五體投地，退藏密機",
    "T19n0945_005:0125c06": "冀佛冥授。",
    "T19n0945_005:0125c07": "爾時，世尊普告眾中諸大菩薩及諸漏盡大",
    "T19n0945_005:0125c08": "阿羅漢：「汝等菩薩及阿羅漢，生我法中得成",
    "T19n0945_005:0125c09": "無學。吾今問汝，最初發心悟十八界誰為圓",
    "T19n0945_005:0125c10": "通？從何方便入三摩地？」",
    "T19n0945_005:0125c11": "驕陳那五比丘即從座起，頂禮佛足而白佛",
    "T19n0945_005:0125c12": "言：「我在鹿苑及於雞園，觀見如來最初成道，",
    "T19n0945_005:0125c13": "於佛音聲悟明四諦。佛問比丘，我初稱解，如",
    "T19n0945_005:0125c14": "來印我名阿若多。妙音密圓，我於音聲得阿",
    "T19n0945_005:0125c15": "羅漢。佛問圓通，如我所證，音聲為上！」",
    "T19n0945_005:0125c16": "優波尼沙陀即從座起，頂禮佛足而白佛言：",
    "T19n0945_005:0125c17": "「我亦觀佛最初成道，觀不淨相生大厭離，悟",
    "T19n0945_005:0125c18": "諸色性以從不淨，白骨微塵歸於虛空，空色",
    "T19n0945_005:0125c19": "二無成無學道，如來印我名尼沙陀。塵色既",
    "T19n0945_005:0125c20": "盡妙色密圓，我從色相得阿羅漢。佛問圓通，",
    "T19n0945_005:0125c21": "如我所證，色因為上！」",
    "T19n0945_005:0125c22": "香嚴童子即從座起，頂禮佛足而白佛言：「我",
    "T19n0945_005:0125c23": "聞如來教我諦觀諸有為相。我時辭佛宴晦",
    "T19n0945_005:0125c24": "清齋，見諸比丘燒沈水香，香氣寂然來入鼻",
    "T19n0945_005:0125c25": "中，我觀此氣非木、非空、非煙、非火，去無所著",
    "T19n0945_005:0125c26": "來無所從，由是意銷發明無漏，如來印我得",
    "T19n0945_005:0125c27": "香嚴號。塵氣倏滅妙香密圓，我從香嚴得阿",
    "T19n0945_005:0125c28": "羅漢。佛問圓通，如我所證，香嚴為上！」",
    "T19n0945_005:0125c29": "藥王、藥上二法王子并在會中五百梵天即",
    "T19n0945_005:0126a01": "從座起，頂禮佛足而白佛言：「我無始劫為世",
    "T19n0945_005:0126a02": "良醫，口中嘗此娑婆世界草木金石，名數凡",
    "T19n0945_005:0126a03": "有十萬八千，如是悉知苦醋鹹淡甘辛等味，",
    "T19n0945_005:0126a04": "并諸和合俱生變異，是冷是熱有毒無毒悉",
    "T19n0945_005:0126a05": "能遍知。承事如來了知味性非空、非有、非",
    "T19n0945_005:0126a06": "即身心、非離身心，分別味因從是開悟，蒙佛",
    "T19n0945_005:0126a07": "如來印我昆季藥王、藥上二菩薩名。今於會",
    "T19n0945_005:0126a08": "中為法王子，因味覺明位登菩薩。佛問圓通，",
    "T19n0945_005:0126a09": "如我所證，味因為上！」",
    "T19n0945_005:0126a10": "跋陀婆羅并其同伴十六開士即從座起，頂",
    "T19n0945_005:0126a11": "禮佛足而白佛言：「我等先於威音王佛聞法",
    "T19n0945_005:0126a12": "出家，於浴僧時隨例入室，忽悟水因既不洗",
    "T19n0945_005:0126a13": "塵亦不洗體，中間安然，得無所有。宿習無忘",
    "T19n0945_005:0126a14": "乃至今時從佛出家，今得無學，彼佛名我跋",
    "T19n0945_005:0126a15": "陀婆羅。妙觸宣明，成佛子住。佛問圓通，如我",
    "T19n0945_005:0126a16": "所證，觸因為上！」",
    "T19n0945_005:0126a17": "摩訶迦葉及紫金光比丘尼等即從座起，頂",
    "T19n0945_005:0126a18": "禮佛足而白佛言：「我於往劫於此界中，有佛",
    "T19n0945_005:0126a19": "出世名日月燈，我得親近聞法修學，佛滅度",
    "T19n0945_005:0126a20": "後供養舍利、然燈續明，以紫光金塗佛形像，",
    "T19n0945_005:0126a21": "自爾已來世世生生身常圓滿紫金光聚，此",
    "T19n0945_005:0126a22": "紫金光比丘尼者，即我眷屬，同時發心，我觀",
    "T19n0945_005:0126a23": "世間六塵變壞，唯以空寂修於滅盡，身心乃",
    "T19n0945_005:0126a24": "能度百千劫猶如彈指。我以空法，成阿羅漢。",
    "T19n0945_005:0126a25": "世尊說我頭陀為最，妙法開明銷滅諸漏。佛",
    "T19n0945_005:0126a26": "問圓通，如我所證，法因為上！」",
    "T19n0945_005:0126a27": "阿那律陀即從座起，頂禮佛足而白佛言：「我",
    "T19n0945_005:0126a28": "初出家常樂睡眠，如來訶我為畜生類，我聞",
    "T19n0945_005:0126a29": "佛訶啼泣自責，七日不眠失其雙目，世尊示",
    "T19n0945_005:0126b01": "我樂見照明金剛三昧，我不因眼觀見十方，",
    "T19n0945_005:0126b02": "精真洞然如觀掌果，如來印我成阿羅漢。佛",
    "T19n0945_005:0126b03": "問圓通，如我所證，旋見循元斯為第一！」",
    "T19n0945_005:0126b04": "周利槃特迦即從座起，頂禮佛足而白佛言：",
    "T19n0945_005:0126b05": "「我闕誦持無多聞性，最初值佛聞法出家，憶",
    "T19n0945_005:0126b06": "持如來一句伽陀，於一百日得前遺後、得後",
    "T19n0945_005:0126b07": "遺前，佛愍我愚教我安居調出入息。我時觀",
    "T19n0945_005:0126b08": "息微細窮盡，生住異滅諸行剎那，其心豁然",
    "T19n0945_005:0126b09": "得大無礙，乃至漏盡成阿羅漢，住佛座下印",
    "T19n0945_005:0126b10": "成無學。佛問圓通，如我所證，返息循空斯為",
    "T19n0945_005:0126b11": "第一！」",
    "T19n0945_005:0126b12": "驕梵鉢提即從座起，頂禮佛足而白佛言：「我",
    "T19n0945_005:0126b13": "有口業，於過去劫輕弄沙門，世世生生有牛",
    "T19n0945_005:0126b14": "呞病，如來示我一味清淨心地法門，我得滅",
    "T19n0945_005:0126b15": "心入三摩地，觀味之知非體非物，應念得超",
    "T19n0945_005:0126b16": "世間諸漏，內脫身心外遺世界，遠離三有如",
    "T19n0945_005:0126b17": "鳥出籠，離垢銷塵法眼清淨成阿羅漢，如來",
    "T19n0945_005:0126b18": "親印登無學道。佛問圓通，如我所證，還味旋",
    "T19n0945_005:0126b19": "知斯為第一！」",
    "T19n0945_005:0126b20": "畢陵伽婆蹉即從座起，頂禮佛足而白佛言：",
    "T19n0945_005:0126b21": "「我初發心從佛入道，數聞如來說諸世間不",
    "T19n0945_005:0126b22": "可樂事，乞食城中心思法門，不覺路中毒刺",
    "T19n0945_005:0126b23": "傷足，舉身疼痛我念有知，知此深痛雖覺覺",
    "T19n0945_005:0126b24": "痛，覺清淨心無痛痛覺，我又思惟如是一身",
    "T19n0945_005:0126b25": "寧有雙覺？攝念未久身心忽空，三七日中諸",
    "T19n0945_005:0126b26": "漏虛盡成阿羅漢，得親印記發明無學。佛問",
    "T19n0945_005:0126b27": "圓通，如我所證，純覺遺身斯為第一！」",
    "T19n0945_005:0126b28": "須菩提即從座起，頂禮佛足而白佛言：「我曠",
    "T19n0945_005:0126b29": "劫來心得無礙，自憶受生如恒河沙，初在母",
    "T19n0945_005:0126c01": "胎即知空寂，如是乃至十方成空，亦令眾生",
    "T19n0945_005:0126c02": "證得空性，蒙如來發性覺真空，空性圓明得",
    "T19n0945_005:0126c03": "阿羅漢，頓入如來寶明空海，同佛知見印成",
    "T19n0945_005:0126c04": "無學，解脫性空我為無上。佛問圓通，如我所",
    "T19n0945_005:0126c05": "證，諸相入非非所非盡，旋法歸無斯為第一！」",
    "T19n0945_005:0126c06": "舍利弗即從座起，頂禮佛足而白佛言：「我曠",
    "T19n0945_005:0126c07": "劫來心見清淨，如是受生如恒河沙，世出世",
    "T19n0945_005:0126c08": "間種種變化，一見則通獲無障礙，我於路",
    "T19n0945_005:0126c09": "中逢迦葉波，兄弟相逐宣說因緣，悟心無際",
    "T19n0945_005:0126c10": "從佛出家，見覺明圓得大無畏，成阿羅漢為",
    "T19n0945_005:0126c11": "佛長子，從佛口生從法化生。佛問圓通，如我",
    "T19n0945_005:0126c12": "所證，心見發光光極知見斯為第一！」",
    "T19n0945_005:0126c13": "普賢菩薩即從座起，頂禮佛足而白佛言：「我",
    "T19n0945_005:0126c14": "已曾與恒沙如來為法王子，十方如來教其",
    "T19n0945_005:0126c15": "弟子，菩薩根者修普賢行，從我立名。世尊！我",
    "T19n0945_005:0126c16": "用心聞，分別眾生所有知見，若於他方恒沙",
    "T19n0945_005:0126c17": "界外，有一眾生心中發明普賢行者，我於爾",
    "T19n0945_005:0126c18": "時乘六牙象，分身百千皆至其處，縱彼障深",
    "T19n0945_005:0126c19": "未合見我，我與其人暗中摩頂，擁護安慰令",
    "T19n0945_005:0126c20": "其成就。佛問圓通，我說本因，心聞發明分別",
    "T19n0945_005:0126c21": "自在斯為第一！」",
    "T19n0945_005:0126c22": "孫陀羅難陀即從座起，頂禮佛足而白佛言：",
    "T19n0945_005:0126c23": "「我初出家從佛入道，雖具戒律，於三摩提，心",
    "T19n0945_005:0126c24": "常散動未獲無漏。世尊教我及俱絺羅觀鼻",
    "T19n0945_005:0126c25": "端白，我初諦觀經三七日，見鼻中氣出入如",
    "T19n0945_005:0126c26": "煙，身心內明圓洞世界，遍成虛淨猶如瑠璃，",
    "T19n0945_005:0126c27": "煙相漸銷鼻息成白，心開漏盡，諸出入息化",
    "T19n0945_005:0126c28": "為光明，照十方界得阿羅漢，世尊記我當得",
    "T19n0945_005:0126c29": "菩提。佛問圓通，我以銷息息久發明，明圓滅",
    "T19n0945_005:0127a01": "漏斯為第一！」",
    "T19n0945_005:0127a02": "富樓那彌多羅尼子即從座起，頂禮佛足而",
    "T19n0945_005:0127a03": "白佛言：「我曠劫來辯才無礙，宣說苦空深達",
    "T19n0945_005:0127a04": "實相，如是乃至恒沙如來祕密法門，我於眾",
    "T19n0945_005:0127a05": "中微妙開示得無所畏。世尊知我有大辯才，",
    "T19n0945_005:0127a06": "以音聲輪教我發揚，我於佛前助佛轉輪，因",
    "T19n0945_005:0127a07": "師子吼成阿羅漢，世尊印我說法無上。佛問",
    "T19n0945_005:0127a08": "圓通，我以法音降伏魔怨銷滅諸漏斯為第",
    "T19n0945_005:0127a09": "一！」",
    "T19n0945_005:0127a10": "優波離即從座起，頂禮佛足而白佛言：「我親",
    "T19n0945_005:0127a11": "隨佛踰城出家，親觀如來六年勤苦，親見如",
    "T19n0945_005:0127a12": "來降伏諸魔制諸外道，解脫世間貪欲諸漏，",
    "T19n0945_005:0127a13": "承佛教戒如是乃至三千威儀、八萬微細，性",
    "T19n0945_005:0127a14": "業、遮業悉皆清淨，身心寂滅成阿羅漢，我是",
    "T19n0945_005:0127a15": "如來眾中綱紀，親印我心持戒修身眾推無",
    "T19n0945_005:0127a16": "上。佛問圓通，我以執身身得自在，次第執心",
    "T19n0945_005:0127a17": "心得通達，然後身心一切通利斯為第一！」",
    "T19n0945_005:0127a18": "大目犍連即從座起，頂禮佛足而白佛言：「我",
    "T19n0945_005:0127a19": "初於路乞食逢遇優樓頻螺、伽耶、那提三迦葉",
    "T19n0945_005:0127a20": "波，宣說如來因緣深義，我頓發心得大通達，",
    "T19n0945_005:0127a21": "如來惠我袈裟著身鬚髮自落，我遊十方得",
    "T19n0945_005:0127a22": "無罣礙，神通發明推為無上，成阿羅漢。寧唯",
    "T19n0945_005:0127a23": "世尊，十方如來歎我神力，圓明清淨自在無",
    "T19n0945_005:0127a24": "畏。佛問圓通，我以旋湛心光發宣，如澄濁流",
    "T19n0945_005:0127a25": "久成清瑩斯為第一！」",
    "T19n0945_005:0127a26": "烏芻瑟摩於如來前，合掌頂禮佛之雙足而",
    "T19n0945_005:0127a27": "白佛言：「我常先憶，久遠劫前性多貪欲，有佛",
    "T19n0945_005:0127a28": "出世名曰空王，說多婬人成猛火聚，教我遍",
    "T19n0945_005:0127a29": "觀百骸四肢，諸冷暖氣神光內凝，化多婬心",
    "T19n0945_005:0127b01": "成智慧火，從是諸佛皆呼召我名為火頭，我",
    "T19n0945_005:0127b02": "以火光三昧力故成阿羅漢。心發大願，諸佛成",
    "T19n0945_005:0127b03": "道，我為力士親伏魔怨。佛問圓通，我以諦觀",
    "T19n0945_005:0127b04": "身心暖觸無礙流通，諸漏既銷生大寶焰登",
    "T19n0945_005:0127b05": "無上覺斯為第一！」",
    "T19n0945_005:0127b06": "持地菩薩即從座起，頂禮佛足而白佛言：「我",
    "T19n0945_005:0127b07": "念往昔普光如來出現於世，我為比丘，常於",
    "T19n0945_005:0127b08": "一切要路、津口、田地、險隘，有不如法妨損車",
    "T19n0945_005:0127b09": "馬，我皆平填，或作橋梁、或負沙土，如是勤苦",
    "T19n0945_005:0127b10": "經無量佛出現於世，或有眾生於闤闠處，要",
    "T19n0945_005:0127b11": "人擎物我先為擎，至其所詣放物即行不取",
    "T19n0945_005:0127b12": "其直。毘舍浮佛現在世時，世多饑荒，我為負",
    "T19n0945_005:0127b13": "人，無問遠近唯取一錢，或有車牛被於陷",
    "T19n0945_005:0127b14": "溺，我有神力為其推輪拔其苦惱，時國大王",
    "T19n0945_005:0127b15": "筵佛設齋，我於爾時平地待佛，毘舍如來摩",
    "T19n0945_005:0127b16": "頂謂我：『當平心地，則世界地一切皆平。』我即",
    "T19n0945_005:0127b17": "心開，見身微塵與造世界所有微塵等無差",
    "T19n0945_005:0127b18": "別，微塵自性不相觸摩，乃至刀兵亦無所觸，",
    "T19n0945_005:0127b19": "我於法性悟無生忍成阿羅漢。迴心今入菩",
    "T19n0945_005:0127b20": "薩位中，聞諸如來宣妙蓮華佛知見地，我先",
    "T19n0945_005:0127b21": "證明而為上首。佛問圓通，我以諦觀身界二",
    "T19n0945_005:0127b22": "塵等無差別，本如來藏虛妄發塵，塵銷智圓",
    "T19n0945_005:0127b23": "成無上道斯為第一！」",
    "T19n0945_005:0127b24": "月光童子即從座起，頂禮佛足而白佛言：「我",
    "T19n0945_005:0127b25": "憶往昔恒河沙劫，有佛出世名為水天，教諸",
    "T19n0945_005:0127b26": "菩薩修習水精入三摩地，觀於身中水性無",
    "T19n0945_005:0127b27": "奪，初從涕唾如是窮盡津液、精血、大小便利，",
    "T19n0945_005:0127b28": "身中漩澓水性一同，見水身中與世界外浮",
    "T19n0945_005:0127b29": "幢王剎諸香水海等無差別。我於是時初成",
    "T19n0945_005:0127c01": "此觀，但見其水未得無身，當為比丘室中安",
    "T19n0945_005:0127c02": "禪，我有弟子窺窓觀室，唯見清水遍在屋",
    "T19n0945_005:0127c03": "中了無所見，童稚無知取一瓦礫投於水內，",
    "T19n0945_005:0127c04": "激水作聲顧盻而去，我出定後頓覺心痛，如",
    "T19n0945_005:0127c05": "舍利弗遭違害鬼，我自思惟：『今我已得阿羅",
    "T19n0945_005:0127c06": "漢道久離病緣，云何今日忽生心痛，將無退",
    "T19n0945_005:0127c07": "失？』",
    "T19n0945_005:0127c08": "「爾時，童子捷來我前說如上事，我則告言：『汝",
    "T19n0945_005:0127c09": "更見水，可即開門入此水中除去瓦礫。』童子",
    "T19n0945_005:0127c10": "奉教，後入定時還復見水瓦礫宛然，開門除",
    "T19n0945_005:0127c11": "出，我後出定身質如初，逢無量佛如是至於",
    "T19n0945_005:0127c12": "山海自在通王如來，方得亡身，與十方界諸",
    "T19n0945_005:0127c13": "香水海，性合真空無二無別，今於如來得童",
    "T19n0945_005:0127c14": "真名預菩薩會。佛問圓通，我以水性一味流",
    "T19n0945_005:0127c15": "通，得無生忍圓滿菩提斯為第一！」",
    "T19n0945_005:0127c16": "瑠璃光法王子即從座起，頂禮佛足而白佛",
    "T19n0945_005:0127c17": "言：「我憶往昔經恒沙劫，有佛出世名無量聲，",
    "T19n0945_005:0127c18": "開示菩薩本覺妙明，觀此世界及眾生身，皆",
    "T19n0945_005:0127c19": "是妄緣風力所轉。我於爾時，觀界安立、觀世",
    "T19n0945_005:0127c20": "動時、觀身動止、觀心動念，諸動無二等無差",
    "T19n0945_005:0127c21": "別，我時了覺此群動性，來無所從去無所",
    "T19n0945_005:0127c22": "至，十方微塵顛倒眾生同一虛妄，如是乃至",
    "T19n0945_005:0127c23": "三千大千，一世界內所有眾生，如一器中貯",
    "T19n0945_005:0127c24": "百蚊蚋啾啾亂鳴，於分寸中鼓發狂鬧。逢佛",
    "T19n0945_005:0127c25": "未幾得無生忍，爾時心開，乃見東方不動佛",
    "T19n0945_005:0127c26": "國，為法王子事十方佛，身心發光洞徹無礙。",
    "T19n0945_005:0127c27": "佛問圓通，我以觀察風力無依，悟菩提心入",
    "T19n0945_005:0127c28": "三摩地，合十方佛傳一妙心斯為第一！」",
    "T19n0945_005:0127c29": "虛空藏菩薩即從座起，頂禮佛足而白佛言：",
    "T19n0945_005:0128a01": "「我與如來定光佛所得無邊身，爾時手執四",
    "T19n0945_005:0128a02": "大寶珠，照明十方微塵佛剎化成虛空，又於",
    "T19n0945_005:0128a03": "自心現大圓鏡，內放十種微妙寶光流灌十",
    "T19n0945_005:0128a04": "方，盡虛空際諸幢王剎來入鏡內涉入我身，",
    "T19n0945_005:0128a05": "身同虛空不相妨礙，身能善入微塵國土，廣",
    "T19n0945_005:0128a06": "行佛事得大隨順，此大神力由我諦觀，四大",
    "T19n0945_005:0128a07": "無依妄想生滅，虛空無二佛國本同，於同發",
    "T19n0945_005:0128a08": "明得無生忍。佛問圓通，我以觀察虛空無邊",
    "T19n0945_005:0128a09": "入三摩地妙力圓明斯為第一！」",
    "T19n0945_005:0128a10": "彌勒菩薩即從座起，頂禮佛足而白佛言：「我",
    "T19n0945_005:0128a11": "憶往昔經微塵劫，有佛出世名日月燈明，我",
    "T19n0945_005:0128a12": "從彼佛而得出家，心重世名好遊族姓。爾時，",
    "T19n0945_005:0128a13": "世尊教我修習唯心識定入三摩地，歷劫已",
    "T19n0945_005:0128a14": "來以此三昧事恒沙佛，求世名心歇滅無有，",
    "T19n0945_005:0128a15": "至然燈佛出現於世，我乃得成無上妙圓識",
    "T19n0945_005:0128a16": "心三昧，乃至盡空如來國土淨穢有無，皆是",
    "T19n0945_005:0128a17": "我心變化所現。世尊！我了如是唯心識故，識",
    "T19n0945_005:0128a18": "性流出無量如來，今得授記次補佛處。佛問",
    "T19n0945_005:0128a19": "圓通，我以諦觀十方唯識，識心圓明入圓成",
    "T19n0945_005:0128a20": "實，遠離依他及遍計執得無生忍斯為第一！」",
    "T19n0945_005:0128a21": "大勢至法王子與其同倫五十二菩薩即從",
    "T19n0945_005:0128a22": "座起，頂禮佛足而白佛言：「我憶往昔恒河沙",
    "T19n0945_005:0128a23": "劫，有佛出世名無量光，十二如來相繼一劫，",
    "T19n0945_005:0128a24": "其最後佛名超日月光，彼佛教我念佛三昧。",
    "T19n0945_005:0128a25": "譬如有人，一專為憶一人專忘，如是二人若",
    "T19n0945_005:0128a26": "逢不逢、或見非見，二人相憶二憶念深，如是",
    "T19n0945_005:0128a27": "乃至從生至生，同於形影不相乖異，十方如",
    "T19n0945_005:0128a28": "來憐念眾生如母憶子，若子逃逝雖憶何為？",
    "T19n0945_005:0128a29": "子若憶母如母憶時，母子歷生不相違遠，若",
    "T19n0945_005:0128b01": "眾生心憶佛念佛，現前當來必定見佛去佛",
    "T19n0945_005:0128b02": "不遠，不假方便自得心開，如染香人身有香",
    "T19n0945_005:0128b03": "氣，此則名曰香光莊嚴。我本因地以念佛心",
    "T19n0945_005:0128b04": "入無生忍，今於此界攝念佛人歸於淨土。佛",
    "T19n0945_005:0128b05": "問圓通，我無選擇，都攝六根，淨念相繼得三",
    "T19n0945_005:0128b06": "摩地斯為第一！」",
    "T19n0945_005:0128b07": "大佛頂萬行首楞嚴經卷第五"
}