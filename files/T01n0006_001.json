{
    "T01n0006_001:0176a02": "般泥洹經卷上",
    "T01n0006_001:0176a04": "不載譯人附東晉錄",
    "T01n0006_001:0176a05": "聞如是：一時，佛遊於王舍鷂山，從大眾比丘，",
    "T01n0006_001:0176a06": "比丘千二百五十。時，摩竭王阿闍世，與越祇",
    "T01n0006_001:0176a07": "不相得，眾臣議言：「越祇自恃國富民眾，地",
    "T01n0006_001:0176a08": "沃野豐多出珍寶，不首伏我，當往攻伐。」國",
    "T01n0006_001:0176a09": "賢大臣名曰雨舍，梵志種也。王命使行，稽",
    "T01n0006_001:0176a10": "首佛足，敬問消息，興居輕強氣力遊步，德",
    "T01n0006_001:0176a11": "化日昇，言：「阿闍世與越祇有憾，眾臣之議，",
    "T01n0006_001:0176a12": "欲往攻伐。願聞眾祐，有以教之。」大臣受命，",
    "T01n0006_001:0176a13": "即嚴車五百乘，騎二千步人二千，行詣鷂山，",
    "T01n0006_001:0176a14": "到小道口，下車步進，見佛歡喜，貌色恭辭，",
    "T01n0006_001:0176a15": "氣重揖讓畢長跪言：「摩竭王阿闍世，稽首佛",
    "T01n0006_001:0176a16": "足，敬問消息，興居輕強氣力遊步，德化日",
    "T01n0006_001:0176a17": "昇。」佛言：「甚善，王與國人及汝皆安不？」雨舍",
    "T01n0006_001:0176a18": "白言：「王與越祇有憾，眾臣之議，以彼自恃",
    "T01n0006_001:0176a19": "國富民眾，地沃野豐多出珍寶，不首伏我，",
    "T01n0006_001:0176a20": "欲往伐之。願聞佛教。」佛報大臣：「昔吾一時",
    "T01n0006_001:0176a21": "曾遊越祇正躁神舍，見其國人，皆多謹勅，",
    "T01n0006_001:0176a22": "我時為說治國七法不危之道，其能行者，日",
    "T01n0006_001:0176a23": "當興盛未之衰也。即叉手言：『願聞七法，蓋",
    "T01n0006_001:0176a24": "何施行？』佛言：『諦聽。』對曰：『受教。』」時，賢者阿難，",
    "T01n0006_001:0176a25": "住後扇佛。佛言阿難：「汝寧不聞越祇國人數",
    "T01n0006_001:0176a26": "相聚會，講論政事，修備自守？」對曰：「聞其數",
    "T01n0006_001:0176a27": "相聚會，講論政事，修備自守。」佛言：「如是，",
    "T01n0006_001:0176a28": "彼為不衰，汝聞越祇君臣常和，所任忠良，",
    "T01n0006_001:0176a29": "轉相承用。」對曰：「聞其君臣常和，所任忠良，轉",
    "T01n0006_001:0176b01": "相承用。汝聞越祇奉法相率，無取無願，不",
    "T01n0006_001:0176b02": "敢有過？」對曰：「聞其奉法相率，無取無願，不敢",
    "T01n0006_001:0176b03": "有過。」「汝聞越祇禮化謹敬，男女有別，長幼",
    "T01n0006_001:0176b04": "相事？」對曰：「聞其禮化謹敬，男女有別，長幼",
    "T01n0006_001:0176b05": "相事。」「汝聞越祇孝於父母，遜悌師長，受識",
    "T01n0006_001:0176b06": "教誨？」對曰：「聞其孝於父母，遜悌師長，受識",
    "T01n0006_001:0176b07": "教誨。」「汝聞越祇承天則地，敬畏鬼神，敬順",
    "T01n0006_001:0176b08": "四時？」對曰：「聞其承天則地，敬畏鬼神，敬順",
    "T01n0006_001:0176b09": "四時。」「汝聞越祇尊奉道德，國有沙門應真",
    "T01n0006_001:0176b10": "及四方來者，供養衣食臥床疾藥？」對曰：「聞其",
    "T01n0006_001:0176b11": "尊奉道德，國有沙門應真及四方來者，供養",
    "T01n0006_001:0176b12": "衣食臥床疾藥。」佛言：「夫有國者，行此七法，",
    "T01n0006_001:0176b13": "難可得危。」雨舍對曰：「使越祇人持一者，尚",
    "T01n0006_001:0176b14": "不可攻，何況有七？國事多故當還。」請辭。佛",
    "T01n0006_001:0176b15": "言：「可，置知是時。」即從座起，禮佛而去。是",
    "T01n0006_001:0176b16": "時，佛勅賢者阿難，請鷂山中諸倚行比丘，令",
    "T01n0006_001:0176b17": "會講堂。即請悉會，稽首畢，一面坐。佛告：「諸",
    "T01n0006_001:0176b18": "比丘！聽我所言，善念行之。」皆曰：「受教。」佛言：",
    "T01n0006_001:0176b19": "「比丘有七教，則法不衰。何等七教？一當數",
    "T01n0006_001:0176b20": "會講誦經道，無有懈怠。二當和順，忠正相",
    "T01n0006_001:0176b21": "教，轉相承用。三當無取無願於他，唯樂山",
    "T01n0006_001:0176b22": "澤。四當絕望長幼先後，相事以禮。五當慈",
    "T01n0006_001:0176b23": "孝承事師長，受識教誨。六當奉法，敬畏經",
    "T01n0006_001:0176b24": "戒，以修梵行。七當遵道供養聖眾，開解童",
    "T01n0006_001:0176b25": "蒙，來學者受給施衣、食、臥床、疾藥。如是七法，",
    "T01n0006_001:0176b26": "可得久住。「又比丘有七守，則法不衰，當善",
    "T01n0006_001:0176b27": "念行：一守清淨，不樂有為。二守無欲，不貪",
    "T01n0006_001:0176b28": "利養。三守忍辱，無所諍訟。四守空行，不",
    "T01n0006_001:0176b29": "入眾聚。五守法意，不起眾想。六守一心，坐",
    "T01n0006_001:0176c01": "禪定意。七守約損，衣食麁踈，草蓐為床。如",
    "T01n0006_001:0176c02": "是七法，可得久住。「又比丘有七敬，則法不",
    "T01n0006_001:0176c03": "衰，當善念行：一為敬佛，善心禮事，無他倚",
    "T01n0006_001:0176c04": "行。二為敬法，志在道意，無他倚行。三為敬",
    "T01n0006_001:0176c05": "眾，依受教令，無他倚行。四為敬學，事持戒",
    "T01n0006_001:0176c06": "者，無他倚行。五為敬聞，事講授者，無他倚",
    "T01n0006_001:0176c07": "行。六為敬淨無欲，無他倚行。七為敬定，事",
    "T01n0006_001:0176c08": "坐禪寂，無他倚行。如是七法，可得久住。「又",
    "T01n0006_001:0176c09": "比丘有七財，則法不衰，當善念行：一當有",
    "T01n0006_001:0176c10": "信，見正喜樂。二當有戒，慎護不犯，三當有慚，",
    "T01n0006_001:0176c11": "改過自悔。四當有愧，順所言行。五當多聞，諷",
    "T01n0006_001:0176c12": "誦無厭。六當智慧，深行微妙。七當法施，勿望",
    "T01n0006_001:0176c13": "禮貺。如是七法，可得久住。「又比丘有七覺",
    "T01n0006_001:0176c14": "意，則法不衰，當善念行：一志念覺倚淨無",
    "T01n0006_001:0176c15": "淫，捨分散意。二法解覺倚淨無淫，捨分",
    "T01n0006_001:0176c16": "散意。三精進覺倚淨無淫，捨分散意。四",
    "T01n0006_001:0176c17": "愛喜覺倚淨無淫，捨分散意。五一向覺",
    "T01n0006_001:0176c18": "倚淨無淫，捨分散意。六惟定覺倚淨無",
    "T01n0006_001:0176c19": "淫，捨分散意。七行護覺倚淨無淫，捨分",
    "T01n0006_001:0176c20": "散意。如是七法，可得久住。「又比丘有七知，",
    "T01n0006_001:0176c21": "則法不衰，當善念行：一當知法，佛十二部",
    "T01n0006_001:0176c22": "經，諦受誦論。二當知議，求諸法慧，博解",
    "T01n0006_001:0176c23": "其要。三當知時，可誦可步可禪可臥，無失",
    "T01n0006_001:0176c24": "時宜。四當自知，所入法行，多少深淺，熟與",
    "T01n0006_001:0176c25": "初始，志當曰勝。五當知節，勿貪美妙，適",
    "T01n0006_001:0176c26": "身節食，無以自病。六當知眾，入比丘眾，梵",
    "T01n0006_001:0176c27": "志聖人，君子及士民眾分別知可敬、可住、可",
    "T01n0006_001:0176c28": "坐、可默、可語。七當知人，觀其所好，察其志",
    "T01n0006_001:0176c29": "能，隨意勸導，令知聖化。如是七法，可得久",
    "T01n0006_001:0177a01": "住。「又比丘有七惟，則法不衰，當善念行：",
    "T01n0006_001:0177a02": "一惟經道，當如人念父母，父母生子，思極",
    "T01n0006_001:0177a03": "一世，惟法活人，無數世度人生死。二惟人",
    "T01n0006_001:0177a04": "生，無不有苦，憂念妻之家屬所有，死各離",
    "T01n0006_001:0177a05": "散不知所墮，若身有罪，親不能解，知此非常，",
    "T01n0006_001:0177a06": "當念行道。三惟精進，端身口意，取道不難。",
    "T01n0006_001:0177a07": "四惟謙虛，無自憍大，承事明哲，矜誨未聞，",
    "T01n0006_001:0177a08": "愍傷教之。五惟降意，不馳六情，抑淫怒",
    "T01n0006_001:0177a09": "癡態，無有邪行。六惟軀中，但盛臭穢，風",
    "T01n0006_001:0177a10": "寒熱血，無可貪者。七惟自觀，形如糞土，日",
    "T01n0006_001:0177a11": "當念死，天地開闢，生民以來，無不死者，世",
    "T01n0006_001:0177a12": "間如夢，所見歡愛，不知為化，悟乃覺空，當",
    "T01n0006_001:0177a13": "知是幻，勿以自欺。如是七法，可得久住。「又",
    "T01n0006_001:0177a14": "比丘復有六重法，當善念行，可得久住：一",
    "T01n0006_001:0177a15": "為修身，以起慈心，依聖旬通，諸清淨者，行",
    "T01n0006_001:0177a16": "此重任，和一愛敬，施於同學，無取無諍，",
    "T01n0006_001:0177a17": "勉共守行行。二為修口善行，以起慈心。三",
    "T01n0006_001:0177a18": "為修意善行，以起慈心。四為所見法際，若",
    "T01n0006_001:0177a19": "得衣食、應器餘物，終不愛藏。五為持戒不",
    "T01n0006_001:0177a20": "犯，不以摸質，能用勸人。六為若從正見得",
    "T01n0006_001:0177a21": "出正要受道苦盡度知見了，行此重任，皆以",
    "T01n0006_001:0177a22": "聖旬通清淨用和愛敬，施於同道，無取無",
    "T01n0006_001:0177a23": "諍，轉相建立，共守道行。又復比丘，當為愍",
    "T01n0006_001:0177a24": "傷，一切蠕動，至於蟣蝨，必加慈心，人之死",
    "T01n0006_001:0177a25": "亡，當為悲哀，彼得為人，如不聞道，家室啼",
    "T01n0006_001:0177a26": "哭，亦不知死，魂神所趣；唯得道者，能知",
    "T01n0006_001:0177a27": "之耳。佛為是故敷陳經法，經不可不學，道",
    "T01n0006_001:0177a28": "不可不行，天下多道，王道為大，佛道如是，",
    "T01n0006_001:0177a29": "最為其上。譬數十人，俱共射准，有前中者，",
    "T01n0006_001:0177b01": "有後中者，要射不止，必復中准，又如天下",
    "T01n0006_001:0177b02": "眾流不息皆歸于海。比丘如此，行道不止，",
    "T01n0006_001:0177b03": "會得解脫，如佛法教，轉相承用，諷詠佛語，",
    "T01n0006_001:0177b04": "常用時誨，四輩弟子，展轉相教，如是佛經，",
    "T01n0006_001:0177b05": "可得久住。」彼時，佛請賢者阿難，俱之巴連",
    "T01n0006_001:0177b06": "弗邑，即受教行。佛攝衣鉢，歷王舍城，去行",
    "T01n0006_001:0177b07": "半道所，頓止王園。佛告諸比丘：「皆聽，其為",
    "T01n0006_001:0177b08": "道者，當知四諦，凡人不知，故走長塗，宛轉",
    "T01n0006_001:0177b09": "生死，無休止時，吾是以啟汝意。何等四？一",
    "T01n0006_001:0177b10": "曰知苦苦，是謂真諦。二曰苦由習生，是",
    "T01n0006_001:0177b11": "謂真諦。三曰苦習盡滅，是謂真諦。四曰苦",
    "T01n0006_001:0177b12": "習盡受道，是謂真諦。於苦不慧不知，故走",
    "T01n0006_001:0177b13": "長塗，生死不休，當以知此苦諦。苦者謂生",
    "T01n0006_001:0177b14": "苦、老苦、病苦、死苦、憂悲惱苦、愛別離苦、所",
    "T01n0006_001:0177b15": "求不得苦；以要言之，五盛陰苦。已覺斯苦，",
    "T01n0006_001:0177b16": "能斷愛習，是謂得眼，為極是生，後不復有",
    "T01n0006_001:0177b17": "苦；猶習者從愛，苦習都盡，受道之諦，得",
    "T01n0006_001:0177b18": "眼見證，為盡是生，後不復有。已見真諦，得",
    "T01n0006_001:0177b19": "道眼者，無復生死，長塗永絕。如是比丘，又",
    "T01n0006_001:0177b20": "當復知道得八行。何等八？一以專心，受佛",
    "T01n0006_001:0177b21": "經法。二棄愛欲，與世無諍。三終不為殺、盜、",
    "T01n0006_001:0177b22": "婬行。四不欺讒侫飾惡罵。五不嫉妬貪餮不",
    "T01n0006_001:0177b23": "信。六念非常、苦、空、非身。七觀形中臭穢不淨。",
    "T01n0006_001:0177b24": "八不貪身知當歸土。諸往古佛，皆見此四諦，",
    "T01n0006_001:0177b25": "諸當來佛，亦見此四諦，其有貪慕家居恩愛",
    "T01n0006_001:0177b26": "及樂世間榮名之壽者，終不得是度世之道；",
    "T01n0006_001:0177b27": "道從心生，心淨者乃得道。其次心端，不犯",
    "T01n0006_001:0177b28": "五戒，可得上天；其次信道，好學經法，後可",
    "T01n0006_001:0177b29": "得作人。若都欲斷絕地獄、畜生、餓鬼道者，當",
    "T01n0006_001:0177c01": "以一心，奉行經戒。今佛為天下，解脫生死，",
    "T01n0006_001:0177c02": "開現正道，其欲學者，當諦思惟。」佛與賢者",
    "T01n0006_001:0177c03": "阿難，前到巴連弗，止城外神樹下。諸梵志居",
    "T01n0006_001:0177c04": "士，聞佛從諸弟子來，皆出城外，欲覲見供",
    "T01n0006_001:0177c05": "養佛，有持席薦，有持毾[毯炎+登]，有持水漿，及錠",
    "T01n0006_001:0177c06": "燈者，行詣佛所，稽首畢一面坐。佛告諸梵",
    "T01n0006_001:0177c07": "志居士：「人在世間，好貪欲恣意者，有五消",
    "T01n0006_001:0177c08": "耗：一自放恣，財產日減。二自放恣，危身失",
    "T01n0006_001:0177c09": "道。三自放恣，眾人不敬，死時有悔。四自放",
    "T01n0006_001:0177c10": "恣，醜名惡聲，周聞天下。五自放恣，身死魂",
    "T01n0006_001:0177c11": "神墮三惡道，人能降心。不放恣者，有五豐",
    "T01n0006_001:0177c12": "德：一自撿攝，財產日增。二自撿攝，得近道",
    "T01n0006_001:0177c13": "意。三自撿攝，眾人所敬，至死無悔。四自撿",
    "T01n0006_001:0177c14": "攝，好名善譽，周聞天下。五自撿攝，身死神",
    "T01n0006_001:0177c15": "生天上福地。人不自恣，有此五善，宜思念",
    "T01n0006_001:0177c16": "之。」佛為眾人說法正化若干要語，無不歡",
    "T01n0006_001:0177c17": "喜，皆前稽首佛足，繞三匝而去。於是，佛起，",
    "T01n0006_001:0177c18": "到阿衛陬，坐一樹下，持神心道眼，見上諸",
    "T01n0006_001:0177c19": "天，使賢神守護此地。賢者阿難，從燕坐起，",
    "T01n0006_001:0177c20": "稽首畢一面住。佛問阿難：「誰圖此巴連弗",
    "T01n0006_001:0177c21": "起城郭者？」對曰：「是摩竭大臣雨舍所建，所",
    "T01n0006_001:0177c22": "其欲以遏絕越祇。」佛言：「善哉！善哉！雨舍之",
    "T01n0006_001:0177c23": "賢，乃知圖此。吾見忉利諸神妙天，共持此",
    "T01n0006_001:0177c24": "地，其有土地為天神所護，必安且貴。又此",
    "T01n0006_001:0177c25": "地者，近天之中，主此地神，名曰人意，人意",
    "T01n0006_001:0177c26": "所護，其國久而益勝，必多聖賢仁智豪俊，",
    "T01n0006_001:0177c27": "餘國弗及，亦莫能壞。此城久久，如欲壞時，",
    "T01n0006_001:0177c28": "當以三事：一者大火，二者大水，三者中人",
    "T01n0006_001:0177c29": "與外人謀，乃壞此城。」雨舍聞佛與眾弟子俱",
    "T01n0006_001:0178a01": "遊到此，即乘王威嚴車五百乘，出城欲覲見",
    "T01n0006_001:0178a02": "供養佛。到即下車，步入園門，見佛歡喜，貌",
    "T01n0006_001:0178a03": "色恭辭，氣重揖讓畢一面坐。佛為說法正",
    "T01n0006_001:0178a04": "化若干要語，雨舍歡喜，乃避坐言：「欲設微",
    "T01n0006_001:0178a05": "食，願與聖眾俱屈威神。」佛以默如可之。即",
    "T01n0006_001:0178a06": "起稽首，繞佛三匝而歸。大臣歸，乃通夜具",
    "T01n0006_001:0178a07": "作好食嚴室，內施牀座。早行白佛：「食具已",
    "T01n0006_001:0178a08": "辦，唯聖知時。」佛即攝衣持鉢，與眾弟子俱",
    "T01n0006_001:0178a09": "到其舍，就高座於眾前坐，雨舍手自斟酌",
    "T01n0006_001:0178a10": "[酉*典]美奉鉢致漿，行澡水畢，住白佛言：「已所",
    "T01n0006_001:0178a11": "施福，願佛呪願，此國士民，一切天人，使長",
    "T01n0006_001:0178a12": "得安。」佛呪願言：「佛助爾喜，為天人供養，土",
    "T01n0006_001:0178a13": "民作導，飯佛比丘僧，稱譽正法，受道慧語，",
    "T01n0006_001:0178a14": "奉行經戒，都呪願此，可敬知敬，可事知事，",
    "T01n0006_001:0178a15": "博施兼愛，有慈哀心，使汝一切常獲福利，",
    "T01n0006_001:0178a16": "得見正道。」大臣歡喜，佛復言：「汝於今世，雖",
    "T01n0006_001:0178a17": "有官事，緣由此福，後必解脫。若人得飯佛",
    "T01n0006_001:0178a18": "及真賢持戒者，沙門呪願，終不徒棄。又當",
    "T01n0006_001:0178a19": "以知，若欲在官及居位者，不可有貪心，不",
    "T01n0006_001:0178a20": "可侈心，不可憍心，不可虐心，不可快心，去",
    "T01n0006_001:0178a21": "此五者，後無咎悔，死得上天，除惡道罪。」",
    "T01n0006_001:0178a22": "佛說已從坐起，出東城門，雨舍追侍曰：「當",
    "T01n0006_001:0178a23": "名此門為瞿曇門。」佛度津渚，又追名之，為",
    "T01n0006_001:0178a24": "瞿曇津。是時人民，有乘舫舟渡者，有乘小",
    "T01n0006_001:0178a25": "船，或乘竹[簿尃+卑]及木桴渡，渡者甚眾。佛坐定",
    "T01n0006_001:0178a26": "意自思：「往昔未作佛時，身所更來，乘此桴",
    "T01n0006_001:0178a27": "舡，不可復數；今以解脫，不復乘此，亦使我",
    "T01n0006_001:0178a28": "諸弟子得離是。」佛從定覺，自說頌曰：",
    "T01n0006_001:0178a29": "「佛為海船師，　　法橋渡河津，",
    "T01n0006_001:0178b01": "　大乘道之典，　　一切渡天人，",
    "T01n0006_001:0178b02": "　亦為自解脫，　　度岸得昇仙，",
    "T01n0006_001:0178b03": "　都使諸弟子，　　縛解致泥洹。」",
    "T01n0006_001:0178b04": "彼時，佛請賢者阿難，俱之拘利邑，受教皆",
    "T01n0006_001:0178b05": "行，到坐樹下。佛告諸比丘：「皆聽！當持淨戒，",
    "T01n0006_001:0178b06": "當思定意，當解慧行。此三者，禪譽既豐，又",
    "T01n0006_001:0178b07": "得離於婬怒癡垢，是謂正度欲疾。望此當力",
    "T01n0006_001:0178b08": "自解，用盡是生，入清淨行，務如應作，而知",
    "T01n0006_001:0178b09": "一心，以善其性，與世無諍，已知世事，宜自",
    "T01n0006_001:0178b10": "憂身，靜居內思，意志即明，三垢已除，便自",
    "T01n0006_001:0178b11": "得道。心不復走，亦無所著，譬如國王為萬",
    "T01n0006_001:0178b12": "姓主，比丘自思惟能萬端，皆心為主。」佛與",
    "T01n0006_001:0178b13": "阿難俱，到喜豫邑，止河水邊揵祇樹下。諸",
    "T01n0006_001:0178b14": "弟子且入城，乞食已澡洗畢還禮佛，住",
    "T01n0006_001:0178b15": "白佛言：「是國多疫到有死者，朝所共聞，有",
    "T01n0006_001:0178b16": "清信士，玄黮、時仙、初動、或震、叔良、快賢、",
    "T01n0006_001:0178b17": "伯宗、兼篤、德稱、淨高，十人皆死，是輩喪",
    "T01n0006_001:0178b18": "身，當趣何道？」佛告諸比丘：「此十人者，已斷",
    "T01n0006_001:0178b19": "自然魂神，上生十八天上，到不還地，不復",
    "T01n0006_001:0178b20": "來下受世間法。又是國死，非但此也。佛天",
    "T01n0006_001:0178b21": "眼見，五百清信士，悉如難提，等離三垢，五",
    "T01n0006_001:0178b22": "道斷死，皆上生不還之地，止取泥洹。又有三",
    "T01n0006_001:0178b23": "百清信士，已斷三結，無婬怒癡，昇頻來地，",
    "T01n0006_001:0178b24": "後來下生，當見苦際。復有五百清信女，皆",
    "T01n0006_001:0178b25": "得四喜，三結盡，得溝港，離三惡道，生天人",
    "T01n0006_001:0178b26": "中，不過七世，當得應真。」於是佛謂諸比丘：",
    "T01n0006_001:0178b27": "「汝說彼死者，為撓擾佛也。然吾為佛，不復",
    "T01n0006_001:0178b28": "受此，亦當何懼？微哉妙矣。生死有時，夫諸",
    "T01n0006_001:0178b29": "佛興，雖曰生於世，不佛法情矣。何則？如來",
    "T01n0006_001:0178c01": "法情已止，無所不覺，已了是生，現說分明。",
    "T01n0006_001:0178c02": "所謂妙者，從有是令得是，無有是不得是，",
    "T01n0006_001:0178c03": "從是起令是生，是滅者乃都滅。所以者何？",
    "T01n0006_001:0178c04": "用有欲求故為不明，緣不明行，緣行識，緣",
    "T01n0006_001:0178c05": "識名色，緣名色六入，緣六入更樂，緣更樂",
    "T01n0006_001:0178c06": "痛，緣痛愛，緣愛受，緣受有，緣有生，緣生",
    "T01n0006_001:0178c07": "老死憂悲苦懣惱，致是具足苦性習，有生",
    "T01n0006_001:0178c08": "死之本，轉如車輪，行無休息。從癡不明故",
    "T01n0006_001:0178c09": "有生死，假令不明無餘無欲以滅則行滅，行",
    "T01n0006_001:0178c10": "滅則識滅，識滅則名色滅，名色滅則六入滅，",
    "T01n0006_001:0178c11": "六入滅則更樂滅，更樂滅則痛滅，痛滅則愛",
    "T01n0006_001:0178c12": "滅，愛滅則受滅，受滅則有滅，有滅則生滅，",
    "T01n0006_001:0178c13": "生滅則老死憂悲苦懣惱，致是具足苦性習",
    "T01n0006_001:0178c14": "有為都滅矣。故先為若說，癡者有生死，慧",
    "T01n0006_001:0178c15": "者持道不復生死。當思念此，挫其心乃不",
    "T01n0006_001:0178c16": "持復更生死之道。又欲近道，當有四喜，宜",
    "T01n0006_001:0178c17": "善念行：一曰念佛，意喜不離。二曰念法，意喜",
    "T01n0006_001:0178c18": "不離。三曰念眾，意喜不離。四曰念戒，意喜不",
    "T01n0006_001:0178c19": "離。念此四喜，必令具足，而自了見，當望正",
    "T01n0006_001:0178c20": "度求解身要，可以除斷地獄、畜生、鬼神之道，",
    "T01n0006_001:0178c21": "以致溝港，不墮惡地，雖往來走天上人中，",
    "T01n0006_001:0178c22": "不過七生，自得苦際。」彼時，佛請賢者阿難，",
    "T01n0006_001:0178c23": "俱之維耶離國，即受教行。佛樂拘利歷城中",
    "T01n0006_001:0178c24": "去，到止城外，故望女奈氏園。奈女聞佛從",
    "T01n0006_001:0178c25": "諸弟子自越祇來，即嚴車衣服，從五百女弟",
    "T01n0006_001:0178c26": "子，俱出城詣奈園，欲跪拜侍覲。佛遙見其",
    "T01n0006_001:0178c27": "五百女來，勅諸比丘：「見是，皆當低頭內觀，",
    "T01n0006_001:0178c28": "自端汝心，彼好莊衣，譬如畵瓶，雖表彩色，",
    "T01n0006_001:0178c29": "中但屎尿，當知好女，皆盡畵瓶輩也。夫為",
    "T01n0006_001:0179a01": "道者，不當惑彼，故當健制，志惟分別，是奈",
    "T01n0006_001:0179a02": "女來，亦從我教。何謂健制？已生惡法，能即",
    "T01n0006_001:0179a03": "斷却，治性精進，自攝意端；未生惡法，能令",
    "T01n0006_001:0179a04": "不起，治性精進，自攝意端；未生善法，意能",
    "T01n0006_001:0179a05": "發生，治性精進，自攝意端；已生善法，志立",
    "T01n0006_001:0179a06": "弗忘，能使增廣，治性精進，自攝意端。是以",
    "T01n0006_001:0179a07": "當為，寧破筋骨，自碎身體，不隨心而為惡，",
    "T01n0006_001:0179a08": "是為健制。何謂志惟？惟內身循身觀，惟外",
    "T01n0006_001:0179a09": "身循身觀，以內外觀思念分別斷不使意；",
    "T01n0006_001:0179a10": "惟內痛循痛觀，惟外痛循痛觀，以內外觀",
    "T01n0006_001:0179a11": "思念分別斷不使意；惟內意循意觀，惟外意",
    "T01n0006_001:0179a12": "循意觀，以內外觀思念分別斷不使意；惟",
    "T01n0006_001:0179a13": "內法循法觀，惟外法循法觀，以內外觀思",
    "T01n0006_001:0179a14": "念分別斷不使意；是為志惟。何謂分別知可",
    "T01n0006_001:0179a15": "行不可行？從其正能別行，是為分別。夫",
    "T01n0006_001:0179a16": "能健制志惟分別，乃為有力，非謂壯士多",
    "T01n0006_001:0179a17": "力而為健也。能去惡就善，是謂最健。自吾",
    "T01n0006_001:0179a18": "求佛與心諍以來，其劫無數，用不聽邪心故，",
    "T01n0006_001:0179a19": "今得為若世間作佛亦可休止，汝意久在不",
    "T01n0006_001:0179a20": "淨之中，可自拔擢免斯眾苦。見是女來，當",
    "T01n0006_001:0179a21": "如我教。」於是奈女到，稽首畢一面坐，佛問",
    "T01n0006_001:0179a22": "言：「今汝諸女意何如？」對曰：「受佛大恩，得聞",
    "T01n0006_001:0179a23": "法教，愚癡醒悟，夙夜自勅，不敢邪心。」佛",
    "T01n0006_001:0179a24": "告奈女：「好邪婬者，有五自妨：一者多聲不",
    "T01n0006_001:0179a25": "好。二者王法所疾。三者懷異多疑。四",
    "T01n0006_001:0179a26": "者死入地獄。五者地獄罪竟受畜生形。皆",
    "T01n0006_001:0179a27": "所致，能自滅心。不邪婬者，有五增福：一者",
    "T01n0006_001:0179a28": "多人稱譽。二者不畏縣官。三者身得安隱。",
    "T01n0006_001:0179a29": "四者死上天生。五者從立清淨泥洹道。是以",
    "T01n0006_001:0179b01": "當自患厭，母人生病，月期不淨，拘絆捶杖，",
    "T01n0006_001:0179b02": "不得自在，受行經戒，可得如佛清淨之道。」佛",
    "T01n0006_001:0179b03": "為奈女說法正化若干要語，奈女歡喜，避",
    "T01n0006_001:0179b04": "坐長跪白言：「欲設微食，願佛聖眾，俱屈威",
    "T01n0006_001:0179b05": "神。」佛以默然可之，即作禮而去。去未久，維",
    "T01n0006_001:0179b06": "耶離豪姓，有諸離車，聞佛從諸弟子來，去",
    "T01n0006_001:0179b07": "城七里，即乘王威嚴四色車，出欲見佛。諸",
    "T01n0006_001:0179b08": "離車中，有乘青馬青車，青衣青蓋青幢青幡，",
    "T01n0006_001:0179b09": "官屬皆青；有乘黃馬黃車，黃衣黃蓋黃幢",
    "T01n0006_001:0179b10": "黃幡，官屬皆黃；有乘赤馬赤車，衣蓋幢幡",
    "T01n0006_001:0179b11": "官屬皆赤；有乘白馬白車，衣蓋幢幡官屬皆",
    "T01n0006_001:0179b12": "白。佛見車騎數十萬眾填路而來，即告諸比",
    "T01n0006_001:0179b13": "丘：「汝欲見忉利天上天帝苑中侍從出入者，",
    "T01n0006_001:0179b14": "如此無異耶。」諸離車到，皆下車，步入奈園，",
    "T01n0006_001:0179b15": "作禮畢一面坐，佛為大眾說法正化。有一",
    "T01n0006_001:0179b16": "人字并餼，避坐起整衣服，向佛自陳言：",
    "T01n0006_001:0179b17": "「每聞佛功德，巍巍甚大，天上天下，無不傾",
    "T01n0006_001:0179b18": "動，常從在所，夙夜敬仰，服重清化，不敢有",
    "T01n0006_001:0179b19": "惱。」佛語并餼：「天下叡哲，乃知敬佛，夫敬",
    "T01n0006_001:0179b20": "佛者，自得其福，死皆上天，不墮惡道。」於是",
    "T01n0006_001:0179b21": "并餼，說頌讚曰：",
    "T01n0006_001:0179b22": "「敬謁法王來，　　心正道力安，",
    "T01n0006_001:0179b23": "　最勝號為佛，　　名顯若雪山。",
    "T01n0006_001:0179b24": "　譬華淨無疑，　　得喜如近香，",
    "T01n0006_001:0179b25": "　方身觀無厭，　　光若露耀明。",
    "T01n0006_001:0179b26": "　唯佛智高妙，　　明盛無瑕塵，",
    "T01n0006_001:0179b27": "　願奉清信戒，　　自歸於三尊。」",
    "T01n0006_001:0179b28": "是時坐中五百豪姓，各解身上衣，以授并",
    "T01n0006_001:0179b29": "餼，并餼持衣，前白佛言：「是諸尊者，聞善",
    "T01n0006_001:0179c01": "言喜，共以五百上衣，奉獻世尊，願哀受之。」",
    "T01n0006_001:0179c02": "佛受已告言：「傳士！當知，佛為如來、至真、等",
    "T01n0006_001:0179c03": "正覺、明行成已、善逝、世間解、無上士、道法御、天",
    "T01n0006_001:0179c04": "人師，號佛、眾祐，出興於世，有五難有自然之",
    "T01n0006_001:0179c05": "法。何等五？佛出教化天下，釋梵沙門梵志，",
    "T01n0006_001:0179c06": "龍神帝王，以自然慧，為世現證，開說真道，",
    "T01n0006_001:0179c07": "上語亦善，中語亦善，下語亦善，至要義具，",
    "T01n0006_001:0179c08": "清淨究暢，一切敷演，是一難有自然法也。",
    "T01n0006_001:0179c09": "佛說經於天下，聞者皆樂，信學諷誦，端身",
    "T01n0006_001:0179c10": "口意，去邪入正，是二難有自然之法也。天",
    "T01n0006_001:0179c11": "下人民，聞佛經道，意去開解，深之思惟，",
    "T01n0006_001:0179c12": "皆得明慧，是三難有自然之法也。天下人民，",
    "T01n0006_001:0179c13": "聞佛教誡，多以愛敬，出三惡道，生天人中",
    "T01n0006_001:0179c14": "獲大利，是四難有自然之法也。天下人民，",
    "T01n0006_001:0179c15": "聞佛道奧深妙法言，解本生死緣之事，斷情",
    "T01n0006_001:0179c16": "絕欲，皆得出要，第一精進得應真道，第二",
    "T01n0006_001:0179c17": "精進得不還道，第三精進得頻來道，第四精",
    "T01n0006_001:0179c18": "進得溝港道，是五難有自然之法也。凡人於",
    "T01n0006_001:0179c19": "佛，而有反復之心，以施少善者，皆得大福，",
    "T01n0006_001:0179c20": "不唐棄也。是故并餼，當自勗勉，以學此",
    "T01n0006_001:0179c21": "得。」佛說已，諸離車從坐起，整衣服叉手言：",
    "T01n0006_001:0179c22": "「本欲請佛，而奈女以奪我先，願須後日，我",
    "T01n0006_001:0179c23": "等多務，欲還請辭。」佛言：「可當知時。」時，即皆",
    "T01n0006_001:0179c24": "稽首佛足，繞三匝而去。奈女通夜，作濃美",
    "T01n0006_001:0179c25": "食，嚴飾室內，晨施牀座，行白佛言：「食具已",
    "T01n0006_001:0179c26": "辦，唯聖知時。」佛與眾弟子，俱到其舍，就",
    "T01n0006_001:0179c27": "高座於眾前坐。奈女手自斟酌，奉鉢致漿，",
    "T01n0006_001:0179c28": "行澡水畢，取小牀坐佛前，欲問法。佛言：「我",
    "T01n0006_001:0179c29": "代若喜好布施者，後無怨畏，多得稱譽，善",
    "T01n0006_001:0180a01": "名日增，眾人愛敬，人能無慳，仁慧為智，如",
    "T01n0006_001:0180a02": "是無垢安隱，生天上諸天相娛樂。」佛為奈女",
    "T01n0006_001:0180a03": "說法正化若干要說，已皆歡喜。佛請賢者",
    "T01n0006_001:0180a04": "阿難，俱至竹芳邑，止城北林樹下。是歲竹",
    "T01n0006_001:0180a05": "芳邑，飢饉穀糴騰貴。佛告諸比丘：「是間飢",
    "T01n0006_001:0180a06": "饉，乞求難得，汝等宜分部行，別到維耶及越",
    "T01n0006_001:0180a07": "祇諸陬邑，可以無乏。」受教當行，佛言：「比",
    "T01n0006_001:0180a08": "丘！當知自損，得善無喜，得惡勿憂，食取支",
    "T01n0006_001:0180a09": "身，勿貪求美，但坐嗜味，愛求之故，生死不",
    "T01n0006_001:0180a10": "絕。夫知節身，能自損者，可得定意。」佛為說",
    "T01n0006_001:0180a11": "法正化若干要語，皆歡喜禮佛去，各分部",
    "T01n0006_001:0180a12": "行，到諸國邑。佛獨與阿難俱，到衛沙聚。是",
    "T01n0006_001:0180a13": "時佛身疾，舉軀皆痛。佛念痛甚，而弟子皆",
    "T01n0006_001:0180a14": "不在，當須眾來，乃取泥洹，宜為是疾自力",
    "T01n0006_001:0180a15": "精進，以受不念眾想之定，即如其像正受三",
    "T01n0006_001:0180a16": "昧思惟，不念眾想之定，以是忍意，而自得",
    "T01n0006_001:0180a17": "聞。賢者阿難，從一樹下起，詣佛稽首畢一",
    "T01n0006_001:0180a18": "面住，問佛消息：「疾寧瘳損？聞聖體疾，實用",
    "T01n0006_001:0180a19": "憂懼，世尊得無欲取泥洹？願有教令，於眾",
    "T01n0006_001:0180a20": "弟子。」佛報阿難：「佛豈與眾相違遠乎？吾亦",
    "T01n0006_001:0180a21": "恒在比丘眾中，所當施為教誡，以具前後所",
    "T01n0006_001:0180a22": "說，皆在眾所，但當精進案經行之。向吾疾",
    "T01n0006_001:0180a23": "生，舉軀痛甚，即思不念眾想之定，意不著",
    "T01n0006_001:0180a24": "疾故，忍中正要者。阿難！我所說法，中外備",
    "T01n0006_001:0180a25": "悉，佛為法師，無所遺忘，所當施行，自足可",
    "T01n0006_001:0180a26": "知。我亦已老，年且八十，形如故車，無牢無",
    "T01n0006_001:0180a27": "強，吾本說，生死有時，無生不終。極上有",
    "T01n0006_001:0180a28": "天名不想入，其壽八十四千萬劫，彼亦有死。",
    "T01n0006_001:0180a29": "是以佛起經於天下，咸示泥洹大道，以斷",
    "T01n0006_001:0180b01": "生死之本。我今都為有身作錠令身歸，為",
    "T01n0006_001:0180b02": "法教錠令法自歸。彼何謂錠？何謂自歸？謂",
    "T01n0006_001:0180b03": "是專心在四志惟，一惟觀身，二惟觀痛，三",
    "T01n0006_001:0180b04": "惟觀意，四惟觀法，健制思念，斷不使想，",
    "T01n0006_001:0180b05": "是為一切作法教錠，當以自歸。吾為此已重",
    "T01n0006_001:0180b06": "說，如欲解者，當精進行中外戒法，必使如",
    "T01n0006_001:0180b07": "常。其有自歸，覺佛經道，皆佛子孫。今我",
    "T01n0006_001:0180b08": "委棄轉輪王位，為天下作佛，憂度三界，汝",
    "T01n0006_001:0180b09": "等亦宜自憂其身，以斷眾苦。」彼避雨時，補",
    "T01n0006_001:0180b10": "繕衣畢，佛請賢者阿難，俱至維耶離，受教",
    "T01n0006_001:0180b11": "即行。既到止猨猴館，行乞食畢，滌鉢澡洗，",
    "T01n0006_001:0180b12": "又與阿難俱，到急疾神地。佛言：「阿難！維耶",
    "T01n0006_001:0180b13": "離樂，越祇亦樂，今此天下，十六大國，其",
    "T01n0006_001:0180b14": "諸郡邑皆樂。熙連然河，多出黃金，閻浮提",
    "T01n0006_001:0180b15": "地，五色畫，人生於世，以壽為樂。若比丘",
    "T01n0006_001:0180b16": "比丘尼，知四神足，是為拔苦，多修習行，當",
    "T01n0006_001:0180b17": "念不忘，在意所欲，可得不死，一劫不啻。如",
    "T01n0006_001:0180b18": "是阿難！佛四神足，已多習行，專念不忘，在",
    "T01n0006_001:0180b19": "意所欲，如來可止一劫有餘。」佛重說是至再",
    "T01n0006_001:0180b20": "三，時，阿難意沒在邊想，為魔所蔽，曚曚不",
    "T01n0006_001:0180b21": "悟，默而不對。佛言：「阿難！汝去到一樹下，靜",
    "T01n0006_001:0180b22": "意自思。」即受教一處坐。時，魔波旬來曰：「佛",
    "T01n0006_001:0180b23": "意無欲可般泥洹，教誨已周已訖，可滅度",
    "T01n0006_001:0180b24": "矣。昔者佛遊傴留河上，解說諸老曰：『吾為",
    "T01n0006_001:0180b25": "佛，雖得自在，不貪久住，非謂今也。所度亦",
    "T01n0006_001:0180b26": "畢，可般泥洹。』」佛報波旬：「吾所以至於是未",
    "T01n0006_001:0180b27": "滅度者，須我眾比丘及比丘尼，令皆智慧承",
    "T01n0006_001:0180b28": "用經戒，勸請未入，使學者成，亦以須我",
    "T01n0006_001:0180b29": "請清信士及清信女，令得智慧承用經戒，未",
    "T01n0006_001:0180c01": "入者入，受法者成。如是波旬，吾以待此四",
    "T01n0006_001:0180c02": "輩弟子，皆得法意，展轉相教，解諸童蒙，使",
    "T01n0006_001:0180c03": "學成就，是以至今，未滅度耳。」魔曰：「可足時",
    "T01n0006_001:0180c04": "已畢矣。」佛言：「汝默，如來不久，是後三月當",
    "T01n0006_001:0180c05": "取泥洹。」魔心乃悅，歡喜而去。佛即正坐，定",
    "T01n0006_001:0180c06": "意自思：「於三昧中，不住性命，棄餘壽行。」當",
    "T01n0006_001:0180c07": "此之時，地為大動，空中清淨，佛之光明，徹",
    "T01n0006_001:0180c08": "照無窮，諸天神來側滿虛空。佛從定覺，自",
    "T01n0006_001:0180c09": "說偈曰：",
    "T01n0006_001:0180c10": "「無量眾德行，　　有為吾今捨，",
    "T01n0006_001:0180c11": "　近遠應度者，　　已度應度者。」",
    "T01n0006_001:0180c12": "賢者阿難，心驚毛竪，疾行詣佛，稽首畢一",
    "T01n0006_001:0180c13": "面住，白佛言：「甚哉世尊！地動乃爾，是何因",
    "T01n0006_001:0180c14": "緣？」佛語阿難：「凡世地動，有八因緣。何等八？",
    "T01n0006_001:0180c15": "天下地在水上，水止於風，風止於空，空中",
    "T01n0006_001:0180c16": "大風有時自起則大水擾，大水擾則普地動，",
    "T01n0006_001:0180c17": "是為一也。有時得道沙門，及神妙天，戒德",
    "T01n0006_001:0180c18": "隆盛，欲自試力，手按少地，則普地動，是",
    "T01n0006_001:0180c19": "為二也。若始菩薩，從第四天，下入母胎，明",
    "T01n0006_001:0180c20": "哲慈意，欲見道化，開發愚曚，乃放神光，",
    "T01n0006_001:0180c21": "震動天地，令梵釋魔沙門梵志一切見明，是",
    "T01n0006_001:0180c22": "為三也。若菩薩生出母胎時，德感諸天，淨",
    "T01n0006_001:0180c23": "無雲曀，神光遠照，則普地動，是為四也。至",
    "T01n0006_001:0180c24": "於菩薩得無上道正真佛時，普地大動，天",
    "T01n0006_001:0180c25": "神四布，稱揚佛名，是為五也。及已作佛，初",
    "T01n0006_001:0180c26": "大會時，法輪三轉，天人則解，此彼菩薩，昇",
    "T01n0006_001:0180c27": "成大道，光明遠照，時普地動，是為六也。",
    "T01n0006_001:0180c28": "佛教將畢，欲棄壽行，不住性命，乃大放光，",
    "T01n0006_001:0180c29": "勸發天人，則普地動，是為七也。如佛眾祐，",
    "T01n0006_001:0181a01": "臨當棄身般泥洹時，明無不照，天神參至",
    "T01n0006_001:0181a02": "則地普動，是為八也。」阿難言：「今佛已為捨",
    "T01n0006_001:0181a03": "性命耶？」佛言：「已捨。」阿難曰：「昔聞佛說：『若有",
    "T01n0006_001:0181a04": "弟子，知四神足，多修習行，專念不忘，在意",
    "T01n0006_001:0181a05": "所欲，可止不死一劫有餘。』而佛道德，過殊",
    "T01n0006_001:0181a06": "於此，亦不可久止乎？」佛報阿難：「今汝言之，",
    "T01n0006_001:0181a07": "豈不過耶？吾與汝言四神足者，乃至再三；",
    "T01n0006_001:0181a08": "而若徑默，沒在暗昧，不發明想，為魔所蔽，",
    "T01n0006_001:0181a09": "而復何云具佛所說，言一出口寧自違乎？」",
    "T01n0006_001:0181a10": "對曰：「不也。」「如是阿難！夫不智者既自發言",
    "T01n0006_001:0181a11": "而追違之；我無是也。」阿難垂涕曰：「亦何駛",
    "T01n0006_001:0181a12": "哉！佛取泥洹，一何疾哉！世間眼滅。」彼時，佛",
    "T01n0006_001:0181a13": "勅賢者阿難，請維耶離國倚行比丘。受教",
    "T01n0006_001:0181a14": "即請，悉會講堂，稽首畢一面住。佛告諸比",
    "T01n0006_001:0181a15": "丘：「世間無常，無有牢固，皆當離散，無常在",
    "T01n0006_001:0181a16": "者，心識所行，但為自欺，恩愛合會，其誰得",
    "T01n0006_001:0181a17": "久，天地須彌，尚有崩壞，況于人物，而欲長",
    "T01n0006_001:0181a18": "存？生死憂苦，可厭已矣！佛後三月，當般泥",
    "T01n0006_001:0181a19": "洹，勿怪勿憂。且夫一切去來現佛，皆從法",
    "T01n0006_001:0181a20": "得，經法且存，但當自勉勤學力行，持清淨",
    "T01n0006_001:0181a21": "心，趣得度脫，心識情休，則不死不復生，亦",
    "T01n0006_001:0181a22": "不復走於五道捨一身受一身也。五陰已",
    "T01n0006_001:0181a23": "斷，乃無飢渴寒熱憂悲苦惱之患。人知正心，",
    "T01n0006_001:0181a24": "天上諸天，皆代人喜，當以降心柔弱自損，",
    "T01n0006_001:0181a25": "勿隨心行，心之行無不為，得道者亦心也。心",
    "T01n0006_001:0181a26": "作天，心作人，心作鬼神畜生地獄，皆心所",
    "T01n0006_001:0181a27": "為也。從心行得起諸法，心作識，識作意，意",
    "T01n0006_001:0181a28": "轉入心，心也者取為長，心志為行，行作",
    "T01n0006_001:0181a29": "為命，賢愚在行，壽夭在命。夫志行命三者",
    "T01n0006_001:0181b01": "相須，所作好惡，身自當之；父作不善，子不",
    "T01n0006_001:0181b02": "代受，子作不善，父亦不受，善自獲福，惡自",
    "T01n0006_001:0181b03": "受殃。今佛為天上天下所尊敬者，皆志所",
    "T01n0006_001:0181b04": "為，是故當以正心行法，唯行法者，能現世",
    "T01n0006_001:0181b05": "得休，現世得安，宜善取持諦受諷誦，靜意",
    "T01n0006_001:0181b06": "思惟，然則我清淨法，可得久住，可以愍度",
    "T01n0006_001:0181b07": "世間眾苦，道利綏寧諸天人民。「比丘當知！",
    "T01n0006_001:0181b08": "何等為法？謂是四志惟、四意端、四神足、四",
    "T01n0006_001:0181b09": "禪行、五根、五力、七覺、八道諦，如受行可",
    "T01n0006_001:0181b10": "得解脫，令法不衰。「彼何謂四志惟？惟內身",
    "T01n0006_001:0181b11": "循身觀，惟外身循身觀，以內外觀，分別思",
    "T01n0006_001:0181b12": "念，斷癡惑意；惟痛之觀，及意與法，皆如初",
    "T01n0006_001:0181b13": "說。「何謂為四意端？已生惡法，能即斷却，治",
    "T01n0006_001:0181b14": "性精進，自攝意端；未生惡法，制使不起，治",
    "T01n0006_001:0181b15": "性精進，自攝意端；未生善法，即能發生，治",
    "T01n0006_001:0181b16": "性精進，自攝意端；已生善法，志立不忘，能",
    "T01n0006_001:0181b17": "使增踰，精進意端。「何謂為四神足？思惟欲",
    "T01n0006_001:0181b18": "定，以滅眾行，具念神足，其欲不邪，不取無",
    "T01n0006_001:0181b19": "捨，常守清行；惟精進定，惟意志定，惟戒",
    "T01n0006_001:0181b20": "習定，皆同，文如初說。「何謂四禪？棄欲惡法，",
    "T01n0006_001:0181b21": "但念但行，志樂無為成一禪行；念行已滅，",
    "T01n0006_001:0181b22": "內守一心，志在恬靜，成二禪行；惟觀無婬，",
    "T01n0006_001:0181b23": "心安體正，分別見真，成三禪行；已斷苦樂，",
    "T01n0006_001:0181b24": "無憂喜想，意已清淨，成四禪行。「何謂五根？",
    "T01n0006_001:0181b25": "一為信根，意向四喜；二為精進根，治四意",
    "T01n0006_001:0181b26": "端；三為念根，念四志惟；四為定根，思四禪",
    "T01n0006_001:0181b27": "行；五為智根，見四真諦。「何謂五力？一為信",
    "T01n0006_001:0181b28": "力，喜意不壞；二為精進力，常能健制；三為",
    "T01n0006_001:0181b29": "念力，得志惟觀；四為定力，禪意不亂；五為",
    "T01n0006_001:0181c01": "智力，以道自證。「何謂七覺？志念覺意，法解",
    "T01n0006_001:0181c02": "覺意，精進覺意，愛喜覺意，一向覺意，惟定",
    "T01n0006_001:0181c03": "覺意，行護覺意。「何謂八道？正見、正思、正言、",
    "T01n0006_001:0181c04": "正行、正命、正治、正志、正定，是為度世清淨之",
    "T01n0006_001:0181c05": "法」彼時，佛請賢者阿難，俱至拘利邑，即受",
    "T01n0006_001:0181c06": "教行。佛樂維耶，過國中出城門，迴身右轉",
    "T01n0006_001:0181c07": "視門而笑。賢者阿難即整衣服，右膝著地，長",
    "T01n0006_001:0181c08": "跪問曰：「自我得侍二十餘年，未曾見佛行以",
    "T01n0006_001:0181c09": "無緣；如迴身視門而笑，是何因緣？」佛言：「如",
    "T01n0006_001:0181c10": "是如是。阿難！佛之儀法不妄迴身虛而笑",
    "T01n0006_001:0181c11": "也。是我最後見維耶離，故視笑耳。」於是佛自",
    "T01n0006_001:0181c12": "頌曰：",
    "T01n0006_001:0181c13": "「是吾之最後，　　遊觀維耶離，",
    "T01n0006_001:0181c14": "　將遊彼泥洹，　　不復受有身。」",
    "T01n0006_001:0181c15": "有異比丘，亦讚頌曰：",
    "T01n0006_001:0181c16": "「佛稱此末後，　　身行極於斯，",
    "T01n0006_001:0181c17": "　若遂淪清虛，　　於何覩聖來？」",
    "T01n0006_001:0181c18": "佛與阿難俱到拘利止城北林樹下，告諸比",
    "T01n0006_001:0181c19": "丘：「當護淨戒，當思定意，當解智慧。夫以守",
    "T01n0006_001:0181c20": "戒，有定慧者，成大德致豐譽，永離貪婬、瞋",
    "T01n0006_001:0181c21": "恚、愚癡，可得應真，欲以現世望正度者，當",
    "T01n0006_001:0181c22": "加自解，令盡是生，入清淨道。已如應行，乃自",
    "T01n0006_001:0181c23": "知身，後不復受。」佛復請賢者阿難，俱之健",
    "T01n0006_001:0181c24": "持邑，止城北樹下坐。告諸比丘：「當守淨戒，",
    "T01n0006_001:0181c25": "思惟定意，求解智慧。守淨戒者不隨三態，",
    "T01n0006_001:0181c26": "惟定意者心不放散，已解慧者去離受欲，",
    "T01n0006_001:0181c27": "行無罣礙。有戒定慧，德大豐譽，又離三垢，終",
    "T01n0006_001:0181c28": "得應真。欲以是身望得正度，當勤求解，令",
    "T01n0006_001:0181c29": "盡是生，入清淨道。作如應行，乃自知滅，後不",
    "T01n0006_001:0182a01": "復受。」佛又與阿難俱，過掩滿邑，及出金邑、",
    "T01n0006_001:0182a02": "授手邑、華氏邑，至善淨邑。處處為弟子說",
    "T01n0006_001:0182a03": "此三要曰：「當護戒，當思定，當解慧。守此三",
    "T01n0006_001:0182a04": "者，德豐譽大，消婬怒癡，是謂正度。已有戒",
    "T01n0006_001:0182a05": "心則定心成，定心已成則智心明，如染淨",
    "T01n0006_001:0182a06": "潔受色明好，有此三心則道易得，但當一意",
    "T01n0006_001:0182a07": "勤身求解，令盡是生已入清淨。行如應者，自",
    "T01n0006_001:0182a08": "知極此，不復受生。若不能具戒定慧行，欲",
    "T01n0006_001:0182a09": "度世難。有此三者意自開解，坐而思惟便見",
    "T01n0006_001:0182a10": "五道——天上、人中、地獄、畜生、鬼神——分明，悉知眾",
    "T01n0006_001:0182a11": "生意志所念。譬如溪水清，其中沙礫，青黃白",
    "T01n0006_001:0182a12": "黑，所有皆見；得道之人，但心清故，所視悉見，",
    "T01n0006_001:0182a13": "欲得道者，當淨其中心。如水渾濁，則無所見，",
    "T01n0006_001:0182a14": "持心不淨，不得度世。師所見說，弟子當行，師",
    "T01n0006_001:0182a15": "同不入弟子心中，就正其念，念意端者道自",
    "T01n0006_001:0182a16": "得矣。」佛已樂善淨，又請賢者阿難，俱之夫",
    "T01n0006_001:0182a17": "延邑，止城北樹下坐。晡時，阿難從燕坐起，",
    "T01n0006_001:0182a18": "到佛所稽首畢，叉手問曰：「倉卒欲知地動幾",
    "T01n0006_001:0182a19": "事？」佛語阿難：「有三因緣：一為地倚水上，水",
    "T01n0006_001:0182a20": "倚於風，風倚於空，大風起則水擾，水擾則",
    "T01n0006_001:0182a21": "地動。二為得道沙門及神妙天，欲現感應故",
    "T01n0006_001:0182a22": "以地動。三為佛力，自我作佛前後已動，三",
    "T01n0006_001:0182a23": "千日月萬二千天地無不感發，天人鬼神多",
    "T01n0006_001:0182a24": "得聞解。」阿難歎曰：「妙哉！佛為無倫，以自然",
    "T01n0006_001:0182a25": "法無不感動，至德至道巍巍乃爾。」佛言：「如",
    "T01n0006_001:0182a26": "是如是。阿難！佛德不小，乃從無數劫積累",
    "T01n0006_001:0182a27": "功德，奉行諸善自致作佛，有是神妙自然法",
    "T01n0006_001:0182a28": "化，一切知一切見，無不入無不化。憶念我",
    "T01n0006_001:0182a29": "昔以慈悲心，若干百千人，天下諸王君子",
    "T01n0006_001:0182b01": "眾，化住相見，隨其像貌為安慰說經道，周",
    "T01n0006_001:0182b02": "流教化使得善意。如是現化，遍於八方，隨",
    "T01n0006_001:0182b03": "其國俗服飾語言，相其人行何法、知何經，而",
    "T01n0006_001:0182b04": "為演說授以正道，樂義言者為設典教，解道",
    "T01n0006_001:0182b05": "理者為說上要，堅立其志已而捨沒。設王",
    "T01n0006_001:0182b06": "君子莫知我誰，後皆耽味敬承法化，是為佛",
    "T01n0006_001:0182b07": "之清妙自然法也。「又我，阿難！得佛力遍入現",
    "T01n0006_001:0182b08": "化以佛儀法，入沙門眾為之師導，已後化入",
    "T01n0006_001:0182b09": "梵志之眾。又居士儒林異學，隨其被服聲",
    "T01n0006_001:0182b10": "音語言，授與經道一切成就，為錯橫法，已",
    "T01n0006_001:0182b11": "而捨歿，子曹皆受我教而莫我知，是佛之難",
    "T01n0006_001:0182b12": "有自然法也。佛亦上入第一四天王，遍上第",
    "T01n0006_001:0182b13": "二忉利天，第三焰天，第四兜術天，第五不",
    "T01n0006_001:0182b14": "憍樂天，第六化應聲天，周印魔；又上第七",
    "T01n0006_001:0182b15": "梵天，第八梵眾天，第九梵輔天，第十大梵",
    "T01n0006_001:0182b16": "天，第十一水行天，第十二水微天，第十三",
    "T01n0006_001:0182b17": "水無量天，第十四水音天，第十五約淨天，",
    "T01n0006_001:0182b18": "第十六遍淨天，第十七清明天，第十八守妙",
    "T01n0006_001:0182b19": "天，第十九玄妙天，第二十福德天，第二十",
    "T01n0006_001:0182b20": "一慤淳天，第二十二近天，第二十三快見",
    "T01n0006_001:0182b21": "天，第二十四無結愛天，我皆周遍若干百千",
    "T01n0006_001:0182b22": "人。是諸天隨形貌與相見，樂清淨者為說清",
    "T01n0006_001:0182b23": "淨，達道意者勸使布化，在清人者立以大，",
    "T01n0006_001:0182b24": "其解法情即授以要，誘勸導利化使得道訖",
    "T01n0006_001:0182b25": "輙捨歿，彼諸天輩莫知我誰，是佛之難有自",
    "T01n0006_001:0182b26": "然法也。上餘四天皆無形聲，故佛不往：第二",
    "T01n0006_001:0182b27": "十五空慧入天，第二十六識慧入天，第二十",
    "T01n0006_001:0182b28": "七不用慧入天，第二十八不想入天。「如是阿",
    "T01n0006_001:0182b29": "難！佛恩廣大無不成，慘然而難值，佛出世",
    "T01n0006_001:0182c01": "間如漚波羅華時時有耳，佛所說法亦難聞",
    "T01n0006_001:0182c02": "聞，已聞經法當受護持。護持云何？我滅度",
    "T01n0006_001:0182c03": "後若有比丘言：『我見佛口受，是法、是律、是教。』",
    "T01n0006_001:0182c04": "然其言說不近不經而虧損法，當持法句、經",
    "T01n0006_001:0182c05": "所言、律所見，為解說之。若經不入與法意諍",
    "T01n0006_001:0182c06": "則當諫曰：『賢者且聽，佛不說是，吾子妄受；",
    "T01n0006_001:0182c07": "與法意違，非法非律，不如佛教，當知棄是。』若",
    "T01n0006_001:0182c08": "有比丘言：『我所止得，依聖眾有法戒者面",
    "T01n0006_001:0182c09": "受，是法是律是教。』然其言說，不近不經虧損",
    "T01n0006_001:0182c10": "正法，當持法句、經義、律語，為解說之。若經",
    "T01n0006_001:0182c11": "不入與法意諍則當諫謂：『賢者且聽，比丘眾",
    "T01n0006_001:0182c12": "者知法曉律。此非法律，吾子妄受，不應於經",
    "T01n0006_001:0182c13": "與法意違，不如佛教，當知棄是。』若有比丘言：",
    "T01n0006_001:0182c14": "『我面從耆舊長老者口受，是法是律是教。』然",
    "T01n0006_001:0182c15": "其言教不近不經虧損正法，當持法句、經義",
    "T01n0006_001:0182c16": "語，為解說之。若經不入與法意違則當諫",
    "T01n0006_001:0182c17": "謂：『賢者且聽，耆舊長老知法曉律，此非法律，",
    "T01n0006_001:0182c18": "吾子妄受；不應於經與法意違，不如律教，當",
    "T01n0006_001:0182c19": "知棄是。』若有比丘言：『我得近賢才高明智達",
    "T01n0006_001:0182c20": "福慧眾所宗事面從受，是經法律教。』然其言",
    "T01n0006_001:0182c21": "說不近不經虧損正法，當持法句義解說之。",
    "T01n0006_001:0182c22": "若經不入與法意諍則當諫謂：『正賢者且聽，",
    "T01n0006_001:0182c23": "賢哲高明曉法律，此非法律，吾子妄受；不應",
    "T01n0006_001:0182c24": "於經與法意違，不如佛教，知棄是。』「又復阿",
    "T01n0006_001:0182c25": "難！若有言：『我得從佛受是法語。』而其言謬",
    "T01n0006_001:0182c26": "不合經法；若有言：『我從依聖眾奉法者受。』",
    "T01n0006_001:0182c27": "而其言謬不合經法；若復言：『我口從耆舊",
    "T01n0006_001:0182c28": "長老受是。』其言錯謬不合經法；若言：『我從",
    "T01n0006_001:0182c29": "賢才高明智大福慧面受是語。』而其言非、不",
    "T01n0006_001:0183a01": "合經法；當舉佛語以解曉之，趣使其人入經",
    "T01n0006_001:0183a02": "承律，以為詳說佛經法教，聖眾所承，長老",
    "T01n0006_001:0183a03": "所明，賢才所識，賢者諦受，如律教無得諍。",
    "T01n0006_001:0183a04": "當知持是四。若彼，阿難！有是四暗，虧損正",
    "T01n0006_001:0183a05": "法，當為分別，令棄邪媚受四正意，是為受持",
    "T01n0006_001:0183a06": "護法者也。其不承經戒者，眾比丘當黜之，",
    "T01n0006_001:0183a07": "稊稗不去害善穀苗，弟子不善壞我道法，當",
    "T01n0006_001:0183a08": "相檢校，無得以佛去故不承用教。世有沙",
    "T01n0006_001:0183a09": "門，奉行經戒，則天下得福，天神皆喜。若聞",
    "T01n0006_001:0183a10": "在所，有明經比丘、長老比丘、新人學者，當",
    "T01n0006_001:0183a11": "從諮受；如是則清信之士、清信之女，樂供",
    "T01n0006_001:0183a12": "衣、食、牀臥、疾藥。比丘同道，不可不和，其墮",
    "T01n0006_001:0183a13": "地獄三惡道者，皆不和故耳。比丘不可轉相",
    "T01n0006_001:0183a14": "形笑言：『我知經多，汝知經少。』知多知少，各自",
    "T01n0006_001:0183a15": "行之。言說應經者用，不合者棄，是佛所說，",
    "T01n0006_001:0183a16": "比丘所受，必善持之。若令如後，凡講論經，",
    "T01n0006_001:0183a17": "當言：『聞如是。一時佛在某國某處，與某比",
    "T01n0006_001:0183a18": "丘俱說是經。』若其經是，不得苟言非。佛所說，",
    "T01n0006_001:0183a19": "相承用，如是者比丘法可得久住。」彼時，佛請",
    "T01n0006_001:0183a20": "賢者阿難，俱之波旬國，弟子皆行。佛以樂夫",
    "T01n0006_001:0183a21": "延，歷城中去，到止城外禪頭園中。波旬豪姓",
    "T01n0006_001:0183a22": "有諸華氏，聞佛來到皆出作禮，稽首畢一面",
    "T01n0006_001:0183a23": "坐。佛告諸華氏：「智者居家，恭儉節用，所奉",
    "T01n0006_001:0183a24": "有四，用得歡喜。一為供養父母妻子，二為",
    "T01n0006_001:0183a25": "瞻視人客奴婢，三為給施親屬知友，四為",
    "T01n0006_001:0183a26": "奉事君天正神沙門道士。是謂知生全身安",
    "T01n0006_001:0183a27": "家，得力得色，富足名聞，死得上天。」佛為諸",
    "T01n0006_001:0183a28": "華氏說法正化若干要語，皆歡喜去。有華",
    "T01n0006_001:0183a29": "氏子淳，獨留，起整衣服，長跪白佛：「欲設微",
    "T01n0006_001:0183b01": "食，願與聖眾，俱屈威神。」佛以慈哀默而可",
    "T01n0006_001:0183b02": "之。淳喜為禮而歸，調作濃美，嚴飾室內，",
    "T01n0006_001:0183b03": "晨敷牀座畢，行白佛：「食具已辦，唯聖知時。」",
    "T01n0006_001:0183b04": "佛與弟子，俱到其舍，就高座於眾前坐，淳",
    "T01n0006_001:0183b05": "手自斟酌，奉鉢致漿。有惡比丘，已欲取器，",
    "T01n0006_001:0183b06": "佛知之，淳念聖恩，善意供養，行澡水畢，取",
    "T01n0006_001:0183b07": "小牀坐佛前，說頌問曰：",
    "T01n0006_001:0183b08": "「請賢聖慈智，　　已度到彼岸，",
    "T01n0006_001:0183b09": "　法御為折疑，　　將幾沙門輩。」",
    "T01n0006_001:0183b10": "佛告淳：「沙門有四，當識別之。一曰行道殊",
    "T01n0006_001:0183b11": "勝，二曰達道能言，三曰依道生活，四曰為",
    "T01n0006_001:0183b12": "道作穢。何謂殊勝？佛所說法，不可稱量，能",
    "T01n0006_001:0183b13": "行無比，降心能度，憂畏為法，御導世間，是",
    "T01n0006_001:0183b14": "輩沙門為最殊勝。何謂能言？佛所稱貴微妙",
    "T01n0006_001:0183b15": "之法，體解其情行之不疑，亦能為人演說",
    "T01n0006_001:0183b16": "道跡，是輩沙門，為愍能言。何謂依道？念",
    "T01n0006_001:0183b17": "在自守，勤綜學業，一向不迴，孜孜無倦，以",
    "T01n0006_001:0183b18": "法自養，是輩沙門，為知生活。何謂作穢？恣",
    "T01n0006_001:0183b19": "意所樂，依恃種姓，專為穢行，為眾致議，",
    "T01n0006_001:0183b20": "不敬佛語，亦不畏罪，是輩沙門為道作穢；",
    "T01n0006_001:0183b21": "凡人見聞，將謂在道，學淨智者，如此而已。",
    "T01n0006_001:0183b22": "當知是中，有真有偽，有善有惡，不可齊同",
    "T01n0006_001:0183b23": "以為一也。彼不善者，為賢致謗，是故佛律，",
    "T01n0006_001:0183b24": "黜夫惡者，譬如苗中生草，不去害禾。世多",
    "T01n0006_001:0183b25": "此輩，內懷穢濁，外如清淨，若知福者，信心",
    "T01n0006_001:0183b26": "奉道，終不為彼起恨想也。識善之人，修己",
    "T01n0006_001:0183b27": "遠惡除欲怒癡，故得道疾。」佛說已，淳歡喜。",
    "T01n0006_001:0183b28": "般泥洹經卷上"
}