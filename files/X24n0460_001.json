{
    "X24n0460_001:0534b19": "金剛經口訣",
    "X24n0460_001:0534b20": "六祖大鑒禪師說",
    "X24n0460_001:0534b21": "法性圓寂。本無生滅。因有生念。遂有生緣。故天得命",
    "X24n0460_001:0534b22": "之以生。是故謂之命。天命既立。真空不有。前日生念。",
    "X24n0460_001:0534b23": "轉而為意識。意識之用散。而為六根。六根各有分別。",
    "X24n0460_001:0534b24": "中有所總持者。是故謂之心。心者念慮之所在也。神",
    "X24n0460_001:0534c01": "識之所舍也。真妄之所共處者也。當凡夫聖賢機會",
    "X24n0460_001:0534c02": "之地也。一切眾生。自無始來。不能離生滅者。皆為此",
    "X24n0460_001:0534c03": "心所累故。諸佛惟教人了此心。此心了即見自性。見",
    "X24n0460_001:0534c04": "自性則是菩提也。此在性時。皆自空寂而湛然。若無",
    "X24n0460_001:0534c05": "緣有生念而後有者也。有生則有形。形者地水火風",
    "X24n0460_001:0534c06": "之聚沫也。以血氣為體。有生者之所託也。血氣足則",
    "X24n0460_001:0534c07": "精足。精足則生神。神足生妙用。然則妙用者。即在吾",
    "X24n0460_001:0534c08": "圓寂時之真我也。因形之遇物故。見之於作為而已。",
    "X24n0460_001:0534c09": "但凡夫迷而逐物。聖賢明而應物。逐物者自彼。應物",
    "X24n0460_001:0534c10": "者自我。自彼者。著於所見。故受輪迴。自我者。當體常",
    "X24n0460_001:0534c11": "空。萬劫如一。合而觀之。皆心之妙用也。是故當其未",
    "X24n0460_001:0534c12": "生之時。所謂性者。圓滿具足。空然無物。湛乎自然。其",
    "X24n0460_001:0534c13": "廣大。與虗空等。往來變化。一切自由。天雖欲命我以",
    "X24n0460_001:0534c14": "生。其可得乎。天猶不能命我以生。況於四大乎。況於",
    "X24n0460_001:0534c15": "五行乎。既有生念。又有生緣。故天得以生命我。四大",
    "X24n0460_001:0534c16": "得以氣形我。五行得以數約我。此有生者之所以有",
    "X24n0460_001:0534c17": "滅也。然乎生滅則一。在凡夫聖賢之所以生滅則殊。",
    "X24n0460_001:0534c18": "凡夫之人。生緣念有。識隨業變。習氣薰染。因生愈甚。",
    "X24n0460_001:0534c19": "故既生之後。心著諸妄。妄認四大。以為我身。妄認六",
    "X24n0460_001:0534c20": "親。以為我有。妄認聲色。以為快樂。妄認塵勞。以為富",
    "X24n0460_001:0534c21": "貴。心目知見。無所不妄。諸妄既起。煩惱萬差。妄念奪",
    "X24n0460_001:0534c22": "真。真性遂隱。人我為主。真識為客。三業前引。百業後",
    "X24n0460_001:0534c23": "隨。流浪生死。無有涯際。生盡則滅。滅盡復生。生滅相",
    "X24n0460_001:0534c24": "尋。至墮諸趣。轉轉不知。愈恣無明。造諸業罟。遂至塵",
    "X24n0460_001:0535a01": "沙劫盡。不復人身。聖賢則不然。聖賢生不因念。應迹",
    "X24n0460_001:0535a02": "而生。欲生則生。不待彼命。故既生之後。圓寂之性。依",
    "X24n0460_001:0535a03": "舊湛然無體。相無罣礙。其照萬法。如青天白日。無毫",
    "X24n0460_001:0535a04": "髮隱滯故。能建立一切善法。遍於沙界。不見其少。攝",
    "X24n0460_001:0535a05": "受一切眾生。歸於寂滅。不以為多驅之不能來逐之",
    "X24n0460_001:0535a06": "不能去。雖托四大為形。五行為養。皆我所假。未嘗妄",
    "X24n0460_001:0535a07": "認我。緣苟盡我迹當滅。委而去之。如來去耳。於我何",
    "X24n0460_001:0535a08": "與哉。是故凡夫。有生則有滅。滅者不能不生。賢聖有",
    "X24n0460_001:0535a09": "生亦有滅。滅者歸於真空。是故凡夫生滅。如身中影。",
    "X24n0460_001:0535a10": "出入相隨。無有盡時。聖賢生滅。如空中雷自發自止。",
    "X24n0460_001:0535a11": "不累於物。世人不知生滅之如此。而以生滅。為煩惱",
    "X24n0460_001:0535a12": "大患。盖不自覺也。覺則見生滅。如身上塵。當一振奮",
    "X24n0460_001:0535a13": "耳。何能累我性哉。昔我如來。以大慈悲心。憫一切眾",
    "X24n0460_001:0535a14": "生。迷錯顛倒。流浪生死之如此。又見一切眾生。本有",
    "X24n0460_001:0535a15": "快樂自在性。皆可修證成佛。欲一切眾生。盡為聖賢",
    "X24n0460_001:0535a16": "生滅。不為凡夫生滅。猶慮一切眾生。無始以來。流浪",
    "X24n0460_001:0535a17": "日久。其種性已差。未能以一法速悟故。為說八萬四",
    "X24n0460_001:0535a18": "千法門。門門可入。皆可到真如之地。每說一法門。莫",
    "X24n0460_001:0535a19": "非丁寧實語。欲使一切眾生。各隨所見法門。入自心",
    "X24n0460_001:0535a20": "地。到自心地。見自佛性。證自身佛。即同如來。是故如",
    "X24n0460_001:0535a21": "來。於諸經說有者。欲使一切眾生。覩相生善。說無者。",
    "X24n0460_001:0535a22": "欲使一切眾生。離相見性。所說色空。亦復如是。然而",
    "X24n0460_001:0535a23": "眾生執著。見有非真有。見無非真無。其見色見空。皆",
    "X24n0460_001:0535a24": "如是執著。復起斷常二見。轉為生死根蒂。不示以無",
    "X24n0460_001:0535b01": "二法門。又將迷錯顛倒。流浪生死。甚於前日。故如來",
    "X24n0460_001:0535b02": "又為說大般若法。破斷常二見。使一切眾生。知真有",
    "X24n0460_001:0535b03": "真無真色真空。本來無二。亦不遠人。湛然寂靜。只在",
    "X24n0460_001:0535b04": "自己性中。但以自己性智慧。照破諸妄。則曉然自見。",
    "X24n0460_001:0535b05": "是故大般若經六百卷。皆如來為菩薩果人。說佛性。",
    "X24n0460_001:0535b06": "然而其間。猶有為頓漸者說。惟金剛經。為發大乘者",
    "X24n0460_001:0535b07": "說。為發最上乘者說。是故其經。先說四生四相。次云",
    "X24n0460_001:0535b08": "凡所有相。皆是虗妄。若見諸相非相。即見如來。盖顯",
    "X24n0460_001:0535b09": "一切法。至無所住。是為真諦。故如來於此經。凡說涉",
    "X24n0460_001:0535b10": "有即破之。以非直取實相。以示眾生。盖恐眾生不解",
    "X24n0460_001:0535b11": "佛所說。其心反有所住故也。如所謂佛法即非佛法",
    "X24n0460_001:0535b12": "之類是也。",
    "X24n0460_001:0535b14": "金剛經口訣(終)"
}