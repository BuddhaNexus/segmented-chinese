{
    "X68n1315_018:0113a22": "古尊宿語錄卷第十八",
    "X68n1315_018:0113a24": "  雲門匡真禪師廣錄下",
    "X68n1315_018:0113b01": "門人明識大師賜紫 守堅 集",
    "X68n1315_018:0113b02": "勘辨",
    "X68n1315_018:0113b03": "[0113b03] 師見新到云。雪峰和尚道。開&#x5374;路。達磨來也。我問你",
    "X68n1315_018:0113b04": "作麼生。 僧云。築著和尚鼻孔。 師云。地神惡發。把須彌",
    "X68n1315_018:0113b05": "山一摑。勃跳上梵天。拶破帝釋鼻孔。你為什麼向日",
    "X68n1315_018:0113b06": "本國裏藏身。 僧云。和尚莫瞞人好。 師云。築著老僧鼻",
    "X68n1315_018:0113b07": "孔又作麼生。無對。 師云。將知你祇是學語之流。 代無",
    "X68n1315_018:0113b08": "語處云。和尚祇恐某甲不實。又云。邏邏哩。 問新到。你",
    "X68n1315_018:0113b09": "是甚處人。 僧云。新羅人。 師云。將什麼過海。 僧云。草賊",
    "X68n1315_018:0113b10": "大敗。 師云。你為什麼在我手裏。 僧云。恰是。 師云。勃跳。",
    "X68n1315_018:0113b11": "無對。 代前語云。常得此便。又云。一任勃跳。 問新到。你",
    "X68n1315_018:0113b12": "在南岳山借我二百錢。為什麼不還。無對。 代云。今日",
    "X68n1315_018:0113b13": "小出大遇。又云。今日不著便。 問僧。心法雙忘是第幾",
    "X68n1315_018:0113b14": "座。 僧云。第二座。 師云。作麼生是第一座。 僧云。不敢虧",
    "X68n1315_018:0113b15": "於和尚。 師不肯。代云。韶州糴米。 問僧。什麼處來。 僧云。",
    "X68n1315_018:0113b16": "摘茶來。 師云。人摘茶。茶摘人。無對。 代云。和尚道了。某",
    "X68n1315_018:0113b17": "甲不可更道。 師問僧。你是修造那。 云。是。 師云。盡乾坤",
    "X68n1315_018:0113b18": "是箇屋。作麼生是屋主。無對。 師云。你問。我與汝道。 僧",
    "X68n1315_018:0113b19": "便問。師云。薨。 代前語云。瞞&#x5374;多少人來。 師問僧。汝是",
    "X68n1315_018:0113b20": "湖南出家那。 僧云。是。 師云。識三門下金剛麼。 僧云。不",
    "X68n1315_018:0113b21": "可更識也。 師云。野狐窟裏出頭。無對。 代云。若不出頭。",
    "X68n1315_018:0113b22": "代初問處云。祇是箇泥人。 又云。識得者泥人有甚用",
    "X68n1315_018:0113b23": "處。又云。念某甲新入眾。 師問僧。甚處來。 僧云。禮塔來。",
    "X68n1315_018:0113b24": " 師云。祖師道什麼。 僧云。和尚道什麼。 師云。將謂是箇",
    "X68n1315_018:0113c01": "靈利漢。無對。 代云。祇為仁義道中。 師問僧。甚處來。僧",
    "X68n1315_018:0113c02": "提起衲衣。 師云。我問你甚處來。 僧云。和尚為什麼不",
    "X68n1315_018:0113c03": "領話。師便打。 代云。且喜。代前語云。和尚休得也未。 僧",
    "X68n1315_018:0113c04": "辭師。師云。你辭去那。 云。是。 師云。前頭江難過。 僧云。一",
    "X68n1315_018:0113c05": "切臨時。 師云。蘇盧薩訶。 代前語云。臨行不可無禮去",
    "X68n1315_018:0113c06": "也。代後語云。太麤心。又云。近日世界不好。 師問僧。甚",
    "X68n1315_018:0113c07": "處過夏。 僧云。和尚合知。 師云。我即知。 僧云。且道某甲",
    "X68n1315_018:0113c08": "甚處過夏。 師云。老鼠孔裏出頭。無對。 代云。道著。代前",
    "X68n1315_018:0113c09": "語云。便出去。 僧辭師。師云。莫教敗闕。 僧云。和尚有什",
    "X68n1315_018:0113c10": "麼事但問。 師云。草賊大敗。無對。 代云。敗也。代前語云。",
    "X68n1315_018:0113c11": "不少。 因普請般米了坐次。云。近日不唧[口*留]。祇擔得一",
    "X68n1315_018:0113c12": "斗米。不如快脫去。 僧云。和尚脫向甚處去。 師云。嗄。 僧",
    "X68n1315_018:0113c13": "擬再問。師云。釘釘了。 代云。灼然。代前語云。今日般米",
    "X68n1315_018:0113c14": "困。又云。尚近。 師問僧。還見燈籠麼。 僧云。不可更見也。",
    "X68n1315_018:0113c15": " 師云。猢猻繫露柱。 代云。深領和尚佛法深心。代前語",
    "X68n1315_018:0113c16": "云。好事不如無。 問僧。近離甚處。 僧云。查渡。 師云。蹋破",
    "X68n1315_018:0113c17": "多少草鞋。無對。 代云。可惜草鞋。又云。不&#x8657;蹋破草鞋。",
    "X68n1315_018:0113c18": " 師見飯頭云。汝是飯頭麼。 云。是。 師云。顆裏有幾米。米",
    "X68n1315_018:0113c19": "裏有幾顆。無對。 代云。某甲瞻星望月。又云。福利門中",
    "X68n1315_018:0113c20": "不得不作。 師因齋次。問僧。你是甚處人。 云。淮南人。 又",
    "X68n1315_018:0113c21": "問一僧。你是甚處人。 云。京兆人。 師拈起蒸餅云。我也",
    "X68n1315_018:0113c22": "無可到你淮南人。也無可到你京兆人。二僧無對。 師",
    "X68n1315_018:0113c23": "遂拈蒸餅&#x6312;轉云。我惜你作麼生。又無對。 代云。不是",
    "X68n1315_018:0113c24": "和尚惜。代前語云。普同供養。又云。且留供養和尚。 問",
    "X68n1315_018:0114a01": "僧。看什麼經。 云。已有人問了。 師云。你為什麼在我&#x811A;",
    "X68n1315_018:0114a02": "下。 僧云。恰是。 師云。伏惟尚饗。 代云。蒼天。蒼天。又云。將",
    "X68n1315_018:0114a03": "謂韶州無。 問僧。看什麼經。 云。般若燈論。 師云。西天金",
    "X68n1315_018:0114a04": "剛座上甚人說佛法。 僧云。和尚合知。 師云。你夢見麼。",
    "X68n1315_018:0114a05": "無語。 代云。不獨某甲。代前語云。跳出死蝦&#x87C7;。又云。將",
    "X68n1315_018:0114a06": "謂西天無。又云。墮。 因齋次。問僧。喫得幾箇餬餅。 僧云。",
    "X68n1315_018:0114a07": "喫得四箇。 師云。你為什麼鼻孔裏祇有一莖毛。無對。",
    "X68n1315_018:0114a08": " 師云。脫空妄語。代前語云。直須慎初。又須護末。 因齋",
    "X68n1315_018:0114a09": "次。問僧。&#x7FAE;受飯裏。飯受&#x7FAE;裏。過在什麼處。道得。別有",
    "X68n1315_018:0114a10": "商量。無對。 代云。好&#x7FAE;好飯。又云。不可道和尚蝦&#x87C7;窟",
    "X68n1315_018:0114a11": "裏。 因僧辭師。師下座把僧手云。著幾錢。無對。 師云。你",
    "X68n1315_018:0114a12": "問我。 僧便問。師云。都不直半分錢。 代云。有什麼信物",
    "X68n1315_018:0114a13": "送路將來。又云。臨行。 因見龍藏字。問僧。龍藏出得箇",
    "X68n1315_018:0114a14": "什麼。無對。 師云。你問。我與你道。 僧便問。師云。出箇死",
    "X68n1315_018:0114a15": "蝦&#x87C7;。 代云。屎臭氣。又云。饅頭蒸餅。 因般米次。師以拄",
    "X68n1315_018:0114a16": "杖打僧一下。云。這箇師僧不去般米。是不。 僧云。般米",
    "X68n1315_018:0114a17": "入倉了也。 師云。般米入倉了且置。阿誰喫飯。僧便出",
    "X68n1315_018:0114a18": "去。 師云。脫空妄語漢。 又拈問僧。作麼生免得不被主",
    "X68n1315_018:0114a19": "家道得脫空妄語。 代云。為什麼壓良為賤。又云。因一",
    "X68n1315_018:0114a20": "事。長一智。代是不處云。和尚著甚來由。 師在僧堂前",
    "X68n1315_018:0114a21": "問僧。這箇鐘子是什麼物作。無對。 師云。你問我。 僧便",
    "X68n1315_018:0114a22": "問。師云。衲僧作。 代但打鐘一下。云。摩訶般若波羅蜜。",
    "X68n1315_018:0114a23": "又云。眾僧堂前。 師問修造僧。甚處來。 僧云。山上斫木",
    "X68n1315_018:0114a24": "來。 師云。還斫得合盤麼。 僧云。和尚放某甲過即道。 師",
    "X68n1315_018:0114b01": "云。放你過。作麼生道。僧便禮拜。師便打。 代云。某甲也",
    "X68n1315_018:0114b02": "&#x6F1D;麼。又云。可惜成功不毀。又云。斫。 問僧。甚處來。 僧云。",
    "X68n1315_018:0114b03": "般柴來。 師云。維那打鼓不般柴。作麼生。無對。 代云。錯",
    "X68n1315_018:0114b04": "領。又云。可惜般柴工夫。又云。和尚位處當人。某甲參",
    "X68n1315_018:0114b05": "學。又云。纔施少許功勞。 師問僧。甚處來。 云。山下來。 師",
    "X68n1315_018:0114b06": "云。有幾人。 僧云。四人。 師豎起拄杖云。總在者裏。無對。",
    "X68n1315_018:0114b07": " 代云。抑己而已。又云。&#x609E;&#x5374;多少人。 問僧。喫得幾箇餬",
    "X68n1315_018:0114b08": "餅。 云。三箇。 師拈起餬餅云。這箇是第幾箇。無對。 師云。",
    "X68n1315_018:0114b09": "你問我。 僧便問。師云。不出。 代云。欺敵者亡。 問僧。甚處",
    "X68n1315_018:0114b10": "來。 僧云。湖南來。 師云。夏在甚處。 僧云。湖南。 師云。開通",
    "X68n1315_018:0114b11": "寺在甚處。 僧云。不會。 師云。參堂去。無對。 代云。諾。代初",
    "X68n1315_018:0114b12": "語云。和尚遠問。學人近對。又云。纔始新到。 師齋次。問",
    "X68n1315_018:0114b13": "僧。你道&#x9262;盂裏多少飯。無對。 代云。野。又云。飽便休。又",
    "X68n1315_018:0114b14": "云。一杓兩杓。 師見僧齋次。問。&#x9262;盂匙&#x7B6F;拈向一邊。把",
    "X68n1315_018:0114b15": "將餛飩來。無對。 代云。好&#x7FAE;好飯。又云。休。 問僧。看什麼",
    "X68n1315_018:0114b16": "經。僧拈起經。 師云。鬼窟裏出頭。 僧云。和尚見箇什麼。",
    "X68n1315_018:0114b17": " 師云。贓物見在。無對。 代云。仁義道中。不合如此。 問僧。",
    "X68n1315_018:0114b18": "看什麼經。 僧云。般若經。 師云。經中道一切智智清淨",
    "X68n1315_018:0114b19": "是麼。 僧云。是。 師云。你眼為什麼穿過石榴樹。 僧云。古",
    "X68n1315_018:0114b20": "人何在。 師云。古人即知。是你不知。無對。 代云。大有人",
    "X68n1315_018:0114b21": "不識勢。 師問僧。甚處來。 云。嶺中來。 師云。夏在甚處。 僧",
    "X68n1315_018:0114b22": "云。招慶。 師云。招慶有何言句。僧近前應諾。 師云。一不",
    "X68n1315_018:0114b23": "成。二不是。無對。 師云。灼然。 代云。祇守是。 師因齋次。拈",
    "X68n1315_018:0114b24": "起餕餡謂僧云。擬分一半與你。又&#x5374;不分。 僧云。為什",
    "X68n1315_018:0114c01": "麼不分。 師云。為你打野&#x69B8;。 代云。將食與人也不惡。又",
    "X68n1315_018:0114c02": "云。謝和尚供養。又云。和尚無端作麼。 師因喫茶次。云。",
    "X68n1315_018:0114c03": "茶作麼生滋味。 僧云。請和尚鑒。 師云。&#x9262;盂無底尋常",
    "X68n1315_018:0114c04": "事。面上無鼻笑殺人。無對。 師云。&#x8D82;隊&#x5647;飯漢。 代云。祇",
    "X68n1315_018:0114c05": "守是。又代以茶便潑。又云。且待某甲點一&#x6900;茶。 師問",
    "X68n1315_018:0114c06": "僧。甚處過夏。 僧云。和尚合知。 師云。我即知。 僧云。且道",
    "X68n1315_018:0114c07": "某甲甚處過夏。 師云。不消一劄。 代云。更不消也。 問僧。",
    "X68n1315_018:0114c08": "看什麼經。僧應諾。 師云。因甚失&#x5374;。 僧云。某甲甚處失",
    "X68n1315_018:0114c09": "&#x5374;。 師云。自領出去。 代云。同路。又云。和尚大人不合自",
    "X68n1315_018:0114c10": "作。 問僧。完&#x571D;餅角子即不要。你半截底把將來。僧應",
    "X68n1315_018:0114c11": "諾。 師云。這箇是完&#x571D;底。把將來。 代云。齋與不齋。當來",
    "X68n1315_018:0114c12": "無礙。又云。檀越所修福。 師問新到。什麼處來。 僧云。郴",
    "X68n1315_018:0114c13": "州。 師云。夏在甚處。 僧云。荊南分金。 師云。分得多少。僧",
    "X68n1315_018:0114c14": "展兩手。 師云。這箇是瓦礫。 僧云。和尚莫別有麼。 師云。",
    "X68n1315_018:0114c15": "乾屎橛一任咬。 代云。若不言瑕。爭得玉轉。 問僧。看什",
    "X68n1315_018:0114c16": "麼經。 僧云。瑜伽論。 師云。為甚義墮。 僧云。什麼處義墮。",
    "X68n1315_018:0114c17": " 師云。自領出去。 代云。悔不先下手。 問僧。曾講百法論。",
    "X68n1315_018:0114c18": "是不。 僧云。是。 師云。為什麼脫空妄語。 代云。事不孤起。",
    "X68n1315_018:0114c19": "又云。著。 因為亡僧唱衣次。問僧。如今唱衣。亡僧還向",
    "X68n1315_018:0114c20": "這裏麼。 代云。勞煩大眾。不能等候。打&#x5FA7;槌去也。 問僧。",
    "X68n1315_018:0114c21": "甚處來。 僧云。般柴來。 師云。般得多少轉一宿覺。 僧云。",
    "X68n1315_018:0114c22": "二十轉。 師云。你為什麼打落當門齒。無對。 師便打云。",
    "X68n1315_018:0114c23": "學語之流。 代云。也知和尚佛法身心。又代前語云。般",
    "X68n1315_018:0114c24": "柴早是辛苦。 問僧。看什麼經。 其僧&#x5374;指傍僧云。和尚",
    "X68n1315_018:0115a01": "問。何不祇對。 師云。露柱為什麼倒退三千里。 山云。豈",
    "X68n1315_018:0115a02": "干他事。 師云。學語之流。 代云。洎合不識勢。又代珍重",
    "X68n1315_018:0115a03": "便出。又云。著者非一。 師在西京時問僧。你是甚處人。",
    "X68n1315_018:0115a04": " 僧云。于闐國人。 師云。還到西天麼。 僧云。到。 師拈起拄",
    "X68n1315_018:0115a05": "杖云。掣電之機不問你。還到這裏麼。 僧云。不會。師呵",
    "X68n1315_018:0115a06": "呵大笑。 代云。深領和尚降尊就卑。又云。將謂此土無。",
    "X68n1315_018:0115a07": "又云。勳。 問新到。甚處來。 僧云。南嶽來。 師云。觀音為什",
    "X68n1315_018:0115a08": "麼入洞庭湖裏去。 僧云。某甲初心不會。 師云。參堂去。",
    "X68n1315_018:0115a09": " 代云。諾。 又云。惑著多少人來。又云。和尚問觀音。某甲",
    "X68n1315_018:0115a10": "對彌勒。 師齋次。問僧。半夜般柴即不問你。齋時將什",
    "X68n1315_018:0115a11": "麼喫飯。僧拈起&#x9262;盂。師以拄杖打落。僧無語。 代云。引。",
    "X68n1315_018:0115a12": "又云。兩片皮。又云。匙&#x7B6F;&#x9262;盂。手巾單子。 因喫茶次。問",
    "X68n1315_018:0115a13": "僧。你是柴頭不。 僧云。是。 師云。更勸一甌茶。 代云。辛苦",
    "X68n1315_018:0115a14": "受盡。又云。功不浪施。又云。和尚念某甲辛苦。 問僧。你",
    "X68n1315_018:0115a15": "是園頭不。 僧云。是。 師云。蘿蔔為什麼不生根。無對。 代",
    "X68n1315_018:0115a16": "云。雨水多。又云。不解悅豫使人。 問僧。你是甚人。 僧云。",
    "X68n1315_018:0115a17": "知客。 師云。客來將何祇待。 僧云。隨家豐儉。 師云。這箇",
    "X68n1315_018:0115a18": "是瓦&#x6900;竹&#x7B6F;。客來將何祇待。 僧云。謝和尚慈悲。 師云。",
    "X68n1315_018:0115a19": "&#x9C15;跳不出斗。無對。 師云。你問我。 僧便問。將何祇待。師",
    "X68n1315_018:0115a20": "便打。 代初問處便打。又云。一盤飯兩&#x6900;茶。又云。貪觀",
    "X68n1315_018:0115a21": "天上月。 師問僧。你是甚處出家。 僧云。趙州孫。 師云。師",
    "X68n1315_018:0115a22": "翁是甚處人。 代云。喫飯老和尚。 師因見水磨題梁云",
    "X68n1315_018:0115a23": "永為不朽。後即破損。師問僧。既是永為不朽。為什麼",
    "X68n1315_018:0115a24": "&#x5374;被水推。無對。 代云。不因一事。難長一智。又云。堯舜",
    "X68n1315_018:0115b01": "之君。猶稽於化。 師問僧。不惹泥水作麼生道。 代云。南",
    "X68n1315_018:0115b02": "山打鼓北山舞。 因齋次。問僧。者裏還有超佛越祖之",
    "X68n1315_018:0115b03": "談麼。 僧云。有。 師云。什麼處去也。無對。 代云。新羅國裏。",
    "X68n1315_018:0115b04": "又云。和尚恐某甲不實。代前語云。喫飯時不合與麼",
    "X68n1315_018:0115b05": "道。 師問柴頭。你為什麼拽折大梁鋸。 僧云。無。 師云。無",
    "X68n1315_018:0115b06": "即休。 代云。彼此。又云。平地。又云。也知和尚為頭首辛",
    "X68n1315_018:0115b07": "苦。 師問僧。什麼處來。 僧云。南嶽來。 師云。我此間不曾",
    "X68n1315_018:0115b08": "與人葛藤。近前來。 僧乃近前。師云。去。 代云。念學人遠",
    "X68n1315_018:0115b09": "來。又云。今日無彩。 因僧在師前立。以拄杖打一下。其",
    "X68n1315_018:0115b10": "僧迴首。師展手云。把錢來。無對。 代云。若不轉頭。爭知",
    "X68n1315_018:0115b11": "後事。又云。但驀面唾。 因入廚。問菜頭云。鍋裏多少茄",
    "X68n1315_018:0115b12": "子。無對。 師云。你問我。與你道。 僧便問。師云。消不得。 代",
    "X68n1315_018:0115b13": "云。一桶。又代後語云。是。 因普請歸三門下。問僧。困作",
    "X68n1315_018:0115b14": "什麼面目。 僧云。和尚合知。 師云。我即不知。 僧&#x5374;問。困",
    "X68n1315_018:0115b15": "作什麼面目。 師拈拄杖云。遇長即長。遇短即短。 僧云。",
    "X68n1315_018:0115b16": "未審困與麼道。和尚與麼道。 師云。我也知你親。無對。",
    "X68n1315_018:0115b17": " 代云。爭知。又代前語云。老少黃白。 師問飯頭。佛是千",
    "X68n1315_018:0115b18": "百億化身。你每日作飯。一杓幾箇釋迦老子。無對。 代",
    "X68n1315_018:0115b19": "云。一僧一升米。又云。今日齋飯較細。 問僧。甚處來。 僧",
    "X68n1315_018:0115b20": "云。南華塔頭來。 師云。祖師有什麼言句。 僧云。有。 師云。",
    "X68n1315_018:0115b21": "不得錯舉。 僧云。請和尚領話。 師云。我道你一不成。二",
    "X68n1315_018:0115b22": "不是。 代云。和尚大殺教令。 問磨頭。人打羅。羅打人。無",
    "X68n1315_018:0115b23": "對。 代云。近來喫麵多。又云。客來須看。賊來須打。 問僧。",
    "X68n1315_018:0115b24": "什麼處來。 僧云。南華塔頭來。 師云。還見祖師麼。 僧云。",
    "X68n1315_018:0115c01": "用見作什麼。 師云。你又去那裏作什麼。 僧云。有什麼",
    "X68n1315_018:0115c02": "過。 師云。既去無過。見有什麼過。無對。 代云。若不如是。",
    "X68n1315_018:0115c03": "爭知慈悲。 問僧。甚處來。 僧云。赴齋來。 師云。將嚫錢來。",
    "X68n1315_018:0115c04": " 僧云。和尚欠少箇什麼。 師云。你又欠少箇什麼。 僧云。",
    "X68n1315_018:0115c05": "不欠少。 師云。不欠少。又赴齋作什麼。無對。 代云。何妨。",
    "X68n1315_018:0115c06": "又云。&#x8D82;塊。 問僧。你是向北人。 僧云。是。師以一摑。無對。",
    "X68n1315_018:0115c07": " 師云。你問我。 僧&#x5374;問。和尚甚處人。師又以一摑。無對。",
    "X68n1315_018:0115c08": " 代前問處打一摑。又代後云。仁義道中。 有僧粥後來",
    "X68n1315_018:0115c09": "見師。師云。喫粥了也未。 僧云。了也。 師云。咬著露柱麼。",
    "X68n1315_018:0115c10": " 僧云。咬著。 師云。看。硬著你。無對。 代云。也知和尚恐人",
    "X68n1315_018:0115c11": "不實。又云。硬阿誰。 師因開門。有僧便入。師驀&#x80F7;擒住",
    "X68n1315_018:0115c12": "云。有甚麼事。 僧云。有什麼事。師以一摑。無對。 代云。退",
    "X68n1315_018:0115c13": "己進於人。為存賓主禮。代擒住處云。驀面唾這野狐",
    "X68n1315_018:0115c14": "精。又代云。因學人置得。 師指露柱問東京僧。你鄉中",
    "X68n1315_018:0115c15": "還有這箇麼。 僧云。有。 師云。喚作什麼。 僧云。喚作露柱。",
    "X68n1315_018:0115c16": " 師云。三家村裏老翁也解與麼道。無對。 代云。本色。 師",
    "X68n1315_018:0115c17": "見僧來。乃舉起拳作打勢。僧近前作受勢。師與一摑。",
    "X68n1315_018:0115c18": "無對。 代云。便出去。又云。一彩兩賽。又代云。行因招禍。",
    "X68n1315_018:0115c19": "又云。謝重重相為。 問僧。甚處來。 僧云。大普請般柴來。",
    "X68n1315_018:0115c20": " 師云。小普請為什麼不到。無對。 代云。依前又是大普",
    "X68n1315_018:0115c21": "請。又云。辛苦受盡。 問新到。甚處來。 僧云。不敢。 師云。放",
    "X68n1315_018:0115c22": "你三十棒。無對。 代云。某甲也&#x6F1D;麼。又云。可惜許七間",
    "X68n1315_018:0115c23": "法堂。 問僧。甚處來。 云。荊南來。 師云。夏在什麼處。 僧云。",
    "X68n1315_018:0115c24": "分金。 師云。有事相借問。得麼。 僧云。便請。 師云。鷂子過",
    "X68n1315_018:0116a01": "新羅。僧無對。 代云。是。於借問處代云。鷂子過新羅。 師",
    "X68n1315_018:0116a02": "在僧堂內喫茶。問設茶僧云。什麼處安排。 僧指板頭",
    "X68n1315_018:0116a03": "云。在這裏。 師云。你更設一堂茶始得。無對。 代云。近日",
    "X68n1315_018:0116a04": "錢難得。又云。小財不去。大財不來。又云。上閒下板頭。",
    "X68n1315_018:0116a05": " 問僧。甚處來。 僧云。郴州。 師云。夏在什麼處。 僧云。西禪。",
    "X68n1315_018:0116a06": " 師云。說什麼法。僧展兩手垂兩邊。師便打。 僧云。某甲",
    "X68n1315_018:0116a07": "話在。師&#x5374;展兩手。無對。師打&#x8D82;出。 代云。便出去。 問僧。",
    "X68n1315_018:0116a08": "甚處來。 僧云。南華禮塔來。 師云。莫脫空。 僧云。實去來。",
    "X68n1315_018:0116a09": " 師云。五戒不持。無對。 代云。彼此不出。 因齋次。問僧。盂",
    "X68n1315_018:0116a10": "裏幾餅。餅裏幾盂。僧拈起餅。 師云。問著箇老婆。無對。",
    "X68n1315_018:0116a11": " 代云。不消。又於問處云。大眾喫飯次。 師因普請入柴",
    "X68n1315_018:0116a12": "寮云。老底不用去。還有老底麼。 僧云。有。 師云。在什麼",
    "X68n1315_018:0116a13": "處。僧乃推出一僧。 師云。這箇猶是後生。無對。 代云。若",
    "X68n1315_018:0116a14": "與麼。&#x5374;普請去始得。 師因喫茶次。云。什麼人接盞子。",
    "X68n1315_018:0116a15": "有僧便接。 師云。村裏老翁拜冬至。無對。 代云。祇為行",
    "X68n1315_018:0116a16": "仁義。&#x5374;招禍及身。 有僧來參。師問。曾聽講來麼。 僧云。",
    "X68n1315_018:0116a17": "是。 師云。見說有唯識論。是不。 僧云。是。 師云。非非想天",
    "X68n1315_018:0116a18": "說箇什麼。 僧云。不會。 師云。且念文書。 代云。禪師愛欺",
    "X68n1315_018:0116a19": "座主。又云。吽[口*發]。又云。維摩頭。法華尾。 有僧辭師。師云。",
    "X68n1315_018:0116a20": "甚處去。 僧云。湖南去。 師云。前頭津鋪難過。 僧云。某甲",
    "X68n1315_018:0116a21": "有隨身公驗。 師云。這箇是念上大人。無對。 代云。小小",
    "X68n1315_018:0116a22": "村鎮不足可言。又云。和尚大殺。代前語云。便珍重出",
    "X68n1315_018:0116a23": "去。 師問新到云。把將公驗來。 僧云。有人問了也。 師云。",
    "X68n1315_018:0116a24": "由是念上大人。 僧云。莫錯。 師云。草賊大敗。無對。 代前",
    "X68n1315_018:0116b01": "語云。且存仁義。代後語云。大似村鎮頭。又云。久嚮。 問",
    "X68n1315_018:0116b02": "僧。一切聲是佛聲。一切色是佛色。拈&#x5374;了也。與我道。",
    "X68n1315_018:0116b03": " 僧云。拈&#x5374;了也。 師云。與麼說。驢年會麼。無對。 代云。君",
    "X68n1315_018:0116b04": "子一言。代初語云。狂。又云。不存少許佛法身心。 問僧。",
    "X68n1315_018:0116b05": "甚處來。 僧云。摘茶來。 師云。摘得幾箇達磨。 代云。新茶",
    "X68n1315_018:0116b06": "宜少喫。又云。因摘春茶。不廢功力。 因僧辭師。師云。甚",
    "X68n1315_018:0116b07": "處去。 僧云。虔上去。 師云。打野&#x69B8;漢。 代云。珍重。又云。臨",
    "X68n1315_018:0116b08": "行。 因曬麥。問僧。曬了也未。 僧云。了也。 師云。饅頭從你",
    "X68n1315_018:0116b09": "橫咬豎咬。不離這裏道將一句來。 代云。新麥麵少喫。",
    "X68n1315_018:0116b10": "又云。三事蒸作餬餅．糖餅。 問僧。看什麼經。 云。顯揚聖",
    "X68n1315_018:0116b11": "教論。 師云。適來一問。為什麼照不著。 僧云。什麼處照",
    "X68n1315_018:0116b12": "不著。 師云。夢見顯揚聖教麼。 代云。若不如是。爭見當",
    "X68n1315_018:0116b13": "人。又云。照不著。 師問看經僧。表首是什麼字。僧拈起",
    "X68n1315_018:0116b14": "經。 師云。我也有。 僧云。和尚既有。為什麼&#x5374;問。 師云。爭",
    "X68n1315_018:0116b15": "柰與麼何。 僧云。有什麼過。 師云。自屎不覺臭。 代云。今",
    "X68n1315_018:0116b16": "日方知。又云。德山拄杖紫胡狗。又云。和尚此問大殺",
    "X68n1315_018:0116b17": "靈利。 鼓山有小師久在崇壽。&#x5374;歸嶺中。到保福處相",
    "X68n1315_018:0116b18": "看。福知來。&#x5374;入帳子內。衲衣蓋頭坐。僧云。和尚出汗",
    "X68n1315_018:0116b19": "那。不對。 有僧舉似師。師云。見成公案。不能折合。 代云。",
    "X68n1315_018:0116b20": "鈍置殺人。又云。草賊大敗。 師問僧。看什麼經。 僧云。&#x546A;。",
    "X68n1315_018:0116b21": " 師云。與麼語話。未有主在。 僧云。和尚莫錯。 師云。自領",
    "X68n1315_018:0116b22": "出去。 代云。便出去。 問僧。我有箇不露鋒骨底句。作麼",
    "X68n1315_018:0116b23": "生。 有長老云。收。 師云。與麼道得一半。 代云。深領和尚",
    "X68n1315_018:0116b24": "慈悲。又云。句[妳-女+口]。又云。洎不別處。 因修藏。問僧。作麼生",
    "X68n1315_018:0116c01": "是藏。僧應諾。 師云。這箇是藏&#x811A;。還我藏來。無對。 代云。",
    "X68n1315_018:0116c02": "爭得不修藏。又云。玉。 問新到。甚處過夏。 云。雲蓋。 師云。",
    "X68n1315_018:0116c03": "多少人。 僧云。七十人。 師云。你為什麼不在數。 代云。新",
    "X68n1315_018:0116c04": "到分上未受與麼。又云。恐久住瞋。 問僧。甚處來。 僧云。",
    "X68n1315_018:0116c05": "郴州。 師云。你為甚麼失&#x811A;。 代云。魯般門下弄大斧。又",
    "X68n1315_018:0116c06": "云。客是主人相。 問僧。甚處來。 云。查渡。 師云。你為什麼",
    "X68n1315_018:0116c07": "蓋不著。 僧云。和尚莫塗糊某甲。 師云。&#x9C15;跳不出斗。 代",
    "X68n1315_018:0116c08": "云。新到便蒙和尚重重嚴飾。又云。見面。 問僧。古人道。",
    "X68n1315_018:0116c09": "無邊剎境。自他不隔於毫端。新羅．日本與這裏作麼",
    "X68n1315_018:0116c10": "生。 僧云。不別。 師云。入地獄。 代云。不可作地獄見解。又",
    "X68n1315_018:0116c11": "云。爭得玉歸。 問僧。你不得鈍置我。 僧云。和尚因什麼",
    "X68n1315_018:0116c12": "到與麼地。 師云。我鈍置你猶可。你鈍置我更殺。 代云。",
    "X68n1315_018:0116c13": "事不孤起。又云。和尚也大無端。又云。某甲甚處不下",
    "X68n1315_018:0116c14": "馬。 問僧。你諸人行&#x811A;。道我知有。與我拈三千大千世",
    "X68n1315_018:0116c15": "界來眼睫上著。 僧云。諾。 師云。錢塘為什麼去國三千",
    "X68n1315_018:0116c16": "里。 僧云。豈干他事。 師云。者掠&#x8657;漢。 代云。和尚倚勢欺",
    "X68n1315_018:0116c17": "人。又云。常得此便。 問僧。甚處來。 僧云。南華塔頭來。 師",
    "X68n1315_018:0116c18": "云。還見祖師麼。 僧云。南華橋折。 師云。南嶽石橋又作",
    "X68n1315_018:0116c19": "麼生。無對。 師云。學語之流。 代云。便出去。又云。上也。 問",
    "X68n1315_018:0116c20": "僧。甚處來。 僧云。涅槃堂裏來。 師云。亡僧還喫飯麼。 僧",
    "X68n1315_018:0116c21": "云。不喫。 師云。活人還喫飯麼。無對。 代云。一杓兩杓。又",
    "X68n1315_018:0116c22": "云。欠他一箇餬餅也不得。又云。也能祇對。 師問僧。講",
    "X68n1315_018:0116c23": "律來。是麼。 僧云。是。 師云。律鈔中說大小乘無分別。作",
    "X68n1315_018:0116c24": "麼生是無分別。無對。 代云。靈樹置將一句來。 師問僧。",
    "X68n1315_018:0117a01": "法身還喫飯麼。 僧云。諸方老宿不肯。法身無形無相。",
    "X68n1315_018:0117a02": "作麼生喫。 師云。與麼道。夢見法身麼。 僧云。有不肯處",
    "X68n1315_018:0117a03": "作麼生。 師云。自不知。乃云。法身喫飯。 又代云。將謂有",
    "X68n1315_018:0117a04": "衲僧孔竅。猶是潑屎潑尿。復云。灼然百千人中未有",
    "X68n1315_018:0117a05": "一人到此境界。自云。和尚作麼生。 代云。咄。這有頭無",
    "X68n1315_018:0117a06": "尾漢。 師問僧。三藏聖教。古今老和尚憑箇什麼照。 僧",
    "X68n1315_018:0117a07": "云。高也著。低也著。 師云。你與麼不得。 代云。得與麼狼",
    "X68n1315_018:0117a08": "籍生。 因鑄鐘歸山齋了。請師打鐘。師打了。大眾打。師",
    "X68n1315_018:0117a09": "問僧。打鐘圖甚麼。 僧云。喚和尚喫飯。師不肯。 代云。譬",
    "X68n1315_018:0117a10": "如閑。又云。息苦停酸。 師入京朝覲。歸至大橋。山門煎",
    "X68n1315_018:0117a11": "茶迎師。師喫茶果次。僧侍立。師語二參隨僧云。是你",
    "X68n1315_018:0117a12": "京中無可喫。乃拈一楪果子與一僧。其僧接得便去。",
    "X68n1315_018:0117a13": " 又語一僧云。我不與你。僧無對。 師云。那裏也有也。其",
    "X68n1315_018:0117a14": "僧又無對。 別有僧出云。某甲今日也隨和尚來請一",
    "X68n1315_018:0117a15": "分。得麼。 師云。嗄。 僧云。某甲罪過。觸忤和尚。 師云。我不",
    "X68n1315_018:0117a16": "能唾得你。無對。 代前語云。也知果子少。兩人共一楪。",
    "X68n1315_018:0117a17": "又云。未到山。便蒙和尚管顧。代後語云。某甲更是。 師",
    "X68n1315_018:0117a18": "歸山受大眾參了。乃云。我離山得六十七日。問你六",
    "X68n1315_018:0117a19": "十七日事作麼生。眾無對。 代云。和尚京中歸。無信物。",
    "X68n1315_018:0117a20": "又云。和尚京中喫麵多。 因數僧來參。師問。作什麼來。",
    "X68n1315_018:0117a21": " 云。般柴來。 師云。歸向北去。不得辜負老僧。無對。 復云。",
    "X68n1315_018:0117a22": "來。來。三愚共成一智作麼生。 代云。一&#x7546;地。代前語云。",
    "X68n1315_018:0117a23": "不因一事。不長一智。 因齋次云。今日喫飯不得。遷化",
    "X68n1315_018:0117a24": "去也。排比唱衣。無對。 復云。你問我。 僧便問。將什麼唱。",
    "X68n1315_018:0117b01": " 師云。驢年摸著麼。又云。我與你三家村裏葛藤。更問。",
    "X68n1315_018:0117b02": " 僧又問。師擎起&#x6900;云。這箇是定州&#x6900;子。一唱三十文。",
    "X68n1315_018:0117b03": " 代前語云。錢是足陌。 因齋次。問僧。你道人喫飯。飯喫",
    "X68n1315_018:0117b04": "人。無對。 師云。你問。我與你道。 僧乃問。師云。謝你答話。",
    "X68n1315_018:0117b05": " 代前語云。不因喫飯。難得此言。 因僧隨師出三門。師",
    "X68n1315_018:0117b06": "問。古人道。大用現前。不存軌則。作麼生是不存軌則。",
    "X68n1315_018:0117b07": "無對。 復云。你問。我與你道。 僧便問。師引聲云。釋迦老",
    "X68n1315_018:0117b08": "子來也。僧又無對。 師遂行數步。以拄杖打松樹一下。",
    "X68n1315_018:0117b09": "云。嗄嗄。會麼。 僧云。不會。 師云。你與麼。驢年會麼。 代前",
    "X68n1315_018:0117b10": "語云。多華樹嘲無半子。代後語云。由是。 師因見僧量",
    "X68n1315_018:0117b11": "米。乃問。籮裏多少達磨。無對。 師云。你問我。 僧便問。師",
    "X68n1315_018:0117b12": "云。斗量不盡。 代云。因一事。長一智。又代趯&#x5374;米籮便",
    "X68n1315_018:0117b13": "行。 因園頭請師喫茶。師云。你若煎茶。我有箇報答你",
    "X68n1315_018:0117b14": "處。無對。 師云。汝問。我與汝道。 園頭云。請師報答。 師云。",
    "X68n1315_018:0117b15": "多著水。少著米。 代云。得人一牛。還人一馬。又云。金字",
    "X68n1315_018:0117b16": "茶六百錢一斤。 師因齋次。拈起蒸餅云。我這箇祇供",
    "X68n1315_018:0117b17": "養向北人。是你諸人總不得。 時有僧問。某甲為什麼",
    "X68n1315_018:0117b18": "不得。 師云。鈍置殺人。 代云。某甲猶可。代前語云。兩彩",
    "X68n1315_018:0117b19": "一賽。 問僧。古人道。直須一下句悟去。作麼生。 僧云。直",
    "X68n1315_018:0117b20": "須一句下悟去。 師云。你為什麼鼻孔裏祇對我。 僧云。",
    "X68n1315_018:0117b21": "某甲什麼處是鼻孔裏祇對。 師云。夢見。 代云。某甲慎",
    "X68n1315_018:0117b22": "初。和尚護末。又云。南柯。又云。少喫。又云。戒文一切總",
    "X68n1315_018:0117b23": "不犯。 師問侍者。客來將什麼接待。者無對。 代云。和尚",
    "X68n1315_018:0117b24": "要拄杖即道。 因歲日在堂中點茶。師問僧。設羅漢齋。",
    "X68n1315_018:0117c01": "得生天福。你得飯喫。無對。 師云。你問。我與你道。 僧便",
    "X68n1315_018:0117c02": "問。為什麼與麼道。 師云。先來不著便。如今著屎潑。 代",
    "X68n1315_018:0117c03": "前語云。非唯施主。某甲也蒙。 因聞鼓聲。問僧。打鼓為",
    "X68n1315_018:0117c04": "什麼人。無語。 師云。你問我。 僧便問。師云。打鼓為三軍。",
    "X68n1315_018:0117c05": "不為你。 代云。柴不辦。 師坐次。有僧非時上來。師云。作",
    "X68n1315_018:0117c06": "你麼。 僧云。請益。 師云。你有什麼疑。 僧云。某甲曾問和",
    "X68n1315_018:0117c07": "尚。一宿覺般柴。柴般一宿覺。 師乃敲椅子三下。云。你",
    "X68n1315_018:0117c08": "作麼生會。 僧云。一切臨時。 師乃揎拳云。我共你相撲",
    "X68n1315_018:0117c09": "一交。得麼。無對。 次日。其僧再上。值師漱盥次。師乃將",
    "X68n1315_018:0117c10": "水&#x6900;過與僧云。送去廚下著。 其僧送去了&#x5374;來。師見",
    "X68n1315_018:0117c11": "來。乃從後門出去。其僧云。比來請益。&#x5374;得一口&#x6900;。 問",
    "X68n1315_018:0117c12": "僧。作麼生是打靜一句。 僧云。誰敢出頭。 師云。你問我。",
    "X68n1315_018:0117c13": "僧便問。師以拄杖劃地一下。 問僧。將什麼轉大藏教。",
    "X68n1315_018:0117c14": " 僧云。莫越於此。 師云。拈&#x5374;菩提。換&#x5374;涅槃。又作麼生。",
    "X68n1315_018:0117c15": " 僧云。今日七。明日八。 師云。依稀似佛。莽鹵如僧。 因僧",
    "X68n1315_018:0117c16": "請喫湯次。師云。作麼生。無對。 師云。你問我。 僧便問。師",
    "X68n1315_018:0117c17": "以湯滴云。一滴落地。萬神俱醉。會麼。 僧云。不會。 師云。",
    "X68n1315_018:0117c18": "不會即禮拜著。 因見僧商量次。師打&#x7240;一下。僧默然。",
    "X68n1315_018:0117c19": "師云。作麼生是打靜一句。 僧云。出頭即[仁-二+荅]&#x2693B;。 師云。三",
    "X68n1315_018:0117c20": "十年後不得錯舉。 因供養羅漢。問僧。今夜供養羅漢。",
    "X68n1315_018:0117c21": "你道羅漢還來也無。無對。 師云。你問我。與你道。 僧便",
    "X68n1315_018:0117c22": "問。師云。換水添香。 僧云。與麼即來也。 師云。有什麼饅",
    "X68n1315_018:0117c23": "頭[飢-几+追]子。速下來。 師拈拄杖問僧。這箇是什麼。 僧云。拄",
    "X68n1315_018:0117c24": "杖子。 師云。入地獄。 師見僧。乃召。來。來。僧便來。 師云。蒼",
    "X68n1315_018:0118a01": "天。蒼天。僧無語。 師云。蒼天本是你哭。為什麼&#x5374;我哭。",
    "X68n1315_018:0118a02": " 因入菜園。見糞堆上牌子。問僧。道什麼。僧無對。 師云。",
    "X68n1315_018:0118a03": "你問我。 僧便問。師云。恐人無信。 問修造庵主云。佛殿",
    "X68n1315_018:0118a04": "拆了也。忽然施主來。將何瞻敬。庵主合掌。 師云。奴見",
    "X68n1315_018:0118a05": "婢殷勤。 因聞蚊子叫。問僧。蚊子吞&#x5374;祖師也。 僧云。非",
    "X68n1315_018:0118a06": "蚊子吞祖師。祖師亦吞蚊子。 師不肯。乃云。你問我。 僧",
    "X68n1315_018:0118a07": "便問。師云。何怪。 香林云。為渠有分。 師問僧。近離甚處。",
    "X68n1315_018:0118a08": " 僧云。查渡。 師云。夏在甚處。 僧云。湖南報慈。 師云。甚時",
    "X68n1315_018:0118a09": "離彼。 僧云。去年八月。 師云。放你三頓棒。 僧至來日。&#x5374;",
    "X68n1315_018:0118a10": "上問訊。云。昨日蒙和尚放三頓棒。不知過在什麼處。",
    "X68n1315_018:0118a11": " 師云。飯袋子。江西．湖南便&#x6F1D;麼去。 僧於言下大悟。遂",
    "X68n1315_018:0118a12": "云。某甲自今已後。向無人煙處卓箇草菴。不畜一粒",
    "X68n1315_018:0118a13": "米。不種一莖菜。接待十方往來知識。與他出&#x5374;釘。去",
    "X68n1315_018:0118a14": "&#x5374;楔。除&#x5374;膱脂帽子。脫&#x5374;尳臭布衫。教伊灑灑地作",
    "X68n1315_018:0118a15": "箇衲僧。豈不俊哉。 師云。飯袋子。身如椰兒大。開與麼",
    "X68n1315_018:0118a16": "大口。 問僧。佛法還有長短也無。 僧云。這簾子長五尺。",
    "X68n1315_018:0118a17": " 師云。這箇是簾子。那箇是佛法。 僧云。喚什麼作簾子。",
    "X68n1315_018:0118a18": " 師云。脫空妄語漢。 因一日齋晚。僧看廚庫而立。師見。",
    "X68n1315_018:0118a19": "乃打一棒。僧回首。師云。文殊普賢香積世界去也。 問",
    "X68n1315_018:0118a20": "僧。看什麼經。 僧云。般若經。 師云。作麼生是清淨。 僧云。",
    "X68n1315_018:0118a21": "共和尚商量了。 師云。驢年夢見。又云。來。來。更共你葛",
    "X68n1315_018:0118a22": "藤。蚊[巾*(厂@(豆*寸))]裏藏身。東海鯉魚勃跳上三十三天作麼生。",
    "X68n1315_018:0118a23": " 僧云。和尚與麼道即得。 師云。這&#x8657;頭漢。 問僧。看什麼",
    "X68n1315_018:0118a24": "經。 僧云。般若經。 師云。作麼生是清淨。 僧云。什麼處不",
    "X68n1315_018:0118b01": "清淨。 師云。繩&#x7240;入枇杷樹裏去也。見麼。 僧云。和尚莫",
    "X68n1315_018:0118b02": "瞞人。 師云。瞞人且置。你道我作麼生。無對。 師云。這掠",
    "X68n1315_018:0118b03": "&#x8657;漢。 師因見僧在殿角立次。乃拍手一下。云。佛殿露",
    "X68n1315_018:0118b04": "柱走入廚庫去也。僧迴首看。 師云。見你不會。&#x5374;來祗",
    "X68n1315_018:0118b05": "候佛殿。 因僧侍立次。師云。不問有言。不問無言。你作",
    "X68n1315_018:0118b06": "麼生道。僧無語。 師云。你問我。 僧便問。師喚小師某甲。",
    "X68n1315_018:0118b07": "小師應諾。師云。你又得箇師弟也。 師問僧。今日般柴",
    "X68n1315_018:0118b08": "那。 僧云。是。 師云。古人道。不見一法是你眼睛。乃於般",
    "X68n1315_018:0118b09": "柴處拋下一片柴云。一大藏教祇說這箇。 師於普請",
    "X68n1315_018:0118b10": "處謂眾云。今日困。有解問話底。置將一問來。若不問。",
    "X68n1315_018:0118b11": "向後鼻孔遼天。莫道我瞞你。 師問僧。轉金剛經那。 云。",
    "X68n1315_018:0118b12": "是。 師云。一切法即非一切法。是名一切法。乃拈扇子",
    "X68n1315_018:0118b13": "云。喚作扇子。是名拈了也。在什麼處。從朝至暮顛倒",
    "X68n1315_018:0118b14": "妄想作麼。 因喫茶次。問僧。色香味觸具四塵。你道茶",
    "X68n1315_018:0118b15": "具幾塵。僧無語。 師云。不得辜負我。 師因見僧看經。乃",
    "X68n1315_018:0118b16": "云。看經須具看經眼。燈籠露柱。一大藏教無欠少。拈",
    "X68n1315_018:0118b17": "起拄杖云。一大藏教總在拄杖頭上。何處見有一點",
    "X68n1315_018:0118b18": "來。展開去也。如是我聞。十方國土。廓周沙界。 師問僧。",
    "X68n1315_018:0118b19": "從苗辨地。因語識人。作麼生。 僧云。不錯。 師云。不敢。 因",
    "X68n1315_018:0118b20": "僧設齋。師云。你是甚處人。 僧云。某處人。 師云。報典座",
    "X68n1315_018:0118b21": "與阿師設齋。 師因喫茶次。問僧。曹溪路上還有俗談",
    "X68n1315_018:0118b22": "也無。 僧云。請和尚喫茶。 師云。靜處薩婆訶。 師問僧。餬",
    "X68n1315_018:0118b23": "餅是什麼人做。僧拈起餬餅。 師云。這箇且放一邊。長",
    "X68n1315_018:0118b24": "連&#x7240;上學得來。餬餅是甚人做。 僧云。和尚莫瞞某甲",
    "X68n1315_018:0118c01": "好。 師云。這&#x8657;頭漢。 師行次。一僧隨後行。師豎起拳云。",
    "X68n1315_018:0118c02": "如許大栗子喫得幾箇。 僧云。和尚莫錯。 師云。是你錯。",
    "X68n1315_018:0118c03": " 僧云。莫壓良為賤。 師云。靜處薩婆訶。 師問直歲。今日",
    "X68n1315_018:0118c04": "作甚來。 歲云。刈茅來。 師云。刈得幾箇祖師。 歲云。三百",
    "X68n1315_018:0118c05": "箇。 師云。朝行三千。暮行八百。東家杓柄長。西家杓柄",
    "X68n1315_018:0118c06": "短。作麼生。歲無語。師以拄杖打&#x8D82;。 因僧齋歸。師問。齋",
    "X68n1315_018:0118c07": "主有什麼供養。僧豎起拳。 師云。我這裏問你即恁麼。",
    "X68n1315_018:0118c08": "僧堂前有人問你。作麼生道。 僧云。一切臨時。 師云。學",
    "X68n1315_018:0118c09": "語之流。 師問僧。你作什麼。 僧云。涅槃頭。 師云。還有不",
    "X68n1315_018:0118c10": "病者麼。 僧云。不會。 師云。恁麼不會。不恁麼不會。僧無",
    "X68n1315_018:0118c11": "語。 師云。汝問我。 僧便問。作麼生是不病者。師指傍僧。",
    "X68n1315_018:0118c12": " 有南雄僧上白&#x6C0E;一段。師云。汝道我向什麼處著。僧",
    "X68n1315_018:0118c13": "無語。 師代云。拄杖頭上。 師&#x5374;問傍僧。你在南雄時。識",
    "X68n1315_018:0118c14": "此僧麼。 僧云。識。 師云。喚去茶堂內喫茶。 師問僧。不占",
    "X68n1315_018:0118c15": "田地句作麼生道。 僧云。不會。 師云。不會且作韶州客。",
    "X68n1315_018:0118c16": " 師問僧。喫得幾箇餬餅。 僧云。忘&#x5374;。 師云。喫了忘&#x5374;。未",
    "X68n1315_018:0118c17": "喫忘&#x5374;。 僧云。忘&#x5374;。說什麼喫與未喫。 師云。是你忘&#x5374;",
    "X68n1315_018:0118c18": "甚處得來。 師問僧。你從向北來。還曾遊臺麼。 僧云。是。",
    "X68n1315_018:0118c19": " 師云。關西湖南還曾見長嘴鳥說禪麼。 僧云。不見。 師",
    "X68n1315_018:0118c20": "拈起拄杖。以口作吹勢。引聲云。禪。禪。 師問僧。甚處過",
    "X68n1315_018:0118c21": "夏。 僧云。和尚實問即道。 師云。作賊人心&#x8657;。 舉臨濟三",
    "X68n1315_018:0118c22": "句語問塔主。祇如塔中和尚得第幾句。主無語。 師云。",
    "X68n1315_018:0118c23": "你問我。 主便問。師云。不快即道。 主云。作麼生是不快",
    "X68n1315_018:0118c24": "即道。 師云。一不成。二不是。 師一日從方丈出。有僧過",
    "X68n1315_018:0119a01": "拄杖與師。師接得&#x5374;過與僧。僧無語。師云。我今日著",
    "X68n1315_018:0119a02": "便。 僧云。和尚為什麼著便。 師云。我拾得口喫飯。 師問",
    "X68n1315_018:0119a03": "僧。甚處來。 僧云。崇壽來。 師云。崇壽有何言句。 僧云。崇",
    "X68n1315_018:0119a04": "壽指凳子謂眾云。識得凳子。周&#x5E00;有餘。 師云。我即不",
    "X68n1315_018:0119a05": "與麼。 僧云。和尚又如何。 師云。識得凳子。天地懸殊。 師",
    "X68n1315_018:0119a06": "問堂中首座云。你道乾坤大地與汝自己。同。別。 首座",
    "X68n1315_018:0119a07": "云。同。 師云。一切物命蛾蛘蟻子與你自己。同。別。 首座",
    "X68n1315_018:0119a08": "云。同。 師云。你為什麼干戈相待。 因在醋寮內指云。這",
    "X68n1315_018:0119a09": "一甕醋得與麼滿。那一甕醋得與麼淺。 僧云。人貧智",
    "X68n1315_018:0119a10": "短。馬瘦毛長。師大笑而出。 問座主。講什麼經。 主云。涅",
    "X68n1315_018:0119a11": "槃經。 師云。涅槃具四德。是不。 主云。是。 師拈起&#x6900;子云。",
    "X68n1315_018:0119a12": "這箇具幾德。 主云。一德也無。 師云。古人因甚與麼道。",
    "X68n1315_018:0119a13": " 主云。古人與麼道如何。 師敲&#x6900;子云。會麼。 主云。不會。",
    "X68n1315_018:0119a14": " 師云。且講經著。 因齋欠。有僧侍立。師云。你還飽也未。",
    "X68n1315_018:0119a15": "僧無語。 師拈拄杖云。拄杖&#x5374;飽。",
    "X68n1315_018:0119a16": "頌雲門三句語(并餘頌八首)",
    "X68n1315_018:0119a17": "門人住德山圓明大師 緣密 述",
    "X68n1315_018:0119a18": "函蓋乾坤",
    "X68n1315_018:0119a19": "[0119a19] 乾坤并萬象。地獄及天堂。物物皆真現。頭頭總不傷。",
    "X68n1315_018:0119a20": "截斷眾流",
    "X68n1315_018:0119a21": "[0119a21] 堆山積岳來。一一盡塵埃。更擬論玄妙。&#x6C37;消瓦解摧。",
    "X68n1315_018:0119a22": "隨波逐浪",
    "X68n1315_018:0119a23": "[0119a23] 辯口利舌問。高低總不虧。還如應病藥。診候在臨時。",
    "X68n1315_018:0119a24": "三句外別置一問",
    "X68n1315_018:0119b01": "[0119b01] 當人如舉唱。三句豈能該。有問如何事。南岳與天台。",
    "X68n1315_018:0119b02": "褒貶句",
    "X68n1315_018:0119b03": "[0119b03] 金屑眼中翳。衣珠法上塵。己靈猶不重。佛祖為何人。",
    "X68n1315_018:0119b04": "辨親&#x8E08;",
    "X68n1315_018:0119b05": "[0119b05] 黑豆未生前。商量已成顛。更尋言語會。特地隔西天。",
    "X68n1315_018:0119b06": "辨邪正",
    "X68n1315_018:0119b07": "[0119b07] 罔象談真旨。都緣未辨明。守他山鬼窟。不免是精靈。",
    "X68n1315_018:0119b08": "通賓主",
    "X68n1315_018:0119b09": "[0119b09] 自遠趨風問。分別向道休。再三如不曉。消得箇非遙。",
    "X68n1315_018:0119b10": "&#x64E1;薦商量",
    "X68n1315_018:0119b11": "[0119b11] 相見不揚眉。君東我亦西。紅霞穿碧海。白日繞須彌。",
    "X68n1315_018:0119b12": "提綱商量",
    "X68n1315_018:0119b13": "[0119b13] 若欲正提綱。直須大地荒。欲來衝雪刃。不免露鋒鋩。",
    "X68n1315_018:0119b14": "據實商量",
    "X68n1315_018:0119b15": "[0119b15] 睡來合眼飯來餐。起坐終須勿兩般。同道盡知言不",
    "X68n1315_018:0119b16": "惑。十方剎上目前觀。",
    "X68n1315_018:0119b17": "委曲商量",
    "X68n1315_018:0119b18": "[0119b18] 得用由來處處通。臨機施設認家風。揚眉瞬目同一",
    "X68n1315_018:0119b19": "眼。豎拂敲&#x7240;為耳聾。",
    "X68n1315_018:0119b20": "遊方遺錄",
    "X68n1315_018:0119b21": "[0119b21] 師初參睦州蹤禪師。州纔見師來。便閉&#x5374;門。師乃扣",
    "X68n1315_018:0119b22": "門。州云。誰。 師云。某甲。 州云。作什麼。 師云。己事未明。乞",
    "X68n1315_018:0119b23": "師指示。 州開門一見便閉&#x5374;。師如此連三日去扣門。",
    "X68n1315_018:0119b24": "至第三日。州始開門。師乃拶入。州便擒住云。道。道。 師",
    "X68n1315_018:0119c01": "擬議。州托開云。秦時[車*度]轢鑽。師從此悟入。 師到雪峰。",
    "X68n1315_018:0119c02": "莊見一僧。師問。上座今日上山去那。 僧云。是。 師云。寄",
    "X68n1315_018:0119c03": "一則因緣問堂頭和尚。祇是不得道是別人語。 僧云。",
    "X68n1315_018:0119c04": "得。 師云。上座到山中。見和尚上堂。眾纔集。便出握腕",
    "X68n1315_018:0119c05": "立地云。這老漢。項上鐵枷何不脫&#x5374;。其僧一依師教。",
    "X68n1315_018:0119c06": " 雪峰見這僧與麼道。便下座攔胸把住其僧云。速道。",
    "X68n1315_018:0119c07": "速道。僧無對。 雪峰托開云。不是汝語。 僧云。是某甲語。",
    "X68n1315_018:0119c08": " 雪峰云。侍者將繩棒來。 僧云。不是某語。是莊上一浙",
    "X68n1315_018:0119c09": "中上座教某甲來道。 雪峰云。大眾。去莊上迎取五百",
    "X68n1315_018:0119c10": "人善知識來。 師次日上山。雪峰纔見。便云。因什麼得",
    "X68n1315_018:0119c11": "到與麼地。師乃低頭。從茲契合。 師在雪峰。時有僧問",
    "X68n1315_018:0119c12": "雪峰。如何是觸目不會道。運足焉知路。 峰云。蒼天。蒼",
    "X68n1315_018:0119c13": "天。 僧不明。遂問師。蒼天意旨如何。 師云。三斤麻。一疋",
    "X68n1315_018:0119c14": "布。 僧云。不會。 師云。更奉三尺竹。 後雪峰聞。喜云。我常",
    "X68n1315_018:0119c15": "疑箇布衲。 師行&#x811A;時。見一座主舉。在天台國清寺齋",
    "X68n1315_018:0119c16": "時。雪峰拈&#x9262;盂問某。道得即與你&#x9262;盂。某云。此是化",
    "X68n1315_018:0119c17": "佛邊事。峰云。你作座主奴也未得。某云。不會。峰云。你",
    "X68n1315_018:0119c18": "問。我與你道。某始禮拜。峰便蹋倒。某得七年方見。 師",
    "X68n1315_018:0119c19": "云。是你得七年方見。 主云。是。 師云。更與七年始得。 師",
    "X68n1315_018:0119c20": "在浙中蘊和尚會裏。一日。因喫茶次。舉蘊和尚垂語",
    "X68n1315_018:0119c21": "云。見聞覺知是法。法離見聞覺知作麼生。 有傍僧云。",
    "X68n1315_018:0119c22": "見定如今目前一切見聞覺知是法。法亦不可得。 師",
    "X68n1315_018:0119c23": "拍手一下。蘊乃舉頭。師云。猶欠一著在。 蘊云。我到這",
    "X68n1315_018:0119c24": "裏&#x5374;不會。 師到共相。共相問。什麼處來。 師云。雪嶺來。",
    "X68n1315_018:0120a01": " 相云。要急言句。舉一則來。 師云。前日典座來。和尚何",
    "X68n1315_018:0120a02": "不問他。 相云。典座且置。 師云。箭過新羅。 師在嶺中時。",
    "X68n1315_018:0120a03": "問臥龍和尚。明己底人還見有己麼。 龍云。不見有己。",
    "X68n1315_018:0120a04": "始明得己。 又問。長連&#x7240;上學得底是第幾機。 龍云。第",
    "X68n1315_018:0120a05": "二機。 師云。作麼生是第一機。 龍云。緊峭草鞋。 師在嶺",
    "X68n1315_018:0120a06": "中時。有僧問。如何是法身向上事。 師云。向上與你道",
    "X68n1315_018:0120a07": "即不難。汝喚什麼作法身。 僧云。請和尚鑒。 師云。鑒即",
    "X68n1315_018:0120a08": "且置。作麼生說法身。 僧云。與麼與麼。 師云。此是長連",
    "X68n1315_018:0120a09": "&#x7240;上學得底。我且問你。法身還解喫飯麼。僧無語。 後",
    "X68n1315_018:0120a10": "有僧舉似梁家庵主。主云。雲門直得入泥入水。 資福",
    "X68n1315_018:0120a11": "云。欠一粒也不得。剩一粒也不得。 師在雪峰。與長慶．",
    "X68n1315_018:0120a12": "西院商量。雪峰上堂云。盡大地撮來如粟米粒大。拋",
    "X68n1315_018:0120a13": "向面前。漆桶不會。打鼓普請看。 西院問師。雪峰與麼",
    "X68n1315_018:0120a14": "道。還有出頭不得處麼。 師云。有。 院云。作麼生是出頭",
    "X68n1315_018:0120a15": "不得處。 師云。不可總作野狐精見解也。又云。狼籍不",
    "X68n1315_018:0120a16": "少。又云。七曜麗天。又云。南閻浮提。北鬱單越。 師一日",
    "X68n1315_018:0120a17": "與長慶舉趙州無賓主話。雪峰當時與一蹋作麼生。",
    "X68n1315_018:0120a18": " 師云。某甲不與麼。 慶云。你作麼生。 師云。石橋在向北。",
    "X68n1315_018:0120a19": " 師與長慶舉石鞏接三平話。師云。作麼生道。免得石",
    "X68n1315_018:0120a20": "鞏喚作半箇聖人。 慶云。若不還價。爭辨真偽。 師云。入",
    "X68n1315_018:0120a21": "水見長人。 師到洞巖。巖問。作什麼來。 師云。親近來。 巖",
    "X68n1315_018:0120a22": "云。亂走作什麼。 師云。暫時不在。 巖云。知過即得。 師云。",
    "X68n1315_018:0120a23": "和尚亂走作什麼。 師到&#x758E;山。&#x758E;山問。得力處道將一",
    "X68n1315_018:0120a24": "句來。 師云。請和尚高聲問。 山便高聲問。師云。和尚早",
    "X68n1315_018:0120b01": "朝喫粥麼。 山云。作麼生不喫粥。 師云。亂叫喚作麼。 又",
    "X68n1315_018:0120b02": "因&#x758E;山示眾云。老僧咸通年已前會得法身邊事。咸",
    "X68n1315_018:0120b03": "通年已後會得法身向上事。 師問。承聞和尚咸通年",
    "X68n1315_018:0120b04": "已前會得法身邊事。咸通年已後會得法身向上事。",
    "X68n1315_018:0120b05": "是不。 山云。是。 師云。如何是法身邊事。 山云。枯樁。 師云。",
    "X68n1315_018:0120b06": "如何是法身向上事。 山云。非枯樁。 師云。還許學人說",
    "X68n1315_018:0120b07": "道理也無。 山云。許你說。 師云。枯樁豈不是明法身邊",
    "X68n1315_018:0120b08": "事。非枯樁豈不是明法身向上事。 山云。是。 師云。法身",
    "X68n1315_018:0120b09": "還該一切不。 山云。作麼生不該。 師指淨瓶云。法身還",
    "X68n1315_018:0120b10": "該這箇麼。 山云。闍黎莫向淨瓶邊會。師便禮拜。 師到",
    "X68n1315_018:0120b11": "曹山。山示眾云。諸方盡把格則。何不與他道一轉語。",
    "X68n1315_018:0120b12": "教伊莫疑去。 師便問。密密處為什麼不知有。 山云。祇",
    "X68n1315_018:0120b13": "為密密。所以不知有。 師云。此人作麼生親近。 山云。不",
    "X68n1315_018:0120b14": "向密密處。 師云。不向密密處。還得親近也無。 山云。始",
    "X68n1315_018:0120b15": "得親近。師應諾諾。 師問曹山。如何是沙門行。 山云。喫",
    "X68n1315_018:0120b16": "常住苗稼者。 師云。便與麼去時如何。 山云。你還畜得",
    "X68n1315_018:0120b17": "麼。 師云。學人畜得。 山云。你作麼生畜。 師云。著衣喫飯",
    "X68n1315_018:0120b18": "有什麼難。 山云。何不道披毛戴角。師便禮拜。 因&#x746B;長",
    "X68n1315_018:0120b19": "老舉菩薩手中執赤幡。問師作麼生。 師云。你是無禮",
    "X68n1315_018:0120b20": "漢。 &#x746B;云。作麼生無禮。 師云。是你外道奴也作不得。 師",
    "X68n1315_018:0120b21": "到天童。童云。你還定當得麼。 師云。和尚道什麼。 童云。",
    "X68n1315_018:0120b22": "不會即目前包裹。 師云。會即目前包裹。 因見信州鵝",
    "X68n1315_018:0120b23": "湖上堂云。莫道未了底人長時浮逼逼地。設使了得",
    "X68n1315_018:0120b24": "底人明得知有去處。尚乃浮逼逼地。 師下來。舉此語",
    "X68n1315_018:0120c01": "問首座。適來和尚示眾云。未了底人浮逼逼地。了得",
    "X68n1315_018:0120c02": "底人浮逼逼地。意作麼生。 首座云。浮逼逼地。 師云。首",
    "X68n1315_018:0120c03": "座在此久住。頭白齒黃作這箇語話。 首座云。未審上",
    "X68n1315_018:0120c04": "座又作麼生。 師云。要道即得。見即便見。若不見。莫亂",
    "X68n1315_018:0120c05": "道。 首座云。祇如堂頭道浮逼逼地。又作麼生。 師云。頭",
    "X68n1315_018:0120c06": "上著枷。&#x811A;下著杻。 座云。與麼則無佛法也。 師云。此是",
    "X68n1315_018:0120c07": "文殊．普賢大人境界。 師行&#x811A;時。有官人問。還有定乾",
    "X68n1315_018:0120c08": "坤底句麼。 師云。蘇嚕蘇嚕悉哩薩訶。 師到江州。有陳",
    "X68n1315_018:0120c09": "尚書請師齋。相見便問。儒書中即不問。三乘十二分",
    "X68n1315_018:0120c10": "教自有座主。作麼生是衲僧行&#x811A;事。 師云。曾問幾人",
    "X68n1315_018:0120c11": "來。 書云。即今問上座。 師云。即今且置。作麼生是教意。",
    "X68n1315_018:0120c12": " 書云。黃卷赤軸。 師云。這箇是文字語言。作麼生是教",
    "X68n1315_018:0120c13": "意。 書云。口欲談而辭喪。心欲緣而慮忘。 師云。口欲談",
    "X68n1315_018:0120c14": "而辭喪。為對有言。心欲言而慮忘。為對妄想。作麼生",
    "X68n1315_018:0120c15": "是教意。尚書無語。 師云。見說尚書看法華經。是不。 書",
    "X68n1315_018:0120c16": "云。是。 師云。經中道。一切治生產業。皆與實相不相違",
    "X68n1315_018:0120c17": "背。且道非非想天有幾人退位。書無語。 師云。尚書且",
    "X68n1315_018:0120c18": "莫草草。十經五論。師僧。拋&#x5374;特入叢林十年二十年",
    "X68n1315_018:0120c19": "尚不柰何。尚書又爭得會。 尚書禮拜云。某甲罪過。 師",
    "X68n1315_018:0120c20": "到歸宗。僧問。大眾雲集。合談何事。 宗云。兩兩三三。 僧",
    "X68n1315_018:0120c21": "云。不會。 宗云。三三兩兩。 師&#x5374;問其僧。歸宗意旨如何。",
    "X68n1315_018:0120c22": " 僧云。全體與麼來。 師云。上座曾到潭州龍牙麼。 僧云。",
    "X68n1315_018:0120c23": "曾到來。 師云。打野&#x69B8;漢。 師因乾&#x5CEF;上堂云。法身有三",
    "X68n1315_018:0120c24": "種病．二種光。須是一一透得。更須知有照用臨時。向",
    "X68n1315_018:0121a01": "上一竅在。峰乃良久。 師便出問。庵內人為什麼不見",
    "X68n1315_018:0121a02": "庵外事。峰呵呵大笑。 師云。猶是學人疑處在。 峰云。子",
    "X68n1315_018:0121a03": "是什麼心行。 師云。也要和尚相委。 峰云。直須與麼。始",
    "X68n1315_018:0121a04": "解穩坐地。師應諾諾。 乾峰示眾云。舉一不得舉二。放",
    "X68n1315_018:0121a05": "過一著。落在第二。 師云眾云。昨日有人從天台來。&#x5374;",
    "X68n1315_018:0121a06": "往徑山去。 峰云。典座來日不得普請。便下座。 師問乾",
    "X68n1315_018:0121a07": "峰。請師答話。 峰云。到老僧也未。 師云。與麼則學人在",
    "X68n1315_018:0121a08": "遲也。 峰云。與麼那。與麼那。 師云。將謂猴白。更有猴黑。",
    "X68n1315_018:0121a09": " 師到灌溪。時有僧舉灌溪語云。十方無壁落。四面亦",
    "X68n1315_018:0121a10": "無門。淨&#x8EB6;&#x8EB6;。赤灑灑。沒可把。問師。作麼生。 師云。與麼",
    "X68n1315_018:0121a11": "道即易。也大難出。 僧云。上座不肯和尚與麼道那。 師",
    "X68n1315_018:0121a12": "云。你適來與麼舉那。 僧云。是。 師云。你驢年夢見灌溪",
    "X68n1315_018:0121a13": "麼。 僧云。某甲話在。 師云。我問你十方無壁落。四面亦",
    "X68n1315_018:0121a14": "無門。淨&#x8EB6;&#x8EB6;。赤灑灑。沒可把。你道大梵天王與帝釋",
    "X68n1315_018:0121a15": "商量箇什麼事。 僧云。豈干他事。 師喝云。逐隊喫飯漢。",
    "X68n1315_018:0121a16": " 陳尚書問雲居供養主云。雲居高低於弟子。主無語。",
    "X68n1315_018:0121a17": " 尚書問師。師云。尚書莫教話墮。 師在嶺中時。問一老",
    "X68n1315_018:0121a18": "宿。一切時中如何辨明。 老宿云。喚什麼作一切時中。",
    "X68n1315_018:0121a19": " 師云。釋迦老子道了也。彌勒猶自不知。 又見一老宿",
    "X68n1315_018:0121a20": "上堂云。若是商量舉覺。如當門利&#x5292;相似。一句下須",
    "X68n1315_018:0121a21": "有殺活始得。 師出眾云。和尚上堂多時。大眾歸堂。 老",
    "X68n1315_018:0121a22": "宿云。道什麼。 師云。日月易流。 師在嶺中順維那處起",
    "X68n1315_018:0121a23": "彼時問。古人豎起拂子。放下拂子。意旨如何。 維那云。",
    "X68n1315_018:0121a24": "拂前見。拂後見。 師云。如是。如是。又云。是諾伊。是不諾",
    "X68n1315_018:0121b01": "伊。又云。可知禮也。 師聞洛浦勘僧云。近離甚處。 僧云。",
    "X68n1315_018:0121b02": "荊南。 浦云。有一人與麼去。還逢麼。 僧云。不逢。 浦云。為",
    "X68n1315_018:0121b03": "什麼不逢。 僧云。若逢即頭粉碎。 浦云。闍黎三寸甚密。",
    "X68n1315_018:0121b04": " 師後於江西見其僧。乃問云。還有此語不。 僧云。有。 師",
    "X68n1315_018:0121b05": "云。洛浦倒退三千里。 師在靈樹知聖大師會中為首",
    "X68n1315_018:0121b06": "座。時僧問知聖。如何是祖師西來意。 聖云。老僧無語。",
    "X68n1315_018:0121b07": "&#x5374;問僧。忽然上&#x7891;。合著得什麼語。 時有數僧下語。皆",
    "X68n1315_018:0121b08": "不契。聖云。汝去請首座來。 洎師至。聖乃舉前話問師。",
    "X68n1315_018:0121b09": "師云。也不難。 聖云。著得什麼語。 師云。有人問。如何是",
    "X68n1315_018:0121b10": "祖師西來意。但云。師。知聖深肯。",
    "X68n1315_018:0121b11": "大師遺表",
    "X68n1315_018:0121b12": "[0121b12] 伏聞有限色身。詎免榮枯之歎。無形實相。孰云遷變",
    "X68n1315_018:0121b13": "之期。既風燈炬焰難留。在水月空華何適。罔避典彝",
    "X68n1315_018:0121b14": "之咎。將陳委蛻之詞。臣中謝伏念。臣跡本寒微。生從",
    "X68n1315_018:0121b15": "草莽。爰自髫&#x9F53;。切慕空門。潔誠誓屏於他緣。銳志唯",
    "X68n1315_018:0121b16": "探於內典。其或忘餐待問。立雪求知。困風霜於十七",
    "X68n1315_018:0121b17": "年間。涉南北於數千里外。始見心猿罷跳。意馬休馳。",
    "X68n1315_018:0121b18": "身隈韶石之雲。頭變楚山之雪。以至榮逢景運。屢沐",
    "X68n1315_018:0121b19": "天波。詰道談空。誓答乾坤之德。開蒙發滯。星馳雲水",
    "X68n1315_018:0121b20": "之徒。 獲揚利益之因。&#x9008;自聖明之澤。加以聯叨鳳詔。",
    "X68n1315_018:0121b21": "累對龍庭。繼奉頒宣。重疊慶賜。撫躬惆悵。殞命何酬。",
    "X68n1315_018:0121b22": "不謂臣駑馬年衰。難勝睿渥。遽縈淪於疲瘵。唯待盡",
    "X68n1315_018:0121b23": "於朝昏。星漢程遙。遐&#x7704;而纔瞻北極。波濤去速。迴眸",
    "X68n1315_018:0121b24": "而已逐東流。伏願鳳曆長春。扇皇風於拂石之劫。龍",
    "X68n1315_018:0121c01": "圖永固。齊壽考於芥子之城。臣限餘景無時。微躬將",
    "X68n1315_018:0121c02": "謝。不獲奔辭丹闕。祝別彤庭。臣無任瞻天戀聖。激切",
    "X68n1315_018:0121c03": "屏營之至。謹奉表以聞。",
    "X68n1315_018:0121c04": "遺誡",
    "X68n1315_018:0121c05": "[0121c05] 夫先德順化。未有不留遺誡。至若世尊將般涅槃。亦",
    "X68n1315_018:0121c06": "遺教敕。吾雖無先聖人之德。既忝育眾一方殆盡。不",
    "X68n1315_018:0121c07": "可默而無示。吾自居靈樹。及徙當山。凡三十餘載。每",
    "X68n1315_018:0121c08": "以祖道寅夕激勵。汝等或有言句布在耳目。具眼者",
    "X68n1315_018:0121c09": "知。切須保任。吾今已衰邁。大數將絕。剎那遷易。頃息",
    "X68n1315_018:0121c10": "待盡。然淪溺生死。幾經如是。非獨于今矣。 吾自住持",
    "X68n1315_018:0121c11": "已來。甚煩汝等輔贊之勞。但自知媿耳。吾滅後。置吾",
    "X68n1315_018:0121c12": "於方丈中。上或賜塔額。祇懸於方丈。勿別營作。不得",
    "X68n1315_018:0121c13": "哭泣．孝服．廣備祭祀等。是吾切意。&#x76D6;出家者。本務超",
    "X68n1315_018:0121c14": "越。毋得同俗。其住持等事。皆仍舊貫。接諸來者。無失",
    "X68n1315_018:0121c15": "常則。諸徒弟等。仰從長行訓誨。凡係山門莊業什物",
    "X68n1315_018:0121c16": "等。&#x7ADD;盡充本院支用。勿互移屬他寺。教有明旨。東西",
    "X68n1315_018:0121c17": "廊物尚不應以互用。汝當知矣。 或能遵行吾誡。則可",
    "X68n1315_018:0121c18": "使佛法流通。天神攝衛。不負四恩。有益於世。或違此",
    "X68n1315_018:0121c19": "者。非吾眷屬。勉旃。勉旃。大期將迫。臨行略示遺誡。努",
    "X68n1315_018:0121c20": "力。努力。好住。還會麼。若不會。佛有明教。依而行之。",
    "X68n1315_018:0121c21": "雲門匡真禪師廣錄序",
    "X68n1315_018:0121c22": "[0121c22] 祖燈相繼。數百年間。出類邁倫。超今越古。盡妙盡神。",
    "X68n1315_018:0121c23": "道盛行於天下者。數人而已。雲門大宗師。特為之最。",
    "X68n1315_018:0121c24": "擒縱舒卷。縱橫變化。放開江海。魚龍得游泳之方。把",
    "X68n1315_018:0122a01": "斷乾坤。鬼神無行走之路。草木亦當稽首。土石為之",
    "X68n1315_018:0122a02": "發光。 其傳於世者。對機．室錄．垂代．勘辨．行錄。歲久或",
    "X68n1315_018:0122a03": "有差舛。今參考刊正。一新鏤板。以永流播。益使本分",
    "X68n1315_018:0122a04": "鉗鎚。金聲而玉振。崢嶸世界。瓦解而&#x6C37;消。必若列派",
    "X68n1315_018:0122a05": "分宗。不免將錯就錯。論功紀德。已是埋沒前賢。&#x7575;樣",
    "X68n1315_018:0122a06": "起模。適足糊塗。後學若是頂門有眼。甚處與雲門相",
    "X68n1315_018:0122a07": "見。&#x7188;寧丙辰三月二十五日。權發遣兩浙轉運副使",
    "X68n1315_018:0122a08": "公事蘇澥序。",
    "X68n1315_018:0122a09": "雲門山光泰禪院匡真大師行錄",
    "X68n1315_018:0122a10": "[0122a10] 師諱文偃。姓張氏。世為蘇州嘉興人。寔晉王冏東曹",
    "X68n1315_018:0122a11": "參軍翰十三代孫也。師夙負靈姿。為物應世。故纔自",
    "X68n1315_018:0122a12": "髫&#x9F53;。志尚率己。厭俗。遂依空王寺志澄律師出家為",
    "X68n1315_018:0122a13": "弟子。以其敏質生知。慧辯天縱。凡誦諸典。無煩再閱。",
    "X68n1315_018:0122a14": "澄深器美之。 及長落[髟/采]。稟具於毗陵壇。後還澄左右。",
    "X68n1315_018:0122a15": "侍講數年。賾窮四分旨。既毗尼嚴淨。悟器淵發。乃辭",
    "X68n1315_018:0122a16": "澄謁睦州道蹤禪師。蹤。黃檗之裔也。知道不偶世。引",
    "X68n1315_018:0122a17": "已自處。潛居古伽藍。雖揖世高蹈。而為世所慕。凡應",
    "X68n1315_018:0122a18": "接來者。機辯峭捷。無容佇思。師初往參。三扣其戶。蹤",
    "X68n1315_018:0122a19": "纔啟關。師擬入。蹤托之云。秦時[車*度]轢鑽。因是釋然朗",
    "X68n1315_018:0122a20": "悟。既而諮參數載。深入淵微。蹤知其神器充廓。覺轅",
    "X68n1315_018:0122a21": "可任。因語之曰。吾非汝師。今雪峰義存禪師可往參",
    "X68n1315_018:0122a22": "承之。無復留此。 師依旨入嶺造雪峰。溫研積稔。道與",
    "X68n1315_018:0122a23": "存契。遂密以宗印付之。由是回稟存焉。師參罷。出嶺",
    "X68n1315_018:0122a24": "&#x5FA7;謁諸方。覈窮殊軌。鋒辯險絕。世所盛聞。 後抵靈樹",
    "X68n1315_018:0122b01": "知聖禪師道場。知聖夙已憶其來。忽鳴&#x76B7;告眾。請往",
    "X68n1315_018:0122b02": "接首座。時師果至。先是知聖住靈樹凡數十年。堂&#x8657;",
    "X68n1315_018:0122b03": "首席。眾屢請命上座。知聖不許。&#x751E;曰。首座纔遊方矣。",
    "X68n1315_018:0122b04": "及師至。始命首眾焉。 洎知聖將示滅。欲師踵其席。乃",
    "X68n1315_018:0122b05": "潛書祕函中。謂門弟子曰。吾滅後。上或幸此。請以遺",
    "X68n1315_018:0122b06": "上。果會駕幸山。知聖預測上至。乃升堂跏趺而終。及",
    "X68n1315_018:0122b07": "帝至。已滅矣。帝詢師遺示。門人出函奉之。上啟函得",
    "X68n1315_018:0122b08": "書。云人天眼目。堂中上座。帝乃敕刺史何希範具禮",
    "X68n1315_018:0122b09": "命師以襲法會。上於是欽美之。累召至闕。每所顧問。",
    "X68n1315_018:0122b10": "酬答響應。帝愈揖服。遂賜紫袍．師名。後徙居雲門山。",
    "X68n1315_018:0122b11": "鼎革廢址。大新棟宇。 師自衡踞祖域。凡二紀有半。風",
    "X68n1315_018:0122b12": "流四表。大弘法化。禪徒湊集。登門入室者。莫可勝紀。",
    "X68n1315_018:0122b13": "今白雲山實性大師乃其甲也。師以乾和七年己酉",
    "X68n1315_018:0122b14": "四月十日順寂。夙具表以辭帝。兼述遺誡。然後加趺",
    "X68n1315_018:0122b15": "而逝。尋奉敕賜塔額。以師遺旨令置全軀於方丈中。",
    "X68n1315_018:0122b16": "或上賜塔額。祇懸於方丈。勿別營作。門人乃依教。瘞",
    "X68n1315_018:0122b17": "師於丈室。以為塔焉。師先付法于弟子實性。俾紹覺",
    "X68n1315_018:0122b18": "場。僉議為實性已傳道育徒。乃革。命在會門人法球",
    "X68n1315_018:0122b19": "以繼師席。嗚呼。世導云滅矣。擿植冥行者。何所從適",
    "X68n1315_018:0122b20": "哉。岳幸參目師之餘化。知師所為之大略。敢不書之",
    "X68n1315_018:0122b21": "以貽方來。時己酉歲孟夏月二十有五日。集賢殿雷",
    "X68n1315_018:0122b22": "岳譔。",
    "X68n1315_018:0122b23": "請疏",
    "X68n1315_018:0122b24": "[0122b24] 弟子韶州防禦使兼防遏指揮使．權知軍州事．銀青",
    "X68n1315_018:0122c01": "光祿大夫．檢校兵部尚書．御史大夫．上柱國何希範。",
    "X68n1315_018:0122c02": "洎闔郡官僚等。請靈樹禪院第一座偃和尚恭為皇",
    "X68n1315_018:0122c03": "帝陛下開堂說法。上資聖壽者。竊以伽跋西來。克興",
    "X68n1315_018:0122c04": "大乘之教。達磨東至。乃傳心印之宗。然法炬以燭幽。",
    "X68n1315_018:0122c05": "運慈舟而濟溺。伏惟和尚。慧珠奮彩。心鏡發輝。性海",
    "X68n1315_018:0122c06": "深沉。不可以識識。言泉玄奧。不可以智知。能造一相",
    "X68n1315_018:0122c07": "之門。迥出六塵之境。 靈樹禪院者。敻古靈蹤。最上勝",
    "X68n1315_018:0122c08": "&#x69E9;。自知聖大師順世密授付囑之詞。皇帝巡狩。榮加",
    "X68n1315_018:0122c09": "寵光之命。足可以為祗園柱礎。梵苑梯航。緇徒虔心",
    "X68n1315_018:0122c10": "以歸依。仕庶精誠而信仰。希範叨權使命。謬治名藩。",
    "X68n1315_018:0122c11": "幸逢法匠之風。請踞方丈之室。願以廣濟為益。無將",
    "X68n1315_018:0122c12": "自利處懷少&#x72E5;。披榛之徒佇集。如雲之眾。俯從。所請",
    "X68n1315_018:0122c13": "即具奏聞。",
    "X68n1315_018:0122c14": "[0122c14] 師歸寂後十七載。感夢於雄武軍節度推官阮紹",
    "X68n1315_018:0122c15": "莊。紹莊夢師以拂子招曰。與吾寄語秀華宮使特",
    "X68n1315_018:0122c16": "進李托。奏請開塔。吾久蔽塔中。宜令暫出。時托奉",
    "X68n1315_018:0122c17": "使韶陽監。修營諸寺。因得紹莊之語。乃以所夢聞",
    "X68n1315_018:0122c18": "上。尋奉敕令韶州刺史梁延鄂同托請雲門山開",
    "X68n1315_018:0122c19": "塔。果見真容如昔。髭[髟/采]猶生。遂具表聞奉。復奉敕",
    "X68n1315_018:0122c20": "令托迎真身赴闕。留內庭供養逾月。乃送還塔。仍",
    "X68n1315_018:0122c21": "改寺為大覺。諡大慈雲匡真弘明禪師。",
    "X68n1315_018:0122c22": "[0122c22] 住福州鼓山圓覺 宗演 校勘"
}