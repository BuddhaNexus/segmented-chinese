{
    "T49n2036_004:0501b23": "佛祖歷代通載卷第四",
    "T49n2036_004:0501b25": "嘉興路大中祥符禪寺",
    "T49n2036_004:0501b26": "住持華亭念常集",
    "T49n2036_004:0501b27": "(戊寅)　韓魏趙　雷氏曰(魏趙韓齊燕楚及秦。是為七雄)。",
    "T49n2036_004:0501b28": "韓武子(其先與周同姓。後事晉封于韓。自武子至王安。十二君。一百九十六年)。",
    "T49n2036_004:0501b29": "魏武子(畢公萬之後。與周同姓。武王克殷。封于畢○時秦王嘗欲伐魏。或曰。文侯師田子方受",
    "T49n2036_004:0501c01": "子夏經。義客段干木過其閶。君禮人賢國民稱仁。上下和合。未可圖也。有賢人孟軻鄒衍淳于髠之徒矣○",
    "T49n2036_004:0501c02": "惠王時有女子。化為丈夫○其先畢萬事于晉。晉獻公封於魏。在河東郡。至悼公在絳陽。文武復魏。自畢萬",
    "T49n2036_004:0501c03": "至王假。凡九世。通計一百年。至秦始皇滅之)。",
    "T49n2036_004:0501c04": "趙武子(其先與秦同祖。殷飛廉二子惡來季勝。季勝趙之先。後造父為穆王御。封于趙城因姓",
    "T49n2036_004:0501c05": "趙氏。至敬侯都邯鄲。自後至大王嘉為秦將王賁虜之。凡十一世。計一百八十七年。齊燕楚秦見上注)。",
    "T49n2036_004:0501c06": "(庚辰)　安王驕(一名龍威烈王之子)治二十六年。",
    "T49n2036_004:0501c07": "(辛巳)　二年晉分為三晉。趙魏及韓。同謀滅晉",
    "T49n2036_004:0501c08": "三分其地也。",
    "T49n2036_004:0501c09": "(丙申)　○(齊滅矣)。",
    "T49n2036_004:0501c10": "(戊戌)　第十一祖富那夜奢。華氏國人也。姓瞿",
    "T49n2036_004:0501c11": "曇氏。父寶身。既得法於脇尊者。尋詣波羅",
    "T49n2036_004:0501c12": "奈國。有馬鳴大士。迎而作禮。因問曰。我欲",
    "T49n2036_004:0501c13": "識佛。何者即是。祖曰。汝欲識佛不識者是。",
    "T49n2036_004:0501c14": "曰佛既不識焉知是乎。祖曰。既不識佛焉",
    "T49n2036_004:0501c15": "知不是。曰此是踞義。祖曰。彼是木義。復問。",
    "T49n2036_004:0501c16": "踞義者何。曰與師平出。又問。木義者何。祖",
    "T49n2036_004:0501c17": "曰。汝被我解。馬鳴豁然惺悟。稽首歸依。遂",
    "T49n2036_004:0501c18": "求剃度。祖謂眾曰。此大士者。昔為毘舍離",
    "T49n2036_004:0501c19": "國王。其國有一類人。如馬裸露。王運神",
    "T49n2036_004:0501c20": "力分身為蠶。彼乃得衣。王後復生中印度。",
    "T49n2036_004:0501c21": "馬人感戀悲。鳴因號馬鳴焉。如來記云。吾",
    "T49n2036_004:0501c22": "滅度後六百年。當有賢者馬鳴。於波羅奈",
    "T49n2036_004:0501c23": "國摧伏異道。度人無量。繼吾傳化。今正是",
    "T49n2036_004:0501c24": "時。即告之曰。如來大法眼藏今付於汝。即",
    "T49n2036_004:0501c25": "說偈曰。迷悟如隱顯。明暗不相離。今付隱",
    "T49n2036_004:0501c26": "顯法。非一亦非二。付法已。即現神變湛然",
    "T49n2036_004:0501c27": "圓寂。眾興寶塔以閟全身。即安王十九年",
    "T49n2036_004:0501c28": "戊戌歲也。",
    "T49n2036_004:0502a01": "(丙午)　烈王喜(安王子。王時天雨金子櫟陽)治七年。是歲日食。",
    "T49n2036_004:0502a02": "(癸丑)　顯王扁(烈王子)在位四十八年(時蘇秦遊說六國)。",
    "T49n2036_004:0502a03": "(甲寅)　二年秦惠始稱王矣。",
    "T49n2036_004:0502a04": "(甲子　三九)　王十二年。",
    "T49n2036_004:0502a05": "(辛未)　世尊示滅六百年矣。",
    "T49n2036_004:0502a06": "(甲午)　第十二祖馬鳴大士者。波羅奈國人也。",
    "T49n2036_004:0502a07": "亦名功勝。以有作無作諸功德最為殊勝。",
    "T49n2036_004:0502a08": "故名焉。既受法於夜奢尊者。後於華氏國",
    "T49n2036_004:0502a09": "轉妙法輪。忽有老人坐前仆地。師謂眾曰。",
    "T49n2036_004:0502a10": "此非庸流。當有異相。言訖不見。俄從地踊",
    "T49n2036_004:0502a11": "出一金色人。復化為女子。右手指師而說",
    "T49n2036_004:0502a12": "偈曰。稽首長老尊。當受如來記。今於此地",
    "T49n2036_004:0502a13": "上。宣通第一義。說偈已瞥然不見。師曰。將",
    "T49n2036_004:0502a14": "有魔來與吾校力。有頃風雨暴至。天地晦",
    "T49n2036_004:0502a15": "冥。師曰。魔之來信矣。吾當除之。即指空",
    "T49n2036_004:0502a16": "中現一大金龍。奮發威神震動山巖。師儼",
    "T49n2036_004:0502a17": "然於坐魔事隨滅。經七日有一小蟲。大若",
    "T49n2036_004:0502a18": "蟭螟。潛形坐下。師以手取之示眾曰。斯乃",
    "T49n2036_004:0502a19": "魔之所變。盜聽吾法耳。乃放之令去。魔不",
    "T49n2036_004:0502a20": "能動。師告之曰。汝但歸依三寶即得神通。",
    "T49n2036_004:0502a21": "遂復本形作禮懺悔。師問曰。汝名誰邪。眷",
    "T49n2036_004:0502a22": "屬多少。曰我名迦毘摩羅。有三千眷屬。師",
    "T49n2036_004:0502a23": "曰。汝盡神力變化若何。曰我化巨海極為",
    "T49n2036_004:0502a24": "小事。師曰。汝化性海得否。曰何謂性海。我",
    "T49n2036_004:0502a25": "未嘗知。師即為說性海云。山河大地皆依",
    "T49n2036_004:0502a26": "建立。三昧六通由茲發現。毘摩羅聞言遂",
    "T49n2036_004:0502a27": "發信心。與徒眾三千俱求剃度。師乃召五",
    "T49n2036_004:0502a28": "百羅漢與授具戒。復告之曰。如來大法眼",
    "T49n2036_004:0502a29": "藏今當付汝。汝聽偈言。隱顯即本法。明暗",
    "T49n2036_004:0502a30": "元不二。今付悟了法。非取亦非離。付法已。",
    "T49n2036_004:0502b01": "即入龍奮迅三昧。挺身空中如日輪相。然",
    "T49n2036_004:0502b02": "後示滅。四眾以真體藏之龍龕。即顯王四",
    "T49n2036_004:0502b03": "十二年甲午歲也。",
    "T49n2036_004:0502b04": "(辛丑)　慎靚王定(顯王子)治六年(王時六國皆自稱王)。",
    "T49n2036_004:0502b05": "(丁未)　赧王延(慎靚王子)治五十九年(東西周分治為諸侯所侵。王與居人無",
    "T49n2036_004:0502b06": "異。王徙都太子治束)。",
    "T49n2036_004:0502b07": "(甲子　四十)　十八年。",
    "T49n2036_004:0502b08": "(丙子)　三十年宋滅矣。",
    "T49n2036_004:0502b09": "(壬辰)　第十三祖迦毘摩羅。華氏國人也。初為",
    "T49n2036_004:0502b10": "外道有徒三千通諸異論。後於馬鳴尊者得",
    "T49n2036_004:0502b11": "法。領徒至西印度。彼有太子名雲自在。仰",
    "T49n2036_004:0502b12": "尊者名請於宮中供養。祖曰。如來有教。沙",
    "T49n2036_004:0502b13": "門不得親近國王大臣權勢之家。太子曰。",
    "T49n2036_004:0502b14": "今我國城之北有大山焉。山中有一石窟。",
    "T49n2036_004:0502b15": "師可禪寂于此否。祖曰諾。即入彼山。行數",
    "T49n2036_004:0502b16": "里逢一大蟒。祖直進不顧。遂盤繞祖身。祖",
    "T49n2036_004:0502b17": "因與受三歸依。蟒聽訖而去。祖將至石窟。",
    "T49n2036_004:0502b18": "復有一老人。素服而出。合掌問訊。祖曰。汝",
    "T49n2036_004:0502b19": "何所止。答曰。我昔嘗為比丘多樂寂靜。",
    "T49n2036_004:0502b20": "有初學比丘數來請益。而我煩於應答起",
    "T49n2036_004:0502b21": "嗔恨想。命終墮為蟒身。住是窟中。今已千",
    "T49n2036_004:0502b22": "載。適遇尊者獲聞戒法。故來謝耳。祖問曰。",
    "T49n2036_004:0502b23": "此山更有何人居止。曰北去十里有大樹",
    "T49n2036_004:0502b24": "蔭。覆五百大龍。其樹王名龍樹。常為龍眾",
    "T49n2036_004:0502b25": "說法。我亦聽受耳。尊者遂與徒眾詣彼龍",
    "T49n2036_004:0502b26": "樹。出迎尊者曰。深山孤寂龍蟒所居。大德",
    "T49n2036_004:0502b27": "至尊何枉神足。祖曰。吾非至尊。來訪賢者。",
    "T49n2036_004:0502b28": "龍樹默念曰。此師得決定性明道眼否。是",
    "T49n2036_004:0502b29": "大聖繼真乘否。祖曰。汝雖心語吾以意知。",
    "T49n2036_004:0502b30": "但辦出家何慮吾之不聖龍樹聞已悔謝。尊",
    "T49n2036_004:0502c01": "者即與度脫及五百龍眾俱受具戒。復告",
    "T49n2036_004:0502c02": "龍樹曰。今以如來大法眼藏付囑於汝。諦",
    "T49n2036_004:0502c03": "聽偈言。非隱非顯法。說是真實際。悟此隱",
    "T49n2036_004:0502c04": "顯法。非愚亦非知。付法已。即現神變化火",
    "T49n2036_004:0502c05": "焚身。龍樹收五色舍利。建塔瘞之。即赧王",
    "T49n2036_004:0502c06": "四十六年壬辰歲也。",
    "T49n2036_004:0502c07": "(乙巳)　○(王與六國攻秦。昭王怒攻西周。王懼伏于秦。盡獻其邑。是年秦使將軍摎攻之。取九鼎寶器。王",
    "T49n2036_004:0502c08": "漸而卒。已上八百六十七年內三百二十五年載春秋周滅)。",
    "T49n2036_004:0502c09": "右周合三十七君八百六十七年。",
    "T49n2036_004:0502c10": "秦　雷氏曰(昭襄孝文莊襄始皇胡亥子嬰。秦朝六君。四十九年)。",
    "T49n2036_004:0502c11": "(丙午)　昭襄王稷(惠文王子)姓嬴氏。王水德。都咸陽(今京兆也)",
    "T49n2036_004:0502c12": "治五年。至始皇時建亥正通。霸五十一年。",
    "T49n2036_004:0502c13": "(辛亥)　世尊示滅七百年矣。",
    "T49n2036_004:0502c14": "孝文王戊(昭王子)元年修先王功臣褒厚親施",
    "T49n2036_004:0502c15": "苑囿除喪。在位三月。運數一年。",
    "T49n2036_004:0502c16": "(壬子)　莊襄王楚(孝文王子以呂不韋為相)治三年○次年癸丑",
    "T49n2036_004:0502c17": "日食。",
    "T49n2036_004:0503a01": "(乙卯)　始皇政(莊襄子昭。四十八年正月旦日。生于鄲邯。其年十三。莊襄崩。代立為秦王。自號始",
    "T49n2036_004:0503a02": "皇。欲至萬世。獨稱曰朕。改年朝賀。皆自二月朔。衣服旌旗皆尚黑。置守尉監築長城。名民曰黔首。用呂",
    "T49n2036_004:0503a03": "不韋趙高李斯為相。蒙恬白起王翦為將。併吞六國平一天下。分三十六郡。自後驕縱周遊天下。因之會稽",
    "T49n2036_004:0503a04": "瑯琊還至沙丘。忽患病。七月丙申崩于平臺矣)治三十七年(壽五十)。",
    "T49n2036_004:0503a05": "(甲子　四一)　下令逐諸侯客李斯諫而止。",
    "T49n2036_004:0503a06": "(辛未)　滅韓。",
    "T49n2036_004:0503a07": "(癸酉)　滅趙。",
    "T49n2036_004:0503a08": "(丙子)　滅魏。",
    "T49n2036_004:0503a09": "(戊寅)　滅楚。",
    "T49n2036_004:0503a10": "(己卯)　虜燕王喜。",
    "T49n2036_004:0503a11": "(庚辰)　滅齊。",
    "T49n2036_004:0503a12": "(壬午)　二十八年。東巡郡縣。上鄒嶧山及登瑯",
    "T49n2036_004:0503a13": "琊。刻石頌德。又上泰山立石封祠祀。值風",
    "T49n2036_004:0503a14": "雨於松下。因封五大夫。又遣徐福求仙。",
    "T49n2036_004:0503a15": "(八　癸未)　沙門室利防等一十八人。來自西域。帝",
    "T49n2036_004:0503a16": "惡其異俗以付獄。俄有金剛神。碎獄門而",
    "T49n2036_004:0503a17": "出之。帝懼即厚禮遣之。時國事區區。弗克",
    "T49n2036_004:0503a18": "敬奉。",
    "T49n2036_004:0503a19": "(丁亥)　築長城。",
    "T49n2036_004:0503a20": "(戊子)　焚書。",
    "T49n2036_004:0503a21": "(己丑)　坑儒作阿房宮。",
    "T49n2036_004:0503a22": "(九)　第十四祖龍樹尊者。西天竺國人也。亦",
    "T49n2036_004:0503a23": "名龍勝。始於毘羅尊者得法。後至南印度。",
    "T49n2036_004:0503a24": "彼國之人多信福業。聞尊者為說妙法。遞",
    "T49n2036_004:0503a25": "相謂曰。人有福業世間第一。徒言佛性誰能",
    "T49n2036_004:0503a26": "覩之。尊者曰。汝欲見佛性。先須除我慢。彼",
    "T49n2036_004:0503a27": "人曰。佛性大小。尊者曰。非大非小非廣非",
    "T49n2036_004:0503a28": "狹。無福無報不死不生。彼聞理勝悉回初",
    "T49n2036_004:0503b01": "心。尊者復於座上現自在身如滿月輪。一",
    "T49n2036_004:0503b02": "切眾唯聞法音不覩師相。彼眾中有長者",
    "T49n2036_004:0503b03": "子。名迦那提婆。謂眾曰。識此相否。眾曰。",
    "T49n2036_004:0503b04": "目所未覩安能辯識。提婆曰。此是尊者現",
    "T49n2036_004:0503b05": "佛性體相以未我等。何以知之。蓋以無相",
    "T49n2036_004:0503b06": "三昧形如滿月。佛性之義廓然虛明。言訖",
    "T49n2036_004:0503b07": "輪相即隱。復居本座而說偈言。身現圓月",
    "T49n2036_004:0503b08": "相。以表諸佛體。說法無其形。用辨非聲色。",
    "T49n2036_004:0503b09": "彼眾聞偈咸願出家以求解脫。尊者即為",
    "T49n2036_004:0503b10": "剃髮。命諸聖授具其國先有外道。五千餘",
    "T49n2036_004:0503b11": "人作大幻術。眾皆宗仰。尊者悉為化之令",
    "T49n2036_004:0503b12": "歸三寶。復造大智度論中論十二門論。垂",
    "T49n2036_004:0503b13": "之於世。後告上首弟子迦那提婆曰。如來",
    "T49n2036_004:0503b14": "大法眼藏今當付汝。聽吾偈言。為明隱顯",
    "T49n2036_004:0503b15": "法。方說解脫理。於法心不證。無瞋亦無喜。",
    "T49n2036_004:0503b16": "付法訖。入月輪三昧。廣現神變。復就本座",
    "T49n2036_004:0503b17": "凝然禪寂。迦那提婆與諸四眾共建寶塔",
    "T49n2036_004:0503b18": "以葬焉。即秦始皇三十五年己丑歲也。",
    "T49n2036_004:0503b19": "(壬辰)　二世胡亥(始皇少子。帝崩。李斯祕之。獨趙高胡亥知之。高遂矯詔。殺扶蘇而立為帝。",
    "T49n2036_004:0503b20": "二十一即位。治三年)。",
    "T49n2036_004:0503b21": "(癸巳)　○(劉季起沛。項羽起江東。率諸侯伐秦。陳勝吳廣起。天下大亂矣)。",
    "T49n2036_004:0503b22": "(甲午)　○(為趙高殺于望夷宮)。",
    "T49n2036_004:0503b23": "三世子嬰(扶蘇子○初趙高使婿閻樂殺二世。乃引璽佩之。百官莫從。將上殿。殿欲壞者三。",
    "T49n2036_004:0503b24": "高知天命不與。乃立子嬰即位。三世殺趙高于齊宮。夷其三族○後沛公入關。子嬰即係頸以組。白",
    "T49n2036_004:0503b25": "馬素車奉璽降于軹道。為秦王四十六日○沛公既入咸陽。封宮室府庫還軍壩上○項羽後入關。遂殺",
    "T49n2036_004:0503b26": "子嬰。秦遂滅矣)。",
    "T49n2036_004:0503b27": "右秦(自始皇二十六年。初并天下。居帝位凡十五年。而漢滅之)。",
    "T49n2036_004:0503b28": "(十)　西漢　雷氏曰(漢高惠呂文景武昭昌邑宣元成衰平孺。十有四君。二百十四)。",
    "T49n2036_004:0503c01": "(乙未)　高祖邦(字季。姓劉氏。王火德。治十二年。初用秦正太初元年。改用夏正。都長安。今京兆",
    "T49n2036_004:0503c02": "也。豊沛中陽里人。隆準龍顏。左股有七十二黑子。初為泗上亭長。單父呂公。妻之以女。因徙徒驪山到",
    "T49n2036_004:0503c03": "豊西澤中放之。徒中壯士願從者十人。初行山澤斬當路白蛇。後人見老嫗哭曰。吾子白帝子。為赤帝子斬",
    "T49n2036_004:0503c04": "之。秦二世元年。布衣起于沛而滅秦為漢。以蕭何為相。韓信為將。張良為謀。即漢有三傑焉。共滅項羽",
    "T49n2036_004:0503c05": "于烏江。生于秦昭四十六年。壽六十二歲。大定天下。丁未夏四月。崩于長樂宮。葬長陵)。",
    "T49n2036_004:0503c06": "西楚霸王項羽(名藉下相人也。楚將項燕之孫。身長八尺。目有重瞳。勢可拔山力能",
    "T49n2036_004:0503c07": "舉鼎。吳中子弟皆憚之。秦二世元年。從季父項梁起江。東至三年滅秦。自號西楚。都彭城。立五年。漢會",
    "T49n2036_004:0503c08": "諸侯于垓下。大潰破之。追至烏江。自刎而死矣)。",
    "T49n2036_004:0503c09": "(丙申)　二年冬十月。五星聚東井。十一月召諸",
    "T49n2036_004:0503c10": "縣父老。約法三章。殺人者死。傷人及抵謫",
    "T49n2036_004:0503c11": "罪。餘去秦法項羽使英布殺義帝于綝。",
    "T49n2036_004:0503c12": "(丁酉)　是年滅韓趙魏三國。",
    "T49n2036_004:0503c13": "(戊戌)　滅齊。",
    "T49n2036_004:0503c14": "(己亥)　滅燕。與項羽約洪溝為界。以分天下。",
    "T49n2036_004:0503c15": "(庚子)　會諸將圍羽於垓下。虞姬自刎。",
    "T49n2036_004:0503c16": "(辛丑)　改咸陽為長安。",
    "T49n2036_004:0503c17": "(丁未)　孝惠盈(字日滿高祖子。母呂氏。十七即位。見母殘酷。使人請太后曰。吾終不能治天下。",
    "T49n2036_004:0503c18": "遂縱酒色婬樂。甲寅八月崩于未央宮。葬安陵。壽二十四歲)。",
    "T49n2036_004:0503c19": "治七年始有笛(帝時丘仲作之。笛者滌也。滌蕩邪穢納于雅正。龍笛有七孔。竹笛五",
    "T49n2036_004:0503c20": "孔。羌笛三孔也)。",
    "T49n2036_004:0503c21": "(癸丑)　起長安西市修建倉敖。",
    "T49n2036_004:0503c22": "(甲寅)　高后雉(姓呂氏。單父呂公女。少帝幼太后臨朝稱制。立諸呂為王。欲謀天下。幾危劉氏。劉",
    "T49n2036_004:0503c23": "章周勃誅諸呂矣)治八年(壽七十一)。",
    "T49n2036_004:0503c24": "(乙卯)　○地震○六月晦日食○行八銖錢。",
    "T49n2036_004:0503c25": "(丙辰)　○秋星晝見。",
    "T49n2036_004:0503c26": "(戊午)　五年南越王自稱武帝。",
    "T49n2036_004:0503c27": "(己未)　○春星晝見○行五分錢。",
    "T49n2036_004:0504a01": "(庚申)　正月日食。",
    "T49n2036_004:0504a02": "(壬戌)　文帝恒(高祖次子。母薄姬。初呂后封諸呂為王。陳平周勃劉章共誅諸呂三千人。以立文",
    "T49n2036_004:0504a03": "帝。性資寬惠溫純謹潔。衣不華飾。百姓富樂。自即位後。凡下二十七詔利民太平。甲申崩未央宮。葬灞陵。",
    "T49n2036_004:0504a04": "壽四十六)治二十三年。",
    "T49n2036_004:0504a05": "(甲子　四二)　文帝三年也。",
    "T49n2036_004:0504a06": "(十一　庚辰)　第十五祖迦那提婆。南天竺國人也。姓",
    "T49n2036_004:0504a07": "毘舍羅。初求福業兼樂辯論。後謁龍樹大",
    "T49n2036_004:0504a08": "士將及門。樹知是智人。先遣侍者以滿鉢。",
    "T49n2036_004:0504a09": "水置於座前。提婆見之。即以一針投之而",
    "T49n2036_004:0504a10": "進。忻然契會。樹即為說法。不起於坐現月",
    "T49n2036_004:0504a11": "輪相。唯聞其聲不見其形。師語眾曰。今此",
    "T49n2036_004:0504a12": "瑞者。師現佛性表說法非聲色也。師得法",
    "T49n2036_004:0504a13": "後至毘羅國。彼有長者。曰梵摩淨德。一日",
    "T49n2036_004:0504a14": "園樹生大耳如菌。味美甚。唯長者與第二",
    "T49n2036_004:0504a15": "子羅睺羅多。取而食之。取已隨長。盡而復",
    "T49n2036_004:0504a16": "生。自餘親屬皆不能見。時尊者知其宿因。",
    "T49n2036_004:0504a17": "遂至其家。長者問其故。尊者曰汝家昔曾",
    "T49n2036_004:0504a18": "供養一比丘然此比丘道眼未明。以虛霑",
    "T49n2036_004:0504a19": "信施故報為本菌。唯汝與子精誠供養。得",
    "T49n2036_004:0504a20": "以享之。餘即否矣。又問。長者年多少。曰七",
    "T49n2036_004:0504a21": "十有九。尊者乃說偈曰。入道不通理。覆身",
    "T49n2036_004:0504a22": "還信施。汝年八十一。此樹不生耳。長者聞",
    "T49n2036_004:0504a23": "偈彌加歎伏。且曰。弟子衰老不能事師。願",
    "T49n2036_004:0504a24": "舍次子隨師出家。尊者曰。昔如來記此子。",
    "T49n2036_004:0504a25": "當第二五百年為大教主。今之相遇蓋符",
    "T49n2036_004:0504a26": "宿因。即與剃髮執侍。至巴連弗城。聞諸外",
    "T49n2036_004:0504a27": "道欲障佛法計之既久。尊者乃執長旛入",
    "T49n2036_004:0504a28": "彼眾中。彼問祖曰。汝何不前。祖曰。汝何不",
    "T49n2036_004:0504b01": "後。又曰。汝似賤人。祖曰。汝似良人。又曰。",
    "T49n2036_004:0504b02": "汝解何法。祖曰。汝百不解又曰。我欲得佛。",
    "T49n2036_004:0504b03": "祖曰。我灼然得佛。又曰。汝不合得。祖",
    "T49n2036_004:0504b04": "曰。元道我得汝實不得。又曰。汝既不得。云",
    "T49n2036_004:0504b05": "何言得。祖曰。汝有我故所以不得我無我",
    "T49n2036_004:0504b06": "我故自當得。彼辭既屈。乃問祖曰。汝名何",
    "T49n2036_004:0504b07": "等。祖曰。我名迦那提婆。彼既夙聞祖名。乃",
    "T49n2036_004:0504b08": "悔過致謝。時眾中猶互興問難。尊者折以",
    "T49n2036_004:0504b09": "無礙之辯。由是歸伏。乃告上足羅睺羅多",
    "T49n2036_004:0504b10": "而付法眼。偈曰。本對傳法人。為說解脫理。",
    "T49n2036_004:0504b11": "於法實無證。無終亦無始。說偈已。入奮迅",
    "T49n2036_004:0504b12": "定身放八光而歸寂滅。學眾興塔而供養",
    "T49n2036_004:0504b13": "之。則前漢文帝十九年庚辰歲也。",
    "T49n2036_004:0504b14": "(乙酉)　景帝啟(文帝子。母竇氏。三十二歲即位。好黃老二子。令宮人皆誦之。因改于書為經。庚",
    "T49n2036_004:0504b15": "子崩未央宮。葬陽陵。壽四十八)治十六年。",
    "T49n2036_004:0504b16": "(丁亥)　○(三年用晁錯策。七國皆反。遣周亞夫將三十六將攻之。復用袁盎之謀。斬錯以謝七國。天下",
    "T49n2036_004:0504b17": "大定矣)。",
    "T49n2036_004:0504b18": "(辛亥)　世尊示滅八百年矣。",
    "T49n2036_004:0504b19": "(戊戌)　○(帝滅笞法定箠令○疑周亞夫功大欲獄之。遂嘔血而死)。",
    "T49n2036_004:0504b20": "(十二　辛丑)　武帝徹改建元(景之中子。母王夫人。嘗得策文曰。二十七倒策。果七十二",
    "T49n2036_004:0504b21": "歲崩于五祚殿。葬于茂陵。十七即位)。",
    "T49n2036_004:0504b22": "治五十四年(依運曆圖辛丑建元。東方朔為太史)。",
    "T49n2036_004:0504b23": "(乙巳)　○(帝好仙術。敬方士文成五利等○鑄半兩錢。貪地好殺○命司馬遷等。造漢太祖曆。以正月為",
    "T49n2036_004:0504b24": "歲首。色尚黃。數用五。興太學修郊祀定音律作詩樂。建封禪禮百神。紹周後。號令文章煥然可述矣)。",
    "T49n2036_004:0504b25": "(丁未)　改元光。",
    "T49n2036_004:0504b26": "(癸丑)　改元朔。",
    "T49n2036_004:0504b27": "(己未)　改元狩○(淮南王安衡山王賜以謀反誅戮。其黨。累數萬人)。",
    "T49n2036_004:0504c01": "(庚申)　○用孫寬為相。衛青霍去病為將。北伐",
    "T49n2036_004:0504c02": "匃奴。開河朔之地○又平南越王○東滅",
    "T49n2036_004:0504c03": "朝鮮為郡縣。西歷五國。執昆耶王收休屠",
    "T49n2036_004:0504c04": "王○後遣張騫西往身毒國。尋浮圖教。果",
    "T49n2036_004:0504c05": "獲之。",
    "T49n2036_004:0504c06": "(甲子　四三)　四月初作誥官之有誥始此。",
    "T49n2036_004:0504c07": "(乙丑)　改元鼎。",
    "T49n2036_004:0504c08": "(十三　戊辰)　第十六祖羅睺羅多者。迦毘羅國人也。",
    "T49n2036_004:0504c09": "行化至室羅筏城。有河名曰金水。其味殊",
    "T49n2036_004:0504c10": "美。中流復現五佛影。祖告眾曰。此河之源",
    "T49n2036_004:0504c11": "凡五百里。有聖者僧伽難提居於彼處。佛",
    "T49n2036_004:0504c12": "誌一千年後當紹聖位。語已領諸學眾泝",
    "T49n2036_004:0504c13": "流而上。至彼見僧伽難提安坐入定。祖與",
    "T49n2036_004:0504c14": "眾伺之。經三七日方從定起。祖問曰。汝身",
    "T49n2036_004:0504c15": "定邪心定邪。曰身心俱定。祖曰。身心俱定。",
    "T49n2036_004:0504c16": "何有出入。曰雖有出入不失定相。如金在",
    "T49n2036_004:0504c17": "井金體常寂。祖曰。若金在井若金出井。金",
    "T49n2036_004:0504c18": "無動靜。何物出入。曰言金動靜。何物出入",
    "T49n2036_004:0504c19": "許金出入。金非動靜。祖曰。若金在井出者",
    "T49n2036_004:0504c20": "何金。若金出井在者何物。曰金若出井",
    "T49n2036_004:0504c21": "在者非金。金若在井出者非物。祖曰。此義",
    "T49n2036_004:0504c22": "不然。曰彼理非著。祖曰。此義當墮。曰彼義",
    "T49n2036_004:0504c23": "不成。祖曰。彼義不成我義成矣。曰我義雖",
    "T49n2036_004:0504c24": "成法非我故。祖曰。我義已成我無我故。曰",
    "T49n2036_004:0504c25": "我無我故復成何義。祖曰。我無我故故成",
    "T49n2036_004:0504c26": "汝義。曰仁者師於何聖得是無我。祖曰。我",
    "T49n2036_004:0504c27": "師迦那提婆證是無我。曰稽首提婆師而",
    "T49n2036_004:0504c28": "出於仁者。仁者無我故。我欲師仁者。祖曰。",
    "T49n2036_004:0504c29": "我已無我故。汝須見我我。汝若師我故。知",
    "T49n2036_004:0505a01": "我非我我。難提心意豁然。即求度脫。尊者",
    "T49n2036_004:0505a02": "曰汝心自在非我所繫。語已即以右手擎",
    "T49n2036_004:0505a03": "金鉢舉至梵宮。取彼香飯將齋大眾。而大",
    "T49n2036_004:0505a04": "眾忽生厭惡之心。尊者曰。非我之咎汝等",
    "T49n2036_004:0505a05": "自業。即命僧伽難提分坐同食。眾復訝之。",
    "T49n2036_004:0505a06": "祖曰。汝不得食。皆由此故。當知與吾分坐",
    "T49n2036_004:0505a07": "者。即過去娑羅樹王如來也。愍物降迹。",
    "T49n2036_004:0505a08": "汝輩亦莊嚴劫中已至三果而未證無漏者",
    "T49n2036_004:0505a09": "也。眾曰。我師神力斯可信矣。彼云過去佛",
    "T49n2036_004:0505a10": "者。即竊疑焉。羅睺羅多知眾生慢。乃曰。世",
    "T49n2036_004:0505a11": "尊在日世界平正。無有丘陵江河溝洫。水",
    "T49n2036_004:0505a12": "悉甘美草木滋茂。國土豐盈無八苦行十",
    "T49n2036_004:0505a13": "善。自雙樹示滅八百餘年。世界丘墟草木",
    "T49n2036_004:0505a14": "枯悴。人無至信正念輕微。不信真如唯愛",
    "T49n2036_004:0505a15": "神力。言訖以右手漸展入地。至金剛輪際",
    "T49n2036_004:0505a16": "取甘露水。以琉璃器持至會所。大眾見之",
    "T49n2036_004:0505a17": "即時欽慕悔過作禮。於是尊者命僧伽難",
    "T49n2036_004:0505a18": "提而付法眼。偈曰。於法實無證。不取亦不",
    "T49n2036_004:0505a19": "離。法非有無相。內外云何起。付法已安坐",
    "T49n2036_004:0505a20": "歸寂。四眾建塔當前漢武帝二十八年戊",
    "T49n2036_004:0505a21": "辰歲也。",
    "T49n2036_004:0505a22": "(辛未)　改元封。",
    "T49n2036_004:0505a23": "(丁丑)　改太初。",
    "T49n2036_004:0505a24": "(辛巳)　改天漢。",
    "T49n2036_004:0505a25": "(乙酉)　改太始。",
    "T49n2036_004:0505a26": "(己丑)　改征和。",
    "T49n2036_004:0505a27": "(庚寅)　○(巫蠱起。江充等[木*屈]蠱於太子宮。太子與皇后謀斬。充與丞相劉屈釐大戰長安。死者不啻數萬)。",
    "T49n2036_004:0505a28": "(十四　乙未)　昭帝弗(武之子。母趙婕好九歲即位。霍光受遺詔。以周公輔政。至戊申四月崩未央宮。",
    "T49n2036_004:0505a29": "葬于平陵。壽二十二歲)治十三年改始元。",
    "T49n2036_004:0505b01": "(辛丑)　改元鳳(上官桀子。安與霍光爭權。帝終知霍光之忠烈矣)。",
    "T49n2036_004:0505b02": "(丁未)　改元平。",
    "T49n2036_004:0505b03": "(十五)　第十七祖僧伽難提者。室羅筏城寶莊",
    "T49n2036_004:0505b04": "嚴王之子也。生而能言。常讚佛事。七歲",
    "T49n2036_004:0505b05": "即厭世樂。以偈告其父母曰。稽首大慈父。",
    "T49n2036_004:0505b06": "和南骨血母。我今欲出家。幸願哀愍故。父",
    "T49n2036_004:0505b07": "母固止之。遂終日不食。乃許其在家出家。",
    "T49n2036_004:0505b08": "號僧伽難提。復命沙門禪利多為之師。積",
    "T49n2036_004:0505b09": "十九載未嘗退倦。尊者每自念言。身居王",
    "T49n2036_004:0505b10": "宮胡為出家。一夕天光下。屬見一路坦平。",
    "T49n2036_004:0505b11": "不覺徐行。約十里許。至大岩前有石窟焉。",
    "T49n2036_004:0505b12": "乃燕寂于中。父既失子。即擯禪利多出國。",
    "T49n2036_004:0505b13": "訪尋其子不知所在。經十年尊者得法受",
    "T49n2036_004:0505b14": "記已。行化至摩提國。忽有涼風襲眾身心",
    "T49n2036_004:0505b15": "悅適非常。而不知其然。祖曰。此道德之風",
    "T49n2036_004:0505b16": "也。當有聖者出世嗣續祖燈乎。言訖以神",
    "T49n2036_004:0505b17": "力攝諸大眾遊歷山谷。食頃至一峯下。謂",
    "T49n2036_004:0505b18": "眾曰。此峯頂有紫雲如蓋。聖人居此矣。即",
    "T49n2036_004:0505b19": "與大眾徘徊久之。見山舍一童子持圓鑑",
    "T49n2036_004:0505b20": "直造尊者前。祖問。汝幾歲邪。曰百歲。",
    "T49n2036_004:0505b21": "祖曰。汝年尚幼。何言百歲。曰我不會理",
    "T49n2036_004:0505b22": "正百歲耳。祖曰。汝善機邪。曰佛言若人",
    "T49n2036_004:0505b23": "生百歲不會諸佛機。未若生一日而得決",
    "T49n2036_004:0505b24": "了之。祖曰。汝手中當何所表。曰諸佛大",
    "T49n2036_004:0505b25": "圓鑑。內外無瑕翳。兩人同得見。心眼皆",
    "T49n2036_004:0505b26": "相似。彼父母聞子語。即舍令出家。祖携至",
    "T49n2036_004:0505b27": "本處。受具戒訖。名伽邪舍多。他時聞風吹",
    "T49n2036_004:0505b28": "殿銅鈴聲。祖問。鈴鳴邪風鳴邪。舍多曰。非",
    "T49n2036_004:0505b29": "風非鈴。我心鳴耳。祖曰。心復誰乎。曰俱寂",
    "T49n2036_004:0505c01": "靜故。尊者曰。善哉善哉。繼吾道者非子而",
    "T49n2036_004:0505c02": "誰。即付法。偈曰。心地本無生。因地從緣",
    "T49n2036_004:0505c03": "起。緣種不相妨。華果亦復爾。付法已。右",
    "T49n2036_004:0505c04": "手攀樹而化。大眾議曰。尊者樹下歸寂。其",
    "T49n2036_004:0505c05": "垂蔭後裔乎。將奉全身於高原建塔。眾力",
    "T49n2036_004:0505c06": "不能舉。即就樹下起塔。當前漢昭帝十三",
    "T49n2036_004:0505c07": "年丁未歲也。",
    "T49n2036_004:0505c08": "(戊申)　昌邑王(名賀。哀王髆之子。武之孫。在位二十七日。狂縱淫戲無度。罪犯一千一百二十",
    "T49n2036_004:0505c09": "七事。霍光與田延年白太后解璽送之。昌邑廢為海昏侯。誅昌邑。群臣不能輔道者二百餘人。唯王吉龔。遂",
    "T49n2036_004:0505c10": "以數諫得免)。",
    "T49n2036_004:0505c11": "(十六)　宣帝詢改本始(武帝曾孫。戾太子孫。生而足下有毛。初名病已。及太子",
    "T49n2036_004:0505c12": "被巫蠱事。已在襁褓。賴丙吉救養在於掖庭。外家霍光廢昌邑。奏太后就民間迎之即位。遠方來朝。號",
    "T49n2036_004:0505c13": "中興主。壬申十二月崩未央宮。壽四十三。葬杜陵)。",
    "T49n2036_004:0505c14": "治二十四年(時穀一石五錢)。",
    "T49n2036_004:0505c15": "(壬子)　改地節。",
    "T49n2036_004:0505c16": "(丙辰)　改元康。",
    "T49n2036_004:0505c17": "(庚申)　改神爵。",
    "T49n2036_004:0505c18": "(甲子　四四)　改五鳳。",
    "T49n2036_004:0505c19": "(戊辰)　改甘露。",
    "T49n2036_004:0505c20": "(辛未)　○(帝興自民間。知民疾苦。魏相丙吉為相。黃霸龔遂為太守。從耿壽昌奏。置常平倉以利民)。",
    "T49n2036_004:0505c21": "世尊示滅九百年矣。",
    "T49n2036_004:0505c22": "(十七)　時北天竺富婁叉國。有大論師。名憍尸",
    "T49n2036_004:0505c23": "迦。三子同號婆蘇槃豆。此曰天親。長曰阿",
    "T49n2036_004:0505c24": "僧佉。此云無著。首暢大乘。阿瑜闍國大講",
    "T49n2036_004:0505c25": "堂中。請聖慈尊說瑜伽論。廣明五分十七",
    "T49n2036_004:0505c26": "地義。次曰伐蘇畔徒。此云世親。首學小乘",
    "T49n2036_004:0505c27": "造俱舍論。後從兄化演暢真宗。造唯識等",
    "T49n2036_004:0505c28": "窮探大義。幼曰比隣持弗婆提。此云獅子",
    "T49n2036_004:0506a01": "覺。造集論釋大有研尋。異矣哉。三弘中道",
    "T49n2036_004:0506a02": "並譽五天。妙栴檀林寧容荊棘。俱求知足",
    "T49n2036_004:0506a03": "歸真應期。御世談玄難可詳矣。",
    "T49n2036_004:0506a04": "(壬申)　改黃龍。",
    "T49n2036_004:0506a05": "(癸酉)　元帝奭改初元(宣之子。二十七歲即位。戊子五月崩于未央宮。葬渭陵。壽四十",
    "T49n2036_004:0506a06": "三。用儒)治十六年。",
    "T49n2036_004:0506a07": "(戊寅)　改永光。",
    "T49n2036_004:0506a08": "(癸未)　改建昭。",
    "T49n2036_004:0506a09": "(戊子)　改竟寧。",
    "T49n2036_004:0506a10": "(十八　己丑)　成帝驁改建始(字太孫。元帝子。二十即位。以諸舅王鳳等為列侯。更遞為相。",
    "T49n2036_004:0506a11": "五侯專政。賢臣屏退。甲寅三月崩未央宮)。",
    "T49n2036_004:0506a12": "在位二十六年(壽四十五葬延陵)。",
    "T49n2036_004:0506a13": "(癸巳)　改河平。",
    "T49n2036_004:0506a14": "(丁酉)　改陽朔。",
    "T49n2036_004:0506a15": "(辛丑)　改鴻嘉○(光祿大夫劉向傳比觀典籍往往見有佛經)。",
    "T49n2036_004:0506a16": "(乙巳)　改永始。",
    "T49n2036_004:0506a17": "(十九　戊申)　第十八祖伽邪舍多。摩提國人也。姓欝",
    "T49n2036_004:0506a18": "頭藍。父天蓋。母方聖。嘗夢大神持鑑。因",
    "T49n2036_004:0506a19": "時有娠。凡七日而誕。肌體瑩如琉璃。未嘗",
    "T49n2036_004:0506a20": "洗沐。自然香潔。幼好閒靜。語非常童。持鑑",
    "T49n2036_004:0506a21": "出遊。遇難提尊者得度。領徒至大月氏國。",
    "T49n2036_004:0506a22": "見一婆羅門舍有異氣。祖將入彼舍。舍主",
    "T49n2036_004:0506a23": "鳩摩羅多問曰。是何徒眾。曰是佛弟子。彼",
    "T49n2036_004:0506a24": "聞佛號心神竦然。即時閉戶。祖良久自扣",
    "T49n2036_004:0506a25": "其門。羅多曰。此舍無人。祖曰。答無者誰。",
    "T49n2036_004:0506a26": "羅多聞語知是異人。遽開關延接。尊者曰。",
    "T49n2036_004:0506a27": "昔世尊記曰。吾滅後一千年。有大士出現",
    "T49n2036_004:0506a28": "於月氏國。紹隆玄化。今汝值吾。應斯嘉運。",
    "T49n2036_004:0506a29": "於是鳩摩羅多發宿命智。投誠出家。受具",
    "T49n2036_004:0506b01": "訖付法。偈曰。有種有心地。因緣能發萌。於",
    "T49n2036_004:0506b02": "緣不相礙。當生生不生。付法已。踊身虛空",
    "T49n2036_004:0506b03": "現十八變化。火光三昧自焚其身。眾以舍",
    "T49n2036_004:0506b04": "利起塔。當前漢成帝二十年戊申歲也。",
    "T49n2036_004:0506b05": "(己酉)　改元延。",
    "T49n2036_004:0506b06": "(癸丑)　改綏和(都水使者劉向集列仙傳。檢藏得梵本佛經六十餘卷。編入仙傳。則知自周以來自",
    "T49n2036_004:0506b07": "之人未識爾)。",
    "T49n2036_004:0506b08": "(乙卯)　哀帝欣改建平(元帝庶孫定陶恭王子。十九即位。六年庚申六月崩未央宮。葬",
    "T49n2036_004:0506b09": "義陵。壽二十五)在位六年。",
    "T49n2036_004:0506b10": "(己未)　改元壽(景憲使西域大月氏王。令木子口投獻浮圖經)。",
    "T49n2036_004:0506b11": "(辛酉)　平帝衍改元始(元帝庶孫。中山孝王興之子。三歲封為王。元壽二年九月即位。",
    "T49n2036_004:0506b12": "時方九歲。王莽秉政。已丑崩未央宮。葬康陵。壽十四)。",
    "T49n2036_004:0506b13": "治五年(加王莾為大司馬。又升為太傅。號安漢公)。",
    "T49n2036_004:0506b14": "(甲子　四五)　立莽女為后○莽加宰衡。",
    "T49n2036_004:0506b15": "(丙寅)　孺子嬰(宣帝玄孫。廣戚侯顯之子。莾既鴆平帝。嬰在襁褓。年二歲即位。莾初行周公故",
    "T49n2036_004:0506b16": "事。一如天子。吏民稱臣。帝至戊辰而崩矣)治三年。",
    "T49n2036_004:0506b17": "(二十　戊辰)　改初始(王莾以偽符瑞遂即位矣)。",
    "T49n2036_004:0506b18": "新室(姓王氏都長安。以十二月建平)雷氏曰(莾玄盆子合十八年)。",
    "T49n2036_004:0506b19": "(己巳)　莽字巨君(王皇后弟。成帝之舅。王曼之子。元城人。初封新都侯。以女為正帝后。後纂",
    "T49n2036_004:0506b20": "奪即位。國號大新。至地皇四年。為漢光武軍師殺之)。",
    "T49n2036_004:0506b21": "在位十五年改元建國。",
    "T49n2036_004:0506b22": "(甲戌)　改天鳳。",
    "T49n2036_004:0506b23": "(庚辰)　改地皇。",
    "T49n2036_004:0506b24": "(二十一　壬午)　第十九祖鳩摩羅多者。大月氏國婆羅",
    "T49n2036_004:0506b25": "門之子也。昔為自在天人(欲界第六天)見菩薩瓔",
    "T49n2036_004:0506b26": "珞忽起愛心墮生忉利(欲界第二天)聞憍尸迦說",
    "T49n2036_004:0506b27": "般若波羅蜜多。以法勝故升于梵天(色界)以根",
    "T49n2036_004:0506b28": "利故善說法要。諸天尊為導師以繼。祖時",
    "T49n2036_004:0506c01": "至遂降月氏。後至中天竺國。有大士闍夜",
    "T49n2036_004:0506c02": "多。問曰。我家父母素信三寶。而嘗縈疾瘵。",
    "T49n2036_004:0506c03": "凡所營作皆不如意。而我隣家久為旃陀",
    "T49n2036_004:0506c04": "羅行。而身常勇健所作和合。彼何幸而我",
    "T49n2036_004:0506c05": "何辜。尊者曰。何足疑乎。且善惡之報有三",
    "T49n2036_004:0506c06": "時焉。凡人但見仁夭暴壽逆吉義凶。便謂",
    "T49n2036_004:0506c07": "亡因果虛罪福。殊不知影響相隨毫釐靡",
    "T49n2036_004:0506c08": "忒。縱經百千萬劫亦不磨滅。時闍夜多聞",
    "T49n2036_004:0506c09": "是語已。頓釋所疑。祖曰。汝雖已信三業。而",
    "T49n2036_004:0506c10": "未明業從惑生。惑因識有。識依不覺。不覺",
    "T49n2036_004:0506c11": "依心。心本清淨。無生滅無造作。無報應無",
    "T49n2036_004:0506c12": "勝負。寂寂然靈靈然。汝若入此法門可。與",
    "T49n2036_004:0506c13": "諸佛同矣。一切善惡有為無為。皆如夢幻。",
    "T49n2036_004:0506c14": "闍夜多承言領旨。即發宿慧懇求出家。既",
    "T49n2036_004:0506c15": "受具。尊者告曰。吾今寂滅時至。汝當紹行",
    "T49n2036_004:0506c16": "化迹。乃付法眼。偈曰。性上本無生。為對求",
    "T49n2036_004:0506c17": "人說。於法既無得。何懷決不決。祖曰。此是",
    "T49n2036_004:0506c18": "妙音如來見性清淨之句。汝宜傳布後學。",
    "T49n2036_004:0506c19": "言訖既於坐上以指爪[((牙才+木)*ㄆ)/(厂@刀)]面如紅蓮開。出",
    "T49n2036_004:0506c20": "大光明照耀四眾而入寂滅。闍夜多起塔。",
    "T49n2036_004:0506c21": "當新室十四年壬午歲也。",
    "T49n2036_004:0506c22": "(癸未)　淮陽劉玄(字聖公。景帝七代孫。光武族兄。景帝生長沙王發。舂陵侯買。戴侯熊渠。蒼",
    "T49n2036_004:0506c23": "梧太守利子張生聖公為王素懦弱羞愧汗流舉手不能言二年因。牧馬于郊下因。縊殺之光。武使鄧禹葬于",
    "T49n2036_004:0506c24": "覇陵)治二年改元更始。",
    "T49n2036_004:0506c25": "(甲申)　劉盆子(太山式人。陽城王章之後。憲武侯萌之子。初與樊崇起莒皆朱眉破莾。建武三年",
    "T49n2036_004:0506c26": "降于光武。遂封趙王)治一年。",
    "T49n2036_004:0506c27": "(二十二)　東漢(都洛陽姓劉氏王火德)雷氏云(光明章和殤安北鄉順冲質桓靈獻遭",
    "T49n2036_004:0506c28": "殃。合十三主百九十五)。",
    "T49n2036_004:0507a01": "(乙酉)　世祖光武帝秀(字文叔南蔡人。高祖九世孫。景帝子。長沙王發生舂陵侯買。欝",
    "T49n2036_004:0507a02": "林太守外鉅鹿都尉回。南頓令欽之子生。有赤光照室。既長用嚴子陵策。復興漢室。遂即位於鄗南。後移",
    "T49n2036_004:0507a03": "都洛。丁巳二月崩于南宮前殿。壽六十二。葬原陵)治三十三年。改元建",
    "T49n2036_004:0507a04": "武。",
    "T49n2036_004:0507a05": "(戊戌)　封孔子為褒城侯。",
    "T49n2036_004:0507a06": "(辛亥)　世尊示滅一千年(此後護法諸大菩薩等相次出世造論矣)。",
    "T49n2036_004:0507a07": "(丙辰)　改中元○京師有醴泉出飲者疾愈矣。",
    "T49n2036_004:0507a08": "(戊午)　明帝莊(光武第四子。十歲通春秋。三十即位。大興儒學。乙亥崩于東宮前殿。壽四十八。",
    "T49n2036_004:0507a09": "葬顯節陵)。",
    "T49n2036_004:0507a10": "治十八年。改元永平。",
    "T49n2036_004:0507a11": "(二十三　辛酉)　帝夢金人身長丈六。項佩日輪飛至殿",
    "T49n2036_004:0507a12": "庭。旦集群臣令占所夢。通人傅毅奏曰。臣",
    "T49n2036_004:0507a13": "按周書異記。昭王二十四年甲寅四月八",
    "T49n2036_004:0507a14": "日。平旦之時。暴風忽起宮殿人舍咸悉震",
    "T49n2036_004:0507a15": "動。夜有五色光氣入貫太微。遍於四方盡",
    "T49n2036_004:0507a16": "作青紅色。王問太史蘇由曰。是何祥也。對",
    "T49n2036_004:0507a17": "曰。西方有大聖人生也。王曰。於天下何如。",
    "T49n2036_004:0507a18": "對曰。此時無他。後一千年聲教被及此土。",
    "T49n2036_004:0507a19": "王使鑴石記之。埋在南郊天祠前。以年計",
    "T49n2036_004:0507a20": "之。至今辛酉一千一十年也。陛下所夢將",
    "T49n2036_004:0507a21": "必是乎。帝信以為然。即遣中郎將蔡愔博",
    "T49n2036_004:0507a22": "士王遵秦憬等十有八人。西訪其道至。大",
    "T49n2036_004:0507a23": "月氏國果遇迦葉摩騰竺法蘭二三藏。持",
    "T49n2036_004:0507a24": "優填王第四造白[疊*毛]像并四十二章經。愔",
    "T49n2036_004:0507a25": "等奉迎而歸于洛矣。",
    "T49n2036_004:0507a26": "(甲子　四六)。",
    "T49n2036_004:0507a27": "(二十四　戊辰)　教流此土。十二月三十日。愔等迎二",
    "T49n2036_004:0507a28": "沙門。至于洛陽。帝令模像置清涼臺及顯",
    "T49n2036_004:0507b01": "節陵并洛京西門以示萬姓。梵漢二經。安",
    "T49n2036_004:0507b02": "蘭臺石室。",
    "T49n2036_004:0507b03": "(二十五　己巳)　詔以釋迦寶像奉安顯節陵及清涼臺",
    "T49n2036_004:0507b04": "供養。帝於城西雍門外立寺。與騰蘭居之。",
    "T49n2036_004:0507b05": "以白馬駝經而來。遂名白馬寺。騰蘭初譯",
    "T49n2036_004:0507b06": "四十二章經。帝幸其寺。騰蘭進曰。寺東何",
    "T49n2036_004:0507b07": "館。帝曰。昔有阜無因而起。夷之復然。夜有",
    "T49n2036_004:0507b08": "光怪。民呼為聖冡。因祀之。疑洛陽神也。騰",
    "T49n2036_004:0507b09": "曰。按天竺金藏詮所誌。阿育王藏如來舍",
    "T49n2036_004:0507b10": "利。於天下凡八萬四千所。今支那震旦境",
    "T49n2036_004:0507b11": "中十有九處。此其一也。帝大驚。即日駕幸",
    "T49n2036_004:0507b12": "聖冡。而騰蘭隨往拜起。忽有圓光現冡上。",
    "T49n2036_004:0507b13": "三身現光中。侍衛呼萬歲。帝喜曰。不遇",
    "T49n2036_004:0507b14": "二大士安。知上聖遺祐哉詔。塔于上受。制",
    "T49n2036_004:0507b15": "度於騰蘭塔。成九層高。二百尺明。年光又",
    "T49n2036_004:0507b16": "現有。金色手出塔頂尺許。如琉璃中見。天",
    "T49n2036_004:0507b17": "香郁然。帝駕幸拜瞻。光隨步武旋繞。自午",
    "T49n2036_004:0507b18": "及申而滅矣。",
    "T49n2036_004:0507b19": "(庚午)　法蘭出十地斷結經。",
    "T49n2036_004:0507b20": "(辛未)　(楚王英皇弟也。學黃老與佛。作圖讖以謀反。廢徙丹陽自殺。累及千餘人)。",
    "T49n2036_004:0507b21": "(二十六　壬申)　釋道比較焚經。是年正月一日。五嶽諸",
    "T49n2036_004:0507b22": "山道士褚善信等上表欲相比較。時南嶽",
    "T49n2036_004:0507b23": "道士褚善信等。西嶽道士劉正念等。北嶽",
    "T49n2036_004:0507b24": "道士桓文度等。東嶽道士焦德心等。嵩嶽",
    "T49n2036_004:0507b25": "道士呂惠通等。諸山道士費叔才祁文信",
    "T49n2036_004:0507b26": "等。一千三百一十人。表以奏聞。勅納表。遣",
    "T49n2036_004:0507b27": "尚書令宋庠引入長樂宮。以今月十五日",
    "T49n2036_004:0507b28": "可集白馬寺築壇火驗。時道士等將真元",
    "T49n2036_004:0507b29": "五訣符錄等五百九卷。茅成子等二十七",
    "T49n2036_004:0507c01": "家二百三十五卷。通計七百四十八卷。置",
    "T49n2036_004:0507c02": "之壇上。褚費之徒焚香呪已。遂使火之。諸",
    "T49n2036_004:0507c03": "子道書皆滅灰燼。褚費二人自感而死。次",
    "T49n2036_004:0507c04": "將梵本火然赫奕。宛如鼎新更增光潔。時",
    "T49n2036_004:0507c05": "摩騰法師神變凌空冷然偈曰。狐非師子",
    "T49n2036_004:0507c06": "類。燈非日月明。池無巨海納。丘無山嶽嶸。",
    "T49n2036_004:0507c07": "法雲垂世界。善種得開萌。顯通希有法。處",
    "T49n2036_004:0507c08": "處化群生。乃至弘宣法戒藏等神通勝事",
    "T49n2036_004:0507c09": "驚心。士庶投誠出家者眾。時有司空陽城",
    "T49n2036_004:0507c10": "侯劉善峻等一千餘人。出家慕道。四嶽道",
    "T49n2036_004:0507c11": "士呂惠通等六百二十八人。抽簪落髮。夫",
    "T49n2036_004:0507c12": "人王婕妤等與宮媛二百三十餘人。厭俗",
    "T49n2036_004:0507c13": "歸真。南嶽道士葬褚善信不蒙披剃。既而",
    "T49n2036_004:0507c14": "明帝設齋。親與下髮廣施衣鉢。大啟玄宗",
    "T49n2036_004:0507c15": "廣度僧尼。高崇十寺。城外七寺安僧。城內",
    "T49n2036_004:0507c16": "三寺安尼。寺之得名自斯而始。備如佛道",
    "T49n2036_004:0507c17": "論。",
    "T49n2036_004:0507c18": "石室論云。昔西域聖人之教。既非衰周",
    "T49n2036_004:0507c19": "暴秦之君能致。然西漢二三英主有可",
    "T49n2036_004:0507c20": "致之德。而聖教亦不致獨現夢於顯宗。",
    "T49n2036_004:0507c21": "凡近古高僧皆推聖人。去世登千載而",
    "T49n2036_004:0507c22": "後教至。曾未有考著顯宗之德。有必感",
    "T49n2036_004:0507c23": "聖人之理。此予通論所以作也。夫兩漢",
    "T49n2036_004:0507c24": "有天下。傳一十四世。有君德者二祖四",
    "T49n2036_004:0507c25": "宗而已。二祖蓋立極之主。固無可議。若",
    "T49n2036_004:0507c26": "三宗各有其美而不能亡其弊。唯顯宗",
    "T49n2036_004:0507c27": "為至焉。有太宗恭儉之美。而文雅威重",
    "T49n2036_004:0507c28": "過之。有世宗經略四夷之勳。而無世宗",
    "T49n2036_004:0507c29": "淫侈之弊。有中宗政治之明。而崇儒尚",
    "T49n2036_004:0508a01": "德過之。斯蓋兼有三宗之長。而無三宗",
    "T49n2036_004:0508a02": "之短。是以班固傅毅頌其勳德。於漢為",
    "T49n2036_004:0508a03": "最盛。然世之學者不以班傅為信。徒見",
    "T49n2036_004:0508a04": "鍾離意傅謂帝性褊察好以耳目隱發為",
    "T49n2036_004:0508a05": "明。遂以此為顯宗實錄。嗚呼豈篤論哉。",
    "T49n2036_004:0508a06": "昔仲尼平章討論五帝三王治具以貽後",
    "T49n2036_004:0508a07": "世。迨其歿。遭暴秦燔毀之餘。世宗僅能",
    "T49n2036_004:0508a08": "舉之而已。至顯宗乃始躬行儒術尊養",
    "T49n2036_004:0508a09": "三老五更饗社禮畢帝正坐自講諸儒執",
    "T49n2036_004:0508a10": "經問難。於是時冠帶縉紳之士。圜橋門",
    "T49n2036_004:0508a11": "而觀聽者。億萬計。濟濟乎洋洋乎。由三",
    "T49n2036_004:0508a12": "代以來儒風之盛。莫甚於永平時也。及",
    "T49n2036_004:0508a13": "章和之後。諸儒開館授道著籍者。動逾",
    "T49n2036_004:0508a14": "千數。蓋永平之化行。猶周南麟跡之應",
    "T49n2036_004:0508a15": "也。初雖獄訟繁劇。帝臨政刻意裁斷精",
    "T49n2036_004:0508a16": "嚴。蓋善善惡惡之實。猶孔子為司寇七",
    "T49n2036_004:0508a17": "日而誅少正卯。暫臨夾谷而盡誅優倡。",
    "T49n2036_004:0508a18": "此誠不可以少假仁恕也。謂之褊察則",
    "T49n2036_004:0508a19": "過矣。予謂使孔子復生。必曰顯宗吾無",
    "T49n2036_004:0508a20": "間然矣。由顯宗包舉西漢三宗之美。躬",
    "T49n2036_004:0508a21": "行古帝王之道。此所以精爽與吾佛感",
    "T49n2036_004:0508a22": "通。而聖教因之被于中夏。與儒相表裏",
    "T49n2036_004:0508a23": "而廣天下以善也。夫豈偶爾哉。",
    "T49n2036_004:0508a24": "(二十七　甲戌)　第二十祖闍夜多者。北天竺國人也。智",
    "T49n2036_004:0508a25": "慧淵冲化導無量。後至羅閱城敷揚頓教。",
    "T49n2036_004:0508a26": "彼有學眾唯尚辨論。為首者名婆脩盤頭",
    "T49n2036_004:0508a27": "(此云遍行)常一食不臥六時禮佛。清淨無欲為眾",
    "T49n2036_004:0508a28": "所歸。祖將欲度之。先問彼眾曰。此遍行頭",
    "T49n2036_004:0508a29": "陀能脩梵行。可得佛道乎。眾曰。我師精進。",
    "T49n2036_004:0508b01": "何故不可。祖曰。汝師與道遠矣。設苦行歷",
    "T49n2036_004:0508b02": "於塵劫。皆虛妄之本也。眾曰。尊者蘊何德",
    "T49n2036_004:0508b03": "行而譏我師。祖曰。我不求道。亦不顛倒。我",
    "T49n2036_004:0508b04": "不禮佛。亦不輕慢。我不長坐。亦不懈怠。我",
    "T49n2036_004:0508b05": "不一食。亦不雜食。我不知足。亦不貪欲。心",
    "T49n2036_004:0508b06": "無所希。名之曰道。時遍行聞已發無漏智",
    "T49n2036_004:0508b07": "歡喜讚歎。尊者又語彼眾曰。會吾語否。吾",
    "T49n2036_004:0508b08": "所以然者。為其求道心切。夫絃急即斷。故",
    "T49n2036_004:0508b09": "吾不贊令其住安樂地入諸佛智。復告遍",
    "T49n2036_004:0508b10": "行曰。吾適對眾抑挫仁者。得無惱於衷乎。",
    "T49n2036_004:0508b11": "曰我憶念七劫前生安樂國。師於智者月",
    "T49n2036_004:0508b12": "淨記我。非久當證斯陀含果。時有大光明",
    "T49n2036_004:0508b13": "菩薩出世。我以老故策杖禮謁。師叱我曰。",
    "T49n2036_004:0508b14": "童子輕父。一何鄙哉。時我自謂無過。請師",
    "T49n2036_004:0508b15": "示之。師曰。汝禮大光明菩薩。以杖倚壁畫",
    "T49n2036_004:0508b16": "佛面。以此過慢遂失二果。我責躬悔過。以",
    "T49n2036_004:0508b17": "來聞諸惡言如風如響。況今獲飲無上甘",
    "T49n2036_004:0508b18": "露。而反生熱惱邪。唯願大慈以妙道垂誨。",
    "T49n2036_004:0508b19": "祖曰。汝久植眾德。當繼吾宗。聽吾偈曰。言",
    "T49n2036_004:0508b20": "下合無生。同於法界性。若能如是解。通達",
    "T49n2036_004:0508b21": "理事竟。付法已。不起於坐奄然歸寂。闍維",
    "T49n2036_004:0508b22": "收舍利建塔。當後漢明帝十七年甲戌歲",
    "T49n2036_004:0508b23": "也。",
    "T49n2036_004:0508b24": "佛祖歷代通載卷第四"
}