{
    "T04n0211_002:0585a22": "法句譬喻經卷第二",
    "T04n0211_002:0585a24": "晉世沙門法炬共法立譯",
    "T04n0211_002:0585a25": "喻華香品之二",
    "T04n0211_002:0585a26": "[0585a26] ◎昔佛始得道在羅閱祇國教化，轉到舍衛",
    "T04n0211_002:0585a27": "國，國王群臣莫不宗仰。時有賈客大人名曰",
    "T04n0211_002:0585a28": "波利，與五百賈人入海求寶。時海神出，掬水",
    "T04n0211_002:0585a29": "問波利言：「海水為多？掬水為多？」波利答曰：「掬",
    "T04n0211_002:0585b01": "水為多。所以者何？海水雖多無益時用，不能",
    "T04n0211_002:0585b02": "救彼飢渴之人，掬水雖少值彼渴者，持用與",
    "T04n0211_002:0585b03": "之以濟其命，世世受福不可稱計。」海神歡喜",
    "T04n0211_002:0585b04": "讚言善哉！即脫身上八種香瓔校以七寶，以",
    "T04n0211_002:0585b05": "上波利。海神送之，安善往還到舍衛國，持此",
    "T04n0211_002:0585b06": "香瓔上波斯匿王，具陳所由。「念是香瓔非",
    "T04n0211_002:0585b07": "小人所服，謹以貢上，願蒙納受。」王得香瓔",
    "T04n0211_002:0585b08": "以為奇異，即呼諸夫人羅列前住：「若最好者",
    "T04n0211_002:0585b09": "以香瓔與之。」六萬夫人盡嚴來出。王問：「末利",
    "T04n0211_002:0585b10": "夫人何以不出？」侍人答言：「今十五日持佛法",
    "T04n0211_002:0585b11": "齋素服不嚴，是以不出。」王便瞋恚，遣人呼曰：",
    "T04n0211_002:0585b12": "「汝今持齋，應違王主之命不乎？」如是三反，",
    "T04n0211_002:0585b13": "末利夫人素服而出在眾人中，猶如日月倍",
    "T04n0211_002:0585b14": "好於常。王意悚然加敬，問曰：「有何道德，炳然",
    "T04n0211_002:0585b15": "有異？」夫人白王：「自念少福稟斯女形，情態穢",
    "T04n0211_002:0585b16": "垢日夜山積，人命促短懼墜三塗，是以日",
    "T04n0211_002:0585b17": "月奉佛法齋，割愛從道世世蒙福。」王聞歡喜，",
    "T04n0211_002:0585b18": "便以香瓔以與末利夫人。夫人答言：「我今",
    "T04n0211_002:0585b19": "持齋不應著此，可與餘人。」王曰：「我本發意欲",
    "T04n0211_002:0585b20": "與勝者，卿今最勝，又奉法齋道志殊高，是以",
    "T04n0211_002:0585b21": "相與。若卿不受，吾將安置？」夫人答言：「大王",
    "T04n0211_002:0585b22": "勿憂！願王屈意共到佛所，以此香瓔奉上世",
    "T04n0211_002:0585b23": "尊，并採聖訓，累劫之福矣。」王即許焉，即&#x52C5;嚴",
    "T04n0211_002:0585b24": "駕往到佛所，稽首於地&#x5374;就王位，王白佛",
    "T04n0211_002:0585b25": "言：「海神香瓔波利所上，六萬夫人莫不貪",
    "T04n0211_002:0585b26": "得，末利夫人與而不取，持佛法齋心無貪欲，",
    "T04n0211_002:0585b27": "謹以上佛，願垂納受。世尊弟子執心護齋",
    "T04n0211_002:0585b28": "直信如此，豈有福乎？」[0585b28] 於是世尊為受香瓔，",
    "T04n0211_002:0585b29": "即說偈言：",
    "T04n0211_002:0585c01": "「多作寶華，  結步搖綺，  廣積德香，",
    "T04n0211_002:0585c02": " 所生轉好。  琦草芳華，  不逆風熏，",
    "T04n0211_002:0585c03": " 近道敷開，  德人逼香。  栴檀多香，",
    "T04n0211_002:0585c04": " 青蓮芳花，  雖曰是真，  不如戒香。",
    "T04n0211_002:0585c05": " 華香氣微，  不可謂真，  持戒之香，",
    "T04n0211_002:0585c06": " 到天殊勝。  戒具成就，  行無放逸，",
    "T04n0211_002:0585c07": " 定意度脫，  長離魔道。」",
    "T04n0211_002:0585c08": "[0585c08] 佛說偈已重告王曰：「齋之福祐明譽廣遠，譬",
    "T04n0211_002:0585c09": "如天下十六大國滿中珍寶持用布施，不如",
    "T04n0211_002:0585c10": "末利夫人一日一夕持佛法齋，如比其福須",
    "T04n0211_002:0585c11": "彌以豆矣。積福學慧可到泥洹。」王及夫人",
    "T04n0211_002:0585c12": "群臣大小，莫不歡喜執戴奉行。",
    "T04n0211_002:0585c13": "[0585c13] 昔佛在羅閱祇耆闍崛山中，於時城中有",
    "T04n0211_002:0585c14": "長者子五十人，往詣佛所作禮&#x5374;坐。時佛為",
    "T04n0211_002:0585c15": "說無常苦空非身之法，恩愛如夢會當別離，",
    "T04n0211_002:0585c16": "尊榮豪貴亦有憂慼，唯有泥洹永離生死，群",
    "T04n0211_002:0585c17": "殃盡滅乃可大安。時五十人聞法喜悅，願為",
    "T04n0211_002:0585c18": "弟子，佛言：「善來比丘！」鬚髮自墮法衣具足，",
    "T04n0211_002:0585c19": "即成沙門。此諸沙門有親友長者，聞其出家",
    "T04n0211_002:0585c20": "意大歡喜，往到崛山與之相見，讚言：「諸",
    "T04n0211_002:0585c21": "君快哉善利，乃有此志。」為之設壇請佛及",
    "T04n0211_002:0585c22": "僧。明日佛與眾會就其舍食，食訖說法晡時",
    "T04n0211_002:0585c23": "乃還。此諸新學沙門戀慕宗黨皆欲返退，佛",
    "T04n0211_002:0585c24": "知其意，將出城門，見田溝中污泥糞壤中生",
    "T04n0211_002:0585c25": "蓮華，五色香潔其香芬熏乃蔽諸臭。佛便趣之，",
    "T04n0211_002:0586a01": "因說偈言：",
    "T04n0211_002:0586a02": "「如作田溝，  近於大道，  中生蓮華，",
    "T04n0211_002:0586a03": " 香潔可意。  有生死然，  凡夫處邊，",
    "T04n0211_002:0586a04": " 智者樂出，  為佛弟子。」",
    "T04n0211_002:0586a05": "[0586a05] 佛說偈已即還山中。賢者阿難前白佛言：「向",
    "T04n0211_002:0586a06": "者世尊臨田溝上，所說二偈不審其義？願",
    "T04n0211_002:0586a07": "聞其意。」佛告阿難：「汝見溝中污泥不淨糞",
    "T04n0211_002:0586a08": "壤之中生蓮華不？」「唯然見之。」佛言：「阿難！人",
    "T04n0211_002:0586a09": "在世間展轉相生，計壽百歲或長或短，妻",
    "T04n0211_002:0586a10": "子恩愛飢渴寒熱，或悲或欣，一凶二吉三毒",
    "T04n0211_002:0586a11": "四倒五陰六入七識八邪九惱十惡，猶如田",
    "T04n0211_002:0586a12": "溝畜藏糞壤污泥不淨。欻有一人覺世無常，",
    "T04n0211_002:0586a13": "發心學道修清淨志，凝神斷想自致得道，亦",
    "T04n0211_002:0586a14": "如污泥生好蓮華，身自得道還度宗親，一切",
    "T04n0211_002:0586a15": "眾生皆蒙開解，亦如華香奄蔽臭穢。」[0586a15] 五十比",
    "T04n0211_002:0586a16": "丘聞佛說法，進志堅固，即得阿羅漢道。",
    "T04n0211_002:0586a17": "法句譬喻經愚闇品第十三",
    "T04n0211_002:0586a18": "[0586a18] 昔佛在舍衛國。時城中有婆羅門，年向八",
    "T04n0211_002:0586a19": "十，財富無數，為人頑闇慳貪難化，不識道德",
    "T04n0211_002:0586a20": "不計無常，更作好舍，前庌後堂涼臺煖室，",
    "T04n0211_002:0586a21": "東西廂廡數十梁間，唯後堂前拒陽未訖。",
    "T04n0211_002:0586a22": "時婆羅門恒自經營指授眾事，佛以道眼見",
    "T04n0211_002:0586a23": "此老翁，命不終日當就後世，不能自知而方",
    "T04n0211_002:0586a24": "&#x6031;&#x6031;，形瘦力竭精神無福，甚可憐愍。佛將阿",
    "T04n0211_002:0586a25": "難往到其門，慰問老翁：「得無勞惓？今作此舍",
    "T04n0211_002:0586a26": "皆何所安？」老翁答言：「前庌待客、後堂自",
    "T04n0211_002:0586a27": "處，東西二廂當安兒息財物僕使，夏上涼臺、",
    "T04n0211_002:0586a28": "冬入溫室。」佛語老翁：「久聞宿德思遲談講，偶",
    "T04n0211_002:0586a29": "有要偈存亡有益，欲以相贈，不審可小廢事",
    "T04n0211_002:0586b01": "共坐論不也？」老翁答言：「今正大懅不",
    "T04n0211_002:0586b02": "容坐語，後日更來當共善敘；所云要偈便可",
    "T04n0211_002:0586b03": "說之。」[0586b03] 於是世尊即說偈言：",
    "T04n0211_002:0586b04": "「有子有財，  愚惟汲汲，  我且非我，",
    "T04n0211_002:0586b05": " 何憂子財？  暑當止此，  寒當止此，",
    "T04n0211_002:0586b06": " 愚多豫慮，  莫知來變。  愚蒙愚極，",
    "T04n0211_002:0586b07": " 自謂我智，  愚而勝智，  是謂極愚。」",
    "T04n0211_002:0586b08": "[0586b08] 婆羅門言：「善說此偈，今實太懅，後來更論",
    "T04n0211_002:0586b09": "之。」於是世尊傷之而去。老翁於後自授屋",
    "T04n0211_002:0586b10": "椽，椽墮打頭即時命過，室家啼哭驚動四",
    "T04n0211_002:0586b11": "鄰。佛去未遠便有此變，佛到里頭逢諸梵志",
    "T04n0211_002:0586b12": "有數十人，前問佛言：「從何所來？」佛言：「屢到",
    "T04n0211_002:0586b13": "此死翁舍，為翁說法。不信佛語，不知無",
    "T04n0211_002:0586b14": "常，今者忽然已就後世。」具為諸梵志更說前",
    "T04n0211_002:0586b15": "偈義，聞之欣然即得道跡。[0586b15] 於是世尊，而說",
    "T04n0211_002:0586b16": "偈言：",
    "T04n0211_002:0586b17": "「愚闇近智，  如瓢斟味，  雖久狎習，",
    "T04n0211_002:0586b18": " 猶不知法。  開達近智，  如舌&#x751E;味，",
    "T04n0211_002:0586b19": " 雖須臾習，  即解道要。  愚人施行，",
    "T04n0211_002:0586b20": " 為身招患，  快心作惡，  自致重殃。",
    "T04n0211_002:0586b21": " 行為不善，  退見悔&#x6061;，  致涕流面，",
    "T04n0211_002:0586b22": " 報由宿習。」",
    "T04n0211_002:0586b23": "[0586b23] 時諸梵志重聞此偈，益懷篤信，為佛作禮，歡",
    "T04n0211_002:0586b24": "喜奉行。",
    "T04n0211_002:0586b25": "[0586b25] 昔佛在舍衛國給孤獨精舍，為諸天人說",
    "T04n0211_002:0586b26": "法。時波斯匿王有一寡女，名曰金剛，壯寡",
    "T04n0211_002:0586b27": "未歸，父母哀愍，別為宮舍作好舍宅，給五",
    "T04n0211_002:0586b28": "百妓女以娛樂之。眾中有一長老青衣，名曰",
    "T04n0211_002:0586b29": "度勝，恒行市買脂粉香華。時見男女無數",
    "T04n0211_002:0586c01": "大眾，各齎香華出城詣佛。即問行人：「欲何",
    "T04n0211_002:0586c02": "所至？」眾人答言：「佛出於世三界之尊，度脫眾",
    "T04n0211_002:0586c03": "生皆得泥洹。」度勝聞之心悅意喜，即自念",
    "T04n0211_002:0586c04": "言：「會老見佛，宿世之福。」便分香直持買好",
    "T04n0211_002:0586c05": "華，隨眾人輩往到佛所，作禮&#x5374;立散華燒香。",
    "T04n0211_002:0586c06": "一心聽法已，過市取香，因聽法功德宿行所",
    "T04n0211_002:0586c07": "追，香氣熏聞斤兩倍前，嫌其遲晚而共詰",
    "T04n0211_002:0586c08": "之。度勝奉道即如事言：「世有聖師三界之尊，",
    "T04n0211_002:0586c09": "擊無上法鼓震動三千，往聽法者無央數人。",
    "T04n0211_002:0586c10": "實隨聽法，是以稽遲。」金剛之徒聞說世尊法",
    "T04n0211_002:0586c11": "義深妙非世所聞，悚然心歡而自歎曰：「吾",
    "T04n0211_002:0586c12": "等何罪獨自不聞？」即報度勝：「試為我說之。」度",
    "T04n0211_002:0586c13": "勝白曰：「身賤口穢不敢便宣。乞更諮受，如命",
    "T04n0211_002:0586c14": "說之。」即便遣出，重告之曰：「具受儀式。」度勝未",
    "T04n0211_002:0586c15": "還，金剛侍女側息中庭如子待母，佛告度",
    "T04n0211_002:0586c16": "勝：「汝還說法多所度脫，說法之儀先施高座。」",
    "T04n0211_002:0586c17": "度勝受&#x52C5;具宣聖旨，皆大歡喜，各脫衣服一",
    "T04n0211_002:0586c18": "領，積為高座。度勝洗浴，承佛威神如應說法，",
    "T04n0211_002:0586c19": "金剛之等五百餘人，疑解破惡得須陀洹",
    "T04n0211_002:0586c20": "道。說法甚美不覺失火，一時燒死即生天上。",
    "T04n0211_002:0586c21": "王將人從來欲救火，見之已燃，收拾棺殮葬",
    "T04n0211_002:0586c22": "送畢訖，往過佛所，為佛作禮&#x5374;坐常位。佛問",
    "T04n0211_002:0586c23": "王曰：「所從來也？」王叉手言：「女金剛不幸不",
    "T04n0211_002:0586c24": "覺失火，大小燒盡，適棺殮還，不審何罪遇此",
    "T04n0211_002:0586c25": "火害？唯願世尊彰告未聞。」佛告大王：「過去",
    "T04n0211_002:0587a01": "世時有城名波羅奈，有長者婦將婇女五百",
    "T04n0211_002:0587a02": "人，至城外大祠祀。其法難犯，他姓之人不",
    "T04n0211_002:0587a03": "得到邊，不問親&#x8E08;，其有來者擲著火中。時世",
    "T04n0211_002:0587a04": "有一辟支佛名曰迦羅，處在山中，晨來分衛",
    "T04n0211_002:0587a05": "暮輒還山。迦羅分衛來趣郊祠，長者婦見之",
    "T04n0211_002:0587a06": "忿然瞋恚，共捉迦羅撲著火中，舉身燋爛便",
    "T04n0211_002:0587a07": "現神足，飛昇虛空。眾女驚怖，泣淚悔過，長跪",
    "T04n0211_002:0587a08": "舉頭而自陳曰：『女人憃愚不識至真，群愚荒",
    "T04n0211_002:0587a09": "騃毀辱神靈，自惟過舋罪惡若山，願降尊德",
    "T04n0211_002:0587a10": "以消重殃。』尋聲即下而般泥洹，諸女起塔",
    "T04n0211_002:0587a11": "供養舍利。」[0587a11] 佛為大王而說偈言：",
    "T04n0211_002:0587a12": "「愚憃作惡，  不能自解，  殃追自焚，",
    "T04n0211_002:0587a13": " 罪成熾然。  愚所望處，  不謂適苦，",
    "T04n0211_002:0587a14": " 臨墮厄地，  乃知不善。」",
    "T04n0211_002:0587a15": "[0587a15] 佛告大王：「爾時長者婦，今王女金剛是；五百",
    "T04n0211_002:0587a16": "侍女，今度勝等五百伎女是。罪福追人久無",
    "T04n0211_002:0587a17": "不彰，善惡隨人如影隨形。」[0587a17] 說是法時，國內",
    "T04n0211_002:0587a18": "大小信伏歡喜，咸歸三尊皆受五戒，即得道",
    "T04n0211_002:0587a19": "跡。",
    "T04n0211_002:0587a20": "法句譬喻經明哲品第十四",
    "T04n0211_002:0587a21": "[0587a21] 昔有梵志其年二十，天才自然，事無大小過",
    "T04n0211_002:0587a22": "目則能，自以聰哲而自誓曰：「天下技術要當",
    "T04n0211_002:0587a23": "盡知，一藝不通則非明達也。」於是遊學無師",
    "T04n0211_002:0587a24": "不造，六藝雜術，天文地理，醫方鎮壓山崩",
    "T04n0211_002:0587a25": "地動，摴蒱博弈妓樂博撮，裁割衣裳文繡綾",
    "T04n0211_002:0587a26": "綺，&#x53A8;膳切割調和滋味，人間之事無不兼",
    "T04n0211_002:0587a27": "達。心自念曰：「丈夫如此，誰能及者？試遊諸國",
    "T04n0211_002:0587a28": "摧伏觝對，奮名四海技術衝天，然後載功",
    "T04n0211_002:0587a29": "竹帛垂勳百代。」於是遊行往至一國，入市觀",
    "T04n0211_002:0587b01": "視，見有一人坐作角弓析筋治角，用手如飛",
    "T04n0211_002:0587b02": "作弓調快，買者諍前。即自念曰：「少來所學自",
    "T04n0211_002:0587b03": "以具足，邂逅自輕不學作弓，若彼&#x9B2A;技，吾",
    "T04n0211_002:0587b04": "則不如矣，當從受學耳。」遂從弓師求為弟子，",
    "T04n0211_002:0587b05": "盡心受學。月日之中具解弓法，所作巧妙乃",
    "T04n0211_002:0587b06": "踰於師，布施財物奉辭而去。去之一國當渡",
    "T04n0211_002:0587b07": "江水，有一船師用船若飛，迴旋上下便疾無",
    "T04n0211_002:0587b08": "雙。復自念曰：「吾技雖多未曾習船，雖為賤",
    "T04n0211_002:0587b09": "術，其於不知宜當學之，萬技悉備。」遂從船師",
    "T04n0211_002:0587b10": "願為弟子，供奉盡敬竭力勞勤。月日之中知",
    "T04n0211_002:0587b11": "其逆順，御船迴旋乃踰於師，布施財物奉辭",
    "T04n0211_002:0587b12": "而去。復至一國，國王宮殿天下無雙，即自念",
    "T04n0211_002:0587b13": "曰：「作此殿匠，巧妙乃爾，自隱遊來偶不學",
    "T04n0211_002:0587b14": "之，若與競術必不勝矣，且當復學，意乃足",
    "T04n0211_002:0587b15": "耳。」遂求殿匠願為弟子，盡心供養執持斤斧。",
    "T04n0211_002:0587b16": "月日之間具解尺寸方圓規矩，雕文刻鏤木",
    "T04n0211_002:0587b17": "事盡知，天才明朗事輒勝師，布施所有辭師",
    "T04n0211_002:0587b18": "而去。周行天下遍十六大國，命敵捔技獨",
    "T04n0211_002:0587b19": "言隻步無敢應者，心自貢高曰：「天地之間誰",
    "T04n0211_002:0587b20": "有勝我者？」佛在祇洹遙見此人應可化度，佛",
    "T04n0211_002:0587b21": "以神足化作沙門，拄杖持&#x9262;在前而來。梵志",
    "T04n0211_002:0587b22": "由來國無道法，未見沙門怪是何人？須至",
    "T04n0211_002:0587b23": "當問。須臾來到，梵志問曰：「百王之則未見君",
    "T04n0211_002:0587b24": "輩，衣裳制度無有此服，宗廟異物不見此器，",
    "T04n0211_002:0587b25": "君是何人，形服改常也？」沙門答曰：「吾調身人",
    "T04n0211_002:0587b26": "也。」復問：「何謂調身？」於是沙門因其所習而",
    "T04n0211_002:0587b27": "說偈言：",
    "T04n0211_002:0587b28": "「弓匠調角，  水人調船，  巧匠調木，",
    "T04n0211_002:0587b29": " 智者調身。  譬如厚石，  風不能移，",
    "T04n0211_002:0587c01": " 智者意重，  毀譽不傾。  譬如深淵，",
    "T04n0211_002:0587c02": " 澄靜清明，  慧人聞道，  心淨歡然。」",
    "T04n0211_002:0587c03": "[0587c03] 於是沙門說此偈已，身昇虛空還現佛身，三",
    "T04n0211_002:0587c04": "十二相、八十種好，光明洞達照曜天地，從虛",
    "T04n0211_002:0587c05": "空來下，謂其人曰：「吾道德變化，調身之力也。」",
    "T04n0211_002:0587c06": "於是其人五體投地，稽首問曰：「願聞調身，其",
    "T04n0211_002:0587c07": "有要乎？」佛告梵志：「五戒十善、四等六度、四禪",
    "T04n0211_002:0587c08": "三解脫，此調身之法也。夫弓船木匠六藝奇",
    "T04n0211_002:0587c09": "術，斯皆綺飾華譽之事，蕩身縱意生死之路",
    "T04n0211_002:0587c10": "也。」梵志聞之，欣然信解願為弟子。佛言：「沙",
    "T04n0211_002:0587c11": "門善來！」鬚髮自墮即成沙門。佛重為說四諦",
    "T04n0211_002:0587c12": "八解之要，尋時即得阿羅漢道。",
    "T04n0211_002:0587c13": "[0587c13] 昔佛在舍衛國。有山民村五六十家，去國五",
    "T04n0211_002:0587c14": "百里，村中有一貧家，其主人婦懷妊十月雙",
    "T04n0211_002:0587c15": "生二男，甚大端政無比，父母愛之便為作",
    "T04n0211_002:0587c16": "字，一名雙德，二名雙福。生五六十日，其父",
    "T04n0211_002:0587c17": "放牛來還，懈息&#x5374;臥床上，其母出田拾薪未",
    "T04n0211_002:0587c18": "還，此二小兒左右顧視不見父母，便共相責。",
    "T04n0211_002:0587c19": "語一人言：「前世之時垂當得道，正坐愚意謂",
    "T04n0211_002:0587c20": "命可常，退墮生死不可計劫，今乃得生此貧",
    "T04n0211_002:0587c21": "家作子，穰草之中以氈褐自覆，食飲麤惡",
    "T04n0211_002:0587c22": "纔自支身，如此至久云何得道？皆坐前世",
    "T04n0211_002:0587c23": "戀慕富貴，放身散意快樂須臾，從爾以來長",
    "T04n0211_002:0587c24": "塗受苦，如今憂惱當何恃怙？」一人答曰：「我",
    "T04n0211_002:0587c25": "爾時小難一時之懃，竟不意精進，而令",
    "T04n0211_002:0587c26": "數世遭諸苦患，此是自為非父母作也，但共",
    "T04n0211_002:0587c27": "當之，復何所言？」父聞二子相責如是，甚大怪",
    "T04n0211_002:0587c28": "之，謂呼是鬼祟來生災變，云何數十日小兒",
    "T04n0211_002:0587c29": "乃作此言？恐其後日殺親滅族，曼小未大宜",
    "T04n0211_002:0588a01": "當殺之。其父驚出閉門捨去，到田取薪欲燒",
    "T04n0211_002:0588a02": "殺之。其母來還，問夫用此薪為？夫言：「甚大可",
    "T04n0211_002:0588a03": "怪所說如是，此似是鬼，必破人門族，以其曼",
    "T04n0211_002:0588a04": "小欲燒殺之。」其母聞此，意中愕然猶豫未",
    "T04n0211_002:0588a05": "信，小停數日更聽其言。至明日夫婦俱出於",
    "T04n0211_002:0588a06": "戶外，潛聽二兒在內相責如故，夫婦重共",
    "T04n0211_002:0588a07": "聞之，甚怪所以，便共集薪密欲燒之。佛以天",
    "T04n0211_002:0588a08": "眼見此夫婦欲燒殺二子，愍其可憐，宿福",
    "T04n0211_002:0588a09": "應度，往到其村普放光明，天地大動，山川樹",
    "T04n0211_002:0588a10": "木皆作金色；村中大小驚到佛所，為佛作禮",
    "T04n0211_002:0588a11": "莫不歡喜，知佛至神三界無比。佛到雙生小",
    "T04n0211_002:0588a12": "兒家，二兒見佛光明喜踊難量，父母又驚，",
    "T04n0211_002:0588a13": "各抱一子將至佛所，問佛世尊：「此小兒生來",
    "T04n0211_002:0588a14": "五六十日，所說如是，甚共怪之，恐作禍害欲",
    "T04n0211_002:0588a15": "火燒殺之，正值佛來未及得燒。不知此小",
    "T04n0211_002:0588a16": "兒為是何等鬼魅也？唯願解說是何災怪？」小",
    "T04n0211_002:0588a17": "兒見佛踊躍歡喜，佛見小兒大笑，口出五",
    "T04n0211_002:0588a18": "色光普照天地。佛告小兒父母及村人大小：",
    "T04n0211_002:0588a19": "「此二小兒非是鬼魅，福德之子。前迦葉佛時",
    "T04n0211_002:0588a20": "曾作沙門，少小共為朋友，同志出家各自精",
    "T04n0211_002:0588a21": "進，臨當得道，欻起邪想共相沮敗，樂世榮華",
    "T04n0211_002:0588a22": "恃福生天，下為侯王國主長者，欻起是想便",
    "T04n0211_002:0588a23": "墮退轉不得涅槃。更此生死，彌連劫數常",
    "T04n0211_002:0588a24": "相&#x920E;牽，輒共雙生。遭我世時，今始乃生。",
    "T04n0211_002:0588a25": "已往供養佛功德故，餘福應度罪滅福生，",
    "T04n0211_002:0588a26": "自識宿命，是以世尊故來度之，我不度者橫",
    "T04n0211_002:0588a27": "為火所燒。」[0588a27] 於是世尊即說偈言：",
    "T04n0211_002:0588a28": "「大人體無欲，  在所照然明，",
    "T04n0211_002:0588a29": " 雖或遭苦樂，  不高現其智。",
    "T04n0211_002:0588b01": " 大賢無世事，  不願子財國，",
    "T04n0211_002:0588b02": " 常守戒慧道，  不貪邪富貴。",
    "T04n0211_002:0588b03": " 智人知動搖，  譬如沙中樹，",
    "T04n0211_002:0588b04": " 朋友志未強，  隨色染其素。」",
    "T04n0211_002:0588b05": "[0588b05] 佛說是時，小兒見佛其身即踊，如八歲小兒，",
    "T04n0211_002:0588b06": "即作沙彌，得羅漢道。村人大小見佛光相，又",
    "T04n0211_002:0588b07": "見小兒形變踊大，皆大歡喜，得須陀洹道，",
    "T04n0211_002:0588b08": "父母疑解，亦得法眼。",
    "T04n0211_002:0588b09": "法句譬喻經羅漢品第十五",
    "T04n0211_002:0588b10": "[0588b10] 昔有一國名曰那梨，近南海邊，其中人民採",
    "T04n0211_002:0588b11": "真珠栴檀以為常業。其國有一家兄弟二人，",
    "T04n0211_002:0588b12": "父母終亡欲求分異，家有一奴名曰分那，年",
    "T04n0211_002:0588b13": "少聰了，賈販市買入海治生無事不知，居家",
    "T04n0211_002:0588b14": "財物分為一分，以奴分那持作一分，兄弟擲",
    "T04n0211_002:0588b15": "籌弟得分那，止將妻子空手出舍。時世飢",
    "T04n0211_002:0588b16": "儉唯得分那，恐不相活以為愁憂。時奴分",
    "T04n0211_002:0588b17": "那白大家言：「願莫愁憂，分那作計月日之中",
    "T04n0211_002:0588b18": "當令勝兄。」大家言：「若審能爾者，放汝為良",
    "T04n0211_002:0588b19": "人。」大家夫人有私珠物，與分那作本。時海潮",
    "T04n0211_002:0588b20": "來，城內人民至水邊取薪。分那持珠物出",
    "T04n0211_002:0588b21": "至城外，見一乞兒負薪，薪中有牛頭栴檀",
    "T04n0211_002:0588b22": "香，可治重病，一兩直千兩金，時世有一不可",
    "T04n0211_002:0588b23": "常得。分那識之，以金錢二枚買得持歸，破作",
    "T04n0211_002:0588b24": "數十段。時有長者得重病，當須此牛頭栴",
    "T04n0211_002:0588b25": "檀香二兩合藥，求不能得。分那持往，即得二",
    "T04n0211_002:0588b26": "千兩金。如是賣盡，所得不訾，富兄十倍。大家",
    "T04n0211_002:0588b27": "感念分那之恩，不違言誓放為良人，隨意所",
    "T04n0211_002:0588b28": "樂。於是分那辭行學道，到舍衛國為佛作禮",
    "T04n0211_002:0588b29": "長跪白佛：「所出微賤，心樂道德，唯願世尊垂",
    "T04n0211_002:0588c01": "慈濟度。」佛言：「善來分那！」頭髮自墮法衣著",
    "T04n0211_002:0588c02": "身，即成沙門，佛為說法，尋得羅漢道。坐自思",
    "T04n0211_002:0588c03": "惟：「今得六通，存亡自由，皆主人之恩，今當往",
    "T04n0211_002:0588c04": "度并化國人。」於時分那往到本國，至主人家，",
    "T04n0211_002:0588c05": "主人歡喜請坐設食，食訖澡手飛昇虛空，分",
    "T04n0211_002:0588c06": "身散體半出水火，光明洞達，從上來下告主",
    "T04n0211_002:0588c07": "人曰：「此之神德皆是主人放捨之福，往到佛",
    "T04n0211_002:0588c08": "所所學如是。」主人答曰：「佛之神化微妙乃",
    "T04n0211_002:0588c09": "爾，願見世尊受其教訓。」分那答曰：「但當",
    "T04n0211_002:0588c10": "志心供設饌具，佛三達智必自來矣。」即便設",
    "T04n0211_002:0588c11": "供宿昔已辦，向舍衛國稽首長跪燒香請佛：",
    "T04n0211_002:0588c12": "「唯願屈尊廣度一切。」佛知其意，即與五百羅",
    "T04n0211_002:0588c13": "漢，各以神足往到其舍。國王人民莫不敬",
    "T04n0211_002:0588c14": "肅，來至佛所五體投地，&#x5374;坐王位，食畢澡訖，",
    "T04n0211_002:0588c15": "佛為主人及王官屬廣陳明法，皆受五戒為",
    "T04n0211_002:0588c16": "佛弟子。起住佛前歎分那曰：「在家精勤，出家",
    "T04n0211_002:0588c17": "得道，神德高遠家國蒙度，我當云何以報其",
    "T04n0211_002:0588c18": "恩？」[0588c18] 於是世尊重歎分那而說偈言：",
    "T04n0211_002:0588c19": "「心已休息，  言行亦止，  從正解脫，",
    "T04n0211_002:0588c20": " 寂然歸滅。  棄欲無著，  缺三界障，",
    "T04n0211_002:0588c21": " 望意已絕，  是謂上人。  若聚若野，",
    "T04n0211_002:0588c22": " 平地高岸，  應真所過，  莫不蒙度。",
    "T04n0211_002:0588c23": " 彼樂空閑，  眾人不能，  快哉無望，",
    "T04n0211_002:0588c24": " 無所欲求。」",
    "T04n0211_002:0588c25": "[0588c25] 佛說偈已，主人及王益加歡喜，供養七日，得",
    "T04n0211_002:0588c26": "須陀洹道。",
    "T04n0211_002:0588c27": "法句譬喻經述千品第十六",
    "T04n0211_002:0588c28": "[0588c28] 昔佛在舍衛國，有一長老比丘字般特，新作",
    "T04n0211_002:0588c29": "比丘稟性闇塞，佛令五百羅漢日日教之，",
    "T04n0211_002:0589a01": "三年之中不得一偈，國中四輩皆知其愚冥。",
    "T04n0211_002:0589a02": "佛愍傷之，即呼著前授與一偈，守口攝意身",
    "T04n0211_002:0589a03": "莫犯非，如是行者得度世。時般特感佛慈",
    "T04n0211_002:0589a04": "恩，歡欣心開誦偈上口。佛告之曰：「汝今年",
    "T04n0211_002:0589a05": "老，方得一偈，人皆知之不足為奇；今當為汝",
    "T04n0211_002:0589a06": "解說其義，一心諦聽。」般特受教而聽，佛即",
    "T04n0211_002:0589a07": "為說身三口四意三所由，觀其所起察其所",
    "T04n0211_002:0589a08": "滅，三界五道輪轉不息，由之昇天、由之墮淵、",
    "T04n0211_002:0589a09": "由之得道，涅槃自然、分別為說無量妙法。",
    "T04n0211_002:0589a10": "時般特[火*霍]然心開，即得羅漢道。爾時有五百",
    "T04n0211_002:0589a11": "比丘尼別有精舍，佛日遣一比丘為說經法，",
    "T04n0211_002:0589a12": "「明日般特次應當行。」諸尼聞之皆豫含笑。",
    "T04n0211_002:0589a13": "「明日來者，我等當共逆說其偈，令之慚愧無",
    "T04n0211_002:0589a14": "所一言。」明日般特往，諸比丘尼大小皆出",
    "T04n0211_002:0589a15": "作禮相視而笑，坐畢下食，食已澡手請令說",
    "T04n0211_002:0589a16": "法。時般特即上高座，自慚否曰：「薄德下才",
    "T04n0211_002:0589a17": "末為沙門，頑鈍有素所學不多，唯知一偈粗",
    "T04n0211_002:0589a18": "識其義，當為敷演願各靜聽。」諸年少比丘尼",
    "T04n0211_002:0589a19": "欲逆說偈，口不能開，驚怖自責稽首悔過。般",
    "T04n0211_002:0589a20": "特即如佛所說，一一分別身意所由罪福內",
    "T04n0211_002:0589a21": "外，昇天得道凝神斷想入定之法。即時諸尼",
    "T04n0211_002:0589a22": "聞其所說甚怪甚異，一心歡喜皆得羅漢道。",
    "T04n0211_002:0589a23": "[0589a23] 後日國王波斯匿，請佛眾僧於正殿會，佛欲",
    "T04n0211_002:0589a24": "現般特威神，與&#x9262;令持隨後而行。門士識",
    "T04n0211_002:0589a25": "之，留不聽入。「卿為沙門一偈不了，受請何為？",
    "T04n0211_002:0589a26": "吾是俗人由尚知偈，豈況沙門無有智慧，施",
    "T04n0211_002:0589a27": "卿無益，不須入門。」時般特即住門外。佛坐",
    "T04n0211_002:0589a28": "正殿，上行水已畢，般特即擎&#x9262;申臂遙",
    "T04n0211_002:0589a29": "以授佛。王及群臣、夫人太子、眾會四輩，見臂",
    "T04n0211_002:0589b01": "來入不見其形，怪而問佛：「是何人臂？」佛言：「是",
    "T04n0211_002:0589b02": "般特比丘臂也，近日得道。向吾使持&#x9262;，門",
    "T04n0211_002:0589b03": "士不聽來入，是以申臂授吾&#x9262;耳。」即便請入，",
    "T04n0211_002:0589b04": "威神倍常。王白佛言：「聞般特本性愚鈍方",
    "T04n0211_002:0589b05": "知一偈，何緣得道？」佛告王曰：「學不必多，行之",
    "T04n0211_002:0589b06": "為上。般特解一偈義，精理入神，身口意寂",
    "T04n0211_002:0589b07": "淨如天金。人雖多學，不解不行徒喪識想，有",
    "T04n0211_002:0589b08": "何益哉？」[0589b08] 於是世尊即說偈言：",
    "T04n0211_002:0589b09": "「雖誦千章，  句義不正，  不如一要，",
    "T04n0211_002:0589b10": " 聞可滅惡。  雖誦千言，  不義何益？",
    "T04n0211_002:0589b11": " 不如一義，  聞行可度。  雖多誦經，",
    "T04n0211_002:0589b12": " 不解何益？  解一法句，  行可得道。」",
    "T04n0211_002:0589b13": "[0589b13] 佛說偈已，三百比丘得阿羅漢道，王及群臣",
    "T04n0211_002:0589b14": "夫人太子莫不歡喜。",
    "T04n0211_002:0589b15": "[0589b15] 昔佛在舍衛國精舍之中，為天人說法。時舍",
    "T04n0211_002:0589b16": "衛國中有婆羅門長者名藍達，大富無極，其",
    "T04n0211_002:0589b17": "家資財不可計數。梵志之法，當作大壇以",
    "T04n0211_002:0589b18": "顯名譽，盡家之財持用布施作般闍于瑟，供",
    "T04n0211_002:0589b19": "養婆羅門五千餘人，五年之中供給衣被床",
    "T04n0211_002:0589b20": "榻醫藥珍琦寶物郊祠供具，盡所愛惜。諸梵",
    "T04n0211_002:0589b21": "志等五年之中，為羅摩達長者，祭祀諸天四",
    "T04n0211_002:0589b22": "山五嶽星宿水火，無不周遍，&#x546A;願長者長夜",
    "T04n0211_002:0589b23": "受福。五歲已周，最後一日極大布施，如長者",
    "T04n0211_002:0589b24": "法，金&#x9262;盛銀粟，銀&#x9262;盛金粟，象馬車乘奴",
    "T04n0211_002:0589b25": "婢資財，七寶服飾散蓋履屣，鹿皮之衣，錫",
    "T04n0211_002:0589b26": "杖踞床澡罐澡盤，床榻席薦，所應當得，",
    "T04n0211_002:0589b27": "事事八萬四千盡持布施。當其爾日皆來大",
    "T04n0211_002:0589b28": "會，鬼神國王大臣梵志大姓，悉來會坐，隱隱",
    "T04n0211_002:0589b29": "闐闐莫不歡欣。佛見如是，歎然言曰：「此大",
    "T04n0211_002:0589c01": "姓梵志何以愚癡？所施大多福報薄少，如種",
    "T04n0211_002:0589c02": "火中何從得報也？若我不化，長離法門。」於是",
    "T04n0211_002:0589c03": "世尊便起嚴服，化從地出，放大光明普照眾",
    "T04n0211_002:0589c04": "會，大小見之怪未曾有，驚怖悚懼不知何神。",
    "T04n0211_002:0589c05": "長者羅摩達及諸大眾，頭面著地為佛作禮。",
    "T04n0211_002:0589c06": "佛見眾人皆有敬心，因其恭肅便說偈言：",
    "T04n0211_002:0589c07": "「月千反祠，  終身不徹，  不如須臾，",
    "T04n0211_002:0589c08": " 一心念法。  一念造福，  勝彼終身，",
    "T04n0211_002:0589c09": " 雖終百歲，  奉事火神；  不如須臾，",
    "T04n0211_002:0589c10": " 供養三尊，  一供養福，  勝彼百年。」",
    "T04n0211_002:0589c11": "[0589c11] 於是世尊告藍達曰：「施有四事。何等為四？一",
    "T04n0211_002:0589c12": "者施多得福報少，二者施少得福報多，三者",
    "T04n0211_002:0589c13": "施多得福報多，四者施少得報亦少。何",
    "T04n0211_002:0589c14": "謂施多得福報少者？其人愚癡殺生祭祠，飲",
    "T04n0211_002:0589c15": "酒歌舞破損財寶，無有福慧。何謂施少得報",
    "T04n0211_002:0589c16": "少者？以慳貪惡意施凡道士，俱兩愚癡是",
    "T04n0211_002:0589c17": "故無福。何謂施少得福多者？能以慈心奉",
    "T04n0211_002:0589c18": "道德人，道士食已精進學誦，施此雖少其福",
    "T04n0211_002:0589c19": "彌大。何謂施多得福多者？若有賢者覺世無",
    "T04n0211_002:0589c20": "常，好心出財起立塔寺精舍&#x83D3;園，供養三",
    "T04n0211_002:0589c21": "尊衣服履屣床榻&#x53A8;膳，斯福如五河流入",
    "T04n0211_002:0589c22": "於大海，福流如是世世不斷，是為施多其",
    "T04n0211_002:0589c23": "報轉多，譬如農家地有厚薄所得不同。」爾時",
    "T04n0211_002:0589c24": "藍達長者座中會人，見佛變化聞說法言皆",
    "T04n0211_002:0589c25": "大歡喜，諸天人神皆得須陀洹道；五千梵",
    "T04n0211_002:0590a01": "志皆作沙門得應真道；主人藍達居家大小，",
    "T04n0211_002:0590a02": "皆受五戒亦得道&#x8FF9;；國王大臣皆受三自歸，",
    "T04n0211_002:0590a03": "為優婆塞，亦得法眼。",
    "T04n0211_002:0590a04": "[0590a04] 昔佛在舍衛精舍教化時，羅閱祇國有一人，",
    "T04n0211_002:0590a05": "為人凶愚不孝父母，輕侮良善不敬長老，居",
    "T04n0211_002:0590a06": "門衰耗常不如意，便行事火欲求福祐。事火",
    "T04n0211_002:0590a07": "之法，日適欲沒燃大火聚，向之跪拜，或至夜",
    "T04n0211_002:0590a08": "半火滅乃止。如是三年不得其福，更事日月。",
    "T04n0211_002:0590a09": "事日月法，晝以日出夜以月明，向日月拜，沒",
    "T04n0211_002:0590a10": "乃休止。如是三年復不得福。轉復事天，燒",
    "T04n0211_002:0590a11": "香跪拜，奉上甘美香華酒脯&#x732A;羊牛犢，遂至",
    "T04n0211_002:0590a12": "貧困故不得福，懃苦憔悴病不去門。聞舍衛",
    "T04n0211_002:0590a13": "國有佛，諸天所宗，當往奉事必望得福。即到",
    "T04n0211_002:0590a14": "佛所，至精舍門瞻&#x89A9;世尊，光相晃然容顏奇",
    "T04n0211_002:0590a15": "異如星中月，見佛歡喜頭面作禮叉手白佛：",
    "T04n0211_002:0590a16": "「生長愚癡不識三尊，事火日月及諸天神，九",
    "T04n0211_002:0590a17": "年精懃永不蒙福，顏色憔悴氣力衰微，四大",
    "T04n0211_002:0590a18": "多患死亡無日。伏承世尊度人之師，故遠自",
    "T04n0211_002:0590a19": "歸，願垂福慶。」佛告之曰：「汝之所事，盡是妖",
    "T04n0211_002:0590a20": "邪魑魅魍魎，禱祀如山罪如江海，殺生求福",
    "T04n0211_002:0590a21": "去福遠矣。正使百劫懃苦盡殺，普天&#x732A;羊",
    "T04n0211_002:0590a22": "持用禱祀，罪如須彌福無芥子，徒自費喪豈",
    "T04n0211_002:0590a23": "不惑哉？又卿為人不孝父母、輕易賢善、不敬",
    "T04n0211_002:0590a24": "長老，憍慢貢高三毒熾盛，罪舋日深何緣得",
    "T04n0211_002:0590a25": "福？若能改心禮敬賢者，威儀禮節供奉長",
    "T04n0211_002:0590a26": "老，棄惡信善修己崇仁，四福日增世世無患。",
    "T04n0211_002:0590a27": "何等為四？一者顏色端正，二者氣力豐強，三",
    "T04n0211_002:0590a28": "者安隱無病，四者益壽終不枉橫。行之不",
    "T04n0211_002:0590a29": "懈亦可得道。」[0590a29] 於是世尊即說偈言：",
    "T04n0211_002:0590b01": "「祭神以求福，  從後觀其報，",
    "T04n0211_002:0590b02": " 四分未望一，  不如禮賢者。",
    "T04n0211_002:0590b03": " 能善行禮節，  常敬長老者，",
    "T04n0211_002:0590b04": " 四福自然增，  色力壽而安。」",
    "T04n0211_002:0590b05": "[0590b05] 於是其人聞佛此偈，歡喜信解稽首作禮，重",
    "T04n0211_002:0590b06": "白佛言：「罪垢所蔽積罪九年，幸賴慈化今得",
    "T04n0211_002:0590b07": "開解。唯願世尊聽為沙門。」佛言：「善來比",
    "T04n0211_002:0590b08": "丘！」頭髮自墮即成沙門，內思安般，即得羅漢",
    "T04n0211_002:0590b09": "道。◎",
    "T04n0211_002:0590b10": "法句譬喻經惡行品第十七",
    "T04n0211_002:0590b11": "[0590b11] 昔佛在羅閱祇國，遣一羅漢名曰須漫，持佛",
    "T04n0211_002:0590b12": "髮爪至罽賓南山中作佛圖寺，五百羅漢常",
    "T04n0211_002:0590b13": "止其中，旦夕燒香繞塔禮拜。時彼山中有五",
    "T04n0211_002:0590b14": "百獼猴，見諸道人供養塔寺，即便相將至深",
    "T04n0211_002:0590b15": "澗邊，負輦泥石效作佛圖，&#x7AEA;木立剎幣幡繫",
    "T04n0211_002:0590b16": "頭，旦夕禮拜亦如道人。時山水瀑漲，五百",
    "T04n0211_002:0590b17": "獼猴一時漂沒，魂神即生第二忉利天上，七",
    "T04n0211_002:0590b18": "寶殿舍衣食自然。各自念言：「從何所來得生",
    "T04n0211_002:0590b19": "天上？」即以天眼自見本形，獼猴之身效諸道",
    "T04n0211_002:0590b20": "人戲作塔寺，雖身漂沒神得生天。「今當下報",
    "T04n0211_002:0590b21": "故屍之恩。」各將侍從華香伎樂臨故屍上，散",
    "T04n0211_002:0590b22": "華燒香繞之七匝。時山中有五百婆羅門，外",
    "T04n0211_002:0590b23": "學邪見不信罪福，見諸天人散華作樂繞獼",
    "T04n0211_002:0590b24": "猴屍，怪而問曰：「諸天光影巍巍乃爾，何故屈",
    "T04n0211_002:0590b25": "意供養此屍？」諸天人言：「此屍是吾等故身，",
    "T04n0211_002:0590b26": "昔在此間效諸道人戲立塔寺，山水瀑漲",
    "T04n0211_002:0590b27": "漂殺吾等，以此微福得生天上，今故散華以",
    "T04n0211_002:0590b28": "報故身之恩。戲為塔寺獲福如此，若當至",
    "T04n0211_002:0590b29": "心奉佛世尊，其德難喻。卿等邪見不信正真，",
    "T04n0211_002:0590c01": "百劫懃苦無所一得，不如共往至耆闍崛山，",
    "T04n0211_002:0590c02": "禮事供養得福無限。」即皆欣然共至佛所，五",
    "T04n0211_002:0590c03": "體作禮散華供養。[0590c03] 諸天人白佛：「我等近世獼",
    "T04n0211_002:0590c04": "猴之身，蒙世尊之恩得生天上，恨不見佛，今",
    "T04n0211_002:0590c05": "故自歸。」重白佛言：「我等前世有何罪行受此",
    "T04n0211_002:0590c06": "獼猴身？雖作塔寺身被漂殺。」佛告天人：「此",
    "T04n0211_002:0590c07": "有因緣不從空生，吾當為汝說其所由。乃往",
    "T04n0211_002:0590c08": "昔時有五百年少婆羅門，共行入山欲求仙",
    "T04n0211_002:0590c09": "道。時山上有一沙門，欲於山上泥治精舍，下",
    "T04n0211_002:0590c10": "谷取水身輕若飛，五百婆羅門興嫉&#x59AC;意，",
    "T04n0211_002:0590c11": "同聲笑之：『今此沙門上下翻疾亦如獼猴耳，",
    "T04n0211_002:0590c12": "何足為奇也？』如是取水不止，山水一來溺殺",
    "T04n0211_002:0590c13": "不久。」佛告諸天人：「爾時上下沙門，我身是也；",
    "T04n0211_002:0590c14": "五百年少婆羅門者，五百獼猴身是。戲笑作",
    "T04n0211_002:0590c15": "罪，身受其報。」[0590c15] 於是世尊即說偈言：",
    "T04n0211_002:0590c16": "「戲笑為惡，  已作身行，  [口*睪]泣受報，",
    "T04n0211_002:0590c17": " 隨行罪至。」",
    "T04n0211_002:0590c18": "[0590c18] 佛告諸天人：「汝之近世雖為獸身，乃能戲笑",
    "T04n0211_002:0590c19": "起作塔寺，今得生天罪滅福興。今者復來躬",
    "T04n0211_002:0590c20": "奉正教，從此因緣長離眾苦。」佛說是已，五百",
    "T04n0211_002:0590c21": "天人即得道&#x8FF9;。其所共來水邊五百婆羅門，",
    "T04n0211_002:0590c22": "聞罪福之報而自歎曰：「吾等學仙積有年數，",
    "T04n0211_002:0590c23": "未蒙果報，不如獼猴戲笑為福得生天上，佛",
    "T04n0211_002:0590c24": "之道德實妙乃爾。」於是稽首佛足願為弟子。",
    "T04n0211_002:0590c25": "佛言：「善來比丘。」即成沙門，精進日脩遂得羅",
    "T04n0211_002:0590c26": "漢道。",
    "T04n0211_002:0590c27": "[0590c27] 昔佛在舍衛國精舍之中，為諸天人說法。",
    "T04n0211_002:0590c28": "時國王第二兒名曰&#x7460;璃，其年二十，將從官",
    "T04n0211_002:0590c29": "屬退其父王，伐兄太子自禪為王。有一惡",
    "T04n0211_002:0591a01": "臣名曰耶利，白&#x7460;璃王：「王本為皇子，時至舍",
    "T04n0211_002:0591a02": "夷國外家舍，看到佛精舍中，為諸釋種子所",
    "T04n0211_002:0591a03": "呵，罵詈無有好醜。爾時見&#x52C5;：『若我為王，便",
    "T04n0211_002:0591a04": "啟此事。』今時已到，兵馬興盛宜當報怨。」即&#x52C5;",
    "T04n0211_002:0591a05": "嚴駕引率兵馬，往伐舍夷國。佛有第二弟子名",
    "T04n0211_002:0591a06": "摩訶目揵連，見琉璃王引率兵士伐舍夷國",
    "T04n0211_002:0591a07": "以報宿怨，今當伐殺四輩弟子，念其可憐便",
    "T04n0211_002:0591a08": "往到佛所，白佛言：「今琉璃王攻舍夷國，",
    "T04n0211_002:0591a09": "我念中人當遭辛苦，我欲以四方便救舍夷",
    "T04n0211_002:0591a10": "國人：一者舉舍夷國人著虛空中，二者舉舍",
    "T04n0211_002:0591a11": "夷國人著大海中，三者舉舍夷國人著兩鐵",
    "T04n0211_002:0591a12": "圍山間，四者舉舍夷國人著他方大國中央，",
    "T04n0211_002:0591a13": "令琉璃王不知其處。」佛告目連：「雖知卿有是",
    "T04n0211_002:0591a14": "智德，能安處舍夷國人，萬物眾生有七不",
    "T04n0211_002:0591a15": "可避。何謂為七？一者生，二者老，三者病，四",
    "T04n0211_002:0591a16": "者死，五者罪，六者福，七者因緣。此七事，意",
    "T04n0211_002:0591a17": "雖欲避不能得自在。如卿威神可得作此，宿",
    "T04n0211_002:0591a18": "對罪負不可得離。」於是目連禮已便去，自以",
    "T04n0211_002:0591a19": "私意取舍夷國人知識檀越四五千人，盛著",
    "T04n0211_002:0591a20": "&#x9262;中，舉著虛空星宿之際。琉璃王伐舍夷國，",
    "T04n0211_002:0591a21": "殺三億人已引軍還國。於是目連往到佛所",
    "T04n0211_002:0591a22": "為佛作禮，自貢高曰：「琉璃王伐舍夷國，弟子",
    "T04n0211_002:0591a23": "承佛威神，救舍夷國人四五千人，今在虛",
    "T04n0211_002:0591a24": "空皆盡得脫。」佛告目連：「卿為往看&#x9262;中人不",
    "T04n0211_002:0591a25": "也？」曰：「未往視之。」佛言：「卿先往視&#x9262;中人",
    "T04n0211_002:0591a26": "眾。」目連以道力下&#x9262;，見中人皆死盡，於是目",
    "T04n0211_002:0591a27": "連悵然悲泣愍其辛苦，還白佛言：「&#x9262;中人者",
    "T04n0211_002:0591a28": "今皆死盡，道德神力不能免彼宿對之罪。」佛",
    "T04n0211_002:0591a29": "告目連：「有此七事，佛及眾聖神仙道士，隱形",
    "T04n0211_002:0591b01": "散體皆不能免此七事。」[0591b01] 於是世尊即說偈言：",
    "T04n0211_002:0591b02": "「非空非海中，  非隱山石間，",
    "T04n0211_002:0591b03": " 莫能於此處，  避免宿惡殃。",
    "T04n0211_002:0591b04": " 眾生有苦惱，  不得免老死，",
    "T04n0211_002:0591b05": " 唯有仁智者，  不念人非惡。」",
    "T04n0211_002:0591b06": "[0591b06] 佛說是時，座上無央數人聞佛說無常法，皆",
    "T04n0211_002:0591b07": "共悲哀念對難免，欣然得道逮須陀洹證。",
    "T04n0211_002:0591b08": "法句譬喻經刀仗品第十八",
    "T04n0211_002:0591b09": "[0591b09] 昔有一國名曰賢提，時有長老比丘，長病委頓",
    "T04n0211_002:0591b10": "羸瘦垢穢，在賢提精舍中臥，無瞻視者。佛將",
    "T04n0211_002:0591b11": "五百比丘往至其所，使諸比丘傳共視之，為",
    "T04n0211_002:0591b12": "作糜粥，而諸比丘聞其臭處皆共賤之。佛使",
    "T04n0211_002:0591b13": "天帝釋取湯水，佛以金剛之手洗病比丘身",
    "T04n0211_002:0591b14": "體，地尋震動[火*霍]然大明，莫不驚肅。國王臣民",
    "T04n0211_002:0591b15": "天龍鬼神無央數人，往到佛所稽首作禮白",
    "T04n0211_002:0591b16": "佛言：「佛為世尊，三界無比道德已備，云何屈",
    "T04n0211_002:0591b17": "意洗此病瘦垢穢比丘？」佛告國王及眾會者：",
    "T04n0211_002:0591b18": "「如來所以出現於世，正為此窮厄無護者耳。",
    "T04n0211_002:0591b19": "供養病瘦沙門道士及諸貧窮孤獨老人，其",
    "T04n0211_002:0591b20": "福無量、所願如意，譬五河流福來如是，功德漸",
    "T04n0211_002:0591b21": "滿會當得道。」王白佛言：「今此比丘宿有何罪，",
    "T04n0211_002:0591b22": "困病積年療治不差？」佛告王曰：「往昔有王",
    "T04n0211_002:0591b23": "名曰惡行，治政嚴暴，使一多力五百主令鞭",
    "T04n0211_002:0591b24": "人。五百假王威怒私作寒熱，若欲鞭人責其",
    "T04n0211_002:0591b25": "價數，得物鞭輕不得鞭重，舉國患之。有一",
    "T04n0211_002:0591b26": "賢者為人所誣，應當得鞭，報五百言：『吾是",
    "T04n0211_002:0591b27": "佛弟子，素無罪過，為人所&#x6282;，願小垂恕。』五",
    "T04n0211_002:0591b28": "百聞是佛弟子，輕手過鞭無著身者。五百壽",
    "T04n0211_002:0591b29": "終墮地獄中，考掠萬毒罪滅復出，墮畜生中",
    "T04n0211_002:0591c01": "恒被撾杖五百餘世，罪畢為人，常嬰重病痛",
    "T04n0211_002:0591c02": "不離身。爾時國王者，今調達是也；時五百",
    "T04n0211_002:0591c03": "者，今此病比丘是也；時賢者者，吾身是也。",
    "T04n0211_002:0591c04": "吾以前世為其所恕鞭不著身，是故世尊躬",
    "T04n0211_002:0591c05": "為洗之。人作善惡殃福隨身，雖更生死不可",
    "T04n0211_002:0591c06": "得免。」[0591c06] 於是世尊即說偈言：",
    "T04n0211_002:0591c07": "「撾杖良善，  妄讒無罪，  其殃十倍，",
    "T04n0211_002:0591c08": " 災卒無赦。  生受酷痛，  形體毀折，",
    "T04n0211_002:0591c09": " 自然惱病，  失意恍忽，  人所誣者，",
    "T04n0211_002:0591c10": " 或縣官厄，  財產耗盡，  親戚離別，",
    "T04n0211_002:0591c11": " 舍宅所有，  災火焚燒，  死入地獄，",
    "T04n0211_002:0591c12": " 如是為十。」",
    "T04n0211_002:0591c13": "[0591c13] 時病比丘聞佛此偈及宿命事，自知本行，剋",
    "T04n0211_002:0591c14": "心自責，即於佛前所患除愈，身安意定即得",
    "T04n0211_002:0591c15": "羅漢道。賢提國王歡喜信解，尋受五戒為清",
    "T04n0211_002:0591c16": "信士，沒命奉行，得須陀洹道。",
    "T04n0211_002:0591c17": "[0591c17] 昔佛在舍衛國祇樹給孤獨精舍中，為天人",
    "T04n0211_002:0591c18": "龍鬼說法。東方有國名&#x6B1D;多羅波提，昔有婆",
    "T04n0211_002:0591c19": "羅門等五百人相率欲詣恒水，岸邊有三祠",
    "T04n0211_002:0591c20": "神池，沐浴垢穢&#x502E;形求仙如尼揵法。道由大",
    "T04n0211_002:0591c21": "澤迷不得過，中道乏糧，遙望見一大樹如有",
    "T04n0211_002:0591c22": "神氣，想有人居，馳趣樹下了無所見。婆羅門",
    "T04n0211_002:0591c23": "等舉聲大哭，飢渴委厄窮死斯澤。樹神人現",
    "T04n0211_002:0591c24": "問諸梵志：「道士那來？今欲何行？」同聲答曰：「欲",
    "T04n0211_002:0591c25": "詣神池澡浴望仙，今日飢渴幸哀矜濟。」樹神",
    "T04n0211_002:0591c26": "即舉手，百味飲食從手流溢，給眾飯食皆",
    "T04n0211_002:0591c27": "得飽滿，其餘食飲足供道糧。臨當別去，詣神",
    "T04n0211_002:0591c28": "請問：「本行何德致此巍巍？」神答梵志：「吾本所",
    "T04n0211_002:0591c29": "居在舍衛國，時國大臣名曰須達，飯佛眾僧",
    "T04n0211_002:0592a01": "詣市買酪，無提酪者，左右顧視倩我提之，",
    "T04n0211_002:0592a02": "往到精舍使我斟酌。訖行澡水儼然聽法，一",
    "T04n0211_002:0592a03": "切歡喜稱善無量。時我奉齋暮還不&#x98E1;，婦怪",
    "T04n0211_002:0592a04": "問我：『不食何恨？』答曰：『不恨也。吾行於市，見",
    "T04n0211_002:0592a05": "長者須達於園飯佛，我往持齋，齋名八關。』",
    "T04n0211_002:0592a06": "其婦瞋恚忿然言曰：『瞿曇亂俗，奚足採納？君",
    "T04n0211_002:0592a07": "毀遺則禍從此興。』踧迫不已便共俱食。時",
    "T04n0211_002:0592a08": "我爾夜年壽算盡終於夜半，神來生此。為是",
    "T04n0211_002:0592a09": "愚婦敗我齋法，不卒其業；來生斯澤作此樹",
    "T04n0211_002:0592a10": "神，提酪之福手出飲食，若終齋法應生天上，",
    "T04n0211_002:0592a11": "封受自然。」即為梵志而說頌曰：",
    "T04n0211_002:0592a12": "「祠祀種禍根，  日夜長枝條，",
    "T04n0211_002:0592a13": " 唐苦敗身本，  齋法度世仙。」",
    "T04n0211_002:0592a14": "[0592a14] 梵志聞偈迷解信受，旋還舍衛路由一國，國",
    "T04n0211_002:0592a15": "名拘藍尼，有長者名曰美音，為人恩仁眾人",
    "T04n0211_002:0592a16": "敬仰。梵志過宿，長者問曰：「道士那來？今欲",
    "T04n0211_002:0592a17": "所至？」具陳彼澤樹神功德：「欲詣舍衛造須達",
    "T04n0211_002:0592a18": "所，攢採齋法冀蒙得福。」美音喜踊宿行所追",
    "T04n0211_002:0592a19": "且自解暢，宣令宗室：「誰能共行受齋戒法？」",
    "T04n0211_002:0592a20": "合五百人僉然應命，本願相引，威儀嚴出共",
    "T04n0211_002:0592a21": "詣舍衛。未至祇洹道逢須達，遇而不識顧問",
    "T04n0211_002:0592a22": "從者：「此何丈夫？」對曰：「須達也。」梵志眾等喜而",
    "T04n0211_002:0592a23": "追曰：「吾願成矣。」求人得人馳趣相見，同聲歎",
    "T04n0211_002:0592a24": "曰：「樹神歎德，注仰虛心具說所嗟，故來投託，",
    "T04n0211_002:0592a25": "冀示法齋。」住車答曰：「所求大善！吾有尊師",
    "T04n0211_002:0592a26": "號曰如來、眾祐，度脫人類近在祇洹，可共親",
    "T04n0211_002:0592a27": "造。」即皆敬諾恭肅進前，遙見如來情喜難",
    "T04n0211_002:0592a28": "量，五體投地退坐一面，皆共長跪白世尊曰：",
    "T04n0211_002:0592a29": "「本初發家，欲至三池沐浴求仙，經由樹神所",
    "T04n0211_002:0592b01": "陳如此，是故投化願示極靈。」[0592b01] 於是世尊因其",
    "T04n0211_002:0592b02": "所行，而說偈言：",
    "T04n0211_002:0592b03": "「雖&#x502E;剪髮，  長服草衣，  沐浴踞石，",
    "T04n0211_002:0592b04": " 奈疑結何？  不伐殺燒，  亦不求勝，",
    "T04n0211_002:0592b05": " 仁愛天下，  所適無怨。」",
    "T04n0211_002:0592b06": "[0592b06] 五百梵志聞偈歡喜，皆作沙門得應真道，美",
    "T04n0211_002:0592b07": "音宗等逮得法眼。[0592b07] 諸比丘白佛言：「五百梵志",
    "T04n0211_002:0592b08": "及長者等，本行何德，得道何速？」世尊告曰：「過",
    "T04n0211_002:0592b09": "去久遠時，世有佛，名曰迦葉，為諸弟子說",
    "T04n0211_002:0592b10": "法，當來五濁之時。時有梵志長者千人，同",
    "T04n0211_002:0592b11": "發是言：『令我遭見釋迦文佛。』爾時梵志者，今",
    "T04n0211_002:0592b12": "此等梵志是；爾時長者，今美音等是。從是因",
    "T04n0211_002:0592b13": "緣，見我便解。」[0592b13] 比丘歡喜，作禮奉行。"
}