{
    "X82n1571_102:0596c05": "五燈全書卷第一百二",
    "X82n1571_102:0596c07": "京都聖感禪寺住持(臣)僧　(超永)　編輯",
    "X82n1571_102:0596c08": "京都古華嚴寺住持(臣)僧　(超揆)　較閱　進",
    "X82n1571_102:0596c09": "呈",
    "X82n1571_102:0596c10": "　　臨濟宗",
    "X82n1571_102:0596c11": "　　　南嶽下三十六世隨錄",
    "X82n1571_102:0596c12": "信州沙溪正因續崖羈禪師上堂。眼空宇宙。旁若無",
    "X82n1571_102:0596c13": "人。指天指地。稱我獨尊。當是時。天下人只得吞聲忍",
    "X82n1571_102:0596c14": "氣。不料百世已後。超羣拔萃。忽有雲門。卓拄杖曰。也",
    "X82n1571_102:0596c15": "在如來脚下行　解制上堂。百千鏡燈。祇是一燈。百",
    "X82n1571_102:0596c16": "千水月。祇是一月。驀豎拂子曰。燈也月也。總在者裏。",
    "X82n1571_102:0596c17": "輝天鑑地。汝等諸人。還見得麼。若也見得。脚跟下一",
    "X82n1571_102:0596c18": "任東西南北。七縱八橫。其或未然。且按下心猿。置之",
    "X82n1571_102:0596c19": "一處。莫教動著。忽於用力不及處。豁開兩眼。方見光",
    "X82n1571_102:0596c20": "明燦爛。無解無結。無古無今。一年一度元宵節。處處",
    "X82n1571_102:0596c21": "笙歌樂太平。揮拂下座(全菴進嗣)。",
    "X82n1571_102:0596c22": "姑蘇華嚴澹菴昱禪師吳江沈氏子。父母蚤亡。年十",
    "X82n1571_102:0596c23": "七。發心於黎川羅漢。禮梵光薙染。十九受具戒。閱高",
    "X82n1571_102:0596c24": "峰錄。立志參方。謁大覺琇於報恩。便問。如何是父母",
    "X82n1571_102:0597a01": "未生前本來面目。琇曰。十個指頭八個又。師擬議。琇",
    "X82n1571_102:0597a02": "喝出。後入枯木堂。晝夜不許倒身。工夫急切。一日聞",
    "X82n1571_102:0597a03": "報鐘聲。忽然身心廓落。疑情頓息。一日侍立次。琇曰。",
    "X82n1571_102:0597a04": "家常事說完了。我有現成的話。問你。祇如盡大地火",
    "X82n1571_102:0597a05": "發。向甚處迴避。師曰。不入虎穴。焉得虎子。琇拈拄杖",
    "X82n1571_102:0597a06": "曰。許汝大膽。師隨聲一喝。拂袖便出。琇頷之。後因琇",
    "X82n1571_102:0597a07": "示寂。受天目進記莂。出住陸墓華嚴　小參。舉僧問",
    "X82n1571_102:0597a08": "多福。如何是多福一叢竹。福曰一莖兩莖斜。僧曰不",
    "X82n1571_102:0597a09": "會。福曰三莖四莖曲。師曰。多福可謂美盡美矣。未盡",
    "X82n1571_102:0597a10": "善也。華嚴即不然。或有人問如何是華嚴一叢竹。向",
    "X82n1571_102:0597a11": "他道。繞徑百千竿。清風可襲人。若言不會。更向他道。",
    "X82n1571_102:0597a12": "青青黯黯處。歷歷不相瞞。大眾會麼。良久。顧左右曰。",
    "X82n1571_102:0597a13": "深固幽遠。無人能到　僧請益香嚴上樹公案。師大",
    "X82n1571_102:0597a14": "笑曰。你還知我蘇州人。頭髮根裏多是空心的麼。曰",
    "X82n1571_102:0597a15": "即今樹下。請和尚道。師拈棒打出曰。又是一個逐塊",
    "X82n1571_102:0597a16": "的漢　問本來面目還喫飯否。師曰。飯雖喫。不曾齩",
    "X82n1571_102:0597a17": "著一粒米　士問。弟子誦金剛經。如何得見性成佛。",
    "X82n1571_102:0597a18": "師曰。入地獄如箭。曰應無所住而生其心。作麼生會。",
    "X82n1571_102:0597a19": "師曰。此去琴川九十里(全菴進嗣)。",
    "X82n1571_102:0597a20": "荊溪磬山起化弘禪師楚之費氏子。解制上堂。諸人",
    "X82n1571_102:0597a21": "未得個入處。須得個入處。既得個入處。不得忘却老",
    "X82n1571_102:0597a22": "僧。古人恁麼說話。大似施恩望報。令人不得暢快。弘",
    "X82n1571_102:0597a23": "上座。即不然。諸人未得個入處。須得個入處。既得個",
    "X82n1571_102:0597a24": "入處。痛與三十拄杖。何故。有功者賞　小參。韶華二",
    "X82n1571_102:0597b01": "月好春光。乍雨乍晴白晝長。山鳥聲聲來聒耳。幽蘭",
    "X82n1571_102:0597b02": "處處發清香。佛法分明須薦取。拈來不用別宮商。山",
    "X82n1571_102:0597b03": "是山水是水。寒是寒暖是暖。且道。佛法在甚麼處。良",
    "X82n1571_102:0597b04": "久曰。不審不審(雲居嵿嗣)。",
    "X82n1571_102:0597b05": "苕溪張無跡販烟治生。一日閱宋如如居士錄。有省。",
    "X82n1571_102:0597b06": "參濟芝覺。令看父母未生前話。越二年。頓釋所疑。隨",
    "X82n1571_102:0597b07": "說偈曰。四十餘年赤骨律。驀然打失孃生鼻。翻身跳",
    "X82n1571_102:0597b08": "出這重關。販烟原是張無跡　頌婆子燒菴曰。給侍",
    "X82n1571_102:0597b09": "殷勤日日親。臨機賣弄十分春。風吹雨過苔痕綠。月",
    "X82n1571_102:0597b10": "落枝頭霜滿林　頌女子出定曰。一片野雲橫太白。",
    "X82n1571_102:0597b11": "動定不關輕漏泄。一場曲調強惺惺。冷地看來誰得",
    "X82n1571_102:0597b12": "失(濟芝覺嗣)。",
    "X82n1571_102:0597b13": "潭州瀏陽石霜碧眼本開禪師星沙曹氏子。髫年投",
    "X82n1571_102:0597b14": "本郡萬壽芟染。後參弱翁于石霜。尅究三年。一日外",
    "X82n1571_102:0597b15": "歸。忽覩野鷄飛。有省。乃述偈呈翁。翁問。路逢達道人。",
    "X82n1571_102:0597b16": "不將語默對。將甚麼對。師曰。鉢盂峰頂浪滔天。翁曰。",
    "X82n1571_102:0597b17": "道甚麼。師曰。看者老漢又來納敗。拂袖便出。一日翁",
    "X82n1571_102:0597b18": "問。那個是正眼。師曰瞎。翁曰。為甚如此。師曰。車不橫",
    "X82n1571_102:0597b19": "推。理無曲斷。翁頷之。復謁洞山百丈雲居翠巖。於翠",
    "X82n1571_102:0597b20": "巖機契。命掌記室。一住六載。弱翁聞知。乃以書召回。",
    "X82n1571_102:0597b21": "一見便問。還見翠巖鼻孔麼。師曰。穿却了也。翁曰。以",
    "X82n1571_102:0597b22": "何為驗。師曰。某甲今日行倦。且放和尚過。越明年。翁",
    "X82n1571_102:0597b23": "以衣拂記莂。命師首眾。翁示寂。師繼席焉　上堂。一",
    "X82n1571_102:0597b24": "機全殺活。大地黑漫漫。一句定綱宗。當陽風颯颯。坐",
    "X82n1571_102:0597c01": "却意根。截却語言。萬仞峰頭側足。猛虎穴裏橫身。擲",
    "X82n1571_102:0597c02": "大千於方外。擲須彌於芥子。一即一切。一切即一。出",
    "X82n1571_102:0597c03": "沒卷舒。縱橫自在。還委悉麼。出頭天外看。誰是我般",
    "X82n1571_102:0597c04": "人　上堂。僧問。如何是先照後用。師曰。磨礱三尺劒。",
    "X82n1571_102:0597c05": "待斬不平人。曰如何是先用後照。師曰。一棒一條痕。",
    "X82n1571_102:0597c06": "一掌一握血。曰如何是照用同時。師曰。生擒虎兕。活",
    "X82n1571_102:0597c07": "捉獰龍。曰如何是照用不同時。師曰。到江吳地盡。隔",
    "X82n1571_102:0597c08": "岸越山多。曰照用已蒙師指示。直截根源事若何。師",
    "X82n1571_102:0597c09": "打曰。者鈍漢。乃舉古德道。拈起也天回地轉。放下也",
    "X82n1571_102:0597c10": "草偃風行。山僧則不然。舉拂曰。拈起也。滿慈鶖子。口",
    "X82n1571_102:0597c11": "挂壁上。放下也。泥團土塊。辨瀉懸河。且道。不拈不放",
    "X82n1571_102:0597c12": "時如何。擲拂子曰。江南江北問王老。一狐疑了一狐",
    "X82n1571_102:0597c13": "疑　中秋上堂。黑白未分。千聖罔測。纔形朕兆。萬象",
    "X82n1571_102:0597c14": "炳然。道甚麼靈山話。曹谿指。南泉翫。寒山比。莫怪石",
    "X82n1571_102:0597c15": "霜壓良為賤。總是一隊弄光影漢。大眾還委悉麼。以",
    "X82n1571_102:0597c16": "拂子打圓相曰。此夜一輪滿。清光何處無　浴佛上",
    "X82n1571_102:0597c17": "堂。舉遵布衲。在藥山會裏。充殿主。浴佛次。藥山問。汝",
    "X82n1571_102:0597c18": "只浴得這個。還浴得那個麼。遵曰。把將那個來。藥山",
    "X82n1571_102:0597c19": "便休去。師曰。二老宿。一人撩天說價。一人就地還錢。",
    "X82n1571_102:0597c20": "若據山僧看來。杓柄總未摸著在。且道。杓柄在甚麼",
    "X82n1571_102:0597c21": "人手裏。少間親到殿上。為諸人說破　結制小參。若",
    "X82n1571_102:0597c22": "論此事。眨上眉毛早已錯過。那堪左旋右轉。有甚麼",
    "X82n1571_102:0597c23": "交涉。石霜有年無德。且作死馬醫。也不要你參活句",
    "X82n1571_102:0597c24": "死句。也不要你窮元究妙。但飲水定渴。喫飯療饑。只",
    "X82n1571_102:0598a01": "是日用動步。不得踏著常住地。喫茶不得打溼自己",
    "X82n1571_102:0598a02": "嘴。洗面不得摸著孃生鼻。不許動著。動著。打折你驢",
    "X82n1571_102:0598a03": "腰　僧問。如何是透頂透底句。師曰。拔出眼中楔。曰",
    "X82n1571_102:0598a04": "直下承當去也。師曰。猶隔一重關　石霜處楚瀏之",
    "X82n1571_102:0598a05": "最僻。絕無外助。唯務苦耕。衲子不憚其勞。座擁數千",
    "X82n1571_102:0598a06": "指。大殿法堂。師為鼎建。寮舍樓閣。漸次落成。竟復舊",
    "X82n1571_102:0598a07": "觀。康熈丁卯臘月八日。謂眾曰。老僧病軀。不久于世",
    "X82n1571_102:0598a08": "也。乃以院事。託同門大唐符初十。以書別陳邑侯。十",
    "X82n1571_102:0598a09": "一。赴山前何檀越。請為祖說法。十六。自書封龕起龕",
    "X82n1571_102:0598a10": "茶毗人塔四佛事。十七早。剃髮沐浴更衣。說偈辭眾",
    "X82n1571_102:0598a11": "曰。生也如是。死也如是。生死去來。了無忌諱。長空萬",
    "X82n1571_102:0598a12": "古月常輝。誰謂化緣今日畢。遂吉祥瞑目而逝。世壽",
    "X82n1571_102:0598a13": "六十三。僧臘四十二。塔于寺東之金銀庫。語錄十卷。",
    "X82n1571_102:0598a14": "行世(爾瞻尊嗣)。",
    "X82n1571_102:0598a15": "潭州石霜首賢本立禪師黃州人。上堂。僧問。既是有",
    "X82n1571_102:0598a16": "佛處。因甚不得住。師曰。莫草草。曰無佛處急走過。又",
    "X82n1571_102:0598a17": "作麼生。師曰。太泛泛。乃曰。一毛頭上識得根源去。有",
    "X82n1571_102:0598a18": "佛處亦如是。無佛處亦如是。諸昆仲。可能解會否。如",
    "X82n1571_102:0598a19": "是如是　僧參。師問。那邊來。曰南嶽。師曰。見七十二",
    "X82n1571_102:0598a20": "峰點頭麼。曰見。師曰。齩人屎橛。不是好狗。便打出(爾瞻",
    "X82n1571_102:0598a21": "尊嗣)。",
    "X82n1571_102:0598a22": "瀏陽霜華仲孚本虔禪師頌庄上喫油糍曰。官不容",
    "X82n1571_102:0598a23": "鍼。私通車馬。看破了也。許伊膽大(爾瞻尊嗣)。",
    "X82n1571_102:0598a24": "醴陵雪凱本珍禪師衡陽人。示眾。把住也水洩不通。",
    "X82n1571_102:0598b01": "放行也如雲赴壑。只今坐斷兩頭。又作麼生。彼自無",
    "X82n1571_102:0598b02": "瘡。勿傷之也　示眾。諸禪子會麼。有時騎佛殿出山",
    "X82n1571_102:0598b03": "門。有時將須彌納芥子。且道。是神通妙用。法爾如然。",
    "X82n1571_102:0598b04": "良久曰。眨上眉毛(爾瞻尊嗣)。",
    "X82n1571_102:0598b05": "善化西延同文本蔚禪師永州零陵人。示眾。心也不",
    "X82n1571_102:0598b06": "是心。佛也不是佛。物也不是物。畢竟是個甚麼。向前",
    "X82n1571_102:0598b07": "來與汝道。明眼人前莫錯舉　上堂。舉產難因緣畢。",
    "X82n1571_102:0598b08": "驀召大眾曰。會麼。良久。以拄杖旋風打散(爾瞻尊嗣)。",
    "X82n1571_102:0598b09": "衡山朝南天山本定禪師長沙人。僧問。大師者裏。有",
    "X82n1571_102:0598b10": "禪可參麼。師曰。總不按牛頭喫草。曰某甲會也。師曰。",
    "X82n1571_102:0598b11": "試道看。僧無語。師曰。總不按牛頭喫草　上堂。舉女",
    "X82n1571_102:0598b12": "子出定話畢。乃曰。大家在這裏。耳聞及眼見。是非不",
    "X82n1571_102:0598b13": "到處。那用語言辨(爾瞻尊嗣)。",
    "X82n1571_102:0598b14": "瀏陽石霜月江本印禪師示眾。三世諸佛不知有。摘",
    "X82n1571_102:0598b15": "楊花摘楊花。狸奴白牯却知有。摘楊花摘楊花。諸禪",
    "X82n1571_102:0598b16": "德。能於此諦聽麼。南泉老子。舌頭拖地(爾瞻尊嗣)。",
    "X82n1571_102:0598b17": "醴陵大唐默可本符禪師示眾。佛是眾生家裏人。眾",
    "X82n1571_102:0598b18": "生是佛屋裏客。真誠體究自分明。何必叮嚀費齒舌",
    "X82n1571_102:0598b19": "(爾瞻尊嗣)。",
    "X82n1571_102:0598b20": "常州荊溪海會雪舲中禪師都梁樊氏子。六歲。聞僧",
    "X82n1571_102:0598b21": "警世語懼歎。禮迴龍為啟脫白。稍長。參紫雲剛。令看",
    "X82n1571_102:0598b22": "念佛者誰。未幾。聽板聲有省。嗣受記莂。剛示寂。繼席",
    "X82n1571_102:0598b23": "紫雲。又住獅子山。漢口湖山。宜興法華。杭州仁王。毗",
    "X82n1571_102:0598b24": "陵海會。[邱丘+千]江廣福。北京圓通諸剎　示眾。花紅雲白。",
    "X82n1571_102:0598c01": "山青水綠。怪石如虎。奇松若龍。端而廣。理而微。伊關",
    "X82n1571_102:0598c02": "在南。羊腸在北。不耕者饑。不織者寒。更教山僧將何",
    "X82n1571_102:0598c03": "所說　示眾。春山有花。碧水有月。六月炎天。紛紛下",
    "X82n1571_102:0598c04": "雪。十方世界現全身。百尺竿頭須甄別　示眾。迷時",
    "X82n1571_102:0598c05": "萬惑累於心田。悟時真空齊於法界。如鏡對鏡。了了",
    "X82n1571_102:0598c06": "明明。難解難思。千差萬別。火裏蝍蟉飛上天。觀音直",
    "X82n1571_102:0598c07": "入普門下　晚參。鷂子已過新羅國。且道。甚麼人覓",
    "X82n1571_102:0598c08": "得空中鳥跡。倘或擬議思量。未出黑山鬼窟　示眾。",
    "X82n1571_102:0598c09": "抱車入淵。丈人播船。春不避于風塵。夏豈逃於暑熱。",
    "X82n1571_102:0598c10": "所以獅子不食鵰殘。快鷹那打死兔　僧問。如何是",
    "X82n1571_102:0598c11": "祖師西來意。師曰。明月難教下碧天。曰請和尚直指。",
    "X82n1571_102:0598c12": "師曰。山僧不曾曲說　問大死的人。却活時如何。師",
    "X82n1571_102:0598c13": "曰。何曾移得半步　問向上一路。千聖不傳。請和尚",
    "X82n1571_102:0598c14": "道破。師曰。莫妄想(密嚴剛嗣)。",
    "X82n1571_102:0598c15": "城步玉屏石舲本萃禪師都梁朱氏子。信向宗乘。投",
    "X82n1571_102:0598c16": "紫雲剛剃染。參萬法歸一。契悟。隱于粵西中洲。後開",
    "X82n1571_102:0598c17": "法玉屏　小參。減半便成圓。增半便成缺。一條拄杖",
    "X82n1571_102:0598c18": "子。抝作中秋月。莫謂語不成章。却也抽釘拔楔。有人",
    "X82n1571_102:0598c19": "道得分明。不妨兩手交結　臘八上堂。明星傳說已",
    "X82n1571_102:0598c20": "多年。好笑瞿曇夜夢顛。若論奇哉誇證得。不堪憐處",
    "X82n1571_102:0598c21": "也堪憐　僧問。如何是道。師曰。向前來。曰學的道。師",
    "X82n1571_102:0598c22": "曰。退後看。曰畢竟如何行持。師曰。立地死漢(密嚴剛嗣)。",
    "X82n1571_102:0598c23": "永州鳳山破有本宣禪師通州潘氏子。參密嚴剛於",
    "X82n1571_102:0598c24": "紫雲。一見機契。出住清溪鳳山　解制上堂。合抱之",
    "X82n1571_102:0599a01": "材。生於毫末。九層之臺。起於壘土。千里之行。始於足",
    "X82n1571_102:0599a02": "下。八字之門。開於方便。大地山河無間隔。芒鞵似虎",
    "X82n1571_102:0599a03": "杖如龍　至節小參。淑氣潛回萬象甦。漢宮一線費",
    "X82n1571_102:0599a04": "工夫。靈源不逐時遷變。凜凜寒光徹太虗　落堂拈",
    "X82n1571_102:0599a05": "拄杖。僧出問。和尚手裏是甚麼。師便打。曰打某甲何",
    "X82n1571_102:0599a06": "為。師曰。蒼天蒼天　問如何是鳳山境。師曰。春色無",
    "X82n1571_102:0599a07": "高下。花枝有短長。曰如何是境中人。師曰。昨夜三更",
    "X82n1571_102:0599a08": "失却牛。天明起來便得馬(密嚴剛嗣)。",
    "X82n1571_102:0599a09": "武岡州端峰碎塵本鏗禪師本州李氏子。示眾。向上",
    "X82n1571_102:0599a10": "一路。千聖不傳。天下師僧。承虗接響。汝等切忌鑽龜",
    "X82n1571_102:0599a11": "打瓦　二僧參。一僧出。師便打。又一僧出。師亦打。二",
    "X82n1571_102:0599a12": "僧齊下去。師曰。一箭落雙鵰　問如何是第一句。師",
    "X82n1571_102:0599a13": "曰。路從平處險。曰如何是第二句。師曰。人向靜中忙。",
    "X82n1571_102:0599a14": "曰如何是第三句。師曰。何必費思量(密嚴剛嗣)。",
    "X82n1571_102:0599a15": "武岡西竺子愚本玄禪師新寧劉氏子。示眾。說法者。",
    "X82n1571_102:0599a16": "無法可說。是名說法。聽法者。無法可聽。是名聽法。參",
    "X82n1571_102:0599a17": "禪者。無禪可參。是名參禪。學道者。無道可學。是名學",
    "X82n1571_102:0599a18": "道。所以文殊起佛見法見。被世尊貶向二鐵圍山",
    "X82n1571_102:0599a19": "　僧參。師問。那裏來。曰寶慶。師曰。借寶看。僧打○相。師",
    "X82n1571_102:0599a20": "將拄杖。向中劃曰。碎也(密嚴剛嗣)。",
    "X82n1571_102:0599a21": "南康廬山開先樸倫本樹禪師廣西全州馬氏子。僧",
    "X82n1571_102:0599a22": "參。師問。汝到者裏何事。曰有疑。師曰。直說來。曰不是",
    "X82n1571_102:0599a23": "心不是佛不是物。師曰。蒼天蒼天　問佛未出世時",
    "X82n1571_102:0599a24": "如何。師曰。黃河三千年一度清。曰出世後如何。師曰。",
    "X82n1571_102:0599b01": "春風滿地雨花香。曰謝師答話。師曰。天地懸殊　一",
    "X82n1571_102:0599b02": "日當路中央。兀立而逝。推不倒地(密嚴剛嗣)。",
    "X82n1571_102:0599b03": "新寧碧岫寄幻本遵禪師本邑呂氏子。髫年投迴龍",
    "X82n1571_102:0599b04": "出家。初參燕月曇。令看一歸何處。後侍紫雲。有省。乃",
    "X82n1571_102:0599b05": "得衣拂。住碧岫。四十三年影不出戶　示眾。雲門乾",
    "X82n1571_102:0599b06": "矢橛。分明空瑣屑。洞山蔴三觔。趙州殿裏底。東澗水",
    "X82n1571_102:0599b07": "流西澗水。南山雲起北山雲　僧問。世尊拈花時如",
    "X82n1571_102:0599b08": "何。師曰。那裏瞌睡來　示寂本山。壽八十四。塔存右",
    "X82n1571_102:0599b09": "隴(密嚴剛嗣)。",
    "X82n1571_102:0599b10": "邵陽西竺瑞參本釉禪師本邑賀氏子。示眾。有法可",
    "X82n1571_102:0599b11": "說。含血噴天。無法可說。有口如啞。眾中。有知見過人",
    "X82n1571_102:0599b12": "者。出來相見看。一僧出。師便打。僧擬問。師直打退(密嚴",
    "X82n1571_102:0599b13": "剛嗣)。",
    "X82n1571_102:0599b14": "都梁端峰冰履淨堅禪師本州李氏子。示眾。下得手",
    "X82n1571_102:0599b15": "道得著。痛與一頓。一僧踴躍而出。師便打退。又一僧",
    "X82n1571_102:0599b16": "踴躍而出。師亦打退。復卓拄杖曰。要識真金火裏看",
    "X82n1571_102:0599b17": "　問水裏火起時如何。師曰。莫亂傳。曰和尚為甚信",
    "X82n1571_102:0599b18": "某甲不過。師曰。水裏火起(密嚴剛嗣)。",
    "X82n1571_102:0599b19": "武岡獅子山鐵[舟*侖]本煛禪師本州馬氏子。小參。僧問。",
    "X82n1571_102:0599b20": "如何是奇特事。師曰。看破不值半文錢。曰望和尚說",
    "X82n1571_102:0599b21": "明。師曰。悶殺人。曰豈無方便。師曰。蒼天蒼天。乃曰。佛",
    "X82n1571_102:0599b22": "法不是細事。便下座　示眾。禪不在參。道不在學。說",
    "X82n1571_102:0599b23": "到行到。是個甚麼。喝一喝(密嚴剛嗣)。",
    "X82n1571_102:0599b24": "新寧觀音山規普本範禪師參紫雲。充庫司。雲問。寶",
    "X82n1571_102:0599c01": "壽生薑辣麼。師曰。謝和尚證明。雲曰。寶壽即今在甚",
    "X82n1571_102:0599c02": "麼處。師禮拜起。叉手而立。雲頷之　僧問。西來祖意。",
    "X82n1571_102:0599c03": "乞師指明。師曰。祝融峰頂萬年松。曰達磨未來時如",
    "X82n1571_102:0599c04": "何。師曰。爛柯巖下水潺湲　頌牛過牕櫺曰。教人有",
    "X82n1571_102:0599c05": "法。明而已矣。擬議思量。白雲萬里　頌七觔布衫曰。",
    "X82n1571_102:0599c06": "看取鈎頭意。錯認定盤星。隨邪已逐惡。千古播虗聲",
    "X82n1571_102:0599c07": "(密嚴剛嗣)。",
    "X82n1571_102:0599c08": "新寧大盆彌映本道禪師僧問。地獄中人。可成佛否。",
    "X82n1571_102:0599c09": "師曰成佛。曰直待幾時。師曰。待他出獄。即向汝道",
    "X82n1571_102:0599c10": "　頌世尊覩明星曰盡大地人。是瞌睡漢。我佛世尊。眉",
    "X82n1571_102:0599c11": "毛已換　頌洞山蔴三觔曰。有買有賣。無錢莫怪。綑",
    "X82n1571_102:0599c12": "殺多人。索子現在(密嚴剛嗣)。",
    "X82n1571_102:0599c13": "六恒侍者永州東安人。示眾。舉產難因緣。拈曰。三人",
    "X82n1571_102:0599c14": "行。必有我師焉。擇其善者而從之。其不善者改之。信",
    "X82n1571_102:0599c15": "夫　示眾。舉婆子燒菴。拈曰。說人十善。不如隱人一",
    "X82n1571_102:0599c16": "惡。是則是。未免二俱敗闕　僧問。一口氣不來時如",
    "X82n1571_102:0599c17": "何。師曰。通身慶快。曰何處安身立命。師曰。不是天堂。",
    "X82n1571_102:0599c18": "便是地獄(密嚴剛嗣)。",
    "X82n1571_102:0599c19": "潭州龍山大石來洪禪師衡陽人。示眾。頂門具眼者。",
    "X82n1571_102:0599c20": "山僧與他。錦上鋪花。一撥便轉者。山僧一棒也不打",
    "X82n1571_102:0599c21": "他。若是家裏人。定知家裏話　問馬祖踏殺天下人。",
    "X82n1571_102:0599c22": "還有怨恨者麼。師曰。就是你不唧[口*留](宗玄旨嗣)。",
    "X82n1571_102:0599c23": "全州香林璞崖來淳禪師衡陽人。上堂。舉雪峰道。盡",
    "X82n1571_102:0599c24": "大地如粟米粒大。拋向面前。漆桶不快。打鼓普請看。",
    "X82n1571_102:0600a01": "古人與麼道。倒腹傾腸了也。所以雲門扇子。[跳兆+孛]跳上",
    "X82n1571_102:0600a02": "三十三天。築著帝釋鼻孔。東海鯉魚打一棒。雨似盆",
    "X82n1571_102:0600a03": "傾。路遙知馬力。歲久見人心　上堂。僧纔出。師一棒",
    "X82n1571_102:0600a04": "打退。僧復進。師又一棒打退。又僧曰。和尚棒頭。與麼",
    "X82n1571_102:0600a05": "利害。師曰。者瞎漢。不打更待何時。直打下座(宗玄旨嗣)。",
    "X82n1571_102:0600a06": "南嶽隆興自真清修禪師衡山人。示眾。磨鏡臺說法",
    "X82n1571_102:0600a07": "了也。己躬崖說法了也。俱說法了。山僧何得重論。便",
    "X82n1571_102:0600a08": "歸方丈　示眾。參活句。莫參死句。且道。那一句是活",
    "X82n1571_102:0600a09": "句。風吹荷葉團團轉。雨打梨花蛺蝶飛。那一句是死",
    "X82n1571_102:0600a10": "句。推不向前。約不退後。釘樁搖櫓可憐生。諸兄弟。還",
    "X82n1571_102:0600a11": "解坐斷兩頭麼。直下若無宗正眼。莫來這裏定錙銖",
    "X82n1571_102:0600a12": "(宗玄旨嗣)。",
    "X82n1571_102:0600a13": "法海澂徹□禪師結制上堂。虗空為爐。大地作炭。煅",
    "X82n1571_102:0600a14": "凡煉聖。點鐵成金。雖是宗師分內事。檢點將來。猶是",
    "X82n1571_102:0600a15": "好肉剜瘡。驀豎拂曰。會麼。于斯會得。釋迦不前。彌勒",
    "X82n1571_102:0600a16": "非後。其或未然。各人挽起眉毛　臘八小參。真金不",
    "X82n1571_102:0600a17": "避混泥沙堪忍場中顯作家。為要諸人爭意氣。故來",
    "X82n1571_102:0600a18": "揑目又生花　僧問。生從何來。師以左足示之。曰死",
    "X82n1571_102:0600a19": "向何去。師以右足示之。曰某甲未信在。師曰。疑則別",
    "X82n1571_102:0600a20": "參　問生從何來。師曰幽谷。曰死向何去。師曰大海。",
    "X82n1571_102:0600a21": "曰還許學人棲泊也無。師曰不許。曰為甚麼不許。師",
    "X82n1571_102:0600a22": "曰。從來不納死屍　頌善財五十三參曰。不求自己",
    "X82n1571_102:0600a23": "反求人。踏遍諸方沒處尋。樓閣門開饒薦得。了無一",
    "X82n1571_102:0600a24": "法可為親　頌世尊敕文殊看維摩居士病曰。維摩",
    "X82n1571_102:0600b01": "幻疾。文殊幻問。各顯家風。毫無餘蘊。有藥還須妙手",
    "X82n1571_102:0600b02": "醫。門高不二誰能近(祖山地嗣)。",
    "X82n1571_102:0600b04": "五燈全書卷第一百二"
}