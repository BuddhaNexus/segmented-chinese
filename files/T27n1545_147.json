{
    "T27n1545_147:0751b13": "阿毘達磨大毘婆沙論卷第一百",
    "T27n1545_147:0751b14": "四十七",
    "T27n1545_147:0751b16": "五百大阿羅漢等造",
    "T27n1545_147:0751b17": "三藏法師玄奘奉　詔譯",
    "T27n1545_147:0751b18": "根蘊第六中有納息第二之一",
    "T27n1545_147:0751b19": "欲有相續最初得幾業所生根如是等章及",
    "T27n1545_147:0751b20": "解章義。既領會已。當廣分別。然有聲目多",
    "T27n1545_147:0751b21": "義。如前廣說。此中說續眾同分有情數五",
    "T27n1545_147:0751b22": "蘊名有。相續有五。亦如前說。此中依二相",
    "T27n1545_147:0751b23": "續作論。謂中有相續生有相續欲有相續最",
    "T27n1545_147:0751b24": "初得幾業所生根。答卵生胎生濕生。得二。謂",
    "T27n1545_147:0751b25": "身根命根。問最初羯邏藍位亦得餘色根不。",
    "T27n1545_147:0751b26": "若得者。如何於少時頃便得爾所根耶。又",
    "T27n1545_147:0751b27": "此中何故不說。毘奈耶說復云何通。如說。",
    "T27n1545_147:0751b28": "於母腹中二根初得。謂身與命。若損害彼。",
    "T27n1545_147:0751b29": "乃至廣說。若不得者。何故經說天眼觀知是",
    "T27n1545_147:0751c01": "男是女。答有言亦得。問如何於少時頃便得",
    "T27n1545_147:0751c02": "爾所根耶。答爾時雖無諸色根相而已具",
    "T27n1545_147:0751c03": "得彼根種子。如清鹽水酥蜜沙糖酒等。和",
    "T27n1545_147:0751c04": "合貯在一器。若以草端霑取一渧。於中具",
    "T27n1545_147:0751c05": "有鹽等諸味。羯邏藍位應知亦爾。一切色根",
    "T27n1545_147:0751c06": "種子皆具。問若爾。何故此中不說答應說而",
    "T27n1545_147:0751c07": "不說者。當知此義有餘。有說。此中說皆得",
    "T27n1545_147:0751c08": "者。餘得不定。是以不說。如生盲等不得眼",
    "T27n1545_147:0751c09": "等。問毘奈耶說復云何通。答彼說能持諸餘",
    "T27n1545_147:0751c10": "根者。謂身根能持諸餘色根。命根能持餘非",
    "T27n1545_147:0751c11": "色根。是故偏說。有說。此位不得餘色根問",
    "T27n1545_147:0751c12": "天眼云何觀知男女。答羯邏藍時雖無男",
    "T27n1545_147:0751c13": "女根。而有男女相。由觀彼相得知男女。",
    "T27n1545_147:0751c14": "所以者何。非彼已有男女二根可說觀故。",
    "T27n1545_147:0751c15": "有餘師說。依經故知。經說。若胎是男。依母",
    "T27n1545_147:0751c16": "右脇向背蹲坐。若胎是女。依母左脇向腹",
    "T27n1545_147:0751c17": "蹲坐。得天眼者。觀此差別依經而說。或",
    "T27n1545_147:0751c18": "有說者。觀中有知。謂天眼觀中有後位。若",
    "T27n1545_147:0751c19": "是男子。入於母胎。知此羯邏藍是男非女。",
    "T27n1545_147:0751c20": "若女入者。復知此位是女非男。如是說者。",
    "T27n1545_147:0751c21": "羯邏藍位未得餘色根。鉢羅奢佉位中方",
    "T27n1545_147:0751c22": "乃得故。化生得六或七或八。無形者六。謂眼",
    "T27n1545_147:0751c23": "耳鼻舌身命根。一形者七。謂前六及男女根",
    "T27n1545_147:0751c24": "隨一。二形者八謂前六及男女根。問餘無色",
    "T27n1545_147:0751c25": "根爾時亦得。謂意五受信等五根。此中何故",
    "T27n1545_147:0751c26": "不說。答此中應說而不說者。當知有餘有",
    "T27n1545_147:0751c27": "說。爾時一切得者。此中則說。餘無色根。雖",
    "T27n1545_147:0751c28": "有得者而非一切。是故不說。謂上地歿",
    "T27n1545_147:0751c29": "生下地時。雖得彼根。若自地歿還生自",
    "T27n1545_147:0752a01": "地。彼皆不得。是故不說。有說。此中但問初",
    "T27n1545_147:0752a02": "得業所生者。初受生位餘無色根。雖有得",
    "T27n1545_147:0752a03": "者而非業生。故此不說。後位所得雖業所",
    "T27n1545_147:0752a04": "生。而非初得。故亦不說。色有相續最初得",
    "T27n1545_147:0752a05": "幾業所生根。答六。謂眼耳鼻舌身命根。無色",
    "T27n1545_147:0752a06": "有相續最初得幾業所生根。答一。謂命根。頗",
    "T27n1545_147:0752a07": "思惟欲界繫法。遍知欲界耶。乃至廣說。此",
    "T27n1545_147:0752a08": "中思惟者。是取所緣義。遍知者。是究竟斷",
    "T27n1545_147:0752a09": "義。此文顯示緣彼彼界法離彼彼界染。或",
    "T27n1545_147:0752a10": "不能離。",
    "T27n1545_147:0752a11": "頗思惟欲界繫法。遍知欲界耶。答遍知此",
    "T27n1545_147:0752a12": "通異生及聖者。通無間道及解脫道。若世俗",
    "T27n1545_147:0752a13": "道離欲染時。九無間道緣欲界法離欲界",
    "T27n1545_147:0752a14": "染。若無漏道苦集法智離欲染時。九無間道",
    "T27n1545_147:0752a15": "九解脫道。緣欲界法離欲界染。頗思惟欲",
    "T27n1545_147:0752a16": "界繫法。遍知色界耶。答不遍知。頗思惟欲",
    "T27n1545_147:0752a17": "界繫法。遍知無色界耶。答不遍知。問何故",
    "T27n1545_147:0752a18": "俱不遍知。答欲界是不定界。非修地非離",
    "T27n1545_147:0752a19": "染地。色無色界是定界。是修地是離染地。非",
    "T27n1545_147:0752a20": "緣不定界非修非離染地法。能離定界修",
    "T27n1545_147:0752a21": "地離染地染。有說。欲界是麁界色無色界",
    "T27n1545_147:0752a22": "是細界。非緣麁界法能離細界染。有說。欲",
    "T27n1545_147:0752a23": "界是下界。色界是中界。無色界是妙界。非",
    "T27n1545_147:0752a24": "緣下界法能離中妙界染。有說。欲界是劣",
    "T27n1545_147:0752a25": "界。色無色界是勝界。非緣劣界法能離勝",
    "T27n1545_147:0752a26": "界染。由此等義故不遍知。頗思惟色界繫",
    "T27n1545_147:0752a27": "法。遍知色界耶。答遍知。此通異生及聖者。",
    "T27n1545_147:0752a28": "通無間道及解脫道。若世俗道離色染時。",
    "T27n1545_147:0752a29": "九無間道緣色界法離色界染。若無漏道苦",
    "T27n1545_147:0752b01": "集類智。離色染時。九無間道九解脫道。緣",
    "T27n1545_147:0752b02": "色界法離色界染。頗思惟色界繫法。遍知",
    "T27n1545_147:0752b03": "欲界耶。答遍知。此通異生及聖者。唯解脫",
    "T27n1545_147:0752b04": "道非無間道。謂世俗道離欲染時。九解脫",
    "T27n1545_147:0752b05": "道緣色界法離欲界染。",
    "T27n1545_147:0752b06": "頗思惟色界繫法。遍知無色界耶。答不遍",
    "T27n1545_147:0752b07": "知。問何故不遍知。答色界是麁界無色界是",
    "T27n1545_147:0752b08": "細界非緣麁界法能離細界染。有說。色界",
    "T27n1545_147:0752b09": "是中界。無色界是妙界。非緣中界法能離",
    "T27n1545_147:0752b10": "妙界染。有說。色界是劣界。無色界是勝界。",
    "T27n1545_147:0752b11": "非緣劣界法能離勝界染。由此等義故不",
    "T27n1545_147:0752b12": "遍知。",
    "T27n1545_147:0752b13": "頗思惟無色界繫法。遍知無色界耶。答遍",
    "T27n1545_147:0752b14": "知。此唯聖者非異生。通無間道及解脫道。",
    "T27n1545_147:0752b15": "謂無漏道苦集類智離無色染時。九無間道",
    "T27n1545_147:0752b16": "九解脫道。緣無色界法離無色界染。",
    "T27n1545_147:0752b17": "頗思惟無色界繫法。遍知欲界耶。答不遍",
    "T27n1545_147:0752b18": "知。問何故不遍知。答以極遠故。非觀極遠",
    "T27n1545_147:0752b19": "界法能離極遠界染。",
    "T27n1545_147:0752b20": "頗思惟無色界繫法。遍知色界耶。答遍知。",
    "T27n1545_147:0752b21": "此通異生及聖者。唯解脫道非無間道。謂世",
    "T27n1545_147:0752b22": "俗道離色染時。九解脫道緣無色界法離",
    "T27n1545_147:0752b23": "色界染。",
    "T27n1545_147:0752b24": "幾根遍知欲界。答世俗道七。無漏道八。世俗",
    "T27n1545_147:0752b25": "道七者。謂意捨信等五根。無漏道八者。謂前",
    "T27n1545_147:0752b26": "七及已知根。",
    "T27n1545_147:0752b27": "幾根遍知色界。答世俗道七。無漏道十。世俗",
    "T27n1545_147:0752b28": "道七者。謂意捨信等五根。無漏道十者。謂前",
    "T27n1545_147:0752b29": "七及喜樂已知根。",
    "T27n1545_147:0752c01": "幾根遍知無色界。答十一。謂前十及具知根。",
    "T27n1545_147:0752c02": "已知根為無間道。具知根為解脫道。當知",
    "T27n1545_147:0752c03": "此依最後位說。問離欲界染時最後解脫",
    "T27n1545_147:0752c04": "道。容有根本初靜慮現前。彼以捨根為無",
    "T27n1545_147:0752c05": "間道。喜根為解脫道。何故不依最後位說",
    "T27n1545_147:0752c06": "世俗道或八。無漏道或九耶。答此文應作",
    "T27n1545_147:0752c07": "是說。世俗道七或八。無漏道八或九。而不",
    "T27n1545_147:0752c08": "說者。當知有餘。有說。此中說決定者。謂離",
    "T27n1545_147:0752c09": "非想非非想處染時。定以具知根為最後",
    "T27n1545_147:0752c10": "解脫道。離欲界染時。非定以喜根為最後",
    "T27n1545_147:0752c11": "解脫道。有於爾時不能即入根本地故。然",
    "T27n1545_147:0752c12": "於爾時多依近分故唯說捨。",
    "T27n1545_147:0752c13": "遍知欲界時。遍知幾根。答四。謂女男苦憂",
    "T27n1545_147:0752c14": "根。雖於爾時遍知十九。而依永斷無餘。無",
    "T27n1545_147:0752c15": "分無片無影無隨縛斷。故作是說。或此中",
    "T27n1545_147:0752c16": "說。上界不行不可得者。故唯說四。遍知色",
    "T27n1545_147:0752c17": "界時遍知幾根。答五。謂眼耳鼻舌身根。雖",
    "T27n1545_147:0752c18": "於爾時遍知十三。而依永斷無餘。無分無",
    "T27n1545_147:0752c19": "片無影無隨縛斷。故作是說。或此中說。上",
    "T27n1545_147:0752c20": "界不行不可得者。故唯說五。遍知無色界",
    "T27n1545_147:0752c21": "時遍知幾根。答八。謂意命捨信等五根。由",
    "T27n1545_147:0752c22": "此諸根離非想非非想處染時。皆永斷故",
    "T27n1545_147:0752c23": "幾根得預流果。答九。謂意捨信等五未知當",
    "T27n1545_147:0752c24": "知已。知根。未知當知根為無間道。已知根為",
    "T27n1545_147:0752c25": "解脫道。幾根得一來果。答若倍離欲染入",
    "T27n1545_147:0752c26": "正性離生者九。如預流說。若從預流果得",
    "T27n1545_147:0752c27": "一來果者。世俗道七。無漏道八。七者。謂意",
    "T27n1545_147:0752c28": "捨信等五根。八者。謂前七及已知根。幾根得",
    "T27n1545_147:0752c29": "不還果。答若已離欲染入正性離生者九。",
    "T27n1545_147:0753a01": "謂意根。樂喜捨根隨一。依地別故。信等五",
    "T27n1545_147:0753a02": "未知當知已知根。未知當知根為無間道。已",
    "T27n1545_147:0753a03": "知根為解脫道。若從一來果得不還果者。",
    "T27n1545_147:0753a04": "世俗道七無漏道八。七及八如一來說。此依",
    "T27n1545_147:0753a05": "多分。若入根本或八或九。幾根得阿羅漢",
    "T27n1545_147:0753a06": "果。答十一。謂意樂喜捨信等五已知具知根。",
    "T27n1545_147:0753a07": "已知根為無間道。具知根為解脫道。問此",
    "T27n1545_147:0753a08": "說十一為以用故。為以有故。若以用者。",
    "T27n1545_147:0753a09": "無有一時三受並用。如何說十一。若以有",
    "T27n1545_147:0753a10": "者。得不還果亦有三受。何故不說。答此以",
    "T27n1545_147:0753a11": "用故。不以有故。問無有一時三受並用。",
    "T27n1545_147:0753a12": "云何說十一耶。答依一相續作用而說。故",
    "T27n1545_147:0753a13": "無有過。謂容有一補特伽羅。先以樂根",
    "T27n1545_147:0753a14": "得阿羅漢。退已用喜。復退用捨。或初退用",
    "T27n1545_147:0753a15": "捨。後退用喜。如先以樂。如是先喜先捨隨",
    "T27n1545_147:0753a16": "應亦爾。證不還果。無如是事。若以此根",
    "T27n1545_147:0753a17": "先得彼果退已還用此根。而得此根者即",
    "T27n1545_147:0753a18": "捨根。以喜樂得無退義故。",
    "T27n1545_147:0753a19": "得預流果遍知幾根。答無。爾時未有一根",
    "T27n1545_147:0753a20": "究竟斷故。得一來果遍知幾根。答無。爾時",
    "T27n1545_147:0753a21": "亦未有根究竟斷故。得不還果遍知幾根。",
    "T27n1545_147:0753a22": "答若已離欲染入正性離生者無義如前",
    "T27n1545_147:0753a23": "說。若從一來果得不還果者四。謂女男苦",
    "T27n1545_147:0753a24": "憂根。得阿羅漢果遍知幾根。答八。謂命意",
    "T27n1545_147:0753a25": "捨信等五根。",
    "T27n1545_147:0753a26": "諸根得預流果。此根得彼果已。當言成就。",
    "T27n1545_147:0753a27": "當言不成就。答解脫道攝者。當言成就。無",
    "T27n1545_147:0753a28": "間道攝者。當言不成就。道類智俱生品諸根。",
    "T27n1545_147:0753a29": "是解脫道攝。此當言成就。已得故。道類智",
    "T27n1545_147:0753b01": "忍俱生品諸根。是無間道攝。此當言不成",
    "T27n1545_147:0753b02": "就。已捨故。諸根得一來果。此根得彼果已。",
    "T27n1545_147:0753b03": "當言成就。當言不成就。答解脫道攝者。當",
    "T27n1545_147:0753b04": "言成就。無間道攝者。當言不成就。道類智",
    "T27n1545_147:0753b05": "或第六解脫道俱生品諸根。是解脫道攝。此",
    "T27n1545_147:0753b06": "當言成就。已得故。道類智忍或第六無間道",
    "T27n1545_147:0753b07": "俱生品諸根。是無間道攝。此當言不成就。",
    "T27n1545_147:0753b08": "已捨故。諸根得不還果。此根得彼果已。當",
    "T27n1545_147:0753b09": "言成就。當言不成就。答解脫道攝者。當",
    "T27n1545_147:0753b10": "言成就。無間道攝者。當言不成就。道類智",
    "T27n1545_147:0753b11": "或第九解脫道俱生品諸根。是解脫道攝。此",
    "T27n1545_147:0753b12": "當言成就。已得故。道類智忍或第九無間道",
    "T27n1545_147:0753b13": "俱生品諸根。是無間道攝。此當言不成就。",
    "T27n1545_147:0753b14": "已捨故。問以無漏道得一來不還果時。可",
    "T27n1545_147:0753b15": "言無間道攝者不成就。若以世俗道得二",
    "T27n1545_147:0753b16": "果時。無間道不捨云何言不成就。答此二",
    "T27n1545_147:0753b17": "果文。應作是說。解脫道攝者。當言成就。無",
    "T27n1545_147:0753b18": "間道攝者。當言或成就或不成就。而不作",
    "T27n1545_147:0753b19": "是說者。當知此中唯依不共勝道而說。有",
    "T27n1545_147:0753b20": "言。此說現前成就。以世俗道得二果已。",
    "T27n1545_147:0753b21": "無間道諸根定不現前故。諸根得阿羅漢",
    "T27n1545_147:0753b22": "果。此根得彼果已。當言成就。當言不成",
    "T27n1545_147:0753b23": "就。答解脫道攝者。當言成就。無間道攝者。",
    "T27n1545_147:0753b24": "當言不成就。最初盡智俱生品諸根。是解脫",
    "T27n1545_147:0753b25": "道攝。此當言成就。已得故。金剛喻定俱生",
    "T27n1545_147:0753b26": "品諸根是無間道攝。此當言不成就。已捨故。",
    "T27n1545_147:0753b27": "諸根得預流果。此根斷何界結。答色無色",
    "T27n1545_147:0753b28": "界。或無斷。色無色界者。謂道類智忍俱生品",
    "T27n1545_147:0753b29": "諸根。或無者。謂道類智俱生品諸根。以解脫",
    "T27n1545_147:0753c01": "道非斷對治故。此根何果攝。答預流果。或",
    "T27n1545_147:0753c02": "無預流果攝者。謂道類智俱生品諸根。或無",
    "T27n1545_147:0753c03": "者。謂道類智忍俱生品諸根。諸根得一來果",
    "T27n1545_147:0753c04": "此根斷何界結。答欲界或色無色界或無斷。",
    "T27n1545_147:0753c05": "欲界或無者。謂從預流果得一來果時。第",
    "T27n1545_147:0753c06": "六無間道俱生品諸根斷欲界結。第六解脫道",
    "T27n1545_147:0753c07": "俱生品諸根不斷結。斷色無色界或無者。謂",
    "T27n1545_147:0753c08": "倍離欲染入正性離生得一來果時。道類",
    "T27n1545_147:0753c09": "智忍俱生品諸根。斷色無色界結。道類智俱",
    "T27n1545_147:0753c10": "生品諸根不斷結。此根何果攝。答一來果或",
    "T27n1545_147:0753c11": "無。一來果攝者。謂第六解脫道。及道類智俱",
    "T27n1545_147:0753c12": "生品諸根。或無者謂第六無間道。及道類智",
    "T27n1545_147:0753c13": "忍俱生品諸根。諸根得不還果。此根斷何界",
    "T27n1545_147:0753c14": "結。答欲界或色無色界或無斷。欲界或無者。",
    "T27n1545_147:0753c15": "謂從一來果得不還果時。第九無間道俱",
    "T27n1545_147:0753c16": "生品諸根斷欲界結。第九解脫道俱生品諸",
    "T27n1545_147:0753c17": "根不斷結。斷色無色界或無者。謂已離欲染",
    "T27n1545_147:0753c18": "入正性離生得不還果時。道類智忍俱生",
    "T27n1545_147:0753c19": "品諸根斷色無色界結。道類智俱生品諸根",
    "T27n1545_147:0753c20": "不斷結。此根何果攝。答不還果。或無。不還果",
    "T27n1545_147:0753c21": "攝者。謂第九解脫道。及道類智俱生品諸根。",
    "T27n1545_147:0753c22": "或無者。謂第九無間道。及道類智忍俱生品",
    "T27n1545_147:0753c23": "諸根。諸根得阿羅漢果。此根斷何界結。答",
    "T27n1545_147:0753c24": "無色界。或無。斷無色界者。謂金剛喻定俱生",
    "T27n1545_147:0753c25": "品諸根。或無者。謂初盡智俱生品諸根。此根",
    "T27n1545_147:0753c26": "何果攝。答阿羅漢果。或無。阿羅漢果攝者。謂",
    "T27n1545_147:0753c27": "初盡智俱生品諸根。或無者。謂金剛喻定俱",
    "T27n1545_147:0753c28": "生品諸根。",
    "T27n1545_147:0753c29": "得預流果時所捨諸根。此根斷何界結。答",
    "T27n1545_147:0754a01": "欲界或色無色界。或無。得預流果時見道所",
    "T27n1545_147:0754a02": "攝。已得諸根名為所捨。此根或斷欲界。謂",
    "T27n1545_147:0754a03": "四法智忍俱生品諸根。或斷色無色界。謂四",
    "T27n1545_147:0754a04": "類智忍俱生品諸根。或無。謂七智俱生品諸",
    "T27n1545_147:0754a05": "根此根何果攝。答無。以無預流下果攝此",
    "T27n1545_147:0754a06": "諸根故。得一來果時所捨諸根。此根斷何",
    "T27n1545_147:0754a07": "界結。答欲界或色無色界。或無。若倍離欲",
    "T27n1545_147:0754a08": "染入正性離生得一來果時。見道所攝已",
    "T27n1545_147:0754a09": "得諸根名為所捨。此根或斷欲界。謂四法",
    "T27n1545_147:0754a10": "智忍俱生品諸根。或斷色無色界。謂四類智",
    "T27n1545_147:0754a11": "忍俱生品諸根。或無。謂七智俱生品諸根。若",
    "T27n1545_147:0754a12": "從預流果得一來果時。預流果及此勝果",
    "T27n1545_147:0754a13": "道所攝諸根名為所捨。此根或斷欲界。謂六",
    "T27n1545_147:0754a14": "無間道所攝諸根。或無。謂預流果及此勝果",
    "T27n1545_147:0754a15": "道中諸加行道。解脫道勝進道所攝諸根。此",
    "T27n1545_147:0754a16": "根何果攝。答預流果。或無。預流果攝者。謂道",
    "T27n1545_147:0754a17": "類智俱生品所捨諸根。或無者。謂此勝果道。",
    "T27n1545_147:0754a18": "及見道所攝所捨諸根。得不還果時所捨諸",
    "T27n1545_147:0754a19": "根。此根斷何界結。答欲界或色無色界。或",
    "T27n1545_147:0754a20": "無。若已離欲染入正性離生得不還果時。",
    "T27n1545_147:0754a21": "見道所攝已得諸根名為所捨。此根或斷",
    "T27n1545_147:0754a22": "色無色界謂四類智忍俱生品諸根。或無。謂",
    "T27n1545_147:0754a23": "四法智忍。及七智俱生品諸根。若從一來果",
    "T27n1545_147:0754a24": "得不還果時。一來果及此勝果道所攝諸根",
    "T27n1545_147:0754a25": "名為所捨。此根或斷欲界。謂三無間道所",
    "T27n1545_147:0754a26": "攝諸根。或無。謂一來果及此勝果道中諸加",
    "T27n1545_147:0754a27": "行道。解說道勝進道所攝諸根。此根何果攝。",
    "T27n1545_147:0754a28": "答一來果。或無。一來果攝者。謂道類智俱生",
    "T27n1545_147:0754a29": "品。及第六解脫道所攝所捨諸根。或無者。謂",
    "T27n1545_147:0754b01": "此勝果道。及見道所攝所捨諸根。",
    "T27n1545_147:0754b02": "得阿羅漢果時所捨諸根。此根斷何界結。",
    "T27n1545_147:0754b03": "答色界或無色界。或無。得阿羅漢果時。不",
    "T27n1545_147:0754b04": "還果及此勝果道所攝諸根名為所捨。此根",
    "T27n1545_147:0754b05": "或斷色界。謂離四靜慮染各有九無間道",
    "T27n1545_147:0754b06": "所攝諸根。或斷無色界。謂離四無色染。各",
    "T27n1545_147:0754b07": "有九無間道所攝諸根。或無。謂不還果及此",
    "T27n1545_147:0754b08": "勝果道中諸加行道。解脫道勝進道所攝諸",
    "T27n1545_147:0754b09": "根。",
    "T27n1545_147:0754b10": "此根何果攝。答不還果。或無。不還果攝者。謂",
    "T27n1545_147:0754b11": "道類智俱生品。及第九解脫道所攝所捨諸",
    "T27n1545_147:0754b12": "根。或無者。謂此勝果道所攝所捨諸根",
    "T27n1545_147:0754b13": "得預流果時所得諸根。此根斷何界結。答",
    "T27n1545_147:0754b14": "無。謂得預流果時所得諸根。皆是解脫道類",
    "T27n1545_147:0754b15": "所攝。唯無間道攝能斷煩惱故。此根何果",
    "T27n1545_147:0754b16": "攝。答預流果。或無。預流果攝者。謂道類智俱",
    "T27n1545_147:0754b17": "生品所得諸根。或無者。謂爾時所得世俗諸",
    "T27n1545_147:0754b18": "根。問爾時所得諸根皆是無漏預流果攝。復",
    "T27n1545_147:0754b19": "有何世俗根是今所得而言或無。答此文但",
    "T27n1545_147:0754b20": "應說預流果。不應言或無。而說或無者。",
    "T27n1545_147:0754b21": "欲顯爾時所得命等八根。是無始時來所未",
    "T27n1545_147:0754b22": "曾得。以是初得聖果依故。",
    "T27n1545_147:0754b23": "得一來果時所得諸根。此根斷何界結。答",
    "T27n1545_147:0754b24": "無。義如前說。",
    "T27n1545_147:0754b25": "此根何果攝。答一來果。或無。一來果攝者。謂",
    "T27n1545_147:0754b26": "道類智俱生品。及第六解脫道所攝所得諸",
    "T27n1545_147:0754b27": "根。或無者。謂爾時所得世俗諸根。",
    "T27n1545_147:0754b28": "得不還果時所得諸根。此根斷何界結。答",
    "T27n1545_147:0754b29": "無。義如前說。",
    "T27n1545_147:0754c01": "此根何果攝。答不還果。或無。不還果攝者。謂",
    "T27n1545_147:0754c02": "道類智俱生品。及第九解脫道所攝所得諸",
    "T27n1545_147:0754c03": "根。或無者。謂爾時所得世俗諸根。得阿羅漢",
    "T27n1545_147:0754c04": "果時所得諸根。此根斷何界結。答無。義如",
    "T27n1545_147:0754c05": "前說。此根何果攝。答阿羅漢果。或無。阿羅漢",
    "T27n1545_147:0754c06": "果攝者。謂初盡智俱生品所得諸根。或無者。",
    "T27n1545_147:0754c07": "謂爾時所得世俗諸根。",
    "T27n1545_147:0754c08": "諸預流者所成就根。此根斷何界結。答欲",
    "T27n1545_147:0754c09": "界。或無。斷欲界者。謂六無間道所攝諸根。",
    "T27n1545_147:0754c10": "或無者。謂預流果及此勝果道中諸加行道。",
    "T27n1545_147:0754c11": "解脫道勝進道所攝等諸根。此根何果攝。答",
    "T27n1545_147:0754c12": "預流果。或無。預流果攝者。謂道類智俱生品",
    "T27n1545_147:0754c13": "所成就諸根。或無者。謂諸預流者所成就",
    "T27n1545_147:0754c14": "勝果道所攝諸根。及所成就餘善有漏染污",
    "T27n1545_147:0754c15": "無覆無記諸根。",
    "T27n1545_147:0754c16": "諸一來者所成就根。此根斷何界結。答欲",
    "T27n1545_147:0754c17": "界。或無。斷欲界者。謂三無間道所攝諸根。",
    "T27n1545_147:0754c18": "或無者。謂一來果及此勝果道中諸加行道。",
    "T27n1545_147:0754c19": "解脫道勝進道所攝等諸根。",
    "T27n1545_147:0754c20": "此根何果攝。答一來果。或無。一來果攝者。謂",
    "T27n1545_147:0754c21": "道類智俱生品。及第六解脫道所攝所成就",
    "T27n1545_147:0754c22": "諸根。或無者。謂一來者所成就勝果道所攝",
    "T27n1545_147:0754c23": "諸根。及所成就餘善有漏染污無覆無記諸",
    "T27n1545_147:0754c24": "根。",
    "T27n1545_147:0754c25": "諸不還者所成就根。此根斷何界結。答色",
    "T27n1545_147:0754c26": "界或無色界。或無。斷色界者。謂離四靜慮",
    "T27n1545_147:0754c27": "染。各有九無間道所攝諸根。斷無色界者。",
    "T27n1545_147:0754c28": "謂離四無色染。各有九無間道所攝諸根。或",
    "T27n1545_147:0754c29": "無者。謂不還果及此勝果道中諸加行道。解",
    "T27n1545_147:0755a01": "脫道勝進道所攝等諸根。",
    "T27n1545_147:0755a02": "此根何果攝。答不還果。或無。不還果攝者。謂",
    "T27n1545_147:0755a03": "道類智忍俱生品。及第九解脫道所攝所成",
    "T27n1545_147:0755a04": "就諸根。或無者。謂不還者所成就勝果道",
    "T27n1545_147:0755a05": "所攝諸根。及所成就餘善有漏染污無覆無",
    "T27n1545_147:0755a06": "記諸根。",
    "T27n1545_147:0755a07": "諸阿羅漢所成就根。此根斷何界結。答無。",
    "T27n1545_147:0755a08": "以阿羅漢諸結已盡無可斷故。此根何果",
    "T27n1545_147:0755a09": "攝。答阿羅漢果。或無。阿羅漢果攝者。謂阿羅",
    "T27n1545_147:0755a10": "漢所成就無漏諸根。或無者。謂阿羅漢所",
    "T27n1545_147:0755a11": "成就善有漏無覆無記諸根。",
    "T27n1545_147:0755a12": "諸預流者斷結諸根。此根斷何界結。答欲界。",
    "T27n1545_147:0755a13": "謂欲界修所斷前六品結。此根何果攝。答無。",
    "T27n1545_147:0755a14": "謂無間道能斷諸結。沙門果所攝諸根必是",
    "T27n1545_147:0755a15": "解脫道故。諸一來者斷結諸根。此根斷何界",
    "T27n1545_147:0755a16": "結。答欲界。謂欲界修所斷後三品結。此根何",
    "T27n1545_147:0755a17": "果攝。答無。所以如前。",
    "T27n1545_147:0755a18": "諸不還者斷結諸根。此根斷何界結。答色界",
    "T27n1545_147:0755a19": "或無色界。色界者。謂四靜慮修所斷各九品",
    "T27n1545_147:0755a20": "結。無色界者。謂四無色修所斷各九品結。此",
    "T27n1545_147:0755a21": "根何果攝。答無。所以如前諸阿羅漢諸結已",
    "T27n1545_147:0755a22": "盡。無斷結根故。不問答。",
    "T27n1545_147:0755a23": "諸預流果所攝諸根。此根斷何界結。答無。",
    "T27n1545_147:0755a24": "以沙門果所攝諸根是解脫道。唯無間道能",
    "T27n1545_147:0755a25": "斷結故。諸一來果不還果阿羅漢果所攝諸",
    "T27n1545_147:0755a26": "根。此根斷何界結。答無。所以如前。阿羅漢",
    "T27n1545_147:0755a27": "果又無結可斷故。",
    "T27n1545_147:0755a28": "諸苦智是於苦無漏智耶。乃至廣說。問何故",
    "T27n1545_147:0755a29": "作此論。答欲令疑者得決定故。謂苦智集",
    "T27n1545_147:0755b01": "智行相無雜。所緣有雜。滅智道智行相無雜。",
    "T27n1545_147:0755b02": "所緣無雜。或有生疑。如苦集智行相無雜",
    "T27n1545_147:0755b03": "所緣有雜。滅道智亦如是耶。如滅道智行相",
    "T27n1545_147:0755b04": "無雜所緣無雜。苦集智亦如是耶。為令此",
    "T27n1545_147:0755b05": "疑得決定故。顯苦集智所緣有雜滅道智所",
    "T27n1545_147:0755b06": "緣無雜故作斯論。問何故苦智集智行相無",
    "T27n1545_147:0755b07": "雜。所緣有雜。答離苦無集離集無苦故。謂",
    "T27n1545_147:0755b08": "一一有漏事。果義名苦因義名集。即於一",
    "T27n1545_147:0755b09": "一有漏事中。若智作苦等四行相轉名苦",
    "T27n1545_147:0755b10": "智。若智作集等四行相轉名集智。故苦集智",
    "T27n1545_147:0755b11": "行相無雜。所緣有雜。滅智道智行相所緣二",
    "T27n1545_147:0755b12": "俱無雜。滅等道等行相異故。有為無為所緣",
    "T27n1545_147:0755b13": "別故。",
    "T27n1545_147:0755b14": "諸苦智是於苦無漏智耶。設於苦無漏智是",
    "T27n1545_147:0755b15": "苦智耶。答諸苦智是於苦無漏智。由無漏智",
    "T27n1545_147:0755b16": "於苦事中。作非常苦空非我四行相轉。名",
    "T27n1545_147:0755b17": "苦智故。有於苦無漏智非苦智。謂於苦知",
    "T27n1545_147:0755b18": "集智。由無漏智於苦事中。作因集生緣四",
    "T27n1545_147:0755b19": "行相轉。名集智故。前已說離苦無集。故集",
    "T27n1545_147:0755b20": "智所緣亦名為苦。",
    "T27n1545_147:0755b21": "諸集智是於集無漏智耶。設於集無漏智是",
    "T27n1545_147:0755b22": "集智耶。答諸集智是於集無漏智。由無漏智",
    "T27n1545_147:0755b23": "於集事中。作因集生緣四行相轉。名集智",
    "T27n1545_147:0755b24": "故。有於集無漏智非集智。謂於集知苦智。",
    "T27n1545_147:0755b25": "由無漏智於集事中。作非常苦空非我四行",
    "T27n1545_147:0755b26": "相轉。名苦智故。前已說離集無苦。故苦智",
    "T27n1545_147:0755b27": "所緣亦名為集。",
    "T27n1545_147:0755b28": "諸滅智是於滅無漏智耶。答如是設於滅無",
    "T27n1545_147:0755b29": "漏智是滅智耶。答如是諸道智。是於道無漏",
    "T27n1545_147:0755c01": "智耶。答如是。設於道無漏智是道智耶。答",
    "T27n1545_147:0755c02": "如是。由前已說滅智道智行相所緣俱無",
    "T27n1545_147:0755c03": "雜故。若無漏智緣擇滅。作滅靜妙離四行",
    "T27n1545_147:0755c04": "相轉。名滅智。若無漏智緣聖道。作道如行",
    "T27n1545_147:0755c05": "出四行相轉。名道智故。"
}