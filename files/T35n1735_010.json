{
    "T35n1735_010:0567b21": "大方廣佛華嚴經疏卷第十",
    "T35n1735_010:0567b23": "唐清涼山大華嚴寺沙門澄觀撰",
    "T35n1735_010:0567b24": "[0567b24] 大文第五稱揚佛德。既現既至任力稱揚。",
    "T35n1735_010:0567b25": "自申罔極之情。顯佛無涯之德。文分為二。",
    "T35n1735_010:0567b26": "初一眉間菩薩讚。後十十方菩薩讚。新眾纔",
    "T35n1735_010:0567b27": "集佛便現瑞。文不累書故編成次。以讚德",
    "T35n1735_010:0567b28": "相類結集。併之一處。乘現勝音之次。先",
    "T35n1735_010:0567b29": "舉勝音之偈。後十菩薩即如次十方。昔人不",
    "T35n1735_010:0567c01": "曉斯文。便將後十為勝音眷屬。非唯章疏",
    "T35n1735_010:0567c02": "之失。亦乃翻譯有違。何者。且眉間出眾。即",
    "T35n1735_010:0567c03": "主伴皆讚。十方來眾寂無一言。主伴禮儀",
    "T35n1735_010:0567c04": "一何&#x8E08;索。況準法界品例來者皆有讚詞。",
    "T35n1735_010:0567c05": "細尋菩薩之名。與前十方如次相似。但",
    "T35n1735_010:0567c06": "由譯人不審致。令名小乖差。至下文中一",
    "T35n1735_010:0567c07": "一對辯。今初。勝音文分二。先說偈儀。後正說",
    "T35n1735_010:0567c08": "偈。下十例然。偈中總相讚佛。亦舍諸問思",
    "T35n1735_010:0567c09": "之可知。十頌分三。初三直就佛歎。次六約",
    "T35n1735_010:0567c10": "眾歎佛。三有一偈雙結主伴。初中三偈。",
    "T35n1735_010:0567c11": "皆歎如來體用無礙。於中初一不動本而",
    "T35n1735_010:0567c12": "周遍。則十身圓融遍四法界。後二不壞小",
    "T35n1735_010:0567c13": "相而廣容。上則事如理故。此則事含理故。",
    "T35n1735_010:0567c14": "於中前一偈半。一毛攝三世間。後半類餘。",
    "T35n1735_010:0567c15": "謂遍法界內皆有佛身。無有一毛不含剎",
    "T35n1735_010:0567c16": "海。又一毛表解脫門。諸佛菩薩智所住故。",
    "T35n1735_010:0567c17": "現多剎海者。門門皆是淨土因故。次六偈約",
    "T35n1735_010:0567c18": "眾歎者。聖賢輔翼顯主勝故。六偈總明主",
    "T35n1735_010:0567c19": "伴皆遍於中。初二總身總相遍。後四總身",
    "T35n1735_010:0567c20": "遍別中。既微細難思故。唯普智方知普行方",
    "T35n1735_010:0567c21": "立。三雙結可知。第二十方菩薩讚德。十",
    "T35n1735_010:0567c22": "方即為十段。今初。東方。言眾中者。大眾海",
    "T35n1735_010:0567c23": "中前列名處。名觀察勝法蓮華幢。幢相高",
    "T35n1735_010:0567c24": "出。王是超勝。此喻相似。光慧即是所喻幢",
    "T35n1735_010:0567c25": "體偈中讚佛真應二身。密答上佛地。如來",
    "T35n1735_010:0567c26": "智等攝佛地故。十頌分二。初三讚真後七",
    "T35n1735_010:0567c27": "讚應。讚真必體用雙美。讚應唯約用明。",
    "T35n1735_010:0567c28": "欲顯門差實非體外。今初也。於中初一",
    "T35n1735_010:0567c29": "讚智身。次一讚法身。後一雙結智。含四",
    "T35n1735_010:0568a01": "智法即法界五法具矣。智中上半正體證真。",
    "T35n1735_010:0568a02": "下半後起隨俗。又句各一智。初句大圓鏡智。",
    "T35n1735_010:0568a03": "行相深細故。次句平等性智。自他平等即法",
    "T35n1735_010:0568a04": "界故。次句妙觀察智。於自共相無礙轉故。",
    "T35n1735_010:0568a05": "末句成所作智。成就利他導世事故。二讚",
    "T35n1735_010:0568a06": "法身中。上半體相皆同。同有二義。一本性",
    "T35n1735_010:0568a07": "法身體同。言無依者。無住本故。無差別者。",
    "T35n1735_010:0568a08": "體無二故。二已證法身相同。力無畏等皆無",
    "T35n1735_010:0568a09": "異故。此則無礙慧身不依一切。離諸分別",
    "T35n1735_010:0568a10": "是無差別。下半用同。能現能生身土智影皆",
    "T35n1735_010:0568a11": "無二故。即法身無色應物現形。三雙結者。",
    "T35n1735_010:0568a12": "上半結智。上句根本下句後得。下半結法。",
    "T35n1735_010:0568a13": "但舉其用體通上下。以智契如故。金光明",
    "T35n1735_010:0568a14": "說如如及如如智。為法身故。後七讚應分",
    "T35n1735_010:0568a15": "三。初一隨樂現應。不思議者隨緣無邊故。",
    "T35n1735_010:0568a16": "光明覺云。億那由劫共思量。色相威德轉無",
    "T35n1735_010:0568a17": "邊等。次四身光演法。初一化身演法。望前",
    "T35n1735_010:0568a18": "應身即重化也。次二毛光演法。後一結歎",
    "T35n1735_010:0568a19": "難量。法輪義如別說。後二偈成道起通。上",
    "T35n1735_010:0568a20": "皆圓融亦有十身。且從一義耳。第二南方。",
    "T35n1735_010:0568a21": "法喜菩薩。前雲集中。名普照法海慧。會",
    "T35n1735_010:0568a22": "義亦同。光明即照法故。十頌歎佛寂用應",
    "T35n1735_010:0568a23": "機德。答前境界。法身顯現即分齊境。無生無",
    "T35n1735_010:0568a24": "體。即所觀境。眾生國土皆所化境。於中分",
    "T35n1735_010:0568a25": "三。初四依真起應。於中分二。先一偈顯",
    "T35n1735_010:0568a26": "真。佛身常者第一義。常出三世故。智符於",
    "T35n1735_010:0568a27": "理湛然常照。顯者離二障故。現者常在前",
    "T35n1735_010:0568a28": "故。不同眾生自體常也。法界悉充滿者。",
    "T35n1735_010:0568a29": "諸根相好一一無邊無限。福智所莊嚴故。次",
    "T35n1735_010:0568b01": "二句音恒用普。恒自受用廣大法樂故。下三",
    "T35n1735_010:0568b02": "偈起用。初一普隨物樂。次一感應道交。後",
    "T35n1735_010:0568b03": "一法光無際。二有三偈體用無礙。於中初",
    "T35n1735_010:0568b04": "二句。約相無生現生。次二句約性無住而",
    "T35n1735_010:0568b05": "住。次一偈約用無去住而普周。後偈體用",
    "T35n1735_010:0568b06": "雙拂。謂無體拂上無生。無生為佛法體故。",
    "T35n1735_010:0568b07": "今體即非體。無住處者拂約性二句。亦無生",
    "T35n1735_010:0568b08": "可得拂示生句。下半拂前第二偈約用。用如",
    "T35n1735_010:0568b09": "影故。三有三偈明真應無盡。一法雲無",
    "T35n1735_010:0568b10": "盡。二眾會無盡。三身相無盡。無盡相言兼真",
    "T35n1735_010:0568b11": "身故。終不盡者全同體故。第三西方香焰菩",
    "T35n1735_010:0568b12": "薩。前名月光香焰普莊嚴。此中光即月光。明",
    "T35n1735_010:0568b13": "慧即是智慧莊嚴。十頌讚佛身含眾海。即答",
    "T35n1735_010:0568b14": "加持問。由加能入故。於中前九讚眾海。則",
    "T35n1735_010:0568b15": "佛德可知。後一結德歸佛。前中初一總餘",
    "T35n1735_010:0568b16": "八別。別中二。前四平遍一切。於中初一智",
    "T35n1735_010:0568b17": "身入剎塵。次一色身普現用。後二釋成前",
    "T35n1735_010:0568b18": "義。一普賢行圓故。二身心平等故。後有四",
    "T35n1735_010:0568b19": "偈。明微細入於毛孔剎中。而作用故。後一",
    "T35n1735_010:0568b20": "結中非唯一會。一切菩薩皆入佛身。方為讚",
    "T35n1735_010:0568b21": "佛。第四北方菩薩。此同本名但加慧字。然",
    "T35n1735_010:0568b22": "此十頌。歎佛依體起用轉大法輪。答前佛",
    "T35n1735_010:0568b23": "行。佛以轉法化生。為其行故。文中分三。",
    "T35n1735_010:0568b24": "初二句總。次八偈半別。後一偈結。別中讚佛",
    "T35n1735_010:0568b25": "十化。初二句現受生化。處處受生身雲遍",
    "T35n1735_010:0568b26": "故。次一偈讚神通化。末句雖云轉法意在",
    "T35n1735_010:0568b27": "通用。三有三句讚業果化。一切諸剎名號",
    "T35n1735_010:0568b28": "不同者。示同趣類業報名字。故上三依身。",
    "T35n1735_010:0568b29": "四隨應演妙法者。即辯揚化。隨應則能斷彼",
    "T35n1735_010:0568c01": "疑故。五一偈勸讚勵化。妙音讚勵故。六一偈",
    "T35n1735_010:0568c02": "慶慰化。普雨法雨。令彼進修無生法故。上",
    "T35n1735_010:0568c03": "三語業。七有一偈。領受意化領問受取。演",
    "T35n1735_010:0568c04": "昔行故。八有一偈決擇意化。決擇有情心",
    "T35n1735_010:0568c05": "行差別。及揀諸法性相不同。方能普化故。九",
    "T35n1735_010:0568c06": "一偈發起意化。發起宿善及三乘大行。為善",
    "T35n1735_010:0568c07": "調故。十有一偈造作意化。建立佛法事義。",
    "T35n1735_010:0568c08": "種種皆令見故依實起用即是化身故。說",
    "T35n1735_010:0568c09": "化身無別心色。此之十化。與佛地經次",
    "T35n1735_010:0568c10": "第無違。但令相融不違經旨。末後一偈。",
    "T35n1735_010:0568c11": "結歸斯會可知。第五東北方法海菩薩。前",
    "T35n1735_010:0568c12": "眾集中。名最勝光明燈無盡功德藏。法海可",
    "T35n1735_010:0568c13": "當最勝光明。義與慧同。功德藏名前後無",
    "T35n1735_010:0568c14": "別。無盡二字前有後無。十頌讚佛攝勝眷",
    "T35n1735_010:0568c15": "屬。答佛力問。寄讚菩薩。實由佛力故。結",
    "T35n1735_010:0568c16": "云住力地中文中。初一智滿得法。即為總",
    "T35n1735_010:0568c17": "相。如是方便門者。此有二意。一指前。謂具",
    "T35n1735_010:0568c18": "前三輪之化故。能周遍一一國土。二即下九",
    "T35n1735_010:0568c19": "別為如是方便也。餘九別相共讚七事。一",
    "T35n1735_010:0568c20": "讚普演大音。有三種大。一者處大。一一國",
    "T35n1735_010:0568c21": "故。二者義大。說佛所行故。三者體大。周聞",
    "T35n1735_010:0568c22": "十方故。二讚時無空過。念念觀法證真實",
    "T35n1735_010:0568c23": "故。三能入勝處。諸佛身中修淨國故。四於",
    "T35n1735_010:0568c24": "染無礙。塵中證法而周行故。五能入佛境。",
    "T35n1735_010:0568c25": "見佛神力入行處故。行處有二。一智行處。",
    "T35n1735_010:0568c26": "謂十力境。二佛化處。謂器及眾生。六有",
    "T35n1735_010:0568c27": "三頌。善入音聲。初入大音。次入妙音。後入",
    "T35n1735_010:0568c28": "一切音。七一頌善知諸地。言從地者即出",
    "T35n1735_010:0568c29": "心也。而得地者即住入也。力地中者即佛地",
    "T35n1735_010:0569a01": "也。所獲法者結上方便也。第六東南方慧燈",
    "T35n1735_010:0569a02": "菩薩。名全同前。十頌讚諸菩薩悟入深廣。",
    "T35n1735_010:0569a03": "由三昧力見佛三昧。即答三昧問也。於中",
    "T35n1735_010:0569a04": "分四。初二歎見佛真體。一見佛離相。二見",
    "T35n1735_010:0569a05": "佛自在。言離眾相者。般若云。離一切諸相。",
    "T35n1735_010:0569a06": "則名諸佛。慈氏論云。但離四相即離一切。",
    "T35n1735_010:0569a07": "謂名義自性及差別也。言自在者。由菩薩",
    "T35n1735_010:0569a08": "定慧雙運。故見佛自在也。次四頌明悟法。",
    "T35n1735_010:0569a09": "一證深理法願力而現。二悟多行法福智",
    "T35n1735_010:0569a10": "成形。三達果法體無不遍。四了教法深廣",
    "T35n1735_010:0569a11": "難知。三有二頌歎身業普應。一深二廣。云",
    "T35n1735_010:0569a12": "堅密者齊佛體用。堅即金剛之身。密謂三密",
    "T35n1735_010:0569a13": "之一。即一而多。故遍一切。即大而小。故現",
    "T35n1735_010:0569a14": "塵中。無功之應。故無相而現。若約法門。此",
    "T35n1735_010:0569a15": "身即如來藏性也。不可破壞故堅。深而難",
    "T35n1735_010:0569a16": "見故密。眾生塵心無不皆具。本自有之。故",
    "T35n1735_010:0569a17": "曰無生。體絕百非。故曰無相。眾生六根是",
    "T35n1735_010:0569a18": "謂諸國。四後二頌。歎得佛加持。一此佛力。",
    "T35n1735_010:0569a19": "二餘佛力。第七西南方。前列名處。云普華",
    "T35n1735_010:0569a20": "光焰髻。少同多異。十頌歎佛攝生自在德。",
    "T35n1735_010:0569a21": "答前自在問。文分為三。初六攝生無遺。次",
    "T35n1735_010:0569a22": "二寂用無礙。後二大用無涯。今初文二。",
    "T35n1735_010:0569a23": "初二能攝。謂身語深廣。前偈語後偈身。身",
    "T35n1735_010:0569a24": "中上半體。客塵不染故。下半用。隨物見異",
    "T35n1735_010:0569a25": "故。亦是釋疑。為物現相不乖如空。後四偈",
    "T35n1735_010:0569a26": "所攝。初偈何人能了內信外攝者。次偈以",
    "T35n1735_010:0569a27": "何眼見唯勝非劣。次偈了見何法。謂一切",
    "T35n1735_010:0569a28": "法地地三心。後偈何位究竟菩薩地盡。至",
    "T35n1735_010:0569a29": "入佛海。次二寂用無礙中。初偈用遍出興。",
    "T35n1735_010:0569b01": "體無來往。後偈即用恒寂隨解自差。後三",
    "T35n1735_010:0569b02": "大用無涯者。初一一毛皆普現通。後一一",
    "T35n1735_010:0569b03": "身各遍轉法。第八西北方菩薩。前名無盡",
    "T35n1735_010:0569b04": "光摩尼王。此云威德慧即摩尼王。法喻異",
    "T35n1735_010:0569b05": "耳。十頌歎佛出現說法皆周遍德。答無畏",
    "T35n1735_010:0569b06": "問。說法無異故。於中分三。初二總顯身光",
    "T35n1735_010:0569b07": "遍應。次七辯其所作。後一結用歸本。辯所",
    "T35n1735_010:0569b08": "作中分二。初三明光照無遺。後四演法周",
    "T35n1735_010:0569b09": "遍。一遍塵內外法界剎中。二遍佛身中一切",
    "T35n1735_010:0569b10": "剎內。三明所轉性相。四明能轉圓音。後一",
    "T35n1735_010:0569b11": "結用歸本。不可得故。第九下方菩薩。前名",
    "T35n1735_010:0569b12": "法界光焰慧。此云普明。即前光焰。十頌讚",
    "T35n1735_010:0569b13": "佛境勝用菩薩能入。答神通問。文云。各各現",
    "T35n1735_010:0569b14": "故。於中二。前三顯佛境勝用。先半偈標其",
    "T35n1735_010:0569b15": "體。謂妙身色相。後二頌半辯其用。後七菩薩",
    "T35n1735_010:0569b16": "能入。謂入佛境界。於中三。初二具德故知",
    "T35n1735_010:0569b17": "見。次三知見成益。後二結用速疾。並可",
    "T35n1735_010:0569b18": "知。第十上方菩薩。此與前名顛倒而已。十",
    "T35n1735_010:0569b19": "頌讚佛圓音現身神變自在。答無能攝取問。",
    "T35n1735_010:0569b20": "謂此願力普周。無能令不取故。於中分三。",
    "T35n1735_010:0569b21": "初三頌歎佛圓音雨法德。然具十義。一唯",
    "T35n1735_010:0569b22": "一妙音一梵音故。二遍聞一切稱法性故。",
    "T35n1735_010:0569b23": "三此一即多事理融故。四彼一一音雨多法",
    "T35n1735_010:0569b24": "雨。五彼法各具一切文詞。六各同一切眾生",
    "T35n1735_010:0569b25": "之音。七此音各各遍一切處。八所說各顯性",
    "T35n1735_010:0569b26": "淨之理。九各令一切普得見聞。十各各皆",
    "T35n1735_010:0569b27": "得究竟之益。上之十義。從一妙音展轉",
    "T35n1735_010:0569b28": "開之。具十無盡。方曰圓音文處可見。次四",
    "T35n1735_010:0569b29": "歎佛現身無礙德。初偈解脫力故。現處周",
    "T35n1735_010:0569c01": "細。次偈法身力故。現相即虛。後二偈。以般",
    "T35n1735_010:0569c02": "若德發揮前偈。初偈釋下半。言影像者顯",
    "T35n1735_010:0569c03": "無方所故。謂光東則影西。光西則影東。質",
    "T35n1735_010:0569c04": "對像生來無所從。質謝像亡去無所至。故",
    "T35n1735_010:0569c05": "此影像即空無體。後偈釋上半。言如空者。",
    "T35n1735_010:0569c06": "不可取等故。故雖現形猶如水月。平等如",
    "T35n1735_010:0569c07": "空。後三歎佛神變自在德。一則毛孔廣容。",
    "T35n1735_010:0569c08": "二則願能普遍。三舉少況多。又上略配十",
    "T35n1735_010:0569c09": "句。其中具有四十句。意不能繁指。第六大",
    "T35n1735_010:0569c10": "段。結通無窮分中分二。初舉此。二應知下",
    "T35n1735_010:0569c11": "類彼。言四天下者。意在閻浮言總意別。既",
    "T35n1735_010:0569c12": "以結通菩薩雲集尤顯上歎。是彼十方。遠方",
    "T35n1735_010:0569c13": "便竟。",
    "T35n1735_010:0569c14": "普賢三昧品第三(入第七經初)",
    "T35n1735_010:0569c15": "[0569c15] 將釋此品四門同前。初來意者。前眾既集",
    "T35n1735_010:0569c16": "光示法主。今將說法。是故法主入定受加",
    "T35n1735_010:0569c17": "為近方便。故次來也。二釋名者。普賢明說",
    "T35n1735_010:0569c18": "法主。以說普法故。三昧是業用。以非證",
    "T35n1735_010:0569c19": "不宣。故此則人法合舉。普賢之三昧。亦此",
    "T35n1735_010:0569c20": "三昧是普賢所有。又三昧境界名為普賢。",
    "T35n1735_010:0569c21": "一切如來藏身為普賢故。此則普賢即三昧。",
    "T35n1735_010:0569c22": "揀餘定也。若準梵本普賢三昧威德神變",
    "T35n1735_010:0569c23": "品。威德神變皆定之用。攝用從體。但云三",
    "T35n1735_010:0569c24": "昧也。縱佛加光讚皆因定故。餘會入定受",
    "T35n1735_010:0569c25": "加起定即說。同為一品。今此開者。文多義",
    "T35n1735_010:0569c26": "廣勸修學故。言義廣者。建立普賢之行願",
    "T35n1735_010:0569c27": "故。故此比餘&#x9E81;相。而說四同六異。言四",
    "T35n1735_010:0569c28": "同者。入住加出。言六異者。一數異。餘會",
    "T35n1735_010:0569c29": "入起唯一。此會入起俱多故。二者類異。",
    "T35n1735_010:0570a01": "類餘方故。三利益異。定起多人益故。四光",
    "T35n1735_010:0570a02": "讚異。如來毛孔光明讚故。五眾請異。從定",
    "T35n1735_010:0570a03": "起已待眾請故。六證相異。餘會經終方有",
    "T35n1735_010:0570a04": "證相。此品益已即便地動雨雲等故。四五",
    "T35n1735_010:0570a05": "二種十地雖有而不具六。今此具六故別",
    "T35n1735_010:0570a06": "立品。以此說果餘皆因故。又為諸會本",
    "T35n1735_010:0570a07": "故。總故。七八九會雖是果定。說通因果。又",
    "T35n1735_010:0570a08": "非總故。三宗趣者。入法界定法界佛加為",
    "T35n1735_010:0570a09": "宗。令法界眾成法界德為趣。望於後品。",
    "T35n1735_010:0570a10": "亦說世界海為趣。四釋文者。文有六分。一",
    "T35n1735_010:0570a11": "三昧分。二加持分。三起定分。四作證分。五毛",
    "T35n1735_010:0570a12": "光讚德分。六大眾偈請分。初中有二。一明",
    "T35n1735_010:0570a13": "此界入定。二類通十方。就初分三。一承力",
    "T35n1735_010:0570a14": "入定。二彰定名字。三明定體用。今初有六。",
    "T35n1735_010:0570a15": "一時。說偈竟時。二主。顯佛普德。唯普賢故。",
    "T35n1735_010:0570a16": "三處。依如來者常對佛故。四所依座。大集",
    "T35n1735_010:0570a17": "云。菩薩得蓮華陀羅尼故。說法處皆有蓮",
    "T35n1735_010:0570a18": "華表所入三昧自性無染含果法故。五所",
    "T35n1735_010:0570a19": "依因。謂所入深廣要承力故。六正入三昧",
    "T35n1735_010:0570a20": "心境冥故。二此三昧下。彰定名字。毘盧遮那",
    "T35n1735_010:0570a21": "前已廣釋。復有釋言。廣大生息。具此三義",
    "T35n1735_010:0570a22": "名如來藏身。身即體也依也。此有二種。一",
    "T35n1735_010:0570a23": "者修成。二者本性。本性者凡聖俱成。修成",
    "T35n1735_010:0570a24": "者唯諸佛有。諸佛有者。慈悲無邊故名為廣。",
    "T35n1735_010:0570a25": "智慧無上故稱為大。生相已盡故云生息。涅",
    "T35n1735_010:0570a26": "槃云。離有常住故名如來。萬德含攝是謂藏",
    "T35n1735_010:0570a27": "身。即是出纏之法身也。言本性者。謂即藏",
    "T35n1735_010:0570a28": "識包含種子。建立趣生故名為廣。本覺現",
    "T35n1735_010:0570a29": "量與佛等故。名之為大。新新生故名之為",
    "T35n1735_010:0570b01": "生。染淨苦樂所不能動。故名為息。即上法",
    "T35n1735_010:0570b02": "身在纏名藏。謂空不空。空為能藏。藏不空",
    "T35n1735_010:0570b03": "故。若以光明遍照。解毘盧遮那。毘盧遮那",
    "T35n1735_010:0570b04": "即是能觀大智。如來藏身即所觀深理。凡",
    "T35n1735_010:0570b05": "雖理有佛智方照。又毘盧遮那亦通本有。",
    "T35n1735_010:0570b06": "本有真實識知遍照法界義故。斯即本覺迷",
    "T35n1735_010:0570b07": "而不知不得其用。唯佛覺此能無不為。故",
    "T35n1735_010:0570b08": "云一切諸佛。揀非凡也。亦非因也。顯於",
    "T35n1735_010:0570b09": "依正離如來藏無別自體。故入此也。賢首",
    "T35n1735_010:0570b10": "釋云。諸佛遍於一切。即顯諸佛無不周遍",
    "T35n1735_010:0570b11": "法界剎海。及彼塵中所有諸剎。諸剎塵中復",
    "T35n1735_010:0570b12": "有諸剎。如是重重不可窮盡。言如來藏身",
    "T35n1735_010:0570b13": "者。明即此遍剎之身。包容所遍法界剎海。",
    "T35n1735_010:0570b14": "無不皆在如來身中。故名藏身。是故融通",
    "T35n1735_010:0570b15": "總有四句。一身遍剎海。二剎在身中。三身",
    "T35n1735_010:0570b16": "遍身內剎。四剎入遍剎身。即內即外依正",
    "T35n1735_010:0570b17": "混融。無礙無障。是此三昧所作。故以為名。",
    "T35n1735_010:0570b18": "將說此法故入茲定。三普入下明體相用。",
    "T35n1735_010:0570b19": "此定相用無量無邊。皆悉依於如來藏說。",
    "T35n1735_010:0570b20": "略舉其要。句有十三門乃有十。以後二門。",
    "T35n1735_010:0570b21": "收五句。故攝為六對。後之二門各一對故。",
    "T35n1735_010:0570b22": "文有四節。義唯有三。至下當明。言六對",
    "T35n1735_010:0570b23": "者。初二句明體用一對。謂無分別智證平等",
    "T35n1735_010:0570b24": "性。以為定體。影現法界為勝用也。謂以",
    "T35n1735_010:0570b25": "因因性證彼因性。成彼果性顯果果性。如",
    "T35n1735_010:0570b26": "是佛性則具七義。一真二實。三善四常。五樂",
    "T35n1735_010:0570b27": "六我。七者清淨。生佛之性本末不殊。況佛",
    "T35n1735_010:0570b28": "果。果豈不平等。佛平等性即如來藏。是故",
    "T35n1735_010:0570b29": "但入如來藏身。即是已入佛平等性。此為",
    "T35n1735_010:0570c01": "第一契合佛性門也。言勝用者。即示眾影",
    "T35n1735_010:0570c02": "像門。謂能現能生身土智影也。次二深廣一",
    "T35n1735_010:0570c03": "對。廣者無邊。不在內外故。大者無上究竟",
    "T35n1735_010:0570c04": "實際故。無礙者無所障故。同於虛空。成上三",
    "T35n1735_010:0570c05": "義。通為廣大無礙門。後句即入法海漩澓",
    "T35n1735_010:0570c06": "門。漩即深也。三有二句出納一對。初出生",
    "T35n1735_010:0570c07": "三昧門。謂若自相若共相等。一切三昧皆",
    "T35n1735_010:0570c08": "從此生。此為諸定本故。後攝受法界門。終",
    "T35n1735_010:0570c09": "歸此故。法界體性故。四有二句境智一對。",
    "T35n1735_010:0570c10": "初句能成佛智門。謂不體此理非佛智故。",
    "T35n1735_010:0570c11": "後示現諸境門。然安立言總有三種。一者世",
    "T35n1735_010:0570c12": "界安立依報。二者聖教安立妙義。三者觀",
    "T35n1735_010:0570c13": "智。安立諦相。皆法界藏顯示現前。五有二",
    "T35n1735_010:0570c14": "句。即依正含容門。為內外含容對。謂內含",
    "T35n1735_010:0570c15": "因果智力。外令塵容法界。由塵全依法界",
    "T35n1735_010:0570c16": "藏現。同真性故。六有三句。即成就攝持門。",
    "T35n1735_010:0570c17": "為成持人法對。謂初成果人功德大願。後",
    "T35n1735_010:0570c18": "持法輪令不斷絕。由斯玄理法眼常全故。",
    "T35n1735_010:0570c19": "上言四節者。初四句明無幽不入。釋上",
    "T35n1735_010:0570c20": "毘盧遮那遍照之義。次四句無德不生。釋",
    "T35n1735_010:0570c21": "上一切諸佛之義。次二句內外含容。釋上藏",
    "T35n1735_010:0570c22": "義。後三句。成德持法釋上身義。言義唯有",
    "T35n1735_010:0570c23": "三者。體相用也入平等性是定體也。廣",
    "T35n1735_010:0570c24": "大同空是定相也。餘皆定用。此三圓融總",
    "T35n1735_010:0570c25": "為無礙普賢三昧。二如此下。類通十方及諸",
    "T35n1735_010:0570c26": "塵道。於中有二。初舉此。後如是下類彼。",
    "T35n1735_010:0570c27": "類彼中二。初明平遍法界。後明重疊無盡。",
    "T35n1735_010:0570c28": "前中十一句。初一總明。謂盡窮法界。後十",
    "T35n1735_010:0570c29": "別指以彰曲盡。一盡虛空界。二於空中盡",
    "T35n1735_010:0571a01": "十方處。三於十方中遍三世時。四於三世",
    "T35n1735_010:0571a02": "中微細物處。謂毛端等。五凡諸小隙無礙之",
    "T35n1735_010:0571a03": "處。六或廣大百千由旬等處。七人天日月光",
    "T35n1735_010:0571a04": "明等處八盡佛眼見處。九盡神力到處。十",
    "T35n1735_010:0571a05": "佛身能現之處。此第十句有二義。一者結上",
    "T35n1735_010:0571a06": "國土之言。通十一段。二者成下。以是身內",
    "T35n1735_010:0571a07": "之剎為微細故。二及此下。重疊遍中略有",
    "T35n1735_010:0571a08": "四重。一盡法界塵。言及此國土者。指前十",
    "T35n1735_010:0571a09": "處之國也。二塵中多剎。三剎中多佛。四一一",
    "T35n1735_010:0571a10": "佛前有多普賢。於上諸處皆入此定故。普",
    "T35n1735_010:0571a11": "賢身不分普遍&#x9E81;細。深廣平滿重疊。此處入",
    "T35n1735_010:0571a12": "定。類通既然。法界入定類通亦爾。故約主",
    "T35n1735_010:0571a13": "定。佛前唯一普賢。一切一故。若就類通。佛",
    "T35n1735_010:0571a14": "前各有塵數一一切故。第二爾時一一下。加",
    "T35n1735_010:0571a15": "分有三。初口加。次意加。後身加。初中有四。",
    "T35n1735_010:0571a16": "一諸佛現前以此口加後無結通故。此總舉",
    "T35n1735_010:0571a17": "重重時處。一一普賢前也。二彼諸下。讚其得",
    "T35n1735_010:0571a18": "定。此雖果定菩薩門入。故云菩薩三昧。三",
    "T35n1735_010:0571a19": "佛子下。明得定所由。所由有三。一伴佛同",
    "T35n1735_010:0571a20": "加。佛佛道同故。二主佛本願。此二為緣。",
    "T35n1735_010:0571a21": "三自修行願是入定因。又上三義。前前由",
    "T35n1735_010:0571a22": "於後後。餘豈無斯行耶。法門主故。表說普",
    "T35n1735_010:0571a23": "法故。四所謂下。辯加所為。此文二勢。一",
    "T35n1735_010:0571a24": "辯加所為。二顯上行願之相。故云所謂",
    "T35n1735_010:0571a25": "也。所為謂何。為轉法輪故。有十一句。初總",
    "T35n1735_010:0571a26": "餘別。別中初一總攝十智。餘九即是十海。",
    "T35n1735_010:0571a27": "一即安立海。二即眾生及業海。三即世界",
    "T35n1735_010:0571a28": "海。四即佛海。五即名號壽量。及解脫海。",
    "T35n1735_010:0571a29": "變化大用皆功德故。六即波羅蜜海。到實相",
    "T35n1735_010:0571b01": "岸故。七即轉法輪海。八即根海。九即演說",
    "T35n1735_010:0571b02": "海。與下十智令知此十。二爾時下。明意",
    "T35n1735_010:0571b03": "加。於中有二。先加後釋。前中亦二。先此土",
    "T35n1735_010:0571b04": "後類通。前中與十種智。初一總。謂與果海",
    "T35n1735_010:0571b05": "之智。而言與者。佛力灌注令增長故。一切",
    "T35n1735_010:0571b06": "智性即果海也。智性即力無傾動故。具十",
    "T35n1735_010:0571b07": "力故。末後智字即能入也。餘九為別。即是",
    "T35n1735_010:0571b08": "成就品中十智。由與此智故。後能說彼智",
    "T35n1735_010:0571b09": "觀彼十海。而文少不次。一即第三法界安立",
    "T35n1735_010:0571b10": "海智。安立無邊量故。二即第四佛海。佛",
    "T35n1735_010:0571b11": "海唯佛分齊之境。三即第一。四即第二。眾",
    "T35n1735_010:0571b12": "生業海。業因微細故云廣大。五含二句。一",
    "T35n1735_010:0571b13": "即第八佛神變海。解脫作用即是神變。神",
    "T35n1735_010:0571b14": "變依定加三昧言。二含三世智。下文一念",
    "T35n1735_010:0571b15": "知三世。由佛不思議解脫力故。由加總句",
    "T35n1735_010:0571b16": "故。合此二六即第五。七即第九。八即第七",
    "T35n1735_010:0571b17": "願海以願力故。入法界中一切世界。九即",
    "T35n1735_010:0571b18": "第十建立演說。又菩薩根更有多義。修十善",
    "T35n1735_010:0571b19": "道有三善根。修諸地度。精進為根。攝受正",
    "T35n1735_010:0571b20": "法。信慧為根。攝養眾生。慈悲為根。為成佛",
    "T35n1735_010:0571b21": "道。悲智為根。種種差別善知故。二如此下類",
    "T35n1735_010:0571b22": "通可知。第二何以故下。釋所因中二。先徵。",
    "T35n1735_010:0571b23": "意云諸佛有力能與。有慈能普。何以十智偏",
    "T35n1735_010:0571b24": "加普賢。釋云。普賢得此三昧法爾應與。三",
    "T35n1735_010:0571b25": "是時下。身加中亦二。初此土。後如此下類通。",
    "T35n1735_010:0571b26": "前中復二。先佛手摩頂。明加彼攝受。又準",
    "T35n1735_010:0571b27": "梵本明十方佛身皆不來此舒臂不必長。",
    "T35n1735_010:0571b28": "而同時摩頂。各全觸頂互不相礙。皆是如",
    "T35n1735_010:0571b29": "來自在業用。二其手下。辯手相用。於中",
    "T35n1735_010:0571c01": "十句。以顯無盡。前五德相圓備。謂傭纖直",
    "T35n1735_010:0571c02": "等。故云相好莊嚴。後復出下。五句明妙用",
    "T35n1735_010:0571c03": "自在。意明此手&#x4E98;十方。而包三世。收因果",
    "T35n1735_010:0571c04": "而該人法。深廣體用無邊自在。非言能說",
    "T35n1735_010:0571c05": "也。後結通可知。第三爾時下。起定分。所作",
    "T35n1735_010:0571c06": "事竟故。於中二。初此界後類通十方。前中",
    "T35n1735_010:0571c07": "亦二。初起定後眾益。前中亦二。初起主定。",
    "T35n1735_010:0571c08": "二起眷屬定。於中亦二。初總謂一起一切",
    "T35n1735_010:0571c09": "起。由此妙定。即是一切三昧海故。餘定為",
    "T35n1735_010:0571c10": "門皆入此故。彼全同此。亦受海名。二所謂",
    "T35n1735_010:0571c11": "下別辯塵數既多略列其十。一即能知智",
    "T35n1735_010:0571c12": "三昧。謂無一念暫差。故云念念無差。而不",
    "T35n1735_010:0571c13": "廢遍知為善巧智。二即所知塵境。上能所一",
    "T35n1735_010:0571c14": "對。三現廣剎。四現居處。即於世界總別一",
    "T35n1735_010:0571c15": "對。楞伽經云。如來藏識。頓現一切身器。及",
    "T35n1735_010:0571c16": "諸受用器。即廣剎。受用即是舍宅。五知心念",
    "T35n1735_010:0571c17": "差別。六知身相名字。即眾生色心一對。七",
    "T35n1735_010:0571c18": "知廣處。八知廣身。即依正一對。雖說微",
    "T35n1735_010:0571c19": "塵。意彰佛廣虛空無方。有物處則現。唯如",
    "T35n1735_010:0571c20": "來藏是實物有。依此建立處所各別。隨菩薩",
    "T35n1735_010:0571c21": "行。剎有淨穢。隨眾生業趣類別故。微塵中",
    "T35n1735_010:0571c22": "佛復有一義。謂如來藏是真佛身。其體廣大",
    "T35n1735_010:0571c23": "無能知者。恒在六七微塵之中。一一有情各",
    "T35n1735_010:0571c24": "有藏識。故云各有無邊大身。九從知一切法",
    "T35n1735_010:0571c25": "理趣者。上八約事別別門顯。此約理趣總",
    "T35n1735_010:0571c26": "該諸法。故云一切。大般若經理趣分。說諸",
    "T35n1735_010:0571c27": "法皆空。無生無滅無自性性。離一切相不",
    "T35n1735_010:0571c28": "可願求。然第一義湛然常住。當知即是此",
    "T35n1735_010:0571c29": "如來藏。思益經說。處處避空皆不離空。",
    "T35n1735_010:0572a01": "深密經說理趣有六。一者真義理趣。謂二障",
    "T35n1735_010:0572a02": "淨智所行真實。二證得理趣。謂於真義得",
    "T35n1735_010:0572a03": "如實知。三教導理趣。謂自證已開示眾生。此",
    "T35n1735_010:0572a04": "三為本後三解釋。四離二邊理趣。謂有問言。",
    "T35n1735_010:0572a05": "云何名為真義理趣。應答彼言。非有非無",
    "T35n1735_010:0572a06": "非常非斷。五不思議理趣。謂有問言。云何",
    "T35n1735_010:0572a07": "證得。應答彼言。謂不思議。若於諸法遠離",
    "T35n1735_010:0572a08": "戲論。爾時證得真勝義性。故知言說皆非真",
    "T35n1735_010:0572a09": "義。六隨眾生所樂理趣。謂有問言。云何教導。",
    "T35n1735_010:0572a10": "應答彼言。隨諸眾生意樂各異。順彼所欲",
    "T35n1735_010:0572a11": "方便開示。彼真義者。即此藏身。彼不思議即",
    "T35n1735_010:0572a12": "此三昧。無著菩薩說四意趣。釋一切經亦",
    "T35n1735_010:0572a13": "理趣也。如攝論辯。上來九句。唯第三四從",
    "T35n1735_010:0572a14": "現得名。餘七皆從所知立稱。如此等類。",
    "T35n1735_010:0572a15": "有一切世界海微塵數。合為一定。即知此定",
    "T35n1735_010:0572a16": "是一切定耳。二普賢下。大眾得益。初標益",
    "T35n1735_010:0572a17": "時分。亦是得益所由。後其諸下。正明得益。",
    "T35n1735_010:0572a18": "減數說九。初五得菩薩法門。句各一義。皆",
    "T35n1735_010:0572a19": "以前定含此諸義故。又此五句後後成前",
    "T35n1735_010:0572a20": "前。後四得佛果法。即如來三業。一得照藏身",
    "T35n1735_010:0572a21": "之實智。二得藏身力用之權智。三身毛現",
    "T35n1735_010:0572a22": "剎。四應垂八相義兼口轉。亦以藏身含此",
    "T35n1735_010:0572a23": "義故。普賢出定他人益者。感應道交故。如",
    "T35n1735_010:0572a24": "春萌芽陽氣久滿。東風一拂眾&#x8602;齊敷。諸菩",
    "T35n1735_010:0572a25": "薩眾積善以深。久同行願纔觀勝境。萬德",
    "T35n1735_010:0572a26": "頓圓。冥顯雙資。于何不可。二如此下類通",
    "T35n1735_010:0572a27": "可知。第四爾時下。現相作證分。然得益心",
    "T35n1735_010:0572a28": "喜。喜則地動及有諸瑞。諸會聞竟得益。故現",
    "T35n1735_010:0572a29": "相居後。此會雖即未聞。已先得益。故先現",
    "T35n1735_010:0572b01": "瑞。以此會辯果顯殊勝故。文中有四。一",
    "T35n1735_010:0572b02": "世界微動。兼出瑞因由。因果二力。言微動",
    "T35n1735_010:0572b03": "者。是前相故。二眾寶莊嚴。三出音說法。四佛",
    "T35n1735_010:0572b04": "會雨寶。略舉十種以顯無盡。前三事相寶。",
    "T35n1735_010:0572b05": "後七法化傳通寶。並是出世善根所生。第",
    "T35n1735_010:0572b06": "五普雨如是十種雲已下。毛光讚德分。於",
    "T35n1735_010:0572b07": "中二。初結前生後。後正顯偈詞。詞中十頌",
    "T35n1735_010:0572b08": "分三。初一總述前定。次八別顯遍相。後一",
    "T35n1735_010:0572b09": "結讚所由。別顯中二。前二偈半直述前遍。",
    "T35n1735_010:0572b10": "後五偈半舉因顯遍。於中二。初半偈緣力",
    "T35n1735_010:0572b11": "遍。後五因力遍。於中四。初偈即體而用故",
    "T35n1735_010:0572b12": "遍。前半體後半用。身相如空法性身也。依真",
    "T35n1735_010:0572b13": "而住法性土也。隨機普應受用化也。問法",
    "T35n1735_010:0572b14": "性身土為別不別。別則不名法性。性無二",
    "T35n1735_010:0572b15": "故。不別則無能依所依。答經論異說。統收",
    "T35n1735_010:0572b16": "法身略有十種。土隨身顯。乃有五重。一依",
    "T35n1735_010:0572b17": "佛地論。唯以清淨法界。而為法身。亦以法",
    "T35n1735_010:0572b18": "性而為其土。性雖一味。隨身土相而分二",
    "T35n1735_010:0572b19": "別。智論云。在有情數中名為佛性。在非情",
    "T35n1735_010:0572b20": "數中名為法性。假說能所而實無差。唯識",
    "T35n1735_010:0572b21": "云。雖此身土體無差別而屬佛法性相異",
    "T35n1735_010:0572b22": "故。謂法性屬佛。為法性身。法性屬法為法",
    "T35n1735_010:0572b23": "性土。性隨相異故云爾也。今言如虛空者。",
    "T35n1735_010:0572b24": "唯識論云。此之身土俱非色攝。雖不可說",
    "T35n1735_010:0572b25": "形量大小。然隨事相其量無邊。譬如虛空",
    "T35n1735_010:0572b26": "遍一切處。故如虛空言通喻身土。二或唯大",
    "T35n1735_010:0572b27": "智而為法身。所證真如為法性土。無性攝論",
    "T35n1735_010:0572b28": "云。無垢無罣礙智為法身故。若爾云何言",
    "T35n1735_010:0572b29": "相如虛空。智體無礙同虛空故。三亦智亦",
    "T35n1735_010:0572c01": "如而為法身。梁攝論及金光明皆云。唯如",
    "T35n1735_010:0572c02": "如及如如智獨存。名法身故。此則身含如",
    "T35n1735_010:0572c03": "智上則唯如。四境智雙泯而為法身。經云。",
    "T35n1735_010:0572c04": "如來法身。非心非境土亦隨爾。依於此義。",
    "T35n1735_010:0572c05": "諸契經中皆說如來身土無二。此則依真之",
    "T35n1735_010:0572c06": "言顯無能所。方曰依真成如空義。五此上",
    "T35n1735_010:0572c07": "四句。合為一無礙法身。隨說皆得土亦如",
    "T35n1735_010:0572c08": "之。六此上總別五句。相融形奪泯茲五說。",
    "T35n1735_010:0572c09": "&#x9008;然無寄以為法身。土亦如也。此上單就",
    "T35n1735_010:0572c10": "境智以辯。七通攝五分及悲願等所行。恒",
    "T35n1735_010:0572c11": "沙功德。無不皆是此法身收。以修生功德",
    "T35n1735_010:0572c12": "必證理故。融攝無礙。即此所證真如體大。",
    "T35n1735_010:0572c13": "為法性土。依於此義身土&#x9008;異。今言身相",
    "T35n1735_010:0572c14": "即諸功德。言如虛空即身之性。下經亦云。",
    "T35n1735_010:0572c15": "解如來身非如虛空。一切功德無量妙法。",
    "T35n1735_010:0572c16": "所圓滿故。八通收報化色相功德。無不皆",
    "T35n1735_010:0572c17": "是此法身收。故攝論中。三十二相等皆法身",
    "T35n1735_010:0572c18": "攝。然有三義。一相即如故。歸理法身。二智",
    "T35n1735_010:0572c19": "所現故屬智法身。三當相並是功德法。故",
    "T35n1735_010:0572c20": "名為法身。其所依土。則通性相淨穢無礙。",
    "T35n1735_010:0572c21": "我此土淨而汝不見。眾生見燒淨土不毀。",
    "T35n1735_010:0572c22": "色即是如相即非相。身土事理交互依持。通",
    "T35n1735_010:0572c23": "有四句。謂色身依色相土色身依法性土。",
    "T35n1735_010:0572c24": "法身依法性土。及依色相故。又以單雙互",
    "T35n1735_010:0572c25": "望。亦成五句。謂色相身依法性色相土等",
    "T35n1735_010:0572c26": "準以思之。此上猶通諸大乘教。九通攝三",
    "T35n1735_010:0572c27": "種世間。皆為一大法身。具十佛故。其三",
    "T35n1735_010:0572c28": "身等。並此中智正覺攝故。土亦如之。即如",
    "T35n1735_010:0572c29": "空身而示普身。于何不具此唯華嚴。十",
    "T35n1735_010:0573a01": "土分權實唯有第九屬於此經。若據融攝",
    "T35n1735_010:0573a02": "及攝同教。總前九義為一總句。是謂如來",
    "T35n1735_010:0573a03": "無礙身土。普賢亦爾。義隨隱顯。不可累安。",
    "T35n1735_010:0573a04": "達者尋文無生局見。上言土有五重者。一",
    "T35n1735_010:0573a05": "唯法性屬前三身。二者雙泯屬於第四。三",
    "T35n1735_010:0573a06": "具性相五六七八所依。四融三世間屬於",
    "T35n1735_010:0573a07": "第九。五總前諸義即第十依。二普賢安住",
    "T35n1735_010:0573a08": "下。一偈半大願故遍。兼顯遍於正中之依",
    "T35n1735_010:0573a09": "也。重重皆遍。今不見者機不應故。不見即",
    "T35n1735_010:0573a10": "是虛空身故。亦遍不見處故。三有一偈半。",
    "T35n1735_010:0573a11": "明所現超勝。四有一偈。果德已滿不捨因",
    "T35n1735_010:0573a12": "門。第三一偈。結讚所由者。自在難思現無",
    "T35n1735_010:0573a13": "不普。標入一定實則普游。非佛光雲安",
    "T35n1735_010:0573a14": "能讚述。第六大眾讚請分。前眾問。佛佛示法",
    "T35n1735_010:0573a15": "主眾&#x89A9;定起故。讚請普賢。前但舊眾。此通",
    "T35n1735_010:0573a16": "新舊故云一切。所問同前故。但略舉。十頌",
    "T35n1735_010:0573a17": "分三。初八歎主請。彰其能說。次一舉法請。",
    "T35n1735_010:0573a18": "正陳所疑。後一歎眾請。明有堪聞之器。",
    "T35n1735_010:0573a19": "前中二。初五頌歎普賢因果深廣德。明有",
    "T35n1735_010:0573a20": "說因。後三歎能遍塵剎雨法德。明有說",
    "T35n1735_010:0573a21": "果。今初偈各一義。初一讚己淨法身。三句明",
    "T35n1735_010:0573a22": "因一句明果。因有三義。一因修法生義通",
    "T35n1735_010:0573a23": "緣了。二由大願起即是緣因。三依如來藏",
    "T35n1735_010:0573a24": "證真平等。此為正因。真如即是不空。虛空",
    "T35n1735_010:0573a25": "即是空藏。平等與藏通上二義。二讚遍住",
    "T35n1735_010:0573a26": "佛剎。第三句遍因餘皆遍相。因中具智莊嚴",
    "T35n1735_010:0573a27": "故。能等照具功德嚴令無不&#x89A9;。三讚近",
    "T35n1735_010:0573a28": "佛。四讚常定。實境中者。不隨想轉故。曹",
    "T35n1735_010:0573a29": "者輩也。五讚度生曲盡。微塵者。細處有多",
    "T35n1735_010:0573b01": "眾生故。二有三頌。說法果中。初一讚常演",
    "T35n1735_010:0573b02": "大法。如空之言下喻廣大。前喻無盡無差。",
    "T35n1735_010:0573b03": "次一讚說無等法。無等有二。一能說力勝",
    "T35n1735_010:0573b04": "具二嚴故二。所說無等。說佛所行故。後一",
    "T35n1735_010:0573b05": "頌舉因結果。顯德有由曠劫因圓故。故能",
    "T35n1735_010:0573b06": "雲雨說法。二一頌舉法請中。前品所問雖",
    "T35n1735_010:0573b07": "有多門。統其要歸。莫過三種世間故。今",
    "T35n1735_010:0573b08": "三句各顯其一。又前問總該諸會。此令當",
    "T35n1735_010:0573b09": "會答故。末後一頌歎眾請。亦名自述此有",
    "T35n1735_010:0573b10": "二義。一恭敬一心內堪受法。二諸佛隨喜。",
    "T35n1735_010:0573b11": "外有勝緣故應說也。說則上順佛心。下隨",
    "T35n1735_010:0573b12": "物欲。"
}