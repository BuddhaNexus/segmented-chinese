{
    "T41n1823_016:0906a14": "俱舍論頌疏論本第十六",
    "T41n1823_016:0906a16": "[0906a16] 從此第七明黑黑等。就中一明四業。二明",
    "T41n1823_016:0906a17": "無漏斷。三明異說。此下第一明四業。論云。",
    "T41n1823_016:0906a18": "又經中說。業有四種。謂或有業黑黑異熟。",
    "T41n1823_016:0906a19": "或復有業白白異熟。或復有業黑白黑白異",
    "T41n1823_016:0906a20": "熟。或復有業非黑非白。無異熟業。能盡諸",
    "T41n1823_016:0906a21": "業。其相云何。頌曰。",
    "T41n1823_016:0906a22": " 依黑黑等殊  所說四種業",
    "T41n1823_016:0906a23": " 惡色欲界善  能盡彼無漏",
    "T41n1823_016:0906a24": " 應知如次第  名黑白俱非",
    "T41n1823_016:0906a25": "[0906a25] 釋曰。初兩句標。次四句釋。論云。佛依業果",
    "T41n1823_016:0906a26": "性類不同。所治能治殊。說黑黑等四(前三業果殊。第四",
    "T41n1823_016:0906a27": "所治能治殊也)惡色欲界善者。惡謂欲界。諸不善業。",
    "T41n1823_016:0906a28": "一向名黑。染污性故。異熟亦黑。不可意故",
    "T41n1823_016:0906a29": " 色界善業。一向名白。不雜惡故。異熟亦",
    "T41n1823_016:0906b01": "白。是可意故 欲界善業。名為黑白。惡所",
    "T41n1823_016:0906b02": "雜故。異熟亦黑白。非愛果雜故 善性是白。",
    "T41n1823_016:0906b03": "而非是黑。黑來陵雜。立黑白名。故黑白名",
    "T41n1823_016:0906b04": "約前後間雜。不據自性也。故論云。此黑白",
    "T41n1823_016:0906b05": "名。依相續立。非據自性。所以者何。以無",
    "T41n1823_016:0906b06": "一業及一異熟。是黑是白。互相違故(已上論文) 問",
    "T41n1823_016:0906b07": "欲界惡業果。善業果雜故。應名白黑。答不",
    "T41n1823_016:0906b08": "善業果。非必應為善業果雜。如闡提身。即",
    "T41n1823_016:0906b09": "無善業。於地獄中。無可意果。欲善業果。必",
    "T41n1823_016:0906b10": "為惡雜。以欲界中惡勝善。故謂欲邪見。能",
    "T41n1823_016:0906b11": "斷善根。欲界善業。不能斷惡。故欲界惡強",
    "T41n1823_016:0906b12": "於善也 能盡彼無漏者。彼是所治也。無漏",
    "T41n1823_016:0906b13": "能治也。謂無漏業。能盡彼前黑等三業。名",
    "T41n1823_016:0906b14": "非黑非白。不染污故。名為非黑。不招白異",
    "T41n1823_016:0906b15": "熟。故名為非白。論云。此非白言。是密意說。",
    "T41n1823_016:0906b16": "謂佛於彼大空經中。告阿難陀。諸無學法純",
    "T41n1823_016:0906b17": "善純白。一向無罪(解云。既言無學純白。故知無漏法。名非白者。是密意說。",
    "T41n1823_016:0906b18": "不顯了也) 應知如次第名黑白俱非者。配上兩",
    "T41n1823_016:0906b19": "句。如次言之。前句惡名黑。色善名白。欲",
    "T41n1823_016:0906b20": "善名俱。無漏名非黑非白也。",
    "T41n1823_016:0906b21": "[0906b21] 從此第二。明無漏斷。論云。諸無漏業。皆能",
    "T41n1823_016:0906b22": "斷盡前三業。不不爾云何。頌曰。",
    "T41n1823_016:0906b23": " 四法忍離欲  前八無間俱",
    "T41n1823_016:0906b24": " 十二無漏思  唯盡純黑業",
    "T41n1823_016:0906b25": " 離欲四靜慮  第九無間思",
    "T41n1823_016:0906b26": " 一盡雜純黑  四令純白盡",
    "T41n1823_016:0906b27": "[0906b27] 釋曰。四法忍者。謂見道中。四法忍也。離欲",
    "T41n1823_016:0906b28": "者。流入下句。謂離欲前八無間道。即欲修",
    "T41n1823_016:0906b29": "道。八無間道也。俱者此八無間道。及前四法",
    "T41n1823_016:0906c01": "忍。俱行思也。此有十二無漏思。唯盡純黑",
    "T41n1823_016:0906c02": "業。謂能永斷不善業故 離欲四靜慮第",
    "T41n1823_016:0906c03": "九無間思者。一離欲第九無間道思。二離四",
    "T41n1823_016:0906c04": "靜慮。第九無間道思也。一盡雜純黑者。取前",
    "T41n1823_016:0906c05": "離欲第九無間道。一無漏思。能盡雜業及純",
    "T41n1823_016:0906c06": "黑業。此時總斷欲界善故。能盡雜業。亦斷",
    "T41n1823_016:0906c07": "第九不善業故。能盡純黑。四令純白盡者。",
    "T41n1823_016:0906c08": "謂取前離四靜慮。一一地中第九無間思。此",
    "T41n1823_016:0906c09": "有四思。令純白盡。謂各能永斷當地善法",
    "T41n1823_016:0906c10": "故。論云。何緣諸地有漏善法。唯最後道能斷",
    "T41n1823_016:0906c11": "非餘 以諸善法非自性斷。斷已有容現",
    "T41n1823_016:0906c12": "在前故。然由緣彼煩惱盡時。方說名為斷",
    "T41n1823_016:0906c13": "彼善法。善法爾時得離繫故。由此乃至緣",
    "T41n1823_016:0906c14": "彼。煩惱餘一品在。斷義不成。善法爾時未",
    "T41n1823_016:0906c15": "離繫故。解云。緣縛斷者。有漏善法。被煩惱",
    "T41n1823_016:0906c16": "縛。斷此能緣九品惑盡 善法離繫。名緣縛",
    "T41n1823_016:0906c17": "斷。斷已不行。名自性斷。善法斷已。容現行",
    "T41n1823_016:0906c18": "故。非自性斷。斷善法者。不斷善體。但斷",
    "T41n1823_016:0906c19": "善上能緣煩惱。成就善故。故得現行。言容",
    "T41n1823_016:0906c20": "行者。謂善憂根。斷已不行。所餘善法斷已",
    "T41n1823_016:0906c21": "皆行故。致容言也。",
    "T41n1823_016:0906c22": "[0906c22] 從此第三。敘異說。頌曰。",
    "T41n1823_016:0906c23": " 有說地獄受  餘欲業黑雜",
    "T41n1823_016:0906c24": " 有說欲見滅  餘欲業黑俱",
    "T41n1823_016:0906c25": "[0906c25] 釋曰。有說地獄受餘欲業黑雜者。有餘師說。",
    "T41n1823_016:0906c26": "地獄受業。名為黑黑業。餘欲界業。若善若",
    "T41n1823_016:0906c27": "惡。皆名雜業。以地獄異熟唯不善業感故。",
    "T41n1823_016:0906c28": "順彼受名黑黑業。餘欲界異熟。通善惡業",
    "T41n1823_016:0906c29": "感故。順彼受名黑白業。有說欲見滅餘",
    "T41n1823_016:0907a01": "欲業黑俱者。有餘師說。欲見所斷業。名",
    "T41n1823_016:0907a02": "黑黑。餘欲修所斷業名俱。俱者。黑白也。謂",
    "T41n1823_016:0907a03": "見所斷業。無善雜故。名為黑黑。餘欲修所",
    "T41n1823_016:0907a04": "斷業有善不善。故名俱業。",
    "T41n1823_016:0907a05": "[0907a05] 從此第八。明三牟尼等。論云。又經中說有",
    "T41n1823_016:0907a06": "三牟尼。又經中言有三清淨。俱身語意。相",
    "T41n1823_016:0907a07": "各云何。頌曰。",
    "T41n1823_016:0907a08": " 無學身語業  即意三牟尼",
    "T41n1823_016:0907a09": " 三清淨應知  即諸三妙行",
    "T41n1823_016:0907a10": "[0907a10] 釋曰。牟尼者此云寂默。無學身語業者。謂身",
    "T41n1823_016:0907a11": "語二牟尼也。即意者。第三意牟尼也。謂即意。",
    "T41n1823_016:0907a12": "名牟尼非意業也。勝義牟尼。唯心為體。相",
    "T41n1823_016:0907a13": "隱難知。謂由身語離眾惡故。可比知心。",
    "T41n1823_016:0907a14": "故此身語有比用故。立為牟尼。意業非是",
    "T41n1823_016:0907a15": "勝義。復非能比故。非牟尼又身語業。是遠",
    "T41n1823_016:0907a16": "離體。意業不然無無表故。由遠離義。建",
    "T41n1823_016:0907a17": "立牟尼。是故即心。由身語業。能有所離。故",
    "T41n1823_016:0907a18": "名牟尼。唯於無學。立牟尼者。諸煩惱言。永",
    "T41n1823_016:0907a19": "寂靜故。煩惱喧諍。由如言也。三清淨應知即",
    "T41n1823_016:0907a20": "諸三妙行者。諸身語意。三種妙行。即名三",
    "T41n1823_016:0907a21": "清淨。此三清淨。通有漏善及無漏善。有漏暫",
    "T41n1823_016:0907a22": "離垢。無漏永離垢。故皆名清淨。",
    "T41n1823_016:0907a23": "[0907a23] 從此第九。明三惡行等。論云。又經中說有",
    "T41n1823_016:0907a24": "三惡行。又經中說有三妙行。俱身語意。相",
    "T41n1823_016:0907a25": "各云何。頌曰。",
    "T41n1823_016:0907a26": " 惡身語意業  說名三惡行",
    "T41n1823_016:0907a27": " 及貪瞋邪見  三妙行翻此",
    "T41n1823_016:0907a28": "[0907a28] 釋曰。三業不善。名三惡行。意惡行中。非直",
    "T41n1823_016:0907a29": "意業。及取貪瞋邪見。亦名意惡行。三妙行",
    "T41n1823_016:0907b01": "者。翻三惡行。謂身語意一切善業。及非意",
    "T41n1823_016:0907b02": "業。無貪無瞋正見也。",
    "T41n1823_016:0907b03": "[0907b03] 從此第十。明十業道。就中一明業道性。二",
    "T41n1823_016:0907b04": "明業道名義。三義便明斷善。四明業道俱",
    "T41n1823_016:0907b05": "轉。五明約處成業道。六明業道果。就明",
    "T41n1823_016:0907b06": "業道體中。一正明業道體。二明業道差別。",
    "T41n1823_016:0907b07": "且第一明業道體者。論云。又經中言有十",
    "T41n1823_016:0907b08": "業道。或善或惡其相云何。頌曰。",
    "T41n1823_016:0907b09": " 所說十業道  攝惡妙行中",
    "T41n1823_016:0907b10": " &#x9E81;品為其性  如應成善惡",
    "T41n1823_016:0907b11": "[0907b11] 釋曰。所說十業道者標也。謂經所說十業道",
    "T41n1823_016:0907b12": "也。攝惡妙行中&#x9E81;品為其性者。出體也。三惡",
    "T41n1823_016:0907b13": "行。及三妙行中。若&#x9E81;顯易知。攝為十業道",
    "T41n1823_016:0907b14": "也。如應成善惡者。屬當也。如其所應。攝前",
    "T41n1823_016:0907b15": "妙行。名善業道。攝前惡行。為不善業道。言",
    "T41n1823_016:0907b16": "&#x9E81;品者。簡非&#x9E81;顯。身惡行中。加行後起罪。",
    "T41n1823_016:0907b17": "及飲酒打縛等。此非&#x9E81;顯雖是惡行。非業",
    "T41n1823_016:0907b18": "道攝。令他有情斷命失財。失妻妾等。此相",
    "T41n1823_016:0907b19": "&#x9E81;顯。說為業道。令遠離故。語惡行中。加行",
    "T41n1823_016:0907b20": "後起罪。及輕染心語。所謂輪王。北洲染心歌",
    "T41n1823_016:0907b21": "詠等。或行誑等。闕緣不成。是語輕也。此非",
    "T41n1823_016:0907b22": "&#x9E81;顯。非業道攝。意惡行中。思非業道。夫言",
    "T41n1823_016:0907b23": "業道。與業為道。思即是業。不可自體為自",
    "T41n1823_016:0907b24": "體道。是故惡行思。非業道也。輪王北洲貪",
    "T41n1823_016:0907b25": "等是輕。亦非業道。身妙行中。加行後起善。",
    "T41n1823_016:0907b26": "及離飲酒施供養等。語妙行中。謂愛語等。皆",
    "T41n1823_016:0907b27": "非&#x9E81;顯。非業道攝。意妙行中。謂諸善思。是",
    "T41n1823_016:0907b28": "業非道。故亦非業道攝也。",
    "T41n1823_016:0907b29": "[0907b29] 從此第二。明業道差別。就中一明表無表。",
    "T41n1823_016:0907c01": "二明三根。三明依處。四問答分別。五明業",
    "T41n1823_016:0907c02": "道相。就明表無表中。分二。一約根本明。",
    "T41n1823_016:0907c03": "二約前後辨。且初約根本明者。論云。十業",
    "T41n1823_016:0907c04": "道中。前七業道。為皆定有表無表耶。不爾",
    "T41n1823_016:0907c05": "云何。頌曰。",
    "T41n1823_016:0907c06": " 惡六定無表  彼自作婬二",
    "T41n1823_016:0907c07": " 善七受生二  定生唯無表",
    "T41n1823_016:0907c08": "[0907c08] 釋曰。惡六定無表者。謂殺生。不與取。虛誑",
    "T41n1823_016:0907c09": "語。離間語。&#x9E81;惡語。雜穢語。如是六種。定",
    "T41n1823_016:0907c10": "有無表。表有無不定。若遣他為根本成時。",
    "T41n1823_016:0907c11": "自表無故。唯有無表。彼自作婬二者。一彼自",
    "T41n1823_016:0907c12": "作二也。二婬二也。彼自作二者。彼六惡業。自",
    "T41n1823_016:0907c13": "作有二。謂表無表。正起表時。彼便死等。論",
    "T41n1823_016:0907c14": "云。後方死等。與遣使同。根本成時。唯無表",
    "T41n1823_016:0907c15": "故(解云。將刀殺怨。正下刀時。是身表業。起表之時。怨命未終。起表已後。怨命方終。名後",
    "T41n1823_016:0907c16": "死等。唯有無表。表已無故也) 婬二者。邪婬必有表無表也。",
    "T41n1823_016:0907c17": "謂要自作方受樂故。非遣他為如自生喜",
    "T41n1823_016:0907c18": " 善七受生二者。七善業道。若從受生。必",
    "T41n1823_016:0907c19": "具表無表二。受生尸羅。必依表故 定生",
    "T41n1823_016:0907c20": "唯無表者。謂定道戒。俱依定生。此唯無表。",
    "T41n1823_016:0907c21": "但依心力而得生故。無有表也。",
    "T41n1823_016:0907c22": "[0907c22] 從此第二。據前後辨者。論云。加行。後起。",
    "T41n1823_016:0907c23": "如根本耶。不爾云何。頌曰。",
    "T41n1823_016:0907c24": " 加行定有表  無表或有無",
    "T41n1823_016:0907c25": " 後起此相違",
    "T41n1823_016:0907c26": "[0907c26] 釋曰。加行定有表無表或有無者。業道加行",
    "T41n1823_016:0907c27": "必定有表。無表不定。或有或無。慇重心起。",
    "T41n1823_016:0907c28": "則有無表。輕心則無 後起此相違者。後起",
    "T41n1823_016:0907c29": "與此加行相違。謂後起位。無表定有。表",
    "T41n1823_016:0908a01": "則不定。隨前業作。則有表業。異此則無。問",
    "T41n1823_016:0908a02": "於此義中。如何建立加行後起及根本耶。",
    "T41n1823_016:0908a03": "答且不善中。最初殺業。如屠羊者。將行殺",
    "T41n1823_016:0908a04": "時先發殺心。從床而起。執持價直。趣賣羊",
    "T41n1823_016:0908a05": "廛。搘觸羊身。酬價捉取。牽還養飴。將入屠",
    "T41n1823_016:0908a06": "坊。手執刀杖。若打若刺。至命未終如是皆",
    "T41n1823_016:0908a07": "名殺生加行。隨此表業。彼正命終。此剎那",
    "T41n1823_016:0908a08": "頃。表無表業。是謂殺生根本業道。由二緣",
    "T41n1823_016:0908a09": "故。令諸有情根本業道。殺罪所觸。一由加",
    "T41n1823_016:0908a10": "行。二由果滿(命終名果滿也) 此剎那後。殺無表業。",
    "T41n1823_016:0908a11": "隨轉不絕。名殺後起。及於後時。剝截治洗。",
    "T41n1823_016:0908a12": "若秤若賣。或煮或食。讚述其美。表業剎那如",
    "T41n1823_016:0908a13": "是亦名殺生後起(前言後起有表業者。即此文是也)餘六業",
    "T41n1823_016:0908a14": "道。隨其所應。三分不同。准例應說。論云。貪",
    "T41n1823_016:0908a15": "瞋邪見。纔現在前即說名為根本業道。故無",
    "T41n1823_016:0908a16": "加行後起差別(解云。殺生等七。通加行。根本後起。貪瞋等三。唯根本也)",
    "T41n1823_016:0908a17": " 從此第二。約三根以辨。就中一明惡加行。",
    "T41n1823_016:0908a18": "二明生善三位。三明究竟業道。且第一明",
    "T41n1823_016:0908a19": "惡加行者。論云。又經中說。苾芻當知。殺有",
    "T41n1823_016:0908a20": "三種。一從貪生。二從瞋生。三從癡生。乃至",
    "T41n1823_016:0908a21": "邪見有三。亦爾。此中應說。何相殺生。名從",
    "T41n1823_016:0908a22": "貪生。問餘亦爾(問也)非諸業道一切。皆由三",
    "T41n1823_016:0908a23": "根究竟。然其加行。不與彼同(經言十業道。從三根生。約",
    "T41n1823_016:0908a24": "加行說)。云何不同。頌曰。",
    "T41n1823_016:0908a25": " 加行三根起  彼無間生故",
    "T41n1823_016:0908a26": " 貪等三根生",
    "T41n1823_016:0908a27": "[0908a27] 釋曰。加行三根起者。不善業道。加行生時。一",
    "T41n1823_016:0908a28": "一從三不善根起。依先等起。故作是說",
    "T41n1823_016:0908a29": "(前經云殺生等。從三根生者。依先等起說先等起者。即加行也)。殺生加行。由貪",
    "T41n1823_016:0908b01": "起者。如有為欲得彼身分。或為得財。或",
    "T41n1823_016:0908b02": "為戲樂等。起殺生加行。從瞋起者。如為除",
    "T41n1823_016:0908b03": "怨發憤恚心。起殺加行。從癡起者。如有",
    "T41n1823_016:0908b04": "祠中殺馬祭天。謂是法心。又諸王等。依世",
    "T41n1823_016:0908b05": "法律。誅戮怨敵。謂成大福。又波剌私。作如",
    "T41n1823_016:0908b06": "是說。父母老病。殺得勝福。免困苦故。又諸",
    "T41n1823_016:0908b07": "外道說蛇蝎等。為人毒害。殺便無罪。羊鹿",
    "T41n1823_016:0908b08": "牛等。本擬供養。故殺無罪。此等從癡。起殺",
    "T41n1823_016:0908b09": "加行 偷盜加行。從貪起者。謂隨所須。起",
    "T41n1823_016:0908b10": "盜加行。從瞋起者。謂欲時怨。發憤恚心。",
    "T41n1823_016:0908b11": "起盜加行。從癡起者。謂諸王等。奪惡人財。",
    "T41n1823_016:0908b12": "謂法應爾 又婆羅門言。世間財物。於劫",
    "T41n1823_016:0908b13": "初時。大梵志天王。施諸梵志。於後梵志勢",
    "T41n1823_016:0908b14": "力微弱。被諸卑族。侵奪受用。今時梵志於",
    "T41n1823_016:0908b15": "世他財。種種受用。皆用已財。無偷盜罪。此",
    "T41n1823_016:0908b16": "等從癡起盜加行 邪婬加行。從貪起者。謂",
    "T41n1823_016:0908b17": "於他妻。起染著心。或求財等。從瞋生者。除",
    "T41n1823_016:0908b18": "怨發憤。起婬加行。從癡生者。謂波剌私。",
    "T41n1823_016:0908b19": "讚於母等。行非梵行。又諸外道。讚諸女男",
    "T41n1823_016:0908b20": "受持牛禁。不簡親&#x758E;。隨遇隨合。又外道",
    "T41n1823_016:0908b21": "言。一切女人。如臼。華。果。熟食。階橙道。路",
    "T41n1823_016:0908b22": "橋船。世間眾人應共受用。此等從癡。起",
    "T41n1823_016:0908b23": "婬加行 虛誑語等。語四業道。從貪瞋",
    "T41n1823_016:0908b24": "生。准前應說。然虛誑語。從癡生者。如外道",
    "T41n1823_016:0908b25": "論言。若人因戲笑。嫁娶。對女王。及救命。",
    "T41n1823_016:0908b26": "救財。虛誑語無罪。又因邪見。起誑語等。此",
    "T41n1823_016:0908b27": "等加行。從癡所生。又諸吠陀。及餘邪論。雜",
    "T41n1823_016:0908b28": "穢語攝。若言傳習無有罪者。此語加行。從",
    "T41n1823_016:0908b29": "癡所生 問殺生等七。皆有加行。從三根",
    "T41n1823_016:0908c01": "生。貪瞋邪見。既無別加行。如何可說從三",
    "T41n1823_016:0908c02": "根生。答頌言彼無間生故。貪等三根生。謂",
    "T41n1823_016:0908c03": "彼不善。三根無間。生貪等三。故說貪等。從",
    "T41n1823_016:0908c04": "三根生。謂或有時。從貪無間。生貪業道。從",
    "T41n1823_016:0908c05": "二亦然。瞋及邪見。從三亦爾。前念名根。後",
    "T41n1823_016:0908c06": "名業道。根道義別。故說業道從三根生。",
    "T41n1823_016:0908c07": "[0908c07] 從此第二。明生善三位。論云。已說不善從",
    "T41n1823_016:0908c08": "三根生。善復云何。頌曰。",
    "T41n1823_016:0908c09": " 善於三位中  皆三善根起",
    "T41n1823_016:0908c10": "[0908c10] 釋曰。十善業道。加行根本。後起三位。以是",
    "T41n1823_016:0908c11": "善故。皆無貪等。三善根生。無貪等三。必相",
    "T41n1823_016:0908c12": "應故。故皆具三。善三位者。離惡加行根本",
    "T41n1823_016:0908c13": "後起。名善加行根本後起。且如勤策受具",
    "T41n1823_016:0908c14": "戒時。來入戒場乃至一白。二羯磨等。皆名",
    "T41n1823_016:0908c15": "善業道加行。第三羯磨竟。一剎那中。表無表",
    "T41n1823_016:0908c16": "業。名根本業道。從此已後。至說四依。及餘",
    "T41n1823_016:0908c17": "依前。相續隨轉。表無表業。皆名後起(四依者。",
    "T41n1823_016:0908c18": "常乞食。樹下坐。著糞掃衣。食陳棄藥。餘依前者。謂未死已來身也)。",
    "T41n1823_016:0908c19": "[0908c19] 從此第三究竟業道。論云。如先所說。非諸",
    "T41n1823_016:0908c20": "業道一切。皆由三根究竟。何根究竟何業",
    "T41n1823_016:0908c21": "道耶。頌曰。",
    "T41n1823_016:0908c22": " 殺&#x9E81;語瞋恚  究竟皆由瞋",
    "T41n1823_016:0908c23": " 盜邪行及貪  皆由貪究竟",
    "T41n1823_016:0908c24": " 邪見癡究竟  許所餘由三",
    "T41n1823_016:0908c25": "[0908c25] 釋曰。殺&#x9E81;語。瞋恚究竟皆由瞋者。究竟者。是",
    "T41n1823_016:0908c26": "成辨終了義。要瞋現前。成辨終了殺等三",
    "T41n1823_016:0908c27": "故。盜邪行及貪皆由貪究竟者。要由貪心。",
    "T41n1823_016:0908c28": "成此三故。邪見癡究竟者。由上品癡。成邪",
    "T41n1823_016:0908c29": "見故。許所餘由三者。虛誑離間。及雜穢語",
    "T41n1823_016:0909a01": "名為所餘。此誑語等。一一皆由三根究竟。",
    "T41n1823_016:0909a02": "以貪瞋等。現在前時。一一能令此三成故。",
    "T41n1823_016:0909a03": "[0909a03] 從此第三。明業道依處。論云。諸惡業道。何",
    "T41n1823_016:0909a04": "處起行耶。頌曰。",
    "T41n1823_016:0909a05": " 有情具名色  名身等處起",
    "T41n1823_016:0909a06": "[0909a06] 釋曰。此有四節。一有情處。二眾具處。三名",
    "T41n1823_016:0909a07": "色處。四名身等處。等取句文也。殺&#x9E81;語瞋",
    "T41n1823_016:0909a08": "恚。於有情處起。雖罵非情。過輕非業道",
    "T41n1823_016:0909a09": " 偷盜。邪行。及貪。於眾具處起。若情非情。",
    "T41n1823_016:0909a10": "以是他人所受用具。皆名眾具。若偷畜等。",
    "T41n1823_016:0909a11": "於有情處起。偷金銀等。非情處起 邪婬",
    "T41n1823_016:0909a12": "唯於有情處起 貪通情非情處起也 唯",
    "T41n1823_016:0909a13": "邪見一。名色處起。色謂色蘊。名謂餘蘊。此之",
    "T41n1823_016:0909a14": "名色。通諸因果。邪見撥因果。故於名色起。",
    "T41n1823_016:0909a15": "誑語。離間。雜穢語。三於名身等處起。謂行",
    "T41n1823_016:0909a16": "誑等。巧作言詞。故誑等三必依名等。",
    "T41n1823_016:0909a17": "[0909a17] 從此第四。問答分別。就中一殺已非業道。",
    "T41n1823_016:0909a18": "二他殺成業道。且初殺已非業道者。論云。",
    "T41n1823_016:0909a19": "有起加行。定欲殺他。而與所殺生。俱死",
    "T41n1823_016:0909a20": "或前死。亦得根本業道罪耶頌曰。",
    "T41n1823_016:0909a21": " 俱死及前死  無根依別故",
    "T41n1823_016:0909a22": "[0909a22] 釋曰。俱死者。能殺與所殺。俱時命終也。前",
    "T41n1823_016:0909a23": "死者。能殺前死。所殺者後死也。無根者。彼俱",
    "T41n1823_016:0909a24": "死前死。無根本業道也。依別故者。釋無業",
    "T41n1823_016:0909a25": "道所以也。若能殺俱死前死者。以所殺生",
    "T41n1823_016:0909a26": "其命由存。不可令彼能殺生者。成殺罪故。",
    "T41n1823_016:0909a27": "若所殺者。正命終時。其能殺者。別依生故。",
    "T41n1823_016:0909a28": "謂受餘身。名為別依。此別依身。非罪依止。",
    "T41n1823_016:0909a29": "謂未曾起殺生加行。成殺業道理不應然。",
    "T41n1823_016:0909b01": "[0909b01] 從此第二。他殺成業道。論云。若有多人。集",
    "T41n1823_016:0909b02": "為軍眾。欲殺怨敵。或獵獸等。於中隨有",
    "T41n1823_016:0909b03": "一殺生時。何人得成殺生業道頌曰。",
    "T41n1823_016:0909b04": " 軍等若同事  皆成如作者",
    "T41n1823_016:0909b05": "[0909b05] 釋曰。如軍等中。若一人行殺時。眾皆成業",
    "T41n1823_016:0909b06": "道。如親作殺者。彼由同許。為一事故。",
    "T41n1823_016:0909b07": "[0909b07] 從此第五。明業道相。就中分六。一明殺。",
    "T41n1823_016:0909b08": "二明盜。三明婬。四明誑語。五明離間等。六",
    "T41n1823_016:0909b09": "明意業道。且第一明殺者。論云。今次應辨",
    "T41n1823_016:0909b10": "成業道相。謂齊何量名曰殺生。乃至齊何",
    "T41n1823_016:0909b11": "名為邪見。且先分別殺生相者。頌曰。",
    "T41n1823_016:0909b12": " 殺生由故思  他想不誤殺",
    "T41n1823_016:0909b13": "[0909b13] 釋曰。要具五緣。名殺生業道。一由故思起",
    "T41n1823_016:0909b14": "殺心也。二於他有情。頌言他者。他有情也。",
    "T41n1823_016:0909b15": "他簡自。自殺非業道。有情簡非情。殺非情",
    "T41n1823_016:0909b16": "無業道。三他有情想。頌言想者。他有情想",
    "T41n1823_016:0909b17": "也。他簡自想。有情簡非情想。於他作自",
    "T41n1823_016:0909b18": "身想。有情作非情想。殺皆非業道。四作殺",
    "T41n1823_016:0909b19": "加行。謂持刀至彼。五不誤而殺。謂唯殺彼。",
    "T41n1823_016:0909b20": "不漫殺餘。頌言殺字。一殺加行。二不誤殺",
    "T41n1823_016:0909b21": "也 問剎那滅蘊。念念自滅。如何成殺。答息",
    "T41n1823_016:0909b22": "風名生。依身心轉。若有令斷不更續生。",
    "T41n1823_016:0909b23": "如滅燈光鈴聲名殺。或復命根名生。斷",
    "T41n1823_016:0909b24": "命令不續名殺。謂以惡心。隔斷他命。乃",
    "T41n1823_016:0909b25": "至一念應生不生。唯此非餘。殺罪所觸。此",
    "T41n1823_016:0909b26": "上兩釋。不續名殺。應知殺者。但殺未來。過",
    "T41n1823_016:0909b27": "去已滅。現在不住。不可言殺生。但遮未來",
    "T41n1823_016:0909b28": "體用。不相續故名為殺。又解。若據斷體。",
    "T41n1823_016:0909b29": "唯是未來。若論衰用。亦通現在。謂令現蘊。",
    "T41n1823_016:0909c01": "無有勢用引後蘊故(婆沙論中。有此兩說)。",
    "T41n1823_016:0909c02": "[0909c02] 從此第二明盜。論云。已分別殺生。當辨不",
    "T41n1823_016:0909c03": "與取。頌曰。",
    "T41n1823_016:0909c04": " 不與取他物  力竊取屬己",
    "T41n1823_016:0909c05": "[0909c05] 釋曰。前頌不誤故思及想。此三流至後門。",
    "T41n1823_016:0909c06": "更不重說。盜具五緣。一由先發起欲盜故",
    "T41n1823_016:0909c07": "思。從前流來。二於他物中。自盜非業道。三",
    "T41n1823_016:0909c08": "起他物想。自物想非業道。第三想緣。從前",
    "T41n1823_016:0909c09": "流來。四或力。或竊起盜加行。五不誤而取。",
    "T41n1823_016:0909c10": "令屬己身。屬己頌有。不誤前來。具此五緣。",
    "T41n1823_016:0909c11": "方成業道。",
    "T41n1823_016:0909c12": "[0909c12] 從此第三明婬。論云。已辨不與取。當辨",
    "T41n1823_016:0909c13": "欲邪行。頌曰。",
    "T41n1823_016:0909c14": " 欲邪行四種  行所不應行",
    "T41n1823_016:0909c15": "[0909c15] 釋曰。總有四種。行不應行。一於非境。謂行",
    "T41n1823_016:0909c16": "他妻。或父。或母。或父母親。乃至或王所守",
    "T41n1823_016:0909c17": "護境。二於非道。謂行自妻口。及餘道。三於",
    "T41n1823_016:0909c18": "非處。謂於寺中制多&#x9008;處。四於非時。謂懷",
    "T41n1823_016:0909c19": "胎時。飲兒乳時。受齋戒時。設自妻妾。亦",
    "T41n1823_016:0909c20": "犯邪行 於苾芻尼。行非梵行。一解。從國",
    "T41n1823_016:0909c21": "王邊得罪。不忍許故。第二解。於自妻妾。",
    "T41n1823_016:0909c22": "受齋戒時。尚不應犯。況出家者。舉重況",
    "T41n1823_016:0909c23": "輕。但有侵陵。成邪行罪 若犯童女。於",
    "T41n1823_016:0909c24": "所許處得罪 未許他者。於能護人。此及",
    "T41n1823_016:0909c25": "所餘皆於王得。",
    "T41n1823_016:0909c26": "[0909c26] 從此第四明誑語。一明誑語。二明見聞等。",
    "T41n1823_016:0909c27": "且第一明誑語者。論云。已說欲邪行。當辨",
    "T41n1823_016:0909c28": "虛誑語。頌曰。",
    "T41n1823_016:0909c29": " 染異想發言  解義虛誑語",
    "T41n1823_016:0910a01": "[0910a01] 釋曰。要具四緣。成誑業道。一於所誑境界。",
    "T41n1823_016:0910a02": "異想發言。謂見言不見等。二所誑者。解所",
    "T41n1823_016:0910a03": "說義。相領會也。三起染心。四者不誤。前三",
    "T41n1823_016:0910a04": "頌有。不誤前來。若所誑者。未解言義。雜穢",
    "T41n1823_016:0910a05": "語攝。非誑業道。",
    "T41n1823_016:0910a06": "[0910a06] 從此第二。明見聞等。論云。經說諸言。略",
    "T41n1823_016:0910a07": "有十六。謂於不見。不聞。不覺。不知。言實",
    "T41n1823_016:0910a08": "見等。或於所見。所聞。所覺。所知中。言不",
    "T41n1823_016:0910a09": "見等。如是八種。名非聖言。若於不見。乃至",
    "T41n1823_016:0910a10": "不知。言不見等。或於所見。乃至所知。言實",
    "T41n1823_016:0910a11": "見等。如是八種。名為聖言。何等名為所見",
    "T41n1823_016:0910a12": "等相。頌曰。",
    "T41n1823_016:0910a13": " 由眼耳意識  並餘三所證",
    "T41n1823_016:0910a14": " 如次第名為  所見聞知覺",
    "T41n1823_016:0910a15": "[0910a15] 釋曰。若境由眼識。所證名為所見。謂色是",
    "T41n1823_016:0910a16": "也。若境由耳識所證。名為所聞。謂聲是也。",
    "T41n1823_016:0910a17": "若境由意識所證。名為所知。謂法境也。若",
    "T41n1823_016:0910a18": "境由鼻舌身三識所證。名為所覺。謂香",
    "T41n1823_016:0910a19": "味觸也。頌言餘三者。即鼻舌身三識也。色",
    "T41n1823_016:0910a20": "聲及法。皆通三性。唯香味觸。是無記性。",
    "T41n1823_016:0910a21": "謂無記性。如死無覺。故能證者。偏立覺名。",
    "T41n1823_016:0910a22": "依經部宗。若是五根。現量所證。色等五境。",
    "T41n1823_016:0910a23": "名為所見。若是從他。傳聞六境。名為所聞。",
    "T41n1823_016:0910a24": "若運自心。以種種理。比度所許。六境名為",
    "T41n1823_016:0910a25": "所覺。若意現量。證得六境。名為所知。於五",
    "T41n1823_016:0910a26": "境中。一一容起見聞覺知。四種言說。於第",
    "T41n1823_016:0910a27": "六境。除見有三(解云。第六境者。謂法境。無見有聞覺知三也。意識名現量",
    "T41n1823_016:0910a28": "者。從五識後。親起意識。所證五境。定中意識。親證六境。名現量意識也)。論云。先軌範",
    "T41n1823_016:0910a29": "師。作如是說。眼所現見。名為所見。從他",
    "T41n1823_016:0910b01": "傳聞。名為所聞。自運己心。諸所思搆。名",
    "T41n1823_016:0910b02": "為所覺。自內所受。及自所證。名為所知",
    "T41n1823_016:0910b03": "(解云。自內所受者。謂耳鼻舌身識。所證四境。名內所受自所證者。謂現量意識。所證六境也。由上准知。",
    "T41n1823_016:0910b04": "色境具四言說。餘聲等五。唯三言說。除所見一。應審思之耳)。",
    "T41n1823_016:0910b05": "[0910b05] 從此第五。明離間等三語。論云。已辨虛誑",
    "T41n1823_016:0910b06": "語。當辨餘三語。頌曰。",
    "T41n1823_016:0910b07": " 染心壞他語  說名離間語",
    "T41n1823_016:0910b08": " 非愛&#x9E81;惡語  諸染雜穢語",
    "T41n1823_016:0910b09": " 餘說異三染  佞歌邪論等",
    "T41n1823_016:0910b10": "[0910b10] 釋曰。要具四緣。成離間語。染心壞他語者。",
    "T41n1823_016:0910b11": "此有四緣。一染污心。二發壞他語。若他壞",
    "T41n1823_016:0910b12": "不壞。皆成離間語。三所聞者。解所說義。",
    "T41n1823_016:0910b13": "相領解也。四者不誤。後之二緣。從前流來",
    "T41n1823_016:0910b14": " 非愛&#x9E81;惡語者。亦具四緣。一染污心。二發",
    "T41n1823_016:0910b15": "非愛語。毀呰於他。三者解義。四者不誤。名",
    "T41n1823_016:0910b16": "&#x9E81;惡語。染心語三字。並從初句流來。應言",
    "T41n1823_016:0910b17": "染心非愛語說名&#x9E81;惡語。解義不誤。亦從前",
    "T41n1823_016:0910b18": "來。諸染雜穢語者。諸染心語。名雜穢語。染",
    "T41n1823_016:0910b19": "所發言。皆雜穢故。諸染頌有。加語一字。故",
    "T41n1823_016:0910b20": "語一字。初句流來。此雜穢語。具二緣成。一",
    "T41n1823_016:0910b21": "染污心。二所發語。餘說異三染佞歌邪論等",
    "T41n1823_016:0910b22": "者。有餘師說。異虛誑等。前三種語。餘染心",
    "T41n1823_016:0910b23": "語。名雜穢語。謂佞歌等。佞謂諂佞。如苾芻",
    "T41n1823_016:0910b24": "邪命發諂佞語。歌謂歌詠。如諷吟相調。及",
    "T41n1823_016:0910b25": "倡伎者。邪論謂不正見所執言詞。等者等取",
    "T41n1823_016:0910b26": "染心悲歎。及諸世俗戲論言詞。此等皆是雜",
    "T41n1823_016:0910b27": "穢語也。輪王出世。雖有歌詠。從出離心發",
    "T41n1823_016:0910b28": "非實染心。有餘師言。此時嫁娶歌詠過輕。不",
    "T41n1823_016:0910b29": "成業道。",
    "T41n1823_016:0910c01": "[0910c01] 從此第六。明意業道。論云。已辨虛誑等。當",
    "T41n1823_016:0910c02": "辨意三。頌曰。",
    "T41n1823_016:0910c03": " 惡欲他財貪  憎有情瞋恚",
    "T41n1823_016:0910c04": " 撥善惡等見  名邪見業道",
    "T41n1823_016:0910c05": "[0910c05] 釋曰。惡欲他財貪者。謂於他財起非理欲。",
    "T41n1823_016:0910c06": "生力竊心。如是惡欲。名貪業道。憎有情者。",
    "T41n1823_016:0910c07": "謂欲於他行傷害事。如是瞋恚。名瞋業道。",
    "T41n1823_016:0910c08": "若瞋自身。及瞋非情。過輕非業道。輪王北",
    "T41n1823_016:0910c09": "洲貪等。是輕皆非業道。撥善惡等見者。如",
    "T41n1823_016:0910c10": "契經說云。無施與。無愛樂。無祠祀。無妙",
    "T41n1823_016:0910c11": "行。無惡行。無妙惡行。業果異熟。無此世間。",
    "T41n1823_016:0910c12": "無彼世間。無父無母。無化生有情。無世",
    "T41n1823_016:0910c13": "間。無沙門。或婆羅門。無阿羅漢。解云。此經",
    "T41n1823_016:0910c14": "無施者。謂無施福也。無愛樂者。無戒福",
    "T41n1823_016:0910c15": "也。無祠祀者。無修福也。無此世者。無現",
    "T41n1823_016:0910c16": "在也。無彼世者。無過未世也。婆沙論云。",
    "T41n1823_016:0910c17": "現在世既見。何以言無。答外道無明所盲。",
    "T41n1823_016:0910c18": "雖能眼見。亦撥為無。不應責無眼者。愚盲",
    "T41n1823_016:0910c19": "者墮坑也。或可無此世者。不謗世體。但",
    "T41n1823_016:0910c20": "謗因果。無此世為他世因。無此世為他世",
    "T41n1823_016:0910c21": "果。無父母者。謗無父母感子業也。無施",
    "T41n1823_016:0910c22": "等者。謗因邪見。無果等者。謗果邪見。無",
    "T41n1823_016:0910c23": "沙門等者。謗聖邪見。頌言撥善惡等者。",
    "T41n1823_016:0910c24": "是謗因邪見。等取謗果。及謗聖也。"
}