{
    "T42n1828_017:0682c02": "瑜伽論記卷第十七(之上)(論本第五十九至第六十二)",
    "T42n1828_017:0682c04": "釋遁倫集撰",
    "T42n1828_017:0682c05": "論本卷第五十九",
    "T42n1828_017:0682c06": "上來解煩惱雜染有三之中初二門訖。自下",
    "T42n1828_017:0682c07": "第三釋九門之義。於中先別解九門後以頌",
    "T42n1828_017:0682c08": "收。前中初解九門。後結餘句門此處不現。前",
    "T42n1828_017:0682c09": "中初明發業門。景云。若依小乘修惑發業彼",
    "T42n1828_017:0682c10": "云。外門煩惱能發業等。若依瑜伽對法等。並",
    "T42n1828_017:0682c11": "以苦下不共無明發業。如對法云。世俗愚故",
    "T42n1828_017:0682c12": "造不善業。依勝義愚故造福不動業。此文即",
    "T42n1828_017:0682c13": "說迷苦無明發業。所以者何。不善感苦受。即",
    "T42n1828_017:0682c14": "是苦苦。說此苦苦名苦諦。世俗若了名世俗",
    "T42n1828_017:0682c15": "苦。愚此世俗苦故。造不善業。善業感人天中",
    "T42n1828_017:0682c16": "樂捨受報。是行苦體依此行苦以立苦諦。唯",
    "T42n1828_017:0682c17": "聖了知名勝義苦。以不了樂捨等是勝義苦",
    "T42n1828_017:0682c18": "造福不動業。緣起經說。不共無明能發諸業。",
    "T42n1828_017:0682c19": "即通四諦。不共無明皆能發業以學見迹。曾",
    "T42n1828_017:0682c20": "不於後有起希願纏。發生後有。問如修惑發",
    "T42n1828_017:0682c21": "業業是修斷。見惑發業業是見道斷以不。答",
    "T42n1828_017:0682c22": "如惡趣報尚說見斷。通業見斷亦有何過。今",
    "T42n1828_017:0682c23": "此文說一切根本十種皆發業者。或據苦下",
    "T42n1828_017:0682c24": "十惑。亦可通據四諦下十惑。亦可通據見修",
    "T42n1828_017:0682c25": "十根本惑。由見修一切皆發。故言一切能發。",
    "T42n1828_017:0682c26": "雖言見修皆發。未知何相煩惱發不善業能",
    "T42n1828_017:0682c27": "往惡趣。故次說言猛利能發業非諸失念而",
    "T42n1828_017:0682c28": "現行者。即說上品猛利發惡趣業。失念下中",
    "T42n1828_017:0682c29": "品煩惱發業不往惡趣。但於人天受別報苦。",
    "T42n1828_017:0683a01": "又分別起多是上品發業惡趣業。任運所發",
    "T42n1828_017:0683a02": "多是中下人天受。泰云。舊攝論云。若無若",
    "T42n1828_017:0683a03": "下無明諸行不生。若無修道無明諸行不熟。",
    "T42n1828_017:0683a04": "今云。一切能發若為會通解云。見惑若未斷",
    "T42n1828_017:0683a05": "修惑亦發業。斷見惑已修不得發。無助伴故。",
    "T42n1828_017:0683a06": "以此義故攝論主云。若無若下無明由見惑",
    "T42n1828_017:0683a07": "等修亦發業故。此論主云。一切發業又解。見",
    "T42n1828_017:0683a08": "道煩惱能發引滿業。攝論約此義。修惑唯得",
    "T42n1828_017:0683a09": "發圓滿業。如預流等加捲等。此論主約此義。",
    "T42n1828_017:0683a10": "若爾何故佛性論云由思惟故諸業得生。由",
    "T42n1828_017:0683a11": "見惑故諸行得熟。後更思之。備云。大乘道理",
    "T42n1828_017:0683a12": "多分見惑發業修惑潤業。同跋摩解。基云。此",
    "T42n1828_017:0683a13": "通見修作法。其見道欲界唯不善故。皆能發",
    "T42n1828_017:0683a14": "業。修道中如對法第四云。任運能發惡行者。",
    "T42n1828_017:0683a15": "是不善。即我見等有不能者。故見道名分別",
    "T42n1828_017:0683a16": "煩惱。如對法第四說準此發三惡趣業非修",
    "T42n1828_017:0683a17": "道。然此據全引滿果為論。其修道中何妨亦",
    "T42n1828_017:0683a18": "有發惡趣別報業者。故知今據引果不據滿",
    "T42n1828_017:0683a19": "果。第二解相門。於中初正辨相。後結前說意",
    "T42n1828_017:0683a20": "引生後門。前中初問答開列三相。後次第解。",
    "T42n1828_017:0683a21": "初解自相。各住己性故。次解共相。即不最",
    "T42n1828_017:0683a22": "靜名諸煩惱共相。前對淨法故說不寂靜名",
    "T42n1828_017:0683a23": "為自性。第三解差別。初問二門後解二門。門",
    "T42n1828_017:0683a24": "差別相指如本地。轉差別中初開列七門。後",
    "T42n1828_017:0683a25": "釋七門。分為四段。初解隨眠轉相。先辨隨眠",
    "T42n1828_017:0683a26": "相。後因論生論乘辨廣重。前中十八總為八",
    "T42n1828_017:0683a27": "對。一自他境對。二損不損對。三增不增對。四",
    "T42n1828_017:0683a28": "具不具對。五害不害對。六增等劣對。七覺不",
    "T42n1828_017:0683a29": "覺對。八生苦多少對。隨逐自境者。生自地自",
    "T42n1828_017:0683b01": "地隨眠縛也。隨逐他境者。如生上地下地隨",
    "T42n1828_017:0683b02": "眠所隨。又生下地上地隨眠所隨。被損者如",
    "T42n1828_017:0683b03": "依初禪伏欲界隨眠。不被損者。謂已離欲或",
    "T42n1828_017:0683b04": "未離欲初禪自地隨眠。隨增者。謂生自地自",
    "T42n1828_017:0683b05": "地隨眠數熏故增。不隨增者。謂生自地他界",
    "T42n1828_017:0683b06": "隨眠不數熏故不增。不具分者。大乘道理無",
    "T42n1828_017:0683b07": "間道時即無惑種。故無聖者具縛不同小論。",
    "T42n1828_017:0683b08": "覺悟隨眠者謂纏果與纏俱轉者。纏是能熏",
    "T42n1828_017:0683b09": "果。與能熏纏俱名覺悟。不覺悟者謂不與現",
    "T42n1828_017:0683b10": "行纏俱能生。多苦等者謂欲界具三苦。色界",
    "T42n1828_017:0683b11": "二苦。無色但一。八地已上名自在菩薩。次明",
    "T42n1828_017:0683b12": "麁重。初問答辨煩惱品麁重望現行五蘊當",
    "T42n1828_017:0683b13": "言異。以彼羅漢已斷麁重而諸行猶起。基云。",
    "T42n1828_017:0683b14": "此中約性麁重。說此麁重亦名隨眠。是煩惱",
    "T42n1828_017:0683b15": "性故。故言體名隨眠。非約不安穩名麁重。次",
    "T42n1828_017:0683b16": "問答辨十八麁重。前六麁重。西方三說。第一",
    "T42n1828_017:0683b17": "護法云。前三約法爾種。後三約新熏種。第二",
    "T42n1828_017:0683b18": "護月云。前三約種後三約現。第三勝軍云。前",
    "T42n1828_017:0683b19": "三無始已來熏成。後三現種。景云。初三即舉",
    "T42n1828_017:0683b20": "一切煩惱業報麁重。次三即唯舉三障麁重",
    "T42n1828_017:0683b21": "遍行麁重者。五遍行家麁重。顯揚第九中即",
    "T42n1828_017:0683b22": "明二十種麁重。加所知障麁重定障麁重。此",
    "T42n1828_017:0683b23": "十八麁重。如前本地。第二次四轉者。指前後",
    "T42n1828_017:0683b24": "說處。謂總牒第二第三轉。下第七第八門中",
    "T42n1828_017:0683b25": "如次分別之。故牒指後說。故言於其自處當",
    "T42n1828_017:0683b26": "廣宣說。第四品差別轉。當知如蘊巧說。第五",
    "T42n1828_017:0683b27": "煩惱有力無力亦如本地分說。第三解因果",
    "T42n1828_017:0683b28": "轉。景云。煩惱業生皆以煩惱為因者。從煩惱",
    "T42n1828_017:0683b29": "種生現煩惱。是生起因。從現起煩惱生現起",
    "T42n1828_017:0683c01": "煩惱。是引發因。從現起煩惱生現起業若因",
    "T42n1828_017:0683c02": "性者。亦是引發因。從不善煩惱種生報。是牽",
    "T42n1828_017:0683c03": "引因。亦有從業種生現起。是生起因。從善不",
    "T42n1828_017:0683c04": "善業種生報。是牽引因。從現行不善業生因",
    "T42n1828_017:0683c05": "性煩惱。亦是引發因。言果亦如是隨應當知",
    "T42n1828_017:0683c06": "者。從五支名言種。生未來生老死果。即從異",
    "T42n1828_017:0683c07": "熟生異熟是生起因。從異熟生煩惱及生於",
    "T42n1828_017:0683c08": "業。是攝受因。三緣生法疎故。基云。欲界一分",
    "T42n1828_017:0683c09": "不善煩惱有異熟果等者。謂凡夫見修不善",
    "T42n1828_017:0683c10": "煩惱。若入聖或聖者身中不善者。便非擇滅",
    "T42n1828_017:0683c11": "無異熟果者是。又無記煩惱欲界者不超果",
    "T42n1828_017:0683c12": "故。第四解迷行轉。如本地分七種已列者如",
    "T42n1828_017:0683c13": "第八卷。有名無解。景云。身邊邪見三。於境計",
    "T42n1828_017:0683c14": "我計斷及以撥無。有別行解。不稱正理。名邪",
    "T42n1828_017:0683c15": "解了。無明一種是闇惑性。無別行解。名不了",
    "T42n1828_017:0683c16": "行。疑起有無解時名了。起邪解時即名不了。",
    "T42n1828_017:0683c17": "見取執諸見為勝。戒取執順諸見所有禁戒。",
    "T42n1828_017:0683c18": "貪著自見。瞋嫌他見。故彼皆名執邪解了。邪",
    "T42n1828_017:0683c19": "解了者即諸見故。苦集即是一切。若生起因",
    "T42n1828_017:0683c20": "緣族姓依處。今迷此起一切煩惱。故言是迷",
    "T42n1828_017:0683c21": "彼因緣所依處行。滅道是違或法。或於中",
    "T42n1828_017:0683c22": "怖。亦迷此起。故言是迷彼怖畏生行。今解疑。",
    "T42n1828_017:0683c23": "疑諦為有是了為無是不了。基云。身邊邪三",
    "T42n1828_017:0683c24": "於境起邪行者。此唯是見道煩惱非修道。身",
    "T42n1828_017:0683c25": "邊不迷諦生故。此論云於四聖諦迷行轉故。",
    "T42n1828_017:0683c26": "但緣四諦生。餘貪等緣此見生。前四門別出",
    "T42n1828_017:0683c27": "煩惱。不問無漏有為緣使等。第五第六門別",
    "T42n1828_017:0683c28": "解四諦六煩惱。苦集即煩惱緣。相應中增故",
    "T42n1828_017:0683c29": "名因緣。滅道斷煩惱。故名怖畏。第七一門唯",
    "T42n1828_017:0684a01": "修所斷。此任運生不迷諦起。故知前六門是",
    "T42n1828_017:0684a02": "見所斷。下結前說意引生後門。景云。謂如前",
    "T42n1828_017:0684a03": "說。迷四諦迷修斷障治差別者。但依化宜為",
    "T42n1828_017:0684a04": "令眾生易解故。此則結前。今當總辨等者。指",
    "T42n1828_017:0684a05": "下第六。八問答斷煩惱相中當細分別。今解",
    "T42n1828_017:0684a06": "如前所說顯示麁相。今當巨細分別有事無",
    "T42n1828_017:0684a07": "事等門。非直指於第六門中。第三解事門。此",
    "T42n1828_017:0684a08": "有三類。一五見及慢名無事。謂身見所緣我",
    "T42n1828_017:0684a09": "體無故名無事。餘四見及慢依身見而生起",
    "T42n1828_017:0684a10": "故名無事。二貪與瞋緣少淨不淨起名有事。",
    "T42n1828_017:0684a11": "三無明疑。若見等俱名為無事。與貪等俱名",
    "T42n1828_017:0684a12": "有事。道理貪等亦通無事。故對法云。我見慢",
    "T42n1828_017:0684a13": "愛名無事境。今約多分故說三類。景云。七慢",
    "T42n1828_017:0684a14": "中除慢卑慢。所餘五慢緣無事境。以不稱實",
    "T42n1828_017:0684a15": "故。所餘二慢緣有事境。然從多分而說慢是",
    "T42n1828_017:0684a16": "無事。昉云。且約我慢說無事境。就實亦通有",
    "T42n1828_017:0684a17": "事。文言實無有我而分別轉故者。此言總釋",
    "T42n1828_017:0684a18": "上說。見與慢是無事義。據實我慢亦是緣有",
    "T42n1828_017:0684a19": "事境。然今偏說慢名為無事貪名有事者。以",
    "T42n1828_017:0684a20": "影略互顯故。二取等境雖復有體。而以我見",
    "T42n1828_017:0684a21": "為根本而起故。又增益行解故名無事。但明",
    "T42n1828_017:0684a22": "有事無事文處不同。如對法云。見慢無事餘",
    "T42n1828_017:0684a23": "是有事。雜集一處云見慢愛無事。一處文云",
    "T42n1828_017:0684a24": "見及相應無事。見者薩迦耶見邊執見。此論",
    "T42n1828_017:0684a25": "五十八云見所斷無事。所餘共有事無事。五",
    "T42n1828_017:0684a26": "十九云見慢無事。貪恚有事。疑及無明通二。",
    "T42n1828_017:0684a27": "此等諸文云何會釋。三藏云。准正理論文會",
    "T42n1828_017:0684a28": "釋。謂彼論云。如經曰見所斷惑無事所緣。修",
    "T42n1828_017:0684a29": "所斷惑有事所緣。釋此經文有其三說。一云。",
    "T42n1828_017:0684b01": "薩迦耶見名為無事無實我故。餘見斷惑以",
    "T42n1828_017:0684b02": "彼我見為根本故亦說無事。若修所斷非以",
    "T42n1828_017:0684b03": "我見為根本。故說為有事。二云。四見無中增",
    "T42n1828_017:0684b04": "益。一見有中損減。然其正理無增減事故。言",
    "T42n1828_017:0684b05": "見惑名為無事。修所斷惑非增減執故言有",
    "T42n1828_017:0684b06": "事。三云。四諦理中無麁顯事。故迷彼惑名為",
    "T42n1828_017:0684b07": "無事。修所斷惑緣麁顯事。故言有事。大乘宗",
    "T42n1828_017:0684b08": "中且五十八云。見所斷惑名無事者。隨根本",
    "T42n1828_017:0684b09": "說。若修所斷薩婆多宗無見性故。唯說有實。",
    "T42n1828_017:0684b10": "我亦有見故。說亦無事。故言通二。餘文準此",
    "T42n1828_017:0684b11": "解其理也。第四解根相應門。景云。若任運生",
    "T42n1828_017:0684b12": "皆於三受可得者。任運唯意地得與憂喜捨",
    "T42n1828_017:0684b13": "三根相應。通一切識身者與一切根相應者。",
    "T42n1828_017:0684b14": "謂貪瞋無明與受相應也。不任運生至我今",
    "T42n1828_017:0684b15": "當說者。此則總舉許說分別起惑根相應義。",
    "T42n1828_017:0684b16": "下別解相應。言貪於一時樂喜相應等者。泰",
    "T42n1828_017:0684b17": "云。此文總就六識貪說悉於一時憂喜相應",
    "T42n1828_017:0684b18": "等者。問任運起瞋與捨相應。何故分別起中",
    "T42n1828_017:0684b19": "不說捨相應耶。泰云。理實說略而不說。樂但",
    "T42n1828_017:0684b20": "行蘊者人天報中樂俱行蘊。苦俱行蘊者即",
    "T42n1828_017:0684b21": "三惡道捨通五趣。斷見與常相違者。於樂俱",
    "T42n1828_017:0684b22": "行蘊計我斷滅與憂相應。於苦俱蘊計我斷",
    "T42n1828_017:0684b23": "滅與喜樂相應。二取取彼見故隨應如彼相",
    "T42n1828_017:0684b24": "應者。見取如所取見諸根相應。戒取如所取",
    "T42n1828_017:0684b25": "戒隨順何根相應之見戒取亦爾。邪見理實",
    "T42n1828_017:0684b26": "亦與捨根相應。略故不說。慢中道理卑下亦",
    "T42n1828_017:0684b27": "有三種。略而不說以易了故。疑於有利養等",
    "T42n1828_017:0684b28": "決定事中他人語之言。此非有故猶豫生憂。",
    "T42n1828_017:0684b29": "於利養乃至惡趣他語言無猶豫故喜。問上",
    "T42n1828_017:0684c01": "來貪等與憂苦俱為欣為戚。未見正文。義有",
    "T42n1828_017:0684c02": "三解。一云。將根從惑。憂苦隨貪。故欣性攝。",
    "T42n1828_017:0684c03": "二云。將惑從根貪依憂苦故戚性攝。三云。隨",
    "T42n1828_017:0684c04": "辨體性。於一剎那有多用。是故憂苦緣違境",
    "T42n1828_017:0684c05": "生。戚性所攝。貪緣順境故名欣性。所餘相應",
    "T42n1828_017:0684c06": "引事指斥文不復現者。謂餘隨煩惱五根相",
    "T42n1828_017:0684c07": "應。文更不說。亦可此諸煩惱法識相應。別境",
    "T42n1828_017:0684c08": "相應等文不復現。先辨麁相今約巨細等者。",
    "T42n1828_017:0684c09": "謂問準前論文。欲界四見及慢喜捨相應。貪",
    "T42n1828_017:0684c10": "與樂喜捨相應悉與苦憂捨相應。邪見與喜",
    "T42n1828_017:0684c11": "憂捨相應。疑與憂捨相應。無明一切五根相",
    "T42n1828_017:0684c12": "應。與此不同耶。故為釋通。先辨根相應義。約",
    "T42n1828_017:0684c13": "麁道理引初行者。今細分別引久行者。第五",
    "T42n1828_017:0684c14": "解不善等門。於中先釋。後以頌收。前中初總",
    "T42n1828_017:0684c15": "約三界以辨二性及有異熟等。復問答辨多",
    "T42n1828_017:0684c16": "少。一於中略舉十對。一多性少性對。以欲界",
    "T42n1828_017:0684c17": "煩惱通不善隱沒。又有慳嫉等名多性。上界",
    "T42n1828_017:0684c18": "唯無記無慳嫉等。故名少性。又欲界煩惱緣",
    "T42n1828_017:0684c19": "於六塵。故名多性。上界煩惱緣於四塵及緣",
    "T42n1828_017:0684c20": "一塵。故名少性。餘門準於多性少性說。其義",
    "T42n1828_017:0684c21": "可知。言非一種相生決定性等者。以欲界或",
    "T42n1828_017:0684c22": "有忻戚等非一種相。於緣定執上界所行。又",
    "T42n1828_017:0684c23": "解。欲界煩惱非定所伏。故非相決定。上界煩",
    "T42n1828_017:0684c24": "惱定所伏故。一相決定。下以頌收中。廢總取",
    "T42n1828_017:0684c25": "別。但頌十對。第六解斷煩惱門。先為八問。一",
    "T42n1828_017:0684c26": "問集何善根證入何地能斷煩惱。二問齊何",
    "T42n1828_017:0684c27": "位地名已斷惑。三問於相應縛及緣縛中從",
    "T42n1828_017:0684c28": "何說斷。四問斷之頓漸。五問斷障次第。六問",
    "T42n1828_017:0684c29": "所斷頭數。七問已斷惑竟所有行相。八斷惑",
    "T42n1828_017:0685a01": "所有勝利。答中有七。以初二問總答。餘六問",
    "T42n1828_017:0685a02": "別答故。說初總答二問中。有六復次。初云善",
    "T42n1828_017:0685a03": "法資糧等。是解脫分。已得證入等。是決擇分。",
    "T42n1828_017:0685a04": "此二伏道。見道修道。此二斷道能斷煩惱。此",
    "T42n1828_017:0685a05": "答初問。當言已斷一切煩惱已斷位四瑜伽",
    "T42n1828_017:0685a06": "者。謂欲念精進方便。如前說。相續成就。仍",
    "T42n1828_017:0685a07": "是資糧道。得隨順教等。是四善根方便道也。",
    "T42n1828_017:0685a08": "對治道生等是見修二道。此答初問。修對治",
    "T42n1828_017:0685a09": "道已到究竟等答第二門。了知煩惱事者所",
    "T42n1828_017:0685a10": "知迷境。是故不淨等。了知煩惱自性者。知諸",
    "T42n1828_017:0685a11": "煩惱性是虛妄。知過患者知因煩惱生眾過",
    "T42n1828_017:0685a12": "患。生已不堅著者因知此等。設更起惑不多",
    "T42n1828_017:0685a13": "堅著是加行道。攝受對治下正證斷道。相縛",
    "T42n1828_017:0685a14": "者謂六塵名相。眾生於此執著名縛。緣相起",
    "T42n1828_017:0685a15": "縛名為相縛。麁重縛者謂煩惱種子。此二種",
    "T42n1828_017:0685a16": "縛已得解脫。當言已斷仍引證。其第六復次",
    "T42n1828_017:0685a17": "者了知煩惱所緣故捨而不觀。喜樂所緣者",
    "T42n1828_017:0685a18": "樂觀真如。能斷煩惱所依。已滅已得轉依故",
    "T42n1828_017:0685a19": "言已斷者。種是所依所依滅故名得轉依。上",
    "T42n1828_017:0685a20": "來答初二問竟。次答第三問中。言從相應所",
    "T42n1828_017:0685a21": "緣故可斷等者。明於相應及緣轉中二俱可",
    "T42n1828_017:0685a22": "斷。依小論說但斷緣縛。不繫前境名為斷惑。",
    "T42n1828_017:0685a23": "煩惱與心於三世中伴性相隨不可相離。故",
    "T42n1828_017:0685a24": "不斷相應。今大乘中過未法無。現在繫有。由",
    "T42n1828_017:0685a25": "聖道生煩惱相應心法不起。名斷相應。斷已",
    "T42n1828_017:0685a26": "不復緣境者。名緣縛斷。又昔曾起二縛之時",
    "T42n1828_017:0685a27": "熏成種子名為二縛。今斷種時名斷二縛。答",
    "T42n1828_017:0685a28": "第四問中。云見惑頓斷由智諦現觀三心頓",
    "T42n1828_017:0685a29": "斷迷苦諦等者。景云。於真見道辨雙觀二空",
    "T42n1828_017:0685b01": "所顯真如頓斷二障。約斷二障。義說三心。實",
    "T42n1828_017:0685b02": "唯一心。以智諦現觀壞緣四諦真如理故。言",
    "T42n1828_017:0685b03": "與壞緣作意相應。測云。以文證證非二說。一",
    "T42n1828_017:0685b04": "證。說三心是相應見道者非理說。說能斷故。",
    "T42n1828_017:0685b05": "二證。說菩薩見道三心斷惑。二乘見道作十",
    "T42n1828_017:0685b06": "六心者。非是正義。又準成實論說。聞思地觀",
    "T42n1828_017:0685b07": "苦無常斷假名。或四現忍中觀苦無常斷實",
    "T42n1828_017:0685b08": "法惑法。見道位中雙斷假實細品二惑。今此",
    "T42n1828_017:0685b09": "論文又順彼義。三心道中初心斷緣自他身",
    "T42n1828_017:0685b10": "中假名惑。第二心斷緣自他身中實法惑。然",
    "T42n1828_017:0685b11": "對法云。自相續者緣他身境所變影像是自",
    "T42n1828_017:0685b12": "心相。故名緣自。第三心即是解脫道。準唯識",
    "T42n1828_017:0685b13": "論義順前解。修斷漸次等者。測云。菩薩前十",
    "T42n1828_017:0685b14": "地中不斷煩惱修道障種。故知此文意說二",
    "T42n1828_017:0685b15": "乘見修二道斷惑。今解菩薩十地雖無斷種。",
    "T42n1828_017:0685b16": "而漸次斷麁重。及道有數數修。故知此文通",
    "T42n1828_017:0685b17": "約三乘而作是說。答第五問以辨斷障次第。",
    "T42n1828_017:0685b18": "景云。初斷異生在家障。已得出家。次欲修定。",
    "T42n1828_017:0685b19": "應離彼定障。即眷屬尋伺等。次離近障障。未",
    "T42n1828_017:0685b20": "得未至定中六種作意故。須臾斷得作意障",
    "T42n1828_017:0685b21": "身麁重等。上來已離聖道方便障。次明聖人",
    "T42n1828_017:0685b22": "斷障次第。先斷見惑次除修惑。見修惑盡即",
    "T42n1828_017:0685b23": "除無漏定家性障。次除事障。即屬五受不調",
    "T42n1828_017:0685b24": "柔性。障於勝定。此之定障是所知障一分。故",
    "T42n1828_017:0685b25": "下論云。八解脫除所知障。已除定障。求大乘",
    "T42n1828_017:0685b26": "人次應除斷所知障品所有諸障。所言次復",
    "T42n1828_017:0685b27": "有一補特伽羅等。基云言樂遠離品身諸麁",
    "T42n1828_017:0685b28": "重者。謂坐禪人身疲倦性。次復應斷若憂乃",
    "T42n1828_017:0685b29": "至諸捨定障品者。謂修道中不動無為等障。",
    "T42n1828_017:0685c01": "如應準配。初四是三乘通障。見道已前凡夫",
    "T42n1828_017:0685c02": "障。見道已去聖人障。亦通二乘。定障唯在聲",
    "T42n1828_017:0685c03": "聞。所知障。唯菩薩。此定障之生是異熟類",
    "T42n1828_017:0685c04": "所知障類攝。有釋此中但辨二乘斷惑次第。",
    "T42n1828_017:0685c05": "準智度論利根二乘亦斷法執。故云有一。此",
    "T42n1828_017:0685c06": "釋未盡。答第六問以明斷惑頭數中略為二",
    "T42n1828_017:0685c07": "斷。謂纏及隨眠。纏有九。一五鈍斷。二五利",
    "T42n1828_017:0685c08": "斷。三除五斷。四除三界。五除散亂。即除睡眠",
    "T42n1828_017:0685c09": "所起煩惱。六曉悟斷。即除悟時起猛利惑。七",
    "T42n1828_017:0685c10": "羸劣斷。即羸劣心起下品惑。今斷此惑名羸",
    "T42n1828_017:0685c11": "劣斷。八制伏斷即六行伏惑。九離繫斷即是",
    "T42n1828_017:0685c12": "隨眠斷。答第七問以明已斷惑者相。又眼見",
    "T42n1828_017:0685c13": "諸色不喜不憂等者。此是六恒住法。又性少",
    "T42n1828_017:0685c14": "欲下。此是八大人覺。一少欲。二知足。三遠",
    "T42n1828_017:0685c15": "離。四猛進。五不忘念。六禪定。七智慧。八無",
    "T42n1828_017:0685c16": "戲論。與遺教經同。答第八問以明斷惑勝利",
    "T42n1828_017:0685c17": "中。云謂隨證得超越憂者。斷欲界修惑。超越",
    "T42n1828_017:0685c18": "苦者斷初定修惑。斷第二定修惑超喜。斷第",
    "T42n1828_017:0685c19": "三修超樂。斷第四修。超借眼識色想。又超借",
    "T42n1828_017:0685c20": "彼眼耳身識有對之想。又超第四禪遍緣於",
    "T42n1828_017:0685c21": "自地十處之想。及超緣下十二處想。由斷見",
    "T42n1828_017:0685c22": "惑超惡趣苦。及超女人身。第八有業。北洲無",
    "T42n1828_017:0685c23": "想天業。又超生等八苦。言又證安穩及清涼",
    "T42n1828_017:0685c24": "者。證彼滅法涅槃。又得第一現法樂住等者。",
    "T42n1828_017:0685c25": "證彼道諦菩提之樂。又得八定利通凡及聖。",
    "T42n1828_017:0685c26": "前之三果超惡趣苦。無學超八苦。安穩者謂",
    "T42n1828_017:0685c27": "有餘滅。於中斷見惑故名安穩。斷修惑故名",
    "T42n1828_017:0685c28": "第一安穩。清涼者謂無餘滅。息七苦故名清",
    "T42n1828_017:0685c29": "涼。息蘊苦故名第一清涼。又得第一現法樂",
    "T42n1828_017:0686a01": "住故。於四威儀無復退失所證之法。自利圓",
    "T42n1828_017:0686a02": "究更無希望。上辨聲聞勝利。或復已下明菩",
    "T42n1828_017:0686a03": "薩勝利。上來七段答其八間。辨第六問訖。第",
    "T42n1828_017:0686a04": "七解緣境門。略有十五總為七對。一具分一",
    "T42n1828_017:0686a05": "分對。即遍緣或名具分。不遍緣或名一分。二",
    "T42n1828_017:0686a06": "有事無事對。三內緣外緣對。謂內緣六處通",
    "T42n1828_017:0686a07": "定不定地。或外緣妙五欲。四現見不現見對。",
    "T42n1828_017:0686a08": "五自類他類對。謂如貪緣貪名自類緣。如貪",
    "T42n1828_017:0686a09": "緣瞋及緣五蘊名他類緣。如是等。六有無有",
    "T42n1828_017:0686a10": "緣對。謂後有愛俱名為有緣。無有愛俱名無",
    "T42n1828_017:0686a11": "有緣。七自境他境及無對。謂欲界於欲行煩",
    "T42n1828_017:0686a12": "惱等名為自境。色界為境。欲行煩惱上緣。無",
    "T42n1828_017:0686a13": "色為境。色行煩惱上緣。行是行列。如市廛行",
    "T42n1828_017:0686a14": "列而住。又復下地為境。上或下緣。所以者何",
    "T42n1828_017:0686a15": "已下釋下緣之相。景云。此文即說上地慢緣",
    "T42n1828_017:0686a16": "於下地。或邪見下撥餘無下緣相。基云。即大",
    "T42n1828_017:0686a17": "乘中上地得緣下地起煩惱。問此是何惑。答",
    "T42n1828_017:0686a18": "有解此是見慢如餘處。更有但言我此勝彼",
    "T42n1828_017:0686a19": "不如等。設起我慢非一切煩惱皆起。又解如",
    "T42n1828_017:0686a20": "是一切煩惱貪等並然。以常恒是常見清勝",
    "T42n1828_017:0686a21": "是取見等。故雖有是緣不似本質。緣名為境。",
    "T42n1828_017:0686a22": "餘處言上不緣下者。此是隨順理文。問下地",
    "T42n1828_017:0686a23": "貪慢不得緣上。上界之慢如何緣下。答下地",
    "T42n1828_017:0686a24": "劣故不於彼起慢。上勝故可起。言無境謂緣",
    "T42n1828_017:0686a25": "分別所計滅道等者。滅道及真如非是取想。",
    "T42n1828_017:0686a26": "共心境故。緣滅道及真如共。皆名無境。但緣",
    "T42n1828_017:0686a27": "名而起。第八解現行門。先總標後別釋。釋",
    "T42n1828_017:0686a28": "中初解二十人。次解二十煩惱現行。後解二",
    "T42n1828_017:0686a29": "十煩惱現行緣。此三種二十。次第相屬。謂一",
    "T42n1828_017:0686b01": "在家人著樂緣故。隨所欲纏現行。二出家人",
    "T42n1828_017:0686b02": "勤煩惱緣故。不隨所欲纏現行也。三住惡說",
    "T42n1828_017:0686b03": "法者。不依佛法勤苦行。不依在家著五欲樂。",
    "T42n1828_017:0686b04": "以不苦不樂緣故。有無所了知煩惱現行。四",
    "T42n1828_017:0686b05": "住善說法人。以五欲緣故。起有所了知煩惱",
    "T42n1828_017:0686b06": "現行。五偏增煩惱人。以尋伺緣故。麁惑現行。",
    "T42n1828_017:0686b07": "六等分行人。以苦觸樂觸等緣故。等分煩惱",
    "T42n1828_017:0686b08": "現行。七薄塵行人。以隨眠緣故。微細煩惱現",
    "T42n1828_017:0686b09": "行。八世間離欲人。以宿習緣故。上界內門煩",
    "T42n1828_017:0686b10": "惱現行。九未離欲人。親近惡友惡緣故。欲界",
    "T42n1828_017:0686b11": "外門煩惱現行。十見聖迹人。聞不正法緣心",
    "T42n1828_017:0686b12": "生嫌故。遂起失念煩惱現行。十一未見聖迹",
    "T42n1828_017:0686b13": "人。不正作意緣故。猛利煩惱現行。十二執著",
    "T42n1828_017:0686b14": "人。不信緣故。分別所起煩惱現行。十三不執",
    "T42n1828_017:0686b15": "著人。懈怠緣故。任運煩惱而起現行。十四觀",
    "T42n1828_017:0686b16": "察人。失念緣故。尋思煩惱現行。十五睡眠人。",
    "T42n1828_017:0686b17": "散亂緣故。不自在煩惱現行。眠時起或羸劣。",
    "T42n1828_017:0686b18": "名不自在。十六覺悟人。惡慧緣故。自在強盛",
    "T42n1828_017:0686b19": "煩惱現行。十七幼少人。放逸緣故非所依位",
    "T42n1828_017:0686b20": "故共現行。嬰孩童子十五六來起或未成。",
    "T42n1828_017:0686b21": "故名非所依。十八行根成熟人。煩惱緣故。所",
    "T42n1828_017:0686b22": "依位煩惱現行。即二十以上煩惱猛利追求",
    "T42n1828_017:0686b23": "緣故。名所依位。十九般涅槃法人。未離欲故。",
    "T42n1828_017:0686b24": "起可救療煩惱現行。二十不般槃法人。異生",
    "T42n1828_017:0686b25": "性緣故。不可救療煩惱現行。第九解結生中。",
    "T42n1828_017:0686b26": "初明當地煩惱一切結生。後明結生相續或",
    "T42n1828_017:0686b27": "七或九。前中補闕云。汎說結生自有兩時。一",
    "T42n1828_017:0686b28": "潤中有。二潤生有。潤中有生。即在死前明了",
    "T42n1828_017:0686b29": "位中。未離欲人先起當地一切煩惱。皆助潤",
    "T42n1828_017:0686c01": "生。次唯起愛。是正潤生。故經云。唯愛能令諸",
    "T42n1828_017:0686c02": "有相續。下文及對法並云。九種命終心自體",
    "T42n1828_017:0686c03": "愛潤生。若未離欲將死位中現自體愛。即四",
    "T42n1828_017:0686c04": "愛。初愛名自體愛。以將死時多遍自體起此",
    "T42n1828_017:0686c05": "愛時。潤異趣業牽中有起。若已離欲當生",
    "T42n1828_017:0686c06": "上地。起上地愛則四愛中後有之愛。求後有",
    "T42n1828_017:0686c07": "亦自體愛。二潤生有。即在中有末心起愛。爾",
    "T42n1828_017:0686c08": "時若如前文起愛。謂將受用。若男於母起愛。",
    "T42n1828_017:0686c09": "即四愛中喜貪行愛。此潤同起已熟之業生",
    "T42n1828_017:0686c10": "有。令續諸趣中有性復不定。然捨前起後後",
    "T42n1828_017:0686c11": "起中有。望彼生有終定趣向。若其未至中有",
    "T42n1828_017:0686c12": "末心已前。具起當地一切煩惱。皆助潤生。言",
    "T42n1828_017:0686c13": "未離欲於自生處方得受生者。此據現纏潤",
    "T42n1828_017:0686c14": "生。諸煩惱品所有麁重隨縛自身亦能為彼",
    "T42n1828_017:0686c15": "異身生因者。此據種子潤生。基云。當言全非",
    "T42n1828_017:0686c16": "不全者。此約潤生已非發業。發業雖十煩惱",
    "T42n1828_017:0686c17": "道無記。上界煩惱貪等即不發業。故今據潤",
    "T42n1828_017:0686c18": "生。我愛為正潤餘為助潤。如下自出。為破小",
    "T42n1828_017:0686c19": "乘唯貪潤生故也。對法據正潤故唯言我愛",
    "T42n1828_017:0686c20": "不相違也。次明結生略有七種。景疏云。大乘",
    "T42n1828_017:0686c21": "潤生中有末心起愛潤於生有。生有無染。初",
    "T42n1828_017:0686c22": "入胎時仍得中有。言中有末心起愛潤生。後",
    "T42n1828_017:0686c23": "時住胎及出胎時中有已滅。雖復起愛結生。",
    "T42n1828_017:0686c24": "若住出位生有已起。非結生時。云何論說入",
    "T42n1828_017:0686c25": "住出位皆言結生相續。解云。此文總說入住",
    "T42n1828_017:0686c26": "出位結生相續有倒無倒。若起愛能生唯中",
    "T42n1828_017:0686c27": "有心中有住停多在入住。在入住中攬父母",
    "T42n1828_017:0686c28": "遺體。生生有時中有即滅。故於入住結生相",
    "T42n1828_017:0686c29": "續。不在餘時。今言凡夫入住出胎時顛倒者。",
    "T42n1828_017:0687a01": "通說中有生有本有皆起顛倒。若彼中有則",
    "T42n1828_017:0687a02": "於父母起會合顛倒。若生有本有。薄福德者",
    "T42n1828_017:0687a03": "即見風飄雨雨草室葉窟身依得住。若多福",
    "T42n1828_017:0687a04": "德者見殿堂薗林樓觀。名為顛倒。是故在胎",
    "T42n1828_017:0687a05": "之時顛倒者。通說中有生有本有。補闕云。二",
    "T42n1828_017:0687a06": "唯隨眠結生相續謂見聖迹者。對法即云。初",
    "T42n1828_017:0687a07": "之二果纏及隨眠潤生。若不還果唯隨眠潤",
    "T42n1828_017:0687a08": "生。何故相違。三藏云。聖人潤生隨眠則定如",
    "T42n1828_017:0687a09": "此中說。一切諸學見迹。皆言隨眠潤生。纏起",
    "T42n1828_017:0687a10": "不定或有或無。對法據起故。言二果纏及隨",
    "T42n1828_017:0687a11": "眠二種皆潤。備云。不還果者從欲界死生色",
    "T42n1828_017:0687a12": "界時。唯以隨眠結生相續。以離欲道所依身",
    "T42n1828_017:0687a13": "中不起煩惱故。若從初定死。生彼異地時亦",
    "T42n1828_017:0687a14": "以現行結生相續。非離欲道所依身故。測云。",
    "T42n1828_017:0687a15": "異生具二。聖者唯種結生相續。此解應問。初",
    "T42n1828_017:0687a16": "二果既未離欲應以現潤。何故此中唯種潤",
    "T42n1828_017:0687a17": "耶。答應作是說。初二果人雖起現行而智所",
    "T42n1828_017:0687a18": "伏。勢用鈍故相從名種。理實通現。基云。此中",
    "T42n1828_017:0687a19": "言菩薩以智力受生者。謂同對法以願力受",
    "T42n1828_017:0687a20": "生故。此果雖有漏亦有漏善業招。然隨願生",
    "T42n1828_017:0687a21": "故。言或七或九者。測云。後無義等二種受生。",
    "T42n1828_017:0687a22": "不離前七故。合即有七。業智既別開即有九。",
    "T42n1828_017:0687a23": "今解。引無義利即是第六。能引義利即是第",
    "T42n1828_017:0687a24": "七。故云先辨七種。更說後二種。故或九。解",
    "T42n1828_017:0687a25": "九門訖。下結餘句門此處不現。以狹問寬順",
    "T42n1828_017:0687a26": "前句答。以寬問狹順後句答。互有長短作四",
    "T42n1828_017:0687a27": "句答等。其義可知。上來釋共離染九門義訖。",
    "T42n1828_017:0687a28": "下以頌收。初句四門。次之二句各頌二門。後",
    "T42n1828_017:0687a29": "句一門。上下論文。或有先總標舉。次隨門釋。",
    "T42n1828_017:0687b01": "末後結之。或有總標次釋。而無結文。或有先",
    "T42n1828_017:0687b02": "解後結無總標文。或多舉門立解。無總標結。",
    "T42n1828_017:0687b03": "此現種種解義法門故作此法。上來決擇煩",
    "T42n1828_017:0687b04": "惱雜染訖。自下第二決擇業雜染中。初結前",
    "T42n1828_017:0687b05": "生後。二正決擇。於中初以九門隨義分別。後",
    "T42n1828_017:0687b06": "舉一頌總以結之。前中初釋九門。後結餘不",
    "T42n1828_017:0687b07": "現。就初解自相門中。先總舉根本前後方便",
    "T42n1828_017:0687b08": "為業道相。言亦由五相建立差別等者。景云。",
    "T42n1828_017:0687b09": "即是下說五緣成殺等。名為五相。次簡取根",
    "T42n1828_017:0687b10": "本。故言如先所說不善業道名根本業道所",
    "T42n1828_017:0687b11": "攝不善三業。基云。五相者謂根本業道身語",
    "T42n1828_017:0687b12": "意業三。及方便四後起五。此等如前本地第",
    "T42n1828_017:0687b13": "八廣解。其貪瞋等小乘無有加行俱是根本。",
    "T42n1828_017:0687b14": "今大乘亦有加行。次明根本業道五緣而成。",
    "T42n1828_017:0687b15": "初列五緣。一染污心者。此簡菩薩悲心行殺。",
    "T42n1828_017:0687b16": "二起欲樂者。雖有染心若無欲樂亦不成業",
    "T42n1828_017:0687b17": "道。三即於是處明殺等境境差不成。四彼業",
    "T42n1828_017:0687b18": "現行運動身手。雖具前三若不動身手業道",
    "T42n1828_017:0687b19": "不成。五得究竟。前四但是方便。若無第五業",
    "T42n1828_017:0687b20": "道不成。以相殺事不究竟故。下別解釋中景",
    "T42n1828_017:0687b21": "云。言設有染心不起欲樂而得究竟非是圓",
    "T42n1828_017:0687b22": "滿者。既無欲樂。云何究竟成根本業。解云。如",
    "T42n1828_017:0687b23": "人殺時運手動足誤殺蟲。雖行殺非本意樂。",
    "T42n1828_017:0687b24": "不成業道。言設有染心起欲樂而倒心設於",
    "T42n1828_017:0687b25": "餘彼業現行而得究竟等者。緣差。設殺不成",
    "T42n1828_017:0687b26": "業道。言設有染心起欲樂。即於是處業不現",
    "T42n1828_017:0687b27": "行而得究竟等者。此人發心欲殺彼人。人聞",
    "T42n1828_017:0687b28": "怖或自刑死。雖業不行而得究竟。故非業",
    "T42n1828_017:0687b29": "道。泰云。如遣使殺生自業不現行而得究竟。",
    "T42n1828_017:0687c01": "唯有無作。故非圓滿。測云。就非圓滿中。或解",
    "T42n1828_017:0687c02": "亦是業道而非圓滿。或解脫非圓滿故非業",
    "T42n1828_017:0687c03": "道。自下第二廣辨。於中初總舉互相為門。",
    "T42n1828_017:0687c04": "後將十業道歷五門辨。初云五相但加其想。",
    "T42n1828_017:0687c05": "餘四即與前同。合彼方便究竟總為一故。事",
    "T42n1828_017:0687c06": "通情非情者。殺生邪行妄語離間語於有情",
    "T42n1828_017:0687c07": "處起。偷盜麁語綺語及意三行通情非情處",
    "T42n1828_017:0687c08": "起。想有四種。一於彼非彼相。謂於彼張人",
    "T42n1828_017:0687c09": "起王人想等。餘三准知。欲樂或倒無倒想樂",
    "T42n1828_017:0687c10": "所作欲者。即於前四相中因前二想起倒欲",
    "T42n1828_017:0687c11": "樂。因後二想無倒欲生煩惱。即是七毒。問",
    "T42n1828_017:0687c12": "若貪瞋起時必與無明。但此中如何說或貪",
    "T42n1828_017:0687c13": "或瞋等耶。解云。對彼單癡故說或貪等。雖與",
    "T42n1828_017:0687c14": "癡俱而貪增故言或貪等。問貪瞋不俱云何",
    "T42n1828_017:0687c15": "言或貪瞋癡。解云。雖不俱起而前後蔽。故言",
    "T42n1828_017:0687c16": "或二。下歷五緣建立十種業道。即為十段。殺",
    "T42n1828_017:0687c17": "生中云。若害無間彼便命終等者。所死住死",
    "T42n1828_017:0687c18": "有時猶有氣。云何熏成根本業道。三藏云。小",
    "T42n1828_017:0687c19": "乘說要死已方成根本業。大乘無文。准依此",
    "T42n1828_017:0687c20": "義。死已能令方便業種轉成根本業道。測云。",
    "T42n1828_017:0687c21": "此文既若害生無間彼便命終。即此方便等",
    "T42n1828_017:0687c22": "如無礙道。正現在時共至於滅相。雖非一時",
    "T42n1828_017:0687c23": "而斷用成。殺生亦爾。雖已命終業道得成。當",
    "T42n1828_017:0687c24": "於此時方相動震。故有根本表業成就。言若",
    "T42n1828_017:0687c25": "於後時彼方捨命等者。如刃斫人當時未死。",
    "T42n1828_017:0687c26": "後經一日方死。既無現行根本業道。云何熏",
    "T42n1828_017:0687c27": "成根本業種。解云。由彼所殺命終增上勢力。",
    "T42n1828_017:0687c28": "塗染此人方便熏種。令其增上成根本業。盜",
    "T42n1828_017:0687c29": "中如遣人作方行盜。何時熏成根本業道。解",
    "T42n1828_017:0688a01": "云。前人行盜物離本處。增上勢力能令此人",
    "T42n1828_017:0688a02": "先方便種轉成增上根本業道。言離本處者",
    "T42n1828_017:0688a03": "依如首律師說離處。處有十例。一文書成。如",
    "T42n1828_017:0688a04": "下手疏。如善見畫地作字。一頭時輕盡兩頭",
    "T42n1828_017:0688a05": "時重。二言教立離處者。見云。若盜心唱定是",
    "T42n1828_017:0688a06": "我地。地主生疑蘭。決心失重。若來向僧各同",
    "T42n1828_017:0688a07": "者重。若共諍薗田違理判與違理得判。乃至",
    "T42n1828_017:0688a08": "口斷多端。辨說偷夏唱大亦如是。三移標相",
    "T42n1828_017:0688a09": "者。見云。舉一標時蘭。舉二犯重。乃至一髮",
    "T42n1828_017:0688a10": "一違犯重。地深無價故繩彈亦如是。四者取籌。",
    "T42n1828_017:0688a11": "隨籌以辨離處。如四分律部說。五異色辨離",
    "T42n1828_017:0688a12": "處。如十誦云。稱蓐氍氀樹枝葉花皆共名異",
    "T42n1828_017:0688a13": "色。六轉轉齒辨離處。如十云。樗蒲移旗子",
    "T42n1828_017:0688a14": "等。七離處辨不離。如殺盜他牛馬。主心未斷",
    "T42n1828_017:0688a15": "自心未作得想。八不離處辨離處。如善見空",
    "T42n1828_017:0688a16": "靜處盜。決得無疑。動即成重。九無離處辨離",
    "T42n1828_017:0688a17": "處。盜田宅政繫村。燒埋壞色等。十汎明離",
    "T42n1828_017:0688a18": "處。除上九種所不攝者。即是空中吹物盜鳥。",
    "T42n1828_017:0688a19": "回材斷流水。注埋盛遺盛宅院等。眾多不可",
    "T42n1828_017:0688a20": "具論。欲邪行中事有七種。一女所不應行。如",
    "T42n1828_017:0688a21": "三種護等。如前說。二護所應行而非支。三非",
    "T42n1828_017:0688a22": "處。四非時。五量。並如後說。六界。七不界。想。",
    "T42n1828_017:0688a23": "有四種。今取第三句。准藏論說有二解。一云。",
    "T42n1828_017:0688a24": "欲行他婦作餘他婦想。境雖有違而同他婦",
    "T42n1828_017:0688a25": "故成業道。如於彼張婦作彼王婦想等。二云。",
    "T42n1828_017:0688a26": "不成業道。境想誤故。今依此論亦有二解。測",
    "T42n1828_017:0688a27": "云。良恐前解不得正義。兩兩交會者准攝論",
    "T42n1828_017:0688a28": "有二解。一云纔始形交。便成業道。二云。暢勢",
    "T42n1828_017:0688a29": "惱已方成業道。律宗評取前解。妄語。究竟謂",
    "T42n1828_017:0688b01": "時眾及對論者領解。准小論義。謂如有一欲",
    "T42n1828_017:0688b02": "誑他故。言城外見狼。前人若聞城外二字即",
    "T42n1828_017:0688b03": "領解者。聞第二字正成業道。若聞三字始領",
    "T42n1828_017:0688b04": "解者。至第三字始成業道。四具聞方領成業",
    "T42n1828_017:0688b05": "道。問若正聞時成業道者。了識未解義。如何",
    "T42n1828_017:0688b06": "業道生耶。答有二解。一云。能生決定領解",
    "T42n1828_017:0688b07": "意。故名領解。從果得名。二云領解有二。一者",
    "T42n1828_017:0688b08": "取詮用故名領解者。唯在意識。二者明解音",
    "T42n1828_017:0688b09": "聲故名領解者。耳識亦名領解。安順正理前",
    "T42n1828_017:0688b10": "解為勝。今依大乘既有同時意識。緣聲及詮",
    "T42n1828_017:0688b11": "用。耳識但取聲故無妨。又解。同緣意識不取",
    "T42n1828_017:0688b12": "名等。准彼小乘復作兩解。問對外國人行誑",
    "T42n1828_017:0688b13": "後方領解。若為熏成根本業道。解云。由彼領",
    "T42n1828_017:0688b14": "解增上力故塗染彼人。方便所熏令成增上",
    "T42n1828_017:0688b15": "妄語業道。離間語。事或和不和者。謂已和合",
    "T42n1828_017:0688b16": "處及當和合處。麁惡語。方便究竟者。謂訶罵",
    "T42n1828_017:0688b17": "彼。不言彼領解言者。何故爾耶。解云。麁語但",
    "T42n1828_017:0688b18": "欲暢心未必前人解。綺語。究竟謂纔發言者。",
    "T42n1828_017:0688b19": "何故不結前人領解。如作綺語調[口*(上/下)]前人等。",
    "T42n1828_017:0688b20": "解云。綺語有二。一相應綺語。即前三語非義",
    "T42n1828_017:0688b21": "非時。名為綺語。方便究竟時。如前三語。二獨",
    "T42n1828_017:0688b22": "頭綺語。若為他說外道邪論。若為調[口*(上/下)]前人",
    "T42n1828_017:0688b23": "而作歌詠。亦便他解方成究竟。若私屏自有",
    "T42n1828_017:0688b24": "歌詠哭泣悲歎。纔發言詞即成業道。問即前",
    "T42n1828_017:0688b25": "三語名為綺語者。為即三語無表名為綺語。",
    "T42n1828_017:0688b26": "為別有耶。答准小乘說或云無別無表。或云",
    "T42n1828_017:0688b27": "有別無表。光云。後說為勝。貪瞋邪見文相可",
    "T42n1828_017:0688b28": "解。自下第三略辨。於中先解殺生三種。後解",
    "T42n1828_017:0688b29": "意三業道五相。前中一有罪增長具三緣故",
    "T42n1828_017:0688c01": "三根所起。二能生他苦。三殺歡喜悕望滿足。",
    "T42n1828_017:0688c02": "煩惱所起欲生他苦。故有罪。作己歡喜故令",
    "T42n1828_017:0688c03": "有罪增長。二有罪不增長者。但有二緣。作已",
    "T42n1828_017:0688c04": "能悔無悕望滿。三無罪者或誤殺或慈悲故",
    "T42n1828_017:0688c05": "殺。非煩惱起故無罪無罪。本殺心無悕望滿。",
    "T42n1828_017:0688c06": "前生斷命故生他苦。一緣其設殺者。後還愛",
    "T42n1828_017:0688c07": "苦。但無故殺之罪。故言無罪。次解意三業",
    "T42n1828_017:0688c08": "道。欲有五相。隨闕一種即非圓滿貪欲之相",
    "T42n1828_017:0688c09": "者。即依此文。不具五相非貪業道。增惡心謂",
    "T42n1828_017:0688c10": "於能損害相隨法分別者。於能損我或身或",
    "T42n1828_017:0688c11": "語。隨如是分別起瞋。三越漏行心者。如理",
    "T42n1828_017:0688c12": "分別是常漏心。不如理分別越常流而行。名",
    "T42n1828_017:0688c13": "越漏行心。第四解方便中。文勢雖復兼明根",
    "T42n1828_017:0688c14": "本。然意明方便。還辨十惡業道。方便殺中云",
    "T42n1828_017:0688c15": "尸半等者。泰云。有人欲殺他。呪令死身長。",
    "T42n1828_017:0688c16": "令殺怨家故名尸。呪無頭尸。不作語言令殺",
    "T42n1828_017:0688c17": "他人故名半尸。測云。有人欲殺他以呪呪鬼",
    "T42n1828_017:0688c18": "令鬼殺他尸將令尸殺眾生故名為尸。或將",
    "T42n1828_017:0688c19": "尸手足等殺有情故名半尸。有師云。案新翻",
    "T42n1828_017:0688c20": "薩婆多律。呪尸令乘隻輪。一手執劍往殺彼",
    "T42n1828_017:0688c21": "人名為半尸。若乘兩輪兩手執劍。而往殺人",
    "T42n1828_017:0688c22": "名尸。更勘彼律。欲邪行中非時等。與前文",
    "T42n1828_017:0688c23": "復本地第八。對法等不同可知。言若自行欲",
    "T42n1828_017:0688c24": "若媒令他等者。薩婆多必由自身方成欲行。",
    "T42n1828_017:0688c25": "成實自作令他作並成邪行。今依此論同成",
    "T42n1828_017:0688c26": "實解。麁惡語中有十七句。總為八對。一對面",
    "T42n1828_017:0688c27": "不面對。二大眾幽處對。三實過不實對。四書",
    "T42n1828_017:0688c28": "表現相對。五自說他說對。六掉舉不靜對。七",
    "T42n1828_017:0688c29": "族身作業對。八自發他發對。貪欲中七攝受",
    "T42n1828_017:0689a01": "事十資身事如第二卷。景云。魯達羅世界者。",
    "T42n1828_017:0689a02": "大自在天住處。毘瑟笯世界者。毘紐天處。既",
    "T42n1828_017:0689a03": "是外道計執。不得依二十八天求其處所。測",
    "T42n1828_017:0689a04": "云。魯達羅者名暴惡耻化。毘瑟笯者名為幻",
    "T42n1828_017:0689a05": "惑。並他化已下諸天是也。邪見中先辨差別",
    "T42n1828_017:0689a06": "後明癈立。",
    "T42n1828_017:0689a07": "卷第六十",
    "T42n1828_017:0689a08": "九門業中第五解輕重門。於中初明殺生輕",
    "T42n1828_017:0689a09": "重。後明餘九業道輕重。前中初總標列五種",
    "T42n1828_017:0689a10": "因緣。二別解釋。釋中初就意樂以辨輕重。後",
    "T42n1828_017:0689a11": "辨餘四。於中初別明重。後總明輕。事猶是境。",
    "T42n1828_017:0689a12": "或有殺害人或人相者。泰基同云。謂羯剌藍",
    "T42n1828_017:0689a13": "等位墮胎亦名重殺生。此大乘亦犯波羅夷。",
    "T42n1828_017:0689a14": "諸部小乘除薩婆多。餘皆不成波羅夷。以未",
    "T42n1828_017:0689a15": "人相故。基又云。人相謂非人變為人。意欲殺",
    "T42n1828_017:0689a16": "人。故殺此名重。次明餘九業道輕重。分二。",
    "T42n1828_017:0689a17": "初總標當說九業由事輕重。餘四重輕指同",
    "T42n1828_017:0689a18": "於殺。故不更說二次第別解。於中先別明重。",
    "T42n1828_017:0689a19": "後總翻顯其輕。言僧祇者僧伽言眾。今言僧",
    "T42n1828_017:0689a20": "祇即名眾物。聲囀如此。如言達磨名法。若言",
    "T42n1828_017:0689a21": "達彌即名有法。第六解增減門中。初明殺生",
    "T42n1828_017:0689a22": "增減四句。於中增長非作。亦作亦增長。二句",
    "T42n1828_017:0689a23": "名增。作不增長。不作不增長。二句名減。次類",
    "T42n1828_017:0689a24": "餘九業增減四句。於意三業道中無有第二",
    "T42n1828_017:0689a25": "增長非作句者。以貪瞋邪見對緣增長時即",
    "T42n1828_017:0689a26": "是作故。於彼初句作不增長時無有不思而",
    "T42n1828_017:0689a27": "作者。以貪瞋等與思相應要思方作。亦無他",
    "T42n1828_017:0689a28": "逼方起貪瞋諦法邪見。第七解瑜伽門。因果",
    "T42n1828_017:0689a29": "相應是瑜伽義。一一業道皆引三果。於中初",
    "T42n1828_017:0689b01": "辨殺生三果不同。後就九業但辨增上果。餘",
    "T42n1828_017:0689b02": "之二果類同殺生。問此三果為一業果為別",
    "T42n1828_017:0689b03": "業果乎。解云。若薩婆多以方便業資根本業",
    "T42n1828_017:0689b04": "招異熟果。正以根本業招人等流果。以後起",
    "T42n1828_017:0689b05": "業資根本業得增上果。雖復相資有果而同",
    "T42n1828_017:0689b06": "根本業。得此三果故一業果。若經部解。由方",
    "T42n1828_017:0689b07": "便時正苦有情故。還於地獄受苦受果。由根",
    "T42n1828_017:0689b08": "本業正斷他命故。得人中短命之果。由後起",
    "T42n1828_017:0689b09": "業壞他光澤故。得增上果。所以三業各得一",
    "T42n1828_017:0689b10": "果。但以前後業從根本業。故云一業得三種。",
    "T42n1828_017:0689b11": "今依大乘一業道種中各有三種用別生一果",
    "T42n1828_017:0689b12": "故。一業道能生三果。下辨九業可引對法。第",
    "T42n1828_017:0689b13": "八解引果生。即從三不善根引業道起名引",
    "T42n1828_017:0689b14": "果生。於中初問後答。答中有其八段。以合三",
    "T42n1828_017:0689b15": "語故。或有妄計以其父母等擲置火中等者。",
    "T42n1828_017:0689b16": "西有一國共制法。或父母眷屬老年將死將",
    "T42n1828_017:0689b17": "安火坑或置曠野。如是等類是癡所起。祠支",
    "T42n1828_017:0689b18": "者祠法取然。具者祠具。須即以為調度等。或",
    "T42n1828_017:0689b19": "憎彼故以彼妻妾令他毀辱等者。即名似欲",
    "T42n1828_017:0689b20": "行。不名身為究竟。亦發無作故。或復為牛",
    "T42n1828_017:0689b21": "或為祠具者。外道計劫初時眾生所食自然。",
    "T42n1828_017:0689b22": "至劫減時地味減。眾生餓飢。諸天憐哀。化作",
    "T42n1828_017:0689b23": "牛身。與眾生耕。眾生得活。天恩既重。為妄語",
    "T42n1828_017:0689b24": "無罪。今西方以牛屎尿為淨。以是天故。如此",
    "T42n1828_017:0689b25": "妄語。是故癡生。或為祠天求諸祠具故妄語",
    "T42n1828_017:0689b26": "無罪。亦從癡生。第九明決擇。文中有八。初明",
    "T42n1828_017:0689b27": "究竟。瞋恚業道瞋為究竟。及貪業貪為究竟",
    "T42n1828_017:0689b28": "者。若薩婆多一剎那貪有二種。一根二業。根",
    "T42n1828_017:0689b29": "能生業故由貪根貪業究竟。若成實思前貪",
    "T42n1828_017:0689c01": "非業。思後貪通根業故。由思前貪思後貪令",
    "T42n1828_017:0689c02": "究。今依大乘。景述兩解。一云。即一念中義說",
    "T42n1828_017:0689c03": "根道。能生是根暢思名道根究竟。義同薩婆",
    "T42n1828_017:0689c04": "多。二云。用後方便究竟。於前令究竟義似",
    "T42n1828_017:0689c05": "成實。測同初說。備同後說。二明所起之處。景",
    "T42n1828_017:0689c06": "云。殺生等六業有情處起者。從強處說。實麁",
    "T42n1828_017:0689c07": "語瞋恚通於非情處起。綺語名身處起者。通",
    "T42n1828_017:0689c08": "取情非情法名字而發綺語。此獨頭綺語依",
    "T42n1828_017:0689c09": "名身發。若取即前三語相應綺語。亦依情非",
    "T42n1828_017:0689c10": "情處起。基云。不與取貪欲資財處起者。謂縱",
    "T42n1828_017:0689c11": "盜他有情亦名資財。邪見諸行處起者。謂一",
    "T42n1828_017:0689c12": "解。云唯緣苦集諦者。通行五門。故增上者名",
    "T42n1828_017:0689c13": "諸行處。不取滅道。又解。唯立三諦除滅諦。",
    "T42n1828_017:0689c14": "以從多故。或可四諦並名諸行。心之相分變",
    "T42n1828_017:0689c15": "故。三明圓滿。先總舉徵列後別解。別解中初",
    "T42n1828_017:0689c16": "解自性過。於中就思辨前七業道體故。後三",
    "T42n1828_017:0689c17": "業道暢同時思名業道。是不善名自性過。次",
    "T42n1828_017:0689c18": "解因緣過。即前果業道之體。由增上貪等所",
    "T42n1828_017:0689c19": "生名因緣過。下解塗染過。於中初立宗。二徵",
    "T42n1828_017:0689c20": "釋所以。釋中有二。初約觸罪後明轉變。前中",
    "T42n1828_017:0689c21": "有二。一法二喻。法中意謂。如殺前生對",
    "T42n1828_017:0689c22": "究竟時。彼雖無念令他得罪。然由所殺受苦",
    "T42n1828_017:0689c23": "威力令彼能殺思果成其增上根本業道。故",
    "T42n1828_017:0689c24": "名塗染。喻中如有火珠待日光照即出火。故",
    "T42n1828_017:0689c25": "名為日珠。下明轉變義。先法後喻。法中意謂。",
    "T42n1828_017:0689c26": "如遣一使外國人殺殺究竟時。彼此雖不相",
    "T42n1828_017:0689c27": "知。然由彼處受苦究竟命終威力。令此能遣",
    "T42n1828_017:0689c28": "思成極重增上業道。更不增別法體。此義大",
    "T42n1828_017:0689c29": "好。大却妨難。舊來漢僧斟酌有云。要得報知",
    "T42n1828_017:0690a01": "方熏成種名為得罪等。皆不稱理。喻中所說",
    "T42n1828_017:0690a02": "如四大種。由過去果威勢之力。令四大種堅",
    "T42n1828_017:0690a03": "濕煖動增上成。離地等外更不別增堅濕等",
    "T42n1828_017:0690a04": "事。如是離思無別殺等。即發業加行思種為",
    "T42n1828_017:0690a05": "他苦生故。此種轉變剎那剎那新生惡戒無",
    "T42n1828_017:0690a06": "表。由彼威力法爾發起名為塗染。娑梨藥迦",
    "T42n1828_017:0690a07": "者。景云。此處無名可翻故存梵音。泰基同云",
    "T42n1828_017:0690a08": "此翻族村。測云。梵語梨迦云族性。如是塗染",
    "T42n1828_017:0690a09": "不在小乘大乘始有。四明定不定。言如先所",
    "T42n1828_017:0690a10": "說作及增長業者。前第六門四句中。唯彼俱",
    "T42n1828_017:0690a11": "句作亦增長是其定業。餘之三句是不定業。",
    "T42n1828_017:0690a12": "故今偏牒彼俱句來。若先所說至名定受業",
    "T42n1828_017:0690a13": "等者。牒前第五門。一由故意。二由方便。三由",
    "T42n1828_017:0690a14": "無治。四由邪執。五由其事。與此相違名不定",
    "T42n1828_017:0690a15": "受。復有四業等者。景云。此當譬喻師八業。不",
    "T42n1828_017:0690a16": "同薩婆多五業等。決定受業有二。一者報定",
    "T42n1828_017:0690a17": "就位不定。如是之業在凡時造。或在凡身聖",
    "T42n1828_017:0690a18": "或無學身。隨於何身緣合必受。二者受時位",
    "T42n1828_017:0690a19": "定報則不定。凡時造業。或二定時經。或時入",
    "T42n1828_017:0690a20": "聖有學身受。若得無學轉依之後畢不受。今",
    "T42n1828_017:0690a21": "言羅漢不善決定受業皆輕苦所逼名報熟",
    "T42n1828_017:0690a22": "者。即是報定位不定業。由此羅漢猶受別報",
    "T42n1828_017:0690a23": "苦受。言若已轉依等者。即是報不定位定之",
    "T42n1828_017:0690a24": "業。羅漢不受。基云。明大乘但說四業也。此中",
    "T42n1828_017:0690a25": "多說。一云。謂先生此生凡位作不善業。此是",
    "T42n1828_017:0690a26": "決定業故。得羅漢時受少輕苦。故名果報已",
    "T42n1828_017:0690a27": "熟。已得轉依有餘涅槃故。一切不善決定業",
    "T42n1828_017:0690a28": "受。異熟果皆不受。唯受少輕便酬。此是前不",
    "T42n1828_017:0690a29": "善勢分麁重令報受起。非不善業現在故。問",
    "T42n1828_017:0690b01": "此是決定業何故羅漢轉輕受耶。答佛依未",
    "T42n1828_017:0690b02": "解脫身凡夫建立定業。非得解脫者身建立",
    "T42n1828_017:0690b03": "定業。此可轉輕受故。二云。轉依者謂入無餘",
    "T42n1828_017:0690b04": "涅槃。種子無故。一切不受。依未入無餘涅槃",
    "T42n1828_017:0690b05": "建立定業。入無餘涅槃名解脫相續。然阿羅",
    "T42n1828_017:0690b06": "漢入有餘涅槃亦名未解脫。故受輕業。又解。",
    "T42n1828_017:0690b07": "得有餘涅槃已。今有勢分故。現在受小輕苦。",
    "T42n1828_017:0690b08": "其果報種子永斷故。於未來一切不受。此意",
    "T42n1828_017:0690b09": "如此。又解。勝業猶在凡。或有學位少報苦",
    "T42n1828_017:0690b10": "逼故。便名已熟。從果為名故言。羅漢以於",
    "T42n1828_017:0690b11": "今身得無學故。若得金剛道後一切不受報",
    "T42n1828_017:0690b12": "果種子無故。羅漢身中有蛇哳等者。此是施",
    "T42n1828_017:0690b13": "報與等流果非今異熟果。得第三果已去已",
    "T42n1828_017:0690b14": "盡故。圓滿處故言轉依。五明一時牽搦。當",
    "T42n1828_017:0690b15": "言二業。謂如人言盜牽取一鷄。欲牽盜取是",
    "T42n1828_017:0690b16": "第一盜思。即於牽時更起一思我當搦殺。是",
    "T42n1828_017:0690b17": "第二思殺。若時起牽盜思。爾時不起搦思。",
    "T42n1828_017:0690b18": "若時起搦彼殺思。爾時不牽。以速疾轉故。生",
    "T42n1828_017:0690b19": "增上慢非一時。謂一時實有二時思別。當言",
    "T42n1828_017:0690b20": "二業道別。六明三時報業。於中初明三緣成",
    "T42n1828_017:0690b21": "現法受。後明業力有多少。前中先善後惡。前",
    "T42n1828_017:0690b22": "中景云。由廣大。謂慈無諍滅定見道無學。",
    "T42n1828_017:0690b23": "五因之外更加及佛為首大苾蒭僧。此舉佛為",
    "T42n1828_017:0690b24": "首取其佛眾。前之四因據各別為因。第五佛",
    "T42n1828_017:0690b25": "眾總取為因。然外道眾有九十五種。各言我",
    "T42n1828_017:0690b26": "師第一眾最清淨。今舉佛取眾為簡餘也。二",
    "T42n1828_017:0690b27": "思廣大。謂於前五種用淨心行施。三相續清",
    "T42n1828_017:0690b28": "淨。謂於前生三業清淨不障他施。今時行施",
    "T42n1828_017:0690b29": "無有施障。三因具足彼果定現受。即此現受",
    "T42n1828_017:0690c01": "之業。亦感生後二報。測云。具前三因。即成",
    "T42n1828_017:0690c02": "三時報業。下明翻前明不善現業。即於前由",
    "T42n1828_017:0690c03": "行不善。思障行施成就不善。為現報業。次明",
    "T42n1828_017:0690c04": "業力有多少。先法後喻。法中有唯得現。有得",
    "T42n1828_017:0690c05": "現生。有現生及後三時之報。有業雖得生報。",
    "T42n1828_017:0690c06": "有得生後有唯招後。文略不論。次舉三喻況",
    "T42n1828_017:0690c07": "之可解。然此所明不同小論。謂若薩婆多業",
    "T42n1828_017:0690c08": "唯受一眾同分。故作五逆人。於一劫中但受",
    "T42n1828_017:0690c09": "無間果。於中重業招於總報餘得別報。正量",
    "T42n1828_017:0690c10": "部解具作五逆。於五劫中次第各受一劫。依",
    "T42n1828_017:0690c11": "成實論具五無間共招五劫。異熟非別別感。",
    "T42n1828_017:0690c12": "雖招五劫從初得名。故名生報。今大乘一剎",
    "T42n1828_017:0690c13": "那業具三功能。若起現報名現受業。若感生",
    "T42n1828_017:0690c14": "報名生受業。後業受亦爾。雖感三時從初熟",
    "T42n1828_017:0690c15": "位判三業不亂。七明感果多少。及以斷除惡",
    "T42n1828_017:0690c16": "趣業。預流已斷者。據實亦斷招善趣業。如北",
    "T42n1828_017:0690c17": "洲等。今約全斷故略不說。問若諸異生遣他",
    "T42n1828_017:0690c18": "行殺。未殺之時能遣之人望已後正殺。所殺",
    "T42n1828_017:0690c19": "成業道不。答准於藏論不成業道。今依大乘",
    "T42n1828_017:0690c20": "雖復入聖而有業種。故得業道。或可已入聖",
    "T42n1828_017:0690c21": "故。雖殺生已不成業道。三藏判云。後解為勝。",
    "T42n1828_017:0690c22": "言若已證入清意樂地菩薩一切不善業皆",
    "T42n1828_017:0690c23": "畢竟斷等者。初地已見斷惡業一切皆斷。若",
    "T42n1828_017:0690c24": "修所斷上中惡業。於見道時永伏不起。七地",
    "T42n1828_017:0690c25": "已來下品修惑相應思業。為利他故要知方",
    "T42n1828_017:0690c26": "起故。又解。七地已前以不繫業往於惡趣利",
    "T42n1828_017:0690c27": "益有情。論主偏就繫業。故云皆斷。八明業",
    "T42n1828_017:0690c28": "業道相。思是業非業道等者。備云。前云思上",
    "T42n1828_017:0690c29": "假說三業。然即思可亦業道。何故此中業非",
    "T42n1828_017:0691a01": "道耶解云。前約真實理。謂善不善能得可愛",
    "T42n1828_017:0691a02": "不可愛等道果。故彼業即道也。今約世俗門",
    "T42n1828_017:0691a03": "故說非業道。基云。遊履名道思即非道。能得",
    "T42n1828_017:0691a04": "果故名為果。道思亦是道故前言。意表業。",
    "T42n1828_017:0691a05": "即體是思。思於此中如何非道。下結不現。上",
    "T42n1828_017:0691a06": "來決擇九門業訖。下以頌結。一自性相。二廣。",
    "T42n1828_017:0691a07": "三略。四方便。五輕重。六增減。七瑜伽。八引",
    "T42n1828_017:0691a08": "果生。九決擇。自下第三解生雜染。於中先結",
    "T42n1828_017:0691a09": "前生後。正決擇分之為四。初明十一種生。",
    "T42n1828_017:0691a10": "二舉經解釋。三約十二緣起明生雜染。四重",
    "T42n1828_017:0691a11": "舉經解釋。初段文云十一生者。景云。一一向",
    "T42n1828_017:0691a12": "樂者。謂下三禪。二一向苦者地獄。三雜苦樂",
    "T42n1828_017:0691a13": "者。謂六天人鬼畜生。四不苦樂者四禪已上。",
    "T42n1828_017:0691a14": "五者欲界異生。六者八地已上。七者謂上界",
    "T42n1828_017:0691a15": "異生。已離欲染名為清淨體。是凡夫名不清",
    "T42n1828_017:0691a16": "淨。八者生在欲界名不清淨。以有涅槃法有",
    "T42n1828_017:0691a17": "暇處生便名清淨。九者清淨不清淨處生。前",
    "T42n1828_017:0691a18": "第七就體。此第九約處以明以此為異。第十",
    "T42n1828_017:0691a19": "第十一可知。泰云。欲界有一分諸天及色無",
    "T42n1828_017:0691a20": "色界三地。名一向樂生。欲界一分天及人鬼",
    "T42n1828_017:0691a21": "畜生具受若樂報名雜生。基云。前七約生自",
    "T42n1828_017:0691a22": "體。後九約處為言。同景。又解。七者離染故名",
    "T42n1828_017:0691a23": "清淨。異生故名不清淨。約生對涅槃等為句",
    "T42n1828_017:0691a24": "故。第九者體離染故名清淨。此處不得見諦",
    "T42n1828_017:0691a25": "故名不清淨處生對有暇處為句故。第二舉",
    "T42n1828_017:0691a26": "經釋中有四。初明攝受苦集。增羯吒斯恒受",
    "T42n1828_017:0691a27": "血滴者。猶當攝論汝等長夜增益貪愛恒受",
    "T42n1828_017:0691a28": "血滴。若爾直言貪愛。自得何須言羯吒斯耶。",
    "T42n1828_017:0691a29": "解云。羯吒斯者是梵語。此間無名可翻。故存",
    "T42n1828_017:0691b01": "梵本。貪愛者此間名。梵語自別。今言羯吒斯",
    "T42n1828_017:0691b02": "謂貪愛者。據體同相即名異相。顯貪愛是此",
    "T42n1828_017:0691b03": "間名。梵語亦是羯吒斯。別有梵語。此言顯示",
    "T42n1828_017:0691b04": "攝受集諦者貪愛也。二明五種非狂似狂。解",
    "T42n1828_017:0691b05": "支節者西國欲燒死屍。要須雇人解其支節。",
    "T42n1828_017:0691b06": "以易燒故。下言補羯娑者此即人也。三明流",
    "T42n1828_017:0691b07": "轉。有十二頌。於中初有七頌明果流轉。次有",
    "T42n1828_017:0691b08": "一頌明流轉因。次有三頌半明流轉過患以",
    "T42n1828_017:0691b09": "歎其惑。後有二句總結勸知。四明鬪諍劫中",
    "T42n1828_017:0691b10": "有其四過八不相數。第三約十二緣起明生",
    "T42n1828_017:0691b11": "雜染。中有三。初約五相明十二支。次通經異",
    "T42n1828_017:0691b12": "說。後明緣起有四次第。初舉五相分別無明。",
    "T42n1828_017:0691b13": "餘十一支總類不解。解相門中有八種相。並",
    "T42n1828_017:0691b14": "舉果以顯之。自性總相如前已說者。取說前",
    "T42n1828_017:0691b15": "際無智等十九無智。差別有九。一種子。二現",
    "T42n1828_017:0691b16": "行。三相應。四不共。五蔽伏心性。即前相應不",
    "T42n1828_017:0691b17": "共等四障蔽善心。六發業則不共無明。七不",
    "T42n1828_017:0691b18": "染則是法執無明。八離恥羞即前種子等離",
    "T42n1828_017:0691b19": "羞恥發起惡行。九堅固謂無性有情。就解業",
    "T42n1828_017:0691b20": "中有三。初約十一義辨無明業。次約十種人",
    "T42n1828_017:0691b21": "辨無明業。後辨無明於五處障礙。初中十一",
    "T42n1828_017:0691b22": "則為五對。一者不現見現見對。過未名不現",
    "T42n1828_017:0691b23": "見。現在名現見。二者劣中勝劣對。謂欲色",
    "T42n1828_017:0691b24": "無色界。三者利益不利益對。謂無罪有罪。四",
    "T42n1828_017:0691b25": "者真邪對。三寶名真。計自在天等名為邪。五",
    "T42n1828_017:0691b26": "者因果對。謂苦集是生死因果。滅道是涅槃",
    "T42n1828_017:0691b27": "因果。有釋此為十義。即下十癡所緣之境也。",
    "T42n1828_017:0691b28": "謂缺減者境名不現見。乃至第十現見者境",
    "T42n1828_017:0691b29": "名因果義。次約十人辨無明業。尋文可解。下",
    "T42n1828_017:0691c01": "辨無明於五處障礙以為其業。五處雖別略",
    "T42n1828_017:0691c02": "判為二。前三障聖後二障凡。一能障礙真實",
    "T42n1828_017:0691c03": "智喜者。障初見道。以二乘之人初證聖時雖",
    "T42n1828_017:0691c04": "有勝劣。同生歡喜故。二能障礙煩惱滅得者。",
    "T42n1828_017:0691c05": "此障斷德。三障聖道成滿者。謂障修道無學",
    "T42n1828_017:0691c06": "道二障於世間勝利。無明法中初約四義以",
    "T42n1828_017:0691c07": "辨。後約三界以辨。前中一墮無明趣無餘三。",
    "T42n1828_017:0691c08": "謂無明種子。二有前二義。謂無明趣及所嬈。",
    "T42n1828_017:0691c09": "謂現在起無明。不發身語而生羞恥三能發",
    "T42n1828_017:0691c10": "業。於前二上如無明所垢。第四發業又不羞",
    "T42n1828_017:0691c11": "恥。即名所媚。由前三種墮無明趣不名癡人。",
    "T42n1828_017:0691c12": "由後一種說名癡人。因果中因如本地分已",
    "T42n1828_017:0691c13": "說。謂不正思惟。果謂一切後有支者。行等十",
    "T42n1828_017:0691c14": "支並是無明之果。又於真如及諸諦不能解",
    "T42n1828_017:0691c15": "了者。謂於真如及安立諦不能解了。正釋無",
    "T42n1828_017:0691c16": "明是其因體。下明生果。或復猶預者由無明",
    "T42n1828_017:0691c17": "不了生疑惑。即於此生耶。決定等老次從",
    "T42n1828_017:0691c18": "無明生見慢等。相應是果相。自輕蔑者根也。",
    "T42n1828_017:0691c19": "第二通經異說中。初舉經為難。經有三支。後",
    "T42n1828_017:0691c20": "釋通中。一熟俱有依攝引發因以釋。二就助",
    "T42n1828_017:0691c21": "伴因以釋通。第三明其次第有四。一牽引次",
    "T42n1828_017:0691c22": "第。謂無明行體是業惑性能招引。二生起次",
    "T42n1828_017:0691c23": "第。識生名色。名色生六處。直據現起前後相",
    "T42n1828_017:0691c24": "生。三受用境界次第。謂六處生觸。觸生受。現",
    "T42n1828_017:0691c25": "用境界。四受用苦次第。謂愛等五支。前三苦",
    "T42n1828_017:0691c26": "因。後二苦果。總明受用苦次第。如前第十本",
    "T42n1828_017:0691c27": "地云五支胎藏苦者是也。",
    "T42n1828_017:0691c28": "卷第六十一",
    "T42n1828_017:0691c29": "上來決擇生雜染。文有四段之中。前三已訖。",
    "T42n1828_017:0692a01": "自下第四重舉佛經解釋。於中有四。初解出",
    "T42n1828_017:0692a02": "愛王經。二解八苦經。三解三士經。四解十有",
    "T42n1828_017:0692a03": "情等雜之經文。就初經中先舉王問後佛為",
    "T42n1828_017:0692a04": "解。問中先敘問意。第二正問。出愛王者即舊",
    "T42n1828_017:0692a05": "言優填王也。正本音言嗢陀演那。此云出。伐",
    "T42n1828_017:0692a06": "蹉此云愛。褐賴闍此云王。優填者訛也。佛",
    "T42n1828_017:0692a07": "答之中初開六章次依章解。後結勸修學。解",
    "T42n1828_017:0692a08": "過失中先列十門。後次第解。言不相似子者。",
    "T42n1828_017:0692a09": "謂是下賤生與王不相似故也。若王真子與",
    "T42n1828_017:0692a10": "王相似。以形儀等與父相似。人皆愛之無詈",
    "T42n1828_017:0692a11": "害言。名相似子也。王功德翻前十過。衰損中",
    "T42n1828_017:0692a12": "初開五門次第解。後結彰其失。方便翻前衰",
    "T42n1828_017:0692a13": "損。可愛法中可愛是總也。可樂可欣可意者。",
    "T42n1828_017:0692a14": "如次配未過現也。亦可名異義同也。解能引",
    "T42n1828_017:0692a15": "可愛法中有三。初標列五名次第解法彰其",
    "T42n1828_017:0692a16": "利。解其第五勤修法行云。具足淨信戒聞捨",
    "T42n1828_017:0692a17": "慧此舉數也。後文次第解此五法。第二解八",
    "T42n1828_017:0692a18": "苦經中。初引經總標。後次第別解。云何眾苦",
    "T42n1828_017:0692a19": "所隨故苦謂生那落迦一向若餓鬼趣中乃",
    "T42n1828_017:0692a20": "至名眾苦所隨故苦者。此中應言傍生一分",
    "T42n1828_017:0692a21": "受苦亦是。上來數有此文。而此中據多分受",
    "T42n1828_017:0692a22": "苦者。謂傍生受苦少於鬼故。言云何麁重所",
    "T42n1828_017:0692a23": "隨故者。謂三界諸行為煩惱品麁重所隨等",
    "T42n1828_017:0692a24": "者。此門約行苦而說生苦相。餘所處說前七",
    "T42n1828_017:0692a25": "是苦苦者。以就餘門說。故無者妨此生老病",
    "T42n1828_017:0692a26": "死苦。勘前本地第十及緣起經廣解。五取蘊",
    "T42n1828_017:0692a27": "苦亦由五相謂生苦器故等者。景云。謂作所",
    "T42n1828_017:0692a28": "緣能生眾苦。名生苦器。作所依能生眾苦。名",
    "T42n1828_017:0692a29": "依生苦器。基云。謂依此故生苦得生。是生苦",
    "T42n1828_017:0692b01": "之器故。言生苦器故依生餘六苦。謂老苦等",
    "T42n1828_017:0692b02": "總名生苦器故。依此器而生苦。言依生苦器。",
    "T42n1828_017:0692b03": "或此是生苦之器。餘六苦依生苦器。餘六依",
    "T42n1828_017:0692b04": "生苦器而有此即生苦為器。合而言之名生",
    "T42n1828_017:0692b05": "苦器故。或初是生苦。第二是生一切苦器。合",
    "T42n1828_017:0692b06": "而並名依生苦器故。第三解三士經中。有二",
    "T42n1828_017:0692b07": "十四種。三合為十一番。初約行以辨三品有",
    "T42n1828_017:0692b08": "二復次。二生之所重二事。四圓滿。五臣。六",
    "T42n1828_017:0692b09": "四語。七受欲。八食。九約施以辨。分之有三。",
    "T42n1828_017:0692b10": "一約物。二約田有二復次。三約心。十約戒辨。",
    "T42n1828_017:0692b11": "有七復次。言有唯能成就受具足支無餘三",
    "T42n1828_017:0692b12": "等者。景等云。謂受戒已後不行四依等。名無",
    "T42n1828_017:0692b13": "受隨法諸學處支。不持譏謙戒名無隨護他",
    "T42n1828_017:0692b14": "心支。不待隨中諸學處戒名無隨護如先所",
    "T42n1828_017:0692b15": "受諸學處支。此即前三是受戒。第四句是隨",
    "T42n1828_017:0692b16": "戒。今勘前來聲聞地明六支尸羅。至五十三",
    "T42n1828_017:0692b17": "卷中明苾芻四支戒。與此同。即攝前六為四",
    "T42n1828_017:0692b18": "也。十一約修以辨。有四復次。初云唯得勵力",
    "T42n1828_017:0692b19": "運轉思惟等者。此約定方便以辨二種思惟。",
    "T42n1828_017:0692b20": "如作意中解。第四雜解經文。有八復次。十種",
    "T42n1828_017:0692b21": "有情眾於十種法愛樂喜悅者。次第配之可",
    "T42n1828_017:0692b22": "知。義顯易解。三發業中基云。一相應發剎那",
    "T42n1828_017:0692b23": "等起也。二親生發近因等起也。三增上發謂",
    "T42n1828_017:0692b24": "遠因等起。更引餘煩惱而發業也。或前已攝",
    "T42n1828_017:0692b25": "盡第四增上。更多起煩惱方發。今勘論既標",
    "T42n1828_017:0692b26": "言三種。故前解為勝。亦可無明與業俱起名",
    "T42n1828_017:0692b27": "相應。前念無明引發後業。故名親生更引餘",
    "T42n1828_017:0692b28": "助。或無明發故名增上也。",
    "T42n1828_017:0692b29": "瑜伽論記卷第十七(之上終)"
}