{
    "X72n1444_004:0787b04": "會稽雲門湛然澄禪師語錄卷第四",
    "X72n1444_004:0787b06": "門人明凡 錄",
    "X72n1444_004:0787b07": "吳興丁元公",
    "X72n1444_004:0787b08": "山陰祁駿佳 編",
    "X72n1444_004:0787b09": "小參",
    "X72n1444_004:0787b10": "[0787b10] 冬至小參。夏至至日短。冬至至日長。否極還泰來。陰",
    "X72n1444_004:0787b11": "消復陽長。大眾。此天地自然之化。情與無情莫能逃",
    "X72n1444_004:0787b12": "其一齊之令。所以道古今天地。古今日月。古今人事。",
    "X72n1444_004:0787b13": "古今物理今年冬至。也十二個時辰。去年冬至。也十",
    "X72n1444_004:0787b14": "二個時辰。前年冬至。也十二個時辰。如是乃至窮盡",
    "X72n1444_004:0787b15": "過去劫。也只有十二個時辰。增一毫不得。復窮來年",
    "X72n1444_004:0787b16": "冬至。也十二個時辰。來來年冬至。也十二個時辰。如",
    "X72n1444_004:0787b17": "是乃至未來無數劫。也只有十二個時辰。減一毫不",
    "X72n1444_004:0787b18": "得。兄弟。汝等與他古人差別在什麼處。各各不自成",
    "X72n1444_004:0787b19": "褫。而欲好肉挖瘡。起模打樣。殊不知動念便差了也。",
    "X72n1444_004:0787b20": "我大覺老人於悟道時。便云奇哉。眾生皆有如來智",
    "X72n1444_004:0787b21": "慧德相。良繇妄想執著不能證得。繇是以種種因緣。",
    "X72n1444_004:0787b22": "種種譬喻。廣演言教。無數方便。引導眾生。令離諸著。",
    "X72n1444_004:0787b23": "無別有旨。人根鈍滯。將謂有著可離。石霜大師又與",
    "X72n1444_004:0787b24": "打破道。一念萬年去。寒&#x7070;槁木去。一條白練去。古廟",
    "X72n1444_004:0787c01": "香罏去。這等說話。雖則作死馬醫。依而行之。大有好",
    "X72n1444_004:0787c02": "處在。餘句不錄。",
    "X72n1444_004:0787c03": "[0787c03] 小參。雲門大師來也。道什麼。他道拄杖子化龍。吞&#x5374;",
    "X72n1444_004:0787c04": "三千大千世界。你諸人向什麼處蹲坐。雲門老人忒",
    "X72n1444_004:0787c05": "煞無情。直下教人無立地處。山僧拄杖子即不然。坐",
    "X72n1444_004:0787c06": "便倚壁。行便扶持。亦不變作龍。亦不吞三千大千世",
    "X72n1444_004:0787c07": "界。你諸人坐立儼然。且道向甚麼處著眼。還會麼。若",
    "X72n1444_004:0787c08": "也不會。更與你添些註&#x811A;。只這拄杖子。喚作拄杖子",
    "X72n1444_004:0787c09": "則觸。不喚作拄杖子則背。不得有言。不得無言。不得",
    "X72n1444_004:0787c10": "轉機。不得著語。正當恁麼時。且道作麼通個消息。為",
    "X72n1444_004:0787c11": "復奪&#x5374;。拋向地下得麼。為復折作兩橛得麼。為復豎",
    "X72n1444_004:0787c12": "一拳喝一聲得麼。為復禮三拜。拂袖東行西行得麼。",
    "X72n1444_004:0787c13": "若如此弄閑伎倆。被拄杖子收&#x5374;了也。所謂莫將閑",
    "X72n1444_004:0787c14": "學解。埋沒祖師心。大眾。這個諸方為之舉話。你諸兄",
    "X72n1444_004:0787c15": "弟進堂半期。諒必知其落處。定不為拄杖子瞞&#x5374;。若",
    "X72n1444_004:0787c16": "也不知。也須著些精彩。不可今日明日。只麼度時。以",
    "X72n1444_004:0787c17": "當平生行&#x811A;。須知光陰易度。歲月難留。恍惚之間。便",
    "X72n1444_004:0787c18": "成蹉過。禪和家用工夫。大似行路。一日一日要知程",
    "X72n1444_004:0787c19": "途。若也不知。將何所教於後人也。兄弟。你們時中應",
    "X72n1444_004:0787c20": "自簡覺。我自進堂已來。昏沉得漸輕不。妄想得泯絕",
    "X72n1444_004:0787c21": "不。用功覺得力不。見地覺明白不。如人飲水。冷煖自",
    "X72n1444_004:0787c22": "知。若不得恁麼地。大丈夫何得自欺。因山僧舉。從今",
    "X72n1444_004:0787c23": "日為始。既往不咎。以後決不可如此差過。決定要知",
    "X72n1444_004:0787c24": "落處。誠有如是決志。有如是猛烈。可謂彼此不相辜",
    "X72n1444_004:0788a01": "負。如不相悉。啼得血流無用處。不如緘口度殘年。",
    "X72n1444_004:0788a02": "[0788a02] 小參。&#x70DF;雨盜將山色去。溪風送得水聲來。本來法法",
    "X72n1444_004:0788a03": "皆如此。莫教心識強安排。兄弟。眾中若作境會。許你",
    "X72n1444_004:0788a04": "具一隻眼。若作佛法會。打碎你頭。何故如此。我王庫",
    "X72n1444_004:0788a05": "內。無如是刀。雖然如此。要了世法。向佛法中會。要了",
    "X72n1444_004:0788a06": "佛法。向世法中辯。&#x8462;佛法世法。文字詮表有二。其實",
    "X72n1444_004:0788a07": "性則無二也。無二之性。即是佛性。苟悟如是佛性。則",
    "X72n1444_004:0788a08": "古今人事。古今佛理。古今世界。古今日月。曾不教你",
    "X72n1444_004:0788a09": "起心動念。然後得也。近有不識方便者。疑欲驅昏敵",
    "X72n1444_004:0788a10": "散。遣妄求真。或取靜功。學死&#x7070;禪。看話頭。&#x8994;義解。取",
    "X72n1444_004:0788a11": "捨既經於心。是非定干於念。可謂唐喪光陰。於理何",
    "X72n1444_004:0788a12": "益。珍重。",
    "X72n1444_004:0788a13": "[0788a13] 小參。目前無法。意在目前。不是目前法。非耳目之所",
    "X72n1444_004:0788a14": "到。大眾。既非耳目所到。何有是非逆順之可得也。然",
    "X72n1444_004:0788a15": "則雖非目前。要在目前以驗其實。經中所謂行於非",
    "X72n1444_004:0788a16": "道。通達佛道。何為非道。即目前一切逆順中。[打-丁+聿]身而",
    "X72n1444_004:0788a17": "過。無障無礙。是故提婆達多。是佛積劫惡友而云我。",
    "X72n1444_004:0788a18": "因提婆達多善知識故。令我疾得阿耨菩提。乃至證",
    "X72n1444_004:0788a19": "得三十二相八十種好。又云。一切眾生聞提婆達多",
    "X72n1444_004:0788a20": "品。受持讀誦。不復墮於三惡道也。如此。則豈非觀逆",
    "X72n1444_004:0788a21": "成順。繇非道而通達佛道耶。而今多見兄弟發心坐",
    "X72n1444_004:0788a22": "禪。因師友警策昏沉。勃然動其嗔心。以致諍論。似不",
    "X72n1444_004:0788a23": "如無情之木頭也。何則木頭者為良匠多方彈削。始",
    "X72n1444_004:0788a24": "成梁棟。如彼木頭忽作嗔云。我在山中。大塊載我。雨",
    "X72n1444_004:0788b01": "露滋我。何等自在。爾無端取我回來。多方薄我如是。",
    "X72n1444_004:0788b02": "則非惟不能成器。抑且為怪物矣。故曰生我者父母。",
    "X72n1444_004:0788b03": "成我者師友。假如衣冠不正者。即路人亦須相勸。何",
    "X72n1444_004:0788b04": "況僧稱和合。和合則無諍論。既已結制坐禪。則和中",
    "X72n1444_004:0788b05": "最和者同結其心。共期出於生死。彼得即如我得。我",
    "X72n1444_004:0788b06": "失即如彼失。欲不使一人警策。可乎不可乎。",
    "X72n1444_004:0788b07": "[0788b07] 徑山小參。坐禪已一月。那事曾未徹。不肯自承當。從",
    "X72n1444_004:0788b08": "教眼出血。且道何故如此。不見道佛為你不得。天為",
    "X72n1444_004:0788b09": "你不得。人為你不得。父母為你不得。師友為你不得。",
    "X72n1444_004:0788b10": "必須自己解作活計乃得。有等兄弟見恁麼理論。便",
    "X72n1444_004:0788b11": "不信有妙悟。不肯做功夫。向冊子上學些現成話。&#x51D1;",
    "X72n1444_004:0788b12": "合幾轉語。以當自己平生事。豈不云大錯也。何也。古",
    "X72n1444_004:0788b13": "人等閒出一語句。擲地作金聲。透過一切聲色關竅。",
    "X72n1444_004:0788b14": "一切文字義理。皆洞根源。不為障礙。七通八達。羅籠",
    "X72n1444_004:0788b15": "不住了也。你這一轉語。果得恁麼地相應麼。於生死",
    "X72n1444_004:0788b16": "中真得解脫麼。若也未得。且不可掠&#x8657;。須要老實做",
    "X72n1444_004:0788b17": "功夫始得。又有一等兄弟。更作種種計較。乃云必須",
    "X72n1444_004:0788b18": "做靜功。靜功做不去。乃云動亦何&#x751E;不是。或云念佛",
    "X72n1444_004:0788b19": "自然心靜。或云念佛顢頇。不若參禪。簡點昏妄根源。",
    "X72n1444_004:0788b20": "根源披露。自然昏妄自除。或云參禪儱侗。不若看教。",
    "X72n1444_004:0788b21": "有文字可則。有義理可憑。豈彼無義味話頭。而能自",
    "X72n1444_004:0788b22": "了。或云教惟文字。互立互破。曾無實義。若不參禪。了",
    "X72n1444_004:0788b23": "悟自心。終不濟事。作如是等種種計較。可謂徒喪光",
    "X72n1444_004:0788b24": "陰。於理何益。徑山不會譚禪。祇可點病。是病非病。諸",
    "X72n1444_004:0788c01": "兄弟各自知時。若還點著痛處。各各自求對治。若也",
    "X72n1444_004:0788c02": "無病切勿好肉挖瘡。珍重。",
    "X72n1444_004:0788c03": "[0788c03] 小參。秋雨足。年穀熟。處處唱堯歌。人人咸鼓腹。大眾。",
    "X72n1444_004:0788c04": "只如太平無象。八表歸降。直得銷兵器為農器。改旌",
    "X72n1444_004:0788c05": "旗為酒旗。不動干戈而坐見勝負者。且道是什麼人",
    "X72n1444_004:0788c06": "曾恁麼來。昔者鼓山赴閩王請。雪峰云。雪峰門下好",
    "X72n1444_004:0788c07": "一隻聖箭。射入九重城裏去也。孚上座云。不然。待某",
    "X72n1444_004:0788c08": "甲勘過始得。乃自趕至中途。問云。師兄向什麼處去。",
    "X72n1444_004:0788c09": "答曰。九重城裏去。問曰。忽然三軍圍繞時如何。答曰。",
    "X72n1444_004:0788c10": "他家自有通霄路。曰恁麼則離宮失殿也。答曰。何處",
    "X72n1444_004:0788c11": "不稱尊。孚即拂袖便回。舉似雪峰。峰云。他有語在。孚",
    "X72n1444_004:0788c12": "云。這老凍儂猶有鄉情在。峰便休去。這公案。諸方少",
    "X72n1444_004:0788c13": "有定斷。徑山不惜眉毛。為你諸人作口業去也。一人",
    "X72n1444_004:0788c14": "死中得活。好手手中呈好手。一人半路抽身。得便宜",
    "X72n1444_004:0788c15": "處失便宜。雪峰道好隻聖箭射入九重城裏去也。不",
    "X72n1444_004:0788c16": "知早是拋&#x920E;擲釣。孚云。待某甲勘過始得。豈知盲龜",
    "X72n1444_004:0788c17": "跛鱉已納敗闕了也。回來舉似。大如把髻投衙。峰云。",
    "X72n1444_004:0788c18": "他有語在。須知也不是好心。孚云。老凍儂猶有鄉情",
    "X72n1444_004:0788c19": "在。祇識貪前。不覺錯後。他也未必要顯勝負。只為圓",
    "X72n1444_004:0788c20": "成前話。豈知家賊難防。所以祇似個赤土塗牛奶。是",
    "X72n1444_004:0788c21": "伊雪老無齒大蟲傷人不知痛。所以便休去。若是龐",
    "X72n1444_004:0788c22": "公少這一句不得。大眾。徑山恁麼批判。你諸兄弟還",
    "X72n1444_004:0788c23": "肯麼。若是久參上士。是伊定知雪峰做賊處。若是新",
    "X72n1444_004:0788c24": "學初機。切不得一向在他三人分上著&#x811A;。直須自己",
    "X72n1444_004:0789a01": "打開胸襟。方始知他落處。今日徑山不會譚禪。一向",
    "X72n1444_004:0789a02": "依門傍戶布滿地葛藤。我今還以古人現成偈句舉",
    "X72n1444_004:0789a03": "似。良久云。善哉三下板。知識盡來參。既善知時節。吾",
    "X72n1444_004:0789a04": "今不再三。",
    "X72n1444_004:0789a05": "[0789a05] 小參。俱胝和尚一指禪。三十年來用不殘。冷眼看來",
    "X72n1444_004:0789a06": "猶未是。後人不可被顢頇。大眾。諸方盡傳。俱胝和尚",
    "X72n1444_004:0789a07": "初住山持&#x546A;時。有尼名實際。來戴笠子執錫。遶師三",
    "X72n1444_004:0789a08": "匝曰。道得即下笠子。如是三問。師皆無對。尼便去。師",
    "X72n1444_004:0789a09": "曰。日勢稍晚。何不且住。尼曰。道得即住。師又無對。尼",
    "X72n1444_004:0789a10": "去後師歎曰。我雖處丈夫之形。而無丈夫之事。不如",
    "X72n1444_004:0789a11": "棄菴往諸方。參尋知識去。其夜山神告曰。不須離此。",
    "X72n1444_004:0789a12": "將有肉身菩薩。來為和尚說法也。逾旬果天龍和尚",
    "X72n1444_004:0789a13": "到菴。師乃迎禮。具陳前事。龍&#x7AEA;一指示之。師當下大",
    "X72n1444_004:0789a14": "悟。自此凡有學者參問。惟舉一指。別無提唱。有一供",
    "X72n1444_004:0789a15": "過童子。每見人問事。亦&#x7AEA;指祗對。人謂師曰。和尚童",
    "X72n1444_004:0789a16": "子。亦會佛法。凡有問皆如和尚&#x7AEA;指。師一日潛袖刀",
    "X72n1444_004:0789a17": "子。問童曰。聞你會佛法是否。童曰。是。師曰。如何是佛。",
    "X72n1444_004:0789a18": "童&#x7AEA;起指頭。師以刀斷其指。童子&#x544C;喚走出。師召童",
    "X72n1444_004:0789a19": "子。童子回首。師曰。如何是佛。童子舉手不見指頭。豁",
    "X72n1444_004:0789a20": "然大悟。大眾。這一著子。若在指頭上。為什麼童子斷",
    "X72n1444_004:0789a21": "去指頭纔悟。若不在指頭上。為什麼和尚豎一指。更",
    "X72n1444_004:0789a22": "無別語。你們若能真實悟去。則知山僧所云不可被",
    "X72n1444_004:0789a23": "顢頇。非為故抑也。餘句不錄。",
    "X72n1444_004:0789a24": "[0789a24] 為刑部陸西源對靈小參。大丈夫秉慧劍。般若鋒兮",
    "X72n1444_004:0789b01": "金剛焰。非但空摧外道心。早曾落&#x5374;天魔膽。大眾。且",
    "X72n1444_004:0789b02": "道般若有什麼奇特。得恁麼猛利。不見經云。一切有",
    "X72n1444_004:0789b03": "為法。如夢幻泡影。如露亦如電。應作如是觀。且道如",
    "X72n1444_004:0789b04": "是。作麼生觀。所以云。若以色見我。以音聲求我。是人",
    "X72n1444_004:0789b05": "行邪道。不能見如來是知一切色聲到般若分上。都",
    "X72n1444_004:0789b06": "用不著。故曰般若如大火聚。四面不可入。且道有什",
    "X72n1444_004:0789b07": "麼憑據不見世尊敷座而坐。未嘗開口說個元字&#x811A;。",
    "X72n1444_004:0789b08": "而空生便云。希有世尊。古人所謂待他開口。成得個",
    "X72n1444_004:0789b09": "甚麼。只這個讚歎處。便見他父子共秉金剛王寶劍。",
    "X72n1444_004:0789b10": "當頭一揮。直下無你用心處。無你思惟處。無你分別",
    "X72n1444_004:0789b11": "處。無你計較處。囫圇無一些縫隙可得。天魔外道欲",
    "X72n1444_004:0789b12": "何為耶。空生見此奇特。一切無敢近傍。而未審如來",
    "X72n1444_004:0789b13": "以何為護念。以何為付囑。後世發菩提心者。應云何",
    "X72n1444_004:0789b14": "住。云何降伏其心。而世尊無他辭。但曰應如是住。如",
    "X72n1444_004:0789b15": "是降伏其心。如水注水。似空合空。一部般若六百卷。",
    "X72n1444_004:0789b16": "不消如是二字。已週足了也。昔者空生於巖中打坐。",
    "X72n1444_004:0789b17": "釋梵散花。問曰。散花者誰。答曰天。曰何以散花。答曰。",
    "X72n1444_004:0789b18": "尊者善說般若。故我散花。曰我無言語。何為善說。答",
    "X72n1444_004:0789b19": "曰。尊者無說。我等無聽。惟無說無聽。是名真說般若。",
    "X72n1444_004:0789b20": "噫。帝釋大似以贓枉誣。而不知空生反受其益。既親",
    "X72n1444_004:0789b21": "從此中來。見世尊默然。便云希有。所謂曾為浪子偏",
    "X72n1444_004:0789b22": "憐客。大凡處世有所作為者。未有不本過去曾向個",
    "X72n1444_004:0789b23": "中來者矣。茲者吏部尚書五臺陸公。受佛付囑。秉護",
    "X72n1444_004:0789b24": "法心。現宰官相。遊娑婆界。所以&#x751E;聞往阿育禮舍利。",
    "X72n1444_004:0789c01": "而舍利放光若五車輪。故浙西東一帶佛法。莫有不",
    "X72n1444_004:0789c02": "蒙其力者。其子刑部西源居士。克肖乃父。稟性仁慈。",
    "X72n1444_004:0789c03": "為人心切。日持金剛。一生不易。敢於有為。惟善是從。",
    "X72n1444_004:0789c04": "所以朝野莫不稱其為善人也。若非真正克家之子。",
    "X72n1444_004:0789c05": "安能不違乃父所教如是切耶茲者捐館以來。已及",
    "X72n1444_004:0789c06": "一年。乃弟季君請山僧對靈敷揚法旨。山僧自愧無",
    "X72n1444_004:0789c07": "能。且將就依經傍教。引一二句。用赴所懷。經云。妄認",
    "X72n1444_004:0789c08": "四大為自身相。六塵緣影為自心相。譬彼病目。見空",
    "X72n1444_004:0789c09": "中花。及第二月。善男子。空實無花。病者妄執。世人聞",
    "X72n1444_004:0789c10": "此。莫不驚疑。未能即信。惟我西源居士即今四大分",
    "X72n1444_004:0789c11": "離。六根不有。於大寂定中。親證這個境界。回顧舊日",
    "X72n1444_004:0789c12": "所為一一不然。還肯麼。若能自肯。便乃優游亦華藏",
    "X72n1444_004:0789c13": "世界。出入於寂滅場中。見聞覺知。旃檀林裏見如來。",
    "X72n1444_004:0789c14": "俯仰折旋。菡萏花中瞻聖像。仰煩大眾念彌陀經。送",
    "X72n1444_004:0789c15": "他一程。",
    "X72n1444_004:0789c16": "[0789c16] 為太守楊五參夫人吳氏對靈小參。一念普觀無量",
    "X72n1444_004:0789c17": "劫。非去非來亦非住。如是了知三世事。超諸方便成",
    "X72n1444_004:0789c18": "十力。大眾。此是華嚴經三天偈文。&#x8462;此經頓彰法界。",
    "X72n1444_004:0789c19": "圓演妙性。直下無生死可出。無涅槃可證。無聖凡可",
    "X72n1444_004:0789c20": "分。無輪迴可免。性真如是。非為強言。若能契旨。生不",
    "X72n1444_004:0789c21": "足忻。何以故。生如寄故。死不足畏。何以故。死如歸故。",
    "X72n1444_004:0789c22": "今人不了。忻生畏死。是不知生死也。有一等強作主",
    "X72n1444_004:0789c23": "宰。便云死不足畏。此又不然。是他聖賢了達無生無",
    "X72n1444_004:0789c24": "死的道理。乃可如是。今人於一毫利害。便覺觸心。可",
    "X72n1444_004:0790a01": "不畏乎。茲者五參居士特為貴楊夫人吳氏五七之",
    "X72n1444_004:0790a02": "辰。請山僧對靈說法。山僧自揣道非真悟。學失師宗。",
    "X72n1444_004:0790a03": "於人天眾前說個甚麼即得雖然法本無法。遇緣即",
    "X72n1444_004:0790a04": "起。山僧據古驗今。略為較量。昔者舍利弗問天女曰。",
    "X72n1444_004:0790a05": "汝何不轉女身。天女答曰。我十二年來。求女身相。了",
    "X72n1444_004:0790a06": "不可得。當何所轉。於是天女以神力化舍利弗為女",
    "X72n1444_004:0790a07": "身。自己化為舍利弗。問曰。汝何不轉女身。答曰。我亦",
    "X72n1444_004:0790a08": "不知當何所轉。是知佛性無差。見處有異。譬如&#x68C3;園",
    "X72n1444_004:0790a09": "本一男子。以女飾裝之。而見者聞者咸謂女人。本一",
    "X72n1444_004:0790a10": "女人。以男人衣服飾之。而見者聞者咸謂男人。一身",
    "X72n1444_004:0790a11": "無異。衣服成差。肉眼好瞞。聖心非昧。若能這裏著眼",
    "X72n1444_004:0790a12": "男也。女也。生也。死也。真如幻影。未能如此。聖人有現",
    "X72n1444_004:0790a13": "量。凡夫可比知。何謂比知即如吳夫人在世之日。也",
    "X72n1444_004:0790a14": "有恩愛。也有是非。廣大家財。眾多眷屬。件件是放不",
    "X72n1444_004:0790a15": "下。捨不得的。到爾今來。恩愛割斷。家財不顧。眷屬相",
    "X72n1444_004:0790a16": "拋。單單有個色身。尚不相保。除此之外。更有何物而",
    "X72n1444_004:0790a17": "不修省。大凡死者為生人之鑑。生人當&#x8D82;此色力強",
    "X72n1444_004:0790a18": "&#x5FA4;。將彼比我彼既拋之。我此四大。為同金剛常住不",
    "X72n1444_004:0790a19": "朽耶。為復變壞不常耶。若復變壞不常。急須猛省。萬",
    "X72n1444_004:0790a20": "緣放下。只將生從何來死向何處頓在目前。日也如",
    "X72n1444_004:0790a21": "是參。夜也如是參。參來參去。一念妙悟。則知楊夫人",
    "X72n1444_004:0790a22": "不曾死。我等不曾生。出出沒沒。同在太&#x8657;空中。如大",
    "X72n1444_004:0790a23": "圓鏡炤了萬有。都如夢幻也山僧更有末後句。舉似",
    "X72n1444_004:0790a24": "大眾。鴛鴦夢斷錦床空。四大分時&#x5374;好會。若能於此",
    "X72n1444_004:0790b01": "發明心。便見彌陀親授記。",
    "X72n1444_004:0790b02": "夜參",
    "X72n1444_004:0790b03": "[0790b03] 夜參。舉拂子云。會麼。不見古人道萬象之中獨露身。",
    "X72n1444_004:0790b04": "惟人自肯乃方親。當初謬向途中&#x8994;。今日方知火裏",
    "X72n1444_004:0790b05": "&#x6C37;。大眾。要知萬象之中獨露的身麼。若也未知。山僧",
    "X72n1444_004:0790b06": "與你說個譬喻。譬如剝&#x7B0B;。剝一層又一層。剝至無可",
    "X72n1444_004:0790b07": "剝處。可為獨露得麼。經云。如是八種。諸變化相。各有",
    "X72n1444_004:0790b08": "所還。汝見八種見精明元。當欲誰還。諸可還者。自然",
    "X72n1444_004:0790b09": "非汝。不汝還者。非汝而誰。即如剝&#x7B0B;。諸可剝者。自然",
    "X72n1444_004:0790b10": "非肉。不可剝者。非肉而何。似則也似。是則未是。祇可",
    "X72n1444_004:0790b11": "信他一半。那一半是眾人自家分上。比也比不著。喻",
    "X72n1444_004:0790b12": "也喻不及。經云。是法無比。離對待故。自家體究始得。",
    "X72n1444_004:0790b13": "山僧以慈悲故。有落艸談。權引佛祖言教。與你商量。",
    "X72n1444_004:0790b14": "若諸方具眼者聞此。必惡心嘔吐。真正參學人。決定",
    "X72n1444_004:0790b15": "不向這裏死&#x5374;。須是向上人參向上事。不見石鞏和",
    "X72n1444_004:0790b16": "尚初為獵人。路經馬祖菴過。問祖曰。和尚見鹿過去",
    "X72n1444_004:0790b17": "麼。祖曰。汝是什麼人。曰獵人。祖曰。既是獵人。解射否。",
    "X72n1444_004:0790b18": "曰解射。祖曰。汝一箭射多少。曰一箭射一個。祖曰。汝",
    "X72n1444_004:0790b19": "不解射。曰和尚解射否。祖曰解射。曰一箭射多少。祖",
    "X72n1444_004:0790b20": "曰。一箭射一&#x7FA3;。曰彼此都是性命。何必一箭便射他",
    "X72n1444_004:0790b21": "一&#x7FA3;。祖曰。汝既如是。何不自射。曰若教某甲自射。直",
    "X72n1444_004:0790b22": "得無下手處。祖曰。此子曠劫無明。從此斷盡。大眾。這",
    "X72n1444_004:0790b23": "個獵人。看他本不參禪。亦不念佛。初不做工夫。亦不",
    "X72n1444_004:0790b24": "看話頭。一聞恁麼舉。便云。無下手處。這豈不是直截",
    "X72n1444_004:0790c01": "的樣子。若這裏搆不及。且將個本參話頭。左看右看。",
    "X72n1444_004:0790c02": "一看看破。與古人契合也未知。無事珍重。",
    "X72n1444_004:0790c03": "[0790c03] 夜參。長沙老虎。咬殺紫湖狗。臨濟饅頭。可配曹山酒。",
    "X72n1444_004:0790c04": "古人各各顯家風。不意聞者皆奔走。休奔走。這裏雖",
    "X72n1444_004:0790c05": "則難領。&#x5374;也省力。若能擔荷。管取與古人把手。踏碎",
    "X72n1444_004:0790c06": "毗盧頂[寧*頁]。其或未然。且胡亂說些家風。大眾進堂一",
    "X72n1444_004:0790c07": "月有餘。於中或得或失。或進或退。當自知分齊。不可",
    "X72n1444_004:0790c08": "央央庠庠。只麼度時。便當參禪也。兄弟。既到這裏。須",
    "X72n1444_004:0790c09": "生難遭想。難遇想。此事在上古。雖則為難。尚可云易。",
    "X72n1444_004:0790c10": "何也。彼時叢林多。知識多。同心兄弟亦多。所以動&#x8F19;",
    "X72n1444_004:0790c11": "是一千五百。這邊參請。那邊求問。時中商量浩浩地。",
    "X72n1444_004:0790c12": "頗有發明。亦云間世有者。今則不然。予走&#x5FA7;天下叢",
    "X72n1444_004:0790c13": "林。所見知識也多。其間上等。教人念佛求生西方。其",
    "X72n1444_004:0790c14": "次。聽經學嘴頭。其次。誦經作福。這一著子。罕有提持",
    "X72n1444_004:0790c15": "者。間有提持。不過商量古人舊公案。去古轉遠。可謂",
    "X72n1444_004:0790c16": "自救不了。古人所棄。今時喚作極則事。為可惜者也。",
    "X72n1444_004:0790c17": "即如越中冬間坐禪頗多。要真正悟明。我三十年來。",
    "X72n1444_004:0790c18": "未見一人。做首座的。不過辦幾堂齋。持念佛。喚作話",
    "X72n1444_004:0790c19": "頭。不語抵作口實。無甚開示。學人進堂。並不請問如",
    "X72n1444_004:0790c20": "小豬撞乳相似。撞過一冬。喚作坐禪。遮個都是薄福",
    "X72n1444_004:0790c21": "事。有甚利益。兄弟。我忖己德。不當弄鬼眼睛。但惜佛",
    "X72n1444_004:0790c22": "法滅在此時。故不懼地獄。呈此笑具。眾中還有問話",
    "X72n1444_004:0790c23": "的麼。",
    "X72n1444_004:0790c24": "[0790c24] 夜參。惺惺寂寂是。無記寂寂非。寂寂惺惺是。亂想惺",
    "X72n1444_004:0791a01": "惺非。此古所謂料揀語。似有句祇是兩種。所謂藥病。",
    "X72n1444_004:0791a02": "今人不善方便。莫有不中其病者。不知向背猶且可。",
    "X72n1444_004:0791a03": "知而故犯。堅執不捨。乃云豈有二心。然則惟聖與凡。",
    "X72n1444_004:0791a04": "無可分別矣。殊不知亂想乃狂。無記乃愚。總是無明",
    "X72n1444_004:0791a05": "別號也。諸佛破無明。故出生死。凡夫著無明。故受輪",
    "X72n1444_004:0791a06": "迴。可不辯乎。今時有等稱悟道者。纔上單。做不得主",
    "X72n1444_004:0791a07": "了。祇這昏沉。尚做不得主。臨命終時。這個大昏沉。如",
    "X72n1444_004:0791a08": "何作主。既做不得主。你所言悟道者豈不自誤也。大",
    "X72n1444_004:0791a09": "凡做功夫。自己不能。所以入禪堂。結大眾。併力排遣。",
    "X72n1444_004:0791a10": "默默分付昏沉哥哥。你且暫退。人面前讓我些。他日",
    "X72n1444_004:0791a11": "出堂來與你敘舊情也。此是第一等識廉&#x803B;的好漢",
    "X72n1444_004:0791a12": "子。復有一等不懼大眾見笑。不欲與他惡識。無論坐",
    "X72n1444_004:0791a13": "時臥時。常在一處。斯須不離。欲望悟道。其可得哉。若",
    "X72n1444_004:0791a14": "是皮下有血的漢。見山僧恁麼舉。便冷地裏自己簡",
    "X72n1444_004:0791a15": "點痛處。猛著精彩。把個話頭一提提起。直下如一人。",
    "X72n1444_004:0791a16": "與萬人敵相似。驀忽醒去也未可知。不爾。則休得暗",
    "X72n1444_004:0791a17": "箭傷人。背地念大悲&#x546A;好。",
    "X72n1444_004:0791a18": "[0791a18] 夜參。安思危。樂思苦。此古人之至言。所以有終身之",
    "X72n1444_004:0791a19": "憂。無一朝之患。爾今兄弟家共住此一會。實非小緣。",
    "X72n1444_004:0791a20": "此事在古猶難。不悟且置。即如大悟之後。尚依叢林",
    "X72n1444_004:0791a21": "三二十年。今時人纔出家。便住小院。或守山坐關。或",
    "X72n1444_004:0791a22": "住菴堂廟宇。規矩有所不聞。道業曾不之辦。縱自在",
    "X72n1444_004:0791a23": "貪饕。干名&#x8994;利。光陰暗去。曾不知覺。無常卒來。曾何",
    "X72n1444_004:0791a24": "得知。除有智慧之人。密密觀察。念念提持。始不為其",
    "X72n1444_004:0791b01": "所瞞。此外更無出得者。兄弟。我輩學道。多為衣食所",
    "X72n1444_004:0791b02": "忙。不能成辦。今此雲門。雖非大廈。頗可容身。雖無美",
    "X72n1444_004:0791b03": "供。粥飯麤足。正好猛利修行。夏間酷熱。首座規矩稍",
    "X72n1444_004:0791b04": "縱。你等自宜簡點。不可依例度時。當如父子上山。各",
    "X72n1444_004:0791b05": "自努力。以求決了。若只恁麼度時。竊恐臨命終時。眼",
    "X72n1444_004:0791b06": "光落地。無可把柄。終是一端大患也。故余謂安思危。",
    "X72n1444_004:0791b07": "樂思苦。正今日之要語矣。",
    "X72n1444_004:0791b08": "[0791b08] 夜參。喫一交。長一智。經一事。識一敝。世間事尚且如",
    "X72n1444_004:0791b09": "此。豈有坐禪不知分齊耶。譬如行路出門。一步要知",
    "X72n1444_004:0791b10": "一步境界。出門十里要知十里境界。如是乃至百里",
    "X72n1444_004:0791b11": "千里亦復如是。兄弟家進堂已經三日了。其間還有",
    "X72n1444_004:0791b12": "識進退好惡的麼。不可儱侗度時。&#x8657;閑歲月。有甚麼",
    "X72n1444_004:0791b13": "益。大抵修行人。最初要知所擇。以佛性乃無為之法。",
    "X72n1444_004:0791b14": "用有為身心湊泊其事。大似方木投於圓竅。轉見其",
    "X72n1444_004:0791b15": "乖矣。必須外絕攀緣。所謂名利好惡是非得失。一切",
    "X72n1444_004:0791b16": "斬斷。內泯心識。直使如&#x8657;空寬廓。無一物可寄。放教",
    "X72n1444_004:0791b17": "閑閑地。如有氣死人相似。或可當其少分。若也心標",
    "X72n1444_004:0791b18": "二境。發心坐禪。早是差了。何況更要驅昏敵散。取是",
    "X72n1444_004:0791b19": "捨非。離動求靜。欲返無為之鄉。不亦難乎。故祖師云。",
    "X72n1444_004:0791b20": "非是相爭。是為心病。兄弟家於中還有識利害的麼。",
    "X72n1444_004:0791b21": "有則出來說個明白。",
    "X72n1444_004:0791b22": "[0791b22] 夜參。道遠乎哉。觸物而真。聖遠乎哉。體之即神。不可",
    "X72n1444_004:0791b23": "以知知。不可以識識。所以古人道開口成雙橛。揚眉",
    "X72n1444_004:0791b24": "落二三。舉心爭萬里。動念隔千山。兄弟。為什麼此事。",
    "X72n1444_004:0791c01": "這樣難為人。&#x8462;這一著子。在人本分上親切得緊。所",
    "X72n1444_004:0791c02": "以動念便乖也。不見瑞巖問巖頭云。如何是本常理。",
    "X72n1444_004:0791c03": "答曰。動也。曰動時如何。答曰。不是本常理。巖繇是豁",
    "X72n1444_004:0791c04": "然大悟。後每自喚自應云。主人公。噯。惺惺著。以後莫",
    "X72n1444_004:0791c05": "被人瞞。諾。諸方謂其弄精魂。以東塔長老即不然。祇",
    "X72n1444_004:0791c06": "這個瞞字。有許多喫緊為人處。盡大地莫有逃得。兄",
    "X72n1444_004:0791c07": "弟。還知麼。若也不知。山僧為你們說破。所謂一切聲",
    "X72n1444_004:0791c08": "色是瞞人處。一切語言是瞞人處。一切文字是瞞人",
    "X72n1444_004:0791c09": "處。如是乃至世間一切是非物欲利名恩愛總是被",
    "X72n1444_004:0791c10": "瞞處。而我出家之徒。既已跳出。復有生死可出。涅槃",
    "X72n1444_004:0791c11": "可證。如是乃至神通三昧禪定解脫光明相好。凡有",
    "X72n1444_004:0791c12": "名相礙於&#x80F7;中。總被其瞞也。直得灑落落地。&#x8657;廓廓",
    "X72n1444_004:0791c13": "地。無一物挂於&#x80F7;中。然後時節因緣到來。一念發明。",
    "X72n1444_004:0791c14": "疑情頓斷。始不受其瞞也。兄弟。還有問話者出來。眾",
    "X72n1444_004:0791c15": "無出者。師曰。如此。則你等都是佛。長老瞞不得也。下",
    "X72n1444_004:0791c16": "座。",
    "X72n1444_004:0791c17": "[0791c17] 夜參。秋老園林全體露。朔風猶與贈寒威。頻添榾柮",
    "X72n1444_004:0791c18": "團圞坐。黃獨權將糞火煨。食既足。不愁衣。心不負人",
    "X72n1444_004:0791c19": "樂有餘。寒涕交&#x9825;君莫笑。詔書何必苦相催。大眾。山",
    "X72n1444_004:0791c20": "僧不會談禪。且說篇鷓鴣辭為供養也。若是本分禪",
    "X72n1444_004:0791c21": "流。且學他上流。如懶贊和尚住南嶽。唐太宗欽其名。",
    "X72n1444_004:0791c22": "遣中使入山請之詔書三宣。始起撥糞火捉煨芋。寒",
    "X72n1444_004:0791c23": "涕交&#x9825;。曾不之顧。天使笑曰。請和尚拭寒涕。贊曰。那",
    "X72n1444_004:0791c24": "有功夫與俗人拭涕耶。使舉似帝。益加欽敬。兄弟。他",
    "X72n1444_004:0792a01": "古人不說什麼坐功參禪。而日用中事事合道。爾今",
    "X72n1444_004:0792a02": "兄弟誠有這等操略。有這等履踐。可謂不動干戈而",
    "X72n1444_004:0792a03": "坐致太平也。",
    "X72n1444_004:0792a04": "[0792a04] 夜參。曹山白酒紫湖狗。臨濟饅頭趙州茶。自來門風",
    "X72n1444_004:0792a05": "各各別。會而歸之總一家。大眾。既是各別。為什麼又",
    "X72n1444_004:0792a06": "云一家。眾中還有具通方眼分緇素辨得失的。出來",
    "X72n1444_004:0792a07": "商量看。僧問。古人道離心意識參。只如心意識作麼",
    "X72n1444_004:0792a08": "生離。師曰。把將心意識來。我為汝離。曰不知。師曰。要",
    "X72n1444_004:0792a09": "離作麼。僧問。文殊出女子定不得。網明出得。未審文",
    "X72n1444_004:0792a10": "殊過在甚麼處。師曰。文殊且置。即如網明還出得也",
    "X72n1444_004:0792a11": "未。僧無語。師抽身入方丈。",
    "X72n1444_004:0792a12": "[0792a12] 夜參。大眾急須會取好。莫教山僧開口。若開口後便",
    "X72n1444_004:0792a13": "奔流度仞遏捺不住了也。所以古人道開口神氣散。",
    "X72n1444_004:0792a14": "舌動是非生。若未開口已前。這一著子。在你諸人分",
    "X72n1444_004:0792a15": "上。甚是省力。甚是現成。你等還肯麼。若肯。出來商量",
    "X72n1444_004:0792a16": "看。",
    "X72n1444_004:0792a17": "[0792a17] 燃塔燈。夜參。是燈不自炤。非燈不炤他。是非都去了。",
    "X72n1444_004:0792a18": "皎潔永無差。大眾。此人人頂門上這一著子大事。輝",
    "X72n1444_004:0792a19": "今耀古。無欠無餘。本來現成的。為甚麼都云不會。爭",
    "X72n1444_004:0792a20": "似性泉等一班居士各出己資。共轉大用。來此福城",
    "X72n1444_004:0792a21": "寺。燃點塔燈。直得巍巍乎若須彌之峙大海。煌煌然",
    "X72n1444_004:0792a22": "若火樹之開鰲山。自一燈而至千萬燈。燈燈無盡。與",
    "X72n1444_004:0792a23": "星斗奪其光輝。從一級而至六七級。級級騰空。與太",
    "X72n1444_004:0792a24": "&#x8657;為其伴侶。此不礙彼。彼不礙此。復能周遍互融。彼",
    "X72n1444_004:0792b01": "即是此。此即是彼。故得重重無盡。孤明朗炤。毋論人",
    "X72n1444_004:0792b02": "類鬼類地獄類畜生類。一念便超諸佛地。爍破昏衢。",
    "X72n1444_004:0792b03": "不管事障理障所知障煩惱障。剎那消入妙菩提。如",
    "X72n1444_004:0792b04": "斯勝利。讚莫能窮。簡點將來。猶是莊嚴邊事。若論人",
    "X72n1444_004:0792b05": "人本分上又且不然。這一著子。非明非暗。非色非空。",
    "X72n1444_004:0792b06": "實謂千日不足並其耀。萬聖不能掩其輝。&#x4E98;古&#x4E98;今。",
    "X72n1444_004:0792b07": "曾無間然。苟能一念知歸。便同三世諸佛。較前功德。",
    "X72n1444_004:0792b08": "百分千分萬億分百千萬億分算數譬喻皆所不及。",
    "X72n1444_004:0792b09": "汝等兄弟還肯承當麼。若也不肯。山僧引咎自歸也。",
    "X72n1444_004:0792b10": "良久云。祇這無明種。高明朗太&#x8657;。",
    "X72n1444_004:0792b11": "[0792b11] 夜參。吾心似秋月。圓滿光皎潔。無物堪比倫。教我如",
    "X72n1444_004:0792b12": "何說。噫。大小寒山。徒為文殊後身。口門窄。說不出。老",
    "X72n1444_004:0792b13": "朽又且不然。吾心似秋月。圓滿光皎潔。無物堪比倫。",
    "X72n1444_004:0792b14": "雲門已漏泄。大眾。且道雲門大師作麼漏泄。良久云。",
    "X72n1444_004:0792b15": "胡餅也不記得。",
    "X72n1444_004:0792b16": "[0792b16] 夜參。未明出世。潑天豪富總&#x8657;花。若了自心。赤骨貧",
    "X72n1444_004:0792b17": "窮也快樂。大丈夫。須猛煎。割世網。斷狂業。急省取。牢",
    "X72n1444_004:0792b18": "把捉。&#x80F7;中蕩蕩地。時內惺惺著。見聞與覺知。及早尋",
    "X72n1444_004:0792b19": "下落。天堂與地獄。皆是自心作。諸行無常一切空。即",
    "X72n1444_004:0792b20": "是如來大圓覺。",
    "X72n1444_004:0792b21": "[0792b21] 夜參。依經解義。三世佛冤。離經一字。即同魔說。所以",
    "X72n1444_004:0792b22": "奄提遮女問文殊師利云。明知生是不生之法。為什",
    "X72n1444_004:0792b23": "麼&#x5374;被生之所縛。答曰。其力未充。昔者進山主問修",
    "X72n1444_004:0792b24": "山主曰。明知生是不生之法。為什麼&#x5374;為生之所縛。",
    "X72n1444_004:0792c01": "答曰。&#x7B0B;畢竟成竹。爾今作篾使得麼。進曰。將謂你是",
    "X72n1444_004:0792c02": "個人。見解如此。修曰。某甲祇如此。老兄又如何。進曰。",
    "X72n1444_004:0792c03": "此是監院房。彼是&#x53A8;庫房。修不肯。問地藏。藏答曰。此",
    "X72n1444_004:0792c04": "是知事房。彼是常住房。二人禮謝。大眾。修山主參得",
    "X72n1444_004:0792c05": "文殊禪。不依經。不離經。如同一模脫出。為什麼地藏",
    "X72n1444_004:0792c06": "父子不肯他。須知祖師門下別有長處。眾中還有人",
    "X72n1444_004:0792c07": "道得。出來伸氣。如無。老漢自道去也。良久云。壺中有",
    "X72n1444_004:0792c08": "世界。別是一乾坤。",
    "X72n1444_004:0792c09": "[0792c09] 夜參。學道無他術。只要心真實。遠離&#x8657;妄緣。與佛為",
    "X72n1444_004:0792c10": "等匹。若也指東不著西。喚南&#x5374;作北。如此修行者。云",
    "X72n1444_004:0792c11": "何免地獄。諸佛與菩薩。捫心常痛哭。呼喚不回頭。悵",
    "X72n1444_004:0792c12": "然摩胸腹。若得一個肯。千足與萬足。",
    "X72n1444_004:0792c13": "[0792c13] 夜參。千兵易得。一將難求。斬將破關。立地封侯。立地",
    "X72n1444_004:0792c14": "封侯即不問。還有斬將破關者麼。若有。絲毫瞞你不",
    "X72n1444_004:0792c15": "得。若無。不妨瞞你諸人去也。今日維那頻請老朽上",
    "X72n1444_004:0792c16": "堂。我道不上堂即上堂義。何以故。若待老漢登曲彔",
    "X72n1444_004:0792c17": "木床。鼓兩片唇皮。弄鬼眼睛。成得什麼邊事。所以古",
    "X72n1444_004:0792c18": "人道。閉門打睡。接上上機。顧鑑嚬呻。曲為中下。今日",
    "X72n1444_004:0792c19": "有僧舉黃侍郎問雲棲大師。昨夜老鼠唧唧。說盡一",
    "X72n1444_004:0792c20": "部華嚴經。雲棲云。&#x732B;兒突出時如何。黃無語。雲棲自",
    "X72n1444_004:0792c21": "代云。走&#x5374;法師。留下講案。我聞堂中有僧著語云。拄",
    "X72n1444_004:0792c22": "杖頭上&#x7070;厚一寸。是何言歟。未審這一轉語。點黃侍",
    "X72n1444_004:0792c23": "郎。點雲棲耶。凡所發言。須與公案合轍。豈可儱侗。若",
    "X72n1444_004:0792c24": "問山僧即不然。&#x732B;兒突出時如何。直向他道這畜生。",
    "X72n1444_004:0793a01": "老僧不識佛法。但為諸方點病而已。",
    "X72n1444_004:0793a02": "普說",
    "X72n1444_004:0793a03": "[0793a03] 佛涅槃日普說。今朝二月十五。處處敲鑼擊&#x76B7;。報道",
    "X72n1444_004:0793a04": "釋迦如來今日涅槃。一切人天以樂為苦。何故如此。",
    "X72n1444_004:0793a05": "不見經云。如來證涅槃。永斷於生死。若能志心聽。常",
    "X72n1444_004:0793a06": "得無量樂。且道作麼始得。古云心佛眾生。三無差別。",
    "X72n1444_004:0793a07": "佛所以異眾生者。洞知生死根元。無生死可斷。故稱",
    "X72n1444_004:0793a08": "永斷。眾生所以異於佛者。為生死所轉。枉受輪迴。是",
    "X72n1444_004:0793a09": "以六道全不知有生死可出。二乘執有生死可出。有",
    "X72n1444_004:0793a10": "涅槃可證。於無取捨中妄興取捨。為佛所訶。惟有諸",
    "X72n1444_004:0793a11": "佛。生死涅槃。平等勘破。是稱世尊。無與等者。噫。大丈",
    "X72n1444_004:0793a12": "夫漢這一坐具地。阿誰無分。讓他古人。不見世尊初",
    "X72n1444_004:0793a13": "生。便乃指天指地。周行七步。目顧四方。曰天上天下。",
    "X72n1444_004:0793a14": "惟我獨尊。兄弟。將個惟我獨尊貼在額角上看看。還",
    "X72n1444_004:0793a15": "推得到世尊分上麼。雖然。也不得草草。即如如來捨",
    "X72n1444_004:0793a16": "王宮。往雪嶺。修行苦行。豈不為垂範後昆耶。不知今",
    "X72n1444_004:0793a17": "時兄弟一出家來。不行一日行。不看一句經。不見一",
    "X72n1444_004:0793a18": "個知識。不參一日禪。不用一時工夫。便乃現成受用。",
    "X72n1444_004:0793a19": "自稱悟道。誑嚇男女。作地獄業。新雲門敢曰。你所悟",
    "X72n1444_004:0793a20": "的。從何因緣。是何道理。從誰印許。世尊成道。於塵點",
    "X72n1444_004:0793a21": "劫前。尚藉悟繇。乃云奇哉眾生皆有如來智慧德相。",
    "X72n1444_004:0793a22": "良繇妄想執著。不能證得。是後東西兩土祖師。證悟",
    "X72n1444_004:0793a23": "分明。授受不亂。各有源流。莫不為闢除邪慢。使真燈",
    "X72n1444_004:0793a24": "不斷者也。兄弟。若欲真正期脫生死。繼彼慧命。不消",
    "X72n1444_004:0793b01": "別求方便。只將永斷於生死話頭頓在面前。但看父",
    "X72n1444_004:0793b02": "母未生前是何面目。從何處來。以不知來故。名生是",
    "X72n1444_004:0793b03": "一大事。此身敗壞。向那裏安身立命。從何處去。以不",
    "X72n1444_004:0793b04": "知去故。名死是一大事。即此一大事。目為佛知見。如",
    "X72n1444_004:0793b05": "來以之開示。眾生以之悟入。悟入即是永斷生死。不",
    "X72n1444_004:0793b06": "悟即是枉受輪迴。其間有個兄弟出云。澄長老。將謂",
    "X72n1444_004:0793b07": "別有長處。元來依經教。引葛藤繫縛人。只如真實分",
    "X72n1444_004:0793b08": "上。曾有所謂生死涅槃耶。老兄。你且說得極是。真實",
    "X72n1444_004:0793b09": "分上元無這話。經云。妄認四大為自身相。六塵緣影",
    "X72n1444_004:0793b10": "為自心相。身心既是妄認。何處更有生死涅槃耶。又",
    "X72n1444_004:0793b11": "云。如夢中人。夢時非無。及至於醒。了無所得。真得恁",
    "X72n1444_004:0793b12": "麼地也無。且如夢中所見山河大地草芥人畜。喜怒",
    "X72n1444_004:0793b13": "哀樂。乃至身心。與覺何異。譬如夢中殺人。事露被捉。",
    "X72n1444_004:0793b14": "拷逼萬端。求脫無計。苟得一醒。了不可得。非遣之不",
    "X72n1444_004:0793b15": "可得。非用功不可得。是畢竟不可得。非惟苦樂之境",
    "X72n1444_004:0793b16": "不可得。乃至夢中身心亦不可得。兄弟。如今覺時能",
    "X72n1444_004:0793b17": "如夢覺否。若不如是。切不得言語抵釋好。古云。毋自",
    "X72n1444_004:0793b18": "欺也。實是個自欺不得。無常到來。無人相替。如相委",
    "X72n1444_004:0793b19": "悉。直下提持。如未即信。山僧有末後句。舉似大眾。拈",
    "X72n1444_004:0793b20": "拄杖云。會麼。會即便會。不會。到方丈來問。",
    "X72n1444_004:0793b21": "[0793b21] 雲岫菴回泉師請普說。通玄峰頂不似人間。心外無",
    "X72n1444_004:0793b22": "法。滿目青山。韶國師不妨為一代宗師。發言吐氣。盡",
    "X72n1444_004:0793b23": "事盡理。合宗合教。萬古之下。莫有繼其跡者。山僧到",
    "X72n1444_004:0793b24": "此雲岫菴中。事事有別。何也。&#x7FA3;峰環拱。大海汪洋。城",
    "X72n1444_004:0793c01": "市&#x70DF;村。盡目所收。森羅萬象。一印無異。水現琉璃之",
    "X72n1444_004:0793c02": "色。山呈金碧之輝。黃龍現於畎畝。白米堆於倉廩。堯",
    "X72n1444_004:0793c03": "風蕩蕩。村落聞擊壤之聲。舜日輝輝。稚子鼓謳歌之",
    "X72n1444_004:0793c04": "舞。太平之治。無可加焉。何須更&#x8994;玄妙。互相是非。以",
    "X72n1444_004:0793c05": "心逐心。是為心病。還有不動干戈而坐致太平者麼。",
    "X72n1444_004:0793c06": "若有。則四恩三有。一齊報足。若無。出家兒父母甘旨",
    "X72n1444_004:0793c07": "不供。國王差役不及。恰好&#x8D82;此無事之秋。把個父母",
    "X72n1444_004:0793c08": "未生前這一著子。頓在目前。朝參暮扣。肩膊上擔子",
    "X72n1444_004:0793c09": "折。&#x811A;跟下紅線斷。作灑灑落落的衲子。也不枉此娑",
    "X72n1444_004:0793c10": "婆世界裏走一遭。亦不枉離親割愛出家行&#x811A;志氣。",
    "X72n1444_004:0793c11": "雖然。此是世間第一等好事。須是好漢得而為之。舉",
    "X72n1444_004:0793c12": "大明國僅得一二而已。其次。則根機未逮。力量未充。",
    "X72n1444_004:0793c13": "不若向萬行門中。老實行將去。所謂人所不能學。我",
    "X72n1444_004:0793c14": "當學。人所不能行。我當行。人所不能忍我當忍。人所",
    "X72n1444_004:0793c15": "不能捨我當捨。更把一句阿彌陀佛牢牢把住。不令",
    "X72n1444_004:0793c16": "斯須放空。時節到來。功夫純熟。導師為你說破也未",
    "X72n1444_004:0793c17": "知。山僧本為遊山至此。而回泉老師挽我登此寶座。",
    "X72n1444_004:0793c18": "演揚法要。山僧自忖無甚奇能。只可借他古人現成",
    "X72n1444_004:0793c19": "語句。代為舉揚。若論本分上事。你諸人只好自參。全",
    "X72n1444_004:0793c20": "靠山僧不得。還有自解承當的麼。若無。不妨我遊山",
    "X72n1444_004:0793c21": "好。更有一偈舉似大眾。山海田園一目呈。不教心外",
    "X72n1444_004:0793c22": "&#x8994;無生。圓通自是超聲色。忽聽鴉嗚三四聲。",
    "X72n1444_004:0793c23": "[0793c23] 普說。兄弟。山僧無甚長處。但以強記。祇記得古人現",
    "X72n1444_004:0793c24": "成話。你諸人或曾看教。或參公案。記得些閑言剩語。",
    "X72n1444_004:0794a01": "人前問答時便有。閑居靜坐時便無。是名活了不得",
    "X72n1444_004:0794a02": "死。此病最重。若欲治者。必須把從前惡知惡見。盡情",
    "X72n1444_004:0794a03": "放下。把個死話頭頓在面前。直待冷&#x7070;荳爆。方始痛",
    "X72n1444_004:0794a04": "快。或有一等漢。終日死堆堆地坐。恰似三家村裏土",
    "X72n1444_004:0794a05": "地相似。動也動不得。古人目為黑山鬼窟。這個喚做",
    "X72n1444_004:0794a06": "死了不得活。此病亦難治。若欲治者。必須把個話頭",
    "X72n1444_004:0794a07": "玲玲瓏瓏提將起來。左看右看。一念看破。始知從前",
    "X72n1444_004:0794a08": "都是錯用也。或一等不死不活的。&#x5374;無病痛。正好用",
    "X72n1444_004:0794a09": "工。如廣額屠兒文殊石鞏之輩。一聞便悟。&#x8462;其無病",
    "X72n1444_004:0794a10": "故也。大眾。山僧所舉。並是真實。如能相委。決不相賺。",
    "X72n1444_004:0794a11": "[0794a11] 普說。難難難是遣情難。情盡圓明一顆寒。方便遣情",
    "X72n1444_004:0794a12": "猶不是。更離方便太無端。大眾。遣情猶易。惟做長老",
    "X72n1444_004:0794a13": "為是非主人更覺其難。所以智者大師云。我不匡徒",
    "X72n1444_004:0794a14": "領眾。位在六根清淨。以領眾故。祇在五品。噫。聖人猶",
    "X72n1444_004:0794a15": "有此言。況凡夫乎。只如我此一狂弟子。甚為不作法。",
    "X72n1444_004:0794a16": "動大眾念。欲留之。有違大眾。欲遣之。有缺慈悲。倘彼",
    "X72n1444_004:0794a17": "失志還俗。即我損其善根也。故我世尊攝授調達善",
    "X72n1444_004:0794a18": "星出家者。恐其為輪王。眾受害故。方便護持耳。此事",
    "X72n1444_004:0794a19": "在長老分上極為難。在眾兄弟分上亦是一椿良緣",
    "X72n1444_004:0794a20": "也。何則。若是真正用工的。凡於善惡境上。少形念慮。",
    "X72n1444_004:0794a21": "已覺白雲萬里。何況於中論是別非。說好說惡。然這",
    "X72n1444_004:0794a22": "等說話。猶是初心分上事。若是大乘人見處又且不",
    "X72n1444_004:0794a23": "然。煩惱現前。則菩提成。觀逆常順。猶如蓮花。故云。高",
    "X72n1444_004:0794a24": "原陸地不生此花。淤濕汙泥乃生此花。所以菩薩自",
    "X72n1444_004:0794b01": "敘我五百劫修此忍辱。未知忍辱。為王割截。心無嗔",
    "X72n1444_004:0794b02": "恨。乃知忍辱。我成佛時。當先度汝。豈非因逆而成順",
    "X72n1444_004:0794b03": "也。提婆達多。是佛積世惡友。經云我因提婆達多善",
    "X72n1444_004:0794b04": "知識故。疾得阿耨多羅三藐三菩提。豈非因逆疾證",
    "X72n1444_004:0794b05": "也。實猶亂世取封如反掌。非太平之可比耳。這個猶",
    "X72n1444_004:0794b06": "是佛對眾生說。不對佛說。若對佛說。有所忍的境。有",
    "X72n1444_004:0794b07": "能忍的心。烏得名為佛也。昔者黃龍南公行&#x811A;至積",
    "X72n1444_004:0794b08": "翠。為書記。慈明為住持。初見其少叢林。心頗輕之。聞",
    "X72n1444_004:0794b09": "其陞座呵貶諸方。一一皆其病處。繇是投誠。懇入室。",
    "X72n1444_004:0794b10": "慈明辭之再三。乃云。汝是雲門下人。必解雲門禪。當",
    "X72n1444_004:0794b11": "時洞山參雲門三頓棒。還有喫棒分。無喫棒分。南曰。",
    "X72n1444_004:0794b12": "有喫棒分。明曰。恁麼則終日鴉鳴鵲噪皆應有喫棒",
    "X72n1444_004:0794b13": "分。南公禮拜退。是後屢次請問前話。必以詬罵。南曰。",
    "X72n1444_004:0794b14": "罵豈慈悲耶。明曰。爾作罵會耶。南豁然大悟。兄弟。祇",
    "X72n1444_004:0794b15": "這是逆順一著子境界。古人不作罵會。作什麼會。還",
    "X72n1444_004:0794b16": "有悟處也無。看看。未透關的人。有甚麼閑工夫。因他",
    "X72n1444_004:0794b17": "閑事長無明也。更有一偈。舉似大眾。觸目不分人道",
    "X72n1444_004:0794b18": "蠢。見機而作又言奸。不知那樣教人做。為人難做做",
    "X72n1444_004:0794b19": "人難。也不難。不見拄杖子。無心到處閑。拋下拄杖子",
    "X72n1444_004:0794b20": "云。不得動著。動著即打折你腰。",
    "X72n1444_004:0794b21": "[0794b21] 普說。龍得水時添意氣。虎逢山處長威獰。從來乾道",
    "X72n1444_004:0794b22": "無私曲。大地年年一度春。大眾。且道衲僧憑何節目。",
    "X72n1444_004:0794b23": "便乃高挂&#x9262;囊。&#x629D;折拄杖。笑傲雲山。放心自在。還知",
    "X72n1444_004:0794b24": "麼。若也不知。且不得草草。須知生死是無大得大的",
    "X72n1444_004:0794c01": "一段大事。上至人天。下至蠢動。皆同這一著子。直須",
    "X72n1444_004:0794c02": "透金剛圈。吞棘栗蓬。始得恁麼。豈不見阿[少/兔]樓馱性",
    "X72n1444_004:0794c03": "好打眠。世尊見而訶曰。咄咄何為唾。螺螄蚌蛤類。一",
    "X72n1444_004:0794c04": "睡一千年。不聞佛名字。繇是激發。七日不眠。失其雙",
    "X72n1444_004:0794c05": "目。得半頭天眼。噫。古人有語云。養子不教父之過。訓",
    "X72n1444_004:0794c06": "導不嚴師之惰。教而不受。如之奈何。觀他世尊父子",
    "X72n1444_004:0794c07": "一激便發。獲益如是。可謂嚴師賢弟矣。昔者黃龍南",
    "X72n1444_004:0794c08": "公與僧為友。其友好睡。南公好坐。其友反責云。爾終",
    "X72n1444_004:0794c09": "日恰恰地像三家村裏土地相似。學坐禪耶。南公起",
    "X72n1444_004:0794c10": "身躬自謝過。復坐如故。識者知其為美器。以後南公",
    "X72n1444_004:0794c11": "名&#x8462;天下。後世聞者莫不敬畏。而彼友絕不聞之。佛",
    "X72n1444_004:0794c12": "說不放逸功德不如是乎。如此。則執坐非無益也。故",
    "X72n1444_004:0794c13": "智者云。四威儀中。惟坐為勝。四祖一生&#x8107;不至席。今",
    "X72n1444_004:0794c14": "人不然。將個坐禪為兒戲。不得已隨例上單。不彀三",
    "X72n1444_004:0794c15": "寸香。大似水搖笆樁相似。有勸之者。乃云。昏沉又不",
    "X72n1444_004:0794c16": "是那。苦哉苦哉。如此見解。欲期聖道。不勝其難矣。豈",
    "X72n1444_004:0794c17": "不謂教而不受者乎。若是有氣魄的。見恁麼舉。便向",
    "X72n1444_004:0794c18": "單上挺起腰骨。&#x6491;拄眼睛。默默分付昏沉的嫡親哥",
    "X72n1444_004:0794c19": "哥。你須迴避。我斷不與你相狎也。把個本參話頭頓",
    "X72n1444_004:0794c20": "在面前。如靠須彌山相似。不悟不休。誠能如是。縱不",
    "X72n1444_004:0794c21": "能如樓馱現成四果。繼彼南公高躅也不為難。苟不",
    "X72n1444_004:0794c22": "如此。有歲月兮促君壽。有鬼神兮&#x59AC;君福。他日閻羅",
    "X72n1444_004:0794c23": "大王算飯帳。且道合哭不合哭。",
    "X72n1444_004:0794c24": "[0794c24] 夏至日普說。冬至至日長。夏至至日短。陰極則陽生。",
    "X72n1444_004:0795a01": "陽消則陰長。大眾。此是天地一年去來增減。是名生",
    "X72n1444_004:0795a02": "滅。而&#x8657;空還有恁麼事麼。然天地為一大天地。人為",
    "X72n1444_004:0795a03": "一小天地。既等天地。寧有不等於生滅耶。要見何者",
    "X72n1444_004:0795a04": "是人身中的生滅。只如六根所對六塵。不出見聞知",
    "X72n1444_004:0795a05": "覺。繇見聞故。於中緣塵分別。作是非逆順得失取捨",
    "X72n1444_004:0795a06": "如是等種種名相。皆名生滅。若一念不生。回觀常住",
    "X72n1444_004:0795a07": "真心。還有生滅也無。所以古人目為無陰陽地。既非",
    "X72n1444_004:0795a08": "陰陽。上至諸佛。下及含靈。等皆具足。現前受用。奈眾",
    "X72n1444_004:0795a09": "生為無明所覆。煩惱所纏。雖然具足。不獲受用。所以",
    "X72n1444_004:0795a10": "勞他諸佛。東西兩土諸大和尚。出廣長舌。運無礙辯。",
    "X72n1444_004:0795a11": "以種種因緣。種種譬喻。種種言辭。種種方便。調護眾",
    "X72n1444_004:0795a12": "生。無非欲令眾生一念不生。全體顯現而已。兄弟。發",
    "X72n1444_004:0795a13": "心出家。心標二境。祇欲離非取是。捨動求靜。牽纏意",
    "X72n1444_004:0795a14": "識。擾動心海。欲望其一念復歸圓覺。其可得哉。如是",
    "X72n1444_004:0795a15": "擾動。不但不得靜功。縱饒獲得非非想定。猶名凡夫。",
    "X72n1444_004:0795a16": "豈靜功之可得乎。何也。&#x8462;此事。非功行所至。故佛云",
    "X72n1444_004:0795a17": "如我所說法。定慧力莊嚴。假如羅漢得八萬劫大定。",
    "X72n1444_004:0795a18": "以及漏盡神通無不畢備。猶未見性。祇目小乘。阿難",
    "X72n1444_004:0795a19": "積劫多聞。以未見性。不能免離摩登伽難。是知見性",
    "X72n1444_004:0795a20": "一著子。定慧有所不及也。兄弟。還有見性者未。若也",
    "X72n1444_004:0795a21": "未見。則不得草草打哄度時。以當平生。從曠劫來不",
    "X72n1444_004:0795a22": "知有多少夏至。去來增減&#x5C20;有知者。如今日不能了",
    "X72n1444_004:0795a23": "去。乃至未來又不知有多少夏至猶未能解脫。於中",
    "X72n1444_004:0795a24": "受不可說苦樂昇沉。乃得到頭。若真正了得的。於中",
    "X72n1444_004:0795b01": "求去來今生死了不可得。既知不可得。則知古人云",
    "X72n1444_004:0795b02": "有物先天地。無形本寂寥。能為萬象主。不逐四時凋。",
    "X72n1444_004:0795b03": "未過關者看看。",
    "X72n1444_004:0795b04": "[0795b04] 普說。大眾。人信我不信。非我不信。不足信也。我信人",
    "X72n1444_004:0795b05": "不信。非彼不信。信不及也。憨山老人語句。甚是尖新。",
    "X72n1444_004:0795b06": "超今越古。爭奈未曾註破。祇可自知。山僧今日不惜",
    "X72n1444_004:0795b07": "眉毛。為你諸人註破也。人之所信。信於世間。所謂有",
    "X72n1444_004:0795b08": "我有人有身世有眷屬有田產有金帛有名利有恩",
    "X72n1444_004:0795b09": "愛。如是之法。皆名幻有。有而不真。其猶水上之泡。鏡",
    "X72n1444_004:0795b10": "中之像。陸地之焰。空中之花。可見不可取。而凡夫之",
    "X72n1444_004:0795b11": "人。迷情所執。妄信為有。以聖智所鑒。了不可得。故不",
    "X72n1444_004:0795b12": "足信。道人所見不同。了達真空。本無所有。所謂無身",
    "X72n1444_004:0795b13": "世無是非無得失無冤親。廓同法界。纖毫不得。故世",
    "X72n1444_004:0795b14": "人信不及也。且聖賢有現量。凡夫有比量。世間之法",
    "X72n1444_004:0795b15": "若是有者。何故一息不來。便同隔世。毫不可得。何止",
    "X72n1444_004:0795b16": "奄息合眼入夢。彼此不知。如此。則凡夫所信是假。聖",
    "X72n1444_004:0795b17": "賢所信是真。然有四種料揀。若信世間。不信出世間",
    "X72n1444_004:0795b18": "者。是凡夫。信出世間。不信世間者。是二乘。二俱不信",
    "X72n1444_004:0795b19": "者。是愚人。二者俱信。是菩薩。然於初心菩薩。勢難兩",
    "X72n1444_004:0795b20": "兼。當先務其急。譬如攫金者不見人。探珠者不見水。",
    "X72n1444_004:0795b21": "一直勇進。得其金珠。然後可以利己利人。苟顧危亡。",
    "X72n1444_004:0795b22": "較利害。忖得失。思前後。則終莫可得也。修行之人亦",
    "X72n1444_004:0795b23": "復如是。家鄉名利得失恩愛。必須一割割斷。危亡利",
    "X72n1444_004:0795b24": "害。一切不顧。斯可直進。復須識病。所謂捨動求靜。驅",
    "X72n1444_004:0795c01": "昏敵散。厭事忻理。乃至六度萬行禪定解脫。以及佛",
    "X72n1444_004:0795c02": "之阿[少/兔]菩提。凡有大小名相。纖悉有重於心者。皆名",
    "X72n1444_004:0795c03": "障礙。故須一切斬斷。直使胸中常閑閑地。像個有氣",
    "X72n1444_004:0795c04": "死人相似。管教有日保任去在。不能如此。將個生死",
    "X72n1444_004:0795c05": "二事頓在面前。如手握太阿寶劍相似。毋論是非好",
    "X72n1444_004:0795c06": "惡。提起一揮。莫留朕跡。自然有入頭日也。餘不瑣瑣。",
    "X72n1444_004:0795c07": "各各珍重。",
    "X72n1444_004:0795c08": "[0795c08] 普說。今人猶如螻蟻入穴。疑為不是。又走出了。善知",
    "X72n1444_004:0795c09": "識說言。此原不是。何時得到穴中去。",
    "X72n1444_004:0795c10": "[0795c10] 普說。今人胡喝亂喝。殊不知古人下一喝時。如舉烽",
    "X72n1444_004:0795c11": "火。諸侯皆至。如放號炮。伏兵齊起。不是容易的。若是",
    "X72n1444_004:0795c12": "紂王因媚妲己喜笑。漫舉烽火。後來真正有事。所舉",
    "X72n1444_004:0795c13": "烽火。諸侯亦皆謂是妄作而不至矣。",
    "X72n1444_004:0795c14": "茶話",
    "X72n1444_004:0795c15": "[0795c15] 雲門結制茶話。大眾。大凡衲子一動一靜。一出一入。",
    "X72n1444_004:0795c16": "俱要辨明題目。題目分明。則修道不致混濫。何名題",
    "X72n1444_004:0795c17": "目。只如辦茶。名為結制。夫結者結同志之友。制者制",
    "X72n1444_004:0795c18": "伏狂心。假如在家之士。無論善良。緇素有異。非在所",
    "X72n1444_004:0795c19": "結之內。便如出家師友攀緣名利。涉獵俗務者。亦非",
    "X72n1444_004:0795c20": "所結之內。惟有發上上志。同期出世。以生死為苦。以",
    "X72n1444_004:0795c21": "道德為懷。得失不動其心。名利不干其慮。如是千萬",
    "X72n1444_004:0795c22": "中難得一二者。與其結之。是為生死之友也。其猶亂",
    "X72n1444_004:0795c23": "世結盟以拒&#x7FA3;盜者。一苟得其友矣。若不立誓。制伏",
    "X72n1444_004:0795c24": "其心。雖結奚為。故須制其貪心嗔心癡心名利心是",
    "X72n1444_004:0796a01": "非心得失心罣礙心疑惑心狂亂心。一切制伏。不令",
    "X72n1444_004:0796a02": "再起。如一刀斬一握絲。一斬一切斷。更無不斷者。如",
    "X72n1444_004:0796a03": "是用心。不假功程。便同本得。天然自性。豈假強求。求",
    "X72n1444_004:0796a04": "得之者。得亦不真。說個用功。早遲八刻。苟無如是利",
    "X72n1444_004:0796a05": "根。且把本參話頭頓在面前。晝夜挨拶。以悟為期。忽",
    "X72n1444_004:0796a06": "爾開明。不枉今日之結友也。故茶猶齋。齋者齊也。齊",
    "X72n1444_004:0796a07": "心辦道以茶為制。春秋歃血立盟。實有倣於道人之",
    "X72n1444_004:0796a08": "意耳。",
    "X72n1444_004:0796a09": "[0796a09] 茶話。凡學道者。猶如種禾。日日要見工程。以至收割",
    "X72n1444_004:0796a10": "已竟。方始放心。若是應種不種。當耘不耘。失其時序。",
    "X72n1444_004:0796a11": "欲望其收。&#x8462;亦難矣。今時兄弟家。徒見古人一語之",
    "X72n1444_004:0796a12": "下。心地開通。半軸之中。義天朗曜。便向門頭戶底。學",
    "X72n1444_004:0796a13": "一轉兩轉語句。以當平生。參學。便乃放心自在。笑傲",
    "X72n1444_004:0796a14": "雲山。更不加功詢法。不亦難乎。未悟之人。且置而勿",
    "X72n1444_004:0796a15": "論。只如已悟之人。豈肯便放其心。故曰大事已明。如",
    "X72n1444_004:0796a16": "喪考妣。故有牧牛之說。所言尋牛者即參扣話頭也。",
    "X72n1444_004:0796a17": "見跡者初見靜功也。見牛者即開悟見性也。放牛者",
    "X72n1444_004:0796a18": "斷習也。牛馴者習氣薄熟也。牛睡者忘功也。忘牛忘",
    "X72n1444_004:0796a19": "人者證二空也。返本還源者得正位也。經云十劫坐",
    "X72n1444_004:0796a20": "道場佛法不現前。即此位也。此乃猶是因心法身。未",
    "X72n1444_004:0796a21": "說報身。若論報身。歷劫熏修相好。方乃成佛。故梵語",
    "X72n1444_004:0796a22": "盧舍那。此云福智圓滿。所以南泉石鞏等諸大老有",
    "X72n1444_004:0796a23": "牧牛之說。豈是如今這等容易。經教不明一卷。公案",
    "X72n1444_004:0796a24": "不透一則。出語大似醉人。一任便宜自在。規矩不循。",
    "X72n1444_004:0796b01": "威儀不整。於止靜時強坐一炷香。坐香纔罷。便乃出",
    "X72n1444_004:0796b02": "外閒遊。乃云無罣無礙。纔上單來。便被昏沉。及與散",
    "X72n1444_004:0796b03": "亂。遞相溷擾。&#x5374;不奈何。即起寄心放逸。不知不覺把",
    "X72n1444_004:0796b04": "好光陰差過了也。山僧不解佛法。所說的都是老實",
    "X72n1444_004:0796b05": "事。若肯相悉。不枉同住。若不相信。莫謂山僧不說好。",
    "X72n1444_004:0796b06": "[0796b06] 茶話。古人於朔望前一日。住持備茶者。謂之普茶。普",
    "X72n1444_004:0796b07": "會大眾敘半月之程。用考功績也。今時叢林。徒有備",
    "X72n1444_004:0796b08": "茶之禮。曾無考績之說。徒費檀信供奉之心。住持營",
    "X72n1444_004:0796b09": "辦之念。於事何益。且天下億萬之中。曾得一二出家。",
    "X72n1444_004:0796b10": "既出家已。千萬之中。得一二發心修行。既發心已。千",
    "X72n1444_004:0796b11": "萬之中。得一二坐禪。我等既已坐禪。不可因循度日。",
    "X72n1444_004:0796b12": "昨日已是差過。今日不可更踏其&#x7A7D;。須猛著精彩。此",
    "X72n1444_004:0796b13": "生決要了辦。不爾。則誓不休也。堂外者自作念云。佛",
    "X72n1444_004:0796b14": "會難逢。福田難遇。大眾難值。我等盡心供給。不令乏",
    "X72n1444_004:0796b15": "少。倘彼得道。我等可作得度因緣。此只是中根所見。",
    "X72n1444_004:0796b16": "若是上根即不然。觀他溈山典座。雪峰飯頭。百丈開",
    "X72n1444_004:0796b17": "田。雲峰化主。皆不壞日用而心契真乘。彼既丈夫我",
    "X72n1444_004:0796b18": "亦爾。好事豈可都讓別人做了。我等亦當晝夜竭力",
    "X72n1444_004:0796b19": "參扣。倘或發明。不空出家也。大眾。山僧不解說法。但",
    "X72n1444_004:0796b20": "所舉的俱是真實。如肯依行。必不相賺。",
    "X72n1444_004:0796b21": "[0796b21] 徑山馮秀才請茶話。念地獄苦。發菩提心。不知者以",
    "X72n1444_004:0796b22": "為離地獄別有菩提。安知菩提云覺。覺知為苦。發心",
    "X72n1444_004:0796b23": "求道。是名菩提。無別有也。如世人無知。五欲所繫。名",
    "X72n1444_004:0796b24": "利所拘。恩愛所綑。冤憎所縛。無繇出期。&#x8462;不知為苦。",
    "X72n1444_004:0796c01": "不求出離。是則為迷。苟一念覺知。發心解脫。便乃棄",
    "X72n1444_004:0796c02": "恩愛。遠名利。斷五欲。離冤憎。撇家鄉。拋妻子。抖擻塵",
    "X72n1444_004:0796c03": "勞。逕身獨脫。可謂菩薩一念發心便登正覺也。不意",
    "X72n1444_004:0796c04": "到出家地位。反認菴堂廓宇為家。以施主為親。以徒",
    "X72n1444_004:0796c05": "弟為子。多方繫縛。如欲坐禪參學。不勝其難。是昧其",
    "X72n1444_004:0796c06": "初心也。更有一等兄弟。發心參學。為惡知識所誤。或",
    "X72n1444_004:0796c07": "自緣經教。心標二境。祇欲離動求靜。捨妄取真。除昏",
    "X72n1444_004:0796c08": "敵散。致使終其身而不能見道者無他。&#x8462;繇心緣二",
    "X72n1444_004:0796c09": "法故也。豈不聞經云識心達本。解無為法。故號沙門。",
    "X72n1444_004:0796c10": "豈無為法中。有如是等閑名相耶。故我本師為斷如",
    "X72n1444_004:0796c11": "是過故。說常樂涅槃。故曰。一切法趣。涅槃是趣不過",
    "X72n1444_004:0796c12": "者。夫涅槃者安樂也。惟安與樂是人所欲。然有大小。",
    "X72n1444_004:0796c13": "佛及菩薩永捨二死。是大安樂。聲聞緣覺已盡分段。",
    "X72n1444_004:0796c14": "更不受生。是小安樂。譬如世人負千百觔擔。不勝勞",
    "X72n1444_004:0796c15": "苦。一念放下。便覺慶快。是名安樂也。如此則佛及菩",
    "X72n1444_004:0796c16": "薩如擔擔到家者。聲聞緣覺如中路放下者。小大雖",
    "X72n1444_004:0796c17": "異。安樂是同。故山僧常教人放下。諸兄弟猶以為未",
    "X72n1444_004:0796c18": "盡反致狐疑者無他。但求道不真。厭苦未切耳。若兄",
    "X72n1444_004:0796c19": "弟家或看教者。名相煩心。葛藤纏繞。或坐禪者。昏散",
    "X72n1444_004:0796c20": "作對。非是成敵。一念放下。便覺痛快也。譬如世間人",
    "X72n1444_004:0796c21": "有極苦事。一念解釋。便知安樂。如不苦不樂人。雖終",
    "X72n1444_004:0796c22": "其身不能自知。修行人亦復如是。有極難故。然後知",
    "X72n1444_004:0796c23": "其為易。若疑信相半。悠悠自適。莫知所反。望其安樂。",
    "X72n1444_004:0796c24": "不亦難乎。",
    "X72n1444_004:0797a01": "[0797a01] 天寧寺茶話。世亂始知烈士志。事難方顯丈夫心。所",
    "X72n1444_004:0797a02": "以此法華經。如來在世猶難。況濁惡世中受持演說",
    "X72n1444_004:0797a03": "耶。然受持演說。不以為難。施主捨所難捨。常住辦所",
    "X72n1444_004:0797a04": "難辦。是為甚難。然施主割其餘分。其難猶易。常住求",
    "X72n1444_004:0797a05": "人之難求。又覺為難矣。況三五百眾同居。無分田寸",
    "X72n1444_004:0797a06": "土。皆出心力經略而得之。寧非難之至難耶。初非為",
    "X72n1444_004:0797a07": "己。先欲成人念佛法之將湮。痛慧命之斯絕。故不憚",
    "X72n1444_004:0797a08": "勤勞。建茲勝會真菩薩之運心也。然我在堂安享大",
    "X72n1444_004:0797a09": "眾。當思報恩可爾。所謂恩有多種。諸佛捨淨妙土而",
    "X72n1444_004:0797a10": "示生惡國之恩。諸聖賢輔佐助宣之恩。諸祖捨萬死",
    "X72n1444_004:0797a11": "一生求教翻譯之恩。國王大臣匡護之恩。檀那捨所",
    "X72n1444_004:0797a12": "難捨供養之恩。會首常住辦所難辦之恩。恩德極多。",
    "X72n1444_004:0797a13": "不能備述。欲報無他。惟在精勤學道而已。兄弟家。進",
    "X72n1444_004:0797a14": "堂兩月餘矣。未審有解報恩者也未。若有。則無論佛",
    "X72n1444_004:0797a15": "恩君恩親恩。施主常住。一齊報足。所謂一念歸真。日",
    "X72n1444_004:0797a16": "用斗金非分外。若未報得。實謂時&#x98E1;粒米也難消。然",
    "X72n1444_004:0797a17": "根基利鈍亦有不等。未可&#x69E9;言。但不可少其退省。假",
    "X72n1444_004:0797a18": "如今日常住辦茶。是為考功茶也。考其半月中間得",
    "X72n1444_004:0797a19": "何功業。解得幾句佛法麼。誦得幾部經麼。作得幾件",
    "X72n1444_004:0797a20": "好事麼。或豁然開悟麼。或念佛純熟麼。有則自生歡",
    "X72n1444_004:0797a21": "喜。無則痛加鞭策。前半月已差過矣。向後不可仍前",
    "X72n1444_004:0797a22": "差過也。若如是者亦可云報恩也已。若是喫閑飯。&#x9B2C;",
    "X72n1444_004:0797a23": "是非。造謗書。揭惡&#x6B35;。損行止。如此修行。實為魔業。所",
    "X72n1444_004:0797a24": "謂滴水難消。尚不免於地獄。何能望成聖道哉。何也。",
    "X72n1444_004:0797b01": "儒門有隱惡揚善之句。佛氏有護善遮惡之戒。若彼",
    "X72n1444_004:0797b02": "有過而謗者。律名有根波羅夷。若彼無過而謗者。律",
    "X72n1444_004:0797b03": "名無根波羅夷。波羅夷是梵語。此云棄。有犯此者永",
    "X72n1444_004:0797b04": "棄佛法邊外。不復更有沙門名字。夫有根無根謗人。",
    "X72n1444_004:0797b05": "皆得波羅夷罪。今時學者思不及此。無論師徒道友。",
    "X72n1444_004:0797b06": "一有觸忤便寫揭帖。&#x63D1;造惡&#x6B35;。曲盡小心。沿門投遞。",
    "X72n1444_004:0797b07": "縱彼有過。寧不思梵網經云說四眾過戒謗三寶戒。",
    "X72n1444_004:0797b08": "學者豈不讀耶。諸方惟尚玄解。而論不及此。余一有",
    "X72n1444_004:0797b09": "聞。不覺痛心切齒。所謂師子身中蟲。自食師子身中",
    "X72n1444_004:0797b10": "肉。非餘外蟲而能食者。繇是而推。佛法皆因自破。豈",
    "X72n1444_004:0797b11": "三武而能破耶。我輩受施主供養。負大眾殷勤。所圖",
    "X72n1444_004:0797b12": "何事。作此行徑。既往不咎。向後切不得如此。若不循",
    "X72n1444_004:0797b13": "諸佛之誡。有歲月兮促君壽。有閻王兮&#x59AC;君福。甚可",
    "X72n1444_004:0797b14": "寒心。珍重。"
}