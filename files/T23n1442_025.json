{
    "T23n1442_025:0760b04": "根本說一切有部毘奈耶卷",
    "T23n1442_025:0760b05": "第二十五",
    "T23n1442_025:0760b07": "三藏法師義淨奉 制譯",
    "T23n1442_025:0760b08": "九十波逸底迦法",
    "T23n1442_025:0760b09": "[0760b09] 總攝頌曰：",
    "T23n1442_025:0760b10": " 故妄及種子、  不差并數食、",
    "T23n1442_025:0760b11": " 蟲水命伴行、  傍生賊徒食。",
    "T23n1442_025:0760b12": "[0760b12] 初別攝頌曰：",
    "T23n1442_025:0760b13": " 妄毀及離間、  發舉說同聲、",
    "T23n1442_025:0760b14": " 說罪得上人、  隨親輒輕毀。",
    "T23n1442_025:0760b15": "故妄語學處第一",
    "T23n1442_025:0760b16": "[0760b16] 爾時佛在王舍城羯蘭鐸迦池竹林園中。爾",
    "T23n1442_025:0760b17": "時具壽羅怙羅於此城側溫泉林住。時有眾",
    "T23n1442_025:0760b18": "多敬信婆羅門居士等來詣其所，問言：「大德！",
    "T23n1442_025:0760b19": "世尊今者住在何處？」若佛世尊在竹林中，時",
    "T23n1442_025:0760b20": "羅怙羅即便報云：「在鷲&#x5CEF;山。」若在鷲&#x5CEF;山，報",
    "T23n1442_025:0760b21": "云：「在竹林中。」若在畢&#x9262;羅窟，報云：「在西尼迦",
    "T23n1442_025:0760b22": "窟。」若在西尼迦窟，報云：「在畢&#x9262;羅窟。」時彼",
    "T23n1442_025:0760b23": "諸人欲求禮佛不能得見，身體疲倦極生勞",
    "T23n1442_025:0760b24": "苦，詣羅怙羅處。時羅怙羅問諸人曰：「仁等得",
    "T23n1442_025:0760b25": "見世尊不？」答言：「不見。」諸人報云：「聖者！何因故",
    "T23n1442_025:0760b26": "惱我等？」答言：「實爾，我故相惱。」時彼諸人各生",
    "T23n1442_025:0760b27": "嫌賤。時諸苾芻以緣白佛。爾時世尊聞是語",
    "T23n1442_025:0760b28": "已，於日初分執持衣&#x9262;，入王舍城次第乞食，",
    "T23n1442_025:0760b29": "還至本處飯食訖，於食後時即便往詣溫泉",
    "T23n1442_025:0760c01": "林所羅怙羅住處。時羅怙羅遙見佛來，為佛",
    "T23n1442_025:0760c02": "敷座即安置瓶水并洗足器，淨洗足手已往",
    "T23n1442_025:0760c03": "迎世尊，收取上衣白言：「善來世尊！願於此坐。」",
    "T23n1442_025:0760c04": "佛便就座，坐已即取瓶水自洗雙足，於洗足",
    "T23n1442_025:0760c05": "器傾去多水餘留小許，告羅怙羅曰：「汝見器",
    "T23n1442_025:0760c06": "中留少水不？」白佛言：「大德！我已見之。」佛言：",
    "T23n1442_025:0760c07": "「羅怙羅！若苾芻故心妄語，無有慚恥亦無追",
    "T23n1442_025:0760c08": "悔，我觀如是愚癡之人，說為乏少沙門之法。」",
    "T23n1442_025:0760c09": "世尊復以器中少水總瀉于地，告羅怙羅曰：",
    "T23n1442_025:0760c10": "「汝見少水盡棄于地不？」白佛言：「大德！我已見",
    "T23n1442_025:0760c11": "之。」佛言：「羅怙羅！若苾芻故心妄語，無有慚恥",
    "T23n1442_025:0760c12": "亦無追悔，我觀如是愚癡之人，說為棄盡沙",
    "T23n1442_025:0760c13": "門之法。」世尊復以其器傾側至地，告羅怙羅",
    "T23n1442_025:0760c14": "曰：「汝見此器傾側不？」白佛言：「大德！我已見",
    "T23n1442_025:0760c15": "之。」佛言：「羅怙羅！若苾芻故心妄語，無有慚恥",
    "T23n1442_025:0760c16": "亦無追悔，我觀如是愚癡之人，說為傾側沙",
    "T23n1442_025:0760c17": "門之法。」世尊復以其器覆之于地，告羅怙羅",
    "T23n1442_025:0760c18": "曰：「汝見此器覆在地不？」白佛言：「大德！我已",
    "T23n1442_025:0760c19": "見之。」佛言：「羅怙羅！若苾芻故心妄語，無有",
    "T23n1442_025:0760c20": "慚恥亦無追悔，我觀如是愚癡之人，說為傾",
    "T23n1442_025:0760c21": "覆沙門之法。復次羅怙羅！如醉象王有大力",
    "T23n1442_025:0760c22": "勢，牙如車軸、肥壯勇猛、善能&#x9B2A;戰，往戰場中",
    "T23n1442_025:0760c23": "共他戰時，四足兩牙尾及脊&#x8107;悉皆作用，唯",
    "T23n1442_025:0760c24": "有其鼻卷而不出。羅怙羅！此象為護命故不",
    "T23n1442_025:0760c25": "用其鼻以摧，彼軍象師即念：『此之象王護惜",
    "T23n1442_025:0760c26": "身命。』羅怙羅！若彼象王共&#x9B2A;之時出鼻戰者，",
    "T23n1442_025:0760c27": "是時象師即知此象不&#x608B;軀命，自軍他軍遇",
    "T23n1442_025:0760c28": "便殘害無惡不作。如是羅怙羅！若復苾芻故",
    "T23n1442_025:0760c29": "心妄語，無有慚恥亦無追悔，我說是人無惡",
    "T23n1442_025:0761a01": "不造。」爾時世尊說伽他曰：",
    "T23n1442_025:0761a02": "「若人違實法，  故作虛誑語，",
    "T23n1442_025:0761a03": " 乃至命終來，  無惡而不造。",
    "T23n1442_025:0761a04": " 寧吞熱鐵丸，  猶如猛火焰，",
    "T23n1442_025:0761a05": " 不以破戒口，  噉他信心食。」",
    "T23n1442_025:0761a06": "[0761a06] 爾時世尊復告羅怙羅曰：「於汝意云何？何意",
    "T23n1442_025:0761a07": "世人手執明鏡？」羅怙羅白佛言：「世尊！彼執鏡",
    "T23n1442_025:0761a08": "者為觀己面善惡之相。」佛告羅怙羅：「如是！如",
    "T23n1442_025:0761a09": "是！汝之所有身業造作，應當數數善自觀察。",
    "T23n1442_025:0761a10": "我今欲起如是身業，此之身業為害自身并",
    "T23n1442_025:0761a11": "害他身，是不善事、是苦惡業，能於未來感苦",
    "T23n1442_025:0761a12": "異熟耶？為不害自身并不害他，是勝善事是",
    "T23n1442_025:0761a13": "安樂業，能於未來感樂異熟耶？羅怙羅！若汝",
    "T23n1442_025:0761a14": "作此觀察之時，即能了知此之身業我今欲",
    "T23n1442_025:0761a15": "作能損自他，是不善事、是苦惡業，能於未來",
    "T23n1442_025:0761a16": "感苦異熟，此之身業應當檢攝即不應作。羅",
    "T23n1442_025:0761a17": "怙羅！若汝作此觀察之時，即能了知此之身",
    "T23n1442_025:0761a18": "業我今欲作能益自他，是勝善事是安隱業，",
    "T23n1442_025:0761a19": "能於未來感樂異熟，此之身業應當發起修",
    "T23n1442_025:0761a20": "其善事。」[0761a20] 復次佛告羅怙羅：「汝之所有身業造",
    "T23n1442_025:0761a21": "作，應當數數善自觀察。我今正作如是身業，",
    "T23n1442_025:0761a22": "此之身業能害自他當受苦報，即不應作。若",
    "T23n1442_025:0761a23": "益自他當受樂報，便應修學。」復次佛告羅怙",
    "T23n1442_025:0761a24": "羅：「汝之所有身業造作，應當數數善自觀察，",
    "T23n1442_025:0761a25": "我曾已作如是身業，此之身業能害自他當",
    "T23n1442_025:0761a26": "受苦報，所有罪業應對佛前至誠懇惻說所",
    "T23n1442_025:0761a27": "作罪，或於清淨同梵行者前，說其愆咎發露",
    "T23n1442_025:0761a28": "說悔，將來禁戒更不重犯。若作善業能益自",
    "T23n1442_025:0761a29": "他，當受樂報應發歡喜心，於日夜中慶其所",
    "T23n1442_025:0761b01": "作勿為放逸。羅怙羅！如於身業欲作、正作、已",
    "T23n1442_025:0761b02": "作三時觀察，當知語業意業亦復如是。羅怙",
    "T23n1442_025:0761b03": "羅！當知過去未來及以現在，所有行業皆由",
    "T23n1442_025:0761b04": "意生，應數觀察棄捨妄念常起善心。羅怙",
    "T23n1442_025:0761b05": "羅！若有沙門婆羅門等，於身語意業現起之",
    "T23n1442_025:0761b06": "時，應善觀察令極清淨，常多修習相應而住。",
    "T23n1442_025:0761b07": "羅怙羅！如於現在觀察三業，令極清淨相應",
    "T23n1442_025:0761b08": "而住，過去未來亦復如是。是故汝今於三業",
    "T23n1442_025:0761b09": "中恒善觀察，令極清淨相應而住勿為放逸。」",
    "T23n1442_025:0761b10": "[0761b10] 爾時世尊說伽他曰：",
    "T23n1442_025:0761b11": "「羅怙汝當知，  常觀察三業，",
    "T23n1442_025:0761b12": " 不令造眾惡，  是順諸佛教。",
    "T23n1442_025:0761b13": " 此是聲聞業，  汝今應可修，",
    "T23n1442_025:0761b14": " 修習此行時，  長善息諸惡。」",
    "T23n1442_025:0761b15": "[0761b15] 爾時世尊為羅怙羅示教利喜說是法已，時",
    "T23n1442_025:0761b16": "羅怙羅禮佛雙足歡喜奉行，于時世尊從座",
    "T23n1442_025:0761b17": "而去。此是緣起，尚未制戒。",
    "T23n1442_025:0761b18": "[0761b18] 佛在逝多林。爾時法手苾芻是釋迦子於此",
    "T23n1442_025:0761b19": "而住，善能言說降伏他論。于時中國有一摩",
    "T23n1442_025:0761b20": "納縛迦，為求學故往詣南方，事廣如前第四",
    "T23n1442_025:0761b21": "波羅市迦劫比羅因緣中具說。時摩納縛迦",
    "T23n1442_025:0761b22": "所事師主，是南方婆羅門博通諸論，與摩納",
    "T23n1442_025:0761b23": "縛迦及諸弟子漸次遊行，經諸城邑遂到室",
    "T23n1442_025:0761b24": "羅伐城。時彼城中有一婆羅門為眾之首，聞",
    "T23n1442_025:0761b25": "有南方大論師至告諸學徒曰：「汝等知不？有",
    "T23n1442_025:0761b26": "婆羅門是南方大論師，今來至此欲求敵論。",
    "T23n1442_025:0761b27": "若彼論師於諸論中而立義者，汝等各隨所",
    "T23n1442_025:0761b28": "習共相酬對。若能破彼斯曰善哉！若不能者，",
    "T23n1442_025:0761b29": "宜當引彼往釋子中令與論議。若其論師能",
    "T23n1442_025:0761c01": "破釋子，此即是我婆羅門勝。若其釋子伏得",
    "T23n1442_025:0761c02": "彼者，斯亦是我婆羅門勝。何以故？能令八方",
    "T23n1442_025:0761c03": "震大名稱，云南方有一大婆羅門，善解四明",
    "T23n1442_025:0761c04": "妙通八術，來求激論至室羅伐城。城中有人",
    "T23n1442_025:0761c05": "能摧彼論，我等諸人亦非墮負。」[0761c05] 時彼論師於",
    "T23n1442_025:0761c06": "晨朝時以衣裹腹，手執炬火入室羅伐城。時",
    "T23n1442_025:0761c07": "彼城中婆羅門子問言：「大師何故以衣裹腹？」",
    "T23n1442_025:0761c08": "論師報曰：「所受學業滿我腹中，恐其破裂故",
    "T23n1442_025:0761c09": "以衣裹。」又問：「何因於白日中手執炬火？」論師",
    "T23n1442_025:0761c10": "報曰：「我見諸人愚癡闇昧，今輝智炬令使開",
    "T23n1442_025:0761c11": "明。」論師即便共彼學徒更相問難，有激論處",
    "T23n1442_025:0761c12": "人咸杜口，城中學士悉皆受屈。諸人白言：「大",
    "T23n1442_025:0761c13": "師何故辱自朋耶？」論師報曰：「豈可於此更有",
    "T23n1442_025:0761c14": "他朋也？」諸人云：「有。」論師曰：「彼是何人？」報曰：「是",
    "T23n1442_025:0761c15": "沙門釋子，近日方興，於四姓中獨稱尊勝，多",
    "T23n1442_025:0761c16": "聞辯說人所共知，師今可往共彼言論。」問曰：",
    "T23n1442_025:0761c17": "「彼居何處？」報言：「在此城中逝多林內。」問曰：「於",
    "T23n1442_025:0761c18": "彼眾中誰為第一激論之王？」報曰：「彼皆博識",
    "T23n1442_025:0761c19": "聰叡、詞辯分明。」作是語時，法手苾芻遇有他",
    "T23n1442_025:0761c20": "緣因屆其所，諸人見來告論師曰：「大師今可",
    "T23n1442_025:0761c21": "且置諸餘沙門釋子，宜應可共此法手苾芻以",
    "T23n1442_025:0761c22": "申論難。」論師即便正視苾芻，告諸人曰：「略觀",
    "T23n1442_025:0761c23": "此相定是論主。」即往就之告言：「苾芻！我於先",
    "T23n1442_025:0761c24": "師頗曾少學，欲共仁者聊敘論端。」苾芻報曰：",
    "T23n1442_025:0761c25": "「斯誠大善！我比有心欲求論難，何當遇敵得",
    "T23n1442_025:0761c26": "盡虛懷？仁既遠來深適吾願，隨意當作。」論師",
    "T23n1442_025:0761c27": "問曰：「何日對談？」苾芻報曰：「明日可作。」「欲在何",
    "T23n1442_025:0761c28": "處？」「於某花園。」共作期已捨之而去。[0761c28] 時彼論師",
    "T23n1442_025:0761c29": "既共期已，即於此夜研覈兩宗，預設科條討",
    "T23n1442_025:0762a01": "尋徵斥，思惟不睡迄至天明。時法手苾芻作",
    "T23n1442_025:0762a02": "如是念：「我若破得此論師者，亦未能免巡百",
    "T23n1442_025:0762a03": "家門食方滿腹。若婆羅門儻摧我者，我之所",
    "T23n1442_025:0762a04": "有名稱花冠悉皆隱沒。」時婆羅門即於晨旦",
    "T23n1442_025:0762a05": "趣彼花園，佇望苾芻欲其來至，然而法手不",
    "T23n1442_025:0762a06": "赴前期，久待不來遂還城內。是時法手斟",
    "T23n1442_025:0762a07": "酌過期，便入城中次行乞食。彼婆羅門見而",
    "T23n1442_025:0762a08": "問曰：「苾芻何故不赴花園？」報曰：「何處花園？」婆",
    "T23n1442_025:0762a09": "羅門曰：「仁豈不憶昨日共期，云於其處將興",
    "T23n1442_025:0762a10": "往復。」法手報曰：「我忘其事。」婆羅門作是念：「我",
    "T23n1442_025:0762a11": "於通夜思搆論端。苾芻乃云：『我不曾憶。』」復作",
    "T23n1442_025:0762a12": "是念：「然此苾芻無過二種：一、是情識愚憃，二、",
    "T23n1442_025:0762a13": "是才辯過人。」復報之曰：「明日赴期。」報云：「如",
    "T23n1442_025:0762a14": "是。」彼婆羅門明至期時便赴園內，淹留相待",
    "T23n1442_025:0762a15": "還復不來，企望躊躇覆歸城邑。是時法手知",
    "T23n1442_025:0762a16": "過期已入城乞食，彼婆羅門見而復問：「苾芻",
    "T23n1442_025:0762a17": "何故還不赴期？」法手報曰：「我豈風病耶？豈",
    "T23n1442_025:0762a18": "唯論議一事更無餘業。然我每於晨旦承事",
    "T23n1442_025:0762a19": "大師，所未聞法敬心聽受，門徒之輩復自教",
    "T23n1442_025:0762a20": "詔，還往貴人逢迎說法。」婆羅門曰：「苾芻不應",
    "T23n1442_025:0762a21": "故心妄語。」答曰：「我實如是。」由此法手苾芻共",
    "T23n1442_025:0762a22": "他論者許期往赴，而故食言令彼論師屢勞",
    "T23n1442_025:0762a23": "往返。諸外道輩聞斯事已各生嫌賤：「君等應",
    "T23n1442_025:0762a24": "知釋子沙門故心妄語，共他論者結契園中，",
    "T23n1442_025:0762a25": "故作虛言令彼論者空勞往復。」諸苾芻聞已",
    "T23n1442_025:0762a26": "具白世尊。佛以此緣集苾芻眾，問法手曰：「汝",
    "T23n1442_025:0762a27": "實作如是故妄語事，共他期契故心不往耶？」",
    "T23n1442_025:0762a28": "答言：「實爾。世尊！」爾時種種呵責，乃至「我今為",
    "T23n1442_025:0762a29": "諸苾芻制其學處，應如是說：",
    "T23n1442_025:0762b01": "[0762b01] 「若復苾芻故妄語者，波逸底迦。」[0762b01] 若復苾芻者，",
    "T23n1442_025:0762b02": "謂是法手，義如上說。[0762b02] 故者，謂是故心了知其",
    "T23n1442_025:0762b03": "事。[0762b03] 妄語者，有九種妄語，八、七、六、五、四、三、二種",
    "T23n1442_025:0762b04": "差別不同。云何九種妄語？謂以無根他勝、僧",
    "T23n1442_025:0762b05": "伽伐尸沙、波逸底迦、提舍尼、突色訖里多，以",
    "T23n1442_025:0762b06": "無根破戒、破見、破威儀、破正命，而作妄語。",
    "T23n1442_025:0762b07": "云何八種妄語？謂以無根他勝、僧伽伐尸沙、",
    "T23n1442_025:0762b08": "波逸底迦、提舍尼、突色訖里多，以無根見、聞、",
    "T23n1442_025:0762b09": "疑。云何七種妄語？謂以無根破戒、破見、破",
    "T23n1442_025:0762b10": "威儀、破正命，以無根見、聞、疑。云何六種妄",
    "T23n1442_025:0762b11": "語？若苾芻欲作妄語，生如是念：「我當妄語。」正",
    "T23n1442_025:0762b12": "妄語時，作如是念：「我正妄語。」若妄語竟，作如",
    "T23n1442_025:0762b13": "是念：「我已妄語。」以無根見、聞、疑。云何五種妄",
    "T23n1442_025:0762b14": "語？謂以無根五部罪而作妄語。云何四種妄",
    "T23n1442_025:0762b15": "語？謂以無根破戒、破見、破威儀、破正命。云",
    "T23n1442_025:0762b16": "何三種妄語？謂以無根見、聞、疑。又有三種妄",
    "T23n1442_025:0762b17": "語，作如是念：「我當妄語、我正妄語、我已妄",
    "T23n1442_025:0762b18": "語。」云何二種妄語？謂我正妄語、我已妄語。無",
    "T23n1442_025:0762b19": "有一種成妄語者。[0762b19] 復有五種妄語，何者是耶？",
    "T23n1442_025:0762b20": "自有妄語得波羅市迦、有得僧伽伐尸沙、有",
    "T23n1442_025:0762b21": "得窣吐羅底也、有得波逸底迦、有得突色訖",
    "T23n1442_025:0762b22": "里多。云何妄語得波羅市迦？若苾芻實不得",
    "T23n1442_025:0762b23": "上人法自稱言得，此之妄語得波羅市迦。云",
    "T23n1442_025:0762b24": "何妄語得僧伽伐尸沙？若苾芻知彼苾芻清",
    "T23n1442_025:0762b25": "淨無犯，而無根他勝法謗，此之妄語得僧伽",
    "T23n1442_025:0762b26": "伐尸沙。云何妄語得窣吐羅底也？若苾芻在",
    "T23n1442_025:0762b27": "僧眾中故心妄語，非法說法、法說非法、非律",
    "T23n1442_025:0762b28": "說律、律說非律，此之妄語得窣吐羅底也。云",
    "T23n1442_025:0762b29": "何妄語得突色訖里多？若苾芻半月半月作",
    "T23n1442_025:0762c01": "褒灑陀，誦戒經時彼問清淨不？而實不清淨",
    "T23n1442_025:0762c02": "自知有犯，作覆藏心默然而住，此之妄語得",
    "T23n1442_025:0762c03": "突色訖里多。除向所說四種妄語，諸餘妄語",
    "T23n1442_025:0762c04": "悉得波逸底迦。[0762c04] 波逸底迦者，是燒煮墮落義，",
    "T23n1442_025:0762c05": "謂犯罪者墮在地獄、傍生、餓鬼惡道之中受燒",
    "T23n1442_025:0762c06": "煮苦。又此罪若不慇懃說除，便能障礙所有",
    "T23n1442_025:0762c07": "善法，此有諸義故名波逸底迦。[0762c07] 此中犯相其",
    "T23n1442_025:0762c08": "事云何？內攝頌曰：",
    "T23n1442_025:0762c09": " 若實不見聞、  不覺不知想、",
    "T23n1442_025:0762c10": " 及疑而異說，  是妄語應知。",
    "T23n1442_025:0762c11": "[0762c11] 若苾芻不見、不聞、不覺、不知，作如是想如是",
    "T23n1442_025:0762c12": "忍可，便云：「我見、我聞、我覺、我知。」如是說時，語",
    "T23n1442_025:0762c13": "語皆得波逸底迦罪。若苾芻曾見聞覺知而",
    "T23n1442_025:0762c14": "忘其事，作如是想如是忍可，不憶其事而云：",
    "T23n1442_025:0762c15": "「不忘。」語語皆得波逸底迦罪。若實見聞覺知",
    "T23n1442_025:0762c16": "後遂生疑，彼作此想如是忍可言：「於見等無",
    "T23n1442_025:0762c17": "有疑心。」語語說時皆得波逸底迦。若實不見",
    "T23n1442_025:0762c18": "聞覺知有見等想，彼作此解後言：「我實有見",
    "T23n1442_025:0762c19": "等。」語語說時皆得本罪。若實不見而有聞覺",
    "T23n1442_025:0762c20": "知，彼作此想如是忍可，後言：「我見，無有聞等。」",
    "T23n1442_025:0762c21": "語語說時皆得本罪。若實不聞而有見覺知，",
    "T23n1442_025:0762c22": "彼作此想如是忍可，後言：「我聞，無見覺知。」語",
    "T23n1442_025:0762c23": "語說時皆得本罪。若實不覺而有見聞知，彼",
    "T23n1442_025:0762c24": "作此想如是忍可，後言：「我覺，無見聞知。」語語",
    "T23n1442_025:0762c25": "說時皆得本罪。若實不知而有見聞覺，作如",
    "T23n1442_025:0762c26": "是想如是忍可，後言：「我知，無見聞覺。」語語說",
    "T23n1442_025:0762c27": "時皆得本罪。若實見而忘、聞覺知不忘，彼作",
    "T23n1442_025:0762c28": "此想，後言：「我見不忘、聞覺知亦不忘。」語語說",
    "T23n1442_025:0762c29": "時皆得本罪。若實聞而忘、見覺知不忘，彼作",
    "T23n1442_025:0763a01": "此想，後言：「我聞不忘、見覺知亦不忘。」語語說",
    "T23n1442_025:0763a02": "時皆得本罪。",
    "T23n1442_025:0763a03": "[0763a03] 若實覺而忘、見聞知不忘，彼作此想，後言：「我",
    "T23n1442_025:0763a04": "覺不忘、見聞知亦不忘。」語語說時皆得本罪。",
    "T23n1442_025:0763a05": "若實知而忘、見聞覺不忘，彼作此想，後言：「我",
    "T23n1442_025:0763a06": "知不忘、見聞覺亦不忘。」語語說時皆得本罪。",
    "T23n1442_025:0763a07": "若實見而疑、聞覺知不疑，彼作此想，後言：「我",
    "T23n1442_025:0763a08": "見不疑、聞覺知疑。」語語說時皆得本罪。若實",
    "T23n1442_025:0763a09": "聞而疑、見覺知不疑，彼作此想，後言：「我聞不",
    "T23n1442_025:0763a10": "疑、見覺知疑。」語語說時皆得本罪。若實覺而",
    "T23n1442_025:0763a11": "疑、見聞知不疑，彼作此想，後言：「我覺不疑、見",
    "T23n1442_025:0763a12": "聞知疑。」語語說時皆得本罪。若實知而疑、見",
    "T23n1442_025:0763a13": "聞覺不疑，彼作此想，後言：「我知不疑、見聞覺",
    "T23n1442_025:0763a14": "疑。」語語說時皆得本罪。若實不見而作不見",
    "T23n1442_025:0763a15": "想，有聞覺知作聞覺知想，彼作此想，後言：「我",
    "T23n1442_025:0763a16": "見、不聞覺知。」說時得本罪。若實不聞作不聞",
    "T23n1442_025:0763a17": "想，有見覺知作見覺知想，彼作此想，後言：「我",
    "T23n1442_025:0763a18": "聞、不見覺知。」說時得本罪。若實不覺作不覺",
    "T23n1442_025:0763a19": "想，有見聞知作見聞知想，彼作此想，後言：「我",
    "T23n1442_025:0763a20": "覺、不見聞知。」說時得本罪。若實不知作不知",
    "T23n1442_025:0763a21": "想，有見聞覺想，彼作此想，後言：「我知、不見聞",
    "T23n1442_025:0763a22": "覺。」說時得本罪。若實見聞覺知，彼作此想，",
    "T23n1442_025:0763a23": "後言：「我不見聞覺知。」說時得本罪。若實見聞",
    "T23n1442_025:0763a24": "覺知而不忘其事，彼作此想，後言：「我見聞覺",
    "T23n1442_025:0763a25": "知而忘其事。」說時得本罪。若實見聞覺知而",
    "T23n1442_025:0763a26": "無疑心，彼作此想，後言：「我見聞覺知而有疑",
    "T23n1442_025:0763a27": "心。」說時得本罪。若實見聞覺知有見聞覺知",
    "T23n1442_025:0763a28": "想，彼作此想，後言：「我不見聞覺知。」說時得本",
    "T23n1442_025:0763a29": "罪。若實見、不聞覺知，彼作此想，後言：「我不見",
    "T23n1442_025:0763b01": "然有聞覺知。」說時得本罪。若實聞、不見覺知，",
    "T23n1442_025:0763b02": "彼作此想，後言：「我不聞，然見覺知。」說時得本",
    "T23n1442_025:0763b03": "罪。若實覺、不見聞知，彼作此想，後言：「我不覺，",
    "T23n1442_025:0763b04": "然見聞知。」說時得本罪。若實知、不見聞覺，彼",
    "T23n1442_025:0763b05": "作此想，後言：「我不知，然見聞覺。」說時得本罪。",
    "T23n1442_025:0763b06": "[0763b06] 若實見不忘、聞覺知忘，彼作此想，後言：「我見",
    "T23n1442_025:0763b07": "而忘、聞覺知不忘。」說時得本罪。若實聞不忘、",
    "T23n1442_025:0763b08": "見覺知忘，彼作此想，後言：「我聞而忘、見覺知",
    "T23n1442_025:0763b09": "不忘。」說時得本罪。若實覺不忘、見聞知忘，彼",
    "T23n1442_025:0763b10": "作此想，後言：「我覺而忘、見聞知不忘。」說時得",
    "T23n1442_025:0763b11": "本罪。若實知不忘、見聞覺忘，彼作此想，後言：",
    "T23n1442_025:0763b12": "「我知而忘、見聞覺不忘。」說時得本罪。若實見",
    "T23n1442_025:0763b13": "不疑、聞覺知有疑，彼作此想，後言：「我見有疑、",
    "T23n1442_025:0763b14": "聞覺知不疑。」說時得本罪。若實聞不疑、見覺",
    "T23n1442_025:0763b15": "知有疑，彼作此想，後言：「我聞有疑、見覺知不",
    "T23n1442_025:0763b16": "疑。」說時得本罪。若實覺不疑、見聞知有疑，彼",
    "T23n1442_025:0763b17": "作此想，後言：「我覺有疑、見聞知不疑。」說時得",
    "T23n1442_025:0763b18": "本罪。若實知不疑、見聞覺有疑，彼作此想，後",
    "T23n1442_025:0763b19": "言：「我知有疑、見聞覺不疑。」說時得本罪。若實",
    "T23n1442_025:0763b20": "見作見想，不聞不覺不知作不聞不覺不知",
    "T23n1442_025:0763b21": "想，彼作此想，後言：「我不見，然有聞覺知。」說時",
    "T23n1442_025:0763b22": "得本罪。若實聞想、不見覺知作不見覺知想，",
    "T23n1442_025:0763b23": "彼作此想，後言：「我不聞，然有見覺知。」說時得",
    "T23n1442_025:0763b24": "本罪。若實覺作覺想，不見聞知作不見聞知",
    "T23n1442_025:0763b25": "想，彼作此想，後言：「我不覺，然有見聞知。」說時",
    "T23n1442_025:0763b26": "得本罪。若實知作知想，不見聞覺作不見聞",
    "T23n1442_025:0763b27": "覺想，彼作此想，後言：「我不知，然有見聞覺。」說",
    "T23n1442_025:0763b28": "時得本罪。若苾芻凡所有語違心而說，皆得",
    "T23n1442_025:0763b29": "波逸底迦罪。若不違心而說者皆無犯。又無",
    "T23n1442_025:0763c01": "犯者，最初犯人，或癡狂、心亂、痛惱所纏。",
    "T23n1442_025:0763c02": "毀呰語學處第二",
    "T23n1442_025:0763c03": "[0763c03] 爾時佛在室羅伐城逝多林給孤獨園。時六",
    "T23n1442_025:0763c04": "眾苾芻於諸苾芻作毀呰語云：「眇目、癵躄、背",
    "T23n1442_025:0763c05": "傴、侏儒、太長、太&#x9E81;、聾盲、瘖&#x7602;、柺行、腫&#x811A;、禿臂、",
    "T23n1442_025:0763c06": "大頭、哆脣、齵齒。」是時六眾苾芻作如是等毀",
    "T23n1442_025:0763c07": "呰語。時諸苾芻聞已慚赧憂愁不樂，讀誦思",
    "T23n1442_025:0763c08": "惟悉皆廢闕，懷憂而住。時有少欲苾芻見",
    "T23n1442_025:0763c09": "其事已，咸生嫌賤作輕毀言：「云何苾芻於苾",
    "T23n1442_025:0763c10": "芻處而作毀呰？云眇目等如上所說。」時諸苾",
    "T23n1442_025:0763c11": "芻以緣白佛。爾時世尊以此因緣集苾芻眾，",
    "T23n1442_025:0763c12": "乃至問六眾曰：「汝等實作毀呰之語，惱諸苾",
    "T23n1442_025:0763c13": "芻云眇目等耶？」六眾答曰：「實爾。大德！」世尊即",
    "T23n1442_025:0763c14": "便種種呵責，廣說如上，乃至「此非沙門所應",
    "T23n1442_025:0763c15": "作事。所以者何？汝等當聽！往古世時於聚落",
    "T23n1442_025:0763c16": "中有一長者，娶妻未久歡愛同居，便生一女",
    "T23n1442_025:0763c17": "年漸長大。長者單身躬為耕墾，時有居士之",
    "T23n1442_025:0763c18": "子父母俱喪，常於林野販&#x85EE;為業。時居士子",
    "T23n1442_025:0763c19": "持其&#x85EE;檐來至耕處，田頭樹下棄檐息肩，",
    "T23n1442_025:0763c20": "見彼長者躬自耕作，就而問曰：『阿舅何故衰",
    "T23n1442_025:0763c21": "年自營辛苦，應居村落翻在田疇？』報言：『善來",
    "T23n1442_025:0763c22": "外甥！我無兄弟復無子息，不自躬耕衣食寧",
    "T23n1442_025:0763c23": "濟？』彼便報曰：『阿舅我且代耕，仁當暫息。』即便",
    "T23n1442_025:0763c24": "執犁代其耕作，遂至日午家中食來，喚言：『外",
    "T23n1442_025:0763c25": "甥可來共食。』亦既食已，報言：『阿舅宜可還家，",
    "T23n1442_025:0763c26": "然我未知舅之宅處，至日晡後當出村外路首",
    "T23n1442_025:0763c27": "相迎。』長者聞已即便歸舍。時居士子耕至日",
    "T23n1442_025:0763c28": "晚，牛放青稊躬持草檐并取柴束，驅畜而歸",
    "T23n1442_025:0763c29": "至彼村隅。長者迎見遂即相將到其宅所，時",
    "T23n1442_025:0764a01": "居士子掃除廠&#x5E98;布以乾土，并設火&#x70DF;多與",
    "T23n1442_025:0764a02": "牛草。長者見已作如是念：『我由此兒今受安",
    "T23n1442_025:0764a03": "樂，我之小女當與為妻。』令其食已，報云：『外甥",
    "T23n1442_025:0764a04": "當住於此勤修家業，此之小女授汝為妻。』報",
    "T23n1442_025:0764a05": "言：『甚善！』即依處分營作生業。[0764a05] 「時彼長者家有",
    "T23n1442_025:0764a06": "二牛每令驅使：大者為性調善，小者稟識貪",
    "T23n1442_025:0764a07": "餮，雖復拘制犯暴是常。童子發憤放石遙打",
    "T23n1442_025:0764a08": "折其一角，因即立號名為禿角。後於他日尚",
    "T23n1442_025:0764a09": "犯田苗同前不止，便放鎌斫遂截其尾，因即",
    "T23n1442_025:0764a10": "名為禿尾禿角。後於異時居士子告長者言：",
    "T23n1442_025:0764a11": "『阿舅先所許親，幸可作之。』爾時長者言：『好。』便",
    "T23n1442_025:0764a12": "告妻曰：『賢首！衣服瓔珞當可辦之，小女不久",
    "T23n1442_025:0764a13": "欲為婚娶。』妻便問曰：『曾未與人，如何辦具？』長",
    "T23n1442_025:0764a14": "者報曰：『吾已與人。』妻曰：『是誰？』報云：『此居士",
    "T23n1442_025:0764a15": "子。』妻曰：『此人宗族本不委知，如白胡椒莫",
    "T23n1442_025:0764a16": "了生處，如何以女輒為婚戚？凡婚姻者，親屬",
    "T23n1442_025:0764a17": "還往飲噉追呼，氏族相應我方與女。』報其妻",
    "T23n1442_025:0764a18": "曰：『賢首！此居士子自至我家，由斯代勞得受",
    "T23n1442_025:0764a19": "安樂。此若無者，還嬰辛苦不免躬耕。』妻報",
    "T23n1442_025:0764a20": "夫曰：『我實不能將所愛女與客作人。』世間之",
    "T23n1442_025:0764a21": "人多用妻語，是時長者便作是念：『我若報云",
    "T23n1442_025:0764a22": "不與女者，作人今日便捨我去，我還不免自",
    "T23n1442_025:0764a23": "執耕犁。今且宜應詭設方便勿令即去。』時彼",
    "T23n1442_025:0764a24": "作人復於異時告長者曰：『家長宜應作婚姻",
    "T23n1442_025:0764a25": "事。』長者報曰：『外甥！我之親族其數寬廣，聚",
    "T23n1442_025:0764a26": "集之時多須飲食，宜待秋熟稻穀收成。』既收",
    "T23n1442_025:0764a27": "穀已復告成婚，報言：『外甥！事須沙糖，宜待甘",
    "T23n1442_025:0764a28": "蔗。』收已，復告成婚，報言：『外甥！餅麵是資，當",
    "T23n1442_025:0764a29": "待麥熟。』既收麥已，復告成婚，報言：『外甥！陳",
    "T23n1442_025:0764b01": "稻將盡，可待新&#x79D4;。』時居士子見作推延遂生",
    "T23n1442_025:0764b02": "此念：『無容田實總一時成，看此事由便成誑",
    "T23n1442_025:0764b03": "我。我今宜可往告眾人，若不與者經官取定。』",
    "T23n1442_025:0764b04": "便對眾人告云：『阿舅可作婚姻。』諸人聞已告",
    "T23n1442_025:0764b05": "長者曰：『許言已久，何不為婚？』是時長者怒而",
    "T23n1442_025:0764b06": "告曰：『諸君當知！此是我舍客作之人，我以何",
    "T23n1442_025:0764b07": "緣與女婚娶？』諸人皆然。時居士子便作是念：",
    "T23n1442_025:0764b08": "『我不得錢復不得婦，虛淹歲序靡見成功。我",
    "T23n1442_025:0764b09": "今宜可損害其人方隨意去。』便將二牛半日",
    "T23n1442_025:0764b10": "驅使，多與杖捶繫之枯樹，暴以烈日方欲言",
    "T23n1442_025:0764b11": "歸。[0764b11] 「近劫初時畜解人語，其牛既遭苦楚，大牛",
    "T23n1442_025:0764b12": "便告居士子曰：『咄男子！汝先於我共相愛念，",
    "T23n1442_025:0764b13": "恩同父母知我劬勞，何故今時多行杖楚、繫",
    "T23n1442_025:0764b14": "之枯樹暴以烈日棄我還家？我於汝處有何",
    "T23n1442_025:0764b15": "愆過？』男子報曰：『汝無有咎，然汝曹主於我有",
    "T23n1442_025:0764b16": "過。』牛曰：『彼有何過？』男子報曰：『先許我女今者",
    "T23n1442_025:0764b17": "違信。』牛曰：『何不經官？』男子報曰：『為無證人。』牛",
    "T23n1442_025:0764b18": "便報曰：『我等為汝而作證人。』男子曰：『為作人",
    "T23n1442_025:0764b19": "語？為作牛音？』牛曰：『不作人語，我當現相令人",
    "T23n1442_025:0764b20": "表知。汝當為盟令人表信，汝當引我為證令",
    "T23n1442_025:0764b21": "人表知，索我兩牛繫於廠內莫與水草，滿七",
    "T23n1442_025:0764b22": "日已，可於地中多水草處放我令出，乃至傍",
    "T23n1442_025:0764b23": "人來&#x89A9;，信驗我等噤口不噉水草。我現相貌",
    "T23n1442_025:0764b24": "令王大臣信汝言實，我當飲噉。』是時男子聞是",
    "T23n1442_025:0764b25": "計已，即便俱解放茂草中。自詣王所致敬白",
    "T23n1442_025:0764b26": "王：『大王！某村長者許女為婚，使役多年今乃",
    "T23n1442_025:0764b27": "翻悔。』王喚長者問其虛實，長者白云：『我實不",
    "T23n1442_025:0764b28": "許。』王問男子：『汝有證不？』白王言：『有。』王曰：『為人？",
    "T23n1442_025:0764b29": "為非人？』白言：『非人。』王曰：『是何？』白言：『是牛。』王",
    "T23n1442_025:0764c01": "曰：『為作人語？為餘語耶？』白言：『不作人語。』王",
    "T23n1442_025:0764c02": "曰：『如何成證？』白言：『彼有實信令人表知，其牛",
    "T23n1442_025:0764c03": "於七日中繫在廠內莫與水草，滿七日已可",
    "T23n1442_025:0764c04": "於地中多水草處放牛令出。我引為證必有",
    "T23n1442_025:0764c05": "奇相，乃至大王未信已來牛終不食，此若虛",
    "T23n1442_025:0764c06": "者我當死罪。』王命臣曰：『當依此言看其證驗。』",
    "T23n1442_025:0764c07": "大臣奉教便取二牛，繫之廠內不與水草。時",
    "T23n1442_025:0764c08": "禿尾禿角報大牛曰：『豈期顛倒，唯獨我等日",
    "T23n1442_025:0764c09": "出西方，幽閉廠中不聞水草？』大牛報曰：『豈非",
    "T23n1442_025:0764c10": "我許居士子為作保證，於七日中自餓而住，",
    "T23n1442_025:0764c11": "乃至王未信來不食水草。』禿尾禿角報大牛",
    "T23n1442_025:0764c12": "曰：『若放我者，逢石尚噉況水草耶？』大牛報曰：",
    "T23n1442_025:0764c13": "『此居士子愛念我等事同父母，豈得違信誤",
    "T23n1442_025:0764c14": "彼人耶？』禿尾禿角曰：『雖實愛念恩同二親，然",
    "T23n1442_025:0764c15": "常喚我為禿尾禿角，我聞喚時即欲以角決",
    "T23n1442_025:0764c16": "破其腹。』大牛聞已默爾而住。彼居士子時復",
    "T23n1442_025:0764c17": "來看，問其牛曰：『得安隱不？』大牛報曰：『我且安",
    "T23n1442_025:0764c18": "隱，汝不安隱。』居士子曰：『何意如此？』大牛曰：『此",
    "T23n1442_025:0764c19": "禿尾禿角作如是言：「若放我者，逢石尚噉況",
    "T23n1442_025:0764c20": "水草乎？」』居士子曰：『若如是者，我於今夜當急",
    "T23n1442_025:0764c21": "逃走，對王為誑命在須臾。』大牛報曰：『汝不須",
    "T23n1442_025:0764c22": "走，當與禿尾禿角穿鼻安繩，其紖促繫我角。",
    "T23n1442_025:0764c23": "放出之日，若彼違信食水草時，我以雙角舉",
    "T23n1442_025:0764c24": "鼻令上，汝即報言：「今此二牛告第五護世，",
    "T23n1442_025:0764c25": "世人共許有五種擁護者，謂地水火風日。」』時",
    "T23n1442_025:0764c26": "居士子遂與穿鼻，禿尾禿角報大牛曰：『仁當",
    "T23n1442_025:0764c27": "觀此苦虐於我。』大牛曰：『與著瓔珞何苦之有？』",
    "T23n1442_025:0764c28": "便以拘紖繫大者頭。[0764c28] 「至七日已，王及諸臣親",
    "T23n1442_025:0764c29": "共觀視，多水草田放二牛出，禿尾禿角既見",
    "T23n1442_025:0765a01": "水草即便欲食，是時大牛遂以雙角舉小牛",
    "T23n1442_025:0765a02": "鼻向日而望，王問臣曰：『何意二牛向日而望？』",
    "T23n1442_025:0765a03": "時有智臣白言：『大王！今此二牛，意欲啟王說",
    "T23n1442_025:0765a04": "如是事非直我二為證，亦兼告彼第五護世，",
    "T23n1442_025:0765a05": "明明白日助我證知。』王見是事極生希有，報",
    "T23n1442_025:0765a06": "諸臣曰：『畜生無知，尚能為人而作保證。事既",
    "T23n1442_025:0765a07": "非虛宜，以彼女共為婚戚。』便放二牛俱食水",
    "T23n1442_025:0765a08": "草。時居士子既得勝已娶女為妻。」[0765a08] 佛告諸苾",
    "T23n1442_025:0765a09": "芻：「汝等當知！在傍生趣聞毀呰言尚懷害念，",
    "T23n1442_025:0765a10": "況復於人。是故苾芻不應惡語毀呰他人。」此",
    "T23n1442_025:0765a11": "是緣起，猶未制戒。[0765a11] 爾時世尊復告諸苾芻：「作",
    "T23n1442_025:0765a12": "毀呰語時，於現在世所作事業不能成就。汝等",
    "T23n1442_025:0765a13": "當聽！乃往古昔於一村中有長者住，以行車",
    "T23n1442_025:0765a14": "為業，彼有二牸牛：一名歡喜，二名美味。於",
    "T23n1442_025:0765a15": "春陽時各生一子，毛色斑駁。既漸長大，歡",
    "T23n1442_025:0765a16": "喜之子其角廣長，美味之兒頭禿無角。是時",
    "T23n1442_025:0765a17": "長者為其立字：一名歡喜長角、二名美味禿",
    "T23n1442_025:0765a18": "頭，及其壯盛俱有氣力。後於異時，諸行車人",
    "T23n1442_025:0765a19": "各因飲牛共集池所，作如是言：『誰牛最勝？』各",
    "T23n1442_025:0765a20": "云：『我牛勝。』長者答云：『我牛極勝。』諸人報曰：",
    "T23n1442_025:0765a21": "『何以得知汝牛極勝？』長者曰：『可於峻&#x5742;令牽",
    "T23n1442_025:0765a22": "重車。』共立盟言：『賭金錢五百。』作是要已便",
    "T23n1442_025:0765a23": "將己牛於峻&#x5742;處牽其重車。時彼長者便喚",
    "T23n1442_025:0765a24": "牛曰：『歡喜長角宜可疾牽，美味禿頭亦當急",
    "T23n1442_025:0765a25": "挽。』時禿頭牛聞毀呰語，即便&#x5374;住不肯挽",
    "T23n1442_025:0765a26": "車。長者大怒，便以&#x9E81;杖而栲楚之。餘人報",
    "T23n1442_025:0765a27": "曰：『汝今豈欲殺此牛耶？既其不如宜當放&#x5374;。』",
    "T23n1442_025:0765a28": "是時長者便輸五百金錢，極大忿怒，於其二",
    "T23n1442_025:0765a29": "牛多與杖埵繫之枯樹。畜解人語已如上說。",
    "T23n1442_025:0765b01": "是時二牛告長者曰：『仁先養我事同父母，我",
    "T23n1442_025:0765b02": "有何過遂行楚毒？』長者報曰：『令由汝故罰我",
    "T23n1442_025:0765b03": "五百金錢。』歡喜長角報長者曰：『由汝口過自",
    "T23n1442_025:0765b04": "罰金錢，我等何咎？』長者曰：『我口何過？』牛便",
    "T23n1442_025:0765b05": "報曰：『何故對眾人前毀辱於我？不言好稱喚",
    "T23n1442_025:0765b06": "作禿頭。若言好名不毀呰我者，更於峻&#x5742;牽",
    "T23n1442_025:0765b07": "倍重載，共立盟要倍賭金錢一千。』長者報",
    "T23n1442_025:0765b08": "曰：『汝今更欲倍罰我耶？』牛曰：『勿毀呰我，定當",
    "T23n1442_025:0765b09": "盡力。』後於異時各因飲牛事如前說，長者答",
    "T23n1442_025:0765b10": "云：『我牛極勝。』諸人報曰：『豈汝今時更求重罰？』",
    "T23n1442_025:0765b11": "長者報言：『設更罰我，君等何失？宜於峻&#x5742;倍",
    "T23n1442_025:0765b12": "駕重車，賭金錢一千，明為要契。』即如言契以",
    "T23n1442_025:0765b13": "牛牽車令上峻&#x5742;，便喚牛曰：『歡喜宜可急牽，",
    "T23n1442_025:0765b14": "美味當須疾挽。』二牛聞已便生喜悅，盡力牽",
    "T23n1442_025:0765b15": "車令至平地，既其得勝便獲金錢一千。時有",
    "T23n1442_025:0765b16": "天神於虛空中說伽他曰：",
    "T23n1442_025:0765b17": "「『雖有極重載，  居在峻&#x5742;下；",
    "T23n1442_025:0765b18": "  二牛心若喜，  能牽出此車。",
    "T23n1442_025:0765b19": "  若陳順意語，  二牛聞慶悅；",
    "T23n1442_025:0765b20": "  牽車出不難，  主獲千金賞。",
    "T23n1442_025:0765b21": "  是故常愛語，  勿作逆耳言；",
    "T23n1442_025:0765b22": "  若出愛語時，  無罪常安樂。』」",
    "T23n1442_025:0765b23": "[0765b23] 佛告諸苾芻：「彼傍生類聞毀呰時，尚能為主",
    "T23n1442_025:0765b24": "作無利益，何況於人？是故苾芻！不應於他作",
    "T23n1442_025:0765b25": "毀呰語。」爾時世尊種種呵責諸苾芻已，廣說",
    "T23n1442_025:0765b26": "如前。「我今為諸弟子制其學處，應如是說：",
    "T23n1442_025:0765b27": "[0765b27] 「若復苾芻毀呰語故波逸底迦。」[0765b27] 苾芻義如上。",
    "T23n1442_025:0765b28": "[0765b28] 毀呰語者，謂於他人為毀辱事出言彰表，他",
    "T23n1442_025:0765b29": "領解時，得波逸底迦罪，廣說如上。"
}