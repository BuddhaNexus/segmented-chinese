{
    "X56n0949_009:0878c19": "閑居編第九",
    "X56n0949_009:0878c21": "宋孤山沙門 智圓 著",
    "X56n0949_009:0878c22": "書文殊般若經疏後序",
    "X56n0949_009:0878c23": "[0878c23] 吾養疾於錢唐孤山之明年秋八月七日同郡大中",
    "X56n0949_009:0878c24": "祥符寺沙門曰可孜者走法孫清月詣吾以此經為",
    "X56n0949_009:0879a01": "贊且言孜疇昔&#x751E;埽灑于經藏見一函獨開遂進而",
    "X56n0949_009:0879a02": "闔之偶闚其題而有文殊說般若之號孜駭其生平",
    "X56n0949_009:0879a03": "之未聞見遂盥掌發而讀之且領其旨因以其文示",
    "X56n0949_009:0879a04": "同道智海公海如孜之領共嗟世之不傳人之罕聞",
    "X56n0949_009:0879a05": "孜乃圖剞劂以廣其流通今所以遺吾者亦冀吾覽",
    "X56n0949_009:0879a06": "之或有述焉吾是時故疾發者旬浹矣乃憑几整服",
    "X56n0949_009:0879a07": "而俯讀之既微識其旨因分文以為章節四日而成",
    "X56n0949_009:0879a08": "又筆其義以為疏旬有二日而成用紙一百幅分為",
    "X56n0949_009:0879a09": "二卷因自顧曰爾本生死下劣之人而遇般若尊妙",
    "X56n0949_009:0879a10": "之法以淺識而酌深趣以鄙語而釋格言而不詒幽",
    "X56n0949_009:0879a11": "責逮乎速成者非聖有冥加之力耶非孜啟發之心",
    "X56n0949_009:0879a12": "之至耶乃馨鑪齊莊以矢之曰吾之述苟少裨於化",
    "X56n0949_009:0879a13": "源者亦冀傳之於後厥或後之人有聖如智者者疏",
    "X56n0949_009:0879a14": "之則吾之言期&#x7070;滅無惑於眾聽也如其不爾幸少",
    "X56n0949_009:0879a15": "留之以彌縫其闕知我者其佛乎噫百世之下如斯",
    "X56n0949_009:0879a16": "文之不墜後之人受江漢之浸膏澤之潤者庶知其",
    "X56n0949_009:0879a17": "濫觴觸石其在於孜公乎時聖宋天禧改元之歲也。",
    "X56n0949_009:0879a18": "律鈔義苑後序",
    "X56n0949_009:0879a19": "[0879a19] 錢唐大律師擇梧者字元羽德高而名著辯博而識",
    "X56n0949_009:0879a20": "達&#x751E;撰義苑七軸蓋解事鈔而作也文約而理備詞",
    "X56n0949_009:0879a21": "明而義顯俾來學得其門而入見刪補之富止作之",
    "X56n0949_009:0879a22": "美者繄斯文是賴至若比之舊章較之眾說鉤深之",
    "X56n0949_009:0879a23": "是非解紛之去就覽者別矣不在談悉於戲郢歌既",
    "X56n0949_009:0879a24": "發擊節而和者往往有之台崖開士紫其服者曰某",
    "X56n0949_009:0879b01": "公業精三學名擅二科尊賢謀道有古人之風繇是",
    "X56n0949_009:0879b02": "踐朝聞之言致前席之禮登律師之堂請益而求異",
    "X56n0949_009:0879b03": "焉後學輩聞其風則怠者勤畫者進不言之化豈家",
    "X56n0949_009:0879b04": "至而日見與&#x751E;謂斯文也指南&#x7FA3;惑垂裕來裔為不",
    "X56n0949_009:0879b05": "俟矣且患夫後學勞於繕寫而損於學功損學功則",
    "X56n0949_009:0879b06": "壅於流通矣豈若刻板摸印以廣其道哉乃矢厥謀",
    "X56n0949_009:0879b07": "於律師稽首以請律師三讓而後從禮也爰有智海",
    "X56n0949_009:0879b08": "可孜二上人禪門之先覺也以隨喜之心專掌其事",
    "X56n0949_009:0879b09": "於是筆札得其妙者雕鏤得其良者不期月而成厥",
    "X56n0949_009:0879b10": "功美矣哉同聲相應也如此噫道患乎不行既行則",
    "X56n0949_009:0879b11": "速若置郵事患乎不立既立則勢同破竹夫如是則",
    "X56n0949_009:0879b12": "千世之下無窮之機彼文受賜而復於聖道矣何止",
    "X56n0949_009:0879b13": "夫名垂不朽而已哉愚講科之務文學無功庶&#x89A9;律",
    "X56n0949_009:0879b14": "師之行道某公之立事仰止之極輒為後序繫于篇",
    "X56n0949_009:0879b15": "之末云時聖宋三乘天王有事于汾睢之歲歲在辛",
    "X56n0949_009:0879b16": "亥六月既望錢唐沙門釋智圓序。",
    "X56n0949_009:0879b17": "詳勘金剛般若經印板後序",
    "X56n0949_009:0879b18": "[0879b18] 金剛般若經譯梵成華者眾矣盛行乎中夏者唯後",
    "X56n0949_009:0879b19": "秦羅什所翻之本耳但年祀浸遠舛誤實多好異之",
    "X56n0949_009:0879b20": "徒不無添糅或節為章分或間以頌文或前陳啟請",
    "X56n0949_009:0879b21": "或中加別譯或增其字句古今識者雖患煩辭而莫",
    "X56n0949_009:0879b22": "肯芟夷乃曰貴流俗之生善也遂使淳正之法日就",
    "X56n0949_009:0879b23": "澆漓失真道味生善之說其未至也涅槃所謂加水",
    "X56n0949_009:0879b24": "之乳可不是乎吾嗟歎久之會信士某將圖開勒再",
    "X56n0949_009:0879c01": "拜稽首欲吾詳定者至于再三吾復思之黜訛從正",
    "X56n0949_009:0879c02": "去濫傳真吾之職也豈得辭其勞而固讓之耶遂然",
    "X56n0949_009:0879c03": "其請乃&#x5FA7;搜古本及考論疏紕謬者則正定之妄加",
    "X56n0949_009:0879c04": "者則刪削之即啟請頌文章分增句之例也其慧命",
    "X56n0949_009:0879c05": "須菩提一章乃魏世菩提流支所譯之本則有之矣",
    "X56n0949_009:0879c06": "後人橫議寫入秦經世謂幽冥禪師所加六十二字",
    "X56n0949_009:0879c07": "者是也既傳秦本亦宜除削此既正譯流行又久故",
    "X56n0949_009:0879c08": "且存之俾好真者知之而勿誦多愛者讀之而順懷",
    "X56n0949_009:0879c09": "經云阿那含名為不來而實無來準義合云無不來",
    "X56n0949_009:0879c10": "又三數處唯言發菩提準義合有心字或古本闕文",
    "X56n0949_009:0879c11": "或聖言互略並依而傳寫弗敢加之其猶春秋夏五",
    "X56n0949_009:0879c12": "杜鄭服虔皆云闕文不加月字吾竊韙之或曰經前",
    "X56n0949_009:0879c13": "啟請俗云八神有加護之功何除削邪答曰佛以金",
    "X56n0949_009:0879c14": "剛之寶堅利以喻般若體用也此由世人不曉真諦",
    "X56n0949_009:0879c15": "記中六色金剛之寶&#x8F19;加二種便作神名(八金剛也)神名",
    "X56n0949_009:0879c16": "既誤菩薩亦非(四菩薩也)風俗濫傳何足言也又此經所",
    "X56n0949_009:0879c17": "在則為有佛豈假八神獲利益請思法喻自曉是非",
    "X56n0949_009:0879c18": "(以金剛之寶喻般若之法非是執金剛神也)或者曰啟請可削其實然也",
    "X56n0949_009:0879c19": "且頌文是古德所唱分章亦疏義所存存之生善豈",
    "X56n0949_009:0879c20": "損大猷答曰若以古德所唱疏義所存則可添糅經",
    "X56n0949_009:0879c21": "文者且釋經之要豈踰無著天親二論耶則亦可添",
    "X56n0949_009:0879c22": "糅經中矣故知任意增加雜乎佛語無乃不可乎咨",
    "X56n0949_009:0879c23": "爾有識試為思之且&#x5FA7;誦諸段雜語已廢讀半卷真",
    "X56n0949_009:0879c24": "文何如捨雜誦真使心無間斷縱未能即言體道且",
    "X56n0949_009:0880a01": "為乘種亦已深矣嗚呼末世任情滋甚夫雜金以&#x936E;",
    "X56n0949_009:0880a02": "豈益金之貴加絲以麻豈助絲之美乎又自古書經",
    "X56n0949_009:0880a03": "行以一十七字為準故古疏分釋諸經咸以行數為",
    "X56n0949_009:0880a04": "計以行約數亦可知故皇朝策試之式計其紙數&#x8462;",
    "X56n0949_009:0880a05": "以十七字為行二十五行為紙也近世變亂制度或",
    "X56n0949_009:0880a06": "大書則行止三五或小書則字數至多大書則曰便",
    "X56n0949_009:0880a07": "於耆年披讀小書則曰利於遠行負荷吁可怪也吾",
    "X56n0949_009:0880a08": "&#x89A9;耆年者得小書家書不倦委讀遠行者負重大資",
    "X56n0949_009:0880a09": "貨未聞告勞忍於般若至言反生懈慢變其法式隨",
    "X56n0949_009:0880a10": "我凡情我好大則大書我好小則小寫少能務本多",
    "X56n0949_009:0880a11": "見隨流如此通經或當損法事猶未正於理如何夫",
    "X56n0949_009:0880a12": "子有言中庸之德民鮮久矣今所印本循乎古制以",
    "X56n0949_009:0880a13": "十七字為行庶使真法流通永永作則同見同行察",
    "X56n0949_009:0880a14": "我志乎恐來者不知故直書以見其意時大宋天禧",
    "X56n0949_009:0880a15": "元年丁巳歲秋七月二十五日於錢唐瑪瑙院講堂",
    "X56n0949_009:0880a16": "序。"
}