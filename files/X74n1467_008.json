{
    "X74n1467_008:0113a07": "禮念彌陀道場懺法卷第八",
    "X74n1467_008:0113a09": "○求生行門第九",
    "X74n1467_008:0113a10": "(夫求生行門者。念有五門。修有四方。此方白業。將熟彼土。紅蓮已生。蓋觀利鈍之機。廣說頓漸之教。初則",
    "X74n1467_008:0113a11": "量力修進。忖己功夫。乘閑暇之時。取幽靜之處。或踵九品之軌。則或依三輩之規繩。或有良緣而結社。或",
    "X74n1467_008:0113a12": "無勝侶則孤修。須求同志深究佛乘。勿與餘人空談世務。只宜杜絕人事。屏棄塵緣。無義不言。非時不出。",
    "X74n1467_008:0113a13": "布衣蔬飯。護戒持齋。行願迴向。於西方事理。專修於淨土。若依此法。決得往生。閻浮精進不多時。極樂逍",
    "X74n1467_008:0113a14": "遙無量劫)。",
    "X74n1467_008:0113a15": "今日道場同業大眾。相與發起往生大願已竟。次應",
    "X74n1467_008:0113a16": "漸依求生行門。如法修進。是以有願無行。其願必虗。",
    "X74n1467_008:0113a17": "有行無願。其行必孤。要須行願相符。福智相資。必得",
    "X74n1467_008:0113a18": "往生。疾成聖道。志意虔誠。五體投地。歸依世間大慈",
    "X74n1467_008:0113a19": "悲父。",
    "X74n1467_008:0113a20": "南無教主釋迦牟尼佛",
    "X74n1467_008:0113a21": "南無世自在王佛南無西方阿彌陀佛",
    "X74n1467_008:0113a22": "南無七十七俱胝佛",
    "X74n1467_008:0113a23": "南無東南方現在一切諸佛",
    "X74n1467_008:0113a24": "南無最上廣大雲雷音王佛",
    "X74n1467_008:0113b01": "如是等佛如殑伽沙住在東南方廣長舌讚佛土功",
    "X74n1467_008:0113b02": "德攝受法門",
    "X74n1467_008:0113b03": "南無文殊師利菩薩南無普賢菩薩",
    "X74n1467_008:0113b04": "南無觀世音菩薩南無大勢至菩薩",
    "X74n1467_008:0113b05": "南無清淨大海眾菩薩",
    "X74n1467_008:0113b06": "又復歸依如是十方盡虗空界一切三寶無量賢聖",
    "X74n1467_008:0113b07": "(一拜)。",
    "X74n1467_008:0113b08": "今日道場同業大眾。若欲勸人求生淨土。安心起行。",
    "X74n1467_008:0113b09": "作業修因。定得往生。今於諸經集成眾行。奉勸人人。",
    "X74n1467_008:0113b10": "隨其廣略。依經修行。盡獲勝果。頌曰。",
    "X74n1467_008:0113b11": "　初修每日晨朝時　　合掌面西持聖號",
    "X74n1467_008:0113b12": "　各念十聲復頂禮　　龍舒淨土文內說",
    "X74n1467_008:0113b13": "(龍舒文超脫輪迴捷徑圖略云。大藏十餘經言。西方淨土事。人皆蓮華中生。衣食化成。長生不老。其修行",
    "X74n1467_008:0113b14": "法門有九品。今節出眾人可通行者。□阿彌陀佛有大誓願云。我作佛時。十方眾生。至心信樂。欲生我國。",
    "X74n1467_008:0113b15": "十聲念我名號。而不生者。我不作佛。現世可以消災解怨。增福保壽。每朝合掌。向西頂禮。念曰。南無阿彌",
    "X74n1467_008:0113b16": "陀佛。南無觀世音菩薩。南無大勢至菩薩。南無清淨大海眾菩薩。已上名念十聲。復頂禮。次念大慈菩薩",
    "X74n1467_008:0113b17": "讚佛。懺罪迴向發願一遍)。",
    "X74n1467_008:0113b18": "　(十方三世佛　　阿彌陀第一　　九品度眾生　　威德無窮極　　我今大歸依　　懺悔三業罪",
    "X74n1467_008:0113b19": "　凡有諸福善　　至心用迴向　　願同念佛人　　盡生極樂國　　見佛了生死　　如佛度一切)",
    "X74n1467_008:0113b20": "(復頂禮而退。此偈大有威力。能滅一切罪。長一切福教人念得福報。至誠如是。必中品生。更加精進。轉以",
    "X74n1467_008:0113b21": "化人。使更相勸化。則上品生。罪惡人修。亦下品生。此間念佛。西方七寶池生蓮華一朵。標其姓名。他日於",
    "X74n1467_008:0113b22": "其中託生。比陰府記姓名。待其命盡。來追者大不同矣)。",
    "X74n1467_008:0113b23": "今日道場同業大眾。善攝心耳。渴仰諦聽。天親論曰。",
    "X74n1467_008:0113b24": "若有願生彼國者。勸修五念門。五門若具。定得往生。",
    "X74n1467_008:0113c01": "何者為五。一者身業禮拜門。所謂一心專志。恭敬合",
    "X74n1467_008:0113c02": "掌。香華供養。禮拜彼阿彌陀佛。禮即專禮彼佛。畢命",
    "X74n1467_008:0113c03": "為期。不雜餘禮故。二者口業讚歎門。所謂專臆讚歎",
    "X74n1467_008:0113c04": "彼佛身相光明。一切聖眾。自相光明。及彼國中。一切",
    "X74n1467_008:0113c05": "寶莊嚴光明等故。三者意業臆念觀察門。所謂專意",
    "X74n1467_008:0113c06": "念觀彼佛。及一切聖眾身相光明國土莊嚴等。如觀",
    "X74n1467_008:0113c07": "經說。唯除睡時。恒憶恒念。恒想恒觀。此事等故。四者",
    "X74n1467_008:0113c08": "作願門。所謂專心若晝若夜。一切時一切處。三業四",
    "X74n1467_008:0113c09": "儀所作功德。不問初中後。皆須真實心中發願。願生",
    "X74n1467_008:0113c10": "彼國故。五者迴向門。所謂專心自作善根。及一切三",
    "X74n1467_008:0113c11": "乘五道。一一凡聖。等所作善根。深生隨喜。如諸佛菩",
    "X74n1467_008:0113c12": "薩所作隨喜。我亦如是隨喜。以此隨喜善根。及己所",
    "X74n1467_008:0113c13": "作善根。皆悉與眾生共之。迴向彼國故。又到彼國已。",
    "X74n1467_008:0113c14": "得六神通。迴入生死。教化眾生。徹窮後際。心無厭足。",
    "X74n1467_008:0113c15": "乃至成佛。亦名迴向門。五門既具。定得往生。隨起業",
    "X74n1467_008:0113c16": "行。不問多少。皆名真實業也。",
    "X74n1467_008:0113c17": "(大親論云。觀行四修法。用策三心。五念之行。速得往生。何者為四。一者恭敬修。恭敬禮拜彼佛一切聖眾",
    "X74n1467_008:0113c18": "故。名恭敬修。畢命為期。誓不中止。即是常時修准甘露。疏云。恭敬修復有五種。一敬有緣聖主。行住坐臥。",
    "X74n1467_008:0113c19": "及便穢等。皆獲西方。二敬有緣像教。設彌陀像。及持其教。三敬有緣師友。恭敬親近故。四敬同學人。即同",
    "X74n1467_008:0113c20": "修淨業者。玄相勸益故。五常敬三寶。是彼生勝緣故如此敬修。決定往生。二者無餘修。所謂專稱彼佛名。",
    "X74n1467_008:0113c21": "專想專禮。讚彼佛及一切聖眾等。不雜餘業。故名無餘修。畢命為期誓不中止。即是常時修。三者無間修。",
    "X74n1467_008:0113c22": "所謂相續恭敬禮拜。稱名讚歎。憶念觀察。迴向發願。心心相續。不以餘業來間。故名無間修。又不以貪嗔",
    "X74n1467_008:0113c23": "煩惱來間。隨犯隨懺。不令隔念隔時隔日。常便清淨。亦名無間修。畢命為期。誓不中止。即是常時修。四者",
    "X74n1467_008:0113c24": "迴向修。謂菩薩已免生死。所作善法。迴求佛果。即是自利。教化眾生。盡未來際。即是利他。然今時眾生。悉",
    "X74n1467_008:0114a01": "煩惱繫縛。未免惡道生死等苦。隨緣起行。一切善根且速迴願。往生彌陀佛國。到彼國已。更無所畏。如上",
    "X74n1467_008:0114a02": "四修。自然任運自利利他無不具足)。",
    "X74n1467_008:0114a03": "　一行三昧求生門　　獨處空閑捨亂意",
    "X74n1467_008:0114a04": "　係心專念見彌陀　　文殊般若如是說",
    "X74n1467_008:0114a05": "(文殊般若云。欲明一行三昧。唯勸獨處空閑。捨諸亂意。係心一佛。不觀相貌。專稱名字。即於念中。得見彼",
    "X74n1467_008:0114a06": "阿彌陀佛。及一切佛等。問曰。何故不令作觀。直遣專稱名字耶。答曰。乃由眾生或業障。重觀難成。就是以",
    "X74n1467_008:0114a07": "大聖悲憐。直勸專稱名字。正由稱名。易故相續。即生問曰。專稱一佛。何故現多。此豈非邪正相交一多雜",
    "X74n1467_008:0114a08": "現耶。答曰。諸佛大悲等故。彌陀願力深故。問曰。一切諸佛。三身同證。悲智果圓。亦應無二。隨方禮念。課稱",
    "X74n1467_008:0114a09": "一佛。亦應得生。何故偏歎西方專。禮念等有何義也。答曰。諸佛所證。平等是一。若以行願來收。非無因緣。",
    "X74n1467_008:0114a10": "然彌陀世尊。本發深重誓願。願以光明名號。攝化十方。但使信心求念。上盡一形。下至十聲。一聲等。以佛",
    "X74n1467_008:0114a11": "願力。易得徃生。是故釋迦及以諸佛。勸向西方。為別異耳。亦非是稱念餘佛。不能除障滅罪也)。",
    "X74n1467_008:0114a12": "　齊戒觀想彌陀佛　　觀音勢至二大士",
    "X74n1467_008:0114a13": "　身生淨土坐蓮華　　十六觀經如是說",
    "X74n1467_008:0114a14": "(十六觀經修持法門略云。齋戒潔已。清心淨慮。面西安坐。閉目默然。觀想阿彌陀佛真金色身。在西方七",
    "X74n1467_008:0114a15": "寶池中大蓮華上坐。其身長丈六。兩眉中間。向上有白毫右旋轉。光明照曜。紫金色身。以停心注想於白",
    "X74n1467_008:0114a16": "毫。更不得妄有分毫他念當令閉目開目。悉皆見之。蓋欲念念不妄也。如此久久念心成熟。自然感應。見",
    "X74n1467_008:0114a17": "佛。全身。此法最上。謂心想佛時。此心即是佛。又過於口念也。次觀想觀世音菩薩身紫金色。手掌白蓮華。",
    "X74n1467_008:0114a18": "其天冠中。有一立化佛。次觀想大勢至菩薩身紫金色。其天冠肉髻上。有一寶瓶。次想自身生於西方極",
    "X74n1467_008:0114a19": "樂世界。於蓮華中。結跏趺坐。作蓮華合想。開想見佛菩薩滿虗空中)。",
    "X74n1467_008:0114a20": "今日道場同業大眾。誠心諦聽。稱讚淨土攝受經疏",
    "X74n1467_008:0114a21": "云。念佛法門有二種。謂心及口。心為念體。口為念相。",
    "X74n1467_008:0114a22": "心念則深而難。口念則淺而易。皆是往生西方正行。",
    "X74n1467_008:0114a23": "隨其根器。有上下故。今略指陳心口法或。即為二門。",
    "X74n1467_008:0114a24": "且心念者。於寂靜處。隨六時中。供養禮讚。行道畢已。",
    "X74n1467_008:0114b01": "出道場來。到所止處。若欲入觀念佛之事。若坐若立。",
    "X74n1467_008:0114b02": "正面西向。一心合掌。十稱阿彌陀佛觀音勢至諸菩",
    "X74n1467_008:0114b03": "薩眾大悲名已。發是願言。弟子現是生死凡夫。罪障",
    "X74n1467_008:0114b04": "深重。輪迴六道。若不可言。今日遭遇真善知識。得聞",
    "X74n1467_008:0114b05": "彌陀本願名號。雖復稱念。冀得往生。奈以不識阿彌",
    "X74n1467_008:0114b06": "陀佛身相光明及觀音勢至二大菩薩。願佛不捨本",
    "X74n1467_008:0114b07": "弘誓願。慈悲攝受。令弟子見。或欲臥眠。亦發此願。而",
    "X74n1467_008:0114b08": "於夢中。時得見之。",
    "X74n1467_008:0114b09": "今日道場同業大眾。普為一切求生行者。相與志心。",
    "X74n1467_008:0114b10": "五體投地。歸依世間大慈悲父。",
    "X74n1467_008:0114b11": "南無教主釋迦牟尼佛",
    "X74n1467_008:0114b12": "南無西方阿彌陀佛南無當來彌勒佛",
    "X74n1467_008:0114b13": "南無大音讚佛南無淨願佛",
    "X74n1467_008:0114b14": "南無日天佛南無樂慧佛",
    "X74n1467_008:0114b15": "南無攝身佛南無威德勢佛",
    "X74n1467_008:0114b16": "南無剎利佛南無得乘佛",
    "X74n1467_008:0114b17": "南無上金佛南無解脫髻佛",
    "X74n1467_008:0114b18": "南無樂法佛南無往行佛",
    "X74n1467_008:0114b19": "南無捨憍慢佛南無智藏佛",
    "X74n1467_008:0114b20": "南無梵行佛南無栴檀佛",
    "X74n1467_008:0114b21": "南無無憂名佛南無端嚴身佛",
    "X74n1467_008:0114b22": "南無相國佛南無蓮華佛",
    "X74n1467_008:0114b23": "南無無邊德佛南無天光佛",
    "X74n1467_008:0114b24": "南無慧華佛南無頻頭摩佛",
    "X74n1467_008:0114c01": "南無知富佛",
    "X74n1467_008:0114c02": "南無文殊師利菩薩南無普賢菩薩",
    "X74n1467_008:0114c03": "南無觀世音菩薩南無大勢至菩薩",
    "X74n1467_008:0114c04": "南無清淨大海眾菩薩",
    "X74n1467_008:0114c05": "又復歸依如是十方盡虗空界一切三寶無量賢聖",
    "X74n1467_008:0114c06": "(一拜)。",
    "X74n1467_008:0114c07": "三輩求生門",
    "X74n1467_008:0114c08": "　捨家棄愛作沙門　　發菩提心修功德",
    "X74n1467_008:0114c09": "　佛與大眾現其前　　即得住生安養國",
    "X74n1467_008:0114c10": "(無量壽經云。佛告阿難。十方世界諸天人民。其有至心。願生彼國。凡有三輩。上輩者。捨家棄欲。而作沙門。",
    "X74n1467_008:0114c11": "發菩提心。一向專念無量壽佛。修諸功德。願生彼國。臨壽終時。無量壽佛。與諸大眾。現其人前。即隨彼佛。",
    "X74n1467_008:0114c12": "徃生其國。便於七寶華中。自然化生。住不退地。智慧勇猛。神通自在。是故阿難。其有眾生。欲於今世見無",
    "X74n1467_008:0114c13": "量壽佛。應應無上菩提之心修諸功德。願生彼國)。",
    "X74n1467_008:0114c14": "　隨緣修善持齊戒　　懸繒散華然燈香",
    "X74n1467_008:0114c15": "　身隨化佛生彼國　　住不退轉如上輩",
    "X74n1467_008:0114c16": "(佛告阿難。其中輩者。十方世界諸天人民。其有志心願生彼國。雖不能行作沙門大修功德。當發無上菩",
    "X74n1467_008:0114c17": "提之心。一向專念無量壽佛。多少修善奉持齋戒。起立塔像。飯食沙門。懸繪然燈。散華然香。以此迴向。願",
    "X74n1467_008:0114c18": "生彼國。其人臨終。無量壽佛化現其身。光明相好。具如真佛。與諸大眾。現其人前。即隨化佛。徃生其國。住",
    "X74n1467_008:0114c19": "不退轉。功德智慧。次如上輩者也)。",
    "X74n1467_008:0114c20": "　若人十念或一念　　歡喜信樂不疑惑",
    "X74n1467_008:0114c21": "　臨終夢佛亦往生　　功德次如中輩者",
    "X74n1467_008:0114c22": "(佛告阿難。其下輩者。十方世界諸天人民。其有志心。欲生彼國。假使不能作諸功德。當發無上菩提之心。",
    "X74n1467_008:0114c23": "一向專意。乃至十念。念無量壽佛。願生其國。若聞深法。歡喜信樂。不生疑惑。乃至一念。念於彼佛。以志誠",
    "X74n1467_008:0114c24": "心。願生其國此人臨終。夢見彼佛。亦得徃生。功德智慧。次如中輩者也)。",
    "X74n1467_008:0115a01": "今日道場同業大眾。如佛所說。無量壽經教修三輩。",
    "X74n1467_008:0115a02": "求生行門。相與志心。五體投地。歸依世間大慈悲父。",
    "X74n1467_008:0115a03": "南無教主釋迦牟尼佛",
    "X74n1467_008:0115a04": "南無西方阿彌陀佛南無當來彌勒佛",
    "X74n1467_008:0115a05": "南無梵財佛南無寶手佛",
    "X74n1467_008:0115a06": "南無淨根佛南無具足論佛",
    "X74n1467_008:0115a07": "南無上論佛南無弗沙佛",
    "X74n1467_008:0115a08": "南無提沙佛南無有日佛",
    "X74n1467_008:0115a09": "南無出泥佛南無得智佛",
    "X74n1467_008:0115a10": "南無謨羅佛南無上吉佛",
    "X74n1467_008:0115a11": "南無法樂佛南無求勝佛",
    "X74n1467_008:0115a12": "南無知慧佛南無善聖佛",
    "X74n1467_008:0115a13": "南無綱光佛南無琉璃藏佛",
    "X74n1467_008:0115a14": "南無名聞佛南無利寂佛",
    "X74n1467_008:0115a15": "南無教化佛南無日明佛",
    "X74n1467_008:0115a16": "南無善明佛南無眾德上明佛",
    "X74n1467_008:0115a17": "南無寶德佛",
    "X74n1467_008:0115a18": "南無文殊師利菩薩南無普賢菩薩",
    "X74n1467_008:0115a19": "南無觀世音菩薩南無大勢至菩薩",
    "X74n1467_008:0115a20": "南無清淨大海眾菩薩",
    "X74n1467_008:0115a21": "又復歸依如是十方盡虗空界一切三寶無量賢聖",
    "X74n1467_008:0115a22": "(一拜)。",
    "X74n1467_008:0115a23": "九品求生門",
    "X74n1467_008:0115a24": "　志誠深心迴向願　　不殺具戒誦大乘",
    "X74n1467_008:0115b01": "　修行六念化佛迎　　是名上品上生者",
    "X74n1467_008:0115b02": "(觀無量壽經云。阿難及韋提希。上品上生者。若有眾生。願生彼國者。發三種心。即得往生。何等為三。一者",
    "X74n1467_008:0115b03": "志誠心。二者深心。三者迴向發願心。具三心者。必生彼國。復有三種眾生。當得徃生。何等為三。一者慈心",
    "X74n1467_008:0115b04": "不殺。具諸戒行。二者讀誦大乘方等經典。三者修行六念。迴向發願。願生彼國。具此功德。一日乃至七日。",
    "X74n1467_008:0115b05": "即得徃生。彼國此人。精進勇猛。故阿彌陀如來。與觀世音大勢至。無數化佛。百千比丘。聲聞大眾。無量諸",
    "X74n1467_008:0115b06": "天。七寶宮殿。觀世音菩薩。執金剛臺。與大勢至菩薩至行者前。阿彌陀佛放大光明。照行者身。與諸菩薩",
    "X74n1467_008:0115b07": "授手迎接。觀音勢至。與無數菩薩。讚歎行者。勸進其心。行者見已。歡喜踊躍自見其身。乘金剛臺。隨從佛",
    "X74n1467_008:0115b08": "後。如彈指項。徃生彼國。生彼國已。見佛色身。眾相具足。見諸菩薩色相具足。光明寶林。演說妙法。聞已即",
    "X74n1467_008:0115b09": "悟。無生法忍。經須臾間。歷事諸佛。徧十方界。於諸佛前。次第授記。還到本國。得無量百千陀羅尼門。是名",
    "X74n1467_008:0115b10": "上品上生者)。",
    "X74n1467_008:0115b11": "　不必受持方等經　　解第一義明因果",
    "X74n1467_008:0115b12": "　紫金臺上見全身　　是名上品中生者",
    "X74n1467_008:0115b13": "(經云。不必受持讀誦方等經典。若解義趣。於第一義心不驚動。深信因果。不謗大乘。以此功德。迴向願求。",
    "X74n1467_008:0115b14": "生極樂國。行此行者。命欲終時。阿彌陀佛與觀世音大勢至無量大眾眷屬圍遶。持紫金臺。至行者前。讚",
    "X74n1467_008:0115b15": "言法子。汝行大乘。解第一義。是故我今來迎接汝。與千化佛。一時授手。行者自見坐紫金臺。合掌叉手讚",
    "X74n1467_008:0115b16": "歎諸佛。如一念頃。即生彼國。七寶池中。此紫金臺。如大寶華。經宿則開。行者身作紫磨金色。足下亦有七",
    "X74n1467_008:0115b17": "寶蓮華。佛及菩薩俱時放光。照行者身。目即開明。因前宿習普聞眾聲純說甚深第一義諦。即下金臺。禮",
    "X74n1467_008:0115b18": "佛合掌。讚歎世尊。經於七日。應時即於阿耨多羅三藐三菩提得不退轉。應時即能飛行。徧至十方。歷事",
    "X74n1467_008:0115b19": "諸佛。於諸佛所。修諸三昧。經一小劫。得無生忍。現前授記。是名上品中生者)。",
    "X74n1467_008:0115b20": "　深信因果奉大乘　　但發無上菩提意",
    "X74n1467_008:0115b21": "　聞法位登十地初　　是名上品下生者",
    "X74n1467_008:0115b22": "(經云。亦信因果。不謗大乘。發無上道。心以此功德。迴向願求。生極樂國。行者命欲終時。阿彌陀佛及觀音",
    "X74n1467_008:0115b23": "勢至。與諸眷屬。持紫金蓮華。化作五百佛。來迎此人。五百化佛一時授手。讚言法子。汝今清淨。發無上道",
    "X74n1467_008:0115b24": "心我來迎汝。見此事時。即自見身坐金蓮華。坐已華合。隨世尊後。即得徃生七寶池中。一日一夜蓮華。分",
    "X74n1467_008:0115c01": "開。七日之中。乃得見佛。雖見佛身。於眾相好。心不明了。於三七日。復乃了了。聞眾音聲。皆演妙法。遊歷十",
    "X74n1467_008:0115c02": "方。供養諸佛。於諸佛前。聞甚深法。經三小劫。得百法明門。住歡喜地。是名上品下生者。是名上輩生想。名",
    "X74n1467_008:0115c03": "第十四觀)。",
    "X74n1467_008:0115c04": "　受持五戒八戒齊　　修行諸戒迴向願",
    "X74n1467_008:0115c05": "　見佛聞法證無學　　是名中品上生者",
    "X74n1467_008:0115c06": "(經云。若有眾生。受持五戒。持八齋戒。修行諸戒。不造五逆。無諸過患。以此善根。迴向願生極樂世界。臨命",
    "X74n1467_008:0115c07": "終時。阿彌陀佛與諸比丘眷屬圍繞。放金色光。至其人所。演說苦空無常無我。讚歎出家。得離眾苦。行者",
    "X74n1467_008:0115c08": "見已。心大歡喜。自見己身坐蓮華臺。長跪合掌。為佛作禮。未舉頭項。即得往生極樂世界。蓮華尋開。當華",
    "X74n1467_008:0115c09": "敷時。聞眾音聲。讚歎四諦。應時即得阿羅漢道。三明六通。具八解脫。是名中品上生者)。",
    "X74n1467_008:0115c10": "　若人至心一日夜　　持戒持齊無破缺",
    "X74n1467_008:0115c11": "　聞法即得須陀洹　　是名中品中生者",
    "X74n1467_008:0115c12": "(經云。若有眾生。若一日一夜受持八戒齋。若一日一夜持沙彌戒。一日一夜持具足戒。威儀無缺。以此功",
    "X74n1467_008:0115c13": "德。迴向願求生極樂戒香熏修。如此行者。命欲終時。見阿彌陀佛。與諸眷屬。放金色光。持七寶蓮華。至行",
    "X74n1467_008:0115c14": "者前。行者自聞空中有聲讚言。善男子。如汝善人。隨順三世諸佛教故。我來迎汝。行者自見坐蓮華上。蓮",
    "X74n1467_008:0115c15": "華即合。生於西方極樂世界。在寶池中。經於七日。蓮華乃敷華既敷已。開目合掌。讚歎世尊。聞法歡喜。得",
    "X74n1467_008:0115c16": "須陀洹。經半劫已。成阿羅漢。是名中品中生者)。",
    "X74n1467_008:0115c17": "　孝養父母行仁慈　　臨終復遇善知識",
    "X74n1467_008:0115c18": "　化生一劫證無學　　是名中品下生者",
    "X74n1467_008:0115c19": "(經云。若有善男子善女人。孝養父母。行世仁慈。此人命欲終時遇善知識。為其廣說阿彌陀佛國土樂事。",
    "X74n1467_008:0115c20": "亦說法藏比丘四十八願。聞此事已。尋即命終。譬如壯士屈伸臂頃。即生西方極樂世界。生經七日。遇觀",
    "X74n1467_008:0115c21": "世音大勢至。聞法歡喜。過一小劫。成阿羅漢。是名中品下生者。是名中輩生想。名第十五觀)。",
    "X74n1467_008:0115c22": "　若人雖不謗尊經　　造眾惡業無慚愧",
    "X74n1467_008:0115c23": "　化生十劫十地初　　是名下品上生者",
    "X74n1467_008:0115c24": "(經云。或有眾生。作眾惡業。雖不誹謗方等經典。如此愚人多造惡法。無有慚愧。命欲終時。遇善知識。為說",
    "X74n1467_008:0116a01": "大乘十二部經首題名字。以聞如是諸經名故除却千劫極重惡業。智者復教合掌叉手。稱南無阿彌陀",
    "X74n1467_008:0116a02": "佛。稱佛名故。除五十億劫生死之罪。爾時彼佛即遣化佛化觀世音化大勢至行者前。讚言善男子。汝稱",
    "X74n1467_008:0116a03": "佛名故。諸罪消滅。我來迎汝作是語已。行者即見化佛光明。遍滿其室。見已歡喜。即便命終。乘寶蓮華。隨",
    "X74n1467_008:0116a04": "化佛後。生寶池中。經七七日。蓮華乃敷。時觀世音大勢至放大光明。住其人前。為說甚深十二部經。聞已",
    "X74n1467_008:0116a05": "信解。發無上道心。經十小劫。具百法明門。得入初地。是名下品上生者)。",
    "X74n1467_008:0116a06": "　若有眾生犯眾戒　　盜取僧祇三寶物",
    "X74n1467_008:0116a07": "　念佛忽託寶蓮中　　是名下品中生者",
    "X74n1467_008:0116a08": "(經云。若有眾生。毀犯五戒。及具足戒。如此愚人偷僧祇物。盜現前僧物。不淨說法。無有慚愧。以諸惡業而",
    "X74n1467_008:0116a09": "自莊嚴。如此罪人。以惡業故。應墮地獄。命欲終時。地獄眾火一時俱至。遇善知識。以大慈悲。為說阿彌陀",
    "X74n1467_008:0116a10": "佛十方威德。廣讚彼佛光明神力。亦讚戒定慧解脫知見。此人聞已。除八十億劫生死之罪。地獄猛火化",
    "X74n1467_008:0116a11": "為清涼風。吹諸天華。華上皆有化佛菩薩。迎接此人。如一念頃。即得往生七寶池中。蓮華之內。經於六劫。",
    "X74n1467_008:0116a12": "蓮華乃敷。觀世音大勢至以梵音聲。安慰彼人。為說大乘甚深經典。聞此法已。應時即發無上道心。是名",
    "X74n1467_008:0116a13": "下品中生者)。",
    "X74n1467_008:0116a14": "　若作五逆十惡業　　應墮地獄受諸苦",
    "X74n1467_008:0116a15": "　臨終念佛亦超昇　　是名下品下生者",
    "X74n1467_008:0116a16": "(經云。或有眾生。作不善業。五逆十惡。具不善業。如此愚人。以惡業故。應墮惡道。經歷多劫。受苦無窮。如此",
    "X74n1467_008:0116a17": "惡人。臨命終時。遇善知識。種種安慰。為說妙法。教令念佛。此人苦逼。不遑念佛。善友告言。汝若不能念佛",
    "X74n1467_008:0116a18": "者。應稱無量壽佛。如此志心令聲不絕。具足十念。稱南無阿彌陀佛。稱佛名故。於念念中。除八十億劫生",
    "X74n1467_008:0116a19": "死之罪。命終之時。見金蓮華。猶如日輪。住其人前。如一念頃。即得徃生極樂世界。於蓮華中。滿十二大劫。",
    "X74n1467_008:0116a20": "蓮華方開觀世音大勢至以大悲音聲。為其廣說諸法實相。除滅罪法。聞已歡喜。應時即發菩提之心。是",
    "X74n1467_008:0116a21": "名下品下生者。是名下輩生想。名第十六觀)。",
    "X74n1467_008:0116a22": "今日大眾。如佛所說十六觀經。勸修九品。求生行門。",
    "X74n1467_008:0116a23": "相與志心。五體投地。歸依世間大慈悲父。",
    "X74n1467_008:0116a24": "南無教主釋迦牟尼佛",
    "X74n1467_008:0116b01": "南無西方阿彌陀佛南無當來彌勒佛",
    "X74n1467_008:0116b02": "南無人月佛南無羅睺佛",
    "X74n1467_008:0116b03": "南無甘露明佛南無妙意佛",
    "X74n1467_008:0116b04": "南無炎明佛南無一切主佛",
    "X74n1467_008:0116b05": "南無樂智佛南無山王佛",
    "X74n1467_008:0116b06": "南無寂滅佛南無德聚佛",
    "X74n1467_008:0116b07": "南無天王佛南無妙音聲佛",
    "X74n1467_008:0116b08": "南無妙華佛南無住義佛",
    "X74n1467_008:0116b09": "南無功德威聚佛南無智無等佛",
    "X74n1467_008:0116b10": "南無甘露音佛南無善守佛",
    "X74n1467_008:0116b11": "南無利慧佛南無思解脫義佛",
    "X74n1467_008:0116b12": "南無音勝佛南無梨陀行佛",
    "X74n1467_008:0116b13": "南無善義佛南無無過佛",
    "X74n1467_008:0116b14": "南無行善佛",
    "X74n1467_008:0116b15": "南無文殊師利菩薩南無普賢菩薩",
    "X74n1467_008:0116b16": "南無觀世音菩薩南無大勢至菩薩",
    "X74n1467_008:0116b17": "南無清淨大海眾菩薩",
    "X74n1467_008:0116b18": "又復歸依如是十方盡虗空界一切三寶無量賢聖",
    "X74n1467_008:0116b19": "(一拜)。",
    "X74n1467_008:0116b21": "禮念彌陀道場懺法卷第八"
}