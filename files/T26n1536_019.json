{
    "T26n1536_019:0445b17": "阿毘達磨集異門足論卷第十九",
    "T26n1536_019:0445b19": "尊者舍利子說",
    "T26n1536_019:0445b20": "三藏法師玄奘奉　詔譯",
    "T26n1536_019:0445b21": "八法品第九之二",
    "T26n1536_019:0445b22": "八勝處者，云何為八？答內有色想觀外色少，",
    "T26n1536_019:0445b23": "若好若惡，於彼諸色勝知勝見有如是想，是",
    "T26n1536_019:0445b24": "第一勝處。內有色想觀外色多，若好若惡，於",
    "T26n1536_019:0445b25": "彼諸色勝知勝見有如是想，是第二勝處。內",
    "T26n1536_019:0445b26": "無色想觀外色少，若好若惡，於彼諸色勝知",
    "T26n1536_019:0445b27": "勝見有如是想，是第三勝處。內無色想觀外",
    "T26n1536_019:0445b28": "色多，若好若惡，於彼諸色勝知勝見有如是",
    "T26n1536_019:0445b29": "想，是第四勝處。內無色想觀外諸色，若青",
    "T26n1536_019:0445c01": "青顯青現青光，猶如烏莫迦花，或如婆羅痆",
    "T26n1536_019:0445c02": "斯深染青衣，若青青顯青現青光。內無色想",
    "T26n1536_019:0445c03": "觀外諸色，若青青顯青現青光亦復如是，於",
    "T26n1536_019:0445c04": "彼諸色勝知勝見有如是想，是第五勝處。內",
    "T26n1536_019:0445c05": "無色想觀外諸色，若黃黃顯黃現黃光，猶如",
    "T26n1536_019:0445c06": "羯尼迦花，或如婆羅痆斯深染黃衣，若黃黃",
    "T26n1536_019:0445c07": "顯黃現黃光。內無色想觀外諸色，若黃黃顯",
    "T26n1536_019:0445c08": "黃現黃光亦復如是，於彼諸色勝知勝見有",
    "T26n1536_019:0445c09": "如是想，是第六勝處。內無色想觀外諸色，若",
    "T26n1536_019:0445c10": "赤赤顯赤現赤光，猶如槃豆時縛迦花，或如",
    "T26n1536_019:0445c11": "婆羅痆斯深染赤衣，若赤赤顯赤現赤光。內",
    "T26n1536_019:0445c12": "無色想觀外諸色，若赤赤顯赤現赤光亦復",
    "T26n1536_019:0445c13": "如是，於彼諸色勝知勝見有如是想，是第七",
    "T26n1536_019:0445c14": "勝處。內無色想觀外諸色，若白白顯白現白",
    "T26n1536_019:0445c15": "光，猶如烏沙斯星色，或如婆羅痆斯極鮮白",
    "T26n1536_019:0445c16": "衣，若白白顯白現白光。內無色想觀外諸色，",
    "T26n1536_019:0445c17": "若白白顯白現白光亦復如是，於彼諸色勝知",
    "T26n1536_019:0445c18": "勝見有如是想，是第八勝處。內有色想者，謂",
    "T26n1536_019:0445c19": "彼於內各別色想未遠離未別遠離、未調伏",
    "T26n1536_019:0445c20": "未別調伏、未滅沒未破壞，由彼於內各別色",
    "T26n1536_019:0445c21": "想未遠離未別遠離、未調伏未別調伏、未滅",
    "T26n1536_019:0445c22": "沒未破壞，名內有色想。故觀外色少者，謂",
    "T26n1536_019:0445c23": "所觀色其量甚小微細非多，故名為少。若好",
    "T26n1536_019:0445c24": "者，謂所觀色已善磨瑩青黃赤白，故名若好。",
    "T26n1536_019:0445c25": "若惡者，謂所觀色未善磨瑩青黃赤白，故名",
    "T26n1536_019:0445c26": "若惡。於彼諸色勝知勝見者，謂即於彼所觀",
    "T26n1536_019:0445c27": "諸色已伏欲貪、已斷欲貪、已超欲貪，於彼已",
    "T26n1536_019:0445c28": "得勝知勝見，降伏自在都無所畏。如貴勝人",
    "T26n1536_019:0445c29": "或貴勝子，以勝知見執取僮僕，降伏自在都",
    "T26n1536_019:0446a01": "無所畏。諸瑜伽師亦復如是，於所觀色已伏",
    "T26n1536_019:0446a02": "欲貪、已斷欲貪、已超欲貪，於彼已得勝知勝",
    "T26n1536_019:0446a03": "見，降伏自在都無所畏。有如是想者，謂如實",
    "T26n1536_019:0446a04": "想正現在前。第一者，謂諸定中漸次順次相",
    "T26n1536_019:0446a05": "續次第數為第一。勝處者，謂此定中所有善",
    "T26n1536_019:0446a06": "色受想行識，皆名勝處。內無色想觀外色多",
    "T26n1536_019:0446a07": "等者，謂所觀色其量廣大無邊無際，故名為",
    "T26n1536_019:0446a08": "多。餘如前說。內無色想者，謂彼於內各別色",
    "T26n1536_019:0446a09": "想已遠離已別遠離、已調伏已別調伏、已滅",
    "T26n1536_019:0446a10": "沒已破壞。由彼於內各別色想已遠離已別",
    "T26n1536_019:0446a11": "遠離、已調伏已別調伏、已滅沒已破壞，故名",
    "T26n1536_019:0446a12": "內無色想。觀外色少多等，皆如前說。內無色",
    "T26n1536_019:0446a13": "想觀外諸色若青者，謂總顯示所有青色青",
    "T26n1536_019:0446a14": "聚青眾，故說若青。青顯者，謂此青色是顯非",
    "T26n1536_019:0446a15": "形，故說青顯。青現者，謂此青色如是眼識所",
    "T26n1536_019:0446a16": "行境界，亦是意識所行境界，故說青現。青光",
    "T26n1536_019:0446a17": "者，謂此青色能現能發種種光明，故說青光。",
    "T26n1536_019:0446a18": "餘如前說。如說若青等，若黃等亦爾。",
    "T26n1536_019:0446a19": "九法品第十",
    "T26n1536_019:0446a20": "時舍利子復告眾言：「具壽當知，佛於九法自",
    "T26n1536_019:0446a21": "善通達，現等覺已，為諸弟子宣說開示。我等",
    "T26n1536_019:0446a22": "今應和合結集，佛滅度後勿有乖諍，當令隨",
    "T26n1536_019:0446a23": "順梵行法律久住，利樂無量有情，哀愍世間",
    "T26n1536_019:0446a24": "諸天人眾，令獲殊勝義利安樂。」九法云何？此",
    "T26n1536_019:0446a25": "中略有二種九法，所謂九結、九有情居。九結",
    "T26n1536_019:0446a26": "者，云何為九？答：一、愛結；二、恚結；三、慢結；四、無",
    "T26n1536_019:0446a27": "明結；五、見結；六、取結；七、疑結；八、嫉結；九、慳",
    "T26n1536_019:0446a28": "結。云何愛結？答：三界貪是名愛結。云何恚結？",
    "T26n1536_019:0446a29": "答：於諸有情欲為損害，內懷栽孽欲為擾惱，",
    "T26n1536_019:0446b01": "已嗔當嗔現嗔，樂為過患、極為過患，意極憤",
    "T26n1536_019:0446b02": "恚，於諸有情各相違戾欲為過患，已為過患、",
    "T26n1536_019:0446b03": "當為過患、現為過患，是名恚結。云何慢結？答：",
    "T26n1536_019:0446b04": "有七慢類說名慢結。云何為七？答：一、慢；二、過",
    "T26n1536_019:0446b05": "慢；三、慢過慢；四、我慢；五、增上慢；六、卑慢；七、",
    "T26n1536_019:0446b06": "邪慢。此七慢類合為慢結。云何無明結？答：三",
    "T26n1536_019:0446b07": "界無智名無明結。云何見結？答：三種見名見",
    "T26n1536_019:0446b08": "結。云何為三？答：一、薩迦耶見；二、邊執見；三、邪",
    "T26n1536_019:0446b09": "見。如是三見合為見結。云何取結？答：二種取",
    "T26n1536_019:0446b10": "名取結。云何為二？答：一、見取；二、戒禁取。如是",
    "T26n1536_019:0446b11": "二取合為取結。云何疑結？答：於諦猶豫是名",
    "T26n1536_019:0446b12": "疑結。云何嫉結？答：心不忍許是名嫉結。云何",
    "T26n1536_019:0446b13": "慳結？答：心有祕悋是名慳結。",
    "T26n1536_019:0446b14": "九有情居者，云何為九？答：有色有情，有種種",
    "T26n1536_019:0446b15": "身有種種想，如人及一分天，是第一有情居。",
    "T26n1536_019:0446b16": "有色有情，有種種身有一種想，如梵眾天劫",
    "T26n1536_019:0446b17": "初起位，是第二有情居。有色有情，有一種身",
    "T26n1536_019:0446b18": "有種種想，如光音天，是第三有情居。有色有",
    "T26n1536_019:0446b19": "情，有一種身有一種想，如遍淨天，是第四有",
    "T26n1536_019:0446b20": "情居。有色有情，無想無別想，如無想有情天，",
    "T26n1536_019:0446b21": "是第五有情居。無色有情，超一切色想滅有",
    "T26n1536_019:0446b22": "對想，不思惟種種想入無邊空，空無邊處具",
    "T26n1536_019:0446b23": "足住，如空無邊處天，是第六有情居。無色有",
    "T26n1536_019:0446b24": "情，超一切空無邊處，入無邊識識無邊處具",
    "T26n1536_019:0446b25": "足住，如識無邊處天，是第七有情居。無色有",
    "T26n1536_019:0446b26": "情，超一切識無邊處，入無所有無所有處具",
    "T26n1536_019:0446b27": "足住，如無所有處天，是第八有情居。無色有",
    "T26n1536_019:0446b28": "情，超一切無所有處，入非想非非想處具足",
    "T26n1536_019:0446b29": "住，如非想非非想處天，是第九有情居。此中",
    "T26n1536_019:0446c01": "有色者，謂彼有情，有色施設、有色身有、有色",
    "T26n1536_019:0446c02": "處有、有色界、有色蘊，故名有色。有情者，謂諦",
    "T26n1536_019:0446c03": "義勝義雖諸有情不可獲不可得無所有非",
    "T26n1536_019:0446c04": "現有，而依蘊界處假立有情，諸想等想施設",
    "T26n1536_019:0446c05": "言說轉，謂有情、人、意生、儒童、命者、生者、養者、",
    "T26n1536_019:0446c06": "士夫、補特伽羅，故名有情。種種身者，謂彼有",
    "T26n1536_019:0446c07": "情有種種顯色身、種種相、種種形，非一顯色、",
    "T26n1536_019:0446c08": "非一相、非一形故，名種種身。種種想者，謂彼",
    "T26n1536_019:0446c09": "有情有樂想、苦想、不苦不樂想，故名種種想。",
    "T26n1536_019:0446c10": "如人及一分天者，謂總顯示人及欲界天，故",
    "T26n1536_019:0446c11": "名如人及一分天。是第一者，漸次順次相續",
    "T26n1536_019:0446c12": "次第數為第一。有情居者，謂諸有情所居所住、",
    "T26n1536_019:0446c13": "所依所止、所樂生處，即總顯示此中所有有漏",
    "T26n1536_019:0446c14": "色受想行識蘊，名有情居。有色有情種種身",
    "T26n1536_019:0446c15": "者，義如前說。一種想者，謂諸有情有時有分，",
    "T26n1536_019:0446c16": "於此世界劫將壞時，多往生上光音等天眾",
    "T26n1536_019:0446c17": "同分中。於彼具足意成色身，根無缺減支分",
    "T26n1536_019:0446c18": "圓滿，形顯清淨長壽久住。有時有分於此世",
    "T26n1536_019:0446c19": "界劫初成時，於下空中有空宮殿欻然而起。",
    "T26n1536_019:0446c20": "有一有情壽業福盡，從彼處沒生下梵世空",
    "T26n1536_019:0446c21": "宮殿中，獨一無侶長壽久住。時彼有情長時",
    "T26n1536_019:0446c22": "住已，欻然生愛及生不樂，作如是念：「云何當",
    "T26n1536_019:0446c23": "令諸餘有情生我同分為我伴侶？」當彼有情",
    "T26n1536_019:0446c24": "起此心願，有餘有情壽業福盡，復從彼沒生",
    "T26n1536_019:0446c25": "下梵宮，與前有情共為伴侶。時前生者便作",
    "T26n1536_019:0446c26": "是念：「此有情類是我所化。我於此類及餘世",
    "T26n1536_019:0446c27": "間，是自在者、作者、化者、生者、起者，是真父祖。」",
    "T26n1536_019:0446c28": "時諸有情亦作是念：「我等有情是彼所化。彼",
    "T26n1536_019:0446c29": "於有情及世間物，是自在者、作者、化者、生者、",
    "T26n1536_019:0447a01": "起者，是真父祖。」故名一想。如梵眾天者，謂此",
    "T26n1536_019:0447a02": "義中總顯生在梵眾等天有種種身唯有一",
    "T26n1536_019:0447a03": "想。劫初起位者，謂劫初生時。是第二等，義如",
    "T26n1536_019:0447a04": "前說。有色有情者，亦如前說。一種身者，謂彼",
    "T26n1536_019:0447a05": "有惰有一顯色身、一種相、一種形，無種種顯",
    "T26n1536_019:0447a06": "色、無種種相、無種種形，故名一種身。種種想",
    "T26n1536_019:0447a07": "者，謂彼有情有樂想、不苦不樂想，故名種種",
    "T26n1536_019:0447a08": "想。餘如前說。有色有情一種身者，亦如前說。",
    "T26n1536_019:0447a09": "一種想者，謂彼有情唯有樂想，故名一種想。",
    "T26n1536_019:0447a10": "餘如前說。有色有情者，亦如前說。言無想者，",
    "T26n1536_019:0447a11": "總顯無想。無別想者，別顯無想。此中以想而",
    "T26n1536_019:0447a12": "為上首，顯無一切心心所法。如無想有情天",
    "T26n1536_019:0447a13": "者，謂別顯示無想有想天。是第五等，義如前",
    "T26n1536_019:0447a14": "說。無色者，謂彼有情無色施設、無色身、無有",
    "T26n1536_019:0447a15": "色處、無有色界、無色蘊，故名無色。有情者，如",
    "T26n1536_019:0447a16": "前說。超一切色想等，如八解脫中廣說。然於",
    "T26n1536_019:0447a17": "此中，唯取有漏受想行識為有情居。",
    "T26n1536_019:0447a18": "十法品第十一之一",
    "T26n1536_019:0447a19": "時舍利子復告眾言：「具壽當知，佛於十法自",
    "T26n1536_019:0447a20": "善通達，現等覺已，為諸弟子宣說開示。我等",
    "T26n1536_019:0447a21": "今應和合結集，佛滅度後勿有乖諍，當令隨",
    "T26n1536_019:0447a22": "順梵行法律久住，利樂無量有情，哀愍世間",
    "T26n1536_019:0447a23": "諸天人眾，令獲殊勝義利安樂。」十法云何？此",
    "T26n1536_019:0447a24": "中略有二種十法，謂十遍處、十無學法。十",
    "T26n1536_019:0447a25": "遍處者，云何為十？具壽當知，地遍一想如是",
    "T26n1536_019:0447a26": "上下傍布無二無邊無際，是第一遍處。復次",
    "T26n1536_019:0447a27": "具壽，水遍一想如是上下傍布無二無邊無",
    "T26n1536_019:0447a28": "際，是第二遍處。復次具壽，火遍一想如是上",
    "T26n1536_019:0447a29": "下傍布無二無邊無際，是第三遍處。復次具",
    "T26n1536_019:0447b01": "壽，風遍一想如是上下傍布無二無邊無際，",
    "T26n1536_019:0447b02": "是第四遍處。復次具壽，青遍一想如是上下",
    "T26n1536_019:0447b03": "傍布無二無邊無際，是第五遍處。復次具壽，",
    "T26n1536_019:0447b04": "黃遍一想如是上下傍布無二無邊無際，是",
    "T26n1536_019:0447b05": "第六遍處。復次具壽，赤遍一想如是上下傍",
    "T26n1536_019:0447b06": "布無二無邊無際，是第七遍處。復次具壽，白",
    "T26n1536_019:0447b07": "遍一想如是上下傍布無二無邊無際，是第",
    "T26n1536_019:0447b08": "八遍處。復次具壽，空遍一想如是上下傍布",
    "T26n1536_019:0447b09": "無二無邊無際，是第九遍處。復次具壽，識遍",
    "T26n1536_019:0447b10": "一想如是上下傍布無二無邊無際，是第十",
    "T26n1536_019:0447b11": "遍處。",
    "T26n1536_019:0447b12": "問：地遍處定加行云何？修觀行者由何方便",
    "T26n1536_019:0447b13": "而能證入地遍處定？答：初修業者創修觀時，",
    "T26n1536_019:0447b14": "於此大地彼彼方所，若高若下若刺若杌若",
    "T26n1536_019:0447b15": "醎若榛若險若穢，如是等處皆不思惟。於此",
    "T26n1536_019:0447b16": "大地彼彼方所，平坦顯了猶如掌中，具淨園",
    "T26n1536_019:0447b17": "林可愛樂處隨取一相，以勝解力繫念思惟",
    "T26n1536_019:0447b18": "假想觀察安立信解是某地相。彼由於此以",
    "T26n1536_019:0447b19": "勝解力繫念思惟假想觀察安立信解是某地",
    "T26n1536_019:0447b20": "故，心便散動馳流諸相，不能一趣繫念一境，",
    "T26n1536_019:0447b21": "思惟此境是地非餘。彼心散動馳流諸相，不",
    "T26n1536_019:0447b22": "能一趣繫念一境，思惟此境定是地故，未能",
    "T26n1536_019:0447b23": "證入地遍處定。為攝散動馳流心故，於一地",
    "T26n1536_019:0447b24": "相繫念思惟，謂此是地非為水等。思惟此相",
    "T26n1536_019:0447b25": "精勤勇猛，乃至令心相續久住，由斯加行能",
    "T26n1536_019:0447b26": "入地定。精勤數習此加行己，復進修行此定",
    "T26n1536_019:0447b27": "方便，謂於加行所引生道，數習數修數多所",
    "T26n1536_019:0447b28": "作。既於加行所引生道，數習數修數多所作，",
    "T26n1536_019:0447b29": "心便安住等住近住，相續一趣繫念一境，思",
    "T26n1536_019:0447c01": "惟此境定是地相。由心安住等住近住，相續",
    "T26n1536_019:0447c02": "一趣繫念一境，思惟此境定是地相，無二無",
    "T26n1536_019:0447c03": "轉能入地定，而未能入地遍處定。問：若此未",
    "T26n1536_019:0447c04": "能入地遍處定者，地遍處定加行云何？修觀",
    "T26n1536_019:0447c05": "行者由何方便乃能證入地遍處定？答：即依",
    "T26n1536_019:0447c06": "如前所入地定，令心隨順調伏趣向，漸次柔",
    "T26n1536_019:0447c07": "和周遍柔和。一趣定已復想此地，漸次增廣",
    "T26n1536_019:0447c08": "東南西北遍皆是地。彼想此地漸次增廣東",
    "T26n1536_019:0447c09": "南西北遍是地故，心便散動馳流諸相，不能",
    "T26n1536_019:0447c10": "一趣繫念一境，思惟此境遍皆是地。彼心散動",
    "T26n1536_019:0447c11": "馳流諸相，不能一趣繫念一境，思惟此境遍",
    "T26n1536_019:0447c12": "是地故，未能證入地遍處定。為攝散動馳流",
    "T26n1536_019:0447c13": "心故，於遍地相繫念思惟此遍是地非遍水",
    "T26n1536_019:0447c14": "等。思惟此相精進勇猛，乃至令心相續久住，",
    "T26n1536_019:0447c15": "由斯加行乃漸能入地遍處定。精勤數習此",
    "T26n1536_019:0447c16": "加行已，復進修行此定方便，謂於加行所引",
    "T26n1536_019:0447c17": "生道，數習數修數多所作。既於加行所引生",
    "T26n1536_019:0447c18": "道，數習數修數多所作，心便安住等住近住，",
    "T26n1536_019:0447c19": "相續一趣繫念一境思惟此境遍皆是地。由",
    "T26n1536_019:0447c20": "心安住等住近住，相續一趣繫念一境，思惟",
    "T26n1536_019:0447c21": "此境遍皆是地，無二無轉從此乃入地遍處",
    "T26n1536_019:0447c22": "定。言上下者，謂上下方。言傍布者，謂東南",
    "T26n1536_019:0447c23": "等。言無二者，謂無間雜。無邊無際者，謂邊",
    "T26n1536_019:0447c24": "際難測。是第一者，謂諸定中漸次順次相續",
    "T26n1536_019:0447c25": "次第數為第一。言遍處者，謂此定中所有善",
    "T26n1536_019:0447c26": "色受想行識，皆名遍處。",
    "T26n1536_019:0447c27": "問水遍處定加行云何？修觀行者由何方便",
    "T26n1536_019:0447c28": "而能證入水遍處定？答：初修業者創修觀時，",
    "T26n1536_019:0447c29": "於此世界或取大水注相、或取大泉水相、或",
    "T26n1536_019:0448a01": "取大池水相、或取大陂水相、或取大湖水相、",
    "T26n1536_019:0448a02": "或取殑伽水相、或取鹽母那水相、或取設臘",
    "T26n1536_019:0448a03": "婆水相、或取阿視羅筏底水相、或取莫醯河",
    "T26n1536_019:0448a04": "水相，乃至或取東大海水相、或取南大海水",
    "T26n1536_019:0448a05": "相、或取西大海水相、或取北大海水相、或取",
    "T26n1536_019:0448a06": "四大海水相、或取大水輪相。於如是等隨取",
    "T26n1536_019:0448a07": "一相，以勝解力繫念思惟假想觀察安立信",
    "T26n1536_019:0448a08": "解是某水相。彼由於此以勝解力繫念思惟",
    "T26n1536_019:0448a09": "假想觀察安立信解是某水故，心便散動馳",
    "T26n1536_019:0448a10": "流諸相，不能一趣繫念一境思惟此境是水",
    "T26n1536_019:0448a11": "非餘。彼心散動馳流諸相，不能一趣繫念一",
    "T26n1536_019:0448a12": "境思惟此境定是水故，未能證入水遍處定。",
    "T26n1536_019:0448a13": "為攝散動馳流心故，於一水相繫念思惟，謂",
    "T26n1536_019:0448a14": "此是水非為地等。思惟此相精勤勇猛乃至",
    "T26n1536_019:0448a15": "令心相續久住，由斯加行能入水定。精勤數",
    "T26n1536_019:0448a16": "習此加行已，復進修行此定方便，謂於加行",
    "T26n1536_019:0448a17": "所引生道，數習數修數多所作。既於加行所",
    "T26n1536_019:0448a18": "引生道，數習數修數多所作，心便安住等住",
    "T26n1536_019:0448a19": "近住，相續一趣繫念一境，思惟此境定是水",
    "T26n1536_019:0448a20": "相。由心安住等住近住，相續一趣繫念一境，",
    "T26n1536_019:0448a21": "思惟此境定是水相，無二無轉能入水定，而",
    "T26n1536_019:0448a22": "未能入水遍處定。問：若此未能入水遍處定",
    "T26n1536_019:0448a23": "者，水遍處定加行云何？修觀行者由何方便",
    "T26n1536_019:0448a24": "乃能證入水遍處定？答：即依如前所入水定，",
    "T26n1536_019:0448a25": "令心隨順調伏趣向，漸次柔和周遍柔和。一趣",
    "T26n1536_019:0448a26": "定已復想此水，漸次增廣東南西北遍皆是",
    "T26n1536_019:0448a27": "水。彼想此水漸次增廣東南西北遍是水故，",
    "T26n1536_019:0448a28": "心便散動馳流諸相，不能一趣繫念一境，思",
    "T26n1536_019:0448a29": "惟此境遍皆是水。彼心散動馳流諸相，不能一",
    "T26n1536_019:0448b01": "趣繫念一境，思惟此境遍是水故，未能證入",
    "T26n1536_019:0448b02": "水遍處定。為攝散動馳流心故，於遍水相繫",
    "T26n1536_019:0448b03": "念思惟，此遍是水非遍地等。思惟此相精勤",
    "T26n1536_019:0448b04": "勇猛，乃至令心相續久住，由斯加行乃漸能",
    "T26n1536_019:0448b05": "入水遍處定。精勤數習此加行已，復進修行",
    "T26n1536_019:0448b06": "此定方便，謂於加行所引生道，數習數修數",
    "T26n1536_019:0448b07": "多所作。既於加行所引生道，數習數修數多",
    "T26n1536_019:0448b08": "所作，心便安住等住近住，相續一趣繫念一",
    "T26n1536_019:0448b09": "境，思惟此境遍皆是水。由心安住等住近住，",
    "T26n1536_019:0448b10": "相續一趣繫念一境，思惟此境遍皆是水，無",
    "T26n1536_019:0448b11": "二無轉從此乃入水遍處定。言上下者，謂上",
    "T26n1536_019:0448b12": "下方。言傍布者，謂東南等。言無二者，謂無間",
    "T26n1536_019:0448b13": "雜。無邊無際者，謂邊際難測。是第二者，謂",
    "T26n1536_019:0448b14": "諸定中漸次順次相續次第數為第二。言遍",
    "T26n1536_019:0448b15": "處者，謂此定中所有善色受想行識，皆名遍",
    "T26n1536_019:0448b16": "處。",
    "T26n1536_019:0448b17": "問火遍處定加行云何？修觀行者由何方便",
    "T26n1536_019:0448b18": "而能證入火遍處定？答初修業者創修觀時，",
    "T26n1536_019:0448b19": "於此世界或取清淨日輪火相、或取妙藥光",
    "T26n1536_019:0448b20": "明火相、或取神珠光明火相、或取星宿宮殿",
    "T26n1536_019:0448b21": "火相、或取火聚大猛焰相、或取燒村大火焰",
    "T26n1536_019:0448b22": "相、或取燒城大火焰相、或取燒川大火焰",
    "T26n1536_019:0448b23": "相、或取燒野大火焰相、或取燒十載木大火",
    "T26n1536_019:0448b24": "焰相、或取燒二十載木大火焰相、或取燒三",
    "T26n1536_019:0448b25": "十載木大火焰相、或復取燒四十載木大火",
    "T26n1536_019:0448b26": "焰相、或復取燒五十載木大火焰相、或復",
    "T26n1536_019:0448b27": "取燒百載木大火焰相、或取燒千載木大火",
    "T26n1536_019:0448b28": "焰相、或取燒百千載木大火焰相、或取燒",
    "T26n1536_019:0448b29": "無量百載木大火焰相、或取燒無量千載木",
    "T26n1536_019:0448c01": "大火焰相、或取燒無量百千載木大火焰相。",
    "T26n1536_019:0448c02": "彼見如是諸火焰相，先漸熾然、復極熾然、轉",
    "T26n1536_019:0448c03": "遍熾然、後皆洞然。於如是等隨取一相，以",
    "T26n1536_019:0448c04": "勝解力繫念思惟假想觀察安立信解是某",
    "T26n1536_019:0448c05": "火相。彼由於此以勝解力繫念思惟假想",
    "T26n1536_019:0448c06": "觀察安立信解是某火故，心便散動馳流諸",
    "T26n1536_019:0448c07": "相，不能一趣繫念一境，思惟此境是火非",
    "T26n1536_019:0448c08": "餘。彼心散動馳流諸相，不能一趣繫念一境，",
    "T26n1536_019:0448c09": "思惟此境定是火故，未能證入火遍處定。為",
    "T26n1536_019:0448c10": "攝散動馳流心故，於一火相繫念思惟，謂此",
    "T26n1536_019:0448c11": "是火非為水等。思惟此相精勤勇猛，乃至令",
    "T26n1536_019:0448c12": "心相續久住，由斯加行能入火定。精勤數習",
    "T26n1536_019:0448c13": "此加行已，復進修行此定方便，謂於加行所",
    "T26n1536_019:0448c14": "引生道，數習數修數多所作。既於加行所引",
    "T26n1536_019:0448c15": "生道，數習數修數多所作，心便安住等住近",
    "T26n1536_019:0448c16": "住，相續一趣繫念一境，思惟此境定是火",
    "T26n1536_019:0448c17": "相。由心安住等住近住，相續一趣繫念一境，",
    "T26n1536_019:0448c18": "思惟此境定是火相，無二無轉能入火定，而",
    "T26n1536_019:0448c19": "未能入火遍處定。問：若此未能入火遍處定",
    "T26n1536_019:0448c20": "者：火遍處定加行云何？修觀行者由何方便",
    "T26n1536_019:0448c21": "乃能證入火遍處定？答：即依如前所入火定，",
    "T26n1536_019:0448c22": "令心隨順調伏趣向，漸次柔和周遍柔和一",
    "T26n1536_019:0448c23": "趣定已，復想此火漸次增廣，東南西北遍",
    "T26n1536_019:0448c24": "皆是火。彼想此火漸次增廣，東南西北遍是",
    "T26n1536_019:0448c25": "火故，心便散動馳流諸相，不能一趣繫念一",
    "T26n1536_019:0448c26": "境，思惟此境遍皆是火。彼心散動馳流諸相，",
    "T26n1536_019:0448c27": "不能一趣繫念一境，思惟此境遍是火故，未",
    "T26n1536_019:0448c28": "能證入火遍處定。為攝散動馳流心故，於遍",
    "T26n1536_019:0448c29": "火相繫念思惟，此遍是火非遍水等。思惟此",
    "T26n1536_019:0449a01": "相精勤勇猛，乃至令心相續久住，由斯加行",
    "T26n1536_019:0449a02": "乃漸能入火遍處定。精勤數習此加行已，復",
    "T26n1536_019:0449a03": "進修行此定方便，謂於加行所引生道，數習",
    "T26n1536_019:0449a04": "數修數多所作。既於加行所引生道，數習數",
    "T26n1536_019:0449a05": "修數多所作，心便安住等住近住，相續一趣",
    "T26n1536_019:0449a06": "繫念一境，思惟此境遍皆是火。由心安住等",
    "T26n1536_019:0449a07": "住近住，相續一趣繫念一境，思惟此境遍皆",
    "T26n1536_019:0449a08": "是火，無二無轉從此乃入火遍處定。言上下",
    "T26n1536_019:0449a09": "者，謂上下方。言傍布者，謂東南等。言無二",
    "T26n1536_019:0449a10": "者，謂無間雜。無邊無際者，謂邊際難測。是第",
    "T26n1536_019:0449a11": "三者，謂諸定中漸次順次相續次第數為第",
    "T26n1536_019:0449a12": "三。言遍處者，謂此定中所有善色受想行識，",
    "T26n1536_019:0449a13": "皆名遍處。",
    "T26n1536_019:0449a14": "問風遍處定加行云何？修觀行者由何方便",
    "T26n1536_019:0449a15": "而能證入風遍處定？答：初修業者創修觀時，",
    "T26n1536_019:0449a16": "於此世界或取東方所有風相、或取南方所",
    "T26n1536_019:0449a17": "有風相、或取西方所有風相、或取北方所有",
    "T26n1536_019:0449a18": "風相、或取有塵風相、或取無塵風相、或取吠",
    "T26n1536_019:0449a19": "濕摩風相、或取吠嵐婆風相、或取小風相、或",
    "T26n1536_019:0449a20": "取大風相、或取無量風相、或取大風輪相。於",
    "T26n1536_019:0449a21": "如是等隨取一相，以勝解力繫念思惟假想",
    "T26n1536_019:0449a22": "觀察安立信解是某風相。彼由於此以勝解",
    "T26n1536_019:0449a23": "力繫念思惟假想觀察安立信解是某風故，",
    "T26n1536_019:0449a24": "心便散動馳流諸相，不能一趣繫念一境，思",
    "T26n1536_019:0449a25": "惟此境是風非餘。彼心散動馳流諸相，不能",
    "T26n1536_019:0449a26": "一趣繫念一境，思惟此境定是風故，未能證",
    "T26n1536_019:0449a27": "入風遍處定。為攝散動馳流心故，於一風相",
    "T26n1536_019:0449a28": "繫念思惟，謂此是風非為火等。思惟此相精",
    "T26n1536_019:0449a29": "勤勇猛，乃至令心相續久住，由斯加行能入",
    "T26n1536_019:0449b01": "風定。精勤數習此加行已，復進修行此定方",
    "T26n1536_019:0449b02": "便，謂於加行所引生道，數習數修數多所作。",
    "T26n1536_019:0449b03": "既於加行所引生道，數習數修數多所作，心",
    "T26n1536_019:0449b04": "便安住等住近住，相續一趣繫念一境，思惟",
    "T26n1536_019:0449b05": "此境定是風相。由心安住等住近住，相續一趣",
    "T26n1536_019:0449b06": "繫念一境，思惟此境定是風相，無二無轉能入",
    "T26n1536_019:0449b07": "風定，而未能入風遍處定。問，若此未能入風",
    "T26n1536_019:0449b08": "遍處定者，風遍處定加行云何？修觀行者由",
    "T26n1536_019:0449b09": "何方便乃能證入風遍處定？答：即依如前所",
    "T26n1536_019:0449b10": "入風定，令心隨順調伏趣向，漸次柔和周遍",
    "T26n1536_019:0449b11": "柔和。一趣定已復想此風，漸次增廣東南西",
    "T26n1536_019:0449b12": "北遍皆是風。彼想此風漸次增廣東南西北",
    "T26n1536_019:0449b13": "遍是風故，心便散動馳流諸相，不能一趣繫",
    "T26n1536_019:0449b14": "念一境，思惟此境遍皆是風。彼心散動馳流",
    "T26n1536_019:0449b15": "諸相，不能一趣繫念一境，思惟此境遍是風",
    "T26n1536_019:0449b16": "故，未能證入風遍處定。為攝散動馳流心故，",
    "T26n1536_019:0449b17": "於遍風相繫念思惟，此遍是風非遍火等。思",
    "T26n1536_019:0449b18": "惟此相精勤勇猛，乃至令心相續久住，由斯",
    "T26n1536_019:0449b19": "加行乃漸能入風遍處定。精勤數習此加行",
    "T26n1536_019:0449b20": "已，復進修行此定方便，謂於加行所引生道，",
    "T26n1536_019:0449b21": "數習數修數多所作。既於加行所引生道，數",
    "T26n1536_019:0449b22": "習數修數多所作，心便安住等住近住，相續",
    "T26n1536_019:0449b23": "一趣繫念一境，思惟此境遍皆是風。由心安",
    "T26n1536_019:0449b24": "住等住近住，相續一趣繫念一境，思惟此境",
    "T26n1536_019:0449b25": "遍皆是風，無二無轉從此乃入風遍處定。言",
    "T26n1536_019:0449b26": "上下者，謂上下方。言傍布者，謂東南等。言無",
    "T26n1536_019:0449b27": "二者，謂無間雜。無邊無際者，謂邊際難測。是",
    "T26n1536_019:0449b28": "第四者，謂諸定中漸次順次相續次第數為",
    "T26n1536_019:0449b29": "第四。言遍處者，謂此定中所有善色受想行",
    "T26n1536_019:0449c01": "識，皆名遍處。",
    "T26n1536_019:0449c02": "說一切有部集異門足論卷第十九"
}