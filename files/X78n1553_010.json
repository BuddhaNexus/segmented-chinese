{
    "X78n1553_010:0464b22": "天聖廣燈錄卷第十　　　〔宋實〕",
    "X78n1553_010:0464b24": "鎮州臨濟院義玄惠照禪師曹州南華人也。俗姓邢。",
    "X78n1553_010:0464c01": "幼而頴異。及落髮受具。志慕禪宗。師在黃檗會中三",
    "X78n1553_010:0464c02": "年。行業純一。首座歎曰。然是後生。與眾有異　首座",
    "X78n1553_010:0464c03": "問。上座在此多少時也　師云。三年也　首座云。曾",
    "X78n1553_010:0464c04": "參問也無　師云。不曾參問。不知問箇什麼　首座",
    "X78n1553_010:0464c05": "云。汝何不去問堂頭。如何是佛法的的大意　師便",
    "X78n1553_010:0464c06": "去問。問聲未絕。黃檗便打　師下來　首座云。問話",
    "X78n1553_010:0464c07": "作麼生　師云。某甲問聲未絕。和尚便打。某甲不會",
    "X78n1553_010:0464c08": "　首座云。但更去問　師又去問　黃檗又打。如是",
    "X78n1553_010:0464c09": "三致問。三打之　師來白首座云。幸蒙慈悲。令某甲",
    "X78n1553_010:0464c10": "問訊和尚。三度發問。三度喫棒。自恨障緣。不領深旨。",
    "X78n1553_010:0464c11": "今且辭去　首座云。汝若去。須是辭和尚了去　師",
    "X78n1553_010:0464c12": "禮拜退　首座先到和尚處云。問話底後生甚是如",
    "X78n1553_010:0464c13": "法。若來辭和尚時。方便接伊。已後穿鑿一株大樹。與",
    "X78n1553_010:0464c14": "天下人作陰涼去在　師便上去辭　黃檗云。不得",
    "X78n1553_010:0464c15": "往別處去。汝向高安灘頭大愚處去。必為汝說。",
    "X78n1553_010:0464c16": "師到大愚。大愚問。從什麼處來　師云。黃檗處來",
    "X78n1553_010:0464c17": "　愚云。黃檗有何言句　師云。某甲三度問佛法的的",
    "X78n1553_010:0464c18": "大意。三度喫棒。不知某甲有過無過　愚云。黃檗恁",
    "X78n1553_010:0464c19": "麼老婆。為汝得徹困。更來者裡。問有過無過　師於",
    "X78n1553_010:0464c20": "言下大悟。云。元來黃檗佛法無多子　大愚掫住云。",
    "X78n1553_010:0464c21": "者尿牀子。適來言道有過無過。如今却道黃檗佛法",
    "X78n1553_010:0464c22": "無多子。你見什麼道理。速道。速道　師於大愚脅下",
    "X78n1553_010:0464c23": "築三築　大愚拓開云。你師黃檗。非干吾事。",
    "X78n1553_010:0464c24": "師辭大愚。却迴黃檗。黃檗見來。便問。者漢來來去去。",
    "X78n1553_010:0465a01": "有什麼了期　師云。秖為老婆心切。便人事了。侍立",
    "X78n1553_010:0465a02": "　檗問。什麼處來　師云。昨日奉和尚慈悲。今參大",
    "X78n1553_010:0465a03": "愚去來　檗云。大愚有何言句　師舉。大愚問某甲。",
    "X78n1553_010:0465a04": "黃檗有何言句。某甲遂舉前話。問他有過無過。大愚",
    "X78n1553_010:0465a05": "道。黃檗恁麼老婆。為汝得徹困。更道有過無過。某甲",
    "X78n1553_010:0465a06": "於言大悟　檗云。作麼生。得者漢來。痛與一頓　師",
    "X78n1553_010:0465a07": "云。說什麼待來。即今便喫。隨後便掌　檗云。者風顛",
    "X78n1553_010:0465a08": "漢來者裡捋虎鬚　師便喝　檗云。侍者。引者風顛",
    "X78n1553_010:0465a09": "漢參堂去。溈山舉前因緣問仰山。臨濟當時得大",
    "X78n1553_010:0465a10": "愚力。黃檗力　仰山云。非但捋虎鬚。亦解騎虎頭",
    "X78n1553_010:0465a11": "　師又因栽松次。檗問。深山裡栽許多松作什麼　師",
    "X78n1553_010:0465a12": "云。一與山門作景致。二與後人作標牓。道了。將钁頭",
    "X78n1553_010:0465a13": "打地一兩下　檗云。雖然如是。子已喫吾三十棒了",
    "X78n1553_010:0465a14": "也　師又以钁頭打地兩下。噓。噓　檗云。吾宗到汝。",
    "X78n1553_010:0465a15": "大興於世。溈山舉前因緣問仰山。黃檗當時祇囑",
    "X78n1553_010:0465a16": "臨濟一人。更有人在　仰云。有。秖是年代深遠。不欲",
    "X78n1553_010:0465a17": "舉似和尚　溈云。雖然如是。吾且要知。汝但舉看。",
    "X78n1553_010:0465a18": "　仰山云。一人指南。吳越令行。遇大風即止(讖風穴)",
    "X78n1553_010:0465a19": "師因普請次。見黃檗來。拄钁而立　檗云。者漢困也",
    "X78n1553_010:0465a20": "那　師云。钁也來舉。困箇什麼　檗便打　師接棒。",
    "X78n1553_010:0465a21": "一送送倒　檗喚維那。維那。扶我起　維那近前云。",
    "X78n1553_010:0465a22": "和尚爭容得者風顛漢無禮　檗起。便打維那　師",
    "X78n1553_010:0465a23": "钁地云。諸方火葬。我者裡一時活埋　溈山問仰山。",
    "X78n1553_010:0465a24": "黃檗打維那。意作麼生　仰山云。正賊走却。羅蹤人",
    "X78n1553_010:0465b01": "喫棒。",
    "X78n1553_010:0465b02": "師一日在僧堂前坐。見黃檗來。閉却目　檗見。乃作",
    "X78n1553_010:0465b03": "怖勢。便歸方丈　師隨後上方丈禮謝。首座在檗處",
    "X78n1553_010:0465b04": "侍立　檗云。此僧雖是後生。却知有此事　首座云。",
    "X78n1553_010:0465b05": "老和尚却證據箇後生　檗自於口上摑　首座云。",
    "X78n1553_010:0465b06": "知即得。知即得。",
    "X78n1553_010:0465b07": "師在堂內睡　檗下來見。以拄杖打板頭一下　師",
    "X78n1553_010:0465b08": "舉頭。見是黃檗。却睡　檗又打牀一下。往上問見首",
    "X78n1553_010:0465b09": "座坐禪　檗云。下間後生却坐禪。汝者裡妄想作什",
    "X78n1553_010:0465b10": "麼　首座云。者風顛漢作什麼　檗打板頭一下。便",
    "X78n1553_010:0465b11": "出去。溈山問仰山云。黃檗意作麼生　仰云。兩彩",
    "X78n1553_010:0465b12": "一賽。",
    "X78n1553_010:0465b13": "師一日與黃檗同赴普請。師在後行。檗回頭見師空",
    "X78n1553_010:0465b14": "手　檗問。钁在什麼處　師云。已有人將去也　檗",
    "X78n1553_010:0465b15": "云。近前來。共汝商量箇事　師便近前　檗竪起钁",
    "X78n1553_010:0465b16": "頭云。祇者箇。天下人拈掇不起　師就手掣得。竪起",
    "X78n1553_010:0465b17": "云。為什麼在某甲手裡　檗云。今日自有人普請。便",
    "X78n1553_010:0465b18": "歸院。",
    "X78n1553_010:0465b19": "後溈山舉此話問仰山。钁在黃檗手裡。為什麼却被",
    "X78n1553_010:0465b20": "臨濟奪却　仰山云。賊是小人。智過君子。",
    "X78n1553_010:0465b21": "黃檗因入厨。見飯頭。問。作什麼　飯頭云。揀眾僧米",
    "X78n1553_010:0465b22": "　檗云。日喫多少。頭云。兩石五　檗云。莫太多　頭",
    "X78n1553_010:0465b23": "云。猶恐少在　檗便打。飯頭却舉似師　師云。我",
    "X78n1553_010:0465b24": "與汝勘者老漢去。纔到檗處。侍立次　檗便舉前因",
    "X78n1553_010:0465c01": "緣　師云。飯頭不會。請和尚代一轉語。師便問。莫太",
    "X78n1553_010:0465c02": "多　檗云。何不道來日更喫一頓　師云。說什麼來",
    "X78n1553_010:0465c03": "日。即今便喫。道了便掌　檗云。者風顛漢又來者裡",
    "X78n1553_010:0465c04": "將虎鬚　師便喝。出去。",
    "X78n1553_010:0465c05": "後溈山舉問仰山。此二尊宿意作麼生　仰云。和尚",
    "X78n1553_010:0465c06": "意作麼生　溈山。養子方知父慈　仰云。不然　溈",
    "X78n1553_010:0465c07": "云。子又作麼生　仰云。大似勾賊破家。",
    "X78n1553_010:0465c08": "師為黃檗馳書去溈山。仰山作知客。接得書便問。者",
    "X78n1553_010:0465c09": "箇是黃檗底。那箇是上坐底　師便掌　仰山約住",
    "X78n1553_010:0465c10": "云。老兄知是一般事便休。同去參溈山。溈便問。黃檗",
    "X78n1553_010:0465c11": "師兄多少眾　師云。七百眾　溈云。什麼人為導首",
    "X78n1553_010:0465c12": "　師云。適來已達書了　師却問溈山。和尚此間多",
    "X78n1553_010:0465c13": "少眾　溈云。一千五百眾　師云。太多生　溈云。黃",
    "X78n1553_010:0465c14": "檗師兄亦不少。",
    "X78n1553_010:0465c15": "解辭溈山。仰山相送云。汝向北去。有箇住處　師云。",
    "X78n1553_010:0465c16": "豈有恁麼事　仰山云。但去。有一人佐輔汝。此人有",
    "X78n1553_010:0465c17": "頭無尾。有始無終。",
    "X78n1553_010:0465c18": "師到鎮州。普化在彼。師住後贊佐於師。師正化旺。普",
    "X78n1553_010:0465c19": "化全身脫去。",
    "X78n1553_010:0465c20": "師辭黃檗。檗問。什麼處去　師云。不是河南。便是河",
    "X78n1553_010:0465c21": "北。檗便打　師約住。與師一掌　檗大咲。喚侍者。將",
    "X78n1553_010:0465c22": "百丈先師禪板．几案來　師云。侍者。將火來　黃檗",
    "X78n1553_010:0465c23": "云。雖然如是。汝但將去。已後坐却天下人舌頭去在",
    "X78n1553_010:0465c24": "　後溈山舉此話問仰山。臨濟莫辜負他黃檗也無。",
    "X78n1553_010:0466a01": "仰山云。不然。溈山云。子又作麼生。仰山云。知恩方解",
    "X78n1553_010:0466a02": "報恩。溈山云。從上古人還用相似底也無。仰山云。有。",
    "X78n1553_010:0466a03": "秖是年代深遠。不欲舉似和尚。溈山云。雖然如是。吾",
    "X78n1553_010:0466a04": "且不知。子但舉看。仰山云。秖如楞嚴會上。阿難讚佛",
    "X78n1553_010:0466a05": "云。將此深心奉塵剎。是則名為報佛恩。豈不是報恩",
    "X78n1553_010:0466a06": "之事。溈山云。如是。如是。見與師齊。減師半德。見過於",
    "X78n1553_010:0466a07": "師。方堪傳授。",
    "X78n1553_010:0466a08": "上堂云。赤肉團上有一無位真人。常從汝等諸人面",
    "X78n1553_010:0466a09": "門出入。未證據者看看。時有僧出問。如何是無位真",
    "X78n1553_010:0466a10": "人　師下禪牀把住云。道。道　僧擬議　師拓開云。",
    "X78n1553_010:0466a11": "無位真人是什麼乾屎橛。便歸方丈。",
    "X78n1553_010:0466a12": "師問僧。什麼處來　僧便喝　師便揖坐　僧擬議",
    "X78n1553_010:0466a13": "　師便打　師見僧來。便竪起拂子　僧禮拜　師",
    "X78n1553_010:0466a14": "便打　又見僧來。亦竪起拂子　僧不顧　師亦打。",
    "X78n1553_010:0466a15": "上堂。有僧出禮拜　師便喝　僧云。老和尚。莫探頭",
    "X78n1553_010:0466a16": "好　師云。你道落在什麼處　僧便喝　又僧問。如",
    "X78n1553_010:0466a17": "何是佛法大意　師便喝　僧禮拜　師云。儞道好",
    "X78n1553_010:0466a18": "喝也無　僧云。草賊大敗　師云。過在什麼處　僧",
    "X78n1553_010:0466a19": "云。再犯不容　師云。大眾要會臨濟賓主句。問取堂",
    "X78n1553_010:0466a20": "中二禪客。便下座。",
    "X78n1553_010:0466a21": "師一日同普化赴施主家齋次。師問普化。毛吞巨海。",
    "X78n1553_010:0466a22": "芥納須彌。為是神通妙用。本體如然　普化踏倒飯",
    "X78n1553_010:0466a23": "牀　師云。太麤生　普化云。者裡是什麼所在。說麤",
    "X78n1553_010:0466a24": "說細。師來日又同普化赴齋　師云。今日供養何",
    "X78n1553_010:0466b01": "似昨日　普化依前踏倒飯牀　師云。得即得。太麤",
    "X78n1553_010:0466b02": "生　普化云。瞎漢。佛法說什麼麤細　師乃吐舌",
    "X78n1553_010:0466b03": "　師一日與河陽．木塔長老同在僧堂地爐內坐。因說。",
    "X78n1553_010:0466b04": "普化每日在街市掣風掣顛。知他是凡是聖。言猶未",
    "X78n1553_010:0466b05": "了。普化入來　師便問。汝是凡是聖　普化云。汝且",
    "X78n1553_010:0466b06": "道我是凡是聖　師便喝　普化以手指云。河陽新",
    "X78n1553_010:0466b07": "婦子。木塔老婆禪。臨濟小廝兒。却具一隻眼　師云。",
    "X78n1553_010:0466b08": "者賊　普化云。賊。賊。便出去。",
    "X78n1553_010:0466b09": "一日。普化在僧堂前喫生菜　師見云。大似一頭驢",
    "X78n1553_010:0466b10": "　普化便作驢鳴　師云。者賊　普化云。賊。賊。因",
    "X78n1553_010:0466b11": "普化常於街市中搖鈴云。明頭來。明頭打。暗頭來。暗",
    "X78n1553_010:0466b12": "頭打。四方八面來。旋風打。虗空來。連架打　師令侍",
    "X78n1553_010:0466b13": "者去。纔見如是道。便把住云。總不與麼來時如何。侍",
    "X78n1553_010:0466b14": "者如教　普化拓開云。來日大悲院裡有齋。侍者迴。",
    "X78n1553_010:0466b15": "舉似師　師云。我從來疑著者漢。",
    "X78n1553_010:0466b16": "普化一日於街市中就人乞直裰。人皆與之。普化俱",
    "X78n1553_010:0466b17": "不要。師令院主買棺一具。普化歸來　師云。我與汝",
    "X78n1553_010:0466b18": "做得箇直裰了也　普化便擔出繞街市。呌云。臨濟",
    "X78n1553_010:0466b19": "與我做直裰了也。我往東門遷化去。市人競隨看之",
    "X78n1553_010:0466b20": "　普化云。我今日未。來日往南門遷化去。如是三日。",
    "X78n1553_010:0466b21": "人已不信。至第四日。無人隨看。獨出城外。自入棺內。",
    "X78n1553_010:0466b22": "倩路行人釘之。即時傳布。市人競往。開棺。乃見全身",
    "X78n1553_010:0466b23": "脫去也。",
    "X78n1553_010:0466b24": "有一老宿參師。未曾人事。便問。禮即是。不禮即是。",
    "X78n1553_010:0466c01": "　師便喝　老宿便禮拜　師云。好箇草賊　老宿云。",
    "X78n1553_010:0466c02": "賊。賊。便出去　師云。莫道無事好。",
    "X78n1553_010:0466c03": "首座侍立次。師云。還有過也無　首座云。有　師云。",
    "X78n1553_010:0466c04": "賓家有過。主家有過　首座云。二俱有過　師云。過",
    "X78n1553_010:0466c05": "在什麼處　首座便出去　師云。莫道無事好。後",
    "X78n1553_010:0466c06": "有僧舉似南泉　南泉云。官馬相踏。",
    "X78n1553_010:0466c07": "晚參示眾云。有時奪人不奪境。有時奪境不奪人。有",
    "X78n1553_010:0466c08": "時人境俱奪。有時人境俱不奪　時有僧問。如何是",
    "X78n1553_010:0466c09": "奪人不奪境　師云。煦日發生鋪地錦。孾孩垂髮白",
    "X78n1553_010:0466c10": "如絲　云。如何是奪境不奪人　師云。王令已行天",
    "X78n1553_010:0466c11": "下徧。將軍塞外絕烟塵　云。如何是人境兩俱奪",
    "X78n1553_010:0466c12": "　師云。并汾絕信。獨處一方　云。如何是人境俱不奪",
    "X78n1553_010:0466c13": "　師云。王登寶殿。野老謳歌。",
    "X78n1553_010:0466c14": "師因入軍營赴齋。門首見員僚。師指露柱問。是凡是",
    "X78n1553_010:0466c15": "聖。員僚無語。師打露柱云。直饒道得。也秖是箇木橛。",
    "X78n1553_010:0466c16": "便入去。",
    "X78n1553_010:0466c17": "師問院主。什麼處來　主云。州中糶黃米去來　師",
    "X78n1553_010:0466c18": "云。糶得盡麼　主云。糶得盡　師以拄杖面前畫一",
    "X78n1553_010:0466c19": "畫云。還糶得者箇麼　主便喝　師便打。典座至",
    "X78n1553_010:0466c20": "　師舉前話　典座云。院主不會和尚意　師云。儞",
    "X78n1553_010:0466c21": "作麼生　典座便禮拜　師亦打。",
    "X78n1553_010:0466c22": "有座主來相看　師問座主。講何經論　主云。某甲",
    "X78n1553_010:0466c23": "荒虗。粗習百法論　師云。有一人於三乘十二分教",
    "X78n1553_010:0466c24": "明得。有一人於三乘十二分教明不得。此二人是同",
    "X78n1553_010:0467a01": "是別　主云。明得即同。明不得即別。樂普為侍者。在",
    "X78n1553_010:0467a02": "師後立。云。座主。者裡是什麼所在。說同說別　師迴",
    "X78n1553_010:0467a03": "首問侍者。汝又作麼生　侍者便喝　師送座主迴",
    "X78n1553_010:0467a04": "來。遂問侍者。適來是汝喝老僧　侍者云。是　師便",
    "X78n1553_010:0467a05": "打。",
    "X78n1553_010:0467a06": "師聞第二代德山垂示云。道得也三十棒。道不得也",
    "X78n1553_010:0467a07": "三十棒。師令樂普去問。道得為什麼也三十棒。待伊",
    "X78n1553_010:0467a08": "打。汝接住棒。送一送。看他作麼生　樂普到彼。如教",
    "X78n1553_010:0467a09": "而問　聽山便打　普接住。送一送　德山便歸方",
    "X78n1553_010:0467a10": "丈　普迴。舉似師　師云。我從來疑著者漢。雖然如",
    "X78n1553_010:0467a11": "是。汝還見德山麼　普擬議　師便打。",
    "X78n1553_010:0467a12": "師因到河陽府。府主王常侍請師昇座。時麻浴出問。",
    "X78n1553_010:0467a13": "大悲千手眼。那箇是正眼　師云。大悲千手眼。那箇",
    "X78n1553_010:0467a14": "是正眼。速道。速道　麻浴拽師下座。麻浴却座　師",
    "X78n1553_010:0467a15": "近前云。不審　麻浴擬議　師亦拽麻浴下座。師却",
    "X78n1553_010:0467a16": "座　麻浴便出去　師便下座。",
    "X78n1553_010:0467a17": "常侍一日訪師。同師於僧堂內。乃問。者一堂僧還看",
    "X78n1553_010:0467a18": "經麼　師云。不看經　侍云。還學禪麼　師云。不學",
    "X78n1553_010:0467a19": "禪　侍云。經又不看。禪又不學。畢竟作箇什麼　師",
    "X78n1553_010:0467a20": "云。總教伊成佛作祖去　侍云。金屑雖貴。落眼成翳。",
    "X78n1553_010:0467a21": "又作麼生　師云。將為儞是箇俗漢。",
    "X78n1553_010:0467a22": "常侍又與諸官請師昇座　師昇座云。山僧今日事",
    "X78n1553_010:0467a23": "不獲已。曲順人情。方登此座。若約祖宗門下稱揚大",
    "X78n1553_010:0467a24": "事。直是開口不得。無儞措足處。山僧此日以常侍堅",
    "X78n1553_010:0467b01": "請。那隱綱宗。還有作家戰將。直下展陣開旗。對眾證",
    "X78n1553_010:0467b02": "據看　持有僧問。如何是佛法大意　師便喝　僧",
    "X78n1553_010:0467b03": "禮拜　師云。者箇師僧。却堪持論。",
    "X78n1553_010:0467b04": "問。師唱誰家曲。宗風嗣阿誰　師云。我在黃檗處。三",
    "X78n1553_010:0467b05": "度發問。三度被打　僧擬議　師便喝　隨後打云。",
    "X78n1553_010:0467b06": "不可向虗空裡釘橛去也。",
    "X78n1553_010:0467b07": "有座主問。三乘十二分教豈不是明佛性　師云。荒",
    "X78n1553_010:0467b08": "草不曾鋤　主云。佛豈賺人　師云。佛在什麼處。",
    "X78n1553_010:0467b09": "　主無語　師云。對常侍前。擬謾老僧。速退。速退。妨他",
    "X78n1553_010:0467b10": "別人請問。復云。此日法筵為一大事故。更有問話者",
    "X78n1553_010:0467b11": "麼。速致問來。儞纔開口。早勿交涉也。何以如此。不見",
    "X78n1553_010:0467b12": "釋尊云。法離文字。不屬因。不在緣故。為儞信不及。所",
    "X78n1553_010:0467b13": "以今日葛藤。恐滯常侍與諸官員。昧他佛性。不如且",
    "X78n1553_010:0467b14": "退。少信根人。終無了日。喝一喝。便下座。",
    "X78n1553_010:0467b15": "師到初祖塔頭　塔主云。長老先禮佛。先禮祖　師",
    "X78n1553_010:0467b16": "云。佛祖俱不禮　塔主云。佛祖與長老是什麼冤家",
    "X78n1553_010:0467b17": "　師便拂袖而出。",
    "X78n1553_010:0467b18": "上堂。僧問。如何是佛法大意　師竪起拂子　僧便",
    "X78n1553_010:0467b19": "喝　師便打。又僧問。如何是佛法大意　師亦竪",
    "X78n1553_010:0467b20": "起拂子　僧便喝　師亦喝　僧擬議　師便打",
    "X78n1553_010:0467b21": "　上堂云。我二十年在黃檗先師處。三度問佛法的的",
    "X78n1553_010:0467b22": "大意。三度蒙他賜杖。如蒿杖拂箸相似。如今更思得",
    "X78n1553_010:0467b23": "一頓。誰人為我行得。時有僧出眾云。某甲行得　師",
    "X78n1553_010:0467b24": "拈棒與僧　其僧擬接　師便打。",
    "X78n1553_010:0467c01": "問。如何是劒刃上事　師云。禍事。禍事　僧擬議。",
    "X78n1553_010:0467c02": "　師便打　問。秖如石室行者踏碓。志却移脚。向什麼",
    "X78n1553_010:0467c03": "處去　師云。沒溺深泉。",
    "X78n1553_010:0467c04": "師到杏山。問。如何是露地白牛　山云。呌呌　師云。",
    "X78n1553_010:0467c05": "啞那　山云。長老作麼生　師云。者畜生。",
    "X78n1553_010:0467c06": "趙州行脚時參師。遇師洗脚次。州便問。如何是祖師",
    "X78n1553_010:0467c07": "西來意　師云。恰值老僧洗脚　州近前作聽勢",
    "X78n1553_010:0467c08": "　師云。更要第二杓惡水潑在　州便下去。",
    "X78n1553_010:0467c09": "龍牙問。如何是西來意　師云。與我過禪版來　牙",
    "X78n1553_010:0467c10": "便過禪版與師　師接得便打　牙云。打即任打。要",
    "X78n1553_010:0467c11": "且無祖師意。龍牙後到翠微。問。如何是西來意　微",
    "X78n1553_010:0467c12": "云。與我過蒲團來　牙便過蒲團與翠微　翠微接",
    "X78n1553_010:0467c13": "得便打　牙云。打即任打。要且無祖師意。牙住院後。",
    "X78n1553_010:0467c14": "有僧入室請益云。和尚行脚時參二尊宿因緣。還肯",
    "X78n1553_010:0467c15": "他無　牙云。肯即深肯。要且無祖師意。",
    "X78n1553_010:0467c16": "徑山有五百眾。少人參請。黃檗令師去徑山　檗謂",
    "X78n1553_010:0467c17": "師曰。汝到彼作麼生　師云。某甲自有方便。師到徑",
    "X78n1553_010:0467c18": "山。裝腰上法堂見徑山。徑山方舉頭　師便喝　徑",
    "X78n1553_010:0467c19": "山擬開口　師拂袖便行。尋有僧問徑山。者僧適來",
    "X78n1553_010:0467c20": "有什麼言句便喝和尚　徑山云。者僧從黃檗會裡",
    "X78n1553_010:0467c21": "來。儞要知。自去問取他。徑山五百眾太半奔趂。",
    "X78n1553_010:0467c22": "上堂云。但有來者。不虧欠伊。總識伊來處。與麼來。恰",
    "X78n1553_010:0467c23": "似失却。不與麼來。無繩自縛。一切時中莫亂斟酌。會",
    "X78n1553_010:0467c24": "與不會都來是錯。分明與麼道。一任天下人貶剝。久",
    "X78n1553_010:0468a01": "立。珍重。",
    "X78n1553_010:0468a02": "上堂云。一人在孤峯頂上。無出身之路。一人在十字",
    "X78n1553_010:0468a03": "街頭。亦無向背。那箇在前。那箇在後。不作維摩詰。不",
    "X78n1553_010:0468a04": "作傅大士。久立。珍重。",
    "X78n1553_010:0468a05": "上堂云。有一人。論却在途中。不離家舍。有一人離家",
    "X78n1553_010:0468a06": "舍。不在途中。那箇合受人天供養。便下座。",
    "X78n1553_010:0468a07": "師見僧來。展開兩手　僧無語　師云。會麼　云。不",
    "X78n1553_010:0468a08": "會　師云。渾崙擘不開。與儞兩文錢。",
    "X78n1553_010:0468a09": "師臨遷化時。上堂云。吾滅後。不得滅却吾正法眼藏",
    "X78n1553_010:0468a10": "　三聖出云。爭敢滅却和尚正法眼藏　師云。已後",
    "X78n1553_010:0468a11": "有人問儞。向佗道什麼　三聖便喝　師云。誰知吾",
    "X78n1553_010:0468a12": "正法眼藏向者瞎驢邊滅却。乃有頌曰。",
    "X78n1553_010:0468a13": "　沿流不止問如何　　真照無偏說自他",
    "X78n1553_010:0468a14": "　離相離名人不稟　　吹毛用了急還磨",
    "X78n1553_010:0468a15": "言訖。於法座上端然示寂。時咸通七年丙戌四月初",
    "X78n1553_010:0468a16": "十日　勅諡慧照禪師。塔號澄靈。",
    "X78n1553_010:0468a18": "天聖廣燈錄卷第十"
}