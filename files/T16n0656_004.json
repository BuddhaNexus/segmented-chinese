{
    "T16n0656_004:0033a19": "菩薩瓔珞經卷第四(一名現在報)",
    "T16n0656_004:0033a21": "姚秦涼州沙門竺佛念譯",
    "T16n0656_004:0033a22": "音響品第九",
    "T16n0656_004:0033a23": "[0033a23] 爾時，世尊復欲重宣如來神足無量法義，便",
    "T16n0656_004:0033a24": "以一偈遍滿十方無量世界。爾時，如來即說",
    "T16n0656_004:0033a25": "頌曰：",
    "T16n0656_004:0033a26": "「有無從空生，  彼聲非我有，",
    "T16n0656_004:0033a27": " 聲聲各各異，  故說尊法教。",
    "T16n0656_004:0033a28": " 佛行不可量，  非有亦不無，",
    "T16n0656_004:0033a29": " 一音演諸法，  由此得成佛。」",
    "T16n0656_004:0033b01": "[0033b01] 爾時，世尊說此偈已，便見十方諸佛世尊各",
    "T16n0656_004:0033b02": "稱歎說：「善哉，善哉！諸佛清淨眾行齊同，十方",
    "T16n0656_004:0033b03": "無央數世雄最勝，同一音響演說諸法，六度",
    "T16n0656_004:0033b04": "無極一一度中，皆有無量諸佛種姓，無盡",
    "T16n0656_004:0033b05": "之法不可思議。云何種姓不可思議？如十",
    "T16n0656_004:0033b06": "方佛盡同一響，以一偈義普使十方無量眾",
    "T16n0656_004:0033b07": "生盡入無盡法門，皆同志趣一日一時悉皆",
    "T16n0656_004:0033b08": "成道。復以一音遍滿無量恒沙剎土，使彼眾",
    "T16n0656_004:0033b09": "生聞此音聲，自然識縛永得解脫。」[0033b09] 時有菩薩",
    "T16n0656_004:0033b10": "名曰解釋，即從座起執持威儀，已捨眾望",
    "T16n0656_004:0033b11": "曉了諸法，眾智自在逮不起法忍，偏露右臂",
    "T16n0656_004:0033b12": "長跪叉手，前白佛言：「甚奇！甚特！今聞如來一",
    "T16n0656_004:0033b13": "音一響一度之中，盡說法典具足眾行，亦非",
    "T16n0656_004:0033b14": "羅漢辟支佛所能逮及。今欲所問，云何以音",
    "T16n0656_004:0033b15": "響之中具足如來眾行之法，為彼眾生先得",
    "T16n0656_004:0033b16": "諸法，後聞此音乃得覺寤乎？為音聲中出",
    "T16n0656_004:0033b17": "諸法名耶？」[0033b17] 爾時，世尊聞解釋菩薩所問，即報",
    "T16n0656_004:0033b18": "曰：「善哉，善哉！族姓子！汝今乃問空無形法，非",
    "T16n0656_004:0033b19": "是羅漢辟支所及，今當與汝一一分別。諦聽",
    "T16n0656_004:0033b20": "諦聽！善思念之！如來音響如空無形故，出生",
    "T16n0656_004:0033b21": "諸法不可思議。」[0033b21] 解釋菩薩白佛言：「云何？世尊！",
    "T16n0656_004:0033b22": "如來音響如空無形，云何復言出生諸法？」[0033b22] 佛",
    "T16n0656_004:0033b23": "告解釋菩薩曰：「如來音響為有形耶？」[0033b23] 答曰：",
    "T16n0656_004:0033b24": "「無形。」[0033b24] 又問：「音響無形，響從何出？」[0033b24] 答曰：「四大",
    "T16n0656_004:0033b25": "因緣，有識分別。」[0033b25] 佛復告族姓子：「如汝所問，",
    "T16n0656_004:0033b26": "如來音響如空無形，云何以無形法出生諸",
    "T16n0656_004:0033b27": "法？響從四大，非空法界乎？」[0033b27] 答曰：「不然。」[0033b27] 佛復",
    "T16n0656_004:0033b28": "告解釋菩薩：「云何？族姓子！如來音響本出四",
    "T16n0656_004:0033b29": "大，響滅復歸何處？」[0033b29] 答曰：「響無所歸。」[0033b29] 佛復問",
    "T16n0656_004:0033c01": "曰：「若有異空出此響乎？」[0033c01] 答曰：「非然，不從異",
    "T16n0656_004:0033c02": "空而出音響。」[0033c02] 佛言：「亦非異空，亦非此空，將",
    "T16n0656_004:0033c03": "非如來於汝有各。」[0033c03] 解釋菩薩白佛言：「世尊",
    "T16n0656_004:0033c04": "自稱，如來音響如空無形，便能出生諸法。審",
    "T16n0656_004:0033c05": "知此法由如來響乃出生諸法，云何復言於",
    "T16n0656_004:0033c06": "虛空界復出生諸法？如人於冥求明甚為難",
    "T16n0656_004:0033c07": "得，今我懷疑甚倍於彼。」[0033c07] 佛復告解釋菩薩曰：",
    "T16n0656_004:0033c08": "「云何？族姓子！今此諸法名生，云何而有？為從",
    "T16n0656_004:0033c09": "空耶？不從空耶？」[0033c09] 答曰：「今諸法之法性自本",
    "T16n0656_004:0033c10": "空，空性亦空，空空自空，豈有諸法乎？」[0033c10] 佛言：",
    "T16n0656_004:0033c11": "「如是，如是。如汝所言，如來諸法如空無形，四",
    "T16n0656_004:0033c12": "大音響出於四大。如來音響及虛空界豈不",
    "T16n0656_004:0033c13": "異乎？」[0033c13] 答曰：「不然。如我所問，如來音響出本",
    "T16n0656_004:0033c14": "四大，便出生一切諸法，此則不疑。云何虛",
    "T16n0656_004:0033c15": "空復言出生諸法乎？」[0033c15] 佛言：「止止！族姓子！今",
    "T16n0656_004:0033c16": "汝發問者皆是如來威神。云何？族姓子！如",
    "T16n0656_004:0033c17": "來音響有耶？」[0033c17] 答曰：「無也。」[0033c17] 「云何？族姓子！如來",
    "T16n0656_004:0033c18": "音響無耶？」[0033c18] 答曰：「如如。」[0033c18] 佛復問：「如來音響非",
    "T16n0656_004:0033c19": "有非無，當何名此法乎？」[0033c19] 答曰：「此法當稱曰",
    "T16n0656_004:0033c20": "空。」[0033c20] 佛言：「空自無形，亦非此、亦非彼、亦無中間。",
    "T16n0656_004:0033c21": "云何得稱為空？」[0033c21] 解釋菩薩白佛言：「如來廣長",
    "T16n0656_004:0033c22": "舌自說空性，非有非無亦無若干。如我所觀",
    "T16n0656_004:0033c23": "本無此空，況我當復立空名號乎？」[0033c23] 佛言：「族",
    "T16n0656_004:0033c24": "姓子！空非有非無亦無中間，如我今日如",
    "T16n0656_004:0033c25": "來、至真、等正覺，十號具足，亦非有、亦非無、亦",
    "T16n0656_004:0033c26": "無中間，所說諸法亦復如是。何以謗如來",
    "T16n0656_004:0033c27": "言，稱空名號出於如來？」[0033c27] 爾時，世尊欲解諸會",
    "T16n0656_004:0033c28": "心中所疑，便告四部眾：「如來一音便能出",
    "T16n0656_004:0033c29": "生一切諸法，說此非虛非不有是，但為眾生",
    "T16n0656_004:0034a01": "生計著想故，處迷惑永在四流。如來神智不",
    "T16n0656_004:0034a02": "可思議，如佛識所念以無量行本，悉能識知",
    "T16n0656_004:0034a03": "一切眾生所應果報，亦非羅漢辟支佛境界。",
    "T16n0656_004:0034a04": "是故，如來一音盡能出生一切諸法。」[0034a04] 爾時，解",
    "T16n0656_004:0034a05": "釋菩薩復白佛言：「世尊！甚奇！甚特！眾生境",
    "T16n0656_004:0034a06": "界不可思議。或有弘誓趣於大乘，或發羅漢",
    "T16n0656_004:0034a07": "辟支佛心，或樂空定無相無願，復有樂在天",
    "T16n0656_004:0034a08": "人受福，如此等類不可思議，彼彼眾生彼彼",
    "T16n0656_004:0034a09": "心識，所念不同行亦非一。云何以一音出生",
    "T16n0656_004:0034a10": "諸法，盡能周遍一切眾生？」[0034a10] 爾時，世尊告解釋",
    "T16n0656_004:0034a11": "菩薩曰：「如來神智無形不可&#x89A9;見，有智名曰",
    "T16n0656_004:0034a12": "速疾自在，盡能遍知眾生心識有深有淺，皆",
    "T16n0656_004:0034a13": "能分別。」[0034a13] 時解釋菩薩復白佛言：「眾生神識非",
    "T16n0656_004:0034a14": "有非無，或計有常、或計無常，云何以捷疾自",
    "T16n0656_004:0034a15": "在智，盡能出生一切智乎？」[0034a15] 佛告解釋菩薩：「今",
    "T16n0656_004:0034a16": "當與汝引喻，智者以喻自解。云何？族姓子！如",
    "T16n0656_004:0034a17": "日天子受四大身十二由延，內宮牆壁去外",
    "T16n0656_004:0034a18": "牆壁七由延，其間光照倍明無量。第二宮牆",
    "T16n0656_004:0034a19": "去第三宮牆復去七由延，光明轉減，乃至第",
    "T16n0656_004:0034a20": "七各相去七由延，光明所照各各不如。最第",
    "T16n0656_004:0034a21": "七牆外復有衛護牆，相去二由延，光明轉復",
    "T16n0656_004:0034a22": "不如。在內第一宮牆名曰如意隨珠所作，其",
    "T16n0656_004:0034a23": "間熱如無根本火也；第二牆名曰隨焰珠所",
    "T16n0656_004:0034a24": "造，其熱如黑繩火也；第三牆名曰焰光影，其",
    "T16n0656_004:0034a25": "熱如焰火也；第四牆名曰勇焰珠，其熱如灰",
    "T16n0656_004:0034a26": "沸火也；第五牆名曰極焰陰，其熱如銅葉火",
    "T16n0656_004:0034a27": "也；第六牆名曰琉璃，其熱如紅蓮華火也；第",
    "T16n0656_004:0034a28": "七牆名曰水精，其熱如青蓮華火也。云何？族",
    "T16n0656_004:0034a29": "姓子！此日天子一日一夜，周遍四域行極速",
    "T16n0656_004:0034b01": "疾，其光明照四天下，青黃赤白若高若下，城",
    "T16n0656_004:0034b02": "郭丘聚姓字名號，悉能自見一一分別。云何？",
    "T16n0656_004:0034b03": "族姓子！眾生無量形品不同，云何日天子光",
    "T16n0656_004:0034b04": "明，悉能照彼盡同一色？為從日光中出無量",
    "T16n0656_004:0034b05": "光照無量形？為從一光照無量形？」[0034b05] 爾時，解釋菩",
    "T16n0656_004:0034b06": "薩前白佛言：「如我所問，如來一音出生無量",
    "T16n0656_004:0034b07": "諸法，此之音聲出於四大，當來過去今現在，",
    "T16n0656_004:0034b08": "所出言教我則不疑。今日光明性分自爾，云",
    "T16n0656_004:0034b09": "何以言教同耶？」[0034b09] 佛告族姓子：「如來四大所出",
    "T16n0656_004:0034b10": "音響悉各有教，盡能出生一切諸法。諸佛世",
    "T16n0656_004:0034b11": "尊當說法時，亦不念言說是置是，心寂然滅",
    "T16n0656_004:0034b12": "不念若干。猶日天子一光所照普遍諸域，亦",
    "T16n0656_004:0034b13": "不有念我有所照，其蒙光者各知所趣，是謂，",
    "T16n0656_004:0034b14": "解釋菩薩！如來捷疾自在之智多有所益，遍",
    "T16n0656_004:0034b15": "知十方有形之識化而度之。」[0034b15] 爾時，解釋菩薩",
    "T16n0656_004:0034b16": "復白佛言：「如來所出音響，有明無明、有闇無",
    "T16n0656_004:0034b17": "闇，皆能進趣成於道教。日光所照多有所傷，",
    "T16n0656_004:0034b18": "樂闇者多，何得以此為喻耶？」[0034b18] 佛告族姓子：「如",
    "T16n0656_004:0034b19": "人遊空意迷難悟，汝今如是未解吾譬。吾今",
    "T16n0656_004:0034b20": "所說如來音響出於四大，盡能出生一切諸",
    "T16n0656_004:0034b21": "法，日光天子光悉能遍照一切有形，一者能",
    "T16n0656_004:0034b22": "出生諸法，二者能遍照有形。有何差別而懷",
    "T16n0656_004:0034b23": "狐疑？」[0034b23] 爾時，解釋菩薩深自思惟豁然大悟，復",
    "T16n0656_004:0034b24": "重白佛言：「善哉！世尊！如來、至真、等正覺，以無",
    "T16n0656_004:0034b25": "形法以形教授、以無言教法以言教授。今重",
    "T16n0656_004:0034b26": "所啟，唯願如來以時發遣使無狐疑。」[0034b26] 佛言：「善",
    "T16n0656_004:0034b27": "哉，善哉！族姓子！如來當以權便而發遣之。」[0034b27] 「云",
    "T16n0656_004:0034b28": "何？世尊！有常神通、無常神通、自識宿命神通、",
    "T16n0656_004:0034b29": "識他宿命神通、眼識神通、耳識神通，此六",
    "T16n0656_004:0034c01": "法義有何差別？」[0034c01] 爾時，世尊告解釋菩薩：「如是，",
    "T16n0656_004:0034c02": "如是。如汝所問，此六神通各各不異，今當",
    "T16n0656_004:0034c03": "與汝說。菩薩摩訶薩得有常通，盡觀萬物生",
    "T16n0656_004:0034c04": "生不絕，前生是前生、後生是後生，若經一劫",
    "T16n0656_004:0034c05": "至百千劫，劫起則起、劫滅則滅，觀見此識亦",
    "T16n0656_004:0034c06": "不腐敗。何以故？無明根深不可得敗。[0034c06] 「復次，",
    "T16n0656_004:0034c07": "無常通者，亦復觀見一切眾生有形之類，有",
    "T16n0656_004:0034c08": "生者滅者，從一劫乃至百千劫，劫起則起、劫",
    "T16n0656_004:0034c09": "滅則滅，知彼受形悉歸磨滅而不常存，是謂",
    "T16n0656_004:0034c10": "菩薩摩訶薩有常通、無常通各各差別。」[0034c10] 佛復",
    "T16n0656_004:0034c11": "告解釋菩薩曰：「於是，族姓子！若菩薩摩訶薩",
    "T16n0656_004:0034c12": "若獲自識通者，便能自見一身二身至百千",
    "T16n0656_004:0034c13": "身，從劫至劫其中經歷盡能自識，我生某國",
    "T16n0656_004:0034c14": "某縣，姓字如是種姓如是。復自識知初受四",
    "T16n0656_004:0034c15": "大受形若干，悉能分別善惡之行，是謂自識",
    "T16n0656_004:0034c16": "通也。」[0034c16] 佛復告族姓子：「菩薩摩訶薩得他人神",
    "T16n0656_004:0034c17": "通智者，從此欲色界乃至有想無想天，盡能",
    "T16n0656_004:0034c18": "分別一一所趣，從一歲至百千萬歲，從一",
    "T16n0656_004:0034c19": "劫至百千萬劫，其中成敗所經歷處，盡能分",
    "T16n0656_004:0034c20": "別悉皆識知，是謂菩薩摩訶薩知他人神通。」",
    "T16n0656_004:0034c21": "[0034c21] 佛復告族姓子：「菩薩摩訶薩得眼識通，觀三",
    "T16n0656_004:0034c22": "千大千世界，知受形者、不受形者，悉能見有",
    "T16n0656_004:0034c23": "形。從一歲至百千萬歲，從一劫至百千萬劫，",
    "T16n0656_004:0034c24": "皆悉觀見而不錯亂，是謂菩薩摩訶薩具眼",
    "T16n0656_004:0034c25": "神通而無所著。」[0034c25] 佛復告族姓子：「菩薩摩訶薩",
    "T16n0656_004:0034c26": "得耳識通，悉聞十方眾生有苦樂聲者、無苦",
    "T16n0656_004:0034c27": "樂聲者、聞受善惡報聲者、不受善惡報聲者，",
    "T16n0656_004:0034c28": "皆悉聞知而不錯亂，是謂菩薩摩訶薩具耳",
    "T16n0656_004:0034c29": "識通而無所著。是謂六法各各差別。」[0034c29] 爾時，",
    "T16n0656_004:0035a01": "解釋菩薩白佛言：「世尊！有常通菩薩得此通",
    "T16n0656_004:0035a02": "者，盡知有形質者生生不絕，無常通者生",
    "T16n0656_004:0035a03": "生而滅。如今觀見前生非後生，云何稱言生",
    "T16n0656_004:0035a04": "生不絕？復次，如來以得自識通盡識宿命，一",
    "T16n0656_004:0035a05": "身二身至百千身，一劫二劫至百千萬劫，今",
    "T16n0656_004:0035a06": "身非後身，此身異於前身。今識非後識，此",
    "T16n0656_004:0035a07": "識異於後識。識離此識則同於眾生，云何",
    "T16n0656_004:0035a08": "世尊言稱自識宿命通？又，世尊言菩薩摩",
    "T16n0656_004:0035a09": "訶薩得知他人心通者，盡知一切眾生心識",
    "T16n0656_004:0035a10": "所，知自識心通亦知己心他心，知他人心通",
    "T16n0656_004:0035a11": "亦知己心他心，此二神通有何差別？如世尊",
    "T16n0656_004:0035a12": "言，菩薩摩訶薩得眼通者，觀見十方，從欲界",
    "T16n0656_004:0035a13": "上至有想無想天，皆悉觀見有受形不受形",
    "T16n0656_004:0035a14": "者、有受善惡報不受善惡報者。復言得耳",
    "T16n0656_004:0035a15": "通菩薩，悉聞十方有苦樂聲無苦樂聲者、聞",
    "T16n0656_004:0035a16": "受善惡報不受善惡報者。眼通亦見、耳識亦",
    "T16n0656_004:0035a17": "聞，此二有何差別？唯願，世尊！重演分別，使",
    "T16n0656_004:0035a18": "我等永無狐疑。」[0035a18] 佛告解釋菩薩曰：「菩薩摩訶",
    "T16n0656_004:0035a19": "薩得有常通，覺了諸法知住法性不變。菩薩",
    "T16n0656_004:0035a20": "摩訶薩得無常通，覺了諸法皆有變易，是謂",
    "T16n0656_004:0035a21": "無常通。[0035a21] 「復次，諸法體性自爾，有佛無佛亦無",
    "T16n0656_004:0035a22": "生滅，是謂有常通。復次，諸法無常通者，悉",
    "T16n0656_004:0035a23": "歸磨滅亦不久存，生生不住，是謂無常通。[0035a23] 「復",
    "T16n0656_004:0035a24": "次，菩薩摩訶薩得有常通，便為具足如來諸",
    "T16n0656_004:0035a25": "法，四意止、四意斷、四神足、五根、五力、七覺意、",
    "T16n0656_004:0035a26": "八賢聖道，是謂有常通。復次，諸法當來過去",
    "T16n0656_004:0035a27": "現在，善法惡法悉無所有，是謂無常通。[0035a27] 「復",
    "T16n0656_004:0035a28": "次，菩薩摩訶薩復觀眾生發三乘道應得羅",
    "T16n0656_004:0035a29": "漢，求師覺悟果如所願必然不疑；復見眾生",
    "T16n0656_004:0035b01": "發緣覺心，獨處曠野如其所果必然不疑；復",
    "T16n0656_004:0035b02": "見眾生發菩薩心，如其所願必然不疑。是謂",
    "T16n0656_004:0035b03": "菩薩摩訶薩有常神通。若有善男子、女人，初",
    "T16n0656_004:0035b04": "求羅漢辟支佛道及行菩薩道，於中退轉在",
    "T16n0656_004:0035b05": "凡夫地不成就者，是謂無常神通。[0035b05] 「復次，若有",
    "T16n0656_004:0035b06": "菩薩摩訶薩已得自識宿命通，自知無數宿",
    "T16n0656_004:0035b07": "命，初發道意建立功德，承事供養諸佛世尊",
    "T16n0656_004:0035b08": "定獲道果，復自憶識未受四大倚空不著色，",
    "T16n0656_004:0035b09": "是乃名曰自識宿命。或有菩薩得知他人心",
    "T16n0656_004:0035b10": "通，彼彼受身彼彼受形，然不能知本所從來，",
    "T16n0656_004:0035b11": "是謂世俗他心智。復有善男子、女人，既得",
    "T16n0656_004:0035b12": "神通知他人心智，盡能具足內外神通，是謂",
    "T16n0656_004:0035b13": "自識神通、知他人心智各各有別。[0035b13] 「若有善",
    "T16n0656_004:0035b14": "男子、女人，已獲眼通內外清淨，盡見三世",
    "T16n0656_004:0035b15": "眾生根原。或有菩薩以天眼見一千剎土，或",
    "T16n0656_004:0035b16": "有菩薩見二千剎土，或有菩薩見三千大千",
    "T16n0656_004:0035b17": "剎土，或有菩薩以天眼見一佛國，見二國",
    "T16n0656_004:0035b18": "土見三國土，於中悉知有退轉者不退轉者，",
    "T16n0656_004:0035b19": "是謂菩薩摩訶薩得天眼通，悉知諸界而無",
    "T16n0656_004:0035b20": "所有。」[0035b20] 佛復告族姓子：「若有菩薩摩訶薩已得",
    "T16n0656_004:0035b21": "耳通，盡聞十方諸剎音響，有善音、無善音、有",
    "T16n0656_004:0035b22": "好音、無好音。復有善男子、女人，聞一千二",
    "T16n0656_004:0035b23": "千三千剎土，或有菩薩聞一佛國土、二佛國土、",
    "T16n0656_004:0035b24": "三佛國土，乃至無數佛國音響。」[0035b24] 爾時，佛告解",
    "T16n0656_004:0035b25": "釋菩薩曰：「於六事法便得具足，各有差別。」[0035b25] 爾",
    "T16n0656_004:0035b26": "時，解釋菩薩白佛言：「世尊！如來大慈說無量",
    "T16n0656_004:0035b27": "辯，一一分別眾生牢固，說六神通不可思議，",
    "T16n0656_004:0035b28": "非是羅漢辟支佛所能及知。如世尊言：『演說",
    "T16n0656_004:0035b29": "六通無著法行猶懷狐疑。』如世尊言：『有常神",
    "T16n0656_004:0035c01": "通說泥洹法，無常神通說有為法。』若使善男",
    "T16n0656_004:0035c02": "子、女人得有為神通，便為身意即滅度乎？」[0035c02] 佛",
    "T16n0656_004:0035c03": "言：「不然。」[0035c03] 解釋菩薩言：「一切諸法無生無滅，今",
    "T16n0656_004:0035c04": "日如來身識即滅度乎？何以復有言教耶？」[0035c04] 世",
    "T16n0656_004:0035c05": "尊告曰：「非不說有常泥洹，亦不說無常神通。",
    "T16n0656_004:0035c06": "但我神通知有知無，故說之耳。」[0035c06] 爾時，世尊復",
    "T16n0656_004:0035c07": "告族姓子：「若有善男子、女人得有常神通者，",
    "T16n0656_004:0035c08": "便名為如來、至真、等正覺。得無常神通者，此",
    "T16n0656_004:0035c09": "人或在聖地，或在凡夫地，是謂二事各有差",
    "T16n0656_004:0035c10": "別。」[0035c10] 爾時，解釋菩薩白佛言：「世尊！如來、至真、",
    "T16n0656_004:0035c11": "等正覺已得眼識神通，盡能了見過去當來",
    "T16n0656_004:0035c12": "現在三世眾生，乃名曰神通。復言耳聽過去",
    "T16n0656_004:0035c13": "當來現在無數世聲。若言眼見過去色耶？過",
    "T16n0656_004:0035c14": "去已滅。未來色耶？未有形兆。眼識現在法界",
    "T16n0656_004:0035c15": "則我不疑。唯願，世尊！使無聞眾生永得開悟。」",
    "T16n0656_004:0035c16": "[0035c16] 爾時，世尊告解釋菩薩曰：「諦聽諦聽！善思念",
    "T16n0656_004:0035c17": "之！吾當為汝分別其義。云何？族姓子！如有眾",
    "T16n0656_004:0035c18": "生已得天眼，遍觀一切有形色相，盡能分別",
    "T16n0656_004:0035c19": "亦無疑惑。憶過去色忽然在前，盡皆了之無",
    "T16n0656_004:0035c20": "有障礙。耳識神通亦復如是，念亦在前耳無",
    "T16n0656_004:0035c21": "所障悉皆了之。」[0035c21] 解釋菩薩復白佛言：「如今所",
    "T16n0656_004:0035c22": "聞倍生狐疑。云何眼通耳通，見過去事聞過",
    "T16n0656_004:0035c23": "去聲？如我現在自識宿命，便能自知宿命事，",
    "T16n0656_004:0035c24": "如我耳識，現在知現在事？云何得知過去未",
    "T16n0656_004:0035c25": "來？」[0035c25] 佛告解釋菩薩曰：「或有眼通眼定識，或有",
    "T16n0656_004:0035c26": "眼通非眼定識；或有耳通耳定識，或有耳通",
    "T16n0656_004:0035c27": "非耳定識。若菩薩摩訶薩得眼識定通、耳識",
    "T16n0656_004:0035c28": "定通、便能見此從初受形至今後身，若大若",
    "T16n0656_004:0035c29": "小，其間分別不失定意通。菩薩摩訶薩亦復",
    "T16n0656_004:0036a01": "如是，入此定意者觀一佛境界，復壞此界觀",
    "T16n0656_004:0036a02": "無數剎土，於中變現成就五陰、不成就五陰。",
    "T16n0656_004:0036a03": "或現小五陰，或現地五陰，或現水五陰，或",
    "T16n0656_004:0036a04": "現四天下五陰，或現寶山五陰，或現須彌山",
    "T16n0656_004:0036a05": "五陰，或現鐵圍山五陰，或現大鐵圍山五陰，",
    "T16n0656_004:0036a06": "或現人世城郭村聚五陰，或現遊戲浴池所居處",
    "T16n0656_004:0036a07": "五陰，或現諸天所居宮殿五陰，或現龍宮五",
    "T16n0656_004:0036a08": "陰，或現八部鬼神五陰，或現欲界眾生形，或",
    "T16n0656_004:0036a09": "現色界作色界眾生形，或現無色界作無色",
    "T16n0656_004:0036a10": "形，或現小世界作小世界形，或現千世界二",
    "T16n0656_004:0036a11": "千世界乃至三千大千世界。或現眾生受",
    "T16n0656_004:0036a12": "果報不受果報，一時一日一月一歲，成劫敗",
    "T16n0656_004:0036a13": "劫清濁好醜善趣惡趣，諸佛出世菩薩翼從，",
    "T16n0656_004:0036a14": "盡能分別，是謂定眼識通、定耳識通。得諸如",
    "T16n0656_004:0036a15": "來神識感動到十方佛國，承事供養諸佛世",
    "T16n0656_004:0036a16": "尊。復見諸菩薩興致供養衣被、飯食、床褥、臥",
    "T16n0656_004:0036a17": "具、病瘦、醫藥。復見佛國清淨者、不清淨者，復",
    "T16n0656_004:0036a18": "見眾生修梵行者、不修梵行者，見五趣眾生",
    "T16n0656_004:0036a19": "受行不同所修各異。是謂菩薩摩訶薩得定",
    "T16n0656_004:0036a20": "眼識通、得定耳識通，盡觀過去當來今現在",
    "T16n0656_004:0036a21": "事而無所失。[0036a21] 「復次，菩薩摩訶薩得眼識通，權",
    "T16n0656_004:0036a22": "現無數眾生境界不可思議，便能變化種種",
    "T16n0656_004:0036a23": "珍寶。諸有眾生往取珍寶者，悉施與之皆令",
    "T16n0656_004:0036a24": "充足。或復示現諸佛國土本行清淨，皆已",
    "T16n0656_004:0036a25": "畢故更不造新。是謂菩薩摩訶薩得定識眼",
    "T16n0656_004:0036a26": "通、得定識耳通，盡能具足一切眾行。」[0036a26] 爾時，解",
    "T16n0656_004:0036a27": "釋菩薩白佛言：「世尊！得定眼識通、得定耳識",
    "T16n0656_004:0036a28": "通，是等善男子、善女人為在何地？為供養諸",
    "T16n0656_004:0036a29": "佛幾時？」[0036a29] 佛言：「是善男子、善女人，奉持修習",
    "T16n0656_004:0036b01": "定眼識通、定耳識通，已供養過去恒沙諸佛，",
    "T16n0656_004:0036b02": "已得總持不退轉行，諸根已具相好成就，父",
    "T16n0656_004:0036b03": "母端正種姓成就。復有菩薩雖得供養諸佛",
    "T16n0656_004:0036b04": "世尊，從一佛國至一佛國，承事禮敬諸佛世",
    "T16n0656_004:0036b05": "尊，然未得眼識通、耳識通。或有菩薩摩訶薩，",
    "T16n0656_004:0036b06": "雖得眼通未能具足眾行之本，以神足力遊",
    "T16n0656_004:0036b07": "至十方無量世界，承事供養諸佛世尊。或有",
    "T16n0656_004:0036b08": "菩薩摩訶薩，雖得眼通、耳通，未得定識者，不",
    "T16n0656_004:0036b09": "能悉知眾生所念，不能淨佛國土教化眾生。",
    "T16n0656_004:0036b10": "或有菩薩摩訶薩，六通清徹內外無礙，不能",
    "T16n0656_004:0036b11": "具足四法門行。或有菩薩在一佛剎，周旋教",
    "T16n0656_004:0036b12": "化無所染著，未能備悉眾生根原。或有菩薩",
    "T16n0656_004:0036b13": "自淨其剎，無婬怒癡眾生生其國土，雖生其",
    "T16n0656_004:0036b14": "國不盡苦本。或有菩薩發弘誓心：『若我後生",
    "T16n0656_004:0036b15": "已剎土生者，使我國人無三乘之名。』此菩薩",
    "T16n0656_004:0036b16": "等不得定眼識通、定耳識通。復有菩薩發弘",
    "T16n0656_004:0036b17": "誓心：『我本誓願求無上正真道，使我國人盡",
    "T16n0656_004:0036b18": "同一行，國土清淨同一形像。』如彼所願已",
    "T16n0656_004:0036b19": "得不疑，如此等菩薩猶未得定眼識通、定耳",
    "T16n0656_004:0036b20": "識通。復有菩薩發大弘誓心：『如我後成佛時，",
    "T16n0656_004:0036b21": "諸有眾生在我國者，一日成道盡取滅度。』如",
    "T16n0656_004:0036b22": "此等菩薩摩訶薩，猶未得定眼識通、定耳識",
    "T16n0656_004:0036b23": "通。復有菩薩發弘誓心：『若我後作佛時，使我",
    "T16n0656_004:0036b24": "國土一切眾生同日成佛。』如此等菩薩便得",
    "T16n0656_004:0036b25": "定眼識通、定耳識通。」[0036b25] 爾時，解釋菩薩白佛言：",
    "T16n0656_004:0036b26": "「世尊！頗有菩薩摩訶薩發弘誓心：『若我成佛",
    "T16n0656_004:0036b27": "時，一切眾生皆得一時成佛不乎？』」[0036b27] 佛言：「有！過",
    "T16n0656_004:0036b28": "去無數阿僧祇劫有佛，名號住無住如來、至",
    "T16n0656_004:0036b29": "真、等正覺、明行成為、善逝、世間解、無上士、道法",
    "T16n0656_004:0036c01": "御、天人師，號佛、世尊。國土名法妙，人壽三萬",
    "T16n0656_004:0036c02": "歲。爾時，住無住如來壽十萬歲，發弘誓心使",
    "T16n0656_004:0036c03": "己國土眾生同日同時盡成佛道，即於彼日",
    "T16n0656_004:0036c04": "盡取滅度。」[0036c04] 爾時，解釋菩薩復白佛言：「頗有如",
    "T16n0656_004:0036c05": "來、至真、等正覺發弘誓心：『若我後作佛時，使",
    "T16n0656_004:0036c06": "我十方世界虛空神識盡得佛道不耶？』」[0036c06] 佛言：",
    "T16n0656_004:0036c07": "「不也。何以故？眾生境界不可思議，虛空邊",
    "T16n0656_004:0036c08": "際無有涯底，過去滅盡不可稱量，將來生",
    "T16n0656_004:0036c09": "者亦無有限。」[0036c09] 佛復告族姓子：「此賢劫前過去",
    "T16n0656_004:0036c10": "無數阿僧祇劫，過此數已復過無數阿僧祇",
    "T16n0656_004:0036c11": "劫，有佛名平等如來、至真、等正覺、明行成為、",
    "T16n0656_004:0036c12": "善逝、世間解、無上士、道法御、天人師，號佛、世",
    "T16n0656_004:0036c13": "尊，出現於世。人壽千歲，國土清淨。一日之中，",
    "T16n0656_004:0036c14": "現十方無數盡虛空界有形之類，盡同一日",
    "T16n0656_004:0036c15": "皆成無上正真之道，即於一日盡取般泥洹。」",
    "T16n0656_004:0036c16": "[0036c16] 爾時，解釋菩薩復白佛言：「平等如來、至真、等",
    "T16n0656_004:0036c17": "正覺既成佛已，復使一切眾生十方無量世",
    "T16n0656_004:0036c18": "界虛空無邊際眾生，盡同一日皆成佛道。云",
    "T16n0656_004:0036c19": "何今日復有如來及我等耶？一切眾生乎？云",
    "T16n0656_004:0036c20": "何復有天道、人道、畜生、餓鬼、地獄道乎？」[0036c20] 佛告",
    "T16n0656_004:0036c21": "解釋菩薩曰：「止止！族姓子！吾先已說得人身",
    "T16n0656_004:0036c22": "者，不說餘道也。」[0036c22] 爾時，解釋菩薩復白佛言：「世",
    "T16n0656_004:0036c23": "尊！頗有菩薩摩訶薩發弘誓心，一日之中使",
    "T16n0656_004:0036c24": "五趣眾生同己同日成佛不乎？」[0036c24] 答曰：「無也。何",
    "T16n0656_004:0036c25": "以故？眾生性行志趣不同，豈當以餓鬼、畜生、",
    "T16n0656_004:0036c26": "地獄形成佛耶？此事不然。何以故？終不以",
    "T16n0656_004:0036c27": "非身得成人中尊，權化示現可假遍濟。」[0036c27] 佛",
    "T16n0656_004:0036c28": "復告解釋菩薩曰：「無數諸佛過去本發弘誓",
    "T16n0656_004:0036c29": "心，令一切眾生有形之類及虛空界，悉令成",
    "T16n0656_004:0037a01": "佛盡般泥洹。然彼如來、至真、等正覺，即於其",
    "T16n0656_004:0037a02": "日先化三趣眾生，拔其苦本盡復人身，得人",
    "T16n0656_004:0037a03": "道已，諸根具足六情完具，然後一日之中同",
    "T16n0656_004:0037a04": "成佛道，眾相具足，如我今日如來、至真、等正",
    "T16n0656_004:0037a05": "覺，神智自在辯才無礙，悉取滅度。」[0037a05] 爾時，解",
    "T16n0656_004:0037a06": "釋菩薩白佛言：「弘誓菩薩教化眾生，其中苦",
    "T16n0656_004:0037a07": "行經無量劫。何以故不即於三趣眾生悉令",
    "T16n0656_004:0037a08": "得佛道乎？」[0037a08] 佛言：「不可成道。云何？族姓子！此",
    "T16n0656_004:0037a09": "三趣道非三善道。云何欲於中得成佛道乎？",
    "T16n0656_004:0037a10": "此事不然。猶如有人欲求七寶，捨七寶[卄/積]反",
    "T16n0656_004:0037a11": "從空求，此人能獲不乎？」[0037a11] 答曰：「不也。世尊！」[0037a11] 佛",
    "T16n0656_004:0037a12": "言：「如是如是。族姓子！欲使三趣眾生成佛",
    "T16n0656_004:0037a13": "道者，此事不然。」",
    "T16n0656_004:0037a14": "菩薩瓔珞經因緣品第十",
    "T16n0656_004:0037a15": "[0037a15] 佛告族姓子：「若有善男子、善女人，受持諷誦",
    "T16n0656_004:0037a16": "定眼識、定耳識者，便獲十功德。云何為十？於",
    "T16n0656_004:0037a17": "是菩薩摩訶薩以無等心獲虛空像，不以言",
    "T16n0656_004:0037a18": "教教化眾生淨佛國土。善男子、善女人自知",
    "T16n0656_004:0037a19": "無數形識本末，知其虛寂悉無所有，起無生",
    "T16n0656_004:0037a20": "法忍。[0037a20] 「復次，族姓子！若有菩薩摩訶薩當坐道",
    "T16n0656_004:0037a21": "場，便能具足法界清淨。但為如來一相無形，",
    "T16n0656_004:0037a22": "或有菩薩得一法印，演說無量如來法教，非",
    "T16n0656_004:0037a23": "從師受自然而覺。[0037a23] 「復次，族姓子！行一法本廣",
    "T16n0656_004:0037a24": "大無底，以無相法生諸法本。云何無相生有",
    "T16n0656_004:0037a25": "相？」[0037a25] 佛言：「如外有色，有青、有白、有赤、有黑、有黃。」",
    "T16n0656_004:0037a26": "[0037a26] 解釋菩薩言：「如來所說神在虛空，非過去當",
    "T16n0656_004:0037a27": "來現在，亦無有五陰名。云何言青、黃、赤、白、黑？」",
    "T16n0656_004:0037a28": "[0037a28] 「此因緣法不可思議，由眾生自起緣想，有行",
    "T16n0656_004:0037a29": "則有識，由識生癡則成人身。」[0037a29] 解釋菩薩白佛",
    "T16n0656_004:0037b01": "言：「如世尊言：『虛空無形，由四大色地水火",
    "T16n0656_004:0037b02": "風而有色。』今問如來，云何名曰地、水、火、風、青、",
    "T16n0656_004:0037b03": "黃、白、黑？如世尊言：『如青、黃、白、黑空識在空中。』",
    "T16n0656_004:0037b04": "何以不說，青、黃、赤、白中，青、黃、赤、白盡非空耶？」",
    "T16n0656_004:0037b05": "[0037b05] 答曰：「不然。何以故？各各自空，空性不知有性，",
    "T16n0656_004:0037b06": "有性不知無性。猶如菩薩摩訶薩一念之頃，",
    "T16n0656_004:0037b07": "知無量恒沙剎土諸佛世界，成劫敗劫一一",
    "T16n0656_004:0037b08": "知之。了知其中而無他相，諸法因緣自生",
    "T16n0656_004:0037b09": "自滅，本我因空生生不滅。復觀無量阿僧祇",
    "T16n0656_004:0037b10": "剎土，觀見諸菩薩受慧莊嚴剎土，淨眾生種，",
    "T16n0656_004:0037b11": "因彼佛國土演布道教。阿僧祇諸佛如來，盡",
    "T16n0656_004:0037b12": "知所出之處，一一分別亦無我想。復於諸佛",
    "T16n0656_004:0037b13": "如來、至真、等正覺，聞深法要奉持承受，不捨",
    "T16n0656_004:0037b14": "諸法之本。[0037b14] 「爾時，菩薩亦不自見有我無我，行",
    "T16n0656_004:0037b15": "菩薩行不見有行，是謂因有起於無相，於",
    "T16n0656_004:0037b16": "中不自滅相。身雖生觀亦不自見無所覺知，",
    "T16n0656_004:0037b17": "已無所覺亦無此念起吾我想，自校計已便",
    "T16n0656_004:0037b18": "能分別一切諸法。無明緣行，行緣識，識緣",
    "T16n0656_004:0037b19": "名色，名色緣更樂，乃至生老死亦復如是。爾",
    "T16n0656_004:0037b20": "時，具行菩薩復作是念：『一切諸法因緣相生、",
    "T16n0656_004:0037b21": "因緣相滅。』從初發意乃至成佛，一一觀了諸",
    "T16n0656_004:0037b22": "法之相，緣生則生、緣滅則滅，無明滅則行",
    "T16n0656_004:0037b23": "滅，行滅則識滅，識滅則名色滅，名色滅則",
    "T16n0656_004:0037b24": "更樂滅，更樂滅則愛滅，愛滅則受滅，受滅",
    "T16n0656_004:0037b25": "則有滅，有滅則生滅，生滅則老病死憂悲苦",
    "T16n0656_004:0037b26": "惱滅。取要言之、五盛陰眾行之本，無猗不",
    "T16n0656_004:0037b27": "可猗，然知起所從來處，於彼自省觀諸法界，",
    "T16n0656_004:0037b28": "法慧清淨不捨辯才。菩薩摩訶薩思惟分別",
    "T16n0656_004:0037b29": "十二因緣，云何無明緣行？於是善男子、女人，",
    "T16n0656_004:0037c01": "由無明本造善惡行，盡生十二諸不善本，漸",
    "T16n0656_004:0037c02": "漸成五盛形，是謂無明緣行。」[0037c02] 爾時，過行比丘",
    "T16n0656_004:0037c03": "即從座起，偏露右臂右膝著地，叉手白佛言：",
    "T16n0656_004:0037c04": "「如我所學十二因緣甚深之法，我今當說。無",
    "T16n0656_004:0037c05": "明緣行便生十二，行緣識便生十二，識緣名",
    "T16n0656_004:0037c06": "色便生十二，名色緣更樂便生十二，更樂緣",
    "T16n0656_004:0037c07": "六入便生十二，六入緣愛便生十二，愛緣受",
    "T16n0656_004:0037c08": "便生十二，受緣有便生十二，有緣生老病死",
    "T16n0656_004:0037c09": "憂悲苦惱復生十二。如我所解十二因緣，癡",
    "T16n0656_004:0037c10": "滅則行滅，行滅則識滅，識滅則名色滅，名",
    "T16n0656_004:0037c11": "色滅則更樂滅，更樂滅則六入滅，六入滅則",
    "T16n0656_004:0037c12": "愛滅，愛滅則受滅，受滅則有滅，有滅則生",
    "T16n0656_004:0037c13": "老病死憂悲苦惱滅。」[0037c13] 佛言：「比丘！不壞法相，猶",
    "T16n0656_004:0037c14": "如幻師住於此地現其幻法，然彼幻法不損",
    "T16n0656_004:0037c15": "此地，地亦不損幻法。然此幻師造作此化無",
    "T16n0656_004:0037c16": "有晝夜，其有見此幻者悉皆信解。菩薩摩訶",
    "T16n0656_004:0037c17": "薩亦復如是，以神足力分別十二因緣。無佛",
    "T16n0656_004:0037c18": "境界現其剎土，本無有世今現有世，復以",
    "T16n0656_004:0037c19": "有佛剎土能現無佛剎土，以無色剎土現有",
    "T16n0656_004:0037c20": "形色，不以一壞二，不以二壞一。何以故？如",
    "T16n0656_004:0037c21": "彼幻法能使一切世界盡如幻術，猶如一切",
    "T16n0656_004:0037c22": "世界隨人所喜盡為幻法，幻有若干非有一",
    "T16n0656_004:0037c23": "法。[0037c23] 「或有幻法名曰無量諸法門，菩薩得此幻",
    "T16n0656_004:0037c24": "法者，便能現一切諸法皆如幻法，已得幻法",
    "T16n0656_004:0037c25": "便得幻智而不忘失，已得幻智便得幻行能",
    "T16n0656_004:0037c26": "盡眾苦。菩薩摩訶薩已獲幻智行幻，便能",
    "T16n0656_004:0037c27": "於中以幻智盡能分別眾行，一一思惟不失",
    "T16n0656_004:0037c28": "本際，如彼幻法不依內地，現於外法亦不依",
    "T16n0656_004:0037c29": "外，使諸眾生現有內法。菩薩摩訶薩亦復如",
    "T16n0656_004:0038a01": "是，不以空性內外分別，言：『我當越一切世界。』",
    "T16n0656_004:0038a02": "亦不以世界在內外空法。何以故？虛空性爾",
    "T16n0656_004:0038a03": "不壞法界，法界不壞空性。[0038a03] 「菩薩摩訶薩於中",
    "T16n0656_004:0038a04": "得虛空性，種種觀一切法界，亦不觀法界亦",
    "T16n0656_004:0038a05": "不壞法界，不但不見此世界有若干形，亦不",
    "T16n0656_004:0038a06": "見眾生善行惡行之報，一一分別究尋其事，",
    "T16n0656_004:0038a07": "性空自爾無能使爾。觀已復觀分別三有，於",
    "T16n0656_004:0038a08": "中計校十二因緣，由癡起眼識有三行事。云",
    "T16n0656_004:0038a09": "何為三？猶如，族姓子！眼見外色，若善不善盡",
    "T16n0656_004:0038a10": "不分別，斯由本識無明行染。或復善男子、",
    "T16n0656_004:0038a11": "善女人，起身口意行三不善法，意漸自悟：『咄",
    "T16n0656_004:0038a12": "我本所造，由無明本今乃致十二因緣。』知從",
    "T16n0656_004:0038a13": "無明不能自改。[0038a13] 「復次，善男子、善女人由癡致",
    "T16n0656_004:0038a14": "行，眾罪根原由罪而生：『我今當念寂靜定意，",
    "T16n0656_004:0038a15": "觀此十二因緣為由癡耶？為從行乎？』復自思",
    "T16n0656_004:0038a16": "惟：『無明澹靜隱匿之法，何由能出諸緣著乎？",
    "T16n0656_004:0038a17": "非我身口行造，無由得生？』是謂菩薩摩訶",
    "T16n0656_004:0038a18": "薩分別三行而無所有。[0038a18] 「菩薩摩訶薩得空觀",
    "T16n0656_004:0038a19": "定意，分別十二因緣，緣癡有行便有緣報，癡",
    "T16n0656_004:0038a20": "非本原，何由而有行乎？身口意法三事相因",
    "T16n0656_004:0038a21": "乃生諸法。所以如來於無數劫，分別思惟十",
    "T16n0656_004:0038a22": "二因緣，今得成佛始得信解。吾初發意求菩",
    "T16n0656_004:0038a23": "薩道，捨身受身分別十二因緣，思惟苦本未",
    "T16n0656_004:0038a24": "盡其原。今我成如來、至真、等正覺，乃得暢達",
    "T16n0656_004:0038a25": "十二因緣。」[0038a25] 佛復告過行比丘：「汝今雖在如來",
    "T16n0656_004:0038a26": "前說十二因緣，未能具其原本。何以故本無？",
    "T16n0656_004:0038a27": "如來、至真、等正覺住壽經恒沙劫，宣說十二",
    "T16n0656_004:0038a28": "因緣猶不能盡，何況汝今欲得盡乎？」[0038a28] 爾時，彼",
    "T16n0656_004:0038a29": "比丘在如來前極懷慚愧：「將我得無失神足",
    "T16n0656_004:0038b01": "乎？」即從座起頭面禮世尊足，便退而去。",
    "T16n0656_004:0038b02": "菩薩瓔珞經心品第十一",
    "T16n0656_004:0038b03": "[0038b03] 爾時，座上諸欲天人、諸色天人、天、龍、鬼神、乾",
    "T16n0656_004:0038b04": "沓&#x60D2;、阿須倫、迦留羅、旃陀羅、摩休勒，聞如來、",
    "T16n0656_004:0038b05": "至真、等正覺說此甚深之法，皆有渴仰欲得",
    "T16n0656_004:0038b06": "見如來正心定意。[0038b06] 爾時，世尊知眾生心中所",
    "T16n0656_004:0038b07": "念，欲令眾會心定三昧。爾時，世尊即於座",
    "T16n0656_004:0038b08": "上入面現定意，令諸菩薩摩訶薩皆悉見之。",
    "T16n0656_004:0038b09": "去此十五江河沙數，有佛土名曰如幻，佛名",
    "T16n0656_004:0038b10": "等心如來、至真、等正覺、明行成為、善逝、世間解、",
    "T16n0656_004:0038b11": "無上士、道法御、天人師，號佛、世尊。彼國清淨",
    "T16n0656_004:0038b12": "不猗想著，無有餓鬼、畜生、地獄道，所行純厚",
    "T16n0656_004:0038b13": "不自計我，心不趣小亦無聲聞辟支佛音。令",
    "T16n0656_004:0038b14": "一切會皆悉見之。[0038b14] 爾時，世尊從彼定起，復入",
    "T16n0656_004:0038b15": "月盛定意，令一切眾生盡見金色，悉聞十方",
    "T16n0656_004:0038b16": "諸佛說無相行：「云何為無相？諸法寂然澹",
    "T16n0656_004:0038b17": "泊無形，諸法不起忍諸恚怒，諸法攝心不起",
    "T16n0656_004:0038b18": "外想，諸法定意現已國淨，諸法善觀不以",
    "T16n0656_004:0038b19": "劫數為限，諸法樂行永離恩愛，諸法現明不",
    "T16n0656_004:0038b20": "生癡想。諸法去貪，具足施度無極；諸法無",
    "T16n0656_004:0038b21": "有所犯，具足戒度無極；諸法不起恚想，具足",
    "T16n0656_004:0038b22": "忍度無極；諸法精進無有懈怠，具足進度無",
    "T16n0656_004:0038b23": "極；諸法不興亂意，攝心不起常樂於禪，具",
    "T16n0656_004:0038b24": "足禪度無極；諸法盡除愚惑無他異念，具足",
    "T16n0656_004:0038b25": "智度無極。[0038b25] 「復有名四意止，菩薩摩訶薩所修",
    "T16n0656_004:0038b26": "行法。云何為四意止？若有善男子、女人，分",
    "T16n0656_004:0038b27": "別內身意止，從頭至足一一分別生不淨觀，",
    "T16n0656_004:0038b28": "自觀己身觀他人身，自觀己心觀他人心，內",
    "T16n0656_004:0038b29": "外諸法悉皆如是。菩薩摩訶薩復自觀諸法：",
    "T16n0656_004:0038c01": "四意斷、四神足、五根、五力、七覺意、八賢聖道，",
    "T16n0656_004:0038c02": "是謂菩薩摩訶薩無相行。」[0038c02] 佛復告族姓子：「菩",
    "T16n0656_004:0038c03": "薩摩訶薩自觀身已觀他人身，一一分別從",
    "T16n0656_004:0038c04": "頭至足起不淨想，是謂菩薩摩訶薩觀內外",
    "T16n0656_004:0038c05": "身悉無所有。」[0038c05] 爾時，世尊即說此偈而歎頌曰：",
    "T16n0656_004:0038c06": "「不猗心意識，  分別諸行本，",
    "T16n0656_004:0038c07": " 道存無想念，  乃應賢聖諦。",
    "T16n0656_004:0038c08": " 佛慧無邊涯，  不見有合離，",
    "T16n0656_004:0038c09": " 成佛由無相，  乃應果實行。",
    "T16n0656_004:0038c10": " 佛道本無二，  亦復無一相，",
    "T16n0656_004:0038c11": " 真人慈善普，  示現若干法。",
    "T16n0656_004:0038c12": " 本我不造我，  染有成五陰，",
    "T16n0656_004:0038c13": " 聖諦慧無量，  進趣自滅意。",
    "T16n0656_004:0038c14": " 不有亦不無，  生死起染著，",
    "T16n0656_004:0038c15": " 滅相自成佛，  故號天中天。",
    "T16n0656_004:0038c16": " 生值人道難，  六根完具難，",
    "T16n0656_004:0038c17": " 滅十二緣難，  生天受福難。",
    "T16n0656_004:0038c18": " 遭遇賢聖難，  入定除想難，",
    "T16n0656_004:0038c19": " 觀內外身難，  面受聖教難。」",
    "T16n0656_004:0038c20": "[0038c20] 爾時，世尊說此偈已，座上諸天、人民、天龍、鬼",
    "T16n0656_004:0038c21": "神、八部之眾，皆發無上正真道意，復有無數",
    "T16n0656_004:0038c22": "眾生得不起法忍也。◎",
    "T16n0656_004:0038c23": "菩薩瓔珞經◎四聖諦品第十二",
    "T16n0656_004:0038c24": "[0038c24] 爾時，佛告文殊師利：「過去無數阿僧祇劫有",
    "T16n0656_004:0038c25": "佛，名大身如來、至真、等正覺、明行成為、善逝、",
    "T16n0656_004:0038c26": "世間解、無上士、道法御、天人師，號佛、世尊。剎名",
    "T16n0656_004:0038c27": "空寂，正於此處成無上等正覺，與四部眾說",
    "T16n0656_004:0038c28": "微妙法四賢聖諦，廣化眾生皆令至無餘泥",
    "T16n0656_004:0038c29": "洹界而取滅度。[0038c29] 「云何四聖諦？一為無量聖諦，",
    "T16n0656_004:0039a01": "菩薩得此聖諦者，一念之中自滅心垢亦能",
    "T16n0656_004:0039a02": "滅他心垢，不見塵垢有盡無盡；二名行盡聖",
    "T16n0656_004:0039a03": "諦，菩薩得此聖諦者，一念之中盡令眾生覺",
    "T16n0656_004:0039a04": "了身口意行，若善、若惡盡趣道門，悉令眾生",
    "T16n0656_004:0039a05": "至無餘泥洹界；三名速疾聖諦，菩薩得此聖",
    "T16n0656_004:0039a06": "諦者，能使一切眾生彈指之頃盡成佛道，無",
    "T16n0656_004:0039a07": "限無量不可稱數一日成道，復令無數阿僧",
    "T16n0656_004:0039a08": "祇剎土眾生之類，各生善心興敬供養諸佛",
    "T16n0656_004:0039a09": "世尊，香華繒綵作倡伎樂，阿僧祇諸佛剎土",
    "T16n0656_004:0039a10": "化作一寶蓋，而用供養出過諸天世人上，盡",
    "T16n0656_004:0039a11": "持天上自然飲食、衣被、床、臥具、病瘦、醫藥，一",
    "T16n0656_004:0039a12": "念之頃悉能成辦；四名曰等聖諦，菩薩得此",
    "T16n0656_004:0039a13": "聖諦者，能使一切眾生盡同一趣無若干相，",
    "T16n0656_004:0039a14": "於無餘泥洹界而般泥洹，猶如焰幻野馬，世",
    "T16n0656_004:0039a15": "界空寂無形不可獲持。菩薩摩訶薩亦復如",
    "T16n0656_004:0039a16": "是，教化眾生淨佛國土，亦不見眾生有得度",
    "T16n0656_004:0039a17": "者，亦復不見受化者，非不有眾生非不無眾",
    "T16n0656_004:0039a18": "生，非不有淨眾生非不無淨眾生，非不有濁",
    "T16n0656_004:0039a19": "非不無濁，非不有受胎非不無受胎，非不有",
    "T16n0656_004:0039a20": "非不無有，非不有生死非不無生死，一一分",
    "T16n0656_004:0039a21": "別悉無所有，知十二因緣亦復如是，從癡至",
    "T16n0656_004:0039a22": "十二因緣非有非無，猶如野馬，世界不可獲",
    "T16n0656_004:0039a23": "持無近無遠，雖化眾生不見有化。菩薩摩訶",
    "T16n0656_004:0039a24": "薩亦復如是，觀諸如來、至真、等正覺，不見有",
    "T16n0656_004:0039a25": "起不見有滅，亦不有相亦不無相。如來、至",
    "T16n0656_004:0039a26": "真、等正覺以無相之法，教化眾生淨佛國土。",
    "T16n0656_004:0039a27": "雖有佛無有佛想，雖有法無有法想，雖有比",
    "T16n0656_004:0039a28": "丘僧無有比丘僧想，是謂，文殊師利！菩薩摩",
    "T16n0656_004:0039a29": "訶薩已得無相法者，住不退轉而無有礙。譬",
    "T16n0656_004:0039b01": "如有人於夢中或為國王、或為轉輪聖王，覺",
    "T16n0656_004:0039b02": "已便憶夢中所作亦不忘失。菩薩摩訶薩亦",
    "T16n0656_004:0039b03": "復如是，觀諸眾生成如來、至真、等正覺，亦不",
    "T16n0656_004:0039b04": "見有成相，亦不見無成相。」[0039b04] 爾時，佛告諸會大",
    "T16n0656_004:0039b05": "眾：「爾時，大身如來，說法清淨無形不可見，豈",
    "T16n0656_004:0039b06": "異人乎？莫造斯觀。何以故？爾時大身如來，今",
    "T16n0656_004:0039b07": "文殊師利是。」[0039b07] 爾時，世尊便說此偈言：",
    "T16n0656_004:0039b08": "「過去無數世，  佛號大身尊，",
    "T16n0656_004:0039b09": " 於此成正覺，  無有邪部行。",
    "T16n0656_004:0039b10": " 恒以無相法，  分別四聖諦，",
    "T16n0656_004:0039b11": " 權現遊世界，  現有所諮受。",
    "T16n0656_004:0039b12": " 佛道不思議，  神力不可極，",
    "T16n0656_004:0039b13": " 教化眾生類，  盡同為一相。",
    "T16n0656_004:0039b14": " 吾今自成佛，  三界第一尊，",
    "T16n0656_004:0039b15": " 不為彼所染，  不更生老死。」",
    "T16n0656_004:0039b16": "[0039b16] 爾時，世尊說此偈已，有無量眾生皆發無上正",
    "T16n0656_004:0039b17": "真道意。",
    "T16n0656_004:0039b18": "菩薩瓔珞經成道品第十三",
    "T16n0656_004:0039b19": "[0039b19] 爾時，有菩薩名無畏，曾供養過去無數諸佛，",
    "T16n0656_004:0039b20": "已得總持分別三世成敗所趣，即從座起偏",
    "T16n0656_004:0039b21": "露右臂，叉手長跪，白佛言：「唯然，世尊！今聞",
    "T16n0656_004:0039b22": "如來、至真、等正覺說四賢聖難有之法，未曾",
    "T16n0656_004:0039b23": "所聞、未曾所見。若有善男子、善女人，受持諷",
    "T16n0656_004:0039b24": "誦四聖諦名者，便能與人作良祐福田。何以",
    "T16n0656_004:0039b25": "故？世尊！此善男子、女人，興建弘誓不自為",
    "T16n0656_004:0039b26": "身，欲於空際濟度眾生，皆得至無餘泥洹界",
    "T16n0656_004:0039b27": "而般泥洹。菩薩摩訶薩得此四聖諦者，觀了",
    "T16n0656_004:0039b28": "眾生悉無所有，空觀菩薩不自有身亦無眾",
    "T16n0656_004:0039b29": "生，執弘誓之心，以空舉空，於無數劫積功累",
    "T16n0656_004:0039c01": "德，觀見諸佛出現於世。分別諸法無有形貌，",
    "T16n0656_004:0039c02": "不著世利，利衰毀譽稱譏苦樂，亦知眾生我",
    "T16n0656_004:0039c03": "人壽命、當來過去現在心識，一一分別能使",
    "T16n0656_004:0039c04": "成就。」[0039c04] 爾時，無畏菩薩復白佛言：「云何？世尊！眾",
    "T16n0656_004:0039c05": "生之類不可稱記，非是羅漢辟支所及，過去",
    "T16n0656_004:0039c06": "恒沙無央數佛，頗有發意求菩薩道，言：『我久",
    "T16n0656_004:0039c07": "久當成無上正真之道，我能盡虛空際知虛",
    "T16n0656_004:0039c08": "空際眾生根本，已能分別虛空眾生，復能分",
    "T16n0656_004:0039c09": "別識有趣無趣，如是等眾生盡令一日之中",
    "T16n0656_004:0039c10": "能使成道。』有此不乎？」[0039c10] 爾時，世尊告無畏菩薩",
    "T16n0656_004:0039c11": "曰：「當來過去今現在識，非汝境界所能分別，",
    "T16n0656_004:0039c12": "今汝發問者皆佛威神。何以故？如來、至真、等",
    "T16n0656_004:0039c13": "正覺乃能一一宣暢深法。」[0039c13] 佛言：「族姓子！過去",
    "T16n0656_004:0039c14": "識如汝所問，盡知識流轉天上人中四道，乃",
    "T16n0656_004:0039c15": "至八部識所經歷所趣盡能分別。」[0039c15] 無畏菩薩",
    "T16n0656_004:0039c16": "白佛言：「如來、至真、等正覺發弘誓心，盡能拔",
    "T16n0656_004:0039c17": "濟過去當來今現在。云何一日之中盡得成",
    "T16n0656_004:0039c18": "佛耶？」[0039c18] 佛言：「無畏菩薩所問甚大，今當為汝",
    "T16n0656_004:0039c19": "一一分別，知其所趣所問。過去識不於過去",
    "T16n0656_004:0039c20": "中使過去識令得成佛，不於現在中使現在",
    "T16n0656_004:0039c21": "識令得成佛，不於未來中使未來識得至成",
    "T16n0656_004:0039c22": "佛。何以故？過去識非本過去識，未來識非",
    "T16n0656_004:0039c23": "未來識，現在識非現在識。[0039c23] 「無畏菩薩當知，過",
    "T16n0656_004:0039c24": "去成佛有三事行。云何為三？有初心、有生",
    "T16n0656_004:0039c25": "心、有眾生心。云何為初心？無畏菩薩當知，",
    "T16n0656_004:0039c26": "本無如來、至真、等正覺，即於彼而教化之，同",
    "T16n0656_004:0039c27": "日同時盡成佛道，是謂初心。云何生心？所",
    "T16n0656_004:0039c28": "謂生心者，已受塵垢方當滅心除垢。云何為",
    "T16n0656_004:0039c29": "眾生心？如有眾生從劫至劫乃至百千劫，復",
    "T16n0656_004:0040a01": "盡無數生死塵勞；然此菩薩摩訶薩，要當滅",
    "T16n0656_004:0040a02": "彼無數塵勞，及濟無數眾生。是謂，無畏菩薩！",
    "T16n0656_004:0040a03": "於過去中成就三事。[0040a03] 「無畏當知，如來、至真、等",
    "T16n0656_004:0040a04": "正覺，於當來世亦當具三法。云何為三？如",
    "T16n0656_004:0040a05": "當來心未受現在是亦可進。復次，無畏！未來",
    "T16n0656_004:0040a06": "心已經一日便有塵垢，菩薩摩訶薩要當滅",
    "T16n0656_004:0040a07": "一日塵垢。族姓子當知，未來移轉從一劫至",
    "T16n0656_004:0040a08": "百劫，乃至無數阿僧祇劫，如來、至真、等正覺",
    "T16n0656_004:0040a09": "知此身識及與塵勞，是謂於未來中當具此",
    "T16n0656_004:0040a10": "三法。」[0040a10] 佛復告族姓子：「如來、至真、等正覺，於現",
    "T16n0656_004:0040a11": "在中復當具是三法。云何為三？初識現在未",
    "T16n0656_004:0040a12": "染塵勞，即令彼識一日滅度。若一、若二便生",
    "T16n0656_004:0040a13": "塵勞，能滅一二及與塵勞，然彼乃得成佛。」[0040a13] 佛",
    "T16n0656_004:0040a14": "復告族姓子：「若於現在，從一身至百千身生諸",
    "T16n0656_004:0040a15": "塵勞，是謂菩薩摩訶薩於現在中具足三法。」",
    "T16n0656_004:0040a16": "[0040a16] 佛復告無畏菩薩：「過去初心一日度者，即是",
    "T16n0656_004:0040a17": "過去普施如來、至真、等正覺。過去生心蒙得",
    "T16n0656_004:0040a18": "度者，即是無等如來、至真、等正覺。過去眾生",
    "T16n0656_004:0040a19": "蒙得濟者，即是原本如來、至真、等正覺。未來",
    "T16n0656_004:0040a20": "初心蒙得度者，即是空色如來、至真、等正覺。",
    "T16n0656_004:0040a21": "未來一二蒙得度者，即是空門如來、至真、等",
    "T16n0656_004:0040a22": "正覺。未來無數身蒙得度者，即是定意如來、",
    "T16n0656_004:0040a23": "至真、等正覺。現在初心得度者，即是無身如",
    "T16n0656_004:0040a24": "來、至真、等正覺。現在一二身得度者，即是善",
    "T16n0656_004:0040a25": "星宿如來、至真、等正覺。現在無數身得度者，",
    "T16n0656_004:0040a26": "即是月光如來、至真、等正覺。[0040a26] 「云何？族姓子！汝",
    "T16n0656_004:0040a27": "於九品中何所志趣？為欲從過去初心耶？過",
    "T16n0656_004:0040a28": "去生心耶？過去眾生心耶？為欲從未來初心",
    "T16n0656_004:0040a29": "耶？未來一二心耶？未來無數劫心耶？為欲",
    "T16n0656_004:0040b01": "從現在初心耶？現在一二心耶？現在無數心",
    "T16n0656_004:0040b02": "耶？」[0040b02] 爾時，無畏菩薩前白佛言：「如我初發心求",
    "T16n0656_004:0040b03": "無上正真道，未能自知為求何道。今聞如來",
    "T16n0656_004:0040b04": "說九品行，今始欲發弘誓大心，欲度過去",
    "T16n0656_004:0040b05": "初心未受塵垢者。」[0040b05] 佛言：「止！止！族姓子！汝今已",
    "T16n0656_004:0040b06": "墜墮初心，云何欲得於初心成無上等正覺",
    "T16n0656_004:0040b07": "乎？此則不然。」[0040b07] 無畏菩薩白佛言：「世尊！今於",
    "T16n0656_004:0040b08": "過去初心已墜落，願欲求過去度生心眾生",
    "T16n0656_004:0040b09": "普同等慧成無上等正覺。」[0040b09] 佛言：「汝今已越",
    "T16n0656_004:0040b10": "此境墜墮下地，未能成辦拔濟眾生成無上",
    "T16n0656_004:0040b11": "等正覺。」[0040b11] 爾時，無畏菩薩復白佛言：「云何？世尊！",
    "T16n0656_004:0040b12": "於過去塵勞眾生，發弘誓心得成無上等正",
    "T16n0656_004:0040b13": "覺不乎？」[0040b13] 佛言：「無也。何以故？過去無數已滅",
    "T16n0656_004:0040b14": "已盡，非今現身盡彼塵勞，以是故不得成",
    "T16n0656_004:0040b15": "無上等正覺。」[0040b15] 爾時，無畏菩薩白佛言：「我今於",
    "T16n0656_004:0040b16": "過去三分永無所得。在上亦不在下故，不得",
    "T16n0656_004:0040b17": "無上至真等正覺。」[0040b17] 「何以故？汝本發弘誓心，非",
    "T16n0656_004:0040b18": "彼非此故不得成。」[0040b18] 無畏菩薩白佛言：「云何？世",
    "T16n0656_004:0040b19": "尊！我今欲捨未來一二，捨未來塵勞，復可從",
    "T16n0656_004:0040b20": "現在初心得成無上等正覺不乎？」[0040b20] 佛言：「不也。",
    "T16n0656_004:0040b21": "汝本發意心係有在，如來、至真、等正覺隨其",
    "T16n0656_004:0040b22": "變化觀見國土，應適係有在，非汝本願。」[0040b22] 無畏",
    "T16n0656_004:0040b23": "菩薩白佛言：「世尊！於未來中捨一心二心，復",
    "T16n0656_004:0040b24": "於未來中捨塵勞眾生，復於現在捨現在眾",
    "T16n0656_004:0040b25": "生，頗於現在一心二心眾生，使成無上等正",
    "T16n0656_004:0040b26": "覺不乎？」[0040b26] 佛言：「無也。何以故？汝本發意心係",
    "T16n0656_004:0040b27": "有在，非汝本願。」[0040b27] 無畏菩薩白佛言：「世尊！且",
    "T16n0656_004:0040b28": "捨一心二心，復捨未來眾生塵勞，復捨現在",
    "T16n0656_004:0040b29": "初心，復捨現在一心二心，今欲發願於現在",
    "T16n0656_004:0040c01": "塵勞眾生，為可得不乎？」[0040c01] 佛言：「不也。何以故？已",
    "T16n0656_004:0040c02": "過此境。」[0040c02] 時無畏菩薩白佛言：「世尊！今日如",
    "T16n0656_004:0040c03": "來於九品中為在何地？」[0040c03] 佛言：「吾捨過去三、未",
    "T16n0656_004:0040c04": "來三、現在三。」[0040c04] 「復可於未來初心成等正覺，使",
    "T16n0656_004:0040c05": "未來初心眾生成等正覺不乎？」[0040c05] 佛言：「無也。何",
    "T16n0656_004:0040c06": "以故？汝身非未來。云何欲得成等正覺度未",
    "T16n0656_004:0040c07": "來眾生？此事不然。」[0040c07] 無畏菩薩白佛言：「世尊！",
    "T16n0656_004:0040c08": "我今墜墮未來初心，復欲發弘誓願於未來",
    "T16n0656_004:0040c09": "一二心成等正覺不乎？」[0040c09] 佛言：「然也！果汝所",
    "T16n0656_004:0040c10": "願。何以故。汝本無數阿僧祇劫恒發弘誓",
    "T16n0656_004:0040c11": "廣大之心，即於此身當昇上方清淨世界於",
    "T16n0656_004:0040c12": "中成佛，如今汝號無畏如來、至真、等正覺。」[0040c12] 無",
    "T16n0656_004:0040c13": "畏菩薩得受別已，歡喜踊躍，即自面見清淨",
    "T16n0656_004:0040c14": "世界，所化眾生如己無異。何以故？皆佛威",
    "T16n0656_004:0040c15": "神令彼悉見。爾時，無畏菩薩白佛言：「世尊！",
    "T16n0656_004:0040c16": "我今復發弘誓心，供養無數恒沙諸佛，願欲",
    "T16n0656_004:0040c17": "度未來塵勞眾生於中成等正覺可獲不乎？」",
    "T16n0656_004:0040c18": "[0040c18] 佛言：「不也。汝求道已來心不中際，除二在塵",
    "T16n0656_004:0040c19": "勞眾生中，成如來、至真、等正覺、明行成為、善",
    "T16n0656_004:0040c20": "逝、世間解、無上士、道法御、天人師，號佛、世尊。」◎"
}