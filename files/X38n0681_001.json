{
    "X38n0681_001:0233a02": "No. 681",
    "X38n0681_001:0233a03": "菩薩戒問辯",
    "X38n0681_001:0233a05": "後學雲棲寺沙門 袾宏 述",
    "X38n0681_001:0233a06": "[0233a06] 恭誦發隱。語語放光。言釋迦之欲言。發天台之未",
    "X38n0681_001:0233a07": "發。精透處夢士頓醒。懇切處石人下淚。音圓旨遠。",
    "X38n0681_001:0233a08": "信法寶之神珠。事核詞工。誠青囊之妙藥。敢不欽",
    "X38n0681_001:0233a09": "奉。又何異同。妄現魔身。輒爾饒舌。指玉體而問瘡",
    "X38n0681_001:0233a10": "疣。知其失眼。向金錍而求抉剔。意在復明。伏惟發",
    "X38n0681_001:0233a11": "矇。人天有賴。&#x5307;&#x5307;草草。冀恕其狂。[0233a11] &#x6E7B;熙稽首。",
    "X38n0681_001:0233a12": "[0233a12] (一)問。齋戒交神。姬孔之大法。垂戒訓俗。聖王之宏規。",
    "X38n0681_001:0233a13": "今學者已遵三戒(謂色&#x9B2C;得)。兼體四毋(謂意必固我)。則終身",
    "X38n0681_001:0233a14": "可行。一心無累。況五經五行。各符五戒。為出假菩",
    "X38n0681_001:0233a15": "薩之所修習。如天台智者之所稱揚。亦已至矣。何",
    "X38n0681_001:0233a16": "必背儒童之教。束護明之律耶。",
    "X38n0681_001:0233a17": "[0233a17] 答。儒釋禁戒。大略相似。而疏密不同。如五戒。一曰不",
    "X38n0681_001:0233a18": "殺。謂絕無所殺也。而儒止言無故不殺牛羊犬豕。不",
    "X38n0681_001:0233a19": "言不殺。止言釣不綱弋不宿。不言不釣弋。是知儒戒",
    "X38n0681_001:0233a20": "成世間善。佛戒成出世間善。儒受佛戒。自古有之。無",
    "X38n0681_001:0233a21": "足異者。且出假菩薩先曾入真。既從真而假。則世出",
    "X38n0681_001:0233a22": "世間隨所欲行罔弗如意。不背儒童。兼持佛律。亦復",
    "X38n0681_001:0233a23": "何礙。",
    "X38n0681_001:0233a24": "[0233a24] (二)問。道藏既竊佛藏。則道戒亦同佛戒矣。受彼金科。",
    "X38n0681_001:0233b01": "猶吾梵網。犯他青律。即我吉羅。雖淨明塗炭。北斗",
    "X38n0681_001:0233b02": "太微。例若小乘。似難&#x69E9;取。餘固宜任之也。",
    "X38n0681_001:0233b03": "[0233b03] 答。道之為戒。與世律似遠而實同。與佛律似近而實",
    "X38n0681_001:0233b04": "異。&#x8462;天上天下統御之勢不殊。世出世間聖凡之分",
    "X38n0681_001:0233b05": "&#x9008;別。且道戒雖亦止惡行善。要其所歸。惟是藉靜養",
    "X38n0681_001:0233b06": "而固氣潛神。積功行而留形住世。是以持道戒則飛",
    "X38n0681_001:0233b07": "昇九霄。持佛戒乃超出三界。梵網金科不可同日語",
    "X38n0681_001:0233b08": "明矣。",
    "X38n0681_001:0233b09": "[0233b09] (三)問。大明律令。監前代之科條。聖祖聰明。晰人情之",
    "X38n0681_001:0233b10": "隱伏。王難烈於地獄。見報速於來生。奈何不遵。又",
    "X38n0681_001:0233b11": "敷別戒。",
    "X38n0681_001:0233b12": "[0233b12] 答。現報者今世之殃。來生則苦輪無盡。王難者色身",
    "X38n0681_001:0233b13": "之慘。地獄則慧命俱沈。況政刑止懲治凡民。在世道",
    "X38n0681_001:0233b14": "尚為末務。而梵網正成全開士。於佛教尤屬大乘。不",
    "X38n0681_001:0233b15": "可同日語又明甚矣。",
    "X38n0681_001:0233b16": "[0233b16] (四)問。舊戒出無佛之世。名為尸羅。性戒本當人之心。",
    "X38n0681_001:0233b17": "不拘持。受必受則滋五陰之稠林。從新又廣眾生",
    "X38n0681_001:0233b18": "之異見。固當寂寂。安取紛紛。",
    "X38n0681_001:0233b19": "[0233b19] 答。若高談無佛之世。直論當人之心。則不但老瞿曇",
    "X38n0681_001:0233b20": "絕口毗尼。優波離羞稱羯磨。即使束五部置之高閣。",
    "X38n0681_001:0233b21": "褫三衣懸之樹端。未足為過。如或不然。法林惟恐不",
    "X38n0681_001:0233b22": "稠。正見惟患不廣耳。何紛紛之足厭。",
    "X38n0681_001:0233b23": "[0233b23] (五)問。持如空之戒相。龐老斥為迷人。能觀空而得道。",
    "X38n0681_001:0233b24": "天台許其具足。具足已超智讚自在。迷人豈異缺",
    "X38n0681_001:0233c01": "破雜穿。而又云空見擾心。破其定共。空心邪僻。壞",
    "X38n0681_001:0233c02": "我律儀將安取衷。不流惡見。且經云。若有得空者。",
    "X38n0681_001:0233c03": "終不破於戒。復何指耶。",
    "X38n0681_001:0233c04": "[0233c04] 答。空有二。契真空則萬法俱備。何須更習毗尼。墮頑",
    "X38n0681_001:0233c05": "空則眾善皆隳。豈不有傷戒品。執莽蕩。輕軌儀。其失",
    "X38n0681_001:0233c06": "大矣。",
    "X38n0681_001:0233c07": "[0233c07] (六)問。發心許破戒。大乘容犯戒。此或與其能權。恣其",
    "X38n0681_001:0233c08": "攝化耳。乃若持陀羅尼者已為具戒。持了義經者",
    "X38n0681_001:0233c09": "已為具戒。習禪定者能救四重五逆之違戒。則一",
    "X38n0681_001:0233c10": "定一慧反在式叉之先。一&#x546A;一文足省堅持之力",
    "X38n0681_001:0233c11": "矣。豈各有宗旨歟。",
    "X38n0681_001:0233c12": "[0233c12] 答。發心菩薩持戒之心。過於聲聞百千萬億倍。安有",
    "X38n0681_001:0233c13": "許容破犯之理。良繇菩薩見機行權。利生益物。不&#x72E5;",
    "X38n0681_001:0233c14": "故跡。暗合成規。似破非破。正持戒之極也。走杖不云",
    "X38n0681_001:0233c15": "叛父。引裾豈曰慢君。亦忠孝之極也。若夫經&#x546A;之齊",
    "X38n0681_001:0233c16": "戒力。則亦如來隨時偏讚。因事特標。說法之常規耳。",
    "X38n0681_001:0233c17": "故時而崇律。百行總隸毗尼。時而尚禪。萬法皆趣正",
    "X38n0681_001:0233c18": "受。主賓互換。機實雙流。不可拘常。輒生異議。若據一",
    "X38n0681_001:0233c19": "代時教門庭。則因戒生定。因定發慧。自是不易常法。",
    "X38n0681_001:0233c20": "[0233c20] (七)問。在家出家。何取形&#x8FF9;。得無所得。安問後先。欲表",
    "X38n0681_001:0233c21": "淨戒。輒言早離塵緣。將策深心。因示壯年成道。佛",
    "X38n0681_001:0233c22": "語足證。前史難憑。可得作此解否。",
    "X38n0681_001:0233c23": "[0233c23] 答。略形&#x8FF9;。泯後先。此理論則然耳。既已示現同凡。則",
    "X38n0681_001:0233c24": "誕生有時。出家有日。成道有候。說法有期。烏容混耶。",
    "X38n0681_001:0234a01": "非身現身。身必擬於常形。非時現時。時必合乎世歷。",
    "X38n0681_001:0234a02": "且孔曰儒童。老曰迦葉。亦示現耳。然而昌平李下。函",
    "X38n0681_001:0234a03": "谷杏壇。始末端繇。歷歷可指。即其例也。",
    "X38n0681_001:0234a04": "[0234a04] (八)問。無心犯戒。既從末減。求末減者。皆學無心。不簡",
    "X38n0681_001:0234a05": "不&#x898A;。任情任意。習忘而真忘。似非故作。如夢而復",
    "X38n0681_001:0234a06": "夢。應是業因。",
    "X38n0681_001:0234a07": "[0234a07] 答。故求末減。減則不能。纔學無心。心便成有。如斯犯",
    "X38n0681_001:0234a08": "戒。罪烏可逃。真修行人自不應爾。",
    "X38n0681_001:0234a09": "[0234a09] (九)問。佛心喜捨。取其物者稱其心。劫事堪懲。掠其剩",
    "X38n0681_001:0234a10": "者減其罪。此乃上求下化。胡為與盜同科。若以法",
    "X38n0681_001:0234a11": "身觀。劫物即佛物。佛物即世物時時為盜。那得不",
    "X38n0681_001:0234a12": "犯。",
    "X38n0681_001:0234a13": "[0234a13] 答。佛無吝物之意。而偷盜者自爾成愆。父本愛子為",
    "X38n0681_001:0234a14": "懷。而忤逆者必然獲罪。理應如是。佛亦何心。若夫取",
    "X38n0681_001:0234a15": "劫賊物則有二別。出慈心者。無過而且多功。出貪心",
    "X38n0681_001:0234a16": "者。比例而均作盜。質之經疏。有定論矣。",
    "X38n0681_001:0234a17": "[0234a17] (十)問。荸荷&#x732A;驅豕就屠。示定業而殺輪且止。吉祥佛",
    "X38n0681_001:0234a18": "列俎受享。分罪報而冤氣將沈。大烹以養聖賢。聖",
    "X38n0681_001:0234a19": "賢能使烹者不怨。是或解冤之道。意亦菩薩之權。",
    "X38n0681_001:0234a20": "[0234a20] 答。菩薩之現殺。則所謂剝割斬剉。而未嘗惱害一微",
    "X38n0681_001:0234a21": "細生靈者也。聖賢之享烹。則所謂食是大夫祿。不食",
    "X38n0681_001:0234a22": "是大夫福者也。果能殺而無害。方可行權。若知福有",
    "X38n0681_001:0234a23": "所歸。自宜慎口。方丈萬錢。智者不為矣。",
    "X38n0681_001:0234a24": "[0234a24] (十一)問。一心一切心。一切心一心。一心一切戒。一戒",
    "X38n0681_001:0234b01": "一切心。一切心一戒。一切戒一心。而曰何戒定出",
    "X38n0681_001:0234b02": "何心。似為不&#x5FA7;。按經第一輕戒。則標孝順心慈心。",
    "X38n0681_001:0234b03": "十三謗毀戒。則標孝順心慈悲心之類。蓋宜標而",
    "X38n0681_001:0234b04": "標。何須補入耶。",
    "X38n0681_001:0234b05": "[0234b05] 答。總觀心地本體。則體惟一念。本自圓成。細析心地",
    "X38n0681_001:0234b06": "法門。則門有萬殊。不妨分屬。故云三十心者皆一毛",
    "X38n0681_001:0234b07": "頭也。復以一二分屬戒相者。毛頭之上更出毛頭也。",
    "X38n0681_001:0234b08": "譬天王雖名大主。亦應列任六曹。六曹猶未&#x5FA7;周。豈",
    "X38n0681_001:0234b09": "不重開百職。經始標某心某心者。六曹之謂也。今復",
    "X38n0681_001:0234b10": "增某心某心者。百職之謂也。如取義之相近。亦令餘",
    "X38n0681_001:0234b11": "可例推。便初學易知簡行。在智者神融意會而已。",
    "X38n0681_001:0234b12": "[0234b12] (十二)問。心地自合理。心地自得宜。佛性之性。是人性",
    "X38n0681_001:0234b13": "之性。佛性常住。是人性常住。為當先從心地發光。",
    "X38n0681_001:0234b14": "佛性起用。何理不合。何事不宜。奚必斂睫而借目",
    "X38n0681_001:0234b15": "於迦文。按圖而索驥於戒本。資他五十八寶。用盡",
    "X38n0681_001:0234b16": "則貧。隱己千百億珠。漫藏無益耶。",
    "X38n0681_001:0234b17": "[0234b17] 答。心雖體含萬法。賴致方知。地雖種具千華。乘時乃",
    "X38n0681_001:0234b18": "發。笑貧人之借寶。不知善用則富室可成。羨力士之",
    "X38n0681_001:0234b19": "懷珠。不知莫指則奇珍竟隱。然則圖非是驥。識驥必",
    "X38n0681_001:0234b20": "假良圖。眼不屬人。因人能開&#x7796;眼。即心為戒。因盡理",
    "X38n0681_001:0234b21": "之玄談。因戒攝心。實救病之良藥也。烏可忽諸。",
    "X38n0681_001:0234b22": "[0234b22] (十三)問。不顯不誓。不習學佛。我則昏矣。僻教僻說。不",
    "X38n0681_001:0234b23": "化眾生。人則昏矣。以其昏昏。使人昏昏。豈止倚肆",
    "X38n0681_001:0234b24": "而酤。何異指佛而謗。但名輕垢。實所未知。",
    "X38n0681_001:0234c01": "[0234c01] 答。不誓不願等。非全不知進道也。勇猛之心未發。則",
    "X38n0681_001:0234c02": "美業難成。僻教僻說等。非全不知利物也。引導之方",
    "X38n0681_001:0234c03": "未精。則化功莫就。不開重過。止列微愆。固有繇矣。",
    "X38n0681_001:0234c04": "[0234c04] (十四)問。出家之法。不向國王禮拜而求法。不向父母",
    "X38n0681_001:0234c05": "禮拜而求法。法不在。六親不必敬。法不在。鬼神不",
    "X38n0681_001:0234c06": "必禮。但知法師語可信。有百里千里向之禮拜而",
    "X38n0681_001:0234c07": "求法者。法師(云云)當作如是釋也。今疏曰。率土之",
    "X38n0681_001:0234c08": "&#x6FF5;皆王臣。民無二王。即世尊矣。可不拜乎。經曰。護",
    "X38n0681_001:0234c09": "佛戒如事父母。四眾下座。如孝順父母矣。可不拜",
    "X38n0681_001:0234c10": "乎。又大經廣孝道而慢親。大眾首國王而慢君。果",
    "X38n0681_001:0234c11": "稱佛旨否乎。假令君父受戒成道。拜之豈便損福。",
    "X38n0681_001:0234c12": "不然。以佛禮佛是常不輕。何須辨而又辨如東林",
    "X38n0681_001:0234c13": "遠乎。",
    "X38n0681_001:0234c14": "[0234c14] 答。僧之為名。名曰出家。僧之為道。道曰出世。出家則",
    "X38n0681_001:0234c15": "不當拘以家人父子之規。出世則不當局以世法君",
    "X38n0681_001:0234c16": "臣之禮。蓋是君父敬佛而及彼僧徒。決非僧徒恃佛",
    "X38n0681_001:0234c17": "而慢於君父。若夫道在君父而禮。自名禮道。眾生即",
    "X38n0681_001:0234c18": "佛而禮。自名禮佛。斯亦無不可者。其在今日。當如之",
    "X38n0681_001:0234c19": "何。亦隨時而已。時以佛法為重。優容我等曰勿拜。則",
    "X38n0681_001:0234c20": "遵內教可也。時以人倫為重。定為成式曰當拜。則遵",
    "X38n0681_001:0234c21": "王制可也。此何所據。薩婆多論云。比丘違王制者得",
    "X38n0681_001:0234c22": "罪。諸經要集謂愚人妄行法教。展轉教他。不聽禮父",
    "X38n0681_001:0234c23": "母尊親。此不合聖意。反招無知之罪。經論屢開。斯足",
    "X38n0681_001:0234c24": "據耳。然則遠祖非歟。曰。爾時拜禮未定。下僧俗議。而",
    "X38n0681_001:0235a01": "遠正論不阿。理應如是。何過之有。",
    "X38n0681_001:0235a02": "[0235a02] (十五)問。是戒也。受之者必其有心有情。犯之者等於",
    "X38n0681_001:0235a03": "木石木頭矣。又云一切地水是我先身。一切火風",
    "X38n0681_001:0235a04": "是我本體。亦得傳戒及乎先身。受法逮乎本體歟。",
    "X38n0681_001:0235a05": "美人草聽歌按節。或是婬緣。生公石聞經點頭。寧",
    "X38n0681_001:0235a06": "無佛性。請得度之。",
    "X38n0681_001:0235a07": "[0235a07] 答。地水火風之說。止是發明物我稟同。痛癢機一。故",
    "X38n0681_001:0235a08": "殺他即是殺己。殺畜無殊殺人也。豈謂木石類均解",
    "X38n0681_001:0235a09": "思惟修。假使聖僧再講石前。未必不成強項。狂客重",
    "X38n0681_001:0235a10": "歌草畔。豈能更學敲檀。若夫一人發真。&#x8657;空消殞。乃",
    "X38n0681_001:0235a11": "至無情說法。無情作佛。歷有明文。又云若人識得心。",
    "X38n0681_001:0235a12": "大地無寸土。土既即心。水火與風亦如是矣。本來成",
    "X38n0681_001:0235a13": "佛。何以度為。",
    "X38n0681_001:0235a14": "[0235a14] (十六)問。看病信屬孝慈之心。然我身亦是聖賢之器。",
    "X38n0681_001:0235a15": "念盲龜逗孔之不易。思扁鵲洞垣之為難。肯施無",
    "X38n0681_001:0235a16": "益之撫摩。用染必死之疫癘。凡菩薩人。應知方便。",
    "X38n0681_001:0235a17": "[0235a17] 答。福田無上。仁人固以看病為先。慧海多門。智者寧",
    "X38n0681_001:0235a18": "無保身之哲。或親己。或使人。或用財。或&#x52B9;力。皆可也。",
    "X38n0681_001:0235a19": "釋尊運兜羅而愈疾。撫摩未必無功。孔兒處危地以",
    "X38n0681_001:0235a20": "全身。疫癘何能必染。蓋是救人為急。欲罷不能。非比",
    "X38n0681_001:0235a21": "&#x5190;難故行。可已不已。且古之悲田。今之養濟。皆聖主",
    "X38n0681_001:0235a22": "良臣看病之大慈也。豈必以吮疽按癩為救療。嘗藥",
    "X38n0681_001:0235a23": "哺食為慇懃耶(前頁孔兒。戒疏事義中作庾襄事。存考)。",
    "X38n0681_001:0235a24": "[0235a24] (十七)問。賣男女而供眾。鬻弟子而行慈。彼為法來。安",
    "X38n0681_001:0235b01": "忍貨取。設彼菩提已發。是我輕垢罪成。道人而可",
    "X38n0681_001:0235b02": "以輕販。南詢之士寒心。父母而隨之覓求。受供之",
    "X38n0681_001:0235b03": "人同獄。一何無善巧至此乎。",
    "X38n0681_001:0235b04": "[0235b04] 答。古人懇語垂訓。危言示誠。有其辭則然而其實不",
    "X38n0681_001:0235b05": "盡然者。感恩之極。而曰銘肌刻骨。豈真有事錐刀。攄",
    "X38n0681_001:0235b06": "衷之至。而曰瀝膽披肝。未必掀翻臟腑。就使捨身為",
    "X38n0681_001:0235b07": "法。竭命尊賢。亦大士之常法耳。攜妻挈子而事梵志。",
    "X38n0681_001:0235b08": "九男二女而養耕夫。古有高模。今無繼跡云爾。",
    "X38n0681_001:0235b09": "[0235b09] (十八)問。善慧自稱大士。誌公自表觀音。溫陵反戒焚",
    "X38n0681_001:0235b10": "身。大慧曲求蔭姪。皆犯輕戒。乃得重名。豈各有合",
    "X38n0681_001:0235b11": "理處耶。",
    "X38n0681_001:0235b12": "[0235b12] 答。塵中凡士。或可常評。格外奇人。毋容&#x8FF9;論。初生而",
    "X38n0681_001:0235b13": "指天指地。不妨我是如來。將死而默囑默傳。何礙自",
    "X38n0681_001:0235b14": "名菩薩。預稱慈氏。遠指圓通。奚不可者。且溫陵善發",
    "X38n0681_001:0235b15": "藥王隱義。自不唐棄色身。杲老不減臨濟宗風。豈得",
    "X38n0681_001:0235b16": "未除恩愛。蓋宜晦則晦。宜彰則彰。或守經常。或行權",
    "X38n0681_001:0235b17": "變。不應以自讚毀他共視。豈得以違理犯法同條者",
    "X38n0681_001:0235b18": "哉。",
    "X38n0681_001:0235b19": "[0235b19] (十九)問。五夏以前專精戒律。五夏以後。聽教參禪。此",
    "X38n0681_001:0235b20": "通小乘。非指大器。今乃六時時誦。疑防教門禪門。",
    "X38n0681_001:0235b21": "當是一法融通。無間心地性地乎(防。或疑妨字。存考)。",
    "X38n0681_001:0235b22": "[0235b22] 答。非常大器。過量圓人。既不拘夏後夏前。自相應即",
    "X38n0681_001:0235b23": "小即大。纔持戒品。已達教相全文。正受毗尼。便悟禪",
    "X38n0681_001:0235b24": "宗妙旨。建立則繁興萬法。不礙六時。掃蕩則屏絕纖",
    "X38n0681_001:0235c01": "塵。奚存一念。遠公常禮有定。永明自行不虧。豈被小",
    "X38n0681_001:0235c02": "根。故為細事。凡我後學。願各深思。",
    "X38n0681_001:0235c03": "[0235c03] (二十)問。佛心徹於三際。大光滿於十方。豈不知經入",
    "X38n0681_001:0235c04": "支那。法流震旦。香油辛味。並沿五印之土風。戒品",
    "X38n0681_001:0235c05": "律儀。未盡九州之垢罪。憎之則謗。任之則寬。佛隴",
    "X38n0681_001:0235c06": "南山。既爾闕然。儒典王章。似應相濟。",
    "X38n0681_001:0235c07": "[0235c07] 答。佛心雖徹三際。救弊則姑據一時。佛光雖滿十方。",
    "X38n0681_001:0235c08": "取信則專從本土。待夫時至遠被。自合比例旁通。是",
    "X38n0681_001:0235c09": "以儒典王章。似難並用。情宜勢便。豈病雙行。法固與",
    "X38n0681_001:0235c10": "世相推。禮亦憑義可起。或曰毗尼與脩多羅異。譬世",
    "X38n0681_001:0235c11": "律令制自一人。舍利目連所不得與。然雖如是。金口",
    "X38n0681_001:0235c12": "洪音。凡夫贊片辭而莫得。&#x886E;衣寸缺。巧者補一線以",
    "X38n0681_001:0235c13": "何妨。神而化之。與民宜之。學佛者不可不知也。",
    "X38n0681_001:0235c14": "[0235c14] (二十一)問。經稱國賊。如操懿溫莽之流。為國賊使命。是",
    "X38n0681_001:0235c15": "亦國賊也。或是戒其從逆否。如下文言。又似降虜",
    "X38n0681_001:0235c16": "之人矣。",
    "X38n0681_001:0235c17": "[0235c17] 答。使命者。非必為賊使命也。通二國之情。合兩軍之",
    "X38n0681_001:0235c18": "戰。危彼社稷。害彼人民。故云約與國。戰必克。今之所",
    "X38n0681_001:0235c19": "謂良臣。古之所謂民賊也。",
    "X38n0681_001:0235c20": "[0235c20] (二十二)問。盜聽說戒。力士之杵冥加。廣施經文。惡人之",
    "X38n0681_001:0235c21": "目難掩。得無相礙。願折&#x7FA3;疑。",
    "X38n0681_001:0235c22": "[0235c22] 答。說戒者。非平日講說之說。蓋半月誦說之說也。凡",
    "X38n0681_001:0235c23": "半月共行布薩。乃眾僧自舉愆尤。示彼惡流。必生異",
    "X38n0681_001:0235c24": "謗。故惟除國主不許餘人。若夫布衍經文。宣揚義趣。",
    "X38n0681_001:0236a01": "又何過焉。薦導先亡。祓除患難。皆曰至心讀誦。不聞",
    "X38n0681_001:0236a02": "掩帙祕藏。以此利人。正契佛心。是名法施。",
    "X38n0681_001:0236a03": "[0236a03] 前問答竟。",
    "X38n0681_001:0236a04": "僧俗雜問",
    "X38n0681_001:0236a05": "[0236a05] 發隱成。周咨大眾。於時緇素善友各陳所見。合",
    "X38n0681_001:0236a06": "從者從之。義未顯者。為略辯如左。法喜之樂當",
    "X38n0681_001:0236a07": "何如也。",
    "X38n0681_001:0236a08": "[0236a08] (一)問。經疏鈔如祖父子。混合不分似為不可。",
    "X38n0681_001:0236a09": "[0236a09] 答。此行布圓融義也。祖不是父。父不是子。行布義也。",
    "X38n0681_001:0236a10": "祖父子孫。交參共濟。圓融義也。織錦而聯綴千絲。調",
    "X38n0681_001:0236a11": "&#x7FAE;而合和五味。味不可分而具足。絲不可析而自明。",
    "X38n0681_001:0236a12": "蓋此經是華嚴流類。天真父子。非異非同。幸毋以常",
    "X38n0681_001:0236a13": "格局之。",
    "X38n0681_001:0236a14": "[0236a14] (二)問。科經之例。總別相對。今初曰總明大意。次合對",
    "X38n0681_001:0236a15": "別。乃並列四科。或恐未安。",
    "X38n0681_001:0236a16": "[0236a16] 答。總別相對。多種不同。有一總一別對者。誠如所問。",
    "X38n0681_001:0236a17": "有一總對二別者。對三別四別者。其對均也。楞嚴要",
    "X38n0681_001:0236a18": "解敘聽眾。初總標。二嘆德。三列名。是一總對二別也。",
    "X38n0681_001:0236a19": "華嚴玄談初總序名意。二歸敬請加。三開章釋文。四",
    "X38n0681_001:0236a20": "謙讚迴向。是一總對三別也。今列四科。亦一總對三",
    "X38n0681_001:0236a21": "別也。若據華嚴即總即別。又安可以數量局之。",
    "X38n0681_001:0236a22": "[0236a22] (三)問。文中經論所載戒相多種。傳記所辯受法不同。",
    "X38n0681_001:0236a23": "經論蓋指地持瓔珞等。傳記蓋指梵網本。乃至制",
    "X38n0681_001:0236a24": "旨本。今解似不合此。",
    "X38n0681_001:0236b01": "[0236b01] 答。若指梵網六本為受法。則下文良繇機悟偏圓義",
    "X38n0681_001:0236b02": "即不成。何以故。梵網六本。誰授偏機者。誰授圓機者。",
    "X38n0681_001:0236b03": "當知此六是登壇授戒羯磨儀式。隨意可用。其云傳",
    "X38n0681_001:0236b04": "記所辯。自是諸書雜集中論議發揮戒法詳略。乃隨",
    "X38n0681_001:0236b05": "機耳。豈有壇上正羯磨時。分別偏圓各各為說耶。",
    "X38n0681_001:0236b06": "[0236b06] (四)問。等覺中。初曰觀達無明源底邊際。二曰斷最後",
    "X38n0681_001:0236b07": "微細無明。三曰與無明父母別。而妙覺中但曰無",
    "X38n0681_001:0236b08": "所斷者名無上士。則知無明至等覺悉已斷盡。云",
    "X38n0681_001:0236b09": "何教義謂十地斷四十品無明。又破一品名等覺。",
    "X38n0681_001:0236b10": "又破一品名妙覺。共破四十二品。二義皆出智者。",
    "X38n0681_001:0236b11": "稍似不同。若為融會。",
    "X38n0681_001:0236b12": "[0236b12] 答。等覺無明已盡。然存有所斷。亦是無明。并斷俱無。",
    "X38n0681_001:0236b13": "名為更斷。是知等覺斷惑。妙覺斷斷。能斷斷者。方名",
    "X38n0681_001:0236b14": "永斷諸無明也故斷。四十二品而入妙覺也。",
    "X38n0681_001:0236b15": "[0236b15] (五)問。梵網單喻。何以言人法喻。",
    "X38n0681_001:0236b16": "[0236b16] 答。梵網是喻。菩薩戒是人法。合而言之。故曰人法喻",
    "X38n0681_001:0236b17": "也。又問何得輒立經名。噫。稱讚不可思議功德佛護",
    "X38n0681_001:0236b18": "念經。什師易云佛說阿彌陀經。夫彌陀聖號。人所樂",
    "X38n0681_001:0236b19": "聞。名以義起。易之無不可者。大師易梵網曰菩薩戒。",
    "X38n0681_001:0236b20": "亦此意也。今合而言之。非有增也。何不可之有。",
    "X38n0681_001:0236b21": "[0236b21] (六)問。疏云煩惱常有故不說障。次云輕業不障輕報",
    "X38n0681_001:0236b22": "不障。皆指障戒。今說不障真性。何也。",
    "X38n0681_001:0236b23": "[0236b23] 答。不障真性。出其繇也。繇不障性。故不障戒也。此三",
    "X38n0681_001:0236b24": "障名。自古所有。原非指戒。疏乃引用。意云煩惱障不",
    "X38n0681_001:0236c01": "障戒耳。良繇輕業彰於身口。中人亦易為防。煩惱起",
    "X38n0681_001:0236c02": "於一心。智者猶或難免。此而障戒。盡天下無人得受",
    "X38n0681_001:0236c03": "戒矣。故特明之。",
    "X38n0681_001:0236c04": "[0236c04] (七)問。論興廢中。第三亦云。爾時恒興。爾時即廢。今曰",
    "X38n0681_001:0236c05": "常興鮮廢。何也。",
    "X38n0681_001:0236c06": "[0236c06] 答。此文當以出入恒有一句為興。後入勝定道時。隨",
    "X38n0681_001:0236c07": "勝得名者。明入時非無。因殊勝定道&#x668E;蔽戒名。其實",
    "X38n0681_001:0236c08": "有也。下則明其退緣。言必須退定道時。乃廢。及聲聞",
    "X38n0681_001:0236c09": "盡壽。菩薩成道。乃廢耳。如世人謂至死方休。明無休",
    "X38n0681_001:0236c10": "時也。據華嚴常恒說。熾然說。無間說。有興無廢。亦何",
    "X38n0681_001:0236c11": "礙也。",
    "X38n0681_001:0236c12": "[0236c12] (八)問。戒師五德。一持戒。二十臘。三解律藏。四通禪思。",
    "X38n0681_001:0236c13": "五慧藏通玄。而地持云必須戒德嚴明善解三藏。",
    "X38n0681_001:0236c14": "今謂具二缺三。然戒德嚴明。必具臘矣。律詮戒。經",
    "X38n0681_001:0236c15": "詮定論詮慧。善解三藏。必具定慧矣。恐無缺焉。",
    "X38n0681_001:0236c16": "[0236c16] 答。下文不云乎。或可以戒該臘。以慧該定。則不具而",
    "X38n0681_001:0236c17": "具。似缺非缺。隱然五德。不必問也。但不直曰五德。而",
    "X38n0681_001:0236c18": "曰可該者。意自有在。若直以戒為久臘。則新學暫持",
    "X38n0681_001:0236c19": "者。必輕宿德耆年。若直以解為三學。則世智辯聰者。",
    "X38n0681_001:0236c20": "便謂真禪實慧。且疏中何不&#x69E9;云解律藏。解經藏。解",
    "X38n0681_001:0236c21": "論藏。而必曰禪思。必曰窮玄。豈特解義云乎哉。後地",
    "X38n0681_001:0236c22": "持本受戒式中解云亦五德意。亦之為言。即前該意",
    "X38n0681_001:0236c23": "也。又問解不兼臘。何得復云能誦則臘久。答。半月半",
    "X38n0681_001:0236c24": "月。積誦不休。豈非久臘。若專言解。聰利少年。昨日登",
    "X38n0681_001:0237a01": "壇。今日能講。何必久臘。",
    "X38n0681_001:0237a02": "[0237a02] (九)問。燈明喻舍那。無待論矣。妙海在家菩薩。而與蓮",
    "X38n0681_001:0237a03": "華並稱。波勒因地未終。而曰釋迦為侶。夫傳法大",
    "X38n0681_001:0237a04": "任。必屬出家。極果世尊。不侔因地。以斯相比。固所",
    "X38n0681_001:0237a05": "未安。",
    "X38n0681_001:0237a06": "[0237a06] 答。舍那授法妙海。不說妙海授法釋迦。況僧俗者&#x8FF9;",
    "X38n0681_001:0237a07": "也。菩薩道中。何以&#x8FF9;礙。雙林俗士。說法王庭。祇園比",
    "X38n0681_001:0237a08": "丘。傾心丈室。亦奚不可。若波勒者。德擬迦文。斯名等",
    "X38n0681_001:0237a09": "侶。何必三十二相。樹下成道。毫髮相似。不然。趙州古",
    "X38n0681_001:0237a10": "佛。仰山小釋迦。曹溪嶺南有佛出世。亦皆非耶。堯曰",
    "X38n0681_001:0237a11": "如天。天之侶也。老曰猶龍。龍之侶也。豈堯果穹窿上",
    "X38n0681_001:0237a12": "覆。老真夭矯青雲耶。據華嚴初發心時便成正覺。波",
    "X38n0681_001:0237a13": "勒不可以侶迦文。何子自待之淺。",
    "X38n0681_001:0237a14": "[0237a14] (十)問。宗趣總別。舉宗遺趣。其義云何。又心地為宗。此",
    "X38n0681_001:0237a15": "宗是趣。良以心地為宗。則無所趣故。",
    "X38n0681_001:0237a16": "[0237a16] 答。賢首五門。姑據般若心經。未及餘經。彼中原只舉",
    "X38n0681_001:0237a17": "宗而兼趣意。如華嚴玄談云。此經因果緣起理實法",
    "X38n0681_001:0237a18": "界以為宗趣。亦宗趣兼說也。且語之所尚曰宗。宗之",
    "X38n0681_001:0237a19": "所歸曰趣。意謂立此為宗。令趣何所。不謂宗更宗他",
    "X38n0681_001:0237a20": "也。此經心地為宗。止惡行善以歸心地。即是趣意。正",
    "X38n0681_001:0237a21": "合華嚴宗趣兼說之旨。蓋圓教宗趣。互用無定。或舉",
    "X38n0681_001:0237a22": "因為宗。令得果為趣。或舉果為宗。令修因為趣。因該",
    "X38n0681_001:0237a23": "果徹。如玄談中說。",
    "X38n0681_001:0237a24": "[0237a24] (十一)問。乳味判教。亦有說乎。",
    "X38n0681_001:0237b01": "[0237b01] 答。據三聚出方等。可判生酥。而自古五時結經。原以",
    "X38n0681_001:0237b02": "梵網華嚴判歸乳味。良繇此經從心出一切法。喻從",
    "X38n0681_001:0237b03": "乳出酪酥醍醐也。又佛最初結戒喻牛最初出乳也。",
    "X38n0681_001:0237b04": "又涅槃最後之訓不離乎戒。喻醍醐最後之味不離",
    "X38n0681_001:0237b05": "乎乳也。",
    "X38n0681_001:0237b06": "[0237b06] (十二)問。諸經皆有當機。此經何以不列聽眾。",
    "X38n0681_001:0237b07": "[0237b07] 答。不列當機者。此經是一切菩薩所同學。無一非機",
    "X38n0681_001:0237b08": "也。必論當機。則釋釋自是當機。故不說也。",
    "X38n0681_001:0237b09": "[0237b09] (十三)問。華表因。實表果。今供舍那之華何不表因。",
    "X38n0681_001:0237b10": "[0237b10] 答。因果宛然。諸君自不察耳。此經以心地為宗。無一",
    "X38n0681_001:0237b11": "法不從心地中流。無一法不還歸心地者。菩薩萬行。",
    "X38n0681_001:0237b12": "若非出自一心。還歸一心。即不名佛因。不名佛果。今",
    "X38n0681_001:0237b13": "此華出舍那心地。表菩薩從自心中出無量因行。還",
    "X38n0681_001:0237b14": "以此華供養彼佛。表還以自心因行成自心果佛也。",
    "X38n0681_001:0237b15": "據華嚴因該果徹。不離因果。不落因果。拈來無一物",
    "X38n0681_001:0237b16": "不可供佛。舉起無一法不可為因。若執華必表因。非",
    "X38n0681_001:0237b17": "圓教義。何以故。有時華表因。實表果。開華後乃結實",
    "X38n0681_001:0237b18": "故。有時實表因。華表果。種核後乃生華故。有時定因",
    "X38n0681_001:0237b19": "慧果。淨極光通故。有時慧因定果。惑破心安故。惡可",
    "X38n0681_001:0237b20": "一途而取。一格而論乎。",
    "X38n0681_001:0237b21": "[0237b21] (十四)問。體性&#x8657;空華光三昧。既入三昧。何有華光。而",
    "X38n0681_001:0237b22": "云任運自現。",
    "X38n0681_001:0237b23": "[0237b23] 答。如來妙定。非動非靜而常動靜。非出非入而常出",
    "X38n0681_001:0237b24": "入。此三昧號體性&#x8657;空。&#x8657;對實故。使體性不&#x8657;。當如",
    "X38n0681_001:0237c01": "山不納山。石不容石。一頑定耳。體本&#x8657;空。故華光任",
    "X38n0681_001:0237c02": "現。豈以既入三昧。便應&#x7070;滅不生。圓覺經如來入大",
    "X38n0681_001:0237c03": "光明藏三昧。而現起淨土。與十二大士更相詶答。抑",
    "X38n0681_001:0237c04": "又何也。且三昧有百千萬億等名。不是一味寂靜。故",
    "X38n0681_001:0237c05": "有三昧。二乘尚不聞其名。菩薩猶未解其義。而執泥",
    "X38n0681_001:0237c06": "寂靜。則師子奮迅。師子頻呻等。皆成喧鬧矣。又問諸",
    "X38n0681_001:0237c07": "三昧皆有出入。何獨此中而說出入。答。出入非難。自",
    "X38n0681_001:0237c08": "在為難。二乘斂念方入。起念方出。不名自在。隨心自",
    "X38n0681_001:0237c09": "在。乃稱妙定也。據華嚴即入即出。依報正報交互圓",
    "X38n0681_001:0237c10": "融。不可思議。此特其小小者耳。何足為異。",
    "X38n0681_001:0237c11": "[0237c11] (十五)問。佛言吾今來此八千返。表法而已。云何實說。",
    "X38n0681_001:0237c12": "[0237c12] 答。若據表法門中。句句字字無非表者。若據示現作",
    "X38n0681_001:0237c13": "則。就令實說何妨。蓋佛所說經。無一法不事理雙融。",
    "X38n0681_001:0237c14": "表實兼具。言表則必有實。舉實則表在中。此之往返。",
    "X38n0681_001:0237c15": "得無疑駭以為多耶。老子尚無世不出。雲門乃三作",
    "X38n0681_001:0237c16": "國王。此皆實有。不是表法。何獨如來八千之返。便無",
    "X38n0681_001:0237c17": "其事。且如來重重往返。既純表非實。華嚴重重法界。",
    "X38n0681_001:0237c18": "亦純表非實耶。空華佛事。水月道場。法性光中。萬轉",
    "X38n0681_001:0237c19": "千迴。事出平常。全無奇特。何疑何駭。又問。科云橫指",
    "X38n0681_001:0237c20": "處會。今十處則不及餘方。豎明往復。今八千則未周",
    "X38n0681_001:0237c21": "塵劫。何名如來悲願之廣。答。此謂借有盡彰無盡也。",
    "X38n0681_001:0237c22": "讚佛曰萬德。萬豈盡佛。號民曰百姓。百豈盡民。雖曰",
    "X38n0681_001:0237c23": "十處八千。即是橫無涯際。豎無終窮也。",
    "X38n0681_001:0237c24": "[0237c24] (十六)問。疏稱蓮華二義。處濁不污。譬舍那居穢不染。",
    "X38n0681_001:0238a01": "以喻彰德。止成一義。云何二義。",
    "X38n0681_001:0238a02": "[0238a02] 答。二義者。一則華必處濁。不處高原。譬佛示居穢土。",
    "X38n0681_001:0238a03": "不居淨土也。一則華雖處濁而不污。譬佛居穢土而",
    "X38n0681_001:0238a04": "不染也。",
    "X38n0681_001:0238a05": "[0238a05] (十七)問。古解經者。各有所宗。今解此經。當宗何者。如",
    "X38n0681_001:0238a06": "別有所宗。不應依就台疏。如都無所宗。則是汗漫",
    "X38n0681_001:0238a07": "臆說。願為剖示。",
    "X38n0681_001:0238a08": "[0238a08] 答。此有三句。一曰本宗。二曰兼宗。三曰無宗。言本宗",
    "X38n0681_001:0238a09": "者。即禪宗故。此宗即是心為宗故。心者群經之祖。萬",
    "X38n0681_001:0238a10": "法之源。心地二字。攝菩薩戒無弗盡故。又此心即是",
    "X38n0681_001:0238a11": "大華嚴故。言兼宗者。達心之士。不但缾環釵釧色色",
    "X38n0681_001:0238a12": "皆金。亦復草木瓦礫無非金者。阿含小教。外道偏門。",
    "X38n0681_001:0238a13": "善巧用之。悉成圓義。何況台教依而就之。誰謂不可。",
    "X38n0681_001:0238a14": "以我心宗。發彼義疏。台之為教。不出心故。如必硬豎",
    "X38n0681_001:0238a15": "剎竿。各不相下。喻如同胞兄弟。而互相害。大忤逆故。",
    "X38n0681_001:0238a16": "言無宗者。覓心體相不可得故。常為心宗。不宗心故。",
    "X38n0681_001:0238a17": "故云併所謂心地者亦不可得也。又問。既云禪宗。又",
    "X38n0681_001:0238a18": "云華嚴。華嚴五教。禪居頓位。頓之去圓。未達一間。何",
    "X38n0681_001:0238a19": "得並舉。答清涼讚天台四教理致圓備。而五教加頓。",
    "X38n0681_001:0238a20": "補台之備而未備也。以達磨一宗無可安著。聊判歸",
    "X38n0681_001:0238a21": "頓。而實頓有二義。一但頓。二圓頓。此禪宗正圓頓之",
    "X38n0681_001:0238a22": "頓。然何以不名為圓。良繇專重直指見性以破漸宗。",
    "X38n0681_001:0238a23": "於法界緣起之義。雖具在中。而非所重。救時為急。無",
    "X38n0681_001:0238a24": "暇論故。如阿伽陀藥雖有輕骨之能。療病為急。無暇",
    "X38n0681_001:0238b01": "論故。不可遂謂無斯能也。又此宗本曰教外別傳。則",
    "X38n0681_001:0238b02": "小乘大乘一切乘所不能收。四教五教一切教所不",
    "X38n0681_001:0238b03": "能攝。不惟出彼漸階。亦復不居頓格。非但超乎頓位。",
    "X38n0681_001:0238b04": "亦復不受圓名。賢首判頓。亦不得已而姑為寄位云",
    "X38n0681_001:0238b05": "爾。豈可真以位分拘耶。",
    "X38n0681_001:0238b06": "[0238b06] (十八)問。達磨西來。既號傳法正宗。何得台宗。不與傳",
    "X38n0681_001:0238b07": "燈之列。為是高過禪宗。為是未稱直指。",
    "X38n0681_001:0238b08": "[0238b08] 答。此有二義。一者天台教觀起自前故。中論一偈。教",
    "X38n0681_001:0238b09": "觀所宗。慧文傳之南嶽。南嶽傳之智者。達磨未來。人",
    "X38n0681_001:0238b10": "已修習。特繇智者乃大闡耳。二者天台教觀。猶屬教",
    "X38n0681_001:0238b11": "故。達磨一宗。教外直指。纔說教觀。早曲了也。是以教",
    "X38n0681_001:0238b12": "觀雖極玄妙。不出教乘中事耳。台教不與禪宗。以是",
    "X38n0681_001:0238b13": "之故。非台教立法有未善也。",
    "X38n0681_001:0238b14": "[0238b14] (十九)問。內戒外刑。道俗各別。內書外典。權實迥殊。何",
    "X38n0681_001:0238b15": "得博引九經。巧附五罰。又教而不改。教者何尤。此",
    "X38n0681_001:0238b16": "里塾之言。春風沂水。鼓瑟自娛。此狂夫之態。不宜",
    "X38n0681_001:0238b17": "引入。以亂聖經。",
    "X38n0681_001:0238b18": "[0238b18] 答。法華謂治世語言資生業等。皆與實相不相違背。",
    "X38n0681_001:0238b19": "當知無書不可援引。且釋迦親為教主。而六群調達",
    "X38n0681_001:0238b20": "終不可化。將無教者之尤耶。又止謂鼓瑟不礙賢人。",
    "X38n0681_001:0238b21": "何曾道菩薩必須鼓瑟。幸惟逆志。毋但執辭。",
    "X38n0681_001:0238b22": "[0238b22] (二十)問。經稱釋迦從華嚴沒。於閻浮出。乃十處說法。",
    "X38n0681_001:0238b23": "是先生人間。後升天宮說法也。又云。入天宮說魔",
    "X38n0681_001:0238b24": "受化經已。下生閻浮。是先於天宮說法。後生人間",
    "X38n0681_001:0238c01": "也。二說若為融會。",
    "X38n0681_001:0238c02": "[0238c02] 答。據華嚴雙垂兩相。則知佛體本來無二。眾生所見",
    "X38n0681_001:0238c03": "不同。既能兩相雙垂。豈不能兩時雙示。謂天宮說法。",
    "X38n0681_001:0238c04": "後降人間亦可。謂人間成佛。後升天宮亦可。謂天宮",
    "X38n0681_001:0238c05": "說法已。後生人間還升天宮說法亦可。謂人間天上",
    "X38n0681_001:0238c06": "一時成佛說法亦可。圓融之說。渾先後以何妨。無間",
    "X38n0681_001:0238c07": "之談。通古今而一息。不必執文而失理也。",
    "X38n0681_001:0238c08": "[0238c08] (二十一)問。頌中俱來至我所。鈔云表體皆歸一心。夫心",
    "X38n0681_001:0238c09": "即是體。無攝體歸心之理。",
    "X38n0681_001:0238c10": "[0238c10] 答。心行對說。則心為體。行為用。單舉一心。則常寂常",
    "X38n0681_001:0238c11": "照。常寂體也。常照用也。體用歸一心。猶言體在是用",
    "X38n0681_001:0238c12": "在是也。不可泥歸字而疑攝體歸心也。且太極靜而",
    "X38n0681_001:0238c13": "生陰。動而生陽。太極之說。未盡至理。尚雙具動靜。豈",
    "X38n0681_001:0238c14": "應舍那心地。不通體用。若心專屬體。則與用成對待。",
    "X38n0681_001:0238c15": "何名一心三觀。而為中道第一諦乎。",
    "X38n0681_001:0238c16": "[0238c16] (二十二)問。孝順父母以及至道。當分四境。不應科勝因",
    "X38n0681_001:0238c17": "勝果。",
    "X38n0681_001:0238c18": "[0238c18] 答。分四境亦有此說。今當以大師所科為正。若分四",
    "X38n0681_001:0238c19": "境。何不直言孝順父母師僧三寶至道。而復於至道",
    "X38n0681_001:0238c20": "上加孝順二字。況三寶之中已有法矣。豈三寶中法",
    "X38n0681_001:0238c21": "猶未盡道。而別有至道之法。所當孝順耶。故前三屬",
    "X38n0681_001:0238c22": "因。至道屬果。",
    "X38n0681_001:0238c23": "[0238c23] (二十三)問。討罪國有明條。殺人經無顯證。琉璃滅釋。佛",
    "X38n0681_001:0238c24": "何不誅。調達害兄。佛何故縱。今言有罪而殺。殺何",
    "X38n0681_001:0239a01": "犯焉。妄害生靈。違佛規訓。古云。外道入佛法中。必",
    "X38n0681_001:0239a02": "破滅佛法。斯其驗歟。願釋所惑。",
    "X38n0681_001:0239a03": "[0239a03] 答。見機得殺。本之疏文。疏文本之佛說。非臆見也。夫",
    "X38n0681_001:0239a04": "沙門專慈悲之業。王臣主生殺之權。發隱分別明甚。",
    "X38n0681_001:0239a05": "今謂佛是沙門類耶。王臣類耶。何得引琉璃調達而",
    "X38n0681_001:0239a06": "證不殺。且王臣殺戒。非特與沙門殊。亦復與庶民異。",
    "X38n0681_001:0239a07": "殺有罪而成犯。是王臣終無受戒之日矣。故珪禪師",
    "X38n0681_001:0239a08": "為嶽神授戒。不禁其行殺也。惟禁其濫刑及無辜也。",
    "X38n0681_001:0239a09": "不禁其取財也。惟禁其威福求享祀也。不禁其婚娶",
    "X38n0681_001:0239a10": "也。惟禁其羅欲乖大倫也。不禁其語言也。惟禁其&#x8657;",
    "X38n0681_001:0239a11": "妄違天心也。不禁其飲宴也。惟禁其沈湎敗正事也。",
    "X38n0681_001:0239a12": "如斯說法。是謂逐機隨緣而不踰矩。千變萬化而不",
    "X38n0681_001:0239a13": "離心。逆順雙宜。僧俗兩利。上符千聖。下濟&#x7FA3;生。噫。人",
    "X38n0681_001:0239a14": "人作如是外道。佛法其長隆乎。",
    "X38n0681_001:0239a15": "[0239a15] (二十四)問。君父之&#x8B90;必報。此權教也。內經出。權教隳。安",
    "X38n0681_001:0239a16": "得復引陳恒趙盾之&#x8FF9;。違釋迦智者之言。無論王",
    "X38n0681_001:0239a17": "臣。想當悉禁。",
    "X38n0681_001:0239a18": "[0239a18] 答。儒者不喜佛法。正為此等。何怪乎古今謗僧曰無",
    "X38n0681_001:0239a19": "父無君耶。且孔子尚不得討陳恒。則世之亂臣賊子。",
    "X38n0681_001:0239a20": "惟恐人不受菩薩戒。何以故。受戒者堅。則行惡者便。",
    "X38n0681_001:0239a21": "是菩薩戒者亂之資也。佛法圓妙。世出世間。融通不",
    "X38n0681_001:0239a22": "滯。而迂人執之。其禍至此。可勝嘆哉。餘發隱中已反",
    "X38n0681_001:0239a23": "覆推明。茲不復贅。",
    "X38n0681_001:0239a24": "[0239a24] (二十五)問。&#x668E;燈影而授戒。見日光而撤壇。密示暗傳。夜",
    "X38n0681_001:0239b01": "聚曉散。不使人增惑耶。",
    "X38n0681_001:0239b02": "[0239b02] 答。朝至尊以五鼓。祀宣聖以清宵。未聞其增惑也。孟",
    "X38n0681_001:0239b03": "氏謂夜氣清明。登師云白日喧雜。願合而觀之。",
    "X38n0681_001:0239b04": "[0239b04] (二十六)問。遊戲翰墨。何損毗尼。如可如解。應有別愆。非",
    "X38n0681_001:0239b05": "關詩畫。若休若永。未聞墮落。可遽譏評。必欲箇箇",
    "X38n0681_001:0239b06": "盧能。但恐人人獬豸。決目而名淨目。迷心而曰淨",
    "X38n0681_001:0239b07": "心。哀哉空王。出假無日。",
    "X38n0681_001:0239b08": "[0239b08] 答。非謂詩必白癩。畫必泥&#x68C3;也。詩畫無救乎二人之",
    "X38n0681_001:0239b09": "難。見為僧者當學道。不當雜學云爾。噫。果是即境明",
    "X38n0681_001:0239b10": "心。推餘濟物。則逢場作戲。無所不可。如或未然。惟恐",
    "X38n0681_001:0239b11": "你不放下心。閉&#x5374;眼。若肯人人決目。箇箇迷心。敢保",
    "X38n0681_001:0239b12": "五眼圓明。千靈洞徹在。且菩薩出假。則弘施六度萬",
    "X38n0681_001:0239b13": "行。普度九有四生。而徒&#x548F;月題花。圖山繪水。明道之",
    "X38n0681_001:0239b14": "功不切。兼利之化何成。至哉天人師。不出如是假。",
    "X38n0681_001:0239b15": "[0239b15] (二十七)問。經中謂鐵鎚碎身。終不以破戒之身受人禮",
    "X38n0681_001:0239b16": "拜。今有愧戒德之難全。望弟子而觸禮。已出下策。",
    "X38n0681_001:0239b17": "何名上人。",
    "X38n0681_001:0239b18": "[0239b18] 答。無德而揣己自卑。正遵佛制。欺世而罔尊自大。乃",
    "X38n0681_001:0239b19": "叛聖謨。非上人且免罪人。出下策猶勝無策。然雖如",
    "X38n0681_001:0239b20": "是。亦有其地彌高。其心彌下者。不輕位證菩薩。而&#x5FA7;",
    "X38n0681_001:0239b21": "禮四眾。莫須戒德難全。夏禹身任國王。而亟拜昌言。",
    "X38n0681_001:0239b22": "應是多過自赧。良繇權實初無定法。低昂各有攸宜。",
    "X38n0681_001:0239b23": "時當居正位以作後學之司南。則慈明安坐而納展",
    "X38n0681_001:0239b24": "可也。時當崇厚道以覺狂夫之我慢。則藏師俯僂而",
    "X38n0681_001:0239c01": "避拜亦可也。妙用無恒。固未可輕議也。",
    "X38n0681_001:0239c02": "[0239c02] (二十八)問。千華佛親自說經。一切人盡得受戒。惟除七",
    "X38n0681_001:0239c03": "逆。誰列三層。莫引權文。礙彼圓器。又謂在家者。亦",
    "X38n0681_001:0239c04": "必先受五戒。而經中列位數次。皆首王臣。意者王",
    "X38n0681_001:0239c05": "臣。容可直受。",
    "X38n0681_001:0239c06": "[0239c06] 答。層樓喻出金口。善戒律非小乘。縱彼圓機。須遵定",
    "X38n0681_001:0239c07": "制。如必直受。亦有方便。不壞次第而得直受。一日之",
    "X38n0681_001:0239c08": "內。先受五戒。隨受菩薩戒是也。若出家者。亦一日內。",
    "X38n0681_001:0239c09": "先受十戒。隨受具戒。及菩薩戒。名雖直受。不越次故。",
    "X38n0681_001:0239c10": "豈獨王臣。僧俗一切皆可行也。",
    "X38n0681_001:0239c11": "[0239c11] (二十九)問。佛戒盡必然之辭。發隱倡不必然之說。若云",
    "X38n0681_001:0239c12": "無執。何用堅持。如為奴事眾。割肉飼鷹等。皆實有",
    "X38n0681_001:0239c13": "之。而曰不必然。何也。",
    "X38n0681_001:0239c14": "[0239c14] 答。不必然。言不必定然。非決不然也。何也。奉佛而必",
    "X38n0681_001:0239c15": "為奴。則蒼生無君主。濟物而必割肉。則初學無完膚。",
    "X38n0681_001:0239c16": "法師而必講經。則廢法華五種。日食而必三兩。則類",
    "X38n0681_001:0239c17": "何曾萬錢。於今人中。而必無讖為師。則賢者竟無師。",
    "X38n0681_001:0239c18": "於今時中。而必奉祠得度。則貧者終不度。不必然者。",
    "X38n0681_001:0239c19": "此類是也。有此不必然。其必然者乃可常然。無此不",
    "X38n0681_001:0239c20": "必然。則必然者窮矣。窮則變。變則通。通則久。世出世",
    "X38n0681_001:0239c21": "間一也。",
    "X38n0681_001:0239c22": "[0239c22] (三十)問。居士時亦講經。還可傳戒作師否。",
    "X38n0681_001:0239c23": "[0239c23] 答。此在自度。儒而悟佛道。不妨為天下僧人師。僧而",
    "X38n0681_001:0239c24": "明聖學。不妨為天下儒人師。如其不然。業有專攻。門",
    "X38n0681_001:0240a01": "庭各別。修齊治平之術。應屬素王。羯磨布薩之儀。還",
    "X38n0681_001:0240a02": "歸緇侶耳。",
    "X38n0681_001:0240a03": "[0240a03] (三十一)問。未受戒者皆名惡人。近則沙彌比丘。驚蒙斯",
    "X38n0681_001:0240a04": "號。遠則堯舜周孔。濫被斯名。隋煬超文景之先。房",
    "X38n0681_001:0240a05": "融軼姚宋之上。實所未喻。",
    "X38n0681_001:0240a06": "[0240a06] 答。此有二義。一者對待義。未受戒。善者皆名為惡。猶",
    "X38n0681_001:0240a07": "未登聖地者。皆名為凡。非兇惡之惡也。又佛法每勝",
    "X38n0681_001:0240a08": "世法。世間之善人。在佛法中猶名惡。世間之聖人。在",
    "X38n0681_001:0240a09": "佛法中猶名凡也。二者激勵義。不受戒即惡。明戒必",
    "X38n0681_001:0240a10": "不可不受也。據斯二義。然則堯舜周孔雖不受戒。不",
    "X38n0681_001:0240a11": "失為世間聖人。隋君房相使終持戒。又豈但超文景",
    "X38n0681_001:0240a12": "軼姚宋而已哉。",
    "X38n0681_001:0240a13": "[0240a13] (三十二)問。圓悟高菴。分曹樹黨。兩家各統門徒。二老安",
    "X38n0681_001:0240a14": "得無與。即今&#x9B2C;爭堅固。良繇長老含容。彌勒久滯",
    "X38n0681_001:0240a15": "求名。時師未免好勝。莫護先賢之短。應開後學之",
    "X38n0681_001:0240a16": "迷。",
    "X38n0681_001:0240a17": "[0240a17] 答。藺相如尚忍私&#x8B90;。劉元城不失和氣。彼圓悟高菴。",
    "X38n0681_001:0240a18": "繼祖傳燈。代佛揚化。猶有這箇在。何名那畔人。是將",
    "X38n0681_001:0240a19": "以丹朱慢遊。而罪帝堯無義方。冉求聚斂。而譏孔子",
    "X38n0681_001:0240a20": "非善教否耶。是將以六&#x7FA3;亂德。二眾分河。而謂釋迦",
    "X38n0681_001:0240a21": "未免好勝否耶。雖然。容有主張正論。而扶末法報佛",
    "X38n0681_001:0240a22": "恩者。又不可避小嫌而迷大體也。菩薩無惡名怖。豪",
    "X38n0681_001:0240a23": "傑之士思之。",
    "X38n0681_001:0240a24": "[0240a24] (三十三)問。一家教觀。三諦釋經。相沿至今。訖無異說。乃",
    "X38n0681_001:0240b01": "云疏主自不執法。豈是門人妄啟他途。夫中道勝",
    "X38n0681_001:0240b02": "法。相去幾許。而以此譏章安荊溪。又何怪人之刺",
    "X38n0681_001:0240b03": "溫陵長水耶。",
    "X38n0681_001:0240b04": "[0240b04] 答。不執法者。謂通法而不滯。非謂廢法而不用也。疏",
    "X38n0681_001:0240b05": "云凡菩薩勝法皆名第一義。凡之一字。語意自明。無",
    "X38n0681_001:0240b06": "可疑者。且三諦者。其原起於佛說。豈真天台倡說。其",
    "X38n0681_001:0240b07": "說通於諸家。豈真天台一家耶。故法法皆諦。諦諦皆",
    "X38n0681_001:0240b08": "三。不言三諦。亦具三諦。正不必盡將經論一字一句",
    "X38n0681_001:0240b09": "定判三諦。&#x5374;似編排三諦當差。非通人之論。是名執",
    "X38n0681_001:0240b10": "法。發隱第四十一輕垢中。已反覆推明。請更詳覽。又",
    "X38n0681_001:0240b11": "章安荊溪。亦不執法。亦無可譏。展轉後來。各立門庭。",
    "X38n0681_001:0240b12": "分別太甚。乃成拘礙耳。寧止二公。溫陵長水。焉可刺",
    "X38n0681_001:0240b13": "也。夫古人固無盡勝今人之理。今人亦無決不及古",
    "X38n0681_001:0240b14": "人之理。即有微瑕。平懷商確。何所不可。但不宜探疵",
    "X38n0681_001:0240b15": "索釁。惟恐不深。如&#x8B90;家搆訟。窮呵極詆。惟恐不快。如",
    "X38n0681_001:0240b16": "醉漢罵街。則世衰之相。法滅之徵也。可弗戒歟。",
    "X38n0681_001:0240b17": "附事義",
    "X38n0681_001:0240b18": "三戒四毋",
    "X38n0681_001:0240b19": "[0240b19] 論語云。君子有三戒。少之時。血氣未定。戒之在色。及",
    "X38n0681_001:0240b20": "其壯也。血氣方剛。戒之在&#x9B2A;。及其老也。血氣既衰。戒",
    "X38n0681_001:0240b21": "之在得。[0240b21] ○子絕四。毋意。毋必。毋固。毋我。",
    "X38n0681_001:0240b22": "無故不殺",
    "X38n0681_001:0240b23": "[0240b23] 禮記曰。君無故不殺牛。大夫無故不殺羊。士無故不",
    "X38n0681_001:0240b24": "殺犬豕。",
    "X38n0681_001:0240c01": "不綱不宿",
    "X38n0681_001:0240c02": "[0240c02] 論語云。釣而不網弋。弋不射宿。",
    "X38n0681_001:0240c03": "走杖不叛",
    "X38n0681_001:0240c04": "[0240c04] 禮。子為父責。小杖則受。大杖則走。",
    "X38n0681_001:0240c05": "引裾豈慢",
    "X38n0681_001:0240c06": "[0240c06] 宋童貫。與中丞盧航表裡為姦。縉紳側目。右正言陳。",
    "X38n0681_001:0240c07": "禾上疏劾貫怙寵弄權之罪。論奏未終。帝拂衣起。禾",
    "X38n0681_001:0240c08": "引帝衣。請畢其說。衣裾落。帝曰。正言碎朕衣矣。禾曰。",
    "X38n0681_001:0240c09": "陛下不惜碎衣。臣豈惜碎首以報陛下。",
    "X38n0681_001:0240c10": "驅豕就屠",
    "X38n0681_001:0240c11": "[0240c11] 宋太平興國中。僧辯聰游五臺山寺。寺之上座僧老。",
    "X38n0681_001:0240c12": "為眾輕易。聰獨敬事之。將還京師。老僧附聰書。使於",
    "X38n0681_001:0240c13": "城北尋勃荷投之。聰辭去。竊發而觀。無他詞。但曰度",
    "X38n0681_001:0240c14": "眾生畢。早來早來。若更強住。&#x5374;恐造業。聰即還。於廣",
    "X38n0681_001:0240c15": "濟河側聞小兒呼勃荷。聰問勃荷何在。小兒指大豬。",
    "X38n0681_001:0240c16": "豬項串金環。臥街西牆下。聰扣牆問屠誰氏。曰。趙生",
    "X38n0681_001:0240c17": "家也。問此何名。曰。勃荷。唯食勃荷故。吾日烹千百豬。",
    "X38n0681_001:0240c18": "豬奔逸難驅。以此豬引導之。則纍纍就死。畜之十五",
    "X38n0681_001:0240c19": "年矣。聰以書投之。勃荷忽人立而化。",
    "X38n0681_001:0240c20": "兜羅愈疾",
    "X38n0681_001:0240c21": "[0240c21] 報恩經云。佛在竹園精舍。有一比丘身患惡瘡。眾所",
    "X38n0681_001:0240c22": "惡賤。如來往至房中。伸兜羅&#x7DDC;手為之摩洗。身瘡皆",
    "X38n0681_001:0240c23": "愈。",
    "X38n0681_001:0240c24": "危地全身",
    "X38n0681_001:0241a01": "[0241a01] 晉庾襄。晉武帝咸寧中大疫。二兄俱亡。次兄玭復危",
    "X38n0681_001:0241a02": "殆。癘氣方熾。父母兄弟皆出次於外。襄獨留不去。諸",
    "X38n0681_001:0241a03": "父兄強之。乃曰。襄性不畏病。乃親自扶持。晝夜不眠。",
    "X38n0681_001:0241a04": "十有餘旬。疫勢既歇。家人乃反。玭病得痊。襄亦無恙。",
    "X38n0681_001:0241a05": "父老咸曰。異哉此子。守人所不能守。行人所不能行。",
    "X38n0681_001:0241a06": "歲寒然後知松柏之後凋。始知疫癘之不能染也。",
    "X38n0681_001:0241a07": "自稱大士",
    "X38n0681_001:0241a08": "[0241a08] 傅大士曰。我得首楞嚴定。天嘉二年。感七佛相隨。釋",
    "X38n0681_001:0241a09": "迦引前。維摩接後。惟釋迦數顧共語。為我補處也。",
    "X38n0681_001:0241a10": "自表觀音",
    "X38n0681_001:0241a11": "[0241a11] 寶誌禪師帝嘗詔畫工張僧繇寫師像。僧繇下筆輒",
    "X38n0681_001:0241a12": "不自定。師遂以指剺面門。分披出十二面觀音相。或",
    "X38n0681_001:0241a13": "慈或威。或定或慧。僧繇竟不能寫。",
    "X38n0681_001:0241a14": "反戒焚身",
    "X38n0681_001:0241a15": "[0241a15] 溫陵曰。若識見未亡。諸蘊違礙。不達法行。空慕其&#x8FF9;。",
    "X38n0681_001:0241a16": "是徒增業苦。為妄作之凶矣。故律制燒身燃指悉皆",
    "X38n0681_001:0241a17": "得罪。",
    "X38n0681_001:0241a18": "曲求蔭姪",
    "X38n0681_001:0241a19": "[0241a19] □□□□□□□□□□□□□□□。",
    "X38n0681_001:0241a20": "如天猶龍",
    "X38n0681_001:0241a21": "[0241a21] 孔子曰。唯天為大。唯堯則之。又曰老子其猶龍乎。",
    "X38n0681_001:0241a22": "分河",
    "X38n0681_001:0241a23": "[0241a23] 西域性相二宗。分河飲水。異色立幟。"
}