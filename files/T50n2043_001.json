{
    "T50n2043_001:0131b02": "No. 2043",
    "T50n2043_001:0131b03": "阿育王經卷第一",
    "T50n2043_001:0131b05": "梁扶南三藏僧伽婆羅譯",
    "T50n2043_001:0131b06": "生因緣第一",
    "T50n2043_001:0131b07": "[0131b07] 佛住王舍城竹林迦蘭陀精舍。於彼早起著",
    "T50n2043_001:0131b08": "衣持&#x9262;。與比丘眾圍遶入王舍城乞食。是時",
    "T50n2043_001:0131b09": "空中而說頌曰。",
    "T50n2043_001:0131b10": " 佛身如金山  行步如象王",
    "T50n2043_001:0131b11": " 面貌甚端嚴  猶若於滿月",
    "T50n2043_001:0131b12": " 與比丘圍繞  俱行入於城",
    "T50n2043_001:0131b13": "[0131b13] 爾時世尊將欲入城足履門閫。有種種不思",
    "T50n2043_001:0131b14": "議事。盲者得視。聾者能聽。啞者能語。跛者能",
    "T50n2043_001:0131b15": "行。牢獄繫閉皆得解脫。有怨憎者悉生慈悲。",
    "T50n2043_001:0131b16": "犢子繫縛自然解脫其往母所。一切諸獸象",
    "T50n2043_001:0131b17": "馬牛等心大歡喜悉皆鳴吼。一切飛鳥鸚鵡",
    "T50n2043_001:0131b18": "舍利俱翅羅孔雀等鳥鳴聲相和。諸莊嚴具",
    "T50n2043_001:0131b19": "鐶釧釵璫種種寶物在篋笥中自然出聲。甚",
    "T50n2043_001:0131b20": "可愛樂。一切伎樂自然俱作。是時此地自然",
    "T50n2043_001:0131b21": "清淨。無諸穢惡沙礫瓦石荊棘毒草。六種震",
    "T50n2043_001:0131b22": "動。東踊西沒。西踊東沒。南踊北沒。北踊南",
    "T50n2043_001:0131b23": "沒。中央踊四邊沒。四邊踊中央沒。周迴",
    "T50n2043_001:0131b24": "旋轉現此種種奇特。之事爾時空中復說偈",
    "T50n2043_001:0131b25": "言。",
    "T50n2043_001:0131b26": " 一切大地  四海為衣  國城諸山",
    "T50n2043_001:0131b27": " 以為莊嚴  世尊蹈地  六種震動",
    "T50n2043_001:0131b28": " 如海中舶  為風所吹",
    "T50n2043_001:0131b29": "[0131b29] 時佛入城。以神力故令一切人悉生喜踊。如",
    "T50n2043_001:0131c01": "大海水為風所吹。一切人民而說偈言。",
    "T50n2043_001:0131c02": " 世間可愛樂  無過佛入國",
    "T50n2043_001:0131c03": " 大地六種動  沙礫無遺餘",
    "T50n2043_001:0131c04": " 諸根不具足  悉皆得具足",
    "T50n2043_001:0131c05": " 一切眾樂器  自然出妙聲",
    "T50n2043_001:0131c06": " 佛光照諸國  如千日照世",
    "T50n2043_001:0131c07": " 以香水灑地  及栴檀末香",
    "T50n2043_001:0131c08": " 是時此國城  莊嚴中第一",
    "T50n2043_001:0131c09": "[0131c09] 爾時世尊行至大路。於大路中有二小兒。一",
    "T50n2043_001:0131c10": "是何伽羅久履笥(翻最勝姓)兒。一是久履笴",
    "T50n2043_001:0131c11": "(翻勝姓)兒。此二小兒在沙中戲。第一小兒名闍",
    "T50n2043_001:0131c12": "耶(翻勝)。第二小兒名毘闍耶(翻不勝)。此二小兒見",
    "T50n2043_001:0131c13": "世尊身三十二相。第一小兒以沙為糗捧內",
    "T50n2043_001:0131c14": "佛&#x9262;。第二小兒合掌隨喜。即說偈言。",
    "T50n2043_001:0131c15": " 自然大慈悲  圓光莊嚴身",
    "T50n2043_001:0131c16": " 已遠離生死  我今一心念",
    "T50n2043_001:0131c17": " 以心念佛故  捧沙以供養",
    "T50n2043_001:0131c18": "[0131c18] 是時闍耶供養已而發願言。以此善根當令",
    "T50n2043_001:0131c19": "我為一繖地王於佛法中廣作供養。佛知其",
    "T50n2043_001:0131c20": "心見其正願。未來之世有勝妙果。由佛如來",
    "T50n2043_001:0131c21": "為福田故。以慈悲心而受此沙。即便含笑身",
    "T50n2043_001:0131c22": "出諸光。青黃赤白。或從頂出。或膝下出。膝下",
    "T50n2043_001:0131c23": "出光照八地獄。寒者得暖熱者清涼。光照其",
    "T50n2043_001:0131c24": "身苦惱皆除。彼諸眾生心生疑惑。我已脫苦。",
    "T50n2043_001:0131c25": "為即住此。為餘處生。爾時世尊為起善念復",
    "T50n2043_001:0131c26": "作化人。令至其處。彼眾生見而生心言。我等",
    "T50n2043_001:0131c27": "今者非異處生。但以此人力故令我脫苦。復",
    "T50n2043_001:0131c28": "於化人更生心念。地獄報業悉皆消滅。從彼",
    "T50n2043_001:0131c29": "命終生人天中有見諦處。從頂出光照四天",
    "T50n2043_001:0132a01": "王乃至阿迦尼吒。於光明中說苦無常空無",
    "T50n2043_001:0132a02": "我法。復說偈言。",
    "T50n2043_001:0132a03": " 當精進出家  相應於佛法",
    "T50n2043_001:0132a04": " 滅除生死軍  如象破宅舍",
    "T50n2043_001:0132a05": " 若人於佛法  勤行不放逸",
    "T50n2043_001:0132a06": " 捨一切生死  得一切苦滅",
    "T50n2043_001:0132a07": "[0132a07] 佛之光明能照三千大千世界。照已還入佛",
    "T50n2043_001:0132a08": "身。若佛欲記過去業報光從背入。若佛欲記",
    "T50n2043_001:0132a09": "未來業報光從前入。若佛欲記地獄生者光",
    "T50n2043_001:0132a10": "從足入。若佛欲記畜生生者光從踝入。若佛",
    "T50n2043_001:0132a11": "欲記餓鬼生者光從&#x811A;趾入。若佛欲記人生",
    "T50n2043_001:0132a12": "者光從膝入。若佛欲記鐵輪王生光從左掌",
    "T50n2043_001:0132a13": "入。若佛欲記金輪王生光從右掌入。若佛欲",
    "T50n2043_001:0132a14": "記天生光從臍入。若佛欲記聲聞菩提光從",
    "T50n2043_001:0132a15": "口入。若佛欲記緣覺菩提光從白毫相處入。",
    "T50n2043_001:0132a16": "若佛欲記菩薩菩提光從肉髻入。光從三千",
    "T50n2043_001:0132a17": "世界還者。先繞佛三匝然後各隨所入。今佛",
    "T50n2043_001:0132a18": "含笑身出光明。繞佛三匝從左掌入不無因",
    "T50n2043_001:0132a19": "緣。是時阿難見已合掌。而說偈言。",
    "T50n2043_001:0132a20": " 佛除掉慢等  滅怨成勝因",
    "T50n2043_001:0132a21": " 不無因而笑  齒白如珂雪",
    "T50n2043_001:0132a22": " 以智慧能知  他所樂聞事",
    "T50n2043_001:0132a23": " 以最勝光明  能令彼疑滅",
    "T50n2043_001:0132a24": " 佛聲如雷震  眼猶如牛王",
    "T50n2043_001:0132a25": " 人天勝福田  當記施沙報",
    "T50n2043_001:0132a26": "[0132a26] 佛言。阿難。我於今者不無因笑。有因緣故如",
    "T50n2043_001:0132a27": "來應正遍知現此含笑。阿難汝見小兒以手",
    "T50n2043_001:0132a28": "捧沙置&#x9262;中不。阿難白佛。唯然已見。世尊又",
    "T50n2043_001:0132a29": "言。此兒者我入涅槃百年後。當生波吒利弗",
    "T50n2043_001:0132b01": "多城王名阿育。為四分轉輪王信樂正法。",
    "T50n2043_001:0132b02": "當廣供養舍利起八萬四千塔饒益多人。於",
    "T50n2043_001:0132b03": "是如來復說偈言。",
    "T50n2043_001:0132b04": " 我入涅槃後  當生孔雀姓",
    "T50n2043_001:0132b05": " 名阿育人王  樂法廣名聞",
    "T50n2043_001:0132b06": " 以我舍利塔  莊嚴閻浮提",
    "T50n2043_001:0132b07": " 是其功德報  施沙奉於佛",
    "T50n2043_001:0132b08": "[0132b08] 佛時取沙授與阿難而語之言。汝取牛糞用",
    "T50n2043_001:0132b09": "和此沙塗佛經行地。阿難受教即用塗地。乃",
    "T50n2043_001:0132b10": "至波吒利弗多城。有王名旃那羅笈多(翻月護)。",
    "T50n2043_001:0132b11": "時王有子名頻頭娑羅(翻適實)。頻頭娑羅長子",
    "T50n2043_001:0132b12": "名修私摩(翻善結)。",
    "T50n2043_001:0132b13": "[0132b13] 是時有詹波城婆羅門生一女。色貌端正國",
    "T50n2043_001:0132b14": "中第一。相師記曰。是女夫當作王女應生",
    "T50n2043_001:0132b15": "二子。第一子作四分轉輪王。第二子出家得",
    "T50n2043_001:0132b16": "道。婆羅門聞是語已生大歡喜。欲樂富貴將",
    "T50n2043_001:0132b17": "其女往波吒利弗多國。以一切莊嚴之具莊",
    "T50n2043_001:0132b18": "嚴其身。而白頻頭娑羅王言。我女端正國中",
    "T50n2043_001:0132b19": "第一。與王作婦。王即納之以置宮內。一切內",
    "T50n2043_001:0132b20": "人皆作是念。此女端正彼國最勝。若王見者",
    "T50n2043_001:0132b21": "必當樂著不愛我等。諸內人等思惟是已。即",
    "T50n2043_001:0132b22": "便令其作剃毛師為王剃毛。又於一時王令",
    "T50n2043_001:0132b23": "剃毛。當剃毛時王便得眠。王眠既覺心生歡",
    "T50n2043_001:0132b24": "喜。即語其言。汝有所須隨意所說。即白王言。",
    "T50n2043_001:0132b25": "我願與王共相娛樂。時王語言。汝是剃毛師",
    "T50n2043_001:0132b26": "我是國王。云何同汝。復白王言。我是婆羅門",
    "T50n2043_001:0132b27": "女非剃毛師。彼婆羅門本欲以我為王夫人。",
    "T50n2043_001:0132b28": "王又問言。誰令汝作剃毛師耶。答言。內人。王",
    "T50n2043_001:0132b29": "又語言。汝今勿復更為此事。即便取之以為",
    "T50n2043_001:0132c01": "夫人。少時有娠十月生子。時王念言。我今",
    "T50n2043_001:0132c02": "無憂。即名此兒為阿輸柯(即是阿育翻為無憂)。乃至生",
    "T50n2043_001:0132c03": "第二兒。除心憂故即名此兒為毘多輸柯",
    "T50n2043_001:0132c04": "(翻為除憂)。其體&#x9E81;&#x6F81;父不愛念。時頻頭娑羅王欲",
    "T50n2043_001:0132c05": "相諸子誰堪紹繼即命外道相師。名賓伽羅",
    "T50n2043_001:0132c06": "跋娑(翻蒼犢)語言。和上我欲相諸王子。若我",
    "T50n2043_001:0132c07": "滅後誰堪為王。賓伽羅跋娑答言。大王欲相",
    "T50n2043_001:0132c08": "王子當入金殿。乃至頻頭娑羅王將至金殿。",
    "T50n2043_001:0132c09": "時阿育母語阿育言。大王今日欲相諸子汝",
    "T50n2043_001:0132c10": "可往彼。阿育答言。王不喜我。云何得往。其",
    "T50n2043_001:0132c11": "母語言。汝今但去。阿育答言今當如命。願母",
    "T50n2043_001:0132c12": "遣人將食至彼。乃至阿育從波吒利弗多城",
    "T50n2043_001:0132c13": "出。時有大臣。名曰成護。遇見阿育問言。今者",
    "T50n2043_001:0132c14": "欲何處去。阿育答言。今日大王於金殿上欲",
    "T50n2043_001:0132c15": "相諸子。我今往彼。成護即以最勝舊象與阿",
    "T50n2043_001:0132c16": "育乘。阿育乘象至金殿所。至已於諸王中而",
    "T50n2043_001:0132c17": "便坐地。諸王皆有種種飲食金銀為器。時阿",
    "T50n2043_001:0132c18": "育母即便遣人辦飯與酪。盛以瓦器送與阿",
    "T50n2043_001:0132c19": "育。是時頻頭娑羅王語相師言。汝當次第相",
    "T50n2043_001:0132c20": "諸王子。於我滅後誰堪為王。相師思惟。若",
    "T50n2043_001:0132c21": "言阿育堪為王者。王不重之必當殺我。思惟",
    "T50n2043_001:0132c22": "是已便白王言我今以因緣相不出其名。王",
    "T50n2043_001:0132c23": "答言好。相師即言。若王子中有好乘者便堪",
    "T50n2043_001:0132c24": "為王。大王復言。汝可更相。相師復言。若勝坐",
    "T50n2043_001:0132c25": "處是堪為王。大王復言。汝可更相。相師復",
    "T50n2043_001:0132c26": "言。有好飲食及以好器則堪為王。時諸王子",
    "T50n2043_001:0132c27": "聞其此言各各思惟。若有好乘坐處飲食器",
    "T50n2043_001:0132c28": "者我當作王。阿育思惟。今此相師不出其名",
    "T50n2043_001:0132c29": "以相故說。若好乘等堪為王者我乘最勝。又",
    "T50n2043_001:0133a01": "坐大地飯酪第一。我器地造以水為飲。如我",
    "T50n2043_001:0133a02": "所見我當作王。是時相師問訊其母。其母問",
    "T50n2043_001:0133a03": "言。大王滅後誰當作王。答言阿育。復語相",
    "T50n2043_001:0133a04": "師。王或更問堪作王者。汝可遠去不須住此。",
    "T50n2043_001:0133a05": "若阿育得王汝當更來。是時相師遠至餘國。",
    "T50n2043_001:0133a06": "時頻頭娑羅王所領國名德叉尸羅。欲為反",
    "T50n2043_001:0133a07": "逆不從王化。頻頭娑羅王語阿育言。汝可集",
    "T50n2043_001:0133a08": "四種兵往至彼國。器仗資物悉不與之。乃至",
    "T50n2043_001:0133a09": "阿育領四兵眾從波吒利弗多國出。眾人白",
    "T50n2043_001:0133a10": "阿育言。我等今者無有器仗及以資物。云何",
    "T50n2043_001:0133a11": "當能征罰彼國。阿育答言。若有功德應為",
    "T50n2043_001:0133a12": "王者器仗資物自然而出。作此語已。應時地",
    "T50n2043_001:0133a13": "開。器仗資物一時而出。是時阿育領四種兵",
    "T50n2043_001:0133a14": "罰德叉尸羅。時德叉尸羅人民聞阿育來。出",
    "T50n2043_001:0133a15": "半由旬莊嚴道路。香水灑地奉迎阿育而說",
    "T50n2043_001:0133a16": "言。我等迎王不為&#x9B2A;諍。亦不與彼大王相嫌。",
    "T50n2043_001:0133a17": "但王所遣大臣在我國者為治無道。願欲廢",
    "T50n2043_001:0133a18": "之。是時人民以諸供具供養阿育。迎至國中。",
    "T50n2043_001:0133a19": "如是乃至廣說。時阿育王遣使往佉師國。佉",
    "T50n2043_001:0133a20": "師國中有二健兒。白其王言。我等二人力能",
    "T50n2043_001:0133a21": "平山。彼阿育來不足臣事。是時諸天而發聲",
    "T50n2043_001:0133a22": "言阿育當為四分轉輪王領閻浮提。不可逆",
    "T50n2043_001:0133a23": "也。時頻頭娑羅王長子修私摩。從苑中還入",
    "T50n2043_001:0133a24": "波吒利弗多城。是時頻頭娑羅王第一大臣",
    "T50n2043_001:0133a25": "頂上無髮。從城內出中路相逢。修私摩戲手",
    "T50n2043_001:0133a26": "拍其頭。是時大臣思惟說言。其今以手拍",
    "T50n2043_001:0133a27": "我。若作王時汝以刀害我。宜作方便令其",
    "T50n2043_001:0133a28": "後時不得為王。是時大臣令五百臣離修私",
    "T50n2043_001:0133a29": "摩。又言阿育當為四分轉輪王我等應當悉",
    "T50n2043_001:0133b01": "共事之。乃至令德叉尸羅人民反此大王不",
    "T50n2043_001:0133b02": "復臣屬。頻頭娑羅王遣修私摩往征罰之。時",
    "T50n2043_001:0133b03": "修私摩雖復到彼而不能罰。是時阿育自還",
    "T50n2043_001:0133b04": "本國頻頭娑羅王身遇重病命將欲絕。&#x52C5;語",
    "T50n2043_001:0133b05": "使人可遣阿育更往德叉尸羅國速令修私摩",
    "T50n2043_001:0133b06": "還。我今欲以國事付之。爾時諸臣以黃薑汁",
    "T50n2043_001:0133b07": "塗阿育身示作病相。復煮落叉(不解翻)汁以&#x9262;",
    "T50n2043_001:0133b08": "盛之置在一處唱阿育病。是時頻頭娑羅王",
    "T50n2043_001:0133b09": "未終之頃。諸大臣等莊嚴阿育至大王所。白",
    "T50n2043_001:0133b10": "大王言。此是王子大王應當授之王位。若修",
    "T50n2043_001:0133b11": "私摩還我復當以王位與之。是時大王聞是",
    "T50n2043_001:0133b12": "語已心大瞋忿。時阿育言。若我如法得為王",
    "T50n2043_001:0133b13": "者。天當即時與我天冠。作是言已諸天即以",
    "T50n2043_001:0133b14": "天冠著其頭上。大王見已倍生瞋恚。遂有熱",
    "T50n2043_001:0133b15": "血從其口出即便命終。阿育於是即登王位。",
    "T50n2043_001:0133b16": "登王位已即拜成護為第一臣。是時修私摩",
    "T50n2043_001:0133b17": "聞大王終阿育就位生大瞋恚。即與兵眾欲",
    "T50n2043_001:0133b18": "罰阿育。時阿育王於其城中出多兵眾守城",
    "T50n2043_001:0133b19": "四門。令二勇猛大力之將領諸兵眾守南西",
    "T50n2043_001:0133b20": "二門。復令大臣成護領諸兵眾守。城北門時",
    "T50n2043_001:0133b21": "阿育王自領兵眾守城東門。大臣成護以諸",
    "T50n2043_001:0133b22": "方便於城東門作諸機關。刻木以為阿育王",
    "T50n2043_001:0133b23": "身及諸軍眾。掘地作坑與無&#x70DF;火以物覆之。",
    "T50n2043_001:0133b24": "復以燥土用置其上。時修私摩領諸兵眾欲",
    "T50n2043_001:0133b25": "攻北門。成護語言汝莫攻我當攻東門。汝若",
    "T50n2043_001:0133b26": "得殺阿育王者我自降伏。時修私摩便從其",
    "T50n2043_001:0133b27": "語。即迴軍眾往攻東門。見機關人悉皆不動。",
    "T50n2043_001:0133b28": "於是直前即墮火坑自燒而死。修私摩死。已",
    "T50n2043_001:0133b29": "彼有軍主。名跋陀羅(翻賢)由他(翻伏)大力勇",
    "T50n2043_001:0133c01": "猛領諸軍眾其數過千。於佛法中出家修道",
    "T50n2043_001:0133c02": "即得阿羅漢果。時阿育王領理國事有五百大",
    "T50n2043_001:0133c03": "臣於阿育王起輕慢心。阿育王語諸大臣。汝",
    "T50n2043_001:0133c04": "可折取花&#x83D3;樹以護棘刺樹。諸臣答言大王",
    "T50n2043_001:0133c05": "不爾。當折取棘刺樹以護花&#x83D3;樹。阿育王復",
    "T50n2043_001:0133c06": "言不如是。當折取花樹護棘刺樹。如是至三",
    "T50n2043_001:0133c07": "時諸大臣不受其教。阿育王瞋即自拔刀斬",
    "T50n2043_001:0133c08": "五百臣首。乃至阿育王復於一時將五百婇",
    "T50n2043_001:0133c09": "女入於後園。園中有樹名阿輸柯樹生花葉",
    "T50n2043_001:0133c10": "阿輸柯王見而說言。此樹與我同名是故歡",
    "T50n2043_001:0133c11": "喜。時阿育王身體&#x9E81;&#x6F81;諸女人等不欲近之。",
    "T50n2043_001:0133c12": "王園中眠諸女人等為欲令王不歡喜故。折",
    "T50n2043_001:0133c13": "樹花葉乃至令盡。阿育王覺見無花葉而問",
    "T50n2043_001:0133c14": "諸女。樹花脫盡誰之所作。諸女答言我等所",
    "T50n2043_001:0133c15": "為。阿育王瞋即以竹箔裏諸女人以火燒之。",
    "T50n2043_001:0133c16": "以其惡故時人謂為旃陀阿輸柯王(翻可畏)。大",
    "T50n2043_001:0133c17": "臣成護白旃陀阿輸柯王。如是所作若打若",
    "T50n2043_001:0133c18": "殺當付餘人不應自作。王即募覓能行殺者。",
    "T50n2043_001:0133c19": "是時山中有村村中有人善。織衣業而生一",
    "T50n2043_001:0133c20": "子。其父字之名耆利柯(翻山)。其人可畏能行",
    "T50n2043_001:0133c21": "不仁恒罵父母家中男女悉皆打拍乃至一切",
    "T50n2043_001:0133c22": "眾生無不殺害。常以網捕為業以其殺害多",
    "T50n2043_001:0133c23": "故。人復謂之旃陀耆利柯(翻可畏山)。王覓惡人而",
    "T50n2043_001:0133c24": "值遇之。使者語言王今欲以殺害治人。汝能",
    "T50n2043_001:0133c25": "為不。其人答言閻浮提中悉令殺盡我亦能",
    "T50n2043_001:0133c26": "為。使者以其所說還白大王。王即語言將此",
    "T50n2043_001:0133c27": "人來。使者受教往彼語之王令汝來。其答使",
    "T50n2043_001:0133c28": "言且待少時須見父母即白父母。阿育大王",
    "T50n2043_001:0133c29": "欲以一切殺害治人令我為之我今欲去。父",
    "T50n2043_001:0134a01": "母不許其人瞋故便害父母還使人處。使人",
    "T50n2043_001:0134a02": "語言汝來何遲。其人答言父母不聽我來。我",
    "T50n2043_001:0134a03": "已害之後至王處。白大王言欲治人者當作",
    "T50n2043_001:0134a04": "牢獄。莊嚴獄門極令華麗。令見之者無不愛",
    "T50n2043_001:0134a05": "樂。復白王言請王嚴教有入獄者悉不得出。",
    "T50n2043_001:0134a06": "王言甚善。是時旃陀耆利柯往至雞寺。寺",
    "T50n2043_001:0134a07": "中有一比丘誦修多羅。修多羅中說地獄事。",
    "T50n2043_001:0134a08": "謂鑊湯鑪炭刀山劍樹等種種苦事。若有人",
    "T50n2043_001:0134a09": "生地獄者隨罪治之。乃至廣說如五天使修",
    "T50n2043_001:0134a10": "多羅中說地獄事。是時旃陀耆利柯聞此語",
    "T50n2043_001:0134a11": "已。一切隨之造地獄具。時舍衛國有一商主",
    "T50n2043_001:0134a12": "共婦入海。至海生兒仍名兒為海。乃至十二",
    "T50n2043_001:0134a13": "年海中往反。遇五百賊害此商主奪其財物",
    "T50n2043_001:0134a14": "唯兒得免。後於佛法出家。次第遊行至波",
    "T50n2043_001:0134a15": "吒利弗多國。至已早起著衣持&#x9262;入國乞食。",
    "T50n2043_001:0134a16": "以不悉故見地獄門種種莊嚴。便入其中為",
    "T50n2043_001:0134a17": "欲乞食。入已見諸苦具即便欲出。旃陀耆利",
    "T50n2043_001:0134a18": "柯見而執之語言。汝今受死不得出也。是時",
    "T50n2043_001:0134a19": "比丘心懷怖懼啼泣流淚。旃陀耆利柯語言。",
    "T50n2043_001:0134a20": "汝今何事啼泣猶如小兒。比丘答言我不為",
    "T50n2043_001:0134a21": "惜此身但為值遇解脫難故。出家難得我今",
    "T50n2043_001:0134a22": "已得。釋迦難值我已得值。法中真法我猶未",
    "T50n2043_001:0134a23": "得是故憂惱。旃陀耆利柯語比丘言。我已受",
    "T50n2043_001:0134a24": "大王命有入此獄者悉不得出。是時比丘啼",
    "T50n2043_001:0134a25": "泣而言汝當申我一月。答言一月不可聽至",
    "T50n2043_001:0134a26": "七日。比丘思惟死近勤修精進至滿七日。時",
    "T50n2043_001:0134a27": "有王子共內人語阿育王見而生瞋忿。即令",
    "T50n2043_001:0134a28": "將此二人付獄治罪。旃陀耆利柯即以二人",
    "T50n2043_001:0134a29": "置鐵臼中以杵擣之。比丘見已深生怖畏。即",
    "T50n2043_001:0134b01": "說偈言。",
    "T50n2043_001:0134b02": " 大師佛慈悲  第一仙正說",
    "T50n2043_001:0134b03": " 此色如泡聚  不實不常住",
    "T50n2043_001:0134b04": " 此身色端嚴  滅為何所趣",
    "T50n2043_001:0134b05": " 是故應捨離  癡人所樂法",
    "T50n2043_001:0134b06": " 此緣我當知  解脫在此獄",
    "T50n2043_001:0134b07": " 依此當得渡  三有之海岸",
    "T50n2043_001:0134b08": "[0134b08] 爾時比丘於一夜中。精進思惟斷除煩惱。即",
    "T50n2043_001:0134b09": "得阿羅漢果。旃陀耆利柯語比丘言。是夜已",
    "T50n2043_001:0134b10": "過明相已現。受苦時至汝應知之。比丘答言",
    "T50n2043_001:0134b11": "我今不知汝之所說。是夜已過明相已現。唯",
    "T50n2043_001:0134b12": "能自知無明夜過智慧日現。我以智慧日光",
    "T50n2043_001:0134b13": "見一切世間皆無有實。是故我今欲以佛法",
    "T50n2043_001:0134b14": "攝諸世間。語旃陀耆利柯言我今此身隨汝",
    "T50n2043_001:0134b15": "意作。是時獄主無慈悲心不見世間。即大瞋",
    "T50n2043_001:0134b16": "忿以此比丘置鐵鑊中。盛以濃血屎溺雜",
    "T50n2043_001:0134b17": "穢。多與薪火煮此比丘。乃至薪盡身不爛壞。",
    "T50n2043_001:0134b18": "是時獄主見其不異即生瞋忿打罵獄卒。汝",
    "T50n2043_001:0134b19": "今何故不多與火。獄主即便自與薪火而火",
    "T50n2043_001:0134b20": "不燃。既見不燃便看鑊中見此比丘坐蓮華",
    "T50n2043_001:0134b21": "上結加趺坐。見是事已即往白王。時王聞已",
    "T50n2043_001:0134b22": "與一切人民共往看之。是時比丘即以神力",
    "T50n2043_001:0134b23": "於一念頃從鐵鑊出身昇虛空。譬如鵝王飛",
    "T50n2043_001:0134b24": "騰空中現十八變。時阿育王見此比丘猶如",
    "T50n2043_001:0134b25": "破山臨於空中。心生歡喜而說偈言。",
    "T50n2043_001:0134b26": " 汝身同人身  神力過人力",
    "T50n2043_001:0134b27": " 我不知此事  汝今為是誰",
    "T50n2043_001:0134b28": " 是故當正說  應令我知之",
    "T50n2043_001:0134b29": " 若我知此事  當為汝弟子",
    "T50n2043_001:0134c01": "[0134c01] 爾時比丘心自思惟。此王今能堪受佛語。當",
    "T50n2043_001:0134c02": "廣作塔供養舍利。為一切人受法饒益。作是",
    "T50n2043_001:0134c03": "思惟已欲顯其功德。而說偈言。",
    "T50n2043_001:0134c04": " 佛滅一切漏  無比大慈悲",
    "T50n2043_001:0134c05": " 最勝論議師  我是彼弟子",
    "T50n2043_001:0134c06": " 無盡正法力  不著一切有",
    "T50n2043_001:0134c07": " 佛人中牛王  自調復調他",
    "T50n2043_001:0134c08": " 令我今得脫  三有之牢獄",
    "T50n2043_001:0134c09": "[0134c09] 復次大王如佛所記。我入涅槃百年後。於波",
    "T50n2043_001:0134c10": "吒利弗多城當有王。名阿輸柯作四分轉輪",
    "T50n2043_001:0134c11": "王。於我舍利廣作供養。起八萬四千塔。復次",
    "T50n2043_001:0134c12": "大王王所起獄與地獄等。於此獄中殺害無",
    "T50n2043_001:0134c13": "數。王當除之於一切眾生施與無畏。大王今",
    "T50n2043_001:0134c14": "應滿世尊意。即說偈言。",
    "T50n2043_001:0134c15": " 是故大人王  於一切眾生",
    "T50n2043_001:0134c16": " 當起慈悲心  施與無怖畏",
    "T50n2043_001:0134c17": " 當滿世尊意  廣起舍利塔",
    "T50n2043_001:0134c18": "[0134c18] 爾時阿育王生念佛心。合掌懺悔而說偈言。",
    "T50n2043_001:0134c19": " 我歸依佛法  及世尊弟子",
    "T50n2043_001:0134c20": " 汝今十力子  當起忍辱心",
    "T50n2043_001:0134c21": " 我所作眾惡  悉懺悔於汝",
    "T50n2043_001:0134c22": " 今當修精進  深生恭敬心",
    "T50n2043_001:0134c23": " 我莊嚴此地  以種種佛塔",
    "T50n2043_001:0134c24": " 其白如珂雪  如佛之所說",
    "T50n2043_001:0134c25": "[0134c25] 比丘答言善哉。即以神力還其所住。時阿育",
    "T50n2043_001:0134c26": "王欲從獄出。旃陀耆利柯合掌說言。大王。當",
    "T50n2043_001:0134c27": "知我已受命入此獄者皆不得出。時王語言",
    "T50n2043_001:0134c28": "汝今欲殺我耶。答言如是。王言我等誰最",
    "T50n2043_001:0134c29": "前入。旃陀耆利柯答言我最前入。時王語諸",
    "T50n2043_001:0135a01": "獄卒捉旃陀耆利柯置落可屋(不解翻)以火焚之",
    "T50n2043_001:0135a02": "又復令人破壞此獄。於一切眾生施與無畏。",
    "T50n2043_001:0135a03": "時王生心欲廣造佛塔。莊嚴四兵往阿闍世",
    "T50n2043_001:0135a04": "王所起塔處名頭樓那(翻瓶)至已令人壞塔取",
    "T50n2043_001:0135a05": "佛舍利。如是次第乃至七塔皆取舍利。復往",
    "T50n2043_001:0135a06": "一村名曰羅摩(翻戲)於此村中復有一塔最初",
    "T50n2043_001:0135a07": "起者。復欲破之以取舍利。時有龍王即將阿",
    "T50n2043_001:0135a08": "育入於龍宮。而白王言此塔是我供養王當留",
    "T50n2043_001:0135a09": "之。王即聽許是龍王復將阿育至羅摩村。時",
    "T50n2043_001:0135a10": "王思惟此塔第一。是故龍王倍加守護。我於",
    "T50n2043_001:0135a11": "是塔不得舍利。思惟既竟還其本國。時阿育",
    "T50n2043_001:0135a12": "王作八萬四千寶函分布舍利遍此函中。復",
    "T50n2043_001:0135a13": "作八萬四千瓶及諸幡蓋。付與夜叉令於一",
    "T50n2043_001:0135a14": "切大地乃至大海處處起塔。又言國有三種",
    "T50n2043_001:0135a15": "小中大。若國出千萬兩金者是處應起一王",
    "T50n2043_001:0135a16": "塔。是時德叉尸羅國。出三十六千萬兩金。彼",
    "T50n2043_001:0135a17": "國人民白阿育王言。王當與我三十六函。王",
    "T50n2043_001:0135a18": "聞是語即便思惟我欲處處廣造佛塔。云何",
    "T50n2043_001:0135a19": "此國頓得多耶。時王以善方便語彼人民。今",
    "T50n2043_001:0135a20": "當除汝三十五千萬兩金。又言若國有多塔。",
    "T50n2043_001:0135a21": "若國有少塔從今已去悉聽不復輸金與我。",
    "T50n2043_001:0135a22": "乃至阿育王往耶舍大德阿羅漢處說言。我",
    "T50n2043_001:0135a23": "欲於一日一念中起八萬四千塔一時俱成。",
    "T50n2043_001:0135a24": "而說偈言。",
    "T50n2043_001:0135a25": " 於先七塔中  取世尊舍利",
    "T50n2043_001:0135a26": " 我孔雀姓王  一日中造作",
    "T50n2043_001:0135a27": " 八萬四千塔  光明如白雲",
    "T50n2043_001:0135a28": "[0135a28] 乃至阿育王起八萬四千塔已守護佛法時諸",
    "T50n2043_001:0135a29": "人民謂為阿育法王。一切世人而說偈言。",
    "T50n2043_001:0135b01": " 大聖孔雀王  知法大饒益",
    "T50n2043_001:0135b02": " 以塔印世間  捨惡名於地",
    "T50n2043_001:0135b03": " 得善名法王  依法得安樂",
    "T50n2043_001:0135b04": "阿育王經卷第一",
    "T50n2043_001:0135b05": "[0135b05] 右梁天監十一年六月二十日扶南沙門"
}