{
    "T29n1559_016:0266a10": "阿毘達磨俱舍釋論卷第十六",
    "T29n1559_016:0266a12": "婆藪盤豆造",
    "T29n1559_016:0266a13": "陳天竺三藏真諦譯",
    "T29n1559_016:0266a14": "分別聖道果人品第六之一",
    "T29n1559_016:0266a15": "此義已說。謂如滅得名永斷智。復次此義。偈",
    "T29n1559_016:0266a16": "曰。煩惱滅已說。由見修四諦。釋曰。諸煩惱有",
    "T29n1559_016:0266a17": "二種。一由見諦所滅。二由修道所滅。此義於",
    "T29n1559_016:0266a18": "前已廣說。彼滅亦爾。見修二道今當說。此二",
    "T29n1559_016:0266a19": "道為是有流。為是無流。是故說此言。偈曰。",
    "T29n1559_016:0266a20": "修道有二種。見道唯無流。釋曰。云何修道",
    "T29n1559_016:0266a21": "有二種。由依世修及依出世修故。見道一向",
    "T29n1559_016:0266a22": "是出世。能對治三界惑故。復能一時滅見諦",
    "T29n1559_016:0266a23": "所滅九品惑故。何以故。世道無如此能。由惑",
    "T29n1559_016:0266a24": "強道弱故。前已說由見四諦。何法名四諦。偈",
    "T29n1559_016:0266a25": "曰。已說諦有四。釋曰。何處說。於分別有流無",
    "T29n1559_016:0266a26": "流法中。云何說。如偈言。無流法聖道。此約自",
    "T29n1559_016:0266a27": "名說。滅諦亦已說。如偈言。擇滅謂永離。各各",
    "T29n1559_016:0266a28": "對諸結。苦諦集諦亦已說。如偈言。苦集諦世",
    "T29n1559_016:0266a29": "間。見處及三有。四諦次第為如前所說不。說",
    "T29n1559_016:0266b01": "非。雖然復有別義。偈曰。謂苦諦集諦。滅道諦",
    "T29n1559_016:0266b02": "亦爾。釋曰。此中是彼次第。如前所說。四諦體",
    "T29n1559_016:0266b03": "性。今說亦爾。為顯此義故有爾言。不復重",
    "T29n1559_016:0266b04": "釋。偈曰。對正觀次第。釋曰。若觀先緣此諦起。",
    "T29n1559_016:0266b05": "依觀立此諦為先。後三亦爾。若不爾應先說",
    "T29n1559_016:0266b06": "因次後說果。何以故。有餘法隨生立次第。譬",
    "T29n1559_016:0266b07": "如念處及定等。有餘法隨顯相說次第。如說",
    "T29n1559_016:0266b08": "正勤。何以故。無此定義。謂先起欲為滅已生。",
    "T29n1559_016:0266b09": "後起欲為令未生不生。有餘法隨正說立次",
    "T29n1559_016:0266b10": "第。譬如八分聖道等。今說四諦。隨修對正觀",
    "T29n1559_016:0266b11": "次第。復有何因。修觀有如此次第。是愛著處",
    "T29n1559_016:0266b12": "於處能縛。能所縛解脫。因此求解脫。觀察位",
    "T29n1559_016:0266b13": "中初發觀次第如此故。先簡擇苦。此苦以何",
    "T29n1559_016:0266b14": "法為因。故次簡擇集。此苦以何法為滅。故次",
    "T29n1559_016:0266b15": "簡擇滅。此滅以何法為道。故次簡擇道。譬如",
    "T29n1559_016:0266b16": "先觀病次尋思病因緣及滅病藥。於經中。佛",
    "T29n1559_016:0266b17": "世尊所顯。四諦譬如此於何經中。醫譬經中。",
    "T29n1559_016:0266b18": "經言。若醫與四分德相應。能拔治他刺。何者",
    "T29n1559_016:0266b19": "四分德。一識病。二識病因緣。三識病滅。四識",
    "T29n1559_016:0266b20": "治病藥。廣說如經。如觀察位中次第。簡擇四",
    "T29n1559_016:0266b21": "諦。修觀位中。見四諦次第亦爾。由先習利故。",
    "T29n1559_016:0266b22": "譬如於己所見地無礙縱馬令走。對正觀者。",
    "T29n1559_016:0266b23": "此句何義。趣向正覺為義。云何此唯無流非",
    "T29n1559_016:0266b24": "有流。由此趣向於涅槃緣真實境起故名正。",
    "T29n1559_016:0266b25": "未曾知知故名覺。如實能通清淨境故。此中",
    "T29n1559_016:0266b26": "是果取陰名苦諦。因取陰名集諦。從此聚集",
    "T29n1559_016:0266b27": "苦生故。是故此二諦。由果因義異故名有異",
    "T29n1559_016:0266b28": "不由物異。滅道二諦不但由名異。亦由物異。",
    "T29n1559_016:0266b29": "於經中說有四聖諦。此說有何義。此法唯是",
    "T29n1559_016:0266c01": "聖人諦。是故經說名聖諦。若爾此四於餘人",
    "T29n1559_016:0266c02": "是妄。不於一切人皆是諦。以無顛倒故。此中",
    "T29n1559_016:0266c03": "如聖人觀。彼餘人不能如此觀故。說此唯於",
    "T29n1559_016:0266c04": "聖人是諦。於非聖人則非。由顛倒觀故。如偈",
    "T29n1559_016:0266c05": "言。",
    "T29n1559_016:0266c06": "　聖人說是樂　　餘人說為苦",
    "T29n1559_016:0266c07": "　餘人說是淨　　聖人說為苦",
    "T29n1559_016:0266c08": "有二諦唯聖諦。有三諦聖非聖諦。餘師說如",
    "T29n1559_016:0266c09": "此。若受一分是苦自性。云何說一切有為有",
    "T29n1559_016:0266c10": "流皆名苦諦。偈曰。苦由三苦應。如理皆無餘。",
    "T29n1559_016:0266c11": "可愛非可愛。及餘有流行。釋曰。苦類有三。一",
    "T29n1559_016:0266c12": "苦苦類。二行苦類。三壞苦類。無餘與二苦如",
    "T29n1559_016:0266c13": "理相應故。是故一切有為有流皆是苦。此中",
    "T29n1559_016:0266c14": "可愛由壞苦故苦。非可愛由苦苦故苦。異此",
    "T29n1559_016:0266c15": "二所餘由行苦故苦。何者為可愛非可愛非",
    "T29n1559_016:0266c16": "二。謂三受如次第。由三受相應故。一切有為",
    "T29n1559_016:0266c17": "有流。得可愛非可愛等名。何以故。此樂受變",
    "T29n1559_016:0266c18": "異即是苦。如經言。樂受生時樂。住時樂。壞時",
    "T29n1559_016:0266c19": "苦。苦受由性故苦。謂生時苦住時苦。不苦不",
    "T29n1559_016:0266c20": "樂受。由行故苦。因緣所生起故。如經言。若無",
    "T29n1559_016:0266c21": "常即是苦。如受與受相應有為法。亦應說如",
    "T29n1559_016:0266c22": "此。有餘師說。苦受唯由苦類故苦。樂受唯由",
    "T29n1559_016:0266c23": "壞故苦。乃至行苦亦爾。由可愛非可愛不遍",
    "T29n1559_016:0266c24": "故。故此二名不具分苦。一切有為由行苦故",
    "T29n1559_016:0266c25": "皆是苦。前二受亦由行苦故苦。故此一名具",
    "T29n1559_016:0266c26": "分苦。此苦唯聖人能見。此中說偈。",
    "T29n1559_016:0266c27": "　譬如一睫毛　　在掌人不覺",
    "T29n1559_016:0266c28": "　此若落眼中　　作損及不安",
    "T29n1559_016:0266c29": "　凡夫如手掌　　不覺行苦睫",
    "T29n1559_016:0267a01": "　聖人如眼睛　　由此生厭怖",
    "T29n1559_016:0267a02": "何以故。凡夫眾生於阿毘指五陰生苦怖意。",
    "T29n1559_016:0267a03": "亦不及聖人於有頂諸陰生苦怖意。若爾於",
    "T29n1559_016:0267a04": "道諦應立行苦義。由是有為故。是義不然。何",
    "T29n1559_016:0267a05": "以故。苦是違逆意為相。故道非苦。何以故。此",
    "T29n1559_016:0267a06": "道生起。不違聖人意故。能引得一切苦滅盡",
    "T29n1559_016:0267a07": "故。若聖人由寂靜相觀察涅槃。是法由苦相",
    "T29n1559_016:0267a08": "聖人觀之為苦。唯此法滅聖人觀為寂靜。於",
    "T29n1559_016:0267a09": "諸法中若有樂受。云何說唯苦聖諦。由樂少",
    "T29n1559_016:0267a10": "故。譬如烏豆聚中亦有綠豆而說為烏豆聚。",
    "T29n1559_016:0267a11": "餘師說如此。何以故。何智慧人。由以冷水稍",
    "T29n1559_016:0267a12": "稍澆癰所生輕樂。計癰為樂。此中餘部師說",
    "T29n1559_016:0267a13": "偈。",
    "T29n1559_016:0267a14": "　由能為苦因　　與眾苦雜故",
    "T29n1559_016:0267a15": "　由苦所愛故　　故說樂為苦",
    "T29n1559_016:0267a16": "一切有苦樂聖人觀為苦。由行苦同一味",
    "T29n1559_016:0267a17": "故。是故立苦為聖諦。不立為樂。云何以苦相。",
    "T29n1559_016:0267a18": "觀喜樂自性受為苦。由有流無常能違意故",
    "T29n1559_016:0267a19": "苦。譬如彼以苦相觀色想等。色等亦非苦如",
    "T29n1559_016:0267a20": "苦受。是汝所言。由苦因故苦。是義不然。何",
    "T29n1559_016:0267a21": "以故。此執是集相非苦相。諸聖人於色無色",
    "T29n1559_016:0267a22": "界生中。云何起苦想。何以故。於彼眾生五陰",
    "T29n1559_016:0267a23": "非復苦因故。復次於經中說。行苦何用。若聖",
    "T29n1559_016:0267a24": "人於樂由無常故觀苦。無常相苦相有何差",
    "T29n1559_016:0267a25": "別。由生滅為法。是故無常。由有流能違意。是",
    "T29n1559_016:0267a26": "故為苦。若見無常此所見即能違意。是故無",
    "T29n1559_016:0267a27": "常想能引苦想。有餘部說。決定無樂受一切",
    "T29n1559_016:0267a28": "受唯苦。云何知然。由阿含及道理。云何由阿",
    "T29n1559_016:0267a29": "含佛世尊說。隨所有受皆是苦別名。復有別",
    "T29n1559_016:0267b01": "說。應以苦相觀樂受。復有別說。於苦計執樂",
    "T29n1559_016:0267b02": "想說名顛倒。由阿含證如此。云何由道理。樂",
    "T29n1559_016:0267b03": "因不定故。何以故。隨所有飲食冷熱等。眾生",
    "T29n1559_016:0267b04": "計為樂因。若過量用非時用。此因復成苦因。",
    "T29n1559_016:0267b05": "此義不應然。謂由樂因增長。或由平等於非",
    "T29n1559_016:0267b06": "時悉皆生苦。是故彼從初皆為苦因。非是樂",
    "T29n1559_016:0267b07": "因。後時此苦漸漸增長。方得顯了。威儀差別",
    "T29n1559_016:0267b08": "亦應如此。於苦對治。及於苦差別。由起樂想",
    "T29n1559_016:0267b09": "故。何以故。隨世間所有飲食等生具。乃至未",
    "T29n1559_016:0267b10": "為別苦所逼。若受則不許為樂。別苦者。謂飢",
    "T29n1559_016:0267b11": "渴寒熱疲惓。愛欲所生苦。是故愚人於苦對",
    "T29n1559_016:0267b12": "治起樂想。非於樂於苦差別亦爾。一切凡夫",
    "T29n1559_016:0267b13": "於中起樂想。譬如擔重易肩。是故由此道理。",
    "T29n1559_016:0267b14": "定知無樂。阿毘達磨師說決定有樂。此執應",
    "T29n1559_016:0267b15": "理。云何知然。此中應問撥無樂人。何法名苦。",
    "T29n1559_016:0267b16": "若汝言逼惱為體名苦。此樂云何逼惱。若汝",
    "T29n1559_016:0267b17": "言。損害為苦。樂能增益。云何損害。若汝言非",
    "T29n1559_016:0267b18": "所愛為苦。此即是所愛云何為苦。是所愛後",
    "T29n1559_016:0267b19": "於聖人更非所愛。謂於離欲時。是故此樂不",
    "T29n1559_016:0267b20": "成就。不成就故非所愛。不由餘義。何以故。若",
    "T29n1559_016:0267b21": "受由自體性是所愛。此受由自體性。無時無",
    "T29n1559_016:0267b22": "因成非所愛。此義應然。何以故。由聖人以別",
    "T29n1559_016:0267b23": "過失相厭惡此受故。彼觀此受。是放逸處。大",
    "T29n1559_016:0267b24": "功力所成易變異無常。由如此義故。非所愛",
    "T29n1559_016:0267b25": "不由自體相。若此受由自體本非所愛。於中",
    "T29n1559_016:0267b26": "無有人生起愛欲。不應為離欲。此受以別道",
    "T29n1559_016:0267b27": "理觀察過失。是故知由自體相定有樂受。是",
    "T29n1559_016:0267b28": "汝所言。佛世尊說。隨所有受皆是苦別名。此",
    "T29n1559_016:0267b29": "經世尊自顯了其義。經云阿難陀。我依諸行",
    "T29n1559_016:0267c01": "無常及有為變異故說。隨所有受皆是苦別",
    "T29n1559_016:0267c02": "名。是故知不依苦苦說此經。此義自然成。復",
    "T29n1559_016:0267c03": "次若由自性。一切受皆是苦。何用淨命。阿難",
    "T29n1559_016:0267c04": "陀問佛如此。問云何世尊說。受有三種。謂",
    "T29n1559_016:0267c05": "樂苦不苦不樂。世尊復說。隨所有受皆是苦",
    "T29n1559_016:0267c06": "別名。世尊依何義說此言。謂隨所有受皆是",
    "T29n1559_016:0267c07": "苦別名。若如汝所執。是理淨命。阿難陀應問",
    "T29n1559_016:0267c08": "佛如此。世尊依何義說此言。謂受有三佛世",
    "T29n1559_016:0267c09": "尊應答阿難陀言。阿難陀此說是由別意說。",
    "T29n1559_016:0267c10": "謂受有三。佛世尊既不說如此。是故由體性",
    "T29n1559_016:0267c11": "實有三受。故知此經言依別意說。謂隨所有",
    "T29n1559_016:0267c12": "受皆是苦別名。是汝所言。應以苦相觀樂受。",
    "T29n1559_016:0267c13": "是義不然。何以故。此受中有二性。一有樂性。",
    "T29n1559_016:0267c14": "由自性是所愛故。二有苦性。由別道理。是變",
    "T29n1559_016:0267c15": "異無常法故。若以樂相觀此受。則生他繫縛。",
    "T29n1559_016:0267c16": "由有欲眾生樂噉此味故。若以苦相觀此受。",
    "T29n1559_016:0267c17": "則能解脫。有縛眾生由於此得離欲故。如理",
    "T29n1559_016:0267c18": "所見能令解脫。諸佛世尊隨如此理。善教眾",
    "T29n1559_016:0267c19": "生令修學此觀。云何得知。此受由自性故樂。",
    "T29n1559_016:0267c20": "由此偈言。",
    "T29n1559_016:0267c21": "　已知行無常　　復觀彼變異",
    "T29n1559_016:0267c22": "　故說諸受苦　　正遍覺智者",
    "T29n1559_016:0267c23": "是汝所言。於苦計執樂想。說名顛倒。故知無",
    "T29n1559_016:0267c24": "樂。是義不然。何以故。此言是不了義說。世間",
    "T29n1559_016:0267c25": "有樂想。於受欲塵及生處中。此中樂受。由別",
    "T29n1559_016:0267c26": "道理有苦。若見此一向樂。是見名顛倒。欲塵",
    "T29n1559_016:0267c27": "少樂多苦。一向觀有樂名顛倒。生處亦爾。是",
    "T29n1559_016:0267c28": "故由此證撥無樂。此義不成。若由自性一切",
    "T29n1559_016:0267c29": "受皆苦。復說受有三。此言有何功德。若汝言",
    "T29n1559_016:0268a01": "由隨順世間故說。是義不然。何以故。一切受",
    "T29n1559_016:0268a02": "皆苦。此言由別意說故。復次由說真實言。如",
    "T29n1559_016:0268a03": "經云。是樂根是喜根。應見此名樂受。是苦根",
    "T29n1559_016:0268a04": "是憂根。應見此名苦受。如此廣說已。若人如",
    "T29n1559_016:0268a05": "此。由如實正智觀察五根。此人即滅離三結",
    "T29n1559_016:0268a06": "如此等。云何世間分別苦受有三品。若汝言",
    "T29n1559_016:0268a07": "於下上中品中。如次第世間起樂受等意。是",
    "T29n1559_016:0268a08": "義不然樂亦有三品故。於輕品得苦中。應",
    "T29n1559_016:0268a09": "起最上品樂意。若人正受香味觸等勝類所",
    "T29n1559_016:0268a10": "生樂。是時受何苦。正受輕苦。於輕苦中起樂",
    "T29n1559_016:0268a11": "心。若爾此輕苦受未生時及滅時。應生最上",
    "T29n1559_016:0268a12": "品樂意。由苦滅無餘故。欲塵樂現前時。應說",
    "T29n1559_016:0268a13": "如此。復次此執云何與理相應。謂於輕品苦",
    "T29n1559_016:0268a14": "受中明了最重領起。於中品苦受中而不分",
    "T29n1559_016:0268a15": "明。復次於三定樂受是輕苦。從第四定以上",
    "T29n1559_016:0268a16": "非苦非樂受。是中苦此執云何如理。謂於輕",
    "T29n1559_016:0268a17": "品等苦中分別樂受等。佛世尊說云。摩訶那",
    "T29n1559_016:0268a18": "摩。若色但苦非樂。非樂所隨。廣說如經。是",
    "T29n1559_016:0268a19": "故知有樂受。但不成就。不可由如汝所引經",
    "T29n1559_016:0268a20": "無樂受義得成。是汝所言。由樂因不定故",
    "T29n1559_016:0268a21": "無樂。是義不然。由不解因義故說此言。何以",
    "T29n1559_016:0268a22": "故。諸塵觀依止位差別。成為樂因。或成苦因。",
    "T29n1559_016:0268a23": "不但唯塵。若至此依止位差別。諸塵必成樂",
    "T29n1559_016:0268a24": "因。無時至此不成樂因。是故可立樂因為定。",
    "T29n1559_016:0268a25": "譬如火勢。觀應熟飲食位差別成為美熟因。",
    "T29n1559_016:0268a26": "此火勢即是美熟因。若至此應熟飲食位差",
    "T29n1559_016:0268a27": "別必成美熟因。無時至此不成美熟因。於定",
    "T29n1559_016:0268a28": "中樂因云何不定。是汝所言。於苦對治由起",
    "T29n1559_016:0268a29": "樂想者。是義不然此執於前已破。若人是時",
    "T29n1559_016:0268b01": "正用勝品香等。差別所生樂受。是人於對治",
    "T29n1559_016:0268b02": "中生樂想。若此苦未生及以滅。此樂想應最",
    "T29n1559_016:0268b03": "分明起。於定樂中若生樂想。是何對治。於擔",
    "T29n1559_016:0268b04": "重易肩中別位所生必有樂受。乃至如此相",
    "T29n1559_016:0268b05": "身位未滅。若不爾最後樂想。應最重起。如此",
    "T29n1559_016:0268b06": "疲極人轉威儀中。應知亦爾。是汝所言。後時",
    "T29n1559_016:0268b07": "云何起苦想。若不從初漸漸生苦。是義不然。",
    "T29n1559_016:0268b08": "由身變異差別。譬如酒等初味甜後味酢。是",
    "T29n1559_016:0268b09": "故樂受定有。此義應成。由三苦相應故。一切",
    "T29n1559_016:0268b10": "有流皆苦。是所說集諦即是苦諦。此言與經",
    "T29n1559_016:0268b11": "相違。何以故。於經中說唯貪愛為集。由貪愛",
    "T29n1559_016:0268b12": "勝故。經中說為集。不撥所餘諸法為集。此義",
    "T29n1559_016:0268b13": "云何可知。由於餘處亦說別法為集故。佛世",
    "T29n1559_016:0268b14": "尊說偈云。",
    "T29n1559_016:0268b15": "　業貪愛無明　　此三於未來",
    "T29n1559_016:0268b16": "　能為諸有因",
    "T29n1559_016:0268b17": "復有經說。五種種子類。是有取識別名。地界",
    "T29n1559_016:0268b18": "是四識住別名。是故經中此言。由別意說。故",
    "T29n1559_016:0268b19": "不了義。阿毘達磨教中。言依法相。復次佛世",
    "T29n1559_016:0268b20": "尊。欲說有為法相續恒有因故。說貪愛為集。",
    "T29n1559_016:0268b21": "佛欲說生因有因故。於偈中說餘法。謂業貪",
    "T29n1559_016:0268b22": "愛無明。如經言。業於生是因。貪愛於有是因。",
    "T29n1559_016:0268b23": "復次由經中有因有緣有發起次第故。佛世",
    "T29n1559_016:0268b24": "尊安立種子及田。說識等亦為因。何法名生。",
    "T29n1559_016:0268b25": "何法名有。界道生等品類差別故。取此身名",
    "T29n1559_016:0268b26": "生。無差別接續後有說名有。此二次第以業",
    "T29n1559_016:0268b27": "及有愛為因。譬如舍利麥等種子。由品類有",
    "T29n1559_016:0268b28": "差別故。能為差別芽生因。水等無差別故。通",
    "T29n1559_016:0268b29": "能為一切芽生因。業及貪愛譬喻如此。貪愛",
    "T29n1559_016:0268c01": "為有因。此中有何道理為證。無貪愛人不受",
    "T29n1559_016:0268c02": "生故。何以故。有愛無愛二人俱死。唯見有愛",
    "T29n1559_016:0268c03": "更生。不見無愛更生。由離貪愛無生故。是故",
    "T29n1559_016:0268c04": "知貪愛為有因。復次由轉變相續故。若是處",
    "T29n1559_016:0268c05": "中有貪愛見心相續於彼數數轉變。是故於",
    "T29n1559_016:0268c06": "未來中由比量應知亦如此。復次更無餘惑",
    "T29n1559_016:0268c07": "能執取此身。猶如貪愛。譬如浴散分中燥摩",
    "T29n1559_016:0268c08": "須羅屑。無有餘因如此堅著。如我愛此即道",
    "T29n1559_016:0268c09": "理。有處佛世尊說諦有四。有處說諦有二。謂",
    "T29n1559_016:0268c10": "俗諦真諦。此二諦何相。偈曰。若破無彼智。由",
    "T29n1559_016:0268c11": "智除餘爾。俗諦如瓶水。異此名真諦。釋曰。若",
    "T29n1559_016:0268c12": "物分分被破。物智則不起。此物名俗有。譬如",
    "T29n1559_016:0268c13": "瓶等。此瓶若破成瓦。緣此瓦瓶智則不起。是",
    "T29n1559_016:0268c14": "故瓶等。諸物由形相假有。復次於此物中由",
    "T29n1559_016:0268c15": "智析除餘法。此物智亦不起。此物名俗有。譬",
    "T29n1559_016:0268c16": "如水等。此水若由智析除色大等法。水智則",
    "T29n1559_016:0268c17": "不起。是故水等諸物。由聚集假故有。由名句",
    "T29n1559_016:0268c18": "字門顯示真實義。緣名句字於真義起智。若",
    "T29n1559_016:0268c19": "入觀時不能緣名等。若出觀時不能緣真義。",
    "T29n1559_016:0268c20": "是故名等及此智。由顯示假故有。於此三法",
    "T29n1559_016:0268c21": "以何法為俗。但名所作無體是俗。由隨順世",
    "T29n1559_016:0268c22": "間。說有瓶水名等。稱為實語不說為妄。是故",
    "T29n1559_016:0268c23": "立此為俗諦。離此三所餘名真諦。若物分分",
    "T29n1559_016:0268c24": "被破。物智起不異。若由智析除餘法。物智亦",
    "T29n1559_016:0268c25": "不異。若離名等。於境界智亦不異。說此法",
    "T29n1559_016:0268c26": "名真實。譬如色等。若約隣虛析此色。及由智",
    "T29n1559_016:0268c27": "除味等餘法緣色智起不異。如色受等。應知",
    "T29n1559_016:0268c28": "亦爾。此名世間真諦。如此等法由於世間實",
    "T29n1559_016:0268c29": "有故故立為真諦復有餘師說。若法是出世智",
    "T29n1559_016:0269a01": "所緣。或是出世後智所緣。如此亦說名真",
    "T29n1559_016:0269a02": "諦。謂境界真果真道真。若餘法異此三。說名",
    "T29n1559_016:0269a03": "俗諦。略說諸諦已。若廣說應知。如六勝智論",
    "T29n1559_016:0269a04": "說。修何方便能入四諦觀。應說此義。是故從",
    "T29n1559_016:0269a05": "初發行次第今當說。偈曰。住善行有聞。思後",
    "T29n1559_016:0269a06": "學修慧。釋曰。若人求欲觀四諦。從初先學持",
    "T29n1559_016:0269a07": "戒。次取學隨順四諦觀文句。次聽文句正義。",
    "T29n1559_016:0269a08": "聽聞已如理正思義。無倒思已。後修習觀行。",
    "T29n1559_016:0269a09": "令成修慧。此人依聞慧生思慧。依思慧生修",
    "T29n1559_016:0269a10": "慧。此三慧何相。偈曰。名二義境界。聞思修三",
    "T29n1559_016:0269a11": "慧。釋曰。彼言聞慧。緣名為境。思慧緣名義",
    "T29n1559_016:0269a12": "為境。有時由文句引義。有時由義引文句。修",
    "T29n1559_016:0269a13": "慧但緣義為境。何以故。此慧已成故。不觀文",
    "T29n1559_016:0269a14": "字。唯緣義起。譬如有人未曾學泅。不離浮物。",
    "T29n1559_016:0269a15": "若已學未成。或離或捉。若學已成。不依浮物。",
    "T29n1559_016:0269a16": "自能得渡。三慧譬如此。毘婆沙師說如此。於",
    "T29n1559_016:0269a17": "此分別中。思慧不成就。若思緣名起。則成",
    "T29n1559_016:0269a18": "聞慧。若緣義起。則成修慧。若立三慧相。如此",
    "T29n1559_016:0269a19": "則無過失。依聖言量。所生決定智名聞慧。依",
    "T29n1559_016:0269a20": "聖教簡擇道理。所生決定智名思慧。依三摩",
    "T29n1559_016:0269a21": "提。所生智名修慧。此三慧皆約因得名。因聞",
    "T29n1559_016:0269a22": "生名聞慧。思修慧亦爾。譬如說食為命。說草",
    "T29n1559_016:0269a23": "為牛。若人勇猛求得修觀。此修觀云何得成。",
    "T29n1559_016:0269a24": "是故應說此義次第。偈曰。有二離人。釋曰。若",
    "T29n1559_016:0269a25": "人由身由心。能遠離住。謂遠離群雜及蓋覺",
    "T29n1559_016:0269a26": "觀等惡法。此二遠離。於何人可易善成若人",
    "T29n1559_016:0269a27": "有知足有少欲。偈曰。無。不知足大欲。釋曰。",
    "T29n1559_016:0269a28": "若人不知足有大欲。於此人此二遠離。則難",
    "T29n1559_016:0269a29": "得成。若成亦不清淨。此不知足及大欲。別相",
    "T29n1559_016:0269b01": "云何。偈曰。前已得求多。後未得求得。釋曰。",
    "T29n1559_016:0269b02": "彼說已得可愛衣服等緣。更求多得。說名不",
    "T29n1559_016:0269b03": "知足。求得未得。說名大欲。阿毘達磨師說如",
    "T29n1559_016:0269b04": "此。為不爾耶。此求多得。於未得起。非於已",
    "T29n1559_016:0269b05": "得。若爾此二何異。汝等應說。若執如此。是義",
    "T29n1559_016:0269b06": "可然。由已得非可愛非多衣服等緣。心憂不",
    "T29n1559_016:0269b07": "安。說名不知足。未得可愛及多求得。說名大",
    "T29n1559_016:0269b08": "欲。偈曰。翻此二對治。釋曰。翻此不知足及大",
    "T29n1559_016:0269b09": "欲。應知二種法為對治。謂知足及少欲。偈",
    "T29n1559_016:0269b10": "曰。或三界無流。釋曰。此二種對治。或屬三",
    "T29n1559_016:0269b11": "界。或屬無流界。不知足及大欲。唯屬欲界。此",
    "T29n1559_016:0269b12": "知足少欲。自性云何。偈曰。無貪類。釋曰。無",
    "T29n1559_016:0269b13": "貪善根為性。偈曰。聖種。釋曰。是知足少欲。",
    "T29n1559_016:0269b14": "無貪為性故。是故入聖種攝。由聖人從彼生",
    "T29n1559_016:0269b15": "故。說彼為聖種。是聖種已無貪為性故。偈",
    "T29n1559_016:0269b16": "曰。前三知足體。釋曰。前三謂隨得衣服飲食",
    "T29n1559_016:0269b17": "住處知足。此三知足。是前三聖種體。第四聖",
    "T29n1559_016:0269b18": "種。謂修滅樂戲。云何此第四。以無貪為性。由",
    "T29n1559_016:0269b19": "背有欲生故。復次由四聖種。佛世尊顯示何",
    "T29n1559_016:0269b20": "義。偈曰。後顯業三生。釋曰。佛世尊既為法",
    "T29n1559_016:0269b21": "主。弟子棄捨生具及業基出家。依佛求解脫。",
    "T29n1559_016:0269b22": "法主立二正事。一生具二業基。由前三聖種。",
    "T29n1559_016:0269b23": "安立生具。由第四聖種。安立業基。依此生具。",
    "T29n1559_016:0269b24": "汝等作如此業基。不久應至得解脫。云何法",
    "T29n1559_016:0269b25": "主安立如此生具及業基。偈曰。愛生對治故。",
    "T29n1559_016:0269b26": "釋曰。於經中說貪愛生有四。如經言。比丘因",
    "T29n1559_016:0269b27": "衣服貪愛欲生生。欲住住。欲取取。因飲食及",
    "T29n1559_016:0269b28": "住處。貪愛欲生生欲住住。欲取取。比丘因如",
    "T29n1559_016:0269b29": "此有非有。貪愛欲生生。廣說如經。為對治此",
    "T29n1559_016:0269c01": "四種貪愛故。說四聖種。偈曰。我所我類愛。",
    "T29n1559_016:0269c02": "為暫永除滅。釋曰。是前所說義復有別意。故",
    "T29n1559_016:0269c03": "須更說。我所類謂衣服等三。我類謂自身。",
    "T29n1559_016:0269c04": "於此二生愛。此中為暫滅我所類愛故。立前",
    "T29n1559_016:0269c05": "三聖種。為永滅四愛。謂我所類愛。我類愛。故",
    "T29n1559_016:0269c06": "立第四聖種。此義已說。由因此義。觀行人得",
    "T29n1559_016:0269c07": "善調伏。後修觀得成。若人已調伏。堪為道器。",
    "T29n1559_016:0269c08": "於修中緣何法門。得入修觀偈曰。入修由二",
    "T29n1559_016:0269c09": "因。不淨觀息念。釋曰。何人因不淨觀入修。何",
    "T29n1559_016:0269c10": "人因阿那波那念入修次第。偈曰。多欲多覺",
    "T29n1559_016:0269c11": "觀。釋曰。若人欲行恒起或重起。此人由不淨",
    "T29n1559_016:0269c12": "觀。得入於修。若人由多覺觀行。起散亂心。此",
    "T29n1559_016:0269c13": "人由阿那波那念。得入於修何以故。此念由",
    "T29n1559_016:0269c14": "不緣多種境故。是故生起能作滅離覺觀對",
    "T29n1559_016:0269c15": "治不淨觀。由緣多種差別色形為境能引生",
    "T29n1559_016:0269c16": "覺觀。餘師說如此。又餘師說。由不緣外門起",
    "T29n1559_016:0269c17": "故。不生覺觀。不淨觀如眼識緣外門起故。",
    "T29n1559_016:0269c18": "引生覺觀。由觀察彼境故。此中欲有四種。一",
    "T29n1559_016:0269c19": "色欲。二形貌欲。三觸欲。四威儀欲諸師說。",
    "T29n1559_016:0269c20": "為對治第一欲。修觀行人。應緣壞黑等色為",
    "T29n1559_016:0269c21": "境作不淨觀。為對治第二欲。應緣膖脹被",
    "T29n1559_016:0269c22": "食分散為境作不淨觀。為對治第三欲。應緣",
    "T29n1559_016:0269c23": "赤筋相連骨為境作不淨觀。為對治第四欲。",
    "T29n1559_016:0269c24": "應緣不動死屍為境作不淨觀。諸師說。若欲",
    "T29n1559_016:0269c25": "修通對治。偈曰。骨觀通欲治。釋曰。於相連骨",
    "T29n1559_016:0269c26": "聚中四種欲境品類皆悉不有。若緣此骨聚",
    "T29n1559_016:0269c27": "為境修習不淨觀。通能對治四種欲。由不淨",
    "T29n1559_016:0269c28": "觀皆假想。一處思量為體故。不能永滅諸惑。",
    "T29n1559_016:0269c29": "但能伏滅諸惑。觀行人修習不淨觀有三種。",
    "T29n1559_016:0270a01": "一初發觀行。二已數習成行。三已過思量行。",
    "T29n1559_016:0270a02": "此中偈曰。骨量遍至海。增減名初發。釋曰。",
    "T29n1559_016:0270a03": "若觀行人。欲修習不淨觀。從初於自身分中。",
    "T29n1559_016:0270a04": "安置於心。或在脚指。或在額上。隨所樂處。心",
    "T29n1559_016:0270a05": "已隨事。後於身分作假想。除皮肉血等。次第",
    "T29n1559_016:0270a06": "治骨令淨。心見具足骨聚相。如見一骨聚假",
    "T29n1559_016:0270a07": "想見第二亦爾。如此次第漸漸增長。滿於房",
    "T29n1559_016:0270a08": "寺伽藍國內。乃至遍滿大地。以海為邊。假",
    "T29n1559_016:0270a09": "想見如此。骨聚遍滿。為增長意樂故。後更縮",
    "T29n1559_016:0270a10": "減前觀。乃至假想。唯見自身骨聚。為漸略麁",
    "T29n1559_016:0270a11": "廣心故。心由如此量。自在不淨觀得成。於此",
    "T29n1559_016:0270a12": "位中。是人名初發觀行。偈曰。除脚頭骨半說",
    "T29n1559_016:0270a13": "名數習成。釋曰。復為漸略。細心量差別故。於",
    "T29n1559_016:0270a14": "骨聚中。除脚骨思惟餘骨。是名下略。如此次",
    "T29n1559_016:0270a15": "第乃至除半身。及除半頭骨。思惟餘半頭骨。",
    "T29n1559_016:0270a16": "是名中上二略。由於略自在究竟故。於此位",
    "T29n1559_016:0270a17": "中。是人名已數習成行。偈曰。安心於眉間。說",
    "T29n1559_016:0270a18": "名過思量。釋曰。此觀行人。除所餘半頭骨。唯",
    "T29n1559_016:0270a19": "安心於自眉間。或緣骨及餘境。一心得住。於",
    "T29n1559_016:0270a20": "此位中。是人名已過思量行。有不淨觀。由境",
    "T29n1559_016:0270a21": "界小故小。不由自在小故小。此中有四句。已",
    "T29n1559_016:0270a22": "熟未熟思惟。未熟已熟思惟。緣自身乃至海",
    "T29n1559_016:0270a23": "邊骨聚為境故。復次此不淨觀。何法為性。幾",
    "T29n1559_016:0270a24": "地何法為境。何處得生此義次第應知。偈曰。",
    "T29n1559_016:0270a25": "無貪性十地。欲見境人生。釋曰。此觀無貪為",
    "T29n1559_016:0270a26": "性。地有十。謂四定及四近邊定中間定欲界。",
    "T29n1559_016:0270a27": "以欲界所見法為境。所見謂色及形。是故此",
    "T29n1559_016:0270a28": "定以義為境此義可然。此觀唯於人道中生。",
    "T29n1559_016:0270a29": "餘道則無。何況餘界。於人道中。除北鳩婁。由",
    "T29n1559_016:0270b01": "如此義。是故此觀名不淨觀。隨觀世境界亦",
    "T29n1559_016:0270b02": "爾。若無生為法。緣三世為境。由假想思惟故。",
    "T29n1559_016:0270b03": "但是有流。有離欲得。有加行得。由曾得不曾",
    "T29n1559_016:0270b04": "得故。說不淨觀相及差別已。阿那波那念今",
    "T29n1559_016:0270b05": "當說。偈曰。阿那波那念。慧五地風境。依欲",
    "T29n1559_016:0270b06": "身。釋曰。若風向身入名阿那。若風背身出名",
    "T29n1559_016:0270b07": "波那。緣二為境憶持。名阿那波那念此念以",
    "T29n1559_016:0270b08": "智慧為性。而說為念者。譬如念處。此慧因念",
    "T29n1559_016:0270b09": "力得成故。故說為念。此念依五地生。謂三近",
    "T29n1559_016:0270b10": "邊定初定中間及欲界。由說與捨相應故。由",
    "T29n1559_016:0270b11": "苦樂隨順覺觀起。此定既是覺觀對治故。與",
    "T29n1559_016:0270b12": "苦樂不相應。復次苦樂是定心怨對故。此觀",
    "T29n1559_016:0270b13": "是定心所成故。與苦樂不相應。有餘師執。觀",
    "T29n1559_016:0270b14": "行人入四定觀。皆有捨受。於彼師此觀則有",
    "T29n1559_016:0270b15": "八地。過此於餘地非入出息地故。此定緣風",
    "T29n1559_016:0270b16": "為境。從欲界依止生於人天有此觀。或由離",
    "T29n1559_016:0270b17": "欲得或由加行得。此觀是真實思惟。屬正法",
    "T29n1559_016:0270b18": "內觀行人。偈曰。外道無。釋曰。於外道教無此",
    "T29n1559_016:0270b19": "觀。無正說故。自不能覺微細正法。此觀偈曰。",
    "T29n1559_016:0270b20": "六由數等。釋曰。此觀若具與六因相應。方得",
    "T29n1559_016:0270b21": "圓滿。六因者。一數。二隨。三安四相。五轉。六",
    "T29n1559_016:0270b22": "淨此中於入出二息中。不作功用。與心捨身",
    "T29n1559_016:0270b23": "心相唯由念數。一二乃至十。由畏心略及",
    "T29n1559_016:0270b24": "亂。是故不少不多。於此數中有三失。一減數。",
    "T29n1559_016:0270b25": "謂若二數一。二長數。謂若一數二。三雜亂數。",
    "T29n1559_016:0270b26": "謂若入數出。若出數入。若離三失。是名正數。",
    "T29n1559_016:0270b27": "中間若亂。更從初數。乃至得定。隨者不作功",
    "T29n1559_016:0270b28": "用。隨逐入出息行。此息入若遠出若遠。如息",
    "T29n1559_016:0270b29": "行心亦隨行。此息為遍行身內。為行身一分。",
    "T29n1559_016:0270c01": "如息行心亦隨行。若息入行。至喉心臍臍下",
    "T29n1559_016:0270c02": "髀脛。由如此處所。次第乃至脚心。亦隨行息。",
    "T29n1559_016:0270c03": "若出行。或一搩手。或一尋乃至風輪。及鞞",
    "T29n1559_016:0270c04": "嵐婆風。心亦隨行。由此觀思惟真實故。是義",
    "T29n1559_016:0270c05": "不然。安者或於眉間。或於鼻端。隨所樂處。乃",
    "T29n1559_016:0270c06": "至脚指。堅念於中住。譬如摩尼依縷。相者觀",
    "T29n1559_016:0270c07": "視此息。為益為損。為冷為熱等。此觀不但",
    "T29n1559_016:0270c08": "以風大為境。四大及所造色。心及心法。以",
    "T29n1559_016:0270c09": "彼為依具。以五陰為境界。轉者轉緣風境",
    "T29n1559_016:0270c10": "慧。安置此念於上上品善根處。乃至世第一",
    "T29n1559_016:0270c11": "法。淨者此念已入見道脩道中。有餘師說。從",
    "T29n1559_016:0270c12": "念處為初。金剛心為後名轉。盡智無生智名",
    "T29n1559_016:0270c13": "淨。此中說偈。",
    "T29n1559_016:0270c14": "　一數二隨行　　三安四占相",
    "T29n1559_016:0270c15": "　五轉六清淨　　說名息念觀",
    "T29n1559_016:0270c16": "此中。應知入出息法。偈曰。入出息隨身。釋",
    "T29n1559_016:0270c17": "曰。隨身所依地。入出息與身同地。由息是身",
    "T29n1559_016:0270c18": "一分故。此息依止身心差別生起生無色界",
    "T29n1559_016:0270c19": "眾生。及在柯羅邏等位。於中不有故。入無心",
    "T29n1559_016:0270c20": "定。及在第四定。於此人亦不有故。何以故。若",
    "T29n1559_016:0270c21": "身中已有空。入出息地。心若正現前。此息必",
    "T29n1559_016:0270c22": "生起。若人出第四定觀風。則先入若死。若入",
    "T29n1559_016:0270c23": "第四定觀風。但出不入。偈曰。眾生名。釋曰。",
    "T29n1559_016:0270c24": "假立眾生法聚中一分故。偈曰。非取。釋曰。與",
    "T29n1559_016:0270c25": "根相離故。非心心法所取為依止。偈曰。等流。",
    "T29n1559_016:0270c26": "釋曰。非增長非果報。若身增長。此不增長故",
    "T29n1559_016:0270c27": "非增長。已斷更續故非果報。何以故。無果報",
    "T29n1559_016:0270c28": "色有如此相。故是等流。偈曰。非下心。所緣非",
    "T29n1559_016:0270c29": "餘心。釋曰。此二息同地心及上地心。能緣此",
    "T29n1559_016:0271a01": "為境。非下地心能緣。亦非威儀及變化等心",
    "T29n1559_016:0271a02": "能緣。說入修二法門已。由此二法門。若已得。",
    "T29n1559_016:0271a03": "三摩提。偈曰。修觀已成就。方修四念處。釋曰。",
    "T29n1559_016:0271a04": "為成就四諦觀故。次說修四念處。何以故。四",
    "T29n1559_016:0271a05": "念處通攝一切法故。能對治四倒故。云何作",
    "T29n1559_016:0271a06": "四念處觀。偈曰。身受及心法。由簡擇二相。釋",
    "T29n1559_016:0271a07": "曰。先由別通相簡擇身。次簡擇受心法。別相",
    "T29n1559_016:0271a08": "者。是彼各各自性。通相者。譬如一切有為以",
    "T29n1559_016:0271a09": "無常為相。一切有流以苦為相。一切法以無",
    "T29n1559_016:0271a10": "我空為相。復次身有何別相。四大四大所造",
    "T29n1559_016:0271a11": "為相。異前三名法。復次彼說。若人正入修觀。",
    "T29n1559_016:0271a12": "觀身由隣虛分及剎那滅正見。如此身念處得",
    "T29n1559_016:0271a13": "成。餘念處亦爾。復次念處復有何性。念處有",
    "T29n1559_016:0271a14": "三。謂自性念處。相應念處。境界念處。此中自",
    "T29n1559_016:0271a15": "性念處者。偈曰。性慧。釋曰。是何慧。偈曰。聞",
    "T29n1559_016:0271a16": "思修。釋曰。聞思修三慧。是自性念處故。約慧",
    "T29n1559_016:0271a17": "念處成三。偈曰。餘相應境故。釋曰。所餘諸法。",
    "T29n1559_016:0271a18": "若與慧共生。說名相應念處。與自性念處相",
    "T29n1559_016:0271a19": "應故。能緣境界念處故。是二念處境界。說名",
    "T29n1559_016:0271a20": "境界念處。自性念處是慧。云何可知。於身觀",
    "T29n1559_016:0271a21": "身別通身相。名身念處。由此經言故。何法名",
    "T29n1559_016:0271a22": "觀智慧。何以故。若人有慧於內身中。能觀通",
    "T29n1559_016:0271a23": "別二相故。云何說慧為念處。毘婆沙師說。由",
    "T29n1559_016:0271a24": "念多故。說名念處。義判云。由念力安立成故。",
    "T29n1559_016:0271a25": "譬如破木堅持於楔。若執如此。是義可然。由",
    "T29n1559_016:0271a26": "慧念得住故。慧名念處。如所見不忘故。如淨",
    "T29n1559_016:0271a27": "命阿尼婁馱說。此觀行人。若住觀中。觀身別",
    "T29n1559_016:0271a28": "通二相。念緣身為境。即生住長佛世尊。自說。",
    "T29n1559_016:0271a29": "觀行人。若住觀中。觀身別通二相。念住不忘。",
    "T29n1559_016:0271b01": "由此經故。知慧是自性念處。是處說如此",
    "T29n1559_016:0271b02": "義。比丘是四種念處。云何生集。云何滅離。是",
    "T29n1559_016:0271b03": "食生集。即是身生集。是食滅離。即是身滅離。",
    "T29n1559_016:0271b04": "此經但說境界念處。於中念止住故。如境界",
    "T29n1559_016:0271b05": "彼名亦如此。由緣自他及二相續為境界故。",
    "T29n1559_016:0271b06": "四念處各有三種。偈曰。次第如生。釋曰。彼次",
    "T29n1559_016:0271b07": "第隨生。生云何如此。如麁先觀察故。由身是",
    "T29n1559_016:0271b08": "麁愛欲依止。此由受愛欲。此由心不調伏。此",
    "T29n1559_016:0271b09": "由惑不滅。故立次第。偈曰。四。對治倒等故。",
    "T29n1559_016:0271b10": "釋曰。能對治淨樂常我。是故說念處次第有",
    "T29n1559_016:0271b11": "四。不增不減。此四念處中。前三境界無相雜。",
    "T29n1559_016:0271b12": "第四有二種。若但見法境界。則不相雜。譬如",
    "T29n1559_016:0271b13": "身等。若通觀二三四。同一道理。同一境界。此",
    "T29n1559_016:0271b14": "則相雜。如此數數修習。身等為境四種念處",
    "T29n1559_016:0271b15": "已。偈曰。此人法念中。總攝境界住。觀法無常",
    "T29n1559_016:0271b16": "苦空無我相故。釋曰。此修觀人。住相雜境界。",
    "T29n1559_016:0271b17": "於法念處中。一切身等四法。總攝為一境。由",
    "T29n1559_016:0271b18": "四相觀察。謂無常相苦相空相無我相。偈曰。",
    "T29n1559_016:0271b19": "從此暖行生。釋曰。從此法念處。如此次第數",
    "T29n1559_016:0271b20": "數修習。至最上上品。有善根名暖行即生起。",
    "T29n1559_016:0271b21": "是如暖行名暖行。是能燒惑薪。四聖道火前",
    "T29n1559_016:0271b22": "起相故。故說名暖。偈曰。具四諦為境。有十六",
    "T29n1559_016:0271b23": "種行。釋曰。此暖善根由位長故。具緣四諦為",
    "T29n1559_016:0271b24": "境有十六行。以四相觀苦。謂無常苦空無我。",
    "T29n1559_016:0271b25": "以四相觀集。謂因集生緣。以四相觀滅。謂滅",
    "T29n1559_016:0271b26": "靜妙離。以四相觀道。謂道如行出。十六行差",
    "T29n1559_016:0271b27": "別後當說。如於暖行前亦如此。偈曰。從暖頂",
    "T29n1559_016:0271b28": "亦爾。釋曰。是暖由軟中上品次第增長。從暖",
    "T29n1559_016:0271b29": "上上品。有善根名頂即生起。此善根應知如",
    "T29n1559_016:0271c01": "暖。具緣四諦為境。有十六行。由是最上上品",
    "T29n1559_016:0271c02": "勝彼故立別名。由是善法頂故。故說名頂何",
    "T29n1559_016:0271c03": "以故。從此有墮有過故。偈曰。於二由法念。安",
    "T29n1559_016:0271c04": "相。釋曰。於暖頂二善根中。由法念處安相。何",
    "T29n1559_016:0271c05": "法名安相。於四諦初安立十六相。偈曰。長由",
    "T29n1559_016:0271c06": "餘。釋曰。此二善根已生。更修四念處故得增",
    "T29n1559_016:0271c07": "長。若人增長已。於前所得無復現前。由不恭",
    "T29n1559_016:0271c08": "敬故。偈曰。從彼忍。釋曰。從軟中上次第增長。",
    "T29n1559_016:0271c09": "頂善根忍善根得生。最極能忍四聖諦理故。",
    "T29n1559_016:0271c10": "無退墮故。此忍亦有三種。謂軟中上。此中偈",
    "T29n1559_016:0271c11": "曰。二忍。同彼。釋曰。如前說。頂軟中二忍亦",
    "T29n1559_016:0271c12": "爾。由安相故。一切忍。偈曰。法念長。釋曰。是",
    "T29n1559_016:0271c13": "三品忍。同用法念處為增長。不由餘念處。偈",
    "T29n1559_016:0271c14": "曰。欲界苦為境增上品。釋曰。是最上品忍。為",
    "T29n1559_016:0271c15": "引世第一法故。故緣欲界苦起。是故暖等善",
    "T29n1559_016:0271c16": "根。緣三界苦等為境。此義自成。由不說決定",
    "T29n1559_016:0271c17": "義故。是時能滅色界無色界。對治一一諦相",
    "T29n1559_016:0271c18": "境界。乃至由二剎那心。思惟欲界苦。如此",
    "T29n1559_016:0271c19": "一切說名中忍。若一剎那緣欲界苦為境。此",
    "T29n1559_016:0271c20": "名上品忍。偈曰。一念。釋曰。此上品忍但一剎",
    "T29n1559_016:0271c21": "那無長時。偈曰。世第一亦爾。釋曰。如上品忍",
    "T29n1559_016:0271c22": "緣欲界苦為境。一相一剎那。世第一法亦爾。",
    "T29n1559_016:0271c23": "緣欲界苦為境。一相一剎那。此法是世間法。",
    "T29n1559_016:0271c24": "由有流故。於世間法中最勝故。說世第一勝",
    "T29n1559_016:0271c25": "者。離同類因。由此功力。能引聖道故。是故暖",
    "T29n1559_016:0271c26": "等念處為性故。同是慧性。偈曰。諸五陰離",
    "T29n1559_016:0271c27": "至。釋曰。是一切皆以五陰為性。由攝伴類故。",
    "T29n1559_016:0271c28": "但離至得。至得非暖等所攝。何以故。勿聖人",
    "T29n1559_016:0271c29": "由現前至得故。更現前暖等善根。此中緣三",
    "T29n1559_016:0272a01": "諦為境。暖位安相中。修法念處現在同類四。",
    "T29n1559_016:0272a02": "若緣滅諦為境。此有二種。一切中諸行同類。",
    "T29n1559_016:0272a03": "若於增長中。四念處現世修隨一。未來具四。",
    "T29n1559_016:0272a04": "若緣滅為境。增長中但修最後念處同類四。",
    "T29n1559_016:0272a05": "復修四念處。及一切行。由已得性。若安相於",
    "T29n1559_016:0272a06": "頂中。雖緣四諦。修最後念處。緣滅諦增長中。",
    "T29n1559_016:0272a07": "但修最後念處。未來具四。及一切行。若緣三",
    "T29n1559_016:0272a08": "諦。增長中四念處。現世修隨一。未來具四。及",
    "T29n1559_016:0272a09": "一切行。若安相於忍中。於一切位中。修最後",
    "T29n1559_016:0272a10": "念處。未來具四。及一切行。若安相於世第一",
    "T29n1559_016:0272a11": "中。但修最後念處未來具四行亦四。由無後",
    "T29n1559_016:0272a12": "分故。由似見道故。偈曰。如此決擇分。能四。",
    "T29n1559_016:0272a13": "釋曰。如此有四種決擇分能善根。謂暖頂忍",
    "T29n1559_016:0272a14": "世第一。於四中前二是軟品。動故。由有退墮",
    "T29n1559_016:0272a15": "故。忍是中品。世第一是上品。決擇分能有何",
    "T29n1559_016:0272a16": "義。決以無疑為義。擇以分別法相為義。此二",
    "T29n1559_016:0272a17": "即是聖道義。由聖道能滅一切疑故。能分別",
    "T29n1559_016:0272a18": "四聖諦相故。謂此法是苦。乃至此法是道。是",
    "T29n1559_016:0272a19": "故一切聖道。名決擇分者。於見道中。隨約一",
    "T29n1559_016:0272a20": "道故名分。若法能引此令生。說名決擇分能",
    "T29n1559_016:0272a21": "善根。偈曰。修慧類。釋曰。此四皆屬修位。非",
    "T29n1559_016:0272a22": "聞思位故。偈曰。未來中間定。地。釋曰。未來",
    "T29n1559_016:0272a23": "定中間定四根本定。是此善根所依地。六地",
    "T29n1559_016:0272a24": "所攝故。於下地無。以無定故。於上地無。由是",
    "T29n1559_016:0272a25": "見道伴類故。故於彼無。不緣欲界故。此欲",
    "T29n1559_016:0272a26": "界應先知先滅離故由此二地。互不具奢摩",
    "T29n1559_016:0272a27": "他毘鉢舍那故。此二是見道伴類。於二地無",
    "T29n1559_016:0272a28": "故。二地非決擇分能善根所依處此四善根。",
    "T29n1559_016:0272a29": "以色界中五陰為果報。但能圓滿不能引生。",
    "T29n1559_016:0272b01": "由背憎生死起故。偈曰。說二下地。釋曰。大德",
    "T29n1559_016:0272b02": "瞿沙說。前二決擇分能善根。以七地為依處。",
    "T29n1559_016:0272b03": "或依欲界地起。是一切暖等四善根。偈曰。欲",
    "T29n1559_016:0272b04": "依三。釋曰。前三於人道中。生於三洲。若先已",
    "T29n1559_016:0272b05": "生。於天道亦得現前。第四於天上亦得生。前",
    "T29n1559_016:0272b06": "三男女二人得。依男女身生。偈曰。第一。女得",
    "T29n1559_016:0272b07": "由二依。釋曰。若女人得世第一。必由二依方",
    "T29n1559_016:0272b08": "得。若男人得但由男人依得。何以故。由先已",
    "T29n1559_016:0272b09": "得女人類非擇滅故。云何捨決擇分能善根。",
    "T29n1559_016:0272b10": "偈曰。由捨地聖捨。釋曰。隨所依地。聖人得此",
    "T29n1559_016:0272b11": "四善根。若聖人捨此地。即捨此善根。不由別",
    "T29n1559_016:0272b12": "因捨地。云何由得度勝地故。不由餘因。偈曰。",
    "T29n1559_016:0272b13": "非聖捨由死。釋曰。若凡夫人。必由捨聚同分",
    "T29n1559_016:0272b14": "故捨。若有若無得度勝地。偈曰。初二由退捨。",
    "T29n1559_016:0272b15": "釋曰。前暖頂二善根。凡夫人由退墮捨。及由",
    "T29n1559_016:0272b16": "死捨。聖人於二無退捨。從忍及世第一。凡夫",
    "T29n1559_016:0272b17": "人亦不退。偈曰。由本中見諦。釋曰。若人依根",
    "T29n1559_016:0272b18": "本定。生暖等善根。於今生若未見四諦必見",
    "T29n1559_016:0272b19": "四諦。厭惡心極重故。偈曰。退已得非先。釋",
    "T29n1559_016:0272b20": "曰。若人退前二後還得。是得未曾得。非得先",
    "T29n1559_016:0272b21": "所捨。譬波羅提木叉護。非曾熟修。功用所",
    "T29n1559_016:0272b22": "成故若位各有餘。從此餘更修接之。若無從",
    "T29n1559_016:0272b23": "根本修。",
    "T29n1559_016:0272b24": "阿毘達磨俱舍釋論卷第十六"
}