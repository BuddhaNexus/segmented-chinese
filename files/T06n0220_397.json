{
    "T06n0220_397:1053b16": "大般若波羅蜜多經卷第三百九",
    "T06n0220_397:1053b17": "十七",
    "T06n0220_397:1053b19": "三藏法師玄奘奉　詔譯",
    "T06n0220_397:1053b20": "初分勝義瑜伽品第七十五之二",
    "T06n0220_397:1053b21": "爾時，具壽善現白佛言：「世尊！若一切法平",
    "T06n0220_397:1053b22": "等性中，諸差別相皆不可得，則諸異生、若隨",
    "T06n0220_397:1053b23": "信行、若隨法行、若諸第八、若諸預流、若諸一來、",
    "T06n0220_397:1053b24": "若諸不還、若諸阿羅漢、若諸獨覺、若諸菩薩",
    "T06n0220_397:1053b25": "摩訶薩眾、若諸如來應正等覺，如是一切法",
    "T06n0220_397:1053b26": "及有情應無差別。」佛言：「善現！如是！如是！如",
    "T06n0220_397:1053b27": "汝所說。於一切法平等性中，若諸異生、若",
    "T06n0220_397:1053b28": "諸聖者、乃至如來應正等覺法及有情皆無差",
    "T06n0220_397:1053b29": "別。」具壽善現復白佛言：「世尊！若一切法平",
    "T06n0220_397:1053c01": "等性中，異生、聖者法及有情俱無差別，云何",
    "T06n0220_397:1053c02": "三寶出現世間，所謂佛寶、法寶、僧寶？」佛言：「善",
    "T06n0220_397:1053c03": "現！於意云何？佛、法、僧寶與平等性各有異",
    "T06n0220_397:1053c04": "耶？」善現答言：「如我解佛所說義者，佛、法、僧寶",
    "T06n0220_397:1053c05": "與平等性皆無有異。世尊！若佛寶、若法寶、若",
    "T06n0220_397:1053c06": "僧寶、若平等性，如是一切皆非相應非不相",
    "T06n0220_397:1053c07": "應，無色、無見、無對、一相，所謂無相。然佛世",
    "T06n0220_397:1053c08": "尊於無相中方便善巧，建立種種法等有異，",
    "T06n0220_397:1053c09": "謂此是異生，此是隨信行，此是隨法行，此是",
    "T06n0220_397:1053c10": "第八，此是預流，此是一來，此是不還，此是",
    "T06n0220_397:1053c11": "阿羅漢，此是獨覺，此是菩薩摩訶薩，此是如",
    "T06n0220_397:1053c12": "來、應、正等覺。」佛言：「善現！如是！如是！如汝所",
    "T06n0220_397:1053c13": "說。如來於法方便善巧，能於無相建立種種",
    "T06n0220_397:1053c14": "法等差別。",
    "T06n0220_397:1053c15": "「復次，善現！於意云何？若諸如來、應、正等覺不",
    "T06n0220_397:1053c16": "證無上正等菩提，設證無上正等菩提，不為",
    "T06n0220_397:1053c17": "有情施設諸法差別之相，諸有情類為能自",
    "T06n0220_397:1053c18": "知：此是地獄，此是傍生，此是鬼界，此是人；",
    "T06n0220_397:1053c19": "此是四大王眾天，此是三十三天，此是夜摩",
    "T06n0220_397:1053c20": "天，此是覩史多天，此是樂變化天，此是他化",
    "T06n0220_397:1053c21": "自在天；此是梵眾天，此是梵輔天，此是梵會",
    "T06n0220_397:1053c22": "天，此是大梵天；此是光天，此是少光天，此是",
    "T06n0220_397:1053c23": "無量光天，此是極光淨天；此是淨天，此是少",
    "T06n0220_397:1053c24": "淨天，此是無量淨天，此是遍淨天；此是廣天，",
    "T06n0220_397:1053c25": "此是少廣天，此是無量廣天，此是廣果天，此",
    "T06n0220_397:1053c26": "是無想天；此是無繁天，此是無熱天，此是",
    "T06n0220_397:1053c27": "善現天，此是善見天，此是色究竟天；此是空",
    "T06n0220_397:1053c28": "無邊處天，此是識無邊處天，此是無所有處",
    "T06n0220_397:1053c29": "天，此是非想非非想處天；此是色，此是受、想、",
    "T06n0220_397:1054a01": "行、識；此是眼處，此是耳、鼻、舌、身、意處；此是色",
    "T06n0220_397:1054a02": "處，此是聲、香、味、觸、法處；此是眼界，此是耳、鼻、",
    "T06n0220_397:1054a03": "舌、身、意界；此是色界，此是聲、香、味、觸、法界；此",
    "T06n0220_397:1054a04": "是眼識界，此是耳、鼻、舌、身、意識界；此是眼觸，",
    "T06n0220_397:1054a05": "此是耳、鼻、舌、身、意觸；此是眼觸為緣所生諸",
    "T06n0220_397:1054a06": "受，此是耳、鼻、舌、身、意觸為緣所生諸受；此是",
    "T06n0220_397:1054a07": "地界，此是水、火、風、空、識界；此是因緣，此是等",
    "T06n0220_397:1054a08": "無間緣，此是所緣緣，此是增上緣；此是從緣",
    "T06n0220_397:1054a09": "所生諸法；此是無明，此是行、識、名色、六處、觸、",
    "T06n0220_397:1054a10": "受、愛、取、有、生、老死愁歎苦憂惱；此是世間法，",
    "T06n0220_397:1054a11": "此是出世間法；此是有漏法，此是無漏法；此",
    "T06n0220_397:1054a12": "是有為法，此是無為法；此是布施波羅蜜多，",
    "T06n0220_397:1054a13": "此是淨戒、安忍、精進、靜慮、般若、方便善巧、妙願、",
    "T06n0220_397:1054a14": "力、智波羅蜜多；此是四念住，此是四正斷、四",
    "T06n0220_397:1054a15": "神足、五根、五力、七等覺支、八聖道支；此是內",
    "T06n0220_397:1054a16": "空，此是外空、內外空、空空、大空、勝義空、有為",
    "T06n0220_397:1054a17": "空、無為空、畢竟空、無際空、散空、無變異空、本性",
    "T06n0220_397:1054a18": "空、自相空、共相空、一切法空、不可得空、無性空、",
    "T06n0220_397:1054a19": "自性空、無性自性空；此是真如，此是法界、法",
    "T06n0220_397:1054a20": "性、不虛妄性、不變異性、平等性、離生性、法定、法",
    "T06n0220_397:1054a21": "住、實際、虛空界、不思議界；此是苦聖諦，此是",
    "T06n0220_397:1054a22": "集、滅、道聖諦；此是四靜慮，此是四無量、四無",
    "T06n0220_397:1054a23": "色定；此是八解脫，此是八勝處、九次第定、十",
    "T06n0220_397:1054a24": "遍處；此是陀羅尼門，此是三摩地門；此是空",
    "T06n0220_397:1054a25": "解脫門，此是無相、無願解脫門；此是極喜地，",
    "T06n0220_397:1054a26": "此是離垢地、發光地、焰慧地、極難勝地、現前地、",
    "T06n0220_397:1054a27": "遠行地、不動地、善慧地、法雲地；此是五眼，此",
    "T06n0220_397:1054a28": "是六神通；此是佛十力，此是四無所畏、四無",
    "T06n0220_397:1054a29": "礙解、大慈、大悲、大喜、大捨、十八佛不共法；此是",
    "T06n0220_397:1054b01": "三十二大士相，此是八十隨好；此是無忘失",
    "T06n0220_397:1054b02": "法，此是恒住捨性；此是一切智，此是道相智、",
    "T06n0220_397:1054b03": "一切相智；此是一切相妙願智，此是一切智",
    "T06n0220_397:1054b04": "智；此是佛寶，此是法寶，此是僧寶；此是聲",
    "T06n0220_397:1054b05": "聞乘，此是獨覺乘，此是無上乘；此是隨信",
    "T06n0220_397:1054b06": "行，此是隨法行，此是第八，此是預流，此是",
    "T06n0220_397:1054b07": "一來，此是不還，此是阿羅漢，此是獨覺，此是",
    "T06n0220_397:1054b08": "菩薩摩訶薩，此是如來、應、正等覺，諸有情類",
    "T06n0220_397:1054b09": "於如是等差別之相能自知不？」善現答言：「不",
    "T06n0220_397:1054b10": "也！世尊！不也！善逝！若佛不為有情施設諸如",
    "T06n0220_397:1054b11": "是等差別之相，諸有情類不能自知諸如是",
    "T06n0220_397:1054b12": "等差別之相。」佛言：「善現！是故如來、應、正等覺",
    "T06n0220_397:1054b13": "於無相法方便善巧，雖為有情施設種種差",
    "T06n0220_397:1054b14": "別之相，而於諸法平等法性都無所動。」爾時，",
    "T06n0220_397:1054b15": "具壽善現白佛言：「世尊！為如如來、應、正等覺",
    "T06n0220_397:1054b16": "於一切法平等法性都無所動，如是一切愚",
    "T06n0220_397:1054b17": "夫異生亦於諸法平等法性無所動不？如是",
    "T06n0220_397:1054b18": "隨信行、若隨法行、若第八、若預流、若一來、若不",
    "T06n0220_397:1054b19": "還、若阿羅漢、若獨覺、若菩薩摩訶薩，亦於諸",
    "T06n0220_397:1054b20": "法平等法性無所動不？」佛言：「善現！如是！如是！",
    "T06n0220_397:1054b21": "以一切法及諸有情皆不出過平等法性，皆於",
    "T06n0220_397:1054b22": "諸法平等法性都無所動。「善現當知！一切如",
    "T06n0220_397:1054b23": "來、應、正等覺所有真如、法界、法性、不虛妄性、不",
    "T06n0220_397:1054b24": "變異性、平等性、離生性、法定、法住、實際、虛空界、",
    "T06n0220_397:1054b25": "不思議界，即是愚夫異生真如、法界、法性、不",
    "T06n0220_397:1054b26": "虛妄性、不變異性、平等性、離生性、法定、法住、實",
    "T06n0220_397:1054b27": "際、虛空界、不思議界，亦是隨信行、隨法行、第",
    "T06n0220_397:1054b28": "八、預流、一來、不還、阿羅漢、獨覺、菩薩摩訶薩真",
    "T06n0220_397:1054b29": "如、法界、法性、不虛妄性、不變異性、平等性、離生",
    "T06n0220_397:1054c01": "性、法定、法住、實際、虛空界、不思議界。何以故？",
    "T06n0220_397:1054c02": "善現！以一切法及諸有情皆不出過真如、法",
    "T06n0220_397:1054c03": "界、法性、不虛妄性、不變異性、平等性、離生性、法",
    "T06n0220_397:1054c04": "定、法住、實際、虛空界、不思議界。善現當知！真",
    "T06n0220_397:1054c05": "如乃至不思議界性無差別。」",
    "T06n0220_397:1054c06": "具壽善現白佛言：「世尊！若一切法平等法性，",
    "T06n0220_397:1054c07": "即是異生平等法性，亦是隨信行、隨法行、第",
    "T06n0220_397:1054c08": "八、預流、一來、不還、阿羅漢、獨覺、菩薩摩訶薩、如",
    "T06n0220_397:1054c09": "來應正等覺平等法性今一切法及諸有情",
    "T06n0220_397:1054c10": "相各異故性亦應異，是則法性亦應各異，謂",
    "T06n0220_397:1054c11": "色相異故性亦應異，受、想、行、識相異故性亦",
    "T06n0220_397:1054c12": "應異，是則法性亦應各異；眼處相異故性亦",
    "T06n0220_397:1054c13": "應異，耳、鼻、舌、身、意處相異故性亦應異，是則",
    "T06n0220_397:1054c14": "法性亦應各異；色處相異故性亦應異，聲、香、",
    "T06n0220_397:1054c15": "味、觸、法處相異故性亦應異，是則法性亦應",
    "T06n0220_397:1054c16": "各異；眼界相異故性亦應異，耳、鼻、舌、身、意界",
    "T06n0220_397:1054c17": "相異故性亦應異，是則法性亦應各異；色界",
    "T06n0220_397:1054c18": "相異故性亦應異，聲、香、味、觸、法界相異故性",
    "T06n0220_397:1054c19": "亦應異，是則法性亦應各異；眼識界相異故",
    "T06n0220_397:1054c20": "性亦應異，耳、鼻、舌、身、意識界相異故性亦應",
    "T06n0220_397:1054c21": "異，是則法性亦應各異；眼觸相異故性亦應",
    "T06n0220_397:1054c22": "異，耳、鼻、舌、身、意觸相異故性亦應異，是則法",
    "T06n0220_397:1054c23": "性亦應各異；眼觸為緣所生諸受相異故性",
    "T06n0220_397:1054c24": "亦應異，耳、鼻、舌、身、意觸為緣所生諸受相異故",
    "T06n0220_397:1054c25": "性亦應異，是則法性亦應各異；地界相異故",
    "T06n0220_397:1054c26": "性亦應異，水、火、風、空、識界相異故性亦應異，",
    "T06n0220_397:1054c27": "是則法性亦應各異；因緣相異故性亦應異，",
    "T06n0220_397:1054c28": "等無間緣、所緣緣、增上緣相異故性亦應異，",
    "T06n0220_397:1054c29": "是則法性亦應各異；從緣所生諸法相異故",
    "T06n0220_397:1055a01": "性亦應異，是則法性亦應各異；無明相異故",
    "T06n0220_397:1055a02": "性亦應異，行、識、名色、六處、觸、受、愛、取、有、生、老",
    "T06n0220_397:1055a03": "死愁歎苦憂惱相異故性亦應異，是則法性",
    "T06n0220_397:1055a04": "亦應各異；貪相異故性亦應異，瞋、癡相異故",
    "T06n0220_397:1055a05": "性亦應異，是則法性亦應各異；異生見趣相",
    "T06n0220_397:1055a06": "異故性亦應異，是則法性亦應各異；四靜慮",
    "T06n0220_397:1055a07": "相異故性亦應異，四無量、四無色定相異故",
    "T06n0220_397:1055a08": "性亦應異，是則法性亦應各異；四念住相異",
    "T06n0220_397:1055a09": "故性亦應異，四正斷、四神足、五根、五力、七等",
    "T06n0220_397:1055a10": "覺支、八聖道支相異故性亦應異，是則法性",
    "T06n0220_397:1055a11": "亦應各異；空解脫門相異故性亦應異，無相、",
    "T06n0220_397:1055a12": "無願解脫門相異故性亦應異，是則法性亦",
    "T06n0220_397:1055a13": "應各異；內空相異故性亦應異，外空、內外空、",
    "T06n0220_397:1055a14": "空空、大空、勝義空、有為空、無為空、畢竟空、無際",
    "T06n0220_397:1055a15": "空、散空、無變異空、本性空、自相空、共相空、一切",
    "T06n0220_397:1055a16": "法空、不可得空、無性空、自性空、無性自性空相",
    "T06n0220_397:1055a17": "異故性亦應異，是則法性亦應各異；苦聖諦",
    "T06n0220_397:1055a18": "相異故性亦應異，集、滅、道聖諦相異故性亦",
    "T06n0220_397:1055a19": "應異，是則法性亦應各異；布施波羅蜜多相",
    "T06n0220_397:1055a20": "異故性亦應異，淨戒、安忍、精進、靜慮、般若、方",
    "T06n0220_397:1055a21": "便善巧、妙願、力、智波羅蜜多相異故性亦應",
    "T06n0220_397:1055a22": "異，是則法性亦應各異；八解脫相異故性亦",
    "T06n0220_397:1055a23": "應異，八勝處、九次第定、十遍處相異故性亦",
    "T06n0220_397:1055a24": "應異，是則法性亦應各異；一切陀羅尼門相",
    "T06n0220_397:1055a25": "異故性亦應異，一切三摩地門相異故性亦",
    "T06n0220_397:1055a26": "應異，是則法性亦應各異；極喜地相異故性",
    "T06n0220_397:1055a27": "亦應異，離垢地、發光地、焰慧地、極難勝地、現",
    "T06n0220_397:1055a28": "前地、遠行地、不動地、善慧地、法雲地相異故性",
    "T06n0220_397:1055a29": "亦應異，是則法性亦應各異；五眼相異故性",
    "T06n0220_397:1055b01": "亦應異，六神通相異故性亦應異，是則法性",
    "T06n0220_397:1055b02": "亦應各異；如來十力相異故性亦應異，四無",
    "T06n0220_397:1055b03": "所畏、四無礙解、大慈、大悲、大喜、大捨、十八佛不",
    "T06n0220_397:1055b04": "共法相異故性亦應異，是則法性亦應各異；",
    "T06n0220_397:1055b05": "三十二大士相相異故性亦應異，八十隨好",
    "T06n0220_397:1055b06": "相異故性亦應異，是則法性亦應各異；無忘",
    "T06n0220_397:1055b07": "失法相異故性亦應異，恒住捨性相異故性",
    "T06n0220_397:1055b08": "亦應異，是則法性亦應各異；一切智相異故",
    "T06n0220_397:1055b09": "性亦應異，道相智、一切相智相異故性亦應",
    "T06n0220_397:1055b10": "異，是則法性亦應各異；愚夫異生相異故性",
    "T06n0220_397:1055b11": "亦應異，隨信行、隨法行、第八、預流、一來、不還、",
    "T06n0220_397:1055b12": "阿羅漢、獨覺、菩薩摩訶薩、如來應正等覺相異",
    "T06n0220_397:1055b13": "故性亦應異，是則法性亦應各異；諸世間出",
    "T06n0220_397:1055b14": "世間法相異故性亦應異，諸有漏無漏法、有",
    "T06n0220_397:1055b15": "為無為法相異故性亦應異，是則法性亦應",
    "T06n0220_397:1055b16": "各異。「世尊！云何於諸異相法等，可得安立",
    "T06n0220_397:1055b17": "法性一相？云何菩薩摩訶薩修行般若波羅",
    "T06n0220_397:1055b18": "蜜多時，不分別法及諸有情有種種性？若菩",
    "T06n0220_397:1055b19": "薩摩訶薩不分別法及諸有情有種種性，則",
    "T06n0220_397:1055b20": "應不能修行般若波羅蜜多。若不能修行般",
    "T06n0220_397:1055b21": "若波羅蜜多，則應不能從一地至一地。若不",
    "T06n0220_397:1055b22": "能從一地至一地，則應不能趣入菩薩正性離",
    "T06n0220_397:1055b23": "生，超諸聲聞及獨覺地。若不能趣入菩薩正",
    "T06n0220_397:1055b24": "性離生，超諸聲聞及獨覺地，則應不能圓滿神",
    "T06n0220_397:1055b25": "通波羅蜜多。若不能圓滿神通波羅蜜多，則",
    "T06n0220_397:1055b26": "應不能圓滿布施、淨戒、安忍、精進、靜慮、般若、",
    "T06n0220_397:1055b27": "方便善巧、妙願、力、智波羅蜜多。若不能圓滿",
    "T06n0220_397:1055b28": "布施乃至智波羅蜜多，則應不能遊戲神通，從",
    "T06n0220_397:1055b29": "一佛土至一佛土，供養恭敬、尊重讚歎諸佛世",
    "T06n0220_397:1055c01": "尊，亦應不能於諸佛所種諸善根。若不能於",
    "T06n0220_397:1055c02": "諸佛所種諸善根，則應不能成熟有情、嚴淨佛",
    "T06n0220_397:1055c03": "土。若不能成熟有情、嚴淨佛土，則應不能證",
    "T06n0220_397:1055c04": "得無上正等菩提。」",
    "T06n0220_397:1055c05": "佛告善現：「如汝所言『若一切法平等法性即",
    "T06n0220_397:1055c06": "是異生平等法性，亦是隨信行、隨法行、第八、",
    "T06n0220_397:1055c07": "預流、一來、不還、阿羅漢、獨覺、菩薩摩訶薩、如來",
    "T06n0220_397:1055c08": "應正等覺平等法性今一切法及諸有情相",
    "T06n0220_397:1055c09": "各異故性亦應異，是則法性亦應各異，云何",
    "T06n0220_397:1055c10": "於諸異相法等，可得安立法性一相？云何菩",
    "T06n0220_397:1055c11": "薩摩訶薩修行般若波羅蜜多時，不分別法",
    "T06n0220_397:1055c12": "及諸有情有種種性？』等者，善現！於意云何？諸",
    "T06n0220_397:1055c13": "色法性是空性不？諸受、想、行、識法性是空性",
    "T06n0220_397:1055c14": "不？諸眼處法性是空性不？諸耳、鼻、舌、身、意處",
    "T06n0220_397:1055c15": "法性是空性不？諸色處法性是空性不？諸",
    "T06n0220_397:1055c16": "聲、香、味、觸、法處法性是空性不？諸眼界法性",
    "T06n0220_397:1055c17": "是空性不？諸耳、鼻、舌、身、意界法性是空性不？",
    "T06n0220_397:1055c18": "諸色界法性是空性不？諸聲、香、味、觸、法界法",
    "T06n0220_397:1055c19": "性是空性不？諸眼識界法性是空性不？諸",
    "T06n0220_397:1055c20": "耳、鼻、舌、身、意識界法性是空性不？諸眼觸法",
    "T06n0220_397:1055c21": "性是空性不？諸耳、鼻、舌、身、意觸法性是空性",
    "T06n0220_397:1055c22": "不？諸眼觸為緣所生諸受法性是空性不？",
    "T06n0220_397:1055c23": "諸耳、鼻、舌、身、意觸為緣所生諸受法性是空性",
    "T06n0220_397:1055c24": "不？諸地界法性是空性不？諸水、火、風、空、識",
    "T06n0220_397:1055c25": "界法性是空性不？諸因緣法性是空性不？諸",
    "T06n0220_397:1055c26": "等無間緣、所緣緣、增上緣法性是空性不？諸",
    "T06n0220_397:1055c27": "從緣所生法法性是空性不？諸無明法性是",
    "T06n0220_397:1055c28": "空性不？諸行、識、名色、六處、觸、受、愛、取、有、生、老",
    "T06n0220_397:1055c29": "死愁歎苦憂惱法性是空性不？諸貪法性是",
    "T06n0220_397:1056a01": "空性不？諸瞋、癡法性是空性不？諸異生見趣",
    "T06n0220_397:1056a02": "法性是空性不？諸四靜慮法性是空性不？諸",
    "T06n0220_397:1056a03": "四無量、四無色定法性是空性不？諸四念住",
    "T06n0220_397:1056a04": "法性是空性不？諸四正斷、四神足、五根、五力、",
    "T06n0220_397:1056a05": "七等覺支、八聖道支法性是空性不？諸空解",
    "T06n0220_397:1056a06": "脫門法性是空性不？諸無相、無願解脫門法",
    "T06n0220_397:1056a07": "性是空性不？諸內空法性是空性不？諸外",
    "T06n0220_397:1056a08": "空、內外空、空空、大空、勝義空、有為空、無為空、畢",
    "T06n0220_397:1056a09": "竟空、無際空、散空、無變異空、本性空、自相空、共",
    "T06n0220_397:1056a10": "相空、一切法空、不可得空、無性空、自性空、無性",
    "T06n0220_397:1056a11": "自性空法性是空性不？諸苦聖諦法性是空",
    "T06n0220_397:1056a12": "性不？諸集、滅、道聖諦法性是空性不？諸布",
    "T06n0220_397:1056a13": "施波羅蜜多法性是空性不？諸淨戒、安忍、精",
    "T06n0220_397:1056a14": "進、靜慮、般若、方便善巧、妙願、力、智波羅蜜多法",
    "T06n0220_397:1056a15": "性是空性不？八解脫法性是空性不？八勝",
    "T06n0220_397:1056a16": "處、九次第定、十遍處法性是空性不？一切陀",
    "T06n0220_397:1056a17": "羅尼門法性是空性不？一切三摩地門法性",
    "T06n0220_397:1056a18": "是空性不？諸極喜地法性是空性不？諸離垢",
    "T06n0220_397:1056a19": "地、發光地、焰慧地、極難勝地、現前地、遠行地、不",
    "T06n0220_397:1056a20": "動地、善慧地、法雲地法性是空性不？五眼法",
    "T06n0220_397:1056a21": "性是空性不？六神通法性是空性不？如來",
    "T06n0220_397:1056a22": "十力法性是空性不？四無所畏、四無礙解、大",
    "T06n0220_397:1056a23": "慈、大悲、大喜、大捨、十八佛不共法法性是空性",
    "T06n0220_397:1056a24": "不？三十二大士相法性是空性不？八十隨好",
    "T06n0220_397:1056a25": "法性是空性不？諸無忘失法法性是空性不？",
    "T06n0220_397:1056a26": "諸恒住捨性法性是空性不？諸一切智法性",
    "T06n0220_397:1056a27": "是空性不？諸道相智、一切相智法性是空性",
    "T06n0220_397:1056a28": "不？諸愚夫異生法性是空性不？諸隨信行、隨",
    "T06n0220_397:1056a29": "法行、第八、預流、一來、不還、阿羅漢、獨覺、菩薩摩",
    "T06n0220_397:1056a30": "訶薩、如來應正等覺法性是空性不？世間出世",
    "T06n0220_397:1056b01": "間法法性是空性不？有漏無漏法、有為無為",
    "T06n0220_397:1056b02": "法法性是空性不？」善現答言：「如是！世尊！如是！",
    "T06n0220_397:1056b03": "善逝！一切法性皆是空性。」佛告善現：「於意云",
    "T06n0220_397:1056b04": "何？於空性中，法等異相為可得不？謂色異相",
    "T06n0220_397:1056b05": "為可得不？受、想、行、識異相為可得不？眼處異",
    "T06n0220_397:1056b06": "相為可得不？耳、鼻、舌、身、意處異相為可得不？",
    "T06n0220_397:1056b07": "色處異相為可得不？聲、香、味、觸、法處異相為",
    "T06n0220_397:1056b08": "可得不？眼界異相為可得不？耳、鼻、舌、身、意界",
    "T06n0220_397:1056b09": "異相為可得不？色界異相為可得不？聲、香、味、",
    "T06n0220_397:1056b10": "觸、法界異相為可得不？眼識界異相為可得",
    "T06n0220_397:1056b11": "不？耳、鼻、舌、身、意識界異相為可得不？眼觸異",
    "T06n0220_397:1056b12": "相為可得不？耳、鼻、舌、身、意觸異相為可得不？",
    "T06n0220_397:1056b13": "眼觸為緣所生諸受異相為可得不？耳、鼻、舌、",
    "T06n0220_397:1056b14": "身、意觸為緣所生諸受異相為可得不？地界",
    "T06n0220_397:1056b15": "異相為可得不？水、火、風、空、識界異相為可得",
    "T06n0220_397:1056b16": "不？因緣異相為可得不？等無間緣、所緣緣、",
    "T06n0220_397:1056b17": "增上緣異相為可得不？從緣所生諸法異相",
    "T06n0220_397:1056b18": "為可得不？無明異相為可得不？行、識、名色、六",
    "T06n0220_397:1056b19": "處、觸，受、愛、取、有、生、老死愁歎苦憂惱異相為可",
    "T06n0220_397:1056b20": "得不？貪異相為可得不？瞋、癡異相為可得不？",
    "T06n0220_397:1056b21": "愚夫異生見趣異相為可得不？四靜慮異相",
    "T06n0220_397:1056b22": "為可得不？四無量、四無色定異相為可得不？",
    "T06n0220_397:1056b23": "四念住異相為可得不？四正斷、四神足、五根、",
    "T06n0220_397:1056b24": "五力、七等覺支、八聖道支異相為可得不？空",
    "T06n0220_397:1056b25": "解脫門異相為可得不？無相、無願解脫門異",
    "T06n0220_397:1056b26": "相為可得不？內空異相為可得不？外空、內外",
    "T06n0220_397:1056b27": "空、空空、大空、勝義空、有為空、無為空、畢竟空、無",
    "T06n0220_397:1056b28": "際空、散空、無變異空、本性空、自相空、共相空、一",
    "T06n0220_397:1056b29": "切法空、不可得空、無性空、自性空、無性自性空",
    "T06n0220_397:1056c01": "異相為可得不？苦聖諦異相為可得不？集、滅、",
    "T06n0220_397:1056c02": "道聖諦異相為可得不？布施波羅蜜多異相",
    "T06n0220_397:1056c03": "為可得不？淨戒、安忍、精進、靜慮、般若、方便善巧、",
    "T06n0220_397:1056c04": "妙願、力、智波羅蜜多異相為可得不？八解脫",
    "T06n0220_397:1056c05": "異相為可得不？八勝處、九次第定、十遍處異",
    "T06n0220_397:1056c06": "相為可得不？一切陀羅尼門異相為可得不？",
    "T06n0220_397:1056c07": "一切三摩地門異相為可得不？極喜地異相為",
    "T06n0220_397:1056c08": "可得不？離垢地、發光地、焰慧地、極難勝地、現",
    "T06n0220_397:1056c09": "前地、遠行地、不動地、善慧地、法雲地異相為可",
    "T06n0220_397:1056c10": "得不？五眼異相為可得不？六神通異相為可",
    "T06n0220_397:1056c11": "得不？如來十力異相為可得不？四無所畏、四",
    "T06n0220_397:1056c12": "無礙解、大慈、大悲、大喜、大捨、十八佛不共法異",
    "T06n0220_397:1056c13": "相為可得不？三十二大士相異相為可得不？",
    "T06n0220_397:1056c14": "八十隨好異相為可得不？無忘失法異相為",
    "T06n0220_397:1056c15": "可得不？恒住捨性異相為可得不？一切智異",
    "T06n0220_397:1056c16": "相為可得不？道相智、一切相智異相為可得",
    "T06n0220_397:1056c17": "不？愚夫異生異相為可得不？隨信行、隨法行、",
    "T06n0220_397:1056c18": "第八、預流、一來、不還、阿羅漢、獨覺、菩薩摩訶薩、",
    "T06n0220_397:1056c19": "如來應正等覺異相為可得不？世間出世間法",
    "T06n0220_397:1056c20": "異相為可得不？有漏無漏法、有為無為法異",
    "T06n0220_397:1056c21": "相為可得不？」善現答言：「不也！世尊！不也！善逝！",
    "T06n0220_397:1056c22": "於空性中一切異相皆不可得。」佛告善現：「由",
    "T06n0220_397:1056c23": "此當知平等法性非色不離色，非受、想、行、識",
    "T06n0220_397:1056c24": "不離受、想、行、識；非眼處不離眼處，非耳、鼻、舌、",
    "T06n0220_397:1056c25": "身、意處不離耳、鼻、舌、身、意處；非色處不離色",
    "T06n0220_397:1056c26": "處，非聲、香、味、觸、法處不離聲、香、味、觸、法處；非",
    "T06n0220_397:1056c27": "眼界不離眼界，非耳、鼻、舌、身、意界不離耳、鼻、舌、",
    "T06n0220_397:1056c28": "身、意界；非色界不離色界，非聲、香、味、觸、法界",
    "T06n0220_397:1056c29": "不離聲、香、味、觸、法界；非眼識界不離眼識界，",
    "T06n0220_397:1057a01": "非耳、鼻、舌、身、意識界不離耳、鼻、舌、身、意識界；非",
    "T06n0220_397:1057a02": "眼觸不離眼觸，非耳、鼻、舌、身、意觸不離耳、鼻、舌、",
    "T06n0220_397:1057a03": "身、意觸；非眼觸為緣所生諸受不離眼觸為",
    "T06n0220_397:1057a04": "緣所生諸受，非耳、鼻、舌、身、意觸為緣所生諸",
    "T06n0220_397:1057a05": "受不離耳、鼻、舌、身、意觸為緣所生諸受；非地界",
    "T06n0220_397:1057a06": "不離地界，非水、火、風、空、識界不離水、火、風、空、識",
    "T06n0220_397:1057a07": "界；非因緣不離因緣，非等無間緣、所緣緣、增",
    "T06n0220_397:1057a08": "上緣不離等無間緣、所緣緣、增上緣；非從緣",
    "T06n0220_397:1057a09": "所生諸法不離從緣所生諸法；非無明不離",
    "T06n0220_397:1057a10": "無明，非行、識、名色、六處、觸、受、愛、取、有、生、老死",
    "T06n0220_397:1057a11": "愁歎苦憂惱不離行乃至老死愁歎苦憂惱；",
    "T06n0220_397:1057a12": "非貪不離貪，非瞋、癡不離瞋、癡；非諸見趣不",
    "T06n0220_397:1057a13": "離諸見趣；非四靜慮不離四靜慮，非四無量、",
    "T06n0220_397:1057a14": "四無色定不離四無量、四無色定；非四念住",
    "T06n0220_397:1057a15": "不離四念住，非四正斷、四神足、五根、五力、七",
    "T06n0220_397:1057a16": "等覺支、八聖道支不離四正斷乃至八聖道",
    "T06n0220_397:1057a17": "支；非空解脫門不離空解脫門，非無相、無願",
    "T06n0220_397:1057a18": "解脫門不離無相、無願解脫門；非內空不離",
    "T06n0220_397:1057a19": "內空，非外空、內外空、空空、大空、勝義空、有為",
    "T06n0220_397:1057a20": "空、無為空、畢竟空、無際空、散空、無變異空、本性",
    "T06n0220_397:1057a21": "空、自相空、共相空、一切法空、不可得空、無性空、",
    "T06n0220_397:1057a22": "自性空、無性自性空不離外空乃至無性自性",
    "T06n0220_397:1057a23": "空；非苦聖諦不離苦聖諦，非集、滅、道聖諦",
    "T06n0220_397:1057a24": "不離集、滅、道聖諦；非布施波羅蜜多不離布",
    "T06n0220_397:1057a25": "施波羅蜜多，非淨戒、安忍、精進、靜慮、般若、方",
    "T06n0220_397:1057a26": "便善巧、妙願、力、智波羅蜜多不離淨戒乃至智",
    "T06n0220_397:1057a27": "波羅蜜多；非八解脫不離八解脫，非八勝處、",
    "T06n0220_397:1057a28": "九次第定、十遍處不離八勝處、九次第定、十遍",
    "T06n0220_397:1057a29": "處；非一切陀羅尼門不離一切陀羅尼門，非",
    "T06n0220_397:1057b01": "一切三摩地門不離一切三摩地門；非極喜",
    "T06n0220_397:1057b02": "地不離極喜地，非離垢地、發光地、焰慧地、極",
    "T06n0220_397:1057b03": "難勝地、現前地、遠行地、不動地、善慧地、法雲地",
    "T06n0220_397:1057b04": "不離離垢地乃至法雲地；非五眼不離五眼，",
    "T06n0220_397:1057b05": "非六神通不離六神通；非佛十力不離佛十",
    "T06n0220_397:1057b06": "力，非四無所畏、四無礙解、大慈、大悲、大喜、大",
    "T06n0220_397:1057b07": "捨、十八佛不共法不離四無所畏乃至十八佛",
    "T06n0220_397:1057b08": "不共法；非三十二大士相不離三十二大士",
    "T06n0220_397:1057b09": "相，非八十隨好不離八十隨好；非無忘失法",
    "T06n0220_397:1057b10": "不離無忘失法，非恒住捨性不離恒住捨性；",
    "T06n0220_397:1057b11": "非一切智不離一切智，非道相智、一切相智",
    "T06n0220_397:1057b12": "不離道相智、一切相智；非愚夫異生不離愚夫",
    "T06n0220_397:1057b13": "異生，非隨信行、隨法行、第八、預流、一來、不還、阿",
    "T06n0220_397:1057b14": "羅漢、獨覺、菩薩摩訶薩、如來應正等覺不離隨",
    "T06n0220_397:1057b15": "信行乃至如來應正等覺；非世間出世間法不",
    "T06n0220_397:1057b16": "離世間出世間法，非有漏無漏法、有為無為法",
    "T06n0220_397:1057b17": "不離有漏無漏法、有為無為法。」具壽善現白",
    "T06n0220_397:1057b18": "佛言：「世尊！平等法性為是有為，為是無為？」佛",
    "T06n0220_397:1057b19": "告善現：「平等法性非是有為，非是無為，然離",
    "T06n0220_397:1057b20": "有為法，無為法不可得，離無為法，有為法亦",
    "T06n0220_397:1057b21": "不可得。「善現！若有為界、若無為界，如是二界",
    "T06n0220_397:1057b22": "非相應非不相應，無色、無見、無對、一相，所謂",
    "T06n0220_397:1057b23": "無相，一切如來、應、正等覺依世俗說不依勝",
    "T06n0220_397:1057b24": "義。何以故？非勝義中可有身行、語行、意行，非",
    "T06n0220_397:1057b25": "離身行、語行、意行勝義可得。「善現當知！即有",
    "T06n0220_397:1057b26": "為、無為平等法性說名勝義，是故菩薩摩訶",
    "T06n0220_397:1057b27": "薩修行般若波羅蜜多時，不動勝義而行菩",
    "T06n0220_397:1057b28": "薩摩訶薩行，成熟有情、嚴淨佛土，能證無上",
    "T06n0220_397:1057b29": "正等菩提。」",
    "T06n0220_397:1057c01": "初分無動法性品第七十六",
    "T06n0220_397:1057c02": "爾時，具壽善現白佛言：「世尊！若諸法等平等",
    "T06n0220_397:1057c03": "法性皆本性空，此本性空於有無法非能所",
    "T06n0220_397:1057c04": "作，云何菩薩摩訶薩修行般若波羅蜜多時，",
    "T06n0220_397:1057c05": "不動勝義而作菩薩所應作事，以布施、愛語、",
    "T06n0220_397:1057c06": "利行、同事饒益有情？」佛告善現：「如是！如是！如",
    "T06n0220_397:1057c07": "汝所說。一切法等平等法性皆本性空，此本",
    "T06n0220_397:1057c08": "性空於有無法非能所作。「善現！若諸有情自",
    "T06n0220_397:1057c09": "知諸法皆本性空，則諸如來、應、正等覺及諸",
    "T06n0220_397:1057c10": "菩薩摩訶薩眾不現神通作希有事，謂於諸",
    "T06n0220_397:1057c11": "法本性空中雖無所動，而令有情遠離種種妄",
    "T06n0220_397:1057c12": "想顛倒，安住諸法空解脫生死苦，謂令有情",
    "T06n0220_397:1057c13": "遠離我想、有情想、命者想、生者想、養者想、士夫",
    "T06n0220_397:1057c14": "想、補特伽羅想、意生想、儒童想、作者想、使作者",
    "T06n0220_397:1057c15": "想、起者想、使起者想、受者想、使受者想、知者想、",
    "T06n0220_397:1057c16": "使知者想、見者想、使見者想；亦令遠離色想，受、",
    "T06n0220_397:1057c17": "想、行、識想；亦令遠離眼處想，耳、鼻、舌、身、意處",
    "T06n0220_397:1057c18": "想；亦令遠離色處想，聲、香、味、觸、法處想；亦令",
    "T06n0220_397:1057c19": "遠離眼界想，耳、鼻、舌、身、意界想；亦令遠離色",
    "T06n0220_397:1057c20": "界想，聲、香、味、觸、法界想；亦令遠離眼識界想，",
    "T06n0220_397:1057c21": "耳、鼻、舌、身、意識界想；亦令遠離眼觸想，耳、鼻、",
    "T06n0220_397:1057c22": "舌、身、意觸想；亦令遠離眼觸為緣所生諸受",
    "T06n0220_397:1057c23": "想，耳、鼻、舌、身、意觸為緣所生諸受想；亦令遠",
    "T06n0220_397:1057c24": "離地界想，水、火、風、空、識界想；亦令遠離因緣",
    "T06n0220_397:1057c25": "想，等無間緣、所緣緣、增上緣想；亦令遠離從",
    "T06n0220_397:1057c26": "緣所生諸法想；亦令遠離無明想，行、識、名色、",
    "T06n0220_397:1057c27": "六處、觸、受、愛、取、有、生、老死愁歎苦憂惱想；亦",
    "T06n0220_397:1057c28": "令遠離世間出世間法想，有漏無漏法、有為無",
    "T06n0220_397:1057c29": "為法想，安住無為界，解脫生死苦。無為界",
    "T06n0220_397:1058a01": "者即諸法空，依世俗說名無為界。」具壽善現",
    "T06n0220_397:1058a02": "白佛言：「世尊！由何空故說諸法空？」佛言：「善",
    "T06n0220_397:1058a03": "現！由想空故說諸法空。",
    "T06n0220_397:1058a04": "「復次，善現！於意云何？若變化身復作化事，此",
    "T06n0220_397:1058a05": "有實事而不空耶？」善現答言：「不也！世尊！不也！",
    "T06n0220_397:1058a06": "善逝！諸所變化都無實事，一切皆空。」佛告善",
    "T06n0220_397:1058a07": "現：「變化與空如是二法非合非散，此二俱以",
    "T06n0220_397:1058a08": "空空故空，不應分別是空是化。何以故？善現！",
    "T06n0220_397:1058a09": "非空性中有空、有化二事可得，以一切法畢",
    "T06n0220_397:1058a10": "竟空故。「復次，善現！無色非化，無受、想、行、識非",
    "T06n0220_397:1058a11": "化，諸是化者無不皆空。「善現！無眼處非化，無",
    "T06n0220_397:1058a12": "耳、鼻、舌、身、意處非化，諸是化者無不皆空。「善",
    "T06n0220_397:1058a13": "現！無色處非化，無聲、香、味、觸、法處非化，諸是",
    "T06n0220_397:1058a14": "化者無不皆空。「善現！無眼界非化，無耳、鼻、舌、",
    "T06n0220_397:1058a15": "身、意界非化，諸是化者無不皆空。「善現！無色",
    "T06n0220_397:1058a16": "界非化，無聲、香、味、觸、法界非化，諸是化者無",
    "T06n0220_397:1058a17": "不皆空。「善現！無眼識界非化，無耳、鼻、舌、身、意",
    "T06n0220_397:1058a18": "識界非化，諸是化者無不皆空。「善現！無眼觸",
    "T06n0220_397:1058a19": "非化，無耳、鼻、舌、身、意觸非化，諸是化者無不",
    "T06n0220_397:1058a20": "皆空。「善現！無眼觸為緣所生諸受非化，無耳、",
    "T06n0220_397:1058a21": "鼻、舌、身、意觸為緣所生諸受非化，諸是化者",
    "T06n0220_397:1058a22": "無不皆空。「善現！無地界非化，無水、火、風、空、識",
    "T06n0220_397:1058a23": "界非化，諸是化者無不皆空。「善現！無因緣非",
    "T06n0220_397:1058a24": "化，無等無間緣、所緣緣、增上緣非化，諸是化",
    "T06n0220_397:1058a25": "者無不皆空。「善現！無從緣所生諸法非化，",
    "T06n0220_397:1058a26": "諸是化者無不皆空。「善現！無無明非化，無行、",
    "T06n0220_397:1058a27": "識、名色、六處、觸、受、愛、取、有、生、老死愁歎苦憂惱",
    "T06n0220_397:1058a28": "非化，諸是化者無不皆空。「善現！無布施波羅",
    "T06n0220_397:1058a29": "蜜多非化，無淨戒、安忍、精進、靜慮、般若、方便善",
    "T06n0220_397:1058b01": "巧、妙願、力、智波羅蜜多非化，諸是化者無不",
    "T06n0220_397:1058b02": "皆空。「善現！無四念住非化，無四正斷、四神足、",
    "T06n0220_397:1058b03": "五根、五力、七等覺支、八聖道支非化，諸是化",
    "T06n0220_397:1058b04": "者無不皆空。「善現！無空解脫門非化，無無相、",
    "T06n0220_397:1058b05": "無願解脫門非化，諸是化者無不皆空。「善現！",
    "T06n0220_397:1058b06": "無內空非化，無外空、內外空、空空、大空、勝義空、",
    "T06n0220_397:1058b07": "有為空、無為空、畢竟空、無際空、散空、無變異空、",
    "T06n0220_397:1058b08": "本性空、自相空、共相空、一切法空、不可得空、無",
    "T06n0220_397:1058b09": "性空、自性空、無性自性空非化，諸是化者無",
    "T06n0220_397:1058b10": "不皆空。「善現！無苦聖諦非化，無集、滅、道聖諦",
    "T06n0220_397:1058b11": "非化，諸是化者無不皆空。「善現！無四靜慮非",
    "T06n0220_397:1058b12": "化，無四無量、四無色定非化，諸是化者無不皆",
    "T06n0220_397:1058b13": "空。「善現！無八解脫非化，無八勝處、九次第定、",
    "T06n0220_397:1058b14": "十遍處非化，諸是化者無不皆空。「善現！無陀",
    "T06n0220_397:1058b15": "羅尼門非化，無三摩地門非化，諸是化者無不",
    "T06n0220_397:1058b16": "皆空。「善現！無極喜地非化，無離垢地、發光地、",
    "T06n0220_397:1058b17": "焰慧地、極難勝地、現前地、遠行地、不動地、善慧",
    "T06n0220_397:1058b18": "地、法雲地非化，諸是化者無不皆空。「善現！無",
    "T06n0220_397:1058b19": "五眼非化，無六神通非化，諸是化者無不皆",
    "T06n0220_397:1058b20": "空。「善現！無佛十力非化，無四無所畏、四無礙",
    "T06n0220_397:1058b21": "解、大慈、大悲、大喜、大捨、十八佛不共法非化，",
    "T06n0220_397:1058b22": "諸是化者無不皆空。「善現！無三十二大士相",
    "T06n0220_397:1058b23": "非化，無八十隨好非化，諸是化者無不皆空。",
    "T06n0220_397:1058b24": "「善現！無無忘失法非化，無恒住捨性非化，諸",
    "T06n0220_397:1058b25": "是化者無不皆空。「善現！無一切智非化，無",
    "T06n0220_397:1058b26": "道相智、一切相智非化，諸是化者無不皆空。",
    "T06n0220_397:1058b27": "「善現！無預流果非化，無一來、不還、阿羅漢果、",
    "T06n0220_397:1058b28": "獨覺菩提非化，諸是化者無不皆空。「善現！",
    "T06n0220_397:1058b29": "無菩薩摩訶薩行非化，無佛無上正等菩提",
    "T06n0220_397:1058c01": "非化，諸是化者無不皆空。「善現！依如是法",
    "T06n0220_397:1058c02": "施設種種補特伽羅，所謂異生、若隨信行、若",
    "T06n0220_397:1058c03": "隨法行、若第八、若預流、若一來、若不還、若阿羅",
    "T06n0220_397:1058c04": "漢、若獨覺、若菩薩摩訶薩、若諸如來應正等",
    "T06n0220_397:1058c05": "覺，如是一切無非是化，諸是化者無不皆",
    "T06n0220_397:1058c06": "空。」",
    "T06n0220_397:1058c07": "時，具壽善現白佛言：「世尊！世間諸蘊、諸處、諸",
    "T06n0220_397:1058c08": "界、緣起、緣生、緣起支等可皆是化？諸出世間",
    "T06n0220_397:1058c09": "波羅蜜多，若三十七菩提分法，若三解脫門，",
    "T06n0220_397:1058c10": "若一切空，若諸聖諦，若四靜慮、四無量、四無",
    "T06n0220_397:1058c11": "色定，若八解脫、八勝處、九次第定、十遍處，若",
    "T06n0220_397:1058c12": "陀羅尼門、三摩地門，若菩薩十地，若五眼、六",
    "T06n0220_397:1058c13": "神通，若佛十力、四無所畏、四無礙解、大慈、大",
    "T06n0220_397:1058c14": "悲、大喜、大捨、十八佛不共法，若三十二大士相、",
    "T06n0220_397:1058c15": "八十隨好，若無忘失法、恒住捨性，若一切智、",
    "T06n0220_397:1058c16": "道相智、一切相智，若由彼法所得諸果，若依",
    "T06n0220_397:1058c17": "彼法施設種種補特伽羅，豈亦是化？」佛告善",
    "T06n0220_397:1058c18": "現：「一切世間、出世間法無非是化，然於其中，",
    "T06n0220_397:1058c19": "有是聲聞所化，有是獨覺所化，有是菩薩所",
    "T06n0220_397:1058c20": "化，有是如來所化，有是煩惱所化，有是善法",
    "T06n0220_397:1058c21": "所化。善現！由此因緣，說一切法皆如變化等",
    "T06n0220_397:1058c22": "無差別。」具壽善現復白佛言：「世尊！所有斷果，",
    "T06n0220_397:1058c23": "謂預流果、或一來果、或不還果、或阿羅漢果、或",
    "T06n0220_397:1058c24": "獨覺地、或如來地永斷煩惱習氣相續，豈亦",
    "T06n0220_397:1058c25": "是化？」佛告善現：「如是諸法若與生滅二相合",
    "T06n0220_397:1058c26": "者亦皆是化。」「世尊！何法非化？」「善現！若法不與",
    "T06n0220_397:1058c27": "生滅相合，是法非化。」「世尊！何法不與生滅相",
    "T06n0220_397:1058c28": "合？」「善現！不虛誑法即是涅槃，此法不與生滅",
    "T06n0220_397:1058c29": "相合，是故非化。」具壽善現復白佛言：「如世尊",
    "T06n0220_397:1059a01": "說平等法性一切皆空，無能動者，無二可得，",
    "T06n0220_397:1059a02": "無有少法非自性空，云何涅槃可言非化？」佛",
    "T06n0220_397:1059a03": "告善現：「如是！如是！如汝所說。無有少法非自",
    "T06n0220_397:1059a04": "性空，此自性空非聲聞作，非獨覺作，非菩薩",
    "T06n0220_397:1059a05": "作，非如來作，亦非餘作，有佛無佛其性常空，",
    "T06n0220_397:1059a06": "此即涅槃，是故我說涅槃非化，非實有法名",
    "T06n0220_397:1059a07": "為涅槃，可說無生、無滅、非化。」",
    "T06n0220_397:1059a08": "大般若波羅蜜多經卷第三百九十七"
}