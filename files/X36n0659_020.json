{
    "X36n0659_020:0622b07": "南本大般涅槃經會疏卷第二十",
    "X36n0659_020:0622b09": "大般涅槃經高貴德王菩薩品之二(卷第二十)",
    "X36n0659_020:0622b10": "北涼　天竺三藏　曇無讖　譯",
    "X36n0659_020:0622b11": "晉　沙門　慧嚴　慧觀",
    "X36n0659_020:0622b12": "　謝靈運　重治",
    "X36n0659_020:0622b13": "德王品之二",
    "X36n0659_020:0622b14": "起卷德王問若犯重下第二明違因於中為三謂",
    "X36n0659_020:0622b15": "問答領解冶城為六問開善為五問只是三意初",
    "X36n0659_020:0622b16": "兩問四罪次兩問一闡提三一問不定初問四罪",
    "X36n0659_020:0622b17": "者。",
    "X36n0659_020:0622b18": "光明徧照高貴德王菩薩白佛言世尊若犯重禁謗",
    "X36n0659_020:0622b19": "方等經作五逆罪一闡提等有佛性者是等云何復",
    "X36n0659_020:0622b20": "墮地獄世尊若使是等有佛性者云何復言無常樂",
    "X36n0659_020:0622b21": "我淨。",
    "X36n0659_020:0622b22": "若有佛性不應墮地獄如其退落佛性不持第二",
    "X36n0659_020:0622b23": "問若有佛性云何復言無常樂我淨若無四德豈",
    "X36n0659_020:0622b24": "有佛性。",
    "X36n0659_020:0622c01": "世尊若斷善根名一闡提者斷善根時所有佛性云",
    "X36n0659_020:0622c02": "何不斷佛性若斷云何復言常樂我淨如其不斷何",
    "X36n0659_020:0622c03": "故名為一闡提耶。",
    "X36n0659_020:0622c04": "第三問闡提斷善應斷佛性第四問不斷佛性何",
    "X36n0659_020:0622c05": "名闡提。",
    "X36n0659_020:0622c06": "世尊犯四重禁名為不定謗方等經作五逆罪及一",
    "X36n0659_020:0622c07": "闡提悉名不定如是等輩若決定者云何得成阿耨",
    "X36n0659_020:0622c08": "多羅三藐三菩提得須陀洹乃至辟支佛亦名不定",
    "X36n0659_020:0622c09": "若須陀洹至辟支佛是決定者亦不應成阿耨多羅",
    "X36n0659_020:0622c10": "三藐三菩提世尊若犯四重不決定者須陀洹乃至",
    "X36n0659_020:0622c11": "辟支佛亦不決定如是不定諸佛如來亦復不定若",
    "X36n0659_020:0622c12": "佛不定涅槃體性亦復不定至一切法亦復不定云",
    "X36n0659_020:0622c13": "何不定若一闡提除一闡提則成佛道諸佛如來亦",
    "X36n0659_020:0622c14": "應如是入涅槃已亦應還出不入涅槃若如是者涅",
    "X36n0659_020:0622c15": "槃之性則為不定不決定故當知無有常樂我淨云",
    "X36n0659_020:0622c16": "何說言一闡提等當得涅槃。",
    "X36n0659_020:0622c17": "第五問四罪與闡提等不定還生菩提涅槃不定",
    "X36n0659_020:0622c18": "還成凡夫難文小廣入涅槃已若還出者聖還成",
    "X36n0659_020:0622c19": "凡若爾佛無四德若不爾者闡提亦無成佛之義",
    "X36n0659_020:0622c20": "前難令涅槃無常佛答非無常此中作不定難一",
    "X36n0659_020:0622c21": "切不定則一切無常則涅槃亦是一切之限亦應",
    "X36n0659_020:0622c22": "無常此難難一切人悉令皆轉(云云)。",
    "X36n0659_020:0622c23": "佛答為兩先歎問次答問初歎問為四一歎現德。",
    "X36n0659_020:0622c24": "爾時世尊告光明徧照高貴德王菩薩言善哉善哉。",
    "X36n0659_020:0623a01": "善男子為欲利益無量眾生令得安樂憐憫慈念諸",
    "X36n0659_020:0623a02": "世間故為欲增長發菩提心諸菩薩故作如是問。",
    "X36n0659_020:0623a03": "二歎往因。",
    "X36n0659_020:0623a04": "善男子汝已親近過去無量諸佛世尊於諸佛所種",
    "X36n0659_020:0623a05": "諸善根久已成就菩提功德降伏眾魔令其退散已",
    "X36n0659_020:0623a06": "教無量無邊眾生悉令得至阿耨多羅三藐三菩提",
    "X36n0659_020:0623a07": "久已通達諸佛如來所有甚深祕密之藏已問過去",
    "X36n0659_020:0623a08": "無量無邊恒河沙等諸佛世尊如是甚深微密之義。",
    "X36n0659_020:0623a09": "三歎所問超逾人天。",
    "X36n0659_020:0623a10": "我都不見一切世間若人若天沙門婆羅門若魔若",
    "X36n0659_020:0623a11": "梵有能咨問如來是義。",
    "X36n0659_020:0623a12": "四誡聽許說如文。",
    "X36n0659_020:0623a13": "今當誠心諦聽諦聽吾當為汝分別演說。",
    "X36n0659_020:0623a14": "善男子一闡提下正答為三一答第五不定問第",
    "X36n0659_020:0623a15": "二答第三斷善問即兼答第一第二罪人問第三",
    "X36n0659_020:0623a16": "重答第五不定問兼答第四問初答第五中三先",
    "X36n0659_020:0623a17": "標。",
    "X36n0659_020:0623a18": "善男子一闡提者亦不決定。",
    "X36n0659_020:0623a19": "次答。",
    "X36n0659_020:0623a20": "若決定者是一闡提終不能得阿耨多羅三藐三菩",
    "X36n0659_020:0623a21": "提。",
    "X36n0659_020:0623a22": "三結。",
    "X36n0659_020:0623a23": "以不決定是故能得。",
    "X36n0659_020:0623a24": "從如汝所言下第二正答第三有三番一約內外",
    "X36n0659_020:0623b01": "二約漏無漏三約常無常。",
    "X36n0659_020:0623b02": "如汝所言佛性不斷云何一闡提斷善根者善男子",
    "X36n0659_020:0623b03": "善根有二種一者內二者外佛性非內非外以是義",
    "X36n0659_020:0623b04": "故佛性不斷。",
    "X36n0659_020:0623b05": "復有二種一者有漏二者無漏佛性非有漏非無漏",
    "X36n0659_020:0623b06": "是故不斷。",
    "X36n0659_020:0623b07": "復有二種一者常二者無常佛性非常非無常是故",
    "X36n0659_020:0623b08": "不斷。",
    "X36n0659_020:0623b09": "佛性中道非此二邊故不可斷人天是善三途是",
    "X36n0659_020:0623b10": "惡凡法為外聖法為內世間是漏出世無漏有為",
    "X36n0659_020:0623b11": "無常無為是常佛性悉非此之兩邊故不可斷。",
    "X36n0659_020:0623b12": "若是斷者下兼答第一第二罪人問。",
    "X36n0659_020:0623b13": "若是斷者則應還得若不還得則名不斷若斷已得",
    "X36n0659_020:0623b14": "名一闡提。",
    "X36n0659_020:0623b15": "彼雖作罪終不斷性明罪不定以不定故得三菩",
    "X36n0659_020:0623b16": "提本取斷已名一闡提性非已得云何可斷既非",
    "X36n0659_020:0623b17": "定有豈能遮墮答第一問若非定有遣第二問又",
    "X36n0659_020:0623b18": "斷已得方名闡提今性非已得亦遣第四問。",
    "X36n0659_020:0623b19": "犯四重下第三重答第五問為三初泛明不定二",
    "X36n0659_020:0623b20": "廣明不定三結不定初文又四一明惡人不定二",
    "X36n0659_020:0623b21": "明諸法不定三明善人不定四明如來不定此即",
    "X36n0659_020:0623b22": "惡人不定也。",
    "X36n0659_020:0623b23": "犯四重者亦是不定若決定者犯四重禁終不能得",
    "X36n0659_020:0623b24": "阿耨多羅三藐三菩提謗方等經亦復不定若決定",
    "X36n0659_020:0623c01": "者謗正法人終不能得阿耨多羅三藐三菩提作五",
    "X36n0659_020:0623c02": "逆罪亦復不定若決定者五逆之人終不能得阿耨",
    "X36n0659_020:0623c03": "多羅三藐三菩提。",
    "X36n0659_020:0623c04": "色與色相下第二明諸法不定有法譬初法如文。",
    "X36n0659_020:0623c05": "色與色相二俱不定香味觸相生相至無明相陰入",
    "X36n0659_020:0623c06": "界相二十五有相四生乃至一切諸法皆亦不定。",
    "X36n0659_020:0623c07": "次譬中凡三譬三合如文。",
    "X36n0659_020:0623c08": "善男子譬如幻師在大眾中化作四兵車步象馬作",
    "X36n0659_020:0623c09": "諸瓔珞嚴身之具城邑聚落山林樹木泉池河井於",
    "X36n0659_020:0623c10": "彼眾中有諸小兒無有智慧覩見之時悉以為實其",
    "X36n0659_020:0623c11": "中智人知其虗誑以幻力故惑人眼目。",
    "X36n0659_020:0623c12": "善男子一切凡夫乃至聲聞辟支佛等於一切法見",
    "X36n0659_020:0623c13": "有定相亦復如是諸佛菩薩於一切法不見定相。",
    "X36n0659_020:0623c14": "善男子譬如小兒於盛夏月見熱時燄謂之為水有",
    "X36n0659_020:0623c15": "智之人於此熱燄終不生於實水之想但是虗燄誑",
    "X36n0659_020:0623c16": "人眼目非實是水。",
    "X36n0659_020:0623c17": "一切凡夫聲聞緣覺見一切法亦復如是悉謂是實",
    "X36n0659_020:0623c18": "諸佛菩薩於一切法不見定相。",
    "X36n0659_020:0624a01": "善男子譬如山磵因聲有響小兒聞之謂是實聲有",
    "X36n0659_020:0624a02": "智之人解無定實但有聲相誑於耳識。",
    "X36n0659_020:0624a03": "善男子一切凡夫聲聞緣覺於一切法亦復如是見",
    "X36n0659_020:0624a04": "有定相諸菩薩等解了諸法悉無定相是無常相空",
    "X36n0659_020:0624a05": "寂等相無生滅相以是義故菩薩見一切法是無常",
    "X36n0659_020:0624a06": "相善男子亦有定相云何為定常樂我淨在何處耶",
    "X36n0659_020:0624a07": "所謂涅槃。",
    "X36n0659_020:0624a08": "而言亦有定相謂常樂我淨者為其前難不定云",
    "X36n0659_020:0624a09": "如來入已亦應出聖成凡即無常樂今答不爾無",
    "X36n0659_020:0624a10": "定之中亦有定相謂如來常樂我淨故言亦有定",
    "X36n0659_020:0624a11": "相。",
    "X36n0659_020:0624a12": "須陀洹下第三明善人不定。",
    "X36n0659_020:0624a13": "善男子須陀洹果亦復不定不決定故經八萬劫得",
    "X36n0659_020:0624a14": "阿耨多羅三藐三菩提心斯陀含果亦復不定不決",
    "X36n0659_020:0624a15": "定故經六萬劫得阿耨多羅三藐三菩提心阿那含",
    "X36n0659_020:0624a16": "果亦復不定不決定故經四萬劫得阿耨多羅三藐",
    "X36n0659_020:0624a17": "三菩提心阿羅漢果亦復不定不決定故經二萬劫",
    "X36n0659_020:0624a18": "得阿耨多羅三藐三菩提心辟支佛道亦復不定不",
    "X36n0659_020:0624a19": "決定故經十千劫得阿耨多羅三藐三菩提心。",
    "X36n0659_020:0624a20": "如來今於下第四明如來不定。",
    "X36n0659_020:0624a21": "善男子如來今於拘尸城娑羅雙樹間示現倚臥師",
    "X36n0659_020:0624a22": "子之牀欲入涅槃令諸未得阿羅漢果眾弟子等及",
    "X36n0659_020:0624a23": "諸力士生大憂苦亦令天人阿修羅乾闥婆迦樓羅",
    "X36n0659_020:0624a24": "緊那羅摩睺羅伽等大設供養欲使諸人以千端氎",
    "X36n0659_020:0624b01": "纏裹其身七寶為棺盛滿香油積諸香木以火焚之",
    "X36n0659_020:0624b02": "唯除二端不可得燒一者襯身二最在外為諸眾生",
    "X36n0659_020:0624b03": "分散舍利以為八分一切所有聲聞弟子咸言如來",
    "X36n0659_020:0624b04": "入於涅槃當知如來亦不必定入於涅槃何以故如",
    "X36n0659_020:0624b05": "來常住不變易故以是義故如來涅槃亦復不定。",
    "X36n0659_020:0624b06": "方便道中如來不定法身本地定不為凡是名為",
    "X36n0659_020:0624b07": "定二端不可得燒者兩解一云襯身譬本地在外",
    "X36n0659_020:0624b08": "譬迹應此二不滅二云襯身譬佛智觀機在外譬",
    "X36n0659_020:0624b09": "神通應物物機無窮故神通不盡是故不燒襯衣",
    "X36n0659_020:0624b10": "者非應言親衣此衣在裏名為親衣善男子當知",
    "X36n0659_020:0624b11": "如來下第二廣明不定舊解諸句作一存一亡非",
    "X36n0659_020:0624b12": "鬼至亡法身非非鬼至存應身今謂法應兩分還",
    "X36n0659_020:0624b13": "是定義豈是不定興皇云非鬼法身不定法身則",
    "X36n0659_020:0624b14": "亡非亡非非鬼是應身不定應身則存非存存非",
    "X36n0659_020:0624b15": "存能鬼能非鬼亡非亡能非鬼能鬼今謂皆未免",
    "X36n0659_020:0624b16": "定何者鬼定能非鬼非鬼定能鬼雖言不定亦名",
    "X36n0659_020:0624b17": "為定今明鬼即非鬼亦即非鬼非非鬼非鬼即鬼",
    "X36n0659_020:0624b18": "亦即非鬼非非鬼非鬼非非鬼亦即鬼非鬼是一",
    "X36n0659_020:0624b19": "即三是三即一無一無三一三不定斯則真不定",
    "X36n0659_020:0624b20": "義餘句例然今先唱章門。",
    "X36n0659_020:0624b21": "善男子當知如來亦復不定如來非天何以故有四",
    "X36n0659_020:0624b22": "種天一者世間天二者生天三者淨天四者義天世",
    "X36n0659_020:0624b23": "間天者如諸國王生天者從四天王乃至非有想非",
    "X36n0659_020:0624b24": "無想天淨天者從須陀洹至辟支佛義天者十住菩",
    "X36n0659_020:0624c01": "薩摩訶薩等以何義故十住菩薩名為義天以能善",
    "X36n0659_020:0624c02": "解諸法義故云何為義見一切法是空義故善男子",
    "X36n0659_020:0624c03": "如來非王亦非四天乃至非有想非無想天從須陀",
    "X36n0659_020:0624c04": "洹至辟支佛十住菩薩以是義故如來非天然諸眾",
    "X36n0659_020:0624c05": "生亦復稱佛為天中天是故如來非天非非天非人",
    "X36n0659_020:0624c06": "非非人非鬼非非鬼非地獄畜生餓鬼非非地獄畜",
    "X36n0659_020:0624c07": "生餓鬼非眾生非非眾生非法非非法非色非非色",
    "X36n0659_020:0624c08": "非長非非長非短非非短非相非非相非心非非心",
    "X36n0659_020:0624c09": "非有漏非無漏非有為非無為非常非無常非幻非",
    "X36n0659_020:0624c10": "非幻非名非非名非定非非定非有非無非說非非",
    "X36n0659_020:0624c11": "說非如來非不如來以是義故如來不定。",
    "X36n0659_020:0624c12": "次解釋凡二十章門但解十六不釋四門。",
    "X36n0659_020:0624c13": "善男子何故如來不名世天世天即是諸王如來久",
    "X36n0659_020:0624c14": "於無量劫中已捨王位是故非王非非王者如來生",
    "X36n0659_020:0624c15": "於迦毗羅城淨飯王家是故非非王非生天者如來",
    "X36n0659_020:0624c16": "久已離諸有故是故非生天非非生天何以故昇兜",
    "X36n0659_020:0624c17": "率天下閻浮提故是故如來非非生天亦非淨天何",
    "X36n0659_020:0624c18": "以故如來非是須陀洹乃至非辟支佛是故如來非",
    "X36n0659_020:0624c19": "是淨天非非淨天何以故世間八法所不能染猶如",
    "X36n0659_020:0624c20": "蓮華不受塵水是故如來非非淨天亦非義天何以",
    "X36n0659_020:0624c21": "故如來非是十住菩薩故是故如來非是義天非非",
    "X36n0659_020:0624c22": "義天何以故如來常修十八空義故是故如來非非",
    "X36n0659_020:0624c23": "義天。",
    "X36n0659_020:0624c24": "如來非人何以故如來久於無量劫中離人有故是",
    "X36n0659_020:0625a01": "故非人亦非非人何以故生於迦毗羅城故是故非",
    "X36n0659_020:0625a02": "非人。",
    "X36n0659_020:0625a03": "如來非鬼何以故不害一切眾生故是故非鬼亦非",
    "X36n0659_020:0625a04": "非鬼何以故亦以鬼像化眾生故是故非非鬼。",
    "X36n0659_020:0625a05": "如來亦非地獄畜生餓鬼何以故如來久離諸惡業",
    "X36n0659_020:0625a06": "故是故非地獄畜生餓鬼亦非非地獄畜生餓鬼何",
    "X36n0659_020:0625a07": "以故如來亦復現受三惡諸趣之身化眾生故是故",
    "X36n0659_020:0625a08": "非非地獄畜生餓鬼。",
    "X36n0659_020:0625a09": "亦非眾生何以故久已捨離眾生性故是故如來非",
    "X36n0659_020:0625a10": "眾生亦非非眾生何以故或時演說眾生相故是故",
    "X36n0659_020:0625a11": "如來非非眾生。",
    "X36n0659_020:0625a12": "如來非法何以故諸法各各有別異相如來不爾唯",
    "X36n0659_020:0625a13": "有一相是故非法亦非非法何以故如來法界故是",
    "X36n0659_020:0625a14": "故非非法。",
    "X36n0659_020:0625a15": "如來非色何以故十色入所不攝故是故非色亦非",
    "X36n0659_020:0625a16": "非色何以故身有三十二相八十種好故是故非非",
    "X36n0659_020:0625a17": "色。",
    "X36n0659_020:0625a18": "如來非長何以故斷諸色故是故非長亦非非長何",
    "X36n0659_020:0625a19": "以故一切世間無有能見頂髻相故是故非非長。",
    "X36n0659_020:0625a20": "如來非短何以故久已遠離憍慢結故是故非短亦",
    "X36n0659_020:0625a21": "非非短何以故為瞿師長者示三尺身故是故非非",
    "X36n0659_020:0625a22": "短。",
    "X36n0659_020:0625a23": "於第九短非短門中云現三尺身者河西云其家",
    "X36n0659_020:0625a24": "無兒產一子長三尺而死父母悲苦失性佛現兒",
    "X36n0659_020:0625b01": "像父母見子還得本心謂兒言我言汝死汝何處",
    "X36n0659_020:0625b02": "來答言從死處來因緣暫會身屬眾緣四大假合",
    "X36n0659_020:0625b03": "徧觀眾緣何者是身種種說法惑心即斷便現三",
    "X36n0659_020:0625b04": "尺佛身光明色相長者得阿那含。",
    "X36n0659_020:0625b05": "如來非相何以故久已遠離諸相相故是故非相亦",
    "X36n0659_020:0625b06": "非非相何以故善知諸相故是故非非相。",
    "X36n0659_020:0625b07": "如來非心何以故虗空相故是故非心亦非非心何",
    "X36n0659_020:0625b08": "以故有十力心法故亦能知他眾生心故是故非非",
    "X36n0659_020:0625b09": "心。",
    "X36n0659_020:0625b10": "如來非有為何以故常樂我淨故是故非有為亦非",
    "X36n0659_020:0625b11": "無為何以故有來去坐臥示現涅槃故是故非無為。",
    "X36n0659_020:0625b12": "如來非常何以故身有分故是故非常云何非常以",
    "X36n0659_020:0625b13": "有知故常法無知猶如虗空如來有知是故非常云",
    "X36n0659_020:0625b14": "何非常有言說故常法無言亦如虗空如來有言是",
    "X36n0659_020:0625b15": "故無常有姓氏故名曰無常無姓之法乃名為常虗",
    "X36n0659_020:0625b16": "空常故無有姓氏如來有姓姓瞿曇氏是故無常有",
    "X36n0659_020:0625b17": "父母故名曰無常無父母者乃名曰常虗空常故無",
    "X36n0659_020:0625b18": "有父母佛有父母是故無常有四威儀名曰無常無",
    "X36n0659_020:0625b19": "四威儀乃名曰常虗空常故無四威儀佛有四儀是",
    "X36n0659_020:0625b20": "故無常常住之法無有方所虗空常故無有方所如",
    "X36n0659_020:0625b21": "來出在東天竺地住舍婆提或王舍城是故無常以",
    "X36n0659_020:0625b22": "是義故如來非常亦非非常何以故生永斷故有生",
    "X36n0659_020:0625b23": "之法名曰無常無生之法乃名為常如來無生是故",
    "X36n0659_020:0625b24": "為常常法無姓有姓之法名曰無常如來無生無姓",
    "X36n0659_020:0625c01": "無生無姓故常有常之法徧一切處猶如虗空無處",
    "X36n0659_020:0625c02": "不有如來亦爾徧一切處是故為常無常之法或言",
    "X36n0659_020:0625c03": "此有或言彼無如來不爾不可說言是處有彼處無",
    "X36n0659_020:0625c04": "是故為常無常之法有時是有有時是無如來不爾",
    "X36n0659_020:0625c05": "有時是有有時是無是故為常常住之法無名無色",
    "X36n0659_020:0625c06": "虗空常故無名無色如來亦爾無名無色是故為常",
    "X36n0659_020:0625c07": "常住之法無因無果虗空常故無因無果如來亦爾",
    "X36n0659_020:0625c08": "無因無果是故為常常住之法三世不攝如來亦爾",
    "X36n0659_020:0625c09": "三世不攝是故為常。",
    "X36n0659_020:0625c10": "如來非幻何以故永斷一切虗誑心故是故非幻亦",
    "X36n0659_020:0625c11": "非非幻何以故如來或時分此一身為無量身無量",
    "X36n0659_020:0625c12": "之身復為一身山壁直過無有障閡履水如地入地",
    "X36n0659_020:0625c13": "如水行空如地身出煙燄如大火聚雲雷震動其聲",
    "X36n0659_020:0625c14": "可畏或為城邑聚落舍宅山川樹木或作大身或作",
    "X36n0659_020:0625c15": "小身男身女身童男女身是故如來亦非非幻。",
    "X36n0659_020:0625c16": "如來非定何以故如來於此拘尸城娑羅雙樹間示",
    "X36n0659_020:0625c17": "現入於般涅槃故是故非定亦非非定何以故常樂",
    "X36n0659_020:0625c18": "我淨故是故如來亦非非定。",
    "X36n0659_020:0626a01": "非漏非無漏是第十二章而最在後釋何故爾佛",
    "X36n0659_020:0626a02": "欲廣釋此章故留在後又私謂諸門之中若漏無",
    "X36n0659_020:0626a03": "漏凡夫聞之多易解故又二初明非有漏其文極",
    "X36n0659_020:0626a04": "廣後明非無漏其文甚少廣略相望亦應可見初",
    "X36n0659_020:0626a05": "非有漏文為二先明三漏後明七漏。",
    "X36n0659_020:0626a06": "如來非有漏何以故斷三漏故故非有漏三漏者欲",
    "X36n0659_020:0626a07": "界一切煩惱除無明是名欲漏色無色界一切煩惱",
    "X36n0659_020:0626a08": "除無明是名有漏三界無明名無明漏如來永斷是",
    "X36n0659_020:0626a09": "故非漏。",
    "X36n0659_020:0626a10": "問何不取三界煩惱為三漏而取色無色為有漏",
    "X36n0659_020:0626a11": "通取無明為無明漏答佛說無定或轉三漏以為",
    "X36n0659_020:0626a12": "四流然作三漏者欲重故獨為一色無色小輕故",
    "X36n0659_020:0626a13": "合為一無明是根本通共為一但數家稱為漏落",
    "X36n0659_020:0626a14": "生死論家稱為漏失道理今經意者只是煩惱則",
    "X36n0659_020:0626a15": "名為漏。",
    "X36n0659_020:0626a16": "復次一切凡夫下第二明七漏一見二思惟三根",
    "X36n0659_020:0626a17": "四惡五親近六受七念前兩是漏體後五是漏緣",
    "X36n0659_020:0626a18": "見是利使思是鈍使根是內五根惡是外惡法近",
    "X36n0659_020:0626a19": "是惡人受是受取色欲等法念是晝夜念念不斷",
    "X36n0659_020:0626a20": "今文無思漏又惡漏作離漏名能離是道所離是",
    "X36n0659_020:0626a21": "惡初解見漏中應具十使但舉疑見者欲明貪瞋",
    "X36n0659_020:0626a22": "癡慢四使通於見思五見及疑但在見諦思惟門",
    "X36n0659_020:0626a23": "中則為慢攝文又二先廣明疑心後別明見使。",
    "X36n0659_020:0626a24": "復次一切凡夫不見有漏云何凡夫不見有漏一切",
    "X36n0659_020:0626b01": "凡夫於未來世悉有疑心未來世中當得身耶不得",
    "X36n0659_020:0626b02": "身耶過去世中身本有耶為本無耶現在世中是身",
    "X36n0659_020:0626b03": "有耶是身無耶若有我者是色耶非色耶色非色耶",
    "X36n0659_020:0626b04": "非色非非色耶想耶非想耶想非想耶非想非非想",
    "X36n0659_020:0626b05": "耶是身屬他耶不屬他耶屬不屬耶非屬非不屬耶",
    "X36n0659_020:0626b06": "有命無身耶有身無命耶有身有命耶無身無命耶",
    "X36n0659_020:0626b07": "身之與命有常耶無常耶常無常耶非常非無常耶",
    "X36n0659_020:0626b08": "身之與命自在作耶時節作耶無因作耶世性作耶",
    "X36n0659_020:0626b09": "微塵作耶法非法作耶士夫作耶煩惱作耶父母作",
    "X36n0659_020:0626b10": "耶我住心耶住眼中耶徧滿身中耶從何來耶去何",
    "X36n0659_020:0626b11": "至耶誰生耶誰死耶我於過去是婆羅門姓耶是剎",
    "X36n0659_020:0626b12": "利姓耶是毗舍姓耶是首陀姓耶當於未來得何姓",
    "X36n0659_020:0626b13": "耶我此身者過去之時是男身耶是女身耶畜生身",
    "X36n0659_020:0626b14": "耶若我殺生當有罪耶當無罪耶乃至飲酒當有罪",
    "X36n0659_020:0626b15": "耶當無罪耶我自作耶為他作耶我受報耶身受報",
    "X36n0659_020:0626b16": "耶如是疑見無量煩惱覆眾生心。",
    "X36n0659_020:0626b17": "疑乃非見但疑見相關故言疑見。",
    "X36n0659_020:0626b18": "生六種心者具列諸見。",
    "X36n0659_020:0626b19": "因是疑見生六種心決定有我決定無我我見我我",
    "X36n0659_020:0626b20": "見無我無我見我我作我受我知是名邪見如來永",
    "X36n0659_020:0626b21": "拔如是無量見漏根本是故非漏善男子菩薩摩訶",
    "X36n0659_020:0626b22": "薩於大涅槃修聖行者亦得永斷如是諸漏諸佛如",
    "X36n0659_020:0626b23": "來常修聖行是故無漏。",
    "X36n0659_020:0626b24": "莊嚴云只是五見開邊為斷常故言六開善云決",
    "X36n0659_020:0626c01": "定有我決定無我未是六數但總唱決定從我見",
    "X36n0659_020:0626c02": "我下即是六數一我見我二我見無我三無我見",
    "X36n0659_020:0626c03": "我四我作五我受六我知所言六者一於假我計",
    "X36n0659_020:0626c04": "有真我故言我見我二於假我上計無此我故言",
    "X36n0659_020:0626c05": "我見無我三於陰身上計有真我故言無我見我",
    "X36n0659_020:0626c06": "我作下三種即十六知見中三河西以決定有無",
    "X36n0659_020:0626c07": "為二我見我者本計有我入定之時見妙光明猶",
    "X36n0659_020:0626c08": "如日月即以所見證定有我故言我見我我見無",
    "X36n0659_020:0626c09": "我者計現有我過未無我即斷見外道無我見我",
    "X36n0659_020:0626c10": "謂諸有情悉無有我離五陰外別見有我如麻麥",
    "X36n0659_020:0626c11": "等我作我受者謂始終常有即是常見謂我能作",
    "X36n0659_020:0626c12": "因我能受果及以能知。",
    "X36n0659_020:0626c13": "從凡夫不能善攝下三釋根漏又三一明凡夫因",
    "X36n0659_020:0626c14": "根起漏二明菩薩不爾三結如來無漏。",
    "X36n0659_020:0626c15": "善男子凡夫不能善攝五根則有三漏為惡所牽至",
    "X36n0659_020:0626c16": "不善處善男子譬如惡馬其性狠戾能今乘者至險",
    "X36n0659_020:0626c17": "惡處不能善攝此五根者亦復如是令人遠離涅槃",
    "X36n0659_020:0626c18": "善道至諸惡處譬如惡象心未調順有人乘之不隨",
    "X36n0659_020:0626c19": "意去遠離城邑至空曠處不能善攝此五根者亦復",
    "X36n0659_020:0626c20": "如是將人遠離涅槃城邑至於生死曠野之處善男",
    "X36n0659_020:0626c21": "子譬如佞臣教王作惡五根佞臣亦復如是常教眾",
    "X36n0659_020:0626c22": "生造無量惡善男子譬如惡子不受師長父母教敕",
    "X36n0659_020:0626c23": "則無惡不造不調五根亦復如是不受師長善言教",
    "X36n0659_020:0626c24": "敕無惡不造善男子凡夫之人不攝五根常為地獄",
    "X36n0659_020:0627a01": "畜生餓鬼之所賊害亦如怨盜害及善人善男子凡",
    "X36n0659_020:0627a02": "夫之人不攝五根馳騁五塵譬如牧牛不善守護犯",
    "X36n0659_020:0627a03": "人苗稼凡夫之人不攝五根常在諸有多受苦惱。",
    "X36n0659_020:0627a04": "凡夫如文。",
    "X36n0659_020:0627a05": "菩薩下二明雖復因根不起諸漏。",
    "X36n0659_020:0627a06": "善男子菩薩摩訶薩修大涅槃行聖行時常能善調",
    "X36n0659_020:0627a07": "守攝五根怖畏貪欲瞋恚愚癡憍慢嫉妒為得一切",
    "X36n0659_020:0627a08": "諸善法故善男子若能善守此五根者則能攝心若",
    "X36n0659_020:0627a09": "能攝心則攝五根譬如有人擁護於王則護國土護",
    "X36n0659_020:0627a10": "國土者則護於王菩薩摩訶薩亦復如是若得聞是",
    "X36n0659_020:0627a11": "大涅槃經則得智慧得智慧故則得專念五根若散",
    "X36n0659_020:0627a12": "念則能止何以故是念慧故善男子如善牧者設牛",
    "X36n0659_020:0627a13": "東西啖他苗稼則便遮止不令犯暴菩薩摩訶薩亦",
    "X36n0659_020:0627a14": "復如是念慧因緣故守攝五根不令馳散菩薩摩訶",
    "X36n0659_020:0627a15": "薩有念慧者不見我相不見我所相不見眾生及所",
    "X36n0659_020:0627a16": "受用見一切法同法性相生於土石瓦礫之相譬如",
    "X36n0659_020:0627a17": "屋舍從眾緣生無有定性見諸眾生四大五陰之所",
    "X36n0659_020:0627a18": "成立推無定性無定性故菩薩於中不生貪著一切",
    "X36n0659_020:0627a19": "凡夫見有眾生故起煩惱菩薩摩訶薩修大涅槃有",
    "X36n0659_020:0627a20": "念慧故於諸眾生不生貪著復次菩薩摩訶薩修大",
    "X36n0659_020:0627a21": "涅槃經者不著眾生相作種種法相善男子譬如畫",
    "X36n0659_020:0627a22": "師以眾雜彩畫作眾像若男若女若牛若馬凡夫無",
    "X36n0659_020:0627a23": "知見之則生男女等相畫師了知無有男女菩薩摩",
    "X36n0659_020:0627a24": "訶薩亦復如是於法異相觀於一相終不生於眾生",
    "X36n0659_020:0627b01": "之相何以故有念慧故菩薩摩訶薩修大涅槃或時",
    "X36n0659_020:0627b02": "覩見端正女人終不生於貪著之心何以故善觀相",
    "X36n0659_020:0627b03": "故善男子菩薩摩訶薩知五欲法無有歡樂不得暫",
    "X36n0659_020:0627b04": "停如犬齧枯骨如人持火逆風而行如炭毒蛇夢中",
    "X36n0659_020:0627b05": "所得路邊果樹多人所擲亦如段肉眾鳥競逐如水",
    "X36n0659_020:0627b06": "上泡畫水之迹如織經盡如囚趣市猶如假借勢不",
    "X36n0659_020:0627b07": "得久觀欲如是多諸過惡復次菩薩觀諸眾生為色",
    "X36n0659_020:0627b08": "香味觸因緣故從昔無數無量劫來常受苦惱一一",
    "X36n0659_020:0627b09": "眾生一劫之中所積身骨如王舍城毗富羅山所飲",
    "X36n0659_020:0627b10": "乳汁如四海水身所出血復多於是父母兄弟妻子",
    "X36n0659_020:0627b11": "眷屬命終哭泣所出目淚多四大海盡地草木斬為",
    "X36n0659_020:0627b12": "寸籌以數父母亦不能盡無量劫來或在地獄畜生",
    "X36n0659_020:0627b13": "餓鬼所受行苦不可稱計丸此大地猶如棗等易可",
    "X36n0659_020:0627b14": "窮極生死無量不可得盡菩薩摩訶薩如是深觀一",
    "X36n0659_020:0627b15": "切眾生欲因緣故受苦無量菩薩以是生死行苦故",
    "X36n0659_020:0627b16": "不失念慧善男子譬如世間有諸大眾滿二十五里",
    "X36n0659_020:0627b17": "王勅一臣持一油鉢經由中過莫令傾覆若棄一渧",
    "X36n0659_020:0627b18": "當斷汝命復遣一人拔刀在後隨而怖之臣受王教",
    "X36n0659_020:0627b19": "盡心堅持經歷爾所大眾之中雖見可意五邪欲等",
    "X36n0659_020:0627b20": "心常念言我若放逸著彼邪欲當棄所持命不全濟",
    "X36n0659_020:0627b21": "是人以是怖因緣故乃至不棄一渧之油菩薩摩訶",
    "X36n0659_020:0627b22": "薩亦復如是於生死中不失念慧以不矢故雖見五",
    "X36n0659_020:0627b23": "欲心不貪著若見淨色不生色相唯觀苦相乃至識",
    "X36n0659_020:0627b24": "相亦復如是不作生相不作滅相不作因相觀和合",
    "X36n0659_020:0627c01": "相菩薩爾時五根清淨故護根戒具一切凡。",
    "X36n0659_020:0627c02": "夫五根不淨不能善持名曰根漏菩薩永斷是故無",
    "X36n0659_020:0627c03": "漏。",
    "X36n0659_020:0627c04": "行苦者二解一云即三苦中之行苦此苦最通二",
    "X36n0659_020:0627c05": "云行是無常苦但是報不得為一言二十五里者",
    "X36n0659_020:0627c06": "譬二十五有鉢譬色心油譬於戒不棄一渧譬不",
    "X36n0659_020:0627c07": "犯一戒王譬佛臣譬行人拔刀在後譬於無常。",
    "X36n0659_020:0627c08": "如來拔出下第三結如來無漏也。",
    "X36n0659_020:0627c09": "如來拔出永斷根本是故非漏。",
    "X36n0659_020:0627c10": "復有離漏下第四釋惡漏當體名惡從治道名離",
    "X36n0659_020:0627c11": "又二先明能離之道後明所離之惡初又二先明",
    "X36n0659_020:0627c12": "菩薩修行後引昔證今。",
    "X36n0659_020:0627c13": "復次善男子復有離漏菩薩欲為無上甘露佛界故",
    "X36n0659_020:0627c14": "離於惡漏云何為離若能修行大涅槃經書寫受持",
    "X36n0659_020:0627c15": "讀誦解說思惟其義是名為離何以故善男子我都",
    "X36n0659_020:0627c16": "不見十二部經能離惡漏如此方等大涅槃經善男",
    "X36n0659_020:0627c17": "子譬如明師教諸弟子諸弟子中有受教者心不造",
    "X36n0659_020:0627c18": "惡菩薩修大涅槃微妙經典亦復如是心不造惡善",
    "X36n0659_020:0627c19": "男子譬如世間有善呪術若有一聞後二十秊不為",
    "X36n0659_020:0627c20": "一切毒藥所中蛇不能螫若有誦者乃至命盡無有",
    "X36n0659_020:0627c21": "眾惡善男子是大涅槃亦復如是若有眾生一經耳",
    "X36n0659_020:0627c22": "者却後七劫不墮惡道若有書寫讀誦解說思惟其",
    "X36n0659_020:0627c23": "義必得阿耨多羅三藐三菩提淨見佛性如彼聖王",
    "X36n0659_020:0627c24": "得甘露味善男子是大涅槃有如是等無量功德善",
    "X36n0659_020:0628a01": "男子若有人能書寫是經讀誦解說為他敷演思惟",
    "X36n0659_020:0628a02": "其義當知是人真我弟子善受我教是我所見我之",
    "X36n0659_020:0628a03": "所念是人諦知我不涅槃隨如是人所住之處若城",
    "X36n0659_020:0628a04": "邑聚落山林曠野房舍田宅樓閣殿堂我亦在中常",
    "X36n0659_020:0628a05": "住不移我於是人常作受施或作比丘比丘尼優婆",
    "X36n0659_020:0628a06": "塞優婆夷婆羅門梵志貧窮乞人云何當令是人得",
    "X36n0659_020:0628a07": "知如來受其所施善男子是人或於夜臥夢中夢見",
    "X36n0659_020:0628a08": "佛像或見諸天沙門之像國主聖王師子王像蓮華",
    "X36n0659_020:0628a09": "形像優曇華像或見大山或大海水或見日月或見",
    "X36n0659_020:0628a10": "白象及白馬像或見父母得華得果金銀瑠璃頗棃",
    "X36n0659_020:0628a11": "等寶五種牛味爾時當知即是如來受其所施寤已",
    "X36n0659_020:0628a12": "喜樂尋得種種所須之物心不念惡樂修善法善男",
    "X36n0659_020:0628a13": "子是大涅槃悉能成就如是無量阿僧祇等不可思",
    "X36n0659_020:0628a14": "議無邊功德善男子汝今應當信受我語若有善男",
    "X36n0659_020:0628a15": "子善女人欲見我者欲恭敬我欲同法性而見於我",
    "X36n0659_020:0628a16": "欲得空定欲見實相欲得修習首棱嚴定師子王定",
    "X36n0659_020:0628a17": "欲破八魔八魔者所謂四魔無常無樂無我無淨欲",
    "X36n0659_020:0628a18": "得人中天上樂者見有受持大涅槃經書寫讀誦為",
    "X36n0659_020:0628a19": "他解說思惟義者當往親近依附咨受供養恭敬尊",
    "X36n0659_020:0628a20": "重讚歎為洗手足布置牀席四事供給令無所乏若",
    "X36n0659_020:0628a21": "從遠來應十由旬路次奉迎為是經故所重之物應",
    "X36n0659_020:0628a22": "以奉獻若其無者應自賣身何以故是經難遇過優",
    "X36n0659_020:0628a23": "曇華。",
    "X36n0659_020:0628a24": "初文有五種法師而言一經於耳七劫不墮者前",
    "X36n0659_020:0628b01": "名字功德品云若聞常住二字生生不墮者聞有",
    "X36n0659_020:0628b02": "多種若深能思惟如說行者即生生不墮若不能",
    "X36n0659_020:0628b03": "深思惟行者止得少益八魔者舊云無常等四各",
    "X36n0659_020:0628b04": "有其因是為八魔又一解煩惱等四及無常等四",
    "X36n0659_020:0628b05": "為八。",
    "X36n0659_020:0628b06": "善男子我念過去下第二引昔證今。",
    "X36n0659_020:0628b07": "善男子我念過去無量無邊那由他劫爾時世界名",
    "X36n0659_020:0628b08": "曰娑婆有佛世尊號釋迦牟尼如來應供正徧知明",
    "X36n0659_020:0628b09": "行足善逝世間解無上士調御丈夫天人師佛世尊",
    "X36n0659_020:0628b10": "為諸大眾宣說如是大涅槃經我於爾時從善友所",
    "X36n0659_020:0628b11": "轉聞彼佛當為大眾說大涅槃我聞是已心中歡喜",
    "X36n0659_020:0628b12": "欲設供養居貧無物周行賣身薄福不售即欲還家",
    "X36n0659_020:0628b13": "路見一人而復語言吾欲賣身君能買不其人答言",
    "X36n0659_020:0628b14": "我家作業人無堪者汝設能為我當買汝我即問言",
    "X36n0659_020:0628b15": "有何作業人無堪者其人答言吾有惡病良醫處藥",
    "X36n0659_020:0628b16": "應當日服人肉三兩卿若能以身肉三兩日日見給",
    "X36n0659_020:0628b17": "便當與汝金錢五枚我時聞已心大歡喜即復語言",
    "X36n0659_020:0628b18": "汝與我錢慧我七日須我事訖便還相就其人答言",
    "X36n0659_020:0628b19": "七日不可審能爾者聽汝一日善男子我於爾時即",
    "X36n0659_020:0628b20": "取其錢還至佛所頭面禮足盡其所有而以奉獻然",
    "X36n0659_020:0628b21": "後誠心聽受是經我時闇鈍雖得聞經唯能受持一",
    "X36n0659_020:0628b22": "偈文句。",
    "X36n0659_020:0628b23": "　如來證涅槃　　永斷於生死　　若有至心聽",
    "X36n0659_020:0628b24": "　常得無量樂",
    "X36n0659_020:0628c01": "受是偈已即便還至彼病人家善男子我時雖復日",
    "X36n0659_020:0628c02": "日與三兩肉以念偈因緣故不以為痛日日不癈足",
    "X36n0659_020:0628c03": "滿一月善男子以是因緣其病得差我身平復亦無",
    "X36n0659_020:0628c04": "瘡痍我時見身具足完具即發阿耨多羅三藐三菩",
    "X36n0659_020:0628c05": "提心一偈之力尚能如是何況具足受持讀誦我見",
    "X36n0659_020:0628c06": "此經有如是利復倍發心願於未來成得佛道字釋",
    "X36n0659_020:0628c07": "迦牟尼善男子以是一偈因緣力故令我今日於大",
    "X36n0659_020:0628c08": "眾中為諸天人具足宣說善男子以是因緣是大涅",
    "X36n0659_020:0628c09": "槃不可思議成就無量無邊功德乃是諸佛如來甚",
    "X36n0659_020:0628c10": "深祕密之藏以是義故能受持者斷離惡漏。",
    "X36n0659_020:0628c11": "於中有偈舊解上半明果下半辨因證涅槃是果",
    "X36n0659_020:0628c12": "至心聽是因果中有得離二事證涅槃是得永斷",
    "X36n0659_020:0628c13": "是離因亦有二至心是修行無量樂是得果言得",
    "X36n0659_020:0628c14": "樂果者非常樂果乃是行因得因中之樂果有人",
    "X36n0659_020:0628c15": "評之此太近局全無所以若止有此事何能賣身",
    "X36n0659_020:0628c16": "復云何聞此而得成佛觀師云偈意無量不可得",
    "X36n0659_020:0628c17": "盡所該甚廣義味無竭且出十義一三寶二四諦",
    "X36n0659_020:0628c18": "三三德四四德五生不生等四句六本有今無偈",
    "X36n0659_020:0628c19": "七雪山偈八四悉檀意九中論偈十四種佛性所",
    "X36n0659_020:0628c20": "言偈含三寶者只如來證涅槃此一句即是佛法",
    "X36n0659_020:0628c21": "二寶能證之人是如來即是佛寶所證之法是涅",
    "X36n0659_020:0628c22": "槃即名法寶永斷一句只是助語若能至心即是",
    "X36n0659_020:0628c23": "僧寶能至心聽即是秉行之眾豈非僧寶但此一",
    "X36n0659_020:0628c24": "句又得兩望至心亦得是法寶至期何處即是聽",
    "X36n0659_020:0629a01": "法今且屬僧得無量樂亦是助句明三寶者只是",
    "X36n0659_020:0629a02": "兩句且置兩句言四諦者不取諦義但取行證證",
    "X36n0659_020:0629a03": "此法者佛證涅槃即是證滅何故知爾涅槃翻滅",
    "X36n0659_020:0629a04": "豈非滅諦永斷於生死即是除集集是煩惱及以",
    "X36n0659_020:0629a05": "結業今生死亦是煩惱及以結業若能至心聽即",
    "X36n0659_020:0629a06": "是道諦由至心聽故即證道常得無量樂即是苦",
    "X36n0659_020:0629a07": "諦何以故苦果既遣便獲樂報三三德者即是摩",
    "X36n0659_020:0629a08": "醯首羅三目亦是伊字三點如來證涅槃法身德",
    "X36n0659_020:0629a09": "永斷於生死即解脫德至心聽即般若德更須一",
    "X36n0659_020:0629a10": "一釋之四依品中明三德者一法身二解脫三般",
    "X36n0659_020:0629a11": "若四相品中不爾一者涅槃二者解脫三者般若",
    "X36n0659_020:0629a12": "即取涅槃代法身今此中既云涅槃者豈非法身",
    "X36n0659_020:0629a13": "永斷生死是解脫者有生死即有累不脫今既斷",
    "X36n0659_020:0629a14": "除即是無累寧非解脫至心聽即是般若者由聽",
    "X36n0659_020:0629a15": "法故能生智慧智慧既生寧非般若不至心者容",
    "X36n0659_020:0629a16": "可不生今既至心聽即能生智復得法樂自娛非",
    "X36n0659_020:0629a17": "復世間之樂言四德者即常樂我淨如來證涅槃",
    "X36n0659_020:0629a18": "即常德問為將如來為常涅槃為常今明人法皆",
    "X36n0659_020:0629a19": "常故前文云以法常故人亦是常永斷即淨德生",
    "X36n0659_020:0629a20": "死是可惡不淨充盈既除不淨便得清淨豈非淨",
    "X36n0659_020:0629a21": "德至心聽即我德由我能聽無我誰聽常得無量",
    "X36n0659_020:0629a22": "樂自是樂德亦云復是重明常德生不生等四句",
    "X36n0659_020:0629a23": "者前已委悉解竟今不復釋(云云)應本有今無偈",
    "X36n0659_020:0629a24": "者如來證涅槃即本無今有未證涅槃即是本無",
    "X36n0659_020:0629b01": "今既證竟即是今有永斷生死即是本有今無如",
    "X36n0659_020:0629b02": "來未斷生死之時由有煩惱即本有義既證法身",
    "X36n0659_020:0629b03": "無復煩惱豈非今無下之兩句不可分張只此三",
    "X36n0659_020:0629b04": "世是無有是處故直合是三世有法無有是處何",
    "X36n0659_020:0629b05": "者是三世法耶只證此法涅槃常果即是三世無",
    "X36n0659_020:0629b06": "有是處雪山偈者文小交加須善分別上半不應",
    "X36n0659_020:0629b07": "此中文義但取下半而復不全應今四句但應今",
    "X36n0659_020:0629b08": "兩句生滅滅已即是永斷於生死寂滅為樂即是",
    "X36n0659_020:0629b09": "常得無量樂此兩偈相望互有所無此偈望彼即",
    "X36n0659_020:0629b10": "無諸行無常是生滅法彼偈望此即無如來證涅",
    "X36n0659_020:0629b11": "槃若能至心聽亦應四悉如來證涅槃即第一義",
    "X36n0659_020:0629b12": "有時說涅槃為第一義永斷於生死即對治論中",
    "X36n0659_020:0629b13": "云以三觀治三漏今正斷生死豈非對治若能至",
    "X36n0659_020:0629b14": "心聽即是世界世界之中或言有我或言無我皆",
    "X36n0659_020:0629b15": "當至心領受此我無我常得無量樂即各各為人",
    "X36n0659_020:0629b16": "論中云一法分為兩種說之為計我者即說無我",
    "X36n0659_020:0629b17": "計無我者即說有我著苦說樂執樂說苦今此為",
    "X36n0659_020:0629b18": "除計無常苦者故明常樂等法中論偈者因緣所",
    "X36n0659_020:0629b19": "生法即如來證涅槃涅槃只是因緣之法若非因",
    "X36n0659_020:0629b20": "緣即成性義我說即是空是永斷生死既斷生死",
    "X36n0659_020:0629b21": "故得是空亦名為假名者即是至心聽若有假我",
    "X36n0659_020:0629b22": "方能聽受亦是中道義即是常得無量樂中道即",
    "X36n0659_020:0629b23": "是非有非無亦是非常非無常結之為常無苦無",
    "X36n0659_020:0629b24": "樂結為大樂今此常樂即是中道之常樂也四種",
    "X36n0659_020:0629c01": "佛性者除正因性但取果果因因四緣佛性如來",
    "X36n0659_020:0629c02": "證涅槃即是果果性故下文云果果者謂大涅槃",
    "X36n0659_020:0629c03": "生死即因因性下文云因因者十二因緣所生之",
    "X36n0659_020:0629c04": "法亦斷十二因緣煩惱盡者生觀智解豈非因因",
    "X36n0659_020:0629c05": "至心聽者即了因性三十七品六度四等竝是了",
    "X36n0659_020:0629c06": "因常得無量樂是菩提果以常樂故豈非果性觀",
    "X36n0659_020:0629c07": "師云聊爾思惟即便得此十科大義是故當知其",
    "X36n0659_020:0629c08": "理無量非可述盡前梵行中言痛此中云不痛舊",
    "X36n0659_020:0629c09": "解云只是淺深(云云)。",
    "X36n0659_020:0629c10": "次明所離之惡。",
    "X36n0659_020:0629c11": "所謂惡者惡象惡馬惡牛惡狗毒蛇住處惡刺土地",
    "X36n0659_020:0629c12": "懸崖險岸暴水洄澓惡人惡國惡城惡舍惡知識等",
    "X36n0659_020:0629c13": "如是等輩若作漏因菩薩即離若不能作則不遠離",
    "X36n0659_020:0629c14": "若增有漏則便離之若不增者則不遠離若作惡法",
    "X36n0659_020:0629c15": "則便離之若能作善則不遠離云何為離不持刀仗",
    "X36n0659_020:0629c16": "常以正慧方便而遠離之是故名為正慧遠離為生",
    "X36n0659_020:0629c17": "善法則離惡法菩薩摩訶薩自觀其身如病如瘡如",
    "X36n0659_020:0629c18": "癰如怨如箭入體是大苦聚悉是一切善惡根本是",
    "X36n0659_020:0629c19": "身雖復不淨如是菩薩猶故瞻視將養何以故非為",
    "X36n0659_020:0629c20": "貪身為善法故為於涅槃不為生死為常樂我淨不",
    "X36n0659_020:0629c21": "為無常無我樂淨為菩提道不為有道為於一乘不",
    "X36n0659_020:0629c22": "為三乘為三十二相八十種好微妙之身不為乃至",
    "X36n0659_020:0629c23": "非有想非無想身為法輪王不為轉輪王善男子菩",
    "X36n0659_020:0629c24": "薩摩訶薩常當護身何以故若不護身命則不全命",
    "X36n0659_020:0630a01": "若不全則不能得書寫是經受持讀誦為他廣說思",
    "X36n0659_020:0630a02": "惟其義是故菩薩應善護身以是義故菩薩得離一",
    "X36n0659_020:0630a03": "切惡漏善男子如欲度水善護船筏臨路之人善護",
    "X36n0659_020:0630a04": "良馬田夫種植善護糞穢如為蠆毒善護毒蛇如人",
    "X36n0659_020:0630a05": "為財護旃陀羅為壞賊故養護健將亦如寒人愛護",
    "X36n0659_020:0630a06": "於火如癩病者求於毒藥菩薩摩訶薩亦復如是雖",
    "X36n0659_020:0630a07": "見是身無量不淨具足充滿為欲受持大涅槃經故",
    "X36n0659_020:0630a08": "猶好將護不令乏少菩薩摩訶薩觀於惡象及惡知",
    "X36n0659_020:0630a09": "識等無有二何以故俱壞身故菩薩於惡象等心無",
    "X36n0659_020:0630a10": "恐怖於惡知識生畏懼心何以故是惡象等唯能壞",
    "X36n0659_020:0630a11": "身不能壞心惡知識者二俱壞故是惡象等唯壞一",
    "X36n0659_020:0630a12": "身惡知識者壞無量善身無量善心是惡象等唯能",
    "X36n0659_020:0630a13": "破壞不淨臭身惡知識者能壞淨身及以淨心是惡",
    "X36n0659_020:0630a14": "象等能壞肉身惡知識者壞於法身為惡象殺不至",
    "X36n0659_020:0630a15": "三趣為惡友殺必至三趣是惡象等但為身怨惡知",
    "X36n0659_020:0630a16": "識者為善法怨是故菩薩常當遠離諸惡知識如是",
    "X36n0659_020:0630a17": "等漏凡夫不離是故生漏菩薩離之則不生漏菩薩",
    "X36n0659_020:0630a18": "如是尚無有漏況於如來是故非漏。",
    "X36n0659_020:0630a19": "謂惡象惡馬諸惡獸等能害人者能生惡念動身",
    "X36n0659_020:0630a20": "口惡惡城惡舍無情之物何能為惡如在邊城持",
    "X36n0659_020:0630a21": "弓執箭警拆遏道豈不生人殺害心耶惡舍亦爾",
    "X36n0659_020:0630a22": "此是惡緣惡知識者甘談詐媚巧言令色牽人作",
    "X36n0659_020:0630a23": "惡是故須離。",
    "X36n0659_020:0630a24": "次釋第五親近漏如文。",
    "X36n0659_020:0630b01": "云何親近漏一切凡夫受取衣食臥具醫藥為身心",
    "X36n0659_020:0630b02": "樂求如是物造種種惡不知過患輪回三趣是故名",
    "X36n0659_020:0630b03": "漏菩薩見如是過則便遠離若須衣時即便受取不",
    "X36n0659_020:0630b04": "為身故但為於法不長憍慢心常卑下不為嚴飾但",
    "X36n0659_020:0630b05": "為羞恥障諸寒暑惡風惡雨惡蟲蟁蝱繩蚤蝮螫雖",
    "X36n0659_020:0630b06": "受飲食心無貪著不為身故常為正法不為膚體但",
    "X36n0659_020:0630b07": "為眾生不為憍慢為身力故不為怨害為治饑瘡雖得",
    "X36n0659_020:0630b08": "上味心無貪著受取房舍亦復如是貪慢之結不令居",
    "X36n0659_020:0630b09": "心為菩提舍遮止結賊障惡風雨故受屋舍求醫藥",
    "X36n0659_020:0630b10": "者心無貪慢但為正法不為壽命為常命故善男子",
    "X36n0659_020:0630b11": "如人病瘡為酥[麩夫+少]塗以衣裹之為出膿血酥[麩夫+少]塗傳",
    "X36n0659_020:0630b12": "為愈瘡故以藥坌之為惡風故在深屋中菩薩摩訶",
    "X36n0659_020:0630b13": "薩亦復如是觀身是瘡故以衣覆為九孔漏求索飲",
    "X36n0659_020:0630b14": "食為惡風雨受取房舍為四毒發求覓醫藥菩薩摩",
    "X36n0659_020:0630b15": "訶薩受四種供養為菩提道非為壽命何以故菩薩",
    "X36n0659_020:0630b16": "摩訶薩作是思惟我若不受是四供養身則磨滅不",
    "X36n0659_020:0630b17": "得堅牢若不堅牢則不忍苦若不忍苦則不能得修",
    "X36n0659_020:0630b18": "習善法若能忍苦則得修習無量善法我若不能堪",
    "X36n0659_020:0630b19": "忍眾苦則於苦受生瞋恚心於樂受中生貪著心若",
    "X36n0659_020:0630b20": "求樂不得則生無明是故凡夫於四供養生於有漏",
    "X36n0659_020:0630b21": "菩薩摩訶薩能深觀察不生於漏是故菩薩名為無",
    "X36n0659_020:0630b22": "漏云何如來當名有漏是故如來不名有漏。",
    "X36n0659_020:0630b23": "復次一切凡夫下第六釋受漏。",
    "X36n0659_020:0630b24": "復次善男子一切凡夫雖善護身心猶故生於三種",
    "X36n0659_020:0630c01": "惡覺以是因緣雖斷煩惱得生非想非非想處猶故",
    "X36n0659_020:0630c02": "還墮三惡道中善男子譬如有人度於大海垂至彼",
    "X36n0659_020:0630c03": "岸沒水而死凡夫之人亦復如是垂盡三有還墮三",
    "X36n0659_020:0630c04": "塗何以故無善覺故何等善覺所謂六念處凡夫之",
    "X36n0659_020:0630c05": "人善心羸劣不善熾盛善心羸故慧心薄少慧心薄",
    "X36n0659_020:0630c06": "故增長諸漏菩薩摩訶薩眼根清淨見三覺過知是",
    "X36n0659_020:0630c07": "三覺有種種患常與眾生作三乘怨三覺因緣乃令",
    "X36n0659_020:0630c08": "無量凡夫眾生不見佛性無量劫中生顛倒心謂佛",
    "X36n0659_020:0630c09": "世尊無常樂我唯有一淨如來畢竟入於涅槃一切",
    "X36n0659_020:0630c10": "眾生無常無樂無我無淨顛倒心故言有常樂我淨",
    "X36n0659_020:0630c11": "實無三乘顛倒心故言有三乘一實之道真實不虗",
    "X36n0659_020:0630c12": "顛倒心故言無一實是三惡覺常為諸佛及諸菩薩",
    "X36n0659_020:0630c13": "之所訶責是三惡覺常害於我或亦害他有是三覺",
    "X36n0659_020:0630c14": "一切諸惡常來隨從是三覺者即為三縛連綴眾生",
    "X36n0659_020:0630c15": "無邊生死菩薩摩訶薩常作如是觀察三覺菩薩或",
    "X36n0659_020:0630c16": "時有因緣故應生欲覺默然不受譬如端正淨潔之",
    "X36n0659_020:0630c17": "人不受一切穢污不淨如熱鐵丸人無受者如婆羅",
    "X36n0659_020:0630c18": "門性不受牛肉如飽滿人不受惡食如轉輪王不與",
    "X36n0659_020:0630c19": "一切旃陀羅等同坐一牀菩薩摩訶薩惡賤三覺不",
    "X36n0659_020:0630c20": "受不味亦復如是何以故菩薩思惟眾生知我是良",
    "X36n0659_020:0630c21": "福田我當云何受是惡法若受惡覺則不任為眾生",
    "X36n0659_020:0630c22": "福田我自不言是良福田眾生見相便言我是我今",
    "X36n0659_020:0630c23": "若起如是惡覺則為欺誑一切眾生我於往昔以欺",
    "X36n0659_020:0630c24": "誑故無量劫中流轉生死墮三惡道我若惡心受人",
    "X36n0659_020:0631a01": "信施一切天人及五通仙悉當證知而見訶責我若",
    "X36n0659_020:0631a02": "惡覺受人信施或令施主果報減少或空無報我若",
    "X36n0659_020:0631a03": "惡心受檀越施則與施主而為讎怨一切施主恒於",
    "X36n0659_020:0631a04": "我所起赤子想我當云何欺誑於彼而生怨想何以",
    "X36n0659_020:0631a05": "故或令施主不得果報或少果報我常自稱為出家",
    "X36n0659_020:0631a06": "人夫出家者不應起惡若起惡者則非出家出家之",
    "X36n0659_020:0631a07": "人身口相應若不相應則非出家我棄父母兄弟妻",
    "X36n0659_020:0631a08": "子眷屬知識出家修道正是修習諸善覺時非是修",
    "X36n0659_020:0631a09": "習不善覺時譬如有人入海求寶不取真珠而取水",
    "X36n0659_020:0631a10": "精亦如有人棄妙音樂遊戲糞穢如捨寶女愛念婢",
    "X36n0659_020:0631a11": "使如棄金器而用瓦盂如棄甘露服食毒藥如捨親",
    "X36n0659_020:0631a12": "舊賢善良醫反從怨憎求藥自療我亦如是捨離大",
    "X36n0659_020:0631a13": "師如來世尊甘露法味而服魔怨種種惡覺人身難",
    "X36n0659_020:0631a14": "得如優曇華我今已得如來難值過優曇華我今已",
    "X36n0659_020:0631a15": "值清淨法寶難得見聞我今已聞猶如盲龜值浮木",
    "X36n0659_020:0631a16": "孔人命不停過於山水今日雖存明亦難保云何縱",
    "X36n0659_020:0631a17": "心令住惡法壯色不停猶如奔馬如何恃怙而生憍",
    "X36n0659_020:0631a18": "慢猶如惡鬼伺求人過四大惡鬼亦復如是常來伺",
    "X36n0659_020:0631a19": "求我之過失云何當令惡覺發起譬如朽宅垂崩之",
    "X36n0659_020:0631a20": "屋我命亦爾云何起惡我名沙門沙門之人名覺善",
    "X36n0659_020:0631a21": "覺我今乃起不善之覺云何當得名為沙門我名出",
    "X36n0659_020:0631a22": "家出家之人名修善道我今行惡云何當得名為出",
    "X36n0659_020:0631a23": "家我今名為真婆羅門婆羅門者名修淨行我今乃",
    "X36n0659_020:0631a24": "行不淨惡覺云何當得名婆羅門我今亦名剎利大",
    "X36n0659_020:0631b01": "姓剎利姓者能除怨敵我今不能除惡怨敵云何當",
    "X36n0659_020:0631b02": "得名剎利姓我名比丘比丘之人名破煩惱我今不",
    "X36n0659_020:0631b03": "破惡覺煩惱云何當得名為比丘世有六處難可值",
    "X36n0659_020:0631b04": "遇我今已得云何當令惡覺居心何等為六一佛世",
    "X36n0659_020:0631b05": "難值二正法難聞三怖心難起四中國難生五人身",
    "X36n0659_020:0631b06": "難得六諸根難具如是六事難得已得是故不應起",
    "X36n0659_020:0631b07": "於惡覺菩薩爾時修行如是大涅槃經常勤觀察是",
    "X36n0659_020:0631b08": "諸惡心一切凡夫不見如是惡心過患故受三覺名",
    "X36n0659_020:0631b09": "為受漏菩薩見已不受不著放捨不護依八聖道推",
    "X36n0659_020:0631b10": "之令去斬之令斷是故菩薩無有受漏云何當言如",
    "X36n0659_020:0631b11": "來有漏以是義故如來世尊非是有漏。",
    "X36n0659_020:0631b12": "文云覺覺即受也聖行品云受為覺相因三受後",
    "X36n0659_020:0631b13": "起三煩惱故名受漏其中復釋沙門等名皆有多",
    "X36n0659_020:0631b14": "義不可定執此中六難與上純陀有異上以檀為",
    "X36n0659_020:0631b15": "難哀歎品以羅漢果為難此中以怖心為難何故",
    "X36n0659_020:0631b16": "三處辨難而五同一異純陀品對俗故云最後檀",
    "X36n0659_020:0631b17": "難衰歎對道故羅漢難此中通對著有凡夫故怖",
    "X36n0659_020:0631b18": "心難。",
    "X36n0659_020:0631b19": "大般涅槃經卷第二十",
    "X36n0659_020:0631b20": "日東　天台沙門本純　分會",
    "X36n0659_020:0631b22": "南本大般涅槃經會疏卷第二十"
}