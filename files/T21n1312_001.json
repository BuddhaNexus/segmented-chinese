{
    "T21n1312_001:0463a02": "No. 1312",
    "T21n1312_001:0463a03": "難&#x511E;計濕&#x56A9;囉天說支輪經",
    "T21n1312_001:0463a05": "西天譯經三藏朝散大夫試光祿卿",
    "T21n1312_001:0463a06": "明教大師臣法賢奉 詔譯",
    "T21n1312_001:0463a07": "[0463a07] 爾時難&#x511E;計濕&#x56A9;囉天。普觀世間一切男女。",
    "T21n1312_001:0463a08": "因於生時值諸宮宿所感善惡。至壽命盡於",
    "T21n1312_001:0463a09": "其中間。或貴或賤或富或貧。有孝有忠好文",
    "T21n1312_001:0463a10": "好武。至於端嚴醜陋愚鈍聰慧。疾病夭枉鱞",
    "T21n1312_001:0463a11": "寡孤惸。猛惡剛強溫柔恭順。言正行直識愧",
    "T21n1312_001:0463a12": "知慚。曉達天文明察世事。或重佛法樂修善",
    "T21n1312_001:0463a13": "事。或慕妖魔信邪造惡。又或好遊山水遂性",
    "T21n1312_001:0463a14": "全真。又或樂作商估貿易寶貨。或好布施或",
    "T21n1312_001:0463a15": "即慳貪。並乃表於相狀顯著身胑。為幢為螺",
    "T21n1312_001:0463a16": "作文作黶。一切美惡並稟一身。亦乃宿有因",
    "T21n1312_001:0463a17": "緣今值星曜。恐其未曉略為宣揚。",
    "T21n1312_001:0463a18": "[0463a18] 復次天羊宮當火曜。直在婁宿胃宿全分昴",
    "T21n1312_001:0463a19": "宿一分。其日生者。相貌端嚴身胑細妙。孝於",
    "T21n1312_001:0463a20": "父母敬事尊長。多眷屬饒僕從具。勇猛有精",
    "T21n1312_001:0463a21": "神有大福德。不奈飢寒。樂於法知慚愧。好布",
    "T21n1312_001:0463a22": "施心堅固。言行真實見解明了。合得君王愛",
    "T21n1312_001:0463a23": "重眾人欽仰。眼&#x510D;貪色。多好遊歷一生多饒。",
    "T21n1312_001:0463a24": "齒疾及有&#x7640;病。壽或中夭於生後第四年合有",
    "T21n1312_001:0463a25": "火難。至年十八亦合中夭。至年二十五合有",
    "T21n1312_001:0463a26": "虎狼之難。亦主海中死當夭難時。若遇吉曜",
    "T21n1312_001:0463a27": "臨照即延壽命至一百歲於八月內值火曜及",
    "T21n1312_001:0463a28": "昴星。直日夜半時命終。復次金牛宮當金曜。",
    "T21n1312_001:0463a29": "直在昴宿三分畢宿參宿各二分。其日男女",
    "T21n1312_001:0463b01": "生者。相貌端嚴身分長細。面有星黶合主大",
    "T21n1312_001:0463b02": "富常受快樂。多饒眷屬亦多奴僕。氣性剛強",
    "T21n1312_001:0463b03": "不宜妻妾。少小辛苦。晚年之後復得父母資",
    "T21n1312_001:0463b04": "財即受快樂。有精神善工巧見識明了。所作",
    "T21n1312_001:0463b05": "堅固好樂布施。貪愛食味饒患喉病。至二十",
    "T21n1312_001:0463b06": "五歲命合中夭。若於是時復得吉曜臨照。變",
    "T21n1312_001:0463b07": "惡為善得延壽命至於百歲。後患風狂病。於",
    "T21n1312_001:0463b08": "九月中當水曜及畢宿。直日終於聖跡之地。",
    "T21n1312_001:0463b09": "[0463b09] 復次陰陽宮當水曜。直在參宿二分嘴宿井",
    "T21n1312_001:0463b10": "宿各三分。其日男女生者。稟性柔善身相端",
    "T21n1312_001:0463b11": "正。所言真實談對辯捷。於其交友分義長遠。",
    "T21n1312_001:0463b12": "偏好香華貪愛食味。稟性滑稽厚於女色。目",
    "T21n1312_001:0463b13": "&#x89A9;美麗神魂如失。於諸幻術見者愛樂。於成",
    "T21n1312_001:0463b14": "就法修習必得。若學禁龍及&#x546A;水法。於此二",
    "T21n1312_001:0463b15": "法最得精妙。少小辛苦至中年後方有名譽",
    "T21n1312_001:0463b16": "見者愛重。初生之後至第五年有中夭難。於",
    "T21n1312_001:0463b17": "夭難時。若遇吉曜臨照變惡為善。得延壽命",
    "T21n1312_001:0463b18": "至八十歲。於十月內遇水曜及參宿。直日於",
    "T21n1312_001:0463b19": "日中時因疾命終。",
    "T21n1312_001:0463b20": "[0463b20] 復次於巨蟹宮當太陰。直在井宿鬼宿柳宿",
    "T21n1312_001:0463b21": "全分。其日男女生者。身分長細稟性柔善。",
    "T21n1312_001:0463b22": "有智慧能忍事。孝順父母最得父母憐愛。於",
    "T21n1312_001:0463b23": "手中足下合有蓮華紋螺紋輪紋及吉祥果紋",
    "T21n1312_001:0463b24": "相。多有妻妾眷屬又多奴僕。少年微賤晚歲",
    "T21n1312_001:0463b25": "豐富。樂法勇猛好於布施。供養賢聖及諸師",
    "T21n1312_001:0463b26": "長。性好遠遊。初生後至二十歲合於樹上落",
    "T21n1312_001:0463b27": "下。因此傷夭。當此之時若遇吉曜臨照。變惡",
    "T21n1312_001:0463b28": "為善得延壽命至八十歲。於十一月當參宿",
    "T21n1312_001:0463b29": "及金曜。直日夜半時命終。",
    "T21n1312_001:0463c01": "[0463c01] 復次於師子宮當太陽。直在星宿張宿翼宿",
    "T21n1312_001:0463c02": "各一分。此日男女生者。為性急躁舉措多瞋。",
    "T21n1312_001:0463c03": "生二三子每所憐愛過於己命。雖豐財寶心",
    "T21n1312_001:0463c04": "常知足。好樂供養一切賢聖。為人不拘散誕",
    "T21n1312_001:0463c05": "自足。偏好食肉亦好食魚。或往他國亦不受",
    "T21n1312_001:0463c06": "飢寒。恒怖疾病不懼大水。年至十五有中夭",
    "T21n1312_001:0463c07": "難若遇吉曜臨照。變惡為善得延壽命至於",
    "T21n1312_001:0463c08": "百歲。於十二月內當土曜及星宿。直日於殑",
    "T21n1312_001:0463c09": "伽河北岸而趣命終。",
    "T21n1312_001:0463c10": "[0463c10] 復次雙女宮當水曜。直在翼宿三分軫宿角",
    "T21n1312_001:0463c11": "宿各二分。其日男女生者。猴面廣目肋下有",
    "T21n1312_001:0463c12": "黶。人見敬愛。樂法愛香華。年少微賤晚歲豐",
    "T21n1312_001:0463c13": "財。然多疾病偏饒患目。好在他國不宜妻妾。",
    "T21n1312_001:0463c14": "每&#x89A9;美麗神魂失次。年至三十有中夭難。當",
    "T21n1312_001:0463c15": "夭難時遇吉曜臨照。變惡為善得延壽命至",
    "T21n1312_001:0463c16": "八十歲。於正月內因患瘡命終。",
    "T21n1312_001:0463c17": "[0463c17] 復次天秤宮當金曜。直在角宿二分亢宿氐",
    "T21n1312_001:0463c18": "宿各三分。其日男女生者。為人孝順福祿自",
    "T21n1312_001:0463c19": "如。稟性急躁多有瞋怒。然識見明達審察微",
    "T21n1312_001:0463c20": "細。復有氣義又能剛忍。長於親友滑稽好色。",
    "T21n1312_001:0463c21": "多遊外國。或於非次得快樂事。合主手中有",
    "T21n1312_001:0463c22": "幢蓋紋相。至二十二歲有中夭難。於夭難時",
    "T21n1312_001:0463c23": "若遇吉曜臨照。變惡為善得延壽命至九十",
    "T21n1312_001:0463c24": "七。於二月內值火曜及房宿直日命終。",
    "T21n1312_001:0463c25": "[0463c25] 復次天蠍宮當火曜。直在氐宿及房宿心宿",
    "T21n1312_001:0463c26": "各一分。其日男女生者。合主利根所學易成。",
    "T21n1312_001:0463c27": "為人氣義雖豐財寶或聚或散。至年十八有",
    "T21n1312_001:0463c28": "蛇蠍虎狼之難。至年二十再有中夭之難。當",
    "T21n1312_001:0463c29": "夭難時若遇吉曜臨照。變惡為善得延壽命",
    "T21n1312_001:0464a01": "至七十七歲。於三月內值火曜及房宿直日",
    "T21n1312_001:0464a02": "命終。",
    "T21n1312_001:0464a03": "[0464a03] 復次人馬宮當木曜。直在尾宿箕宿斗宿各",
    "T21n1312_001:0464a04": "一分。其日男女生者。合主身相端嚴兼有福",
    "T21n1312_001:0464a05": "黶。稟性柔善持戒堅固。凡所言說悉務真實。",
    "T21n1312_001:0464a06": "足智慧好論義。一生之中。常處大富。於年少",
    "T21n1312_001:0464a07": "時又得伏藏。至十八歲有中夭難。於夭難時",
    "T21n1312_001:0464a08": "若得吉曜臨照。變惡為善即延壽命至七十",
    "T21n1312_001:0464a09": "七歲。於四月內值金曜及牛宿。直日因斷食",
    "T21n1312_001:0464a10": "投水而終。",
    "T21n1312_001:0464a11": "[0464a11] 復次摩竭宮當土曜。直在斗宿三分牛宿女",
    "T21n1312_001:0464a12": "宿各二分。其日男女生者。身相端直隱處有",
    "T21n1312_001:0464a13": "黶。為性惼急常多瞋怒目相姦&#x510D;。然有氣義",
    "T21n1312_001:0464a14": "智慧不群。全忠孝多朋友。心勇猛樂&#x9B2A;戰。愛",
    "T21n1312_001:0464a15": "歌舞好技術。復愛香華多有妻妾。年至三十",
    "T21n1312_001:0464a16": "有中夭難。當夭難時遇吉曜臨照。變惡為善",
    "T21n1312_001:0464a17": "得延壽命至七十五。於五月內值土曜及危",
    "T21n1312_001:0464a18": "宿。直日命終。",
    "T21n1312_001:0464a19": "[0464a19] 復次寶瓶宮當土曜。直在女宿二分危宿室",
    "T21n1312_001:0464a20": "宿各三分。其日男女生者。合主大富常受快",
    "T21n1312_001:0464a21": "樂。多有眷屬亦多奴僕。而於父母志切孝養。",
    "T21n1312_001:0464a22": "雖有妻室不守財物。所生之子有夭歿者。眼",
    "T21n1312_001:0464a23": "目姦&#x510D;然有氣義。凡事明察所為長久。性不",
    "T21n1312_001:0464a24": "慳&#x608B;唯好布施。所聚財物亦有破散。生怖虎",
    "T21n1312_001:0464a25": "狼。年至十八有虎狼之難。於有難之際若遇",
    "T21n1312_001:0464a26": "吉曜臨照。變惡為善得延壽命至八十四。於",
    "T21n1312_001:0464a27": "六月內值太陽及奎宿。直日因患瘡而終。",
    "T21n1312_001:0464a28": "[0464a28] 復次雙魚宮當木曜。直在室宿壁宿奎宿各",
    "T21n1312_001:0464a29": "一分。其日男女生者。身分端正眼目姦&#x510D;。多",
    "T21n1312_001:0464b01": "有妻妾眷屬復多僮僕。稟性急躁常多瞋怒。",
    "T21n1312_001:0464b02": "有筋力貪肉食。復好食魚。然好布施及供養",
    "T21n1312_001:0464b03": "賢聖。愛香華好技術。貪著美色亦為女&#x59AC;。言",
    "T21n1312_001:0464b04": "多真實亦合謗師。主患耳疾亦主長壽。年至",
    "T21n1312_001:0464b05": "十八有上樹上牆墮落之難。若遇吉曜臨照",
    "T21n1312_001:0464b06": "變惡為善。得延壽命至九十五於七月內值",
    "T21n1312_001:0464b07": "土曜及壁宿。直日因患瘡而終。",
    "T21n1312_001:0464b08": "[0464b08] 復說諸宿攝於三趣。",
    "T21n1312_001:0464b09": "[0464b09] 所謂奎婁參井鬼軫亢房牛等九宿攝於天",
    "T21n1312_001:0464b10": "趣。胃昴嘴柳星角氐心尾等九宿攝羅剎趣。",
    "T21n1312_001:0464b11": "箕室張畢女危斗壁翼等九宿攝於人趣。若",
    "T21n1312_001:0464b12": "遇天趣諸宿照臨生者。凡是男女皆處富貴。",
    "T21n1312_001:0464b13": "子孫昌盛一切吉祥最為第一。爾時難&#x511E;計",
    "T21n1312_001:0464b14": "濕&#x56A9;囉天。為於世間一切男女。說支輪已歡",
    "T21n1312_001:0464b15": "喜而退。"
}