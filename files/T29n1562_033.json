{
    "T29n1562_033:0529a02": "阿毘達磨順正理論卷第三十三",
    "T29n1562_033:0529a04": "尊者眾賢造",
    "T29n1562_033:0529a05": "三藏法師玄奘奉 詔譯",
    "T29n1562_033:0529a06": "辯業品第四之一",
    "T29n1562_033:0529a07": "[0529a07] 此中一類。隨順造惡怯難論者。作如是言。如",
    "T29n1562_033:0529a08": "上所陳。諸內外事。多種差別。非業為因。現見",
    "T29n1562_033:0529a09": "世間。果石等物。眾多差別。無異因故。謂從一",
    "T29n1562_033:0529a10": "種。有多果生。無種為先。有石等異。棘鋒銛利",
    "T29n1562_033:0529a11": "豆皮黑等。眾相差別。是誰所為。若必情欣有",
    "T29n1562_033:0529a12": "因論者。應言精血為內法因。種等為因。生外",
    "T29n1562_033:0529a13": "芽等。見由彼差別此有差別故。如果等異。",
    "T29n1562_033:0529a14": "無現異因。不現見因。亦應非有。為對彼執故",
    "T29n1562_033:0529a15": "立宗言。頌曰。",
    "T29n1562_033:0529a16": " 世別由業生  思及思所作",
    "T29n1562_033:0529a17": " 思即是意業  所作謂身語",
    "T29n1562_033:0529a18": "[0529a18] 論曰。定由有情淨不淨業。諸內外事種種不",
    "T29n1562_033:0529a19": "同。云何知然。見業用故。謂世現見。愛非愛",
    "T29n1562_033:0529a20": "果。差別生時。定由業用。如農夫類。由勤正",
    "T29n1562_033:0529a21": "業。有稼穡等。可愛果生。有諸愚夫。行盜等",
    "T29n1562_033:0529a22": "業。便招非愛殺縛等果。復見亦有從初處胎。",
    "T29n1562_033:0529a23": "不由現因。有樂有苦。既見現在要業為先。方",
    "T29n1562_033:0529a24": "能引得愛非愛果。知前樂苦必業為先。故非",
    "T29n1562_033:0529a25": "無因。諸內外事。自然而有。種種差別。又世現",
    "T29n1562_033:0529a26": "見。造善者少。造惡者多。然於世間。有情樂少",
    "T29n1562_033:0529a27": "苦多。可得以現見為門非現見成故。謂世現",
    "T29n1562_033:0529a28": "見造作種種淨不淨業。為因緣故。便有種種",
    "T29n1562_033:0529a29": "樂苦果生。又見勤修如法行者。諸根怡悅。心",
    "T29n1562_033:0529b01": "寂安泰。若為貪等猛焰纏逼。行非法行。與",
    "T29n1562_033:0529b02": "上相違。又見世間如法行者。便得供養恭敬。",
    "T29n1562_033:0529b03": "附託非法行者。與此相違。由所現見法非法",
    "T29n1562_033:0529b04": "因。果足可比度不現見果因。亦見世間。與",
    "T29n1562_033:0529b05": "上相違者。此不違理。以有餘因故。謂見世",
    "T29n1562_033:0529b06": "間。有造眾惡而似感得心歡悅者。是先善業",
    "T29n1562_033:0529b07": "果。或現加行生。或有由斯招他敬養等。應",
    "T29n1562_033:0529b08": "知亦是現不現因生。如有智人為湯所瀹。便",
    "T29n1562_033:0529b09": "能了痛因火非水。如是智者。應當審思。諸",
    "T29n1562_033:0529b10": "樂果生。由善非惡。又世現見。久習貪等。貪等",
    "T29n1562_033:0529b11": "便增。慧等亦爾。然復見有不由久習而貪慧",
    "T29n1562_033:0529b12": "等自性猛利。智者應知。是先業果。若他敬",
    "T29n1562_033:0529b13": "等因惡行生應諸行惡行皆招他敬等故有許",
    "T29n1562_033:0529b14": "可善巧親密諸現因緣得敬養者。應知以此。",
    "T29n1562_033:0529b15": "助餘善業。令其有力。能與自果。行獵獸等",
    "T29n1562_033:0529b16": "諸惡行時。由不正思。便生歡悅。妄自慶慰。謂",
    "T29n1562_033:0529b17": "為樂者。是造業時。非受果位。有業皆受。現",
    "T29n1562_033:0529b18": "在雖樂。而感當來苦異熟果。是故智者。應善",
    "T29n1562_033:0529b19": "觀察。勿耽小樂而招大苦。又見戰等。殺害為",
    "T29n1562_033:0529b20": "因。便蒙賞賴。勝財位者此亦為緣。助先善",
    "T29n1562_033:0529b21": "業。若異此者。應俱蒙賴。或害己朋。亦應獲",
    "T29n1562_033:0529b22": "賞。又同事業。所獲有殊。由此應知。現士用",
    "T29n1562_033:0529b23": "等。但能緣助不現見因。令彼能招敬財位等。",
    "T29n1562_033:0529b24": "又見有造淨不淨業。而現獲得毀讚衰利。與",
    "T29n1562_033:0529b25": "所造因相違果者。應知此為餘業所伏。未得",
    "T29n1562_033:0529b26": "自果。但為他緣非例無因世間生起。又彼",
    "T29n1562_033:0529b27": "既許世所現見。種等為因。能生芽等。故無",
    "T29n1562_033:0529b28": "因論。理自不成。又不可言有情身等。但由",
    "T29n1562_033:0529b29": "現在加行力生。如芽等生。唯從種等。以外種",
    "T29n1562_033:0529c01": "等生芽等時非離有情業增上故。又若諸法",
    "T29n1562_033:0529c02": "無因生者。則應一切由一切物於一切時一",
    "T29n1562_033:0529c03": "切生起。何須計度種等別因。諸芽等生。可",
    "T29n1562_033:0529c04": "由業力。毒刺等物。應非業生。以非有情所須",
    "T29n1562_033:0529c05": "用故。此難非理。現不現見。&#x9E81;細有情所須",
    "T29n1562_033:0529c06": "用故。又所須用。種種不同。謂令有情眾同分",
    "T29n1562_033:0529c07": "等。生位增長。皆名須用。設非所食。須用義",
    "T29n1562_033:0529c08": "成。若諸世間。內外差別。皆有情業增上所生。",
    "T29n1562_033:0529c09": "何緣&#x9262;特摩。嗢&#x9262;羅花等。色香美妙。非有情",
    "T29n1562_033:0529c10": "身。由諸有情共不共業所生諸果有差別故。",
    "T29n1562_033:0529c11": "謂諸有情。造共淨業。生蓮花等美妙色香。共",
    "T29n1562_033:0529c12": "不淨業。生毒刺等。由不共業。感有情身。雜思",
    "T29n1562_033:0529c13": "業生。故有淨穢。與蓮花等。不可例同。理必應",
    "T29n1562_033:0529c14": "然。以諸天等純淨業感。故彼內身。及外資",
    "T29n1562_033:0529c15": "緣。皆同美妙。然不肖者。以見世間。樂施者",
    "T29n1562_033:0529c16": "貧苦。慳&#x608B;者富樂。便增邪見。謂果無因。此由",
    "T29n1562_033:0529c17": "於田及思數習所得異熟增上等流果差別中",
    "T29n1562_033:0529c18": "不了達故。謂有先世。於良福田。暫植施因。故",
    "T29n1562_033:0529c19": "招富樂。然不數習能捨物思。故於今生。仍懷",
    "T29n1562_033:0529c20": "慳&#x608B;。若有先世。數施非田。則於今生。貧窮樂",
    "T29n1562_033:0529c21": "施。於如是義。何致愚迷。故由有情先世業",
    "T29n1562_033:0529c22": "力及現士用。二種世間。差別果生。理善成",
    "T29n1562_033:0529c23": "立。惡因論者。作是詰言。如何定知。害得非愛",
    "T29n1562_033:0529c24": "果不害得愛果。非此相違。應從二因各生二",
    "T29n1562_033:0529c25": "果。此如前釋。前釋者何。謂世現見。造善者",
    "T29n1562_033:0529c26": "少。造惡者多。然於世間有情樂少苦多可得。",
    "T29n1562_033:0529c27": "如是世間。諸有情類。多行殺害。少持不殺。如",
    "T29n1562_033:0529c28": "其愛果。殺害所招則應世間樂多苦少。既見",
    "T29n1562_033:0529c29": "不爾。是故定知。非殺害因。能招愛果。又見甘",
    "T29n1562_033:0530a01": "苦種子為因。如次能生甘苦二果。非相違故。",
    "T29n1562_033:0530a02": "如是若造苦樂他業。如次應招自苦樂果。非",
    "T29n1562_033:0530a03": "此相違。豈不世間毛蒲角[竺-二+韋]。雖別體類而見",
    "T29n1562_033:0530a04": "相生。如是亦應苦樂他業如次能得自樂苦",
    "T29n1562_033:0530a05": "果。此喻不成。非所許故。見穀麥等。果似因",
    "T29n1562_033:0530a06": "故。謂許蒲[竺-二+韋]。從自種生。毛角但能為其緣",
    "T29n1562_033:0530a07": "助。如穀麥等。雖自種生。而現見從水土等",
    "T29n1562_033:0530a08": "起。故彼所引。同喻不成。又見世間。求富樂",
    "T29n1562_033:0530a09": "者。必勤利樂有德者故。若如蒲[竺-二+韋]。從異類",
    "T29n1562_033:0530a10": "生。應彼為求當來樂者。於有德者。令苦非",
    "T29n1562_033:0530a11": "樂。既為求樂。勤利樂他。故殺害因。不招樂",
    "T29n1562_033:0530a12": "果。又彼所說。應從二因各生二果。理不成立。",
    "T29n1562_033:0530a13": "因無差別。而能別招愛非愛果。曾不見故。謂",
    "T29n1562_033:0530a14": "曾不見無差別因而能別招愛非愛果。但見",
    "T29n1562_033:0530a15": "無別從無別生。是故不應作如是計。淨不淨",
    "T29n1562_033:0530a16": "業。各招二果。若必爾者。不見有餘異熟因故。",
    "T29n1562_033:0530a17": "淨不淨業所感之果。無差別故。則應一切有",
    "T29n1562_033:0530a18": "情業果。皆無差別。然無是事。若許爾者。持戒",
    "T29n1562_033:0530a19": "破戒。無差別故。精勤修學。即為唐捐。然不應",
    "T29n1562_033:0530a20": "許。又若爾者。應殺生故。於善趣中。同時俱受",
    "T29n1562_033:0530a21": "長壽短壽二種異熟。離殺生者。為難亦然。如",
    "T29n1562_033:0530a22": "是行盜。及離盜等。並應俱時受富貧等。亦不",
    "T29n1562_033:0530a23": "應執雖不俱時有二果生。而更代受。非因無",
    "T29n1562_033:0530a24": "別生別果故。又曾未見有異熟因生異熟已。",
    "T29n1562_033:0530a25": "猶有功力。能招別類異熟果故。又見有處。愛",
    "T29n1562_033:0530a26": "非愛果壽長短等。有決定故。若攝二因各生",
    "T29n1562_033:0530a27": "二果。而更代受。是則應無愛及非愛壽定長",
    "T29n1562_033:0530a28": "短受苦樂等決定差別。然現可得。或定長壽。",
    "T29n1562_033:0530a29": "或定短壽。或定多樂。或定多苦。是故無容二",
    "T29n1562_033:0530b01": "因更代各生二果。豈不有情皆愛自命。應在",
    "T29n1562_033:0530b02": "地獄亦愛命長。如是便成因果翻對。無如是",
    "T29n1562_033:0530b03": "失。以造業時能辦多事。故受果位。亦有種",
    "T29n1562_033:0530b04": "種差別果生。謂造業時。諸殺生者。令他受",
    "T29n1562_033:0530b05": "苦。隔斷他命。令他怖畏。失壞威光。故受果",
    "T29n1562_033:0530b06": "時。有三相似。謂苦他故。於地獄中。受極重",
    "T29n1562_033:0530b07": "苦。為異熟果。斷他命故。於善趣中。受命極",
    "T29n1562_033:0530b08": "促。為等流果。壞他威故。感外藥物皆少精光。",
    "T29n1562_033:0530b09": "為增上果。故無因果成翻對失。若爾便應許",
    "T29n1562_033:0530b10": "殺生業感善趣果。不爾不許感善趣中異熟",
    "T29n1562_033:0530b11": "果故。謂善趣壽。淨業所招。然彼殺生。為其",
    "T29n1562_033:0530b12": "災害。令其不遂全與自果。故說殺生能招短",
    "T29n1562_033:0530b13": "壽。設有惡業。感善趣中異熟果者。非愛果",
    "T29n1562_033:0530b14": "攝。是故亦非因果翻對。有執祠祀明&#x546A;為先。",
    "T29n1562_033:0530b15": "害諸有情。能招愛果。非泛爾害。故無前失。",
    "T29n1562_033:0530b16": "若爾&#x546A;術。或以[病-丙+猒]禱。令遭熱病。乃至命終。",
    "T29n1562_033:0530b17": "應許此殺能招愛果。此&#x546A;術等。非欲利樂所",
    "T29n1562_033:0530b18": "害有情。祠祀明&#x546A;。意欲利樂所害羊等。故能",
    "T29n1562_033:0530b19": "害者。雖害有情。猶如良醫。不招苦果。脫生死",
    "T29n1562_033:0530b20": "者。亦以利樂蟲蟻等心。害蟲蟻等。應招愛果。",
    "T29n1562_033:0530b21": "非以明&#x546A;。或以刀杖。同為利樂。殺害有情。果",
    "T29n1562_033:0530b22": "容有異。如能殺者。要依自心善惡有殊。得福",
    "T29n1562_033:0530b23": "非福。如是所殺羊等蟻等。應由自心得福非",
    "T29n1562_033:0530b24": "福。非由強殺令彼福生。以之為因。當招愛",
    "T29n1562_033:0530b25": "果。如脫生死者。害他有情。不為善果因。但招",
    "T29n1562_033:0530b26": "惡果。如是祠祀明&#x546A;為先。亦應唯招非所愛",
    "T29n1562_033:0530b27": "果。良醫於彼。非同法喻。以諸良醫為欲利",
    "T29n1562_033:0530b28": "樂諸有病者。勤加救療。令他安樂。現非後生",
    "T29n1562_033:0530b29": "醫及傍人知功驗果。雖令病者暫苦觸身。而",
    "T29n1562_033:0530c01": "彼良醫。不生非福。然彼自許。羊等愚癡。不能",
    "T29n1562_033:0530c02": "了知。福與非福。既被殺害。現苦難任。雖說未",
    "T29n1562_033:0530c03": "來當招愛果。而能殺者及彼傍人。俱不現知。",
    "T29n1562_033:0530c04": "亦無理證。故所引喻。非與法同。殺者傍人。雖",
    "T29n1562_033:0530c05": "不現證。而由明論定量故知。祠祀害生不生",
    "T29n1562_033:0530c06": "非福。寧知明論是定量耶。以明&#x546A;聲體是常",
    "T29n1562_033:0530c07": "故。謂諸明論。無製作者。於中&#x546A;詞。自然有",
    "T29n1562_033:0530c08": "故。能為定量。唯此非餘。為明論聲。獨是常",
    "T29n1562_033:0530c09": "性。為許一切聲皆是常。若明論聲獨是常者。",
    "T29n1562_033:0530c10": "無定量證。理必不成。現見餘聲。耳根所取。是",
    "T29n1562_033:0530c11": "無常性。諸吠陀論。亦耳根得。應是無常。若一",
    "T29n1562_033:0530c12": "切聲。皆是常者。應非定量。唯明論聲。以許常",
    "T29n1562_033:0530c13": "聲。為定量故。許皆定量。便失本宗。唯明論",
    "T29n1562_033:0530c14": "聲。是定量攝。又非覺慧所發音聲。唯可耳",
    "T29n1562_033:0530c15": "聞無定詮表。既許明論非覺為先。是則亦應",
    "T29n1562_033:0530c16": "非定量攝。又若明論。聲體是常。誰障彼聲。令",
    "T29n1562_033:0530c17": "不恒得。胸胭等處。互相擊動。顯明論聲。此聲",
    "T29n1562_033:0530c18": "雖常。顯緣闕故。而不恒得。此聲不應為緣所",
    "T29n1562_033:0530c19": "顯能覆障法。不可得故。現見瓶等。被闇或餘",
    "T29n1562_033:0530c20": "所覆障時。要假明等。除其覆障。瓶等方顯。未",
    "T29n1562_033:0530c21": "得聲前。能障聲法都不可得。寧容可說聲不",
    "T29n1562_033:0530c22": "恒得。由障未除。故彼所言。唯憑妄計。又世現",
    "T29n1562_033:0530c23": "見。顯因雖別。而所顯物。相無改轉。然明論",
    "T29n1562_033:0530c24": "聲。隨緣聞異。謂隨幼壯老胸胭等。擊動發聲。",
    "T29n1562_033:0530c25": "聞各有異。故不可說聲由彼顯。又聲離能顯",
    "T29n1562_033:0530c26": "異處可取故。謂離能顯處。別處聲可得。非所",
    "T29n1562_033:0530c27": "顯物。離能顯因。別處可取。故胸胭等。於吠陀",
    "T29n1562_033:0530c28": "論。非能顯因。又此中無同法喻故。謂如何物",
    "T29n1562_033:0530c29": "先隱誰顯。此如瓶等明等顯發。理不應然。非",
    "T29n1562_033:0531a01": "極成故。謂且應審。為即闇瓶先被闇障今為",
    "T29n1562_033:0531a02": "明顯為在闇瓶無間滅位有別瓶體。與明合",
    "T29n1562_033:0531a03": "生。故此中無極成同喻。設許明論被顯如瓶。",
    "T29n1562_033:0531a04": "則應如瓶是無常性。以彼自說瓶是所顯。及",
    "T29n1562_033:0531a05": "無常性。此亦應然。又應樂等同此執故。謂此",
    "T29n1562_033:0531a06": "聲發現從自因。然執此聲非生唯顯樂等發",
    "T29n1562_033:0531a07": "起亦從自因。何故不執非生唯顯。故一切聲。",
    "T29n1562_033:0531a08": "從自因發。應如樂等非顯唯生。是故彼言明",
    "T29n1562_033:0531a09": "論中&#x546A;。無製作者。故體是常。能為定量。有言",
    "T29n1562_033:0531a10": "無實。若爾應說諸明論聲。至教所收。故為定",
    "T29n1562_033:0531a11": "量。謂明論說可愛果等。是諸大仙至聖所見。",
    "T29n1562_033:0531a12": "彼傳說故。至教所攝。若順便獲諸可愛果。違",
    "T29n1562_033:0531a13": "便現遭不可愛報。不爾汝等所敬諸仙。所證",
    "T29n1562_033:0531a14": "至聖。非現量得。亦不可以比量准知。故彼傳",
    "T29n1562_033:0531a15": "說非至教攝。謂汝所敬大仙所見。明論所說。",
    "T29n1562_033:0531a16": "可愛果等。汝等曾無能少現見。可以准驗所",
    "T29n1562_033:0531a17": "說非虛。由此比知。彼證至聖驗所傳教。是",
    "T29n1562_033:0531a18": "至教攝。故汝所說。是愚敬言。詎能了知真",
    "T29n1562_033:0531a19": "至教相。且如仁等所敬大師。所證至聖。亦非",
    "T29n1562_033:0531a20": "仁等。現量所得。而許至聖。彼所說教。是至",
    "T29n1562_033:0531a21": "教攝。餘亦應然。何獨不許。此例非理。我等大",
    "T29n1562_033:0531a22": "師。有至聖相。現可證得。准相比度知證至聖。",
    "T29n1562_033:0531a23": "驗所說教。是至教攝。何等名為至聖之相。與",
    "T29n1562_033:0531a24": "此相合。至聖性成證彼所言。是至教攝。夫",
    "T29n1562_033:0531a25": "虛誑語。因貪瞋癡。我等大師。圓滿證得。貪瞋",
    "T29n1562_033:0531a26": "等過。皆畢竟盡。由得此盡。故成至聖。所以發",
    "T29n1562_033:0531a27": "言。皆至教攝。師過永盡。何理證知。能圓滿",
    "T29n1562_033:0531a28": "說永盡道故。謂我大師。能圓滿說。永盡過道。",
    "T29n1562_033:0531a29": "由是比知。貪等諸過。皆畢竟盡。如何知此道",
    "T29n1562_033:0531b01": "能畢竟盡過能障解脫得因由此暫永離故。",
    "T29n1562_033:0531b02": "若法能障眾苦盡。得由所說道。能暫永離離",
    "T29n1562_033:0531b03": "此法故。便能證得。貪瞋癡等諸過永盡。此",
    "T29n1562_033:0531b04": "能障法。其體是何。謂能執我。即是我見。諸",
    "T29n1562_033:0531b05": "外道輩皆許有我。故彼不能解脫我執。以諸",
    "T29n1562_033:0531b06": "我執離無我見畢竟無能令止息者。然正法",
    "T29n1562_033:0531b07": "外。所有諸仙皆無有能正說無我。無此教故",
    "T29n1562_033:0531b08": "不離我執以於我執不能離故。便不能證貪",
    "T29n1562_033:0531b09": "等永盡。不證永盡。容有虛言。成就彼因貪",
    "T29n1562_033:0531b10": "瞋癡故。由是汝等所敬諸仙。實非大仙。亦",
    "T29n1562_033:0531b11": "非至聖。非至聖故。彼所傳說。明論等聲。非",
    "T29n1562_033:0531b12": "至教量。以彼非量。故我先辯。於祠祀中。明&#x546A;",
    "T29n1562_033:0531b13": "殺害非得愛果。其理極成。由是彼言祠祀明",
    "T29n1562_033:0531b14": "&#x546A;。為利羊等。雖害有情。猶如良醫。不招苦",
    "T29n1562_033:0531b15": "果。如是所說。理定不成。彼既不成。唯此所",
    "T29n1562_033:0531b16": "說。世間差別。由業理成。然此頌中。言世別",
    "T29n1562_033:0531b17": "者。依第六轉。謂世之別。或第七轉。謂世中",
    "T29n1562_033:0531b18": "別。此所由業。其體是何。謂心所思。及思所",
    "T29n1562_033:0531b19": "作。故契經說。有二種業。一者思業。二思已",
    "T29n1562_033:0531b20": "業。思已業者。謂思所作。即是由思所等起義。",
    "T29n1562_033:0531b21": "應知思者。即是意業。思所作者。即身語業。如",
    "T29n1562_033:0531b22": "是二業。於契經中。世尊說為三。謂身語意業。",
    "T29n1562_033:0531b23": "如是三業。隨其次第。由所依自性等起故建",
    "T29n1562_033:0531b24": "立。謂業依身故名身業。業性即語故名語業。",
    "T29n1562_033:0531b25": "此業依意復與意俱。等起身語故名意業。此",
    "T29n1562_033:0531b26": "中已說意業自性。謂即是思。思如前辯。身語",
    "T29n1562_033:0531b27": "二業。自性云何。頌曰。",
    "T29n1562_033:0531b28": " 此身語二業  俱表無表性",
    "T29n1562_033:0531b29": "[0531b29] 論曰。應知如是所說諸業中。身語二業。俱表",
    "T29n1562_033:0531c01": "無表性。故本論言。云何身業。謂身所有表",
    "T29n1562_033:0531c02": "及無表。云何語業。謂語所有表及無表。復有",
    "T29n1562_033:0531c03": "何緣。唯身語業。表無表性。意業不然。以意業",
    "T29n1562_033:0531c04": "中無彼相故。謂能表示故名為表。表示自心",
    "T29n1562_033:0531c05": "令他知故。思無是事。故不名表。由此但言",
    "T29n1562_033:0531c06": "身語二業。能表非意。何故經言。諸愛者表。即",
    "T29n1562_033:0531c07": "是意業。此有餘義。為顯意業。雖體非色。由愛",
    "T29n1562_033:0531c08": "成&#x9E81;。謂愛俱思。雖體非色。相&#x9E81;顯故。如身語",
    "T29n1562_033:0531c09": "表。能表自心。令他知故。實非表性。假說為",
    "T29n1562_033:0531c10": "表。故經但言。諸愛者表。即是意業。即是由",
    "T29n1562_033:0531c11": "愛所逼迫者。明了動心法。即是意業義。若此",
    "T29n1562_033:0531c12": "經言。愛者意業。體即是表。可舉此經以顯意",
    "T29n1562_033:0531c13": "業。用表為性。如是且辯意業非表。亦非無",
    "T29n1562_033:0531c14": "表。以無表業初起必依生因大種。此後無表",
    "T29n1562_033:0531c15": "生因雖滅。定有同類大種為依。故後後時。無",
    "T29n1562_033:0531c16": "表續起。諸意業起。必依於心。非後後時定有",
    "T29n1562_033:0531c17": "同類心相續起。可意無表依止彼心。多念相",
    "T29n1562_033:0531c18": "續。以心善等念念有殊。設無表思。同類續",
    "T29n1562_033:0531c19": "起。如何依止前心意業。可隨後念異類心轉。",
    "T29n1562_033:0531c20": "非有意業心不相應。故意業中。亦無無表。是",
    "T29n1562_033:0531c21": "故唯有身語二業。表無表性。其理善成。上座",
    "T29n1562_033:0531c22": "此中。作如是說。如何可說剎那滅身有動運",
    "T29n1562_033:0531c23": "轉名為身業。以若有法此時此處生。無動運",
    "T29n1562_033:0531c24": "轉即此時處滅。若不許如是無剎那滅義。如",
    "T29n1562_033:0531c25": "是語業。為難亦然。非對法宗許動運轉名身",
    "T29n1562_033:0531c26": "語表。所以者何。頌曰。",
    "T29n1562_033:0531c27": " 身表許別形  非行動為體",
    "T29n1562_033:0531c28": " 以諸有為法  有剎那盡故",
    "T29n1562_033:0531c29": " 應無無因故  生因應能滅",
    "T29n1562_033:0532a01": " 形亦非實有  應二根取故",
    "T29n1562_033:0532a02": " 無別極微故  語表許言聲",
    "T29n1562_033:0532a03": "[0532a03] 論曰。髮毛等聚。總名為身。於此身中。有心",
    "T29n1562_033:0532a04": "所起。四大種果。形色差別。能表示心。名為身",
    "T29n1562_033:0532a05": "表。如思自體。雖剎那滅。而立意業。於理無",
    "T29n1562_033:0532a06": "違。如是身形。立為身業。故彼所難。非預此",
    "T29n1562_033:0532a07": "宗。復以何緣。不立顯色及大種等為身表耶。",
    "T29n1562_033:0532a08": "此等皆唯無記性故。豈不此等如能生心亦",
    "T29n1562_033:0532a09": "應得成善等性別。此責非理。此等不隨作者",
    "T29n1562_033:0532a10": "樂欲而得生故。又設離心。亦得生故。表必待",
    "T29n1562_033:0532a11": "心。方得生故。若大種等。一心所生。如體有",
    "T29n1562_033:0532a12": "差別。法亦應爾故。然不可謂一心所生有差",
    "T29n1562_033:0532a13": "別體成差別性。復云何知。身語二業。有善不",
    "T29n1562_033:0532a14": "善。契經說故。如契經言。諸有染污眼耳所識",
    "T29n1562_033:0532a15": "法。彼具壽為非諸有清淨。眼耳所識法。說",
    "T29n1562_033:0532a16": "亦如是。復云何知。四大種等。唯無記性。亦由",
    "T29n1562_033:0532a17": "經說。如契經言。或有一類。身住十年。乃至廣",
    "T29n1562_033:0532a18": "說。說心意識。異滅異生。有設難言。諸有表",
    "T29n1562_033:0532a19": "業。善等性別。理不應成。自類有殊。理不成",
    "T29n1562_033:0532a20": "故。謂等是身業。待能起心。便成無記性。或成",
    "T29n1562_033:0532a21": "不善。如子或餘執觸母乳。是故身業。自類相",
    "T29n1562_033:0532a22": "望。差別不成。唯無記性。但由心故。此有差",
    "T29n1562_033:0532a23": "別。即能差別。可成善等。此難非理。彼此極相",
    "T29n1562_033:0532a24": "似故。別相難知。如菴沒羅種等。如菴沒羅",
    "T29n1562_033:0532a25": "種。所有顯形。與竭樹羅種。相極相似。雖極",
    "T29n1562_033:0532a26": "相似。而非無別。以見彼果有差別故。身語表",
    "T29n1562_033:0532a27": "業。理亦應然。若待能起心說表差別。然不可",
    "T29n1562_033:0532a28": "說表有善等異。則應思業亦無善等。以思亦",
    "T29n1562_033:0532a29": "與信貪等俱。方得名為善不善故。若一果故。",
    "T29n1562_033:0532b01": "善等成者。理亦不然。待他同故。如思雖與信",
    "T29n1562_033:0532b02": "等相應。同一果性。而待信等。勢力方成。善等",
    "T29n1562_033:0532b03": "性別。如是表業。是善等心。所等起故。心等流",
    "T29n1562_033:0532b04": "故。成善等別。與思義同。若身語業。體是善",
    "T29n1562_033:0532b05": "等。應同外道離繫者論。彼說善惡其性如火。",
    "T29n1562_033:0532b06": "思與不思。俱能燒故。無同彼失以善惡表離",
    "T29n1562_033:0532b07": "心不生。如眼等識。如眼等識。雖有差別。若離",
    "T29n1562_033:0532b08": "眼等。終不得生。如是表業。雖有善惡。若離於",
    "T29n1562_033:0532b09": "心。無容得起。故無同彼離繫論失。又古諸",
    "T29n1562_033:0532b10": "師。已破離繫所立火喻。說如是言。縛喝國人。",
    "T29n1562_033:0532b11": "意懷忿恚。有諸離繫。起善淨心。俱以其手。拔",
    "T29n1562_033:0532b12": "離繫髮。此二罪福。豈容平等。如是身語業相",
    "T29n1562_033:0532b13": "雖同。而於其中。有善惡異。故非如火業無",
    "T29n1562_033:0532b14": "差別。由此彼說。不應正理。是故我宗。無同彼",
    "T29n1562_033:0532b15": "失。彼上座所立身語業。云何彼作是言。餘緣",
    "T29n1562_033:0532b16": "力故。令大造聚異方生時。後果前因。無間而",
    "T29n1562_033:0532b17": "轉。能為攝益或為損害。即如是聚。名身表業。",
    "T29n1562_033:0532b18": "即以世俗補特伽羅。如是語言從緣而起。生",
    "T29n1562_033:0532b19": "如是果。名語表業。以約勝義。法無主宰。故多",
    "T29n1562_033:0532b20": "實界。合立表名。一物不能獨表示故。又無餘",
    "T29n1562_033:0532b21": "物名為表故。今謂彼宗所立表業。於聖教外。",
    "T29n1562_033:0532b22": "妄述己情。以契經中唯說眼耳二識所識。色",
    "T29n1562_033:0532b23": "之與聲。有染淨雜。非香等故。彼宗亦許。諸大",
    "T29n1562_033:0532b24": "造聚。皆唯無記。離身語業。不見別有染淨",
    "T29n1562_033:0532b25": "色聲。又諸大種。非眼所得。五識緣假。前已具",
    "T29n1562_033:0532b26": "遮。故彼所言。述己情計。若謂如是所立總聚",
    "T29n1562_033:0532b27": "亦無一向成無記失。隨別等起。成差別故。又",
    "T29n1562_033:0532b28": "見彼果。有差別故。理亦不然。但有言故。彼宗",
    "T29n1562_033:0532b29": "自許。等起雖殊。而大造聚。無有差別。故等起",
    "T29n1562_033:0532c01": "心。雖有善等。而所等起。唯無記性。設許大造",
    "T29n1562_033:0532c02": "聚有善等差別。是不思擇。凶亂發言。以諸聚",
    "T29n1562_033:0532c03": "體。不可得故。無體不應善等別故。亦不應立",
    "T29n1562_033:0532c04": "聚所依中一一皆有善等差別。以諸大種非",
    "T29n1562_033:0532c05": "眼境故。經唯說色聲有染有淨故。已遮顯色",
    "T29n1562_033:0532c06": "等有善等差別。故不應執隨別等起。令大造",
    "T29n1562_033:0532c07": "聚有善等別。設許顯色是身表性。則許身表",
    "T29n1562_033:0532c08": "實有義成。於實有中須興諍論。諸對法者。身",
    "T29n1562_033:0532c09": "表謂形。彼許顯色名為身表。是則彼此非甚",
    "T29n1562_033:0532c10": "相違。然顯不隨等起心轉。故非身表。如前已",
    "T29n1562_033:0532c11": "說。又果差別。雖有益損。而亦但應是無記性。",
    "T29n1562_033:0532c12": "以果差別。雖有益損。而不可言諸大種聚有",
    "T29n1562_033:0532c13": "善不善無記差別。有香等物。同此過故。而經",
    "T29n1562_033:0532c14": "但言。二有善等。雖無主宰。如有能生。故亦可",
    "T29n1562_033:0532c15": "言有能表性。是故上座所立身業。於聖教外。",
    "T29n1562_033:0532c16": "妄述己情。由此己遮所立語業。謂即世俗。如",
    "T29n1562_033:0532c17": "是語言。有善有染不應理故。又世俗不應說",
    "T29n1562_033:0532c18": "從緣而起。以世俗法非實有故。法若實有。可",
    "T29n1562_033:0532c19": "從緣生。異此緣生。應無自體。若爾便順壞",
    "T29n1562_033:0532c20": "法者宗。故不應說即以世俗。如是語言。從緣",
    "T29n1562_033:0532c21": "而起。若依文次第。作如是釋。世俗言但屬補",
    "T29n1562_033:0532c22": "特伽羅。是則不應能通二難。謂先他論有作",
    "T29n1562_033:0532c23": "難言。如何世俗法。能生勝義果。如何有實",
    "T29n1562_033:0532c24": "表。便為壞勝義。先舉世俗。從緣而起。故能生",
    "T29n1562_033:0532c25": "果。以通初難。次舉勝義。法無主宰。合方能",
    "T29n1562_033:0532c26": "表。以通後難。若謂世俗不屬語言。如何先",
    "T29n1562_033:0532c27": "文。能通初難。又唯許世俗屬補特伽羅。則為",
    "T29n1562_033:0532c28": "許有勝義語業。此即語表。何理能遮。既許業",
    "T29n1562_033:0532c29": "成。亦應許表。又彼上座。自立誠言。非我撥無",
    "T29n1562_033:0533a01": "語實有性。然但不許別有一物。獨能表示名",
    "T29n1562_033:0533a02": "為語表。我亦不許。離實語聲。別有一物。名為",
    "T29n1562_033:0533a03": "語表。上座於此。何不生欣。豈不先說。一物不",
    "T29n1562_033:0533a04": "能獨表示故。又無餘物。名為表故。此無深理。",
    "T29n1562_033:0533a05": "如語體實。表亦應然。如無一語可獨宣唱。",
    "T29n1562_033:0533a06": "亦無獨能生耳識理。然語實有。不壞勝義。集",
    "T29n1562_033:0533a07": "從緣生。名為語業。如是雖無一實有界。獨能",
    "T29n1562_033:0533a08": "表示。而有實表。不壞勝義。集從緣生。名為語",
    "T29n1562_033:0533a09": "表。我如是立。豈同汝宗。於聖教外。擅立業",
    "T29n1562_033:0533a10": "理。非由和集顯色可見。不和集時。其體雖",
    "T29n1562_033:0533a11": "有。細故不見。便非顯色。表亦應然。故是實",
    "T29n1562_033:0533a12": "有。又彼自許。觸法界中。各有多物。如一一",
    "T29n1562_033:0533a13": "物別得界名。總亦是界。色界亦爾。總聚如別。",
    "T29n1562_033:0533a14": "俱得色名。表亦應爾。故對法者。立業理成。有",
    "T29n1562_033:0533a15": "餘部言。動是身表。動名何法。謂諸行行。行如",
    "T29n1562_033:0533a16": "何行。謂餘方起。或時諸行。即於本方。能為生",
    "T29n1562_033:0533a17": "因。生所生果。或時緣合。令於餘方&#x96A3;續前因。",
    "T29n1562_033:0533a18": "有果法起。故即諸行。餘方生時。得身業名。亦",
    "T29n1562_033:0533a19": "名身表。雖有此理。但唯世俗。而身表業。必是",
    "T29n1562_033:0533a20": "勝義然非諸行實有行動。以有為法有剎那",
    "T29n1562_033:0533a21": "故。理雖如是。然不應言身有表業非實物有。",
    "T29n1562_033:0533a22": "以說諸行生滅為業諸行生滅。即諸行故。有",
    "T29n1562_033:0533a23": "何別理。要餘方生。乃名為業。非即因處若即",
    "T29n1562_033:0533a24": "因處若於餘方。隨有法生。即於是處無間必",
    "T29n1562_033:0533a25": "滅。不往餘方行動既無。何有實表。又已遮",
    "T29n1562_033:0533a26": "遣顯等是業。故先所立。於理為勝。大德邏",
    "T29n1562_033:0533a27": "摩。作如是說。以諸行法即所得體。於是處",
    "T29n1562_033:0533a28": "生。即於是處。此體還滅。故無行動。雖有此",
    "T29n1562_033:0533a29": "理。然有體行。可是處滅。既執未來。法體未",
    "T29n1562_033:0533b01": "有。如何可說即所得體。於是處生又若得體。",
    "T29n1562_033:0533b02": "不應復生。既復須生。非已得體。故彼所說。自",
    "T29n1562_033:0533b03": "宗相違。若謂據當作如是說。此亦非理。以於",
    "T29n1562_033:0533b04": "世間不見無法。據當說故。但見於有後可改",
    "T29n1562_033:0533b05": "變。容據當說。如世間言。磨&#x9EA8;煮飯織綾絹",
    "T29n1562_033:0533b06": "等。非於無體可作是言。故彼所說。定非應理",
    "T29n1562_033:0533b07": "剎那何謂。謂極少時。此更無容前後分析。時",
    "T29n1562_033:0533b08": "復何謂。謂有過去未來現在。分位不同。由此",
    "T29n1562_033:0533b09": "數知諸行差別。於中極少諸行分位。名為剎",
    "T29n1562_033:0533b10": "那。故如是說。時之極促。故名剎那。此中剎",
    "T29n1562_033:0533b11": "那。但取諸法有作用位。謂唯現在。即現在",
    "T29n1562_033:0533b12": "法。有住分量。名有剎那。如有月子。或能滅",
    "T29n1562_033:0533b13": "壞。故名剎那。是能為因。滅諸法義。謂無常",
    "T29n1562_033:0533b14": "相。能滅諸法。此俱行法。名有剎那。或世間",
    "T29n1562_033:0533b15": "言。有剎那者。是有空義。謂現在位。無有能",
    "T29n1562_033:0533b16": "持。令不滅者。必不住故。名有剎那。或世間",
    "T29n1562_033:0533b17": "言。無剎那者。是無暇義。謂著餘事。無暇專",
    "T29n1562_033:0533b18": "己。名無剎那。唯現在時。必有少暇。取自果",
    "T29n1562_033:0533b19": "故。名有剎那。然諸有為相續分位。有臘縛等。",
    "T29n1562_033:0533b20": "諸差別時。於諸時中。剎那最促。法定有此。名",
    "T29n1562_033:0533b21": "有剎那。而經主言。剎那何謂。得體無間滅。有",
    "T29n1562_033:0533b22": "此剎那法。名有剎那。如有杖人名為有杖。彼",
    "T29n1562_033:0533b23": "釋非理。如杖異人。不可說故。喻不同法。非別",
    "T29n1562_033:0533b24": "有法異於得體。無間滅性。如何可說。此有剎",
    "T29n1562_033:0533b25": "那。如人有杖。亦不可謂約相續說。無體不應",
    "T29n1562_033:0533b26": "有得體故。或應無法名有剎那。非於有體",
    "T29n1562_033:0533b27": "便成大過。亦不應謂於似異說。引有杖人。為",
    "T29n1562_033:0533b28": "同喻故。或應假說言有剎那。於似說門。理",
    "T29n1562_033:0533b29": "應爾故。然不應許。假說有剎那。以無極成實",
    "T29n1562_033:0533c01": "有剎那故。謂若許有實有剎那。可許有餘依",
    "T29n1562_033:0533c02": "似假說既無所似實。能似假不成。故對法",
    "T29n1562_033:0533c03": "宗。說有為法有剎那理獨無有過。不應定",
    "T29n1562_033:0533c04": "言。得體無間滅。有此剎那法。名有剎那。復",
    "T29n1562_033:0533c05": "如何知。諸有為法。皆剎那滅。必不久住。以諸",
    "T29n1562_033:0533c06": "有為後必盡故。經主於此。作如是釋。謂有為",
    "T29n1562_033:0533c07": "法。滅不待因。所以者何。待因謂果滅無非果",
    "T29n1562_033:0533c08": "故。不待因滅。既不待因。纔生已即滅。若初",
    "T29n1562_033:0533c09": "不滅。後亦應然。以後與初有性等故。彼釋非",
    "T29n1562_033:0533c10": "理。盡即是滅。佛說盡滅。是有為相。說有為",
    "T29n1562_033:0533c11": "相。是所有法。故契經說。諸行無常。有生滅",
    "T29n1562_033:0533c12": "法。又契經說。有為之起。亦可了知。盡及住",
    "T29n1562_033:0533c13": "異。亦可了知。若謂無法猶如色等。亦能為",
    "T29n1562_033:0533c14": "因。生識等者。則亦應許無法是果。此差別因。",
    "T29n1562_033:0533c15": "不可得故。何理無法是因非果。又見有法。以",
    "T29n1562_033:0533c16": "有為先。世所極成。有因是果。汝宗滅盡。亦有",
    "T29n1562_033:0533c17": "為先。必有為先。後方無故。如何不許是果有",
    "T29n1562_033:0533c18": "因。又法無因。許必是常。故滅若常者。法應永",
    "T29n1562_033:0533c19": "不生。若謂滅無。既非有體。如何成果。若非有",
    "T29n1562_033:0533c20": "體。如何為因。發生識等。又不應許是有為相。",
    "T29n1562_033:0533c21": "如許彼成。此亦應許。又譬喻者。能起異端。曾",
    "T29n1562_033:0533c22": "所未聞。解釋道理。執有為相。是起及無。如是",
    "T29n1562_033:0533c23": "則應不成三數。謂有為法。得體名起。盡及異",
    "T29n1562_033:0533c24": "相。皆是體無。非後剎那。與前有異。少有所",
    "T29n1562_033:0533c25": "因。如前已辯。亦不可說有為法然起。亦應",
    "T29n1562_033:0533c26": "同成大過故。謂諸行起。亦應無因。以執有為",
    "T29n1562_033:0533c27": "法皆然故。是故彼異無體理成。則應以無為",
    "T29n1562_033:0533c28": "有為相。然不應許。故非滅不待因。故我此",
    "T29n1562_033:0533c29": "中。作如是釋。現有法滅。不待客因。既不待客",
    "T29n1562_033:0534a01": "因。纔生已即滅。若初不滅。後亦應然。以後與",
    "T29n1562_033:0534a02": "初主因等故。既見後有盡。知前念念滅。若謂",
    "T29n1562_033:0534a03": "不然。世現見故。謂世現見。薪等先有。由後與",
    "T29n1562_033:0534a04": "火客因合時。便致滅無。不復見故。定無餘量。",
    "T29n1562_033:0534a05": "過現量者。故非諸法滅皆不待客因。豈不應",
    "T29n1562_033:0534a06": "如鈴聲燈焰。如彼聲焰。雖離手風剎那剎那",
    "T29n1562_033:0534a07": "由主因滅而手風合餘不更生後聲焰無不復",
    "T29n1562_033:0534a08": "可取。如是薪等。由主滅因。令念念滅。後與火",
    "T29n1562_033:0534a09": "合。便於滅位。不為餘因。以後不生。不復可",
    "T29n1562_033:0534a10": "取。是故此義。由比量成。非現量得。何謂比",
    "T29n1562_033:0534a11": "量。謂應如生無無因故。以有為法不見不待",
    "T29n1562_033:0534a12": "客主二因。而得生者。謂羯剌藍。牙牆識等。必",
    "T29n1562_033:0534a13": "待精血水土根等外緣資助。然後得生。若待",
    "T29n1562_033:0534a14": "客因薪等滅者。則有為法。應並如生要待客",
    "T29n1562_033:0534a15": "因然後得滅。而世現見。覺焰音聲。不待客因。",
    "T29n1562_033:0534a16": "由主因滅。故一切行滅。皆不待客因。是故",
    "T29n1562_033:0534a17": "諸有為。纔生已即滅。滅因常合。故剎那滅義",
    "T29n1562_033:0534a18": "成。有執覺聲前因後滅。有執燈焰滅亦住無",
    "T29n1562_033:0534a19": "為因。有執焰滅時。由法非法力。彼皆非理。所",
    "T29n1562_033:0534a20": "以者何。法未已生。無功能故。然不應說二不",
    "T29n1562_033:0534a21": "俱故。以如是難。招他責言。雖二不並。而許前",
    "T29n1562_033:0534a22": "法為後生因。雖二不俱如何不許前因後滅。",
    "T29n1562_033:0534a23": "唯現有論理應答言。前為後生因。以現有體",
    "T29n1562_033:0534a24": "故。未來體未有。寧為前滅因。故彼立因。應如",
    "T29n1562_033:0534a25": "此說。又最後滅。復由何因。住無為因。亦不應",
    "T29n1562_033:0534a26": "理。以無體法不成因故。法與非法。亦非滅因。",
    "T29n1562_033:0534a27": "見空窟中。有焰轉故。又於一切有為法中。皆",
    "T29n1562_033:0534a28": "可計度。有此因故。應不更待火等滅因。是故",
    "T29n1562_033:0534a29": "不應執此因義。又若薪等滅。火合為因。於熟",
    "T29n1562_033:0534b01": "變生中。有下中上。應生因體即成滅因。所以",
    "T29n1562_033:0534b02": "者何。謂由火合。能令薪等有熟變生。中上熟",
    "T29n1562_033:0534b03": "生。下中熟滅。即生因體。應成滅因。然理不應",
    "T29n1562_033:0534b04": "因彼此有。即復因彼此法成無。若謂焰生不",
    "T29n1562_033:0534b05": "停住故無斯過者。理亦不然。體類不殊。無決",
    "T29n1562_033:0534b06": "定理。能為生滅二種因故。且於火焰差別生",
    "T29n1562_033:0534b07": "中。容計能生能滅因異。於灰雪酢日地水",
    "T29n1562_033:0534b08": "合。能令薪等熟變生中。如何計度生滅因異。",
    "T29n1562_033:0534b09": "若爾現見煎水減盡。火合於中為何所作。由",
    "T29n1562_033:0534b10": "客火合。主火界增。如如火界漸漸增長。如是",
    "T29n1562_033:0534b11": "如是。能令水聚漸為後位微劣水因。以火與",
    "T29n1562_033:0534b12": "水性相違故。乃至最後位更不能生後。是名",
    "T29n1562_033:0534b13": "火合於中所作。故諸法滅。不待客因。但由主",
    "T29n1562_033:0534b14": "因。令諸法滅。由如是理。證剎那滅義成。是故",
    "T29n1562_033:0534b15": "知身定無行動。"
}