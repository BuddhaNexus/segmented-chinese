{
    "T10n0279_027:0144b02": "大方廣佛華嚴經卷第二十七",
    "T10n0279_027:0144b04": "于闐國三藏實叉難陀奉 制譯",
    "T10n0279_027:0144b05": "十迴向品第二十五之五",
    "T10n0279_027:0144b06": "[0144b06] 「佛子！菩薩摩訶薩布施乞者連膚頂髻，如寶",
    "T10n0279_027:0144b07": "髻王菩薩、勝妙身菩薩，及餘無量諸菩薩等。",
    "T10n0279_027:0144b08": "菩薩是時見乞者來，心生歡喜而語之言：『汝",
    "T10n0279_027:0144b09": "今若須連膚頂髻，可就我取。我此頂髻，閻浮",
    "T10n0279_027:0144b10": "提中最為第一。』作是語時，心無動亂，不念餘",
    "T10n0279_027:0144b11": "業，捨離世間，志求寂靜，究竟清淨，精勤質",
    "T10n0279_027:0144b12": "直，向一切智；便執利刀割其頭上連膚頂",
    "T10n0279_027:0144b13": "髻，右膝著地，合十指掌，一心施與；正念三",
    "T10n0279_027:0144b14": "世一切諸佛菩薩所行，發大歡喜，增上志",
    "T10n0279_027:0144b15": "樂；於諸法中意善開解，不取於苦，了知苦",
    "T10n0279_027:0144b16": "受無相無生，諸受互起，無有常住：『是故我",
    "T10n0279_027:0144b17": "應同去、來、今一切菩薩修行大捨，發深信樂，",
    "T10n0279_027:0144b18": "求一切智無有退轉，不由他教善知識力。』菩",
    "T10n0279_027:0144b19": "薩摩訶薩作是施時，以諸善根如是迴向，所",
    "T10n0279_027:0144b20": "謂：『願一切眾生得無見頂，成就菩薩如塔之",
    "T10n0279_027:0144b21": "髻；願一切眾生得紺青髮、金剛髮、細軟髮，",
    "T10n0279_027:0144b22": "能滅眾生一切煩惱；願一切眾生得潤澤髮、",
    "T10n0279_027:0144b23": "密緻髮、不侵鬢額髮；願一切眾生得柔軟髮、",
    "T10n0279_027:0144b24": "盡於鬢額而生髮；願一切眾生得如&#x5350;字",
    "T10n0279_027:0144b25": "髮、螺文右旋髮；願一切眾生得佛相髮，永離",
    "T10n0279_027:0144b26": "一切煩惱結習；願一切眾生得光明髮，其光",
    "T10n0279_027:0144b27": "普照十方世界；願一切眾生得無亂髮、如如",
    "T10n0279_027:0144b28": "來髮，淨妙無雜；願一切眾生得成應供頂塔",
    "T10n0279_027:0144b29": "之髮，令其見者如見佛髮；願一切眾生皆得",
    "T10n0279_027:0144c01": "如來無染著髮，永離一切闇翳塵垢。』是為菩",
    "T10n0279_027:0144c02": "薩摩訶薩施連膚髻時善根迴向；為令眾生",
    "T10n0279_027:0144c03": "其心寂靜，皆得圓滿諸陀羅尼，究竟如來一",
    "T10n0279_027:0144c04": "切種智、十種力故。[0144c04] 「佛子！菩薩摩訶薩以眼布",
    "T10n0279_027:0144c05": "施諸來乞者，如歡喜行菩薩、月光王菩薩，及",
    "T10n0279_027:0144c06": "餘無量諸菩薩等所行惠施。菩薩摩訶薩布",
    "T10n0279_027:0144c07": "施眼時，起清淨施眼心，起清淨智眼心，起依",
    "T10n0279_027:0144c08": "止法光明心，起現觀無上佛道心，發迴向廣",
    "T10n0279_027:0144c09": "大智慧心，發與三世菩薩平等捨施心，發於",
    "T10n0279_027:0144c10": "無礙眼起不壞淨信心，於其乞者起歡喜攝",
    "T10n0279_027:0144c11": "受心；為究竟一切神通故，為生佛眼故，為增",
    "T10n0279_027:0144c12": "廣大菩提心故，為修習大慈悲故，為制伏六",
    "T10n0279_027:0144c13": "根故，於如是法而生其心。佛子！菩薩摩訶",
    "T10n0279_027:0144c14": "薩布施眼時，於其乞者心生愛樂，為設施",
    "T10n0279_027:0144c15": "會，增長法力；捨離世間愛見放逸，除斷欲",
    "T10n0279_027:0144c16": "縛，修習菩提；隨彼所求，心安不動，不違其",
    "T10n0279_027:0144c17": "意，皆令滿足，而常隨順無二捨行。以此善",
    "T10n0279_027:0144c18": "根如是迴向，所謂：『願一切眾生得最勝眼，",
    "T10n0279_027:0144c19": "示導一切；願一切眾生得無礙眼，開廣智藏；",
    "T10n0279_027:0144c20": "願一切眾生得淨肉眼，光明鑒徹，無能蔽者；",
    "T10n0279_027:0144c21": "願一切眾生得淨天眼，悉見眾生生死業果；",
    "T10n0279_027:0144c22": "願一切眾生得淨法眼，能隨順入如來境界；",
    "T10n0279_027:0144c23": "願一切眾生得智慧眼，捨離一切分別取著；",
    "T10n0279_027:0144c24": "願一切眾生具足佛眼，悉能覺悟一切諸法；",
    "T10n0279_027:0144c25": "願一切眾生成就普眼，盡諸境界無所障礙；",
    "T10n0279_027:0144c26": "願一切眾生成就清淨離癡&#x7796;眼，了眾生",
    "T10n0279_027:0144c27": "界空無所有；願一切眾生具足清淨無障礙",
    "T10n0279_027:0144c28": "眼，皆得究竟如來十力。』是為菩薩摩訶薩布",
    "T10n0279_027:0144c29": "施眼時善根迴向，為令眾生得一切智清淨",
    "T10n0279_027:0145a01": "眼故。[0145a01] 「佛子！菩薩摩訶薩能以耳、鼻施諸乞",
    "T10n0279_027:0145a02": "者，如勝行王菩薩、無怨勝菩薩，及餘無量諸",
    "T10n0279_027:0145a03": "菩薩等。布施之時，親附乞者，專心修習諸菩",
    "T10n0279_027:0145a04": "薩行；具佛種性，生如來家，念諸菩薩所修施",
    "T10n0279_027:0145a05": "行，常勤發起諸佛菩提，清淨諸根功德智慧；",
    "T10n0279_027:0145a06": "觀察三有，無一堅固；願常得見諸佛菩薩，隨",
    "T10n0279_027:0145a07": "順憶念一切佛法；知身虛妄空無所有，無所",
    "T10n0279_027:0145a08": "貪惜。菩薩如是施耳、鼻時，心常寂靜，調伏諸",
    "T10n0279_027:0145a09": "根；免濟眾生險惡諸難，生長一切智慧功",
    "T10n0279_027:0145a10": "德；入大施海，了達法義，具修諸道；依智慧",
    "T10n0279_027:0145a11": "行，得法自在，以不堅身易堅固身。佛子！菩",
    "T10n0279_027:0145a12": "薩摩訶薩布施耳時，以諸善根如是迴向，所",
    "T10n0279_027:0145a13": "謂：『願一切眾生得無礙耳，普聞一切說法之",
    "T10n0279_027:0145a14": "音；願一切眾生得無障耳，悉能解了一切音",
    "T10n0279_027:0145a15": "聲；願一切眾生得如來耳，一切聰達無所",
    "T10n0279_027:0145a16": "壅滯；願一切眾生得清淨耳，不因耳處生",
    "T10n0279_027:0145a17": "分別心；願一切眾生得無聾聵耳，令蒙昧",
    "T10n0279_027:0145a18": "識畢竟不生；願一切眾生得遍法界耳，悉知",
    "T10n0279_027:0145a19": "一切諸佛法音；願一切眾生得無礙耳，開悟",
    "T10n0279_027:0145a20": "一切無障礙法；願一切眾生得無壞耳，善知",
    "T10n0279_027:0145a21": "諸論，無能壞者；願一切眾生得普聞耳，廣大",
    "T10n0279_027:0145a22": "清淨，為諸耳王；願一切眾生具足天耳及以",
    "T10n0279_027:0145a23": "佛耳。』是為菩薩摩訶薩布施耳時善根迴向，",
    "T10n0279_027:0145a24": "為令眾生皆悉獲得清淨耳故。佛子！菩薩摩",
    "T10n0279_027:0145a25": "訶薩布施鼻時，如是迴向，所謂：『願一切眾生",
    "T10n0279_027:0145a26": "得隆直鼻，得隨好鼻，得善相鼻，得可愛樂鼻，",
    "T10n0279_027:0145a27": "得淨妙鼻，得隨順鼻，得高顯鼻，得伏怨鼻，得",
    "T10n0279_027:0145a28": "善見鼻，得如來鼻；願一切眾生得離恚怒面，",
    "T10n0279_027:0145a29": "得一切法面，得無障礙面，得善見面，得隨順",
    "T10n0279_027:0145b01": "面，得清淨面，得離過失面，得如來圓滿面，得",
    "T10n0279_027:0145b02": "遍一切處面，得無量美好面。』是為菩薩摩訶",
    "T10n0279_027:0145b03": "薩布施鼻時善根迴向，為令眾生究竟得入",
    "T10n0279_027:0145b04": "諸佛法故，為令眾生究竟攝受諸佛法故，為",
    "T10n0279_027:0145b05": "令眾生究竟了知諸佛法故，為令眾生究竟",
    "T10n0279_027:0145b06": "住持諸佛法故，為令眾生究竟常見諸如來",
    "T10n0279_027:0145b07": "故，為令眾生皆悉證得佛法門故，為令眾生",
    "T10n0279_027:0145b08": "究竟成就無能壞心故，為令眾生皆能照了",
    "T10n0279_027:0145b09": "諸佛正法故，為令眾生普悉嚴淨諸佛國土",
    "T10n0279_027:0145b10": "故，為令眾生皆得如來大威力身故。是為菩",
    "T10n0279_027:0145b11": "薩摩訶薩施耳、鼻時善根迴向。[0145b11] 「佛子！菩薩摩",
    "T10n0279_027:0145b12": "訶薩安住堅固自在地中，能以牙齒施諸眾",
    "T10n0279_027:0145b13": "生，猶如往昔華齒王菩薩、六牙象王菩薩，及",
    "T10n0279_027:0145b14": "餘無量諸菩薩等。菩薩摩訶薩施牙齒時，其",
    "T10n0279_027:0145b15": "心清淨，希有難得如優曇華。所謂：無盡心施、",
    "T10n0279_027:0145b16": "大信心施、步步成就無量捨心施、調伏諸根",
    "T10n0279_027:0145b17": "心施、一切悉捨心施、一切智願心施、安樂眾",
    "T10n0279_027:0145b18": "生心施、大施、極施、勝施、最勝施、輟身要用無",
    "T10n0279_027:0145b19": "所嫌恨心施。菩薩爾時，以諸善根如是迴向，",
    "T10n0279_027:0145b20": "所謂：『願一切眾生得銛白牙齒，成最勝塔，受",
    "T10n0279_027:0145b21": "天人供；願一切眾生得齊平牙齒，如佛相好，",
    "T10n0279_027:0145b22": "無有&#x8E08;缺；願一切眾生得調伏心，善趣菩薩",
    "T10n0279_027:0145b23": "波羅蜜行；願一切眾生口善清淨，牙齒鮮白，",
    "T10n0279_027:0145b24": "分明顯現；願一切眾生得可憶念莊嚴牙齒，",
    "T10n0279_027:0145b25": "其口清淨，無可惡相；願一切眾生牙齒成就",
    "T10n0279_027:0145b26": "具滿四十，常出種種希有妙香；願一切眾生",
    "T10n0279_027:0145b27": "意善調伏，牙齒鮮潔如白蓮華，文理迴旋",
    "T10n0279_027:0145b28": "&#x5350;字成就；願一切眾生口脣鮮淨，牙齒潔",
    "T10n0279_027:0145b29": "白，放無量光周遍照耀；願一切眾生牙齒",
    "T10n0279_027:0145c01": "堅利，食無完粒，無所味著，為上福田；願一切",
    "T10n0279_027:0145c02": "眾生於牙齒間常放光明，授諸菩薩第一記",
    "T10n0279_027:0145c03": "別。』是為菩薩摩訶薩施牙齒時善根迴向；為",
    "T10n0279_027:0145c04": "令眾生具一切智，於諸法中智慧清淨故。[0145c04] 「佛",
    "T10n0279_027:0145c05": "子！菩薩摩訶薩若有人來從乞舌時，於乞者",
    "T10n0279_027:0145c06": "所，以慈悲心軟語、愛語，猶如往昔端正面",
    "T10n0279_027:0145c07": "王菩薩、不退轉菩薩，及餘無量諸菩薩等。佛",
    "T10n0279_027:0145c08": "子！菩薩摩訶薩於諸趣中而受生時，有無量",
    "T10n0279_027:0145c09": "百千億那由他眾生而來乞舌。菩薩爾時，安",
    "T10n0279_027:0145c10": "置其人在師子座，以無恚心、無害心、無恨",
    "T10n0279_027:0145c11": "心、大威德心、從佛種性所生心、住於菩薩所",
    "T10n0279_027:0145c12": "住心、常不濁亂心、住大勢力心、於身無著心、",
    "T10n0279_027:0145c13": "於語無著心，兩膝著地，開口出舌，以示乞者；",
    "T10n0279_027:0145c14": "慈心軟語而告之言：『我今此身，普皆屬汝。可",
    "T10n0279_027:0145c15": "取我舌，隨意所用；令汝所願，皆得滿足。』菩薩",
    "T10n0279_027:0145c16": "爾時，以諸善根如是迴向，所謂：『願一切眾生",
    "T10n0279_027:0145c17": "得周普舌，悉能宣示諸語言法；願一切眾生",
    "T10n0279_027:0145c18": "得覆面舌，所言無二，皆悉真實；願一切眾生",
    "T10n0279_027:0145c19": "得普覆一切佛國土舌，示現諸佛自在神通；",
    "T10n0279_027:0145c20": "願一切眾生得軟薄舌，恒受美妙清淨上味；",
    "T10n0279_027:0145c21": "願一切眾生得辯才舌，能斷一切世間疑網；",
    "T10n0279_027:0145c22": "願一切眾生得光明舌，能放無數萬億光明；",
    "T10n0279_027:0145c23": "願一切眾生得決定舌，辯說諸法無有窮盡；",
    "T10n0279_027:0145c24": "願一切眾生得普調伏舌，善能開示一切祕",
    "T10n0279_027:0145c25": "要，所有言說皆令信受；願一切眾生得普通",
    "T10n0279_027:0145c26": "達舌，善入一切語言大海；願一切眾生得善",
    "T10n0279_027:0145c27": "說一切諸法門舌，於言語智悉到彼岸。』是為",
    "T10n0279_027:0145c28": "菩薩摩訶薩布施舌時善根迴向，為令眾生",
    "T10n0279_027:0145c29": "皆得圓滿無礙智故。[0145c29] 「佛子！菩薩摩訶薩以頭",
    "T10n0279_027:0146a01": "布施諸來乞者，如最勝智菩薩，及大丈夫迦",
    "T10n0279_027:0146a02": "尸國王等諸大菩薩所行布施；為欲成就入",
    "T10n0279_027:0146a03": "一切法最勝智首，為欲成就證大菩提救眾",
    "T10n0279_027:0146a04": "生首，為欲具足見一切法最第一首，為得",
    "T10n0279_027:0146a05": "正見清淨智首，為欲成就無障礙首，為欲證",
    "T10n0279_027:0146a06": "得第一地首，為求世間最勝智首，欲成三界",
    "T10n0279_027:0146a07": "無能見頂淨智慧首，為得示現普到十方智",
    "T10n0279_027:0146a08": "慧王首，為欲滿足一切諸法無能破壞自在",
    "T10n0279_027:0146a09": "之首。佛子！菩薩摩訶薩安住是法，精勤修",
    "T10n0279_027:0146a10": "習，則為已入諸佛種性，學佛行施；於諸佛所，",
    "T10n0279_027:0146a11": "生清淨信，增長善根；令諸乞者，皆得喜足；其",
    "T10n0279_027:0146a12": "心清淨，慶悅無量；心淨信解，照明佛法；發",
    "T10n0279_027:0146a13": "菩提意，安住捨心；諸根悅豫，功德增長；生",
    "T10n0279_027:0146a14": "善樂欲，常好修行廣大施行。菩薩爾時，以諸",
    "T10n0279_027:0146a15": "善根如是迴向，所謂：『願一切眾生得如來頭，",
    "T10n0279_027:0146a16": "得無見頂；於一切處無能映蔽，於諸佛剎最",
    "T10n0279_027:0146a17": "為上首；其髮右旋，光淨潤澤，&#x5350;字嚴飾，世",
    "T10n0279_027:0146a18": "所希有；具足佛首，成就智首，一切世間最",
    "T10n0279_027:0146a19": "第一首，為具足首，為清淨首，為坐道場圓滿",
    "T10n0279_027:0146a20": "智首。』是為菩薩摩訶薩布施頭時善根迴向；",
    "T10n0279_027:0146a21": "為令眾生得最勝法，成於無上大智慧故。",
    "T10n0279_027:0146a22": "[0146a22] 「佛子！菩薩摩訶薩以其手、足施諸眾生，如常",
    "T10n0279_027:0146a23": "精進菩薩、無憂王菩薩，及餘無量諸菩薩等。",
    "T10n0279_027:0146a24": "於諸趣中種種生處布施手、足，以信為手，起",
    "T10n0279_027:0146a25": "饒益行；往返周旋，勤修正法，願得寶手以",
    "T10n0279_027:0146a26": "手為施；所行不空，具菩薩道，常舒其手擬將",
    "T10n0279_027:0146a27": "廣惠；安步遊行，勇猛無怯，以淨信力具精進",
    "T10n0279_027:0146a28": "行，除滅惡道，成就菩提。佛子！菩薩摩訶薩",
    "T10n0279_027:0146a29": "如是施時，以無量無邊廣大之心，開淨法門，",
    "T10n0279_027:0146b01": "入諸佛海；成就施手，周給十方；願力任持一",
    "T10n0279_027:0146b02": "切智道，住於究竟離垢之心；法身、智身無斷",
    "T10n0279_027:0146b03": "無壞，一切魔業不能傾動；依善知識堅固其",
    "T10n0279_027:0146b04": "心，同諸菩薩修行施度。佛子！菩薩摩訶薩",
    "T10n0279_027:0146b05": "為諸眾生求一切智，施手、足時，以諸善根如",
    "T10n0279_027:0146b06": "是迴向，所謂：『願一切眾生具神通力，皆得寶",
    "T10n0279_027:0146b07": "手；得寶手已，各相尊敬，生福田想，以種種寶",
    "T10n0279_027:0146b08": "更相供養；又以眾寶供養諸佛，興妙寶雲遍",
    "T10n0279_027:0146b09": "諸佛土，令諸眾生互起慈心，不相惱害；遊",
    "T10n0279_027:0146b10": "諸佛剎，安住無畏，自然具足究竟神通。又令",
    "T10n0279_027:0146b11": "皆得寶手、華手、香手、衣手、蓋手、華鬘手、末香",
    "T10n0279_027:0146b12": "手、莊嚴具手、無邊手、無量手、普手；得是手已，",
    "T10n0279_027:0146b13": "以神通力常勤往詣一切佛土，能以一手",
    "T10n0279_027:0146b14": "遍摩一切諸佛世界，以自在手持諸眾生，得",
    "T10n0279_027:0146b15": "妙相手放無量光，能以一手普覆眾生，成於",
    "T10n0279_027:0146b16": "如來手指網縵赤銅爪相。』菩薩爾時，以大願",
    "T10n0279_027:0146b17": "手普覆眾生：『願一切眾生志常樂求無上菩",
    "T10n0279_027:0146b18": "提，出生一切功德大海，見來乞者歡喜無厭，",
    "T10n0279_027:0146b19": "入佛法海同佛善根。』是為菩薩摩訶薩施手、",
    "T10n0279_027:0146b20": "足時善根迴向。[0146b20] 「佛子！菩薩摩訶薩壞身出血",
    "T10n0279_027:0146b21": "布施眾生，如法業菩薩、善意王菩薩，及餘無",
    "T10n0279_027:0146b22": "量諸菩薩等。於諸趣中施身血時，起成就一",
    "T10n0279_027:0146b23": "切智心，起欣仰大菩提心，起樂修菩薩行心，",
    "T10n0279_027:0146b24": "起不取苦受心，起樂見乞者心，起不嫌來乞",
    "T10n0279_027:0146b25": "心，起趣向一切菩薩道心，起守護一切菩薩",
    "T10n0279_027:0146b26": "捨心，起增廣菩薩善施心，起不退轉心、不休",
    "T10n0279_027:0146b27": "息心、無戀己心；以諸善根如是迴向，所謂：『願",
    "T10n0279_027:0146b28": "一切眾生皆得成就法身、智身；願一切眾生",
    "T10n0279_027:0146b29": "得無勞倦身，猶如金剛；願一切眾生得不可",
    "T10n0279_027:0146c01": "壞身，無能傷害；願一切眾生得如變化身，普",
    "T10n0279_027:0146c02": "現世間無有盡極；願一切眾生得可愛樂身，",
    "T10n0279_027:0146c03": "淨妙堅固；願一切眾生得法界生身，同於如",
    "T10n0279_027:0146c04": "來無所依止；願一切眾生得如妙寶光明之",
    "T10n0279_027:0146c05": "身，一切世人無能映蔽；願一切眾生得智藏",
    "T10n0279_027:0146c06": "身，於不死界而得自在；願一切眾生得寶海",
    "T10n0279_027:0146c07": "身，見皆獲益，無空過者；願一切眾生得虛空",
    "T10n0279_027:0146c08": "身，世間惱患無能染著。』是為菩薩摩訶薩施",
    "T10n0279_027:0146c09": "身血時，以大乘心、清淨心、廣大心、欣悅心、慶幸",
    "T10n0279_027:0146c10": "心、歡喜心、增上心、安樂心、無濁心善根迴向。",
    "T10n0279_027:0146c11": "[0146c11] 「佛子！菩薩摩訶薩見有乞求其身髓肉，歡喜",
    "T10n0279_027:0146c12": "軟語，謂乞者言：『我身髓肉，隨意取用。』如饒益",
    "T10n0279_027:0146c13": "菩薩、一切施王菩薩，及餘無量諸菩薩等。於",
    "T10n0279_027:0146c14": "諸趣中種種生處，以其髓肉施乞者時，歡喜",
    "T10n0279_027:0146c15": "廣大，施心增長；同諸菩薩修習善根，離世塵",
    "T10n0279_027:0146c16": "垢，得深志樂；以身普施，心無有盡；具足無量",
    "T10n0279_027:0146c17": "廣大善根，攝受一切妙功德寶，如菩薩法受",
    "T10n0279_027:0146c18": "行無厭；心常愛樂布施功德，一切周給，心無",
    "T10n0279_027:0146c19": "有悔；審觀諸法從緣無體，不貪施業及業果",
    "T10n0279_027:0146c20": "報；隨所會遇，平等施與。佛子！菩薩摩訶薩",
    "T10n0279_027:0146c21": "如是施時，一切諸佛皆悉現前，想之如父得",
    "T10n0279_027:0146c22": "護念故；一切眾生皆悉現前，普令安住清淨",
    "T10n0279_027:0146c23": "法故；一切世界皆悉現前，嚴淨一切佛國",
    "T10n0279_027:0146c24": "土故；一切眾生皆悉現前，以大悲心普救護",
    "T10n0279_027:0146c25": "故；一切佛道皆悉現前，樂觀如來十種力",
    "T10n0279_027:0146c26": "故；去、來、現在一切菩薩皆悉現前，同共圓滿",
    "T10n0279_027:0146c27": "諸善根故；一切無畏皆悉現前，能作最上師",
    "T10n0279_027:0146c28": "子吼故；一切三世皆悉現前，得平等智，普觀",
    "T10n0279_027:0146c29": "察故；一切世間皆悉現前，發廣大願，盡未來",
    "T10n0279_027:0147a01": "劫修菩提故；一切菩薩無疲厭行皆悉現",
    "T10n0279_027:0147a02": "前，發無數量廣大心故。佛子！菩薩摩訶薩",
    "T10n0279_027:0147a03": "施髓肉時，以此善根如是迴向，所謂：『願一切",
    "T10n0279_027:0147a04": "眾生得金剛身，不可沮壞；願一切眾生得堅",
    "T10n0279_027:0147a05": "密身，恒無缺減；願一切眾生得意生身，猶如",
    "T10n0279_027:0147a06": "佛身，莊嚴清淨；願一切眾生得百福相身，三",
    "T10n0279_027:0147a07": "十二相而自莊嚴；願一切眾生得八十種好",
    "T10n0279_027:0147a08": "妙莊嚴身，具足十力，不可斷壞；願一切眾生",
    "T10n0279_027:0147a09": "得如來身，究竟清淨，不可限量；願一切眾生",
    "T10n0279_027:0147a10": "得堅固身，一切魔怨所不能壞；願一切眾生",
    "T10n0279_027:0147a11": "得一相身，與三世佛同一身相；願一切眾生",
    "T10n0279_027:0147a12": "得無礙身，以淨法身遍虛空界；願一切眾生",
    "T10n0279_027:0147a13": "得菩提藏身，普能容納一切世間。』是為菩薩",
    "T10n0279_027:0147a14": "摩訶薩求一切智施髓肉時善根迴向，為令",
    "T10n0279_027:0147a15": "眾生皆得如來究竟清淨無量身故。[0147a15] 「佛子！",
    "T10n0279_027:0147a16": "菩薩摩訶薩以心布施諸來乞者，如無悔厭",
    "T10n0279_027:0147a17": "菩薩、無礙王菩薩，及餘無量諸大菩薩。以其",
    "T10n0279_027:0147a18": "自心施乞者時，學自在施心，修一切施心，習",
    "T10n0279_027:0147a19": "行檀波羅蜜心，成就檀波羅蜜心，學一切菩",
    "T10n0279_027:0147a20": "薩布施心、一切悉捨無盡心、一切悉施慣習",
    "T10n0279_027:0147a21": "心、荷負一切菩薩施行心、正念一切諸佛現",
    "T10n0279_027:0147a22": "前心、供養一切諸來乞者無斷絕心。菩薩摩",
    "T10n0279_027:0147a23": "訶薩如是施時，其心清淨，為度一切諸眾生",
    "T10n0279_027:0147a24": "故，為得十力菩提處故，為依大願而修行故，",
    "T10n0279_027:0147a25": "為欲安住菩薩道故，為欲成就一切智故，為",
    "T10n0279_027:0147a26": "不捨離本誓願故，以諸善根如是迴向，所謂：",
    "T10n0279_027:0147a27": "『願一切眾生得金剛藏心，一切金剛圍山等",
    "T10n0279_027:0147a28": "所不能壞；願一切眾生得&#x5350;相莊嚴金剛界",
    "T10n0279_027:0147a29": "心，得無能動搖心，得不可恐怖心，得利益世",
    "T10n0279_027:0147b01": "間常無盡心，得大勇猛幢智慧藏心，得如那",
    "T10n0279_027:0147b02": "羅延堅固幢心，得如眾生海不可盡心，得那",
    "T10n0279_027:0147b03": "羅延藏無能壞心，得滅諸魔業、魔軍眾心，得",
    "T10n0279_027:0147b04": "無所畏心，得大威德心，得常精進心，得大",
    "T10n0279_027:0147b05": "勇猛心，得不驚懼心，得被金剛甲冑心，得諸",
    "T10n0279_027:0147b06": "菩薩最上心，得成就佛法菩提光明心，得菩",
    "T10n0279_027:0147b07": "提樹下坐安住一切諸佛正法離諸迷惑成一",
    "T10n0279_027:0147b08": "切智心，得成就十力心。』是為菩薩摩訶薩布",
    "T10n0279_027:0147b09": "施心時善根迴向；為令眾生不染世間，具足",
    "T10n0279_027:0147b10": "如來十力心故。[0147b10] 「佛子！菩薩摩訶薩若有乞求",
    "T10n0279_027:0147b11": "腸、腎、肝、肺，悉皆施與，如善施菩薩、降魔自在",
    "T10n0279_027:0147b12": "王菩薩，及餘無量諸大菩薩。行此施時，見乞",
    "T10n0279_027:0147b13": "者來，其心歡喜，以愛眼觀；為求菩提，隨其所",
    "T10n0279_027:0147b14": "須，悉皆施與，心不中悔。觀察此身無有堅",
    "T10n0279_027:0147b15": "固：『我應施彼，取堅固身。』復念此身尋即敗",
    "T10n0279_027:0147b16": "壞，見者生厭，狐、狼、餓狗之所噉食；此身無常，",
    "T10n0279_027:0147b17": "會當棄捨，為他所食，無所覺知。佛子！菩薩摩",
    "T10n0279_027:0147b18": "訶薩作是觀時，知身無常、穢污之極，於法解",
    "T10n0279_027:0147b19": "悟生大歡喜，敬心諦視彼來乞者，如善知",
    "T10n0279_027:0147b20": "識而來護想，隨所乞求無不惠施，以不堅",
    "T10n0279_027:0147b21": "身易堅固身。佛子！菩薩摩訶薩如是施時，",
    "T10n0279_027:0147b22": "所有善根悉以迴向：『願一切眾生得智藏身，",
    "T10n0279_027:0147b23": "內外清淨；願一切眾生得福藏身，能普任",
    "T10n0279_027:0147b24": "持一切智願；願一切眾生得上妙身，內蘊妙",
    "T10n0279_027:0147b25": "香，外發光明；願一切眾生得腹不現身，上下",
    "T10n0279_027:0147b26": "端直，肢節相稱；願一切眾生得智慧身，以",
    "T10n0279_027:0147b27": "佛法味充悅滋長；願一切眾生得無盡身，修",
    "T10n0279_027:0147b28": "習安住甚深法性；願一切眾生得陀羅尼清",
    "T10n0279_027:0147b29": "淨藏身，以妙辯才顯示諸法；願一切眾生得",
    "T10n0279_027:0147c01": "清淨身，若身若心內外俱淨；願一切眾生得",
    "T10n0279_027:0147c02": "如來智深觀行身，智慧充滿，雨大法雨；願一",
    "T10n0279_027:0147c03": "切眾生得內寂身，外為眾生作智幢王，放大",
    "T10n0279_027:0147c04": "光明普照一切。』是為菩薩摩訶薩施腸、腎、肝、",
    "T10n0279_027:0147c05": "肺善根迴向；為令眾生內外清淨，皆得安住",
    "T10n0279_027:0147c06": "無礙智故。[0147c06] 「佛子！菩薩摩訶薩布施乞者肢",
    "T10n0279_027:0147c07": "節諸骨，如法藏菩薩、光明王菩薩，及餘無量",
    "T10n0279_027:0147c08": "諸大菩薩。施其身分肢節骨時，見乞者來，",
    "T10n0279_027:0147c09": "生愛樂心、歡喜心、淨信心、安樂心、勇猛心、",
    "T10n0279_027:0147c10": "慈心、無礙心、清淨心、隨所乞求皆施與心。菩",
    "T10n0279_027:0147c11": "薩摩訶薩施身骨時，以諸善根如是迴向，所",
    "T10n0279_027:0147c12": "謂：『願一切眾生得如化身，不復更受骨肉血",
    "T10n0279_027:0147c13": "身；願一切眾生得金剛身，不可破壞，無能勝",
    "T10n0279_027:0147c14": "者；願一切眾生得一切智圓滿法身，於無縛、",
    "T10n0279_027:0147c15": "無著、無繫界生；願一切眾生得智力身，諸根",
    "T10n0279_027:0147c16": "圓滿，不斷不壞；願一切眾生得法力身，智力",
    "T10n0279_027:0147c17": "自在，到於彼岸；願一切眾生得堅固身，其身",
    "T10n0279_027:0147c18": "貞實，常無散壞；願一切眾生得隨應身，教化",
    "T10n0279_027:0147c19": "調伏一切眾生；願一切眾生得智熏身，具那",
    "T10n0279_027:0147c20": "羅延肢節大力；願一切眾生得堅固相續",
    "T10n0279_027:0147c21": "不斷絕身，永離一切疲極勞倦；願一切眾生",
    "T10n0279_027:0147c22": "得大力安住身，悉能具足精進大力；願一切",
    "T10n0279_027:0147c23": "眾生得遍世間平等法身，住於無量最上智",
    "T10n0279_027:0147c24": "處；願一切眾生得福德力身，見者蒙益，遠離",
    "T10n0279_027:0147c25": "眾惡；願一切眾生得無依處身，皆得具足無",
    "T10n0279_027:0147c26": "依著智；願一切眾生得佛攝受身，常為一切",
    "T10n0279_027:0147c27": "諸佛加護；願一切眾生得普饒益諸眾生身，",
    "T10n0279_027:0147c28": "悉能遍入一切諸道；願一切眾生得普現身，",
    "T10n0279_027:0147c29": "普能照現一切佛法；願一切眾生得具足精",
    "T10n0279_027:0148a01": "進身，專念勤修大乘智行；願一切眾生得離",
    "T10n0279_027:0148a02": "我慢貢高清淨身，智常安住，無所動亂；願一",
    "T10n0279_027:0148a03": "切眾生得堅固行身，成就大乘一切智業；願",
    "T10n0279_027:0148a04": "一切眾生得佛家身，永離世間一切生死。』是",
    "T10n0279_027:0148a05": "為菩薩摩訶薩施身骨時善根迴向，為令眾",
    "T10n0279_027:0148a06": "生得一切智永清淨故。[0148a06] 「佛子！菩薩摩訶薩",
    "T10n0279_027:0148a07": "見有人來，手執利刀，乞其身皮；心生歡喜，諸",
    "T10n0279_027:0148a08": "根悅豫，譬如有人惠以重恩，逢迎引納，敷座",
    "T10n0279_027:0148a09": "令坐，曲躬恭敬而作是念：『此來乞者甚為難",
    "T10n0279_027:0148a10": "遇，斯欲滿我一切智願，故來求索饒益於我。』",
    "T10n0279_027:0148a11": "歡喜和顏而語之言：『我今此身一切皆捨，所",
    "T10n0279_027:0148a12": "須皮者，隨意取用。』猶如往昔清淨藏菩薩、金",
    "T10n0279_027:0148a13": "&#x8107;鹿王菩薩，及餘無量諸大菩薩，等無有異。",
    "T10n0279_027:0148a14": "菩薩爾時，以諸善根如是迴向，所謂：『願一切",
    "T10n0279_027:0148a15": "眾生得微細皮，猶如如來色相清淨，見者無",
    "T10n0279_027:0148a16": "厭；願一切眾生得不壞皮，猶如金剛，無能壞",
    "T10n0279_027:0148a17": "者；願一切眾生得金色皮，如閻浮檀上妙真",
    "T10n0279_027:0148a18": "金，清淨明潔；願一切眾生得無量色皮，隨其",
    "T10n0279_027:0148a19": "心樂，現清淨色；願一切眾生得淨妙色皮，具",
    "T10n0279_027:0148a20": "足沙門善軟清淨如來色相；願一切眾生得",
    "T10n0279_027:0148a21": "第一色皮，自性清淨，色相無比；願一切眾生",
    "T10n0279_027:0148a22": "成就如來清淨色皮，以諸相好而自莊嚴；願",
    "T10n0279_027:0148a23": "一切眾生得妙色皮，放大光明普照一切；願",
    "T10n0279_027:0148a24": "一切眾生得明網皮，如世高幢，放不可說圓",
    "T10n0279_027:0148a25": "滿光明；願一切眾生得潤澤色皮，一切色相",
    "T10n0279_027:0148a26": "悉皆清淨。』是為菩薩摩訶薩施身皮時善根",
    "T10n0279_027:0148a27": "迴向；為令眾生皆得一切嚴淨佛剎，具足如",
    "T10n0279_027:0148a28": "來大功德故。[0148a28] 「佛子！菩薩摩訶薩以手足指",
    "T10n0279_027:0148a29": "施諸乞者，如堅精進菩薩、閻浮提自在王菩",
    "T10n0279_027:0148b01": "薩，及餘無量諸大菩薩。菩薩爾時，顏貌和",
    "T10n0279_027:0148b02": "悅，其心安善，無有顛倒，乘於大乘，不求美",
    "T10n0279_027:0148b03": "欲，不尚名聞，但發菩薩廣大之意，遠離慳",
    "T10n0279_027:0148b04": "嫉一切諸垢，專向如來無上妙法。佛子！菩",
    "T10n0279_027:0148b05": "薩摩訶薩如是施時，攝諸善根，悉以迴向：『願",
    "T10n0279_027:0148b06": "一切眾生得纖長指，與佛無異；願一切眾生",
    "T10n0279_027:0148b07": "得傭圓指，上下相稱；願一切眾生得赤銅甲",
    "T10n0279_027:0148b08": "指，其甲隆起，清淨鑒徹；願一切眾生得一切",
    "T10n0279_027:0148b09": "智勝丈夫指，悉能攝持一切諸法；願一切眾",
    "T10n0279_027:0148b10": "生得隨好指，具足十力；願一切眾生得大",
    "T10n0279_027:0148b11": "人指，纖傭齊等；願一切眾生得輪相指，指節",
    "T10n0279_027:0148b12": "圓滿，文相右旋；願一切眾生得如蓮華&#x5350;",
    "T10n0279_027:0148b13": "字旋指，十力業報相好莊嚴；願一切眾生得",
    "T10n0279_027:0148b14": "光藏指，放大光明照不可說諸佛世界；願一",
    "T10n0279_027:0148b15": "切眾生得善安布指，善巧分布網縵具足。』是",
    "T10n0279_027:0148b16": "為菩薩摩訶薩布施指時善根迴向，為令眾",
    "T10n0279_027:0148b17": "生一切皆得心清淨故。[0148b17] 「佛子！菩薩摩訶薩請",
    "T10n0279_027:0148b18": "求法時，若有人言：『汝能施我連肉爪甲，當與",
    "T10n0279_027:0148b19": "汝法。』菩薩答言：『但與我法。連肉爪甲，隨意取",
    "T10n0279_027:0148b20": "用。』如求法自在王菩薩、無盡菩薩，及餘無",
    "T10n0279_027:0148b21": "量諸大菩薩，為求法故，欲以正法，開示演",
    "T10n0279_027:0148b22": "說，饒益眾生，一切皆令得滿足故，捨連肉爪",
    "T10n0279_027:0148b23": "甲與諸乞者。菩薩爾時，以此善根如是迴",
    "T10n0279_027:0148b24": "向，所謂：『願一切眾生皆得諸佛赤銅相爪；願",
    "T10n0279_027:0148b25": "一切眾生得潤澤爪，隨好莊嚴；願一切眾生",
    "T10n0279_027:0148b26": "得光淨爪，鑒徹第一；願一切眾生得一切智",
    "T10n0279_027:0148b27": "爪，具大人相；願一切眾生得無比爪，於諸世",
    "T10n0279_027:0148b28": "間無所染著；願一切眾生得妙莊嚴爪，光明",
    "T10n0279_027:0148b29": "普照一切世間；願一切眾生得不壞爪，清淨",
    "T10n0279_027:0148c01": "無缺；願一切眾生得入一切佛法方便相爪，",
    "T10n0279_027:0148c02": "廣大智慧皆悉清淨；願一切眾生得善生爪，",
    "T10n0279_027:0148c03": "菩薩業果無不淨妙；願一切眾生得一切智",
    "T10n0279_027:0148c04": "大導師爪，放無量色妙光明藏。』是為菩薩摩",
    "T10n0279_027:0148c05": "訶薩為求法故施連肉爪甲時善根迴向，為",
    "T10n0279_027:0148c06": "令眾生具足諸佛一切智爪無礙力故。[0148c06] 「佛子！",
    "T10n0279_027:0148c07": "菩薩摩訶薩求佛法藏，恭敬尊重，生難得想。",
    "T10n0279_027:0148c08": "有能說者來語之言：『若能投身七仞火阬，",
    "T10n0279_027:0148c09": "當施汝法。』菩薩聞已，歡喜踊躍，作是思惟：『我",
    "T10n0279_027:0148c10": "為法故，尚應久住阿鼻獄等一切惡趣受無",
    "T10n0279_027:0148c11": "量苦，何況纔入人間火阬即得聞法？奇哉！",
    "T10n0279_027:0148c12": "正法甚為易得，不受地獄無量楚毒，但入火",
    "T10n0279_027:0148c13": "阬即便得聞。但為我說，我入火阬。』如求善",
    "T10n0279_027:0148c14": "法王菩薩、金剛思惟菩薩，為求法故，入火阬",
    "T10n0279_027:0148c15": "中。菩薩爾時，以此善根如是迴向，所謂：『願一",
    "T10n0279_027:0148c16": "切眾生住佛所住一切智法，永不退轉無上",
    "T10n0279_027:0148c17": "菩提；願一切眾生離諸險難，受佛安樂；願一",
    "T10n0279_027:0148c18": "切眾生得無畏心，離諸恐怖；願一切眾生常",
    "T10n0279_027:0148c19": "樂求法，具足喜樂，眾法莊嚴；願一切眾生離",
    "T10n0279_027:0148c20": "諸惡趣，滅除一切三毒熾火；願一切眾生常",
    "T10n0279_027:0148c21": "得安樂，具足如來勝妙樂事；願一切眾生得",
    "T10n0279_027:0148c22": "菩薩心，永離一切貪、恚、癡火；願一切眾生悉",
    "T10n0279_027:0148c23": "得菩薩諸三昧樂，普見諸佛，心大歡喜；願一",
    "T10n0279_027:0148c24": "切眾生善說正法，於法究竟，常無忘失；願一",
    "T10n0279_027:0148c25": "切眾生具足菩薩神通妙樂，究竟安住一切",
    "T10n0279_027:0148c26": "種智。』是為菩薩摩訶薩為求正法投火阬時",
    "T10n0279_027:0148c27": "善根迴向；為令眾生離障礙業，皆得具足智",
    "T10n0279_027:0148c28": "慧火故。[0148c28] 「佛子！菩薩摩訶薩為求正法，分別演",
    "T10n0279_027:0148c29": "說，開菩薩道，示菩提路，趣無上智，勤修十",
    "T10n0279_027:0149a01": "力，廣一切智心，獲無礙智法，令眾生清淨住",
    "T10n0279_027:0149a02": "菩薩境界。勤修大智護佛菩提時，以身具受",
    "T10n0279_027:0149a03": "無量苦惱，如求善法菩薩、勇猛王菩薩，及餘",
    "T10n0279_027:0149a04": "無量諸大菩薩。為求法故，受無量苦，乃至攝",
    "T10n0279_027:0149a05": "取誹謗正法、惡業所覆、魔業所持極大惡人；",
    "T10n0279_027:0149a06": "彼所應受一切苦惱，以求法故，悉皆為受。以",
    "T10n0279_027:0149a07": "此善根如是迴向，所謂：『願一切眾生永離一",
    "T10n0279_027:0149a08": "切苦惱逼迫，成就安樂自在神通；願一切眾",
    "T10n0279_027:0149a09": "生永離諸苦，得一切樂；願一切眾生永滅苦",
    "T10n0279_027:0149a10": "蘊，得照現身，恒受安樂；願一切眾生超出苦",
    "T10n0279_027:0149a11": "獄，成就智行；願一切眾生見安隱道，離諸惡",
    "T10n0279_027:0149a12": "趣；願一切眾生得法喜樂，永斷眾苦；願一切",
    "T10n0279_027:0149a13": "眾生永拔眾苦，互相慈愛，無損害心；願一切",
    "T10n0279_027:0149a14": "眾生得諸佛樂，離生死苦；願一切眾生成就",
    "T10n0279_027:0149a15": "清淨無比安樂，一切苦惱無能損害；願一切",
    "T10n0279_027:0149a16": "眾生得一切勝樂，究竟具足佛無礙樂。』是為",
    "T10n0279_027:0149a17": "菩薩摩訶薩為求法故受眾苦時善根迴向；",
    "T10n0279_027:0149a18": "為欲救護一切眾生，令離險難，住一切智無",
    "T10n0279_027:0149a19": "所障礙解脫處故。[0149a19] 「佛子！菩薩摩訶薩處於王",
    "T10n0279_027:0149a20": "位求正法時，乃至但為一文、一字、一句、一義",
    "T10n0279_027:0149a21": "生難得想，能悉罄捨海內所有若近若遠國",
    "T10n0279_027:0149a22": "土、城邑、人民、庫藏、園池、屋宅、樹林、華果，乃至",
    "T10n0279_027:0149a23": "一切珍奇妙物、宮殿樓閣、妻子眷屬，及以王",
    "T10n0279_027:0149a24": "位，悉能捨之。於不堅中求堅固法，為欲利益",
    "T10n0279_027:0149a25": "一切眾生，勤求諸佛無礙解脫究竟清淨一",
    "T10n0279_027:0149a26": "切智道，如大勢德菩薩、勝德王菩薩，及餘無",
    "T10n0279_027:0149a27": "量諸大菩薩。勤求正法，乃至極少，為於一",
    "T10n0279_027:0149a28": "字，五體投地；正念三世一切佛法，愛樂修",
    "T10n0279_027:0149a29": "習；永不貪著名聞利養，捨諸世間自在王",
    "T10n0279_027:0149b01": "位，求佛自在法王之位；於世間樂心無所",
    "T10n0279_027:0149b02": "著，以出世法長養其心；永離世間一切戲",
    "T10n0279_027:0149b03": "論，住於諸佛無戲論法。菩薩爾時，以諸善根",
    "T10n0279_027:0149b04": "如是迴向，所謂：『願一切眾生常樂惠施，一",
    "T10n0279_027:0149b05": "切悉捨；願一切眾生能捨所有，心無中悔；願",
    "T10n0279_027:0149b06": "一切眾生常求正法，不惜身命、資生之具；願",
    "T10n0279_027:0149b07": "一切眾生悉得法利，能斷一切眾生疑惑；願",
    "T10n0279_027:0149b08": "一切眾生得善法欲，心常喜樂諸佛正法；願",
    "T10n0279_027:0149b09": "一切眾生為求佛法，能捨身命及以王位，大",
    "T10n0279_027:0149b10": "心修習無上菩提；願一切眾生尊重正法，常",
    "T10n0279_027:0149b11": "深愛樂，不惜身命；願一切眾生護持諸佛甚",
    "T10n0279_027:0149b12": "難得法，常勤修習；願一切眾生皆得諸佛菩",
    "T10n0279_027:0149b13": "提光明，成菩提行，不由他悟；願一切眾生常",
    "T10n0279_027:0149b14": "能觀察一切佛法，拔除疑箭，心得安隱。』是為",
    "T10n0279_027:0149b15": "菩薩摩訶薩為求正法捨國城時善根迴向；",
    "T10n0279_027:0149b16": "為令眾生知見圓滿，常得住於安隱道故。[0149b16] 「佛",
    "T10n0279_027:0149b17": "子！菩薩摩訶薩作大國王，於法自在，普行",
    "T10n0279_027:0149b18": "教命，令除殺業；閻浮提內城邑聚落一切屠",
    "T10n0279_027:0149b19": "殺，皆令禁斷；無足、二足、四足、多足，種種生類，",
    "T10n0279_027:0149b20": "普施無畏無欺奪心，廣修一切菩薩諸行，仁",
    "T10n0279_027:0149b21": "慈&#x8385;物，不行侵惱，發妙寶心，安隱眾生；於諸",
    "T10n0279_027:0149b22": "佛所立深志樂，常自安住三種淨戒，亦令眾",
    "T10n0279_027:0149b23": "生如是安住。菩薩摩訶薩令諸眾生住於五",
    "T10n0279_027:0149b24": "戒，永斷殺業；以此善根如是迴向，所謂：『願一",
    "T10n0279_027:0149b25": "切眾生發菩薩心，具足智慧，永保壽命，無有",
    "T10n0279_027:0149b26": "終盡；願一切眾生住無量劫，供一切佛，恭敬",
    "T10n0279_027:0149b27": "勤修，更增壽命；願一切眾生具足修行，離老",
    "T10n0279_027:0149b28": "死法，一切災毒不害其命；願一切眾生具",
    "T10n0279_027:0149b29": "足成就無病惱身，壽命自在，能隨意住；願一",
    "T10n0279_027:0149c01": "切眾生得無盡命，窮未來劫住菩薩行，教化",
    "T10n0279_027:0149c02": "調伏一切眾生；願一切眾生為壽命門，十力",
    "T10n0279_027:0149c03": "善根於中增長；願一切眾生善根具足，得無",
    "T10n0279_027:0149c04": "盡命，成滿大願；願一切眾生悉見諸佛供養",
    "T10n0279_027:0149c05": "承事，住無盡壽，修集善根；願一切眾生於如",
    "T10n0279_027:0149c06": "來處善學所學，得聖法喜無盡壽命；願一切",
    "T10n0279_027:0149c07": "眾生得不老不病，常住命根，勇猛精進，入佛",
    "T10n0279_027:0149c08": "智慧。』是為菩薩摩訶薩住三聚淨戒永斷殺",
    "T10n0279_027:0149c09": "業善根迴向，為令眾生得佛十力圓滿智故。",
    "T10n0279_027:0149c10": "[0149c10] 「佛子！菩薩摩訶薩見有眾生心懷殘忍，損諸",
    "T10n0279_027:0149c11": "人畜所有男形，令身缺減，受諸楚毒；見是事",
    "T10n0279_027:0149c12": "已，起大慈悲而哀救之，令閻浮提一切人民",
    "T10n0279_027:0149c13": "皆捨此業。菩薩爾時，語其人言：『汝何所為作",
    "T10n0279_027:0149c14": "是惡業？我有庫藏百千萬億，一切樂具悉皆",
    "T10n0279_027:0149c15": "充滿，隨汝所須盡當相給。汝之所作，眾罪由",
    "T10n0279_027:0149c16": "生，我今勸汝莫作是事。汝所作業不如道",
    "T10n0279_027:0149c17": "理，設有所獲，於何可用？損他益己，終無是",
    "T10n0279_027:0149c18": "處。如此惡行、諸不善法，一切如來所不稱",
    "T10n0279_027:0149c19": "歎。』作是語已，即以所有一切樂具盡皆施",
    "T10n0279_027:0149c20": "與。復以善語為說妙法，令其歡悅。所謂：示",
    "T10n0279_027:0149c21": "寂靜法，令其信受，滅除不善，修行淨業，互起",
    "T10n0279_027:0149c22": "慈心，不相損害。彼人聞已，永捨罪惡。菩薩爾",
    "T10n0279_027:0149c23": "時，以此善根如是迴向，所謂：『願一切眾生具",
    "T10n0279_027:0149c24": "丈夫形，成就如來馬陰藏相；願一切眾生具",
    "T10n0279_027:0149c25": "男子形，發勇猛心修諸梵行；願一切眾生具",
    "T10n0279_027:0149c26": "勇猛力，恒為主導，住無礙智，永不退轉；願一",
    "T10n0279_027:0149c27": "切眾生皆得具足大丈夫身，永離欲心，無所",
    "T10n0279_027:0149c28": "染著；願一切眾生悉得成就善男子法，智慧",
    "T10n0279_027:0149c29": "增長，諸佛所歎；願一切眾生普得具於大人",
    "T10n0279_027:0150a01": "之力，常能修習十力善根；願一切眾生永不",
    "T10n0279_027:0150a02": "失壞男子之形，常修福智未曾有法；願一切",
    "T10n0279_027:0150a03": "眾生於五欲中無著無縛，心得解脫，厭離三",
    "T10n0279_027:0150a04": "有，住菩薩行；願一切眾生成就第一智慧丈",
    "T10n0279_027:0150a05": "夫，一切宗信，伏從其化；願一切眾生具足菩",
    "T10n0279_027:0150a06": "薩丈夫智慧，不久當成無上大雄。』是為菩薩",
    "T10n0279_027:0150a07": "摩訶薩禁絕一切毀敗男形善根迴向；為令",
    "T10n0279_027:0150a08": "眾生具丈夫形，皆能守護諸善丈夫，生賢聖",
    "T10n0279_027:0150a09": "家，智慧具足，常勤修習丈夫勝行，有丈夫用，",
    "T10n0279_027:0150a10": "巧能顯示七丈夫道，具足諸佛善丈夫種、丈",
    "T10n0279_027:0150a11": "夫正教、丈夫勇猛、丈夫精進、丈夫智慧、丈夫",
    "T10n0279_027:0150a12": "清淨，普令眾生究竟皆得。"
}