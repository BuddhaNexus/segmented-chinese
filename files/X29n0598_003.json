{
    "X29n0598_003:0606a09": "文句格言卷下",
    "X29n0598_003:0606a11": "[0606a11] 有在於此要之實相當如是示如自昔之說雖無非",
    "X29n0598_003:0606a12": "是者但專於名相上論故終不見理北學者所以蔽",
    "X29n0598_003:0606a13": "也今如此示則於法法上見得妙在其中且道不即",
    "X29n0598_003:0606a14": "不離又如何是真實相此須妙會始得。",
    "X29n0598_003:0606a15": "[0606a15] 古師以一三等權實約為三章雖今家不用縱言亦",
    "X29n0598_003:0606a16": "非無其義得在統攝文義法相有歸失則義頗煩碎",
    "X29n0598_003:0606a17": "理不簡直故取舍在人言但不得互為權實者於當",
    "X29n0598_003:0606a18": "門中互為權實則不可若相望而說次第言之雖今",
    "X29n0598_003:0606a19": "家亦容有此義然以今昔開未開及體外體內等考",
    "X29n0598_003:0606a20": "之或恐未明爾故今進退存之以見去取不苟也餘",
    "X29n0598_003:0606a21": "如私謂及記釋(云云)。",
    "X29n0598_003:0606a22": "[0606a22] 今明三一之旨既破見執不乖法體至於修性相顯",
    "X29n0598_003:0606a23": "可謂妙盡根源其去舊章遠矣今得以推明之夫三",
    "X29n0598_003:0606a24": "一之體一也但隨施開有異故昔之三一從所施用",
    "X29n0598_003:0606b01": "故不即不即故不足以相顯若苟執之則成見病今",
    "X29n0598_003:0606b02": "之三一約本論開以開故體即故有於一佛乘分別",
    "X29n0598_003:0606b03": "說三之證此三一所以相成亦是以昔一外之三成",
    "X29n0598_003:0606b04": "今一家之三故得以三顯三以一顯一例之可見云",
    "X29n0598_003:0606b05": "云又曰以因緣三一顯自性三一者謂因緣則化儀",
    "X29n0598_003:0606b06": "之事自性則性德之名此二相成亦曰修性合辨所",
    "X29n0598_003:0606b07": "謂潛之與顯利在物情即今因緣之謂也常住本源",
    "X29n0598_003:0606b08": "未&#x751E;增減即今自性之謂也然以其名相雖有一三",
    "X29n0598_003:0606b09": "之異體元不二故也所謂妙盡根源者以一代施化",
    "X29n0598_003:0606b10": "莫不由茲自性而顯他文所未&#x751E;言也故曰若迷斯",
    "X29n0598_003:0606b11": "旨徒費心神斯言豈誣也哉。",
    "X29n0598_003:0606b12": "[0606b12] 釋經固難明宗亦不易如古釋見寶塔品意用中論",
    "X29n0598_003:0606b13": "四句觀法明其見相故曰大眾見塔為根為識等謂",
    "X29n0598_003:0606b14": "為根則自見為塔則他見為識則共見廣約譬類以",
    "X29n0598_003:0606b15": "破自他等計今家斥之以謂見塔之時非復常情豈",
    "X29n0598_003:0606b16": "容根識頓同凡見而須破自他邪況彼觀法本被末",
    "X29n0598_003:0606b17": "代佛世機利殊不相當然則前疏亦用之者消經觀",
    "X29n0598_003:0606b18": "行理合然爾彼既不知何得浪用故凡釋經須知可",
    "X29n0598_003:0606b19": "否所謂通見不其然哉。",
    "X29n0598_003:0606b20": "[0606b20] 舊或以此文定法華教主既有入塔之事驗非尊特",
    "X29n0598_003:0606b21": "者曾不知此為破地師不知所表直作法身等釋故",
    "X29n0598_003:0606b22": "一往破之所謂巍巍不應塔內云云且一期汎難爾",
    "X29n0598_003:0606b23": "如南嶽所述三身勝相又何&#x751E;定劣乎況今所明既",
    "X29n0598_003:0606b24": "曰即劣辨勝即三而一何妨入塔亦即狹而廣豈若",
    "X29n0598_003:0606c01": "凡夫定量境界邪抑&#x751E;有云廣狹勝劣難思議而於",
    "X29n0598_003:0606c02": "應相&#x5374;作思議會邪故知舊明一家壽量應相等義",
    "X29n0598_003:0606c03": "卒皆情見隨文作解而已豈知所謂諸佛境界乎學",
    "X29n0598_003:0606c04": "者得一可以例諸。",
    "X29n0598_003:0606c05": "[0606c05] 若論真實本非廣略名言所到所謂離四性絕百非",
    "X29n0598_003:0606c06": "僅得之矣然非名言無以見真實非廣略無以示真",
    "X29n0598_003:0606c07": "實故於是言真實有三略言真實一言可以蔽之所",
    "X29n0598_003:0606c08": "謂實相無相言思路絕但可相應不容擬議古德有",
    "X29n0598_003:0606c09": "云但可作此會不可作此示等其殆庶幾乎廣則百",
    "X29n0598_003:0606c10": "非洞遣性計咸亡凡所有相皆是&#x8657;妄雖千萬非亦",
    "X29n0598_003:0606c11": "不足以見真實之旨處中言之中論所謂八不之義",
    "X29n0598_003:0606c12": "聊可形容其大體爾然記有言所非雖多能非唯一",
    "X29n0598_003:0606c13": "且道唯一者又是箇甚麼。",
    "X29n0598_003:0606c14": "[0606c14] 要識法華經藏其於深固幽遠四字見之矣若論此",
    "X29n0598_003:0606c15": "理未開顯時深固幽遠開了亦深固幽遠無人能到",
    "X29n0598_003:0606c16": "故深固幽遠到了亦深固幽遠然亦不可以深固幽",
    "X29n0598_003:0606c17": "遠故便作難見難到會但佛為教化成就機緣無名",
    "X29n0598_003:0606c18": "相中作此顯示爾須知此理&#x5FA7;在諸法堂堂顯露全",
    "X29n0598_003:0606c19": "身在裏許終日不能知惟其當體不知故莫遠於此",
    "X29n0598_003:0606c20": "惟其體之即是亦莫近於此又何難見難到之有貴",
    "X29n0598_003:0606c21": "在當人忘言領會耳。",
    "X29n0598_003:0606c22": "[0606c22] 依經修觀其說有二一者經中正明觀行如今安樂",
    "X29n0598_003:0606c23": "行修攝其心勸發中若行若坐等是一經之觀行必",
    "X29n0598_003:0606c24": "欲修習須摩訶止觀專為行者示其修法然後為備",
    "X29n0598_003:0607a01": "所謂約行觀者是也二者隨文作觀故大師於諸文",
    "X29n0598_003:0607a02": "下明托事附法二種觀門攝事成理而修觀法此則",
    "X29n0598_003:0607a03": "不待觀境隨時隨處隨有聞見皆可修之是也而章",
    "X29n0598_003:0607a04": "疏之家都不涉言是獨後於觀行也而反斥天台以",
    "X29n0598_003:0607a05": "謂名同顯別之文&#x8657;張援引可謂不知務也記主於",
    "X29n0598_003:0607a06": "是慇懃囑歎勉其不逮則曰忽暗斯旨恨己所未沾",
    "X29n0598_003:0607a07": "徒有經懷加敬無窮之歎況餘人乎況後代乎。",
    "X29n0598_003:0607a08": "[0607a08] 諸佛化事固未易一揆論然亦有斟酌而得之者有",
    "X29n0598_003:0607a09": "以無可奈何而歸之隨緣者如釋論明多寶佛不說",
    "X29n0598_003:0607a10": "法華而取滅度故有發願隨喜之說南岳師曰彼佛",
    "X29n0598_003:0607a11": "既有告諸比丘之言豈都不說以意斟酌之當是多",
    "X29n0598_003:0607a12": "寶亦得開三而不得顯實云爾然聖師所判敢不信",
    "X29n0598_003:0607a13": "乎今&#x8F19;論之曰開三顯一必至之理也彼得開三而",
    "X29n0598_003:0607a14": "不得顯實者示法無定相或以滅度即顯實之至者",
    "X29n0598_003:0607a15": "故不說也雖不說實而諸佛常道豈容有違故復發",
    "X29n0598_003:0607a16": "願證經以存之也記又凡約數端揀之云云而卒以",
    "X29n0598_003:0607a17": "隨緣為答如是設&#x8FF9;不同亦是鑑機而作等皆無可",
    "X29n0598_003:0607a18": "奈何之論而不敢&#x8F19;斷者也意其如此毋謂實然。",
    "X29n0598_003:0607a19": "[0607a19] 龍女以非器之身而能來至靈山蒙佛授記須臾成",
    "X29n0598_003:0607a20": "佛此其可疑者故智積於是執別為難而身子挾藏",
    "X29n0598_003:0607a21": "為疑云云因有明圓釋疑之文以實除疑之釋其言",
    "X29n0598_003:0607a22": "曰云云謂佛之所以成佛者在乎深達罪福本出一",
    "X29n0598_003:0607a23": "心一心性空了無罪福如是體達入一實相由是發",
    "X29n0598_003:0607a24": "得般若智光即能洞照十方即十法界依正之境境",
    "X29n0598_003:0607b01": "智斯契故性德法身一念顯發此修性所以互顯也",
    "X29n0598_003:0607b02": "故曰微妙淨法身具相三十二等云云亦深證法身",
    "X29n0598_003:0607b03": "相好稱性顯發也故率曰天人所戴仰等則宗歸於",
    "X29n0598_003:0607b04": "佛者如是而已抑我之所以成佛者豈不由於此乎",
    "X29n0598_003:0607b05": "故龍女所以寄果明因成佛速疾意釋智積之疑皆",
    "X29n0598_003:0607b06": "煥然矣又以圓珠&#x732E;佛者謂心珠也心珠本圓而又",
    "X29n0598_003:0607b07": "因教得解表其修德也以之奉佛表將因以克果佛",
    "X29n0598_003:0607b08": "即受之一念無間表獲果速也此皆龍女釋疑之機",
    "X29n0598_003:0607b09": "妙在於此非天台亦莫能釋也。",
    "X29n0598_003:0607b10": "[0607b10] 觀今問答有以見妙盡諸佛化用及土體變易往來",
    "X29n0598_003:0607b11": "之相此因文殊自海而至靈山故有此問答云云初",
    "X29n0598_003:0607b12": "義可知次義謂龍宮不動而所居已變者則變與不",
    "X29n0598_003:0607b13": "變元只一處而未始幸異故從變而不變處來則來",
    "X29n0598_003:0607b14": "未始來亦應云不變而變則不來而來也三者約如",
    "X29n0598_003:0607b15": "來神力不思議說故雖有被徒來從之&#x8FF9;而山海宛",
    "X29n0598_003:0607b16": "然令眾有見有不見而土體未&#x751E;改也故知此理非",
    "X29n0598_003:0607b17": "凡情所到至文殊不起而往等還約向意申之爾又",
    "X29n0598_003:0607b18": "問不起而往者則又復宗經力知有所自也且以彼",
    "X29n0598_003:0607b19": "此反覆發明以示不來不去之妙有如淨名足指按",
    "X29n0598_003:0607b20": "地等皆其理也凡諸圓旨罔不皆然如此則可以得",
    "X29n0598_003:0607b21": "彼矣本明龍女成佛而以胎經為難者意在出異釋",
    "X29n0598_003:0607b22": "妨而卒歸乎取證則一也所以出異者今有轉變彼",
    "X29n0598_003:0607b23": "無捨受此一往異也而曰法性如大海等則取證之",
    "X29n0598_003:0607b24": "速彼此無二也其釋妨則義見此文故曰南方緣熟",
    "X29n0598_003:0607c01": "等謂彼方緣熟宜以佛八相化故有轉變之&#x8FF9;此土",
    "X29n0598_003:0607c02": "以龍女化故亦無捨受之事此皆權巧之力也記釋",
    "X29n0598_003:0607c03": "料揀云為不捨身等挾胎經為問也若不即身等挾",
    "X29n0598_003:0607c04": "今文為問也故結難云云答以權實雙判二文則曰",
    "X29n0598_003:0607c05": "今龍女從權胎經從實皆一往之義也二往言之今",
    "X29n0598_003:0607c06": "文非無有實則曰若實行不實等彼胎經非無有權",
    "X29n0598_003:0607c07": "則曰若實得者等既曰容起神變豈非亦有轉變如",
    "X29n0598_003:0607c08": "龍女邪又曰及證圓經豈非龍女亦知本無捨受如",
    "X29n0598_003:0607c09": "胎經邪故曰凡如此例必須權實不二以釋疑妨又",
    "X29n0598_003:0607c10": "曰言權巧等意以今龍女文非必本&#x8FF9;之為權巧亦",
    "X29n0598_003:0607c11": "兼體用權巧故也故知得其旨者文相本直失其意",
    "X29n0598_003:0607c12": "者穿鑿求異反以為難何哉。",
    "X29n0598_003:0607c13": "[0607c13] &#x751E;見學吾教者於此等文相但平讀其文了不注意",
    "X29n0598_003:0607c14": "曾不知此等說話&#x5374;是要緊操履受用邊事不唯自",
    "X29n0598_003:0607c15": "進已道至於處世接物全身遠害捫心忖德慕聖思",
    "X29n0598_003:0607c16": "賢凡諸事業皆佛祖之所勸囑而後世忽為常談可",
    "X29n0598_003:0607c17": "不謂之倒置邪如此品疏文多引經論誡末世不應",
    "X29n0598_003:0607c18": "式比丘令其行道以至被忍辱鎧用五法觀惡人等",
    "X29n0598_003:0607c19": "皆功於學者須者撿之足為明鑑因得以發之耳。",
    "X29n0598_003:0607c20": "[0607c20] 比見內眾有受具戒訖續受大乘戒謂之增戒者在",
    "X29n0598_003:0607c21": "小教固有所謂樓閣戒取其次第增受云爾輔行有",
    "X29n0598_003:0607c22": "曰若先小後大無作戒體皆悉轉為無盡戒藏是亦",
    "X29n0598_003:0607c23": "增戒之明文於彼宗則有曰圓戒者意取圓宗體戒",
    "X29n0598_003:0607c24": "云爾曾未聞有增戒之明證者以今言之記有所謂",
    "X29n0598_003:0608a01": "云云此正可證增戒之說謂於小乘戒上增受三聚",
    "X29n0598_003:0608a02": "淨戒即今所謂具增三學方名增戒則名義兩得也",
    "X29n0598_003:0608a03": "不然守一而不知有其他者是亦戒&#x51CF;而已矣安在",
    "X29n0598_003:0608a04": "其能由定慧而至五分法身也哉故今取以為證不",
    "X29n0598_003:0608a05": "亦可乎。",
    "X29n0598_003:0608a06": "[0608a06] 世教有言人能弘道非道弘人又曰苟非其人道不",
    "X29n0598_003:0608a07": "&#x8657;行夫妙法固妙矣而法不自弘弘之者在人人不",
    "X29n0598_003:0608a08": "必信而信之者由行故曰若己自行不長物信則不",
    "X29n0598_003:0608a09": "足以傳弘病而貨藥斯言有徵夫行也者以今方軌",
    "X29n0598_003:0608a10": "言之則衣坐室三之行也良由經旨本於三德能弘",
    "X29n0598_003:0608a11": "之行亦必符焉故曰三周開顯等謂三德不出修性",
    "X29n0598_003:0608a12": "故以性德言之則隱顯齊致不當開與不開以修德",
    "X29n0598_003:0608a13": "則稱謂隨時轉名赴物雖有同異體唯一乘一乘則",
    "X29n0598_003:0608a14": "又此經之宗會也不以一乘而言衣座室三則非此",
    "X29n0598_003:0608a15": "經弘道之軌也。",
    "X29n0598_003:0608a16": "[0608a16] 今有安樂而不能進行有進行而不能安而行之者",
    "X29n0598_003:0608a17": "皆非今所謂安樂行也夫今所謂云者必也心安實",
    "X29n0598_003:0608a18": "相之謂安體必無為之謂樂由之而行乃無作無行",
    "X29n0598_003:0608a19": "之行也故曰住忍辱地而不卒暴等今凡約三義釋",
    "X29n0598_003:0608a20": "品謂依事者如遠離十種惱亂等一往則得事中安",
    "X29n0598_003:0608a21": "樂行也附文者明約行理等安樂行示有所憑也法",
    "X29n0598_003:0608a22": "門者凡今解釋以其得之有本故左右逢原一切法",
    "X29n0598_003:0608a23": "門無不合也雖有三釋要不過事理安藥行而已既",
    "X29n0598_003:0608a24": "以自行復以弘經所謂圓頓妙行何以加於斯言可",
    "X29n0598_003:0608b01": "謂至矣。",
    "X29n0598_003:0608b02": "[0608b02] 人徒見其列四安樂行曾不知其以三行為本以慈",
    "X29n0598_003:0608b03": "悲誓願而導成之則其行門方為備至故慈悲誓願",
    "X29n0598_003:0608b04": "必由三業而行三業之行非慈悲誓願亦莫能至故",
    "X29n0598_003:0608b05": "曰身業有止故離身麤身業有觀故不得身相以於",
    "X29n0598_003:0608b06": "身相無所得故不墮凡夫地有慈悲故不墮二乘地",
    "X29n0598_003:0608b07": "是則於身業而修慈悲以慈悲故廣利眾生皆至於",
    "X29n0598_003:0608b08": "極由三業故成乎三行有三行而後有三軌有三軌",
    "X29n0598_003:0608b09": "則而後成三德三德相生通乎智斷不離三業而顯",
    "X29n0598_003:0608b10": "法身法身顯則能事濟矣此其所以上下相成始終",
    "X29n0598_003:0608b11": "一致也。",
    "X29n0598_003:0608b12": "[0608b12] 經言行處近處疏釋不過以無所行而釋行以不親",
    "X29n0598_003:0608b13": "近而釋近則其義得矣何者以無所行釋行則本於",
    "X29n0598_003:0608b14": "住忍辱地而觀諸法如寶相即無所行是為行處具",
    "X29n0598_003:0608b15": "足應如下文不行行行不行非行非不行如是三行",
    "X29n0598_003:0608b16": "同依一實相理是也以不親近釋近者但知遠離十",
    "X29n0598_003:0608b17": "種惱亂則其所近可知亦下文所謂所離雖近能離",
    "X29n0598_003:0608b18": "實遠若知能離之遠則達所近之近矣了是二者體",
    "X29n0598_003:0608b19": "而行之則其為安樂之行盡之矣夫復何事哉。",
    "X29n0598_003:0608b20": "[0608b20] 經文一也而增數約三法釋者是固佛意多含吾祖",
    "X29n0598_003:0608b21": "智說無礙抑又有旨焉答經言地宜作一法釋經言",
    "X29n0598_003:0608b22": "忍辱宜作二法釋經有觀實相之言宜作三諦釋故",
    "X29n0598_003:0608b23": "知義各有當非苟然也約一法釋者謂直緣一諦等",
    "X29n0598_003:0608b24": "則一切所歸一切法作本而無分別皆地義也以理",
    "X29n0598_003:0608c01": "即中道故為諸法所歸亦眾行之所休息名忍辱地",
    "X29n0598_003:0608c02": "即行不行之行也又中為理本猶萬物得地而生所",
    "X29n0598_003:0608c03": "以在剛能柔在逆能順在暴能治處驚能安者皆得",
    "X29n0598_003:0608c04": "理之&#x52B9;也故曰無量功德從中道生無生而生即不",
    "X29n0598_003:0608c05": "行行之行也其體遍而無所分別者中實之理也是",
    "X29n0598_003:0608c06": "不特為行本亦為無行本猶地之不分別行與不行",
    "X29n0598_003:0608c07": "故曰亦不行不分別即非行非不行之行也圓覺所",
    "X29n0598_003:0608c08": "謂於無了知不辨真實亦其義也次約二三法釋者",
    "X29n0598_003:0608c09": "在文可見(云云)。",
    "X29n0598_003:0608c10": "[0608c10] 人法二空本通偏小今就圓論故約真俗以明二空",
    "X29n0598_003:0608c11": "即不思議之真俗以真諦即法空俗諦即生空約俗",
    "X29n0598_003:0608c12": "假真實義便故也又玄文以所破論之義則反是故",
    "X29n0598_003:0608c13": "世諦破性性則實也真諦破假假則&#x8657;也又曰假破",
    "X29n0598_003:0608c14": "即相空等則又以所顯言之故一往相即生空性即",
    "X29n0598_003:0608c15": "法空雖各隨義便所對不同其並顯不二之旨一也",
    "X29n0598_003:0608c16": "故曰為對所破等委如別釋(云云)。",
    "X29n0598_003:0608c17": "[0608c17] 法有乖於常情極其心量為至難信受如今所云者",
    "X29n0598_003:0608c18": "非宿有道種焉能聞而安之鮮有不為轉換而驚怖",
    "X29n0598_003:0608c19": "者在佛世時尚有憚教不受聞而生謗者以是知其",
    "X29n0598_003:0608c20": "圓頓大法不易承當然今末法往往有聞而不以為",
    "X29n0598_003:0608c21": "異者非謂其能信受也直藐之而已耳此又不可不",
    "X29n0598_003:0608c22": "辯雖然當今叔世有能以博地凡心獲聞至教而不",
    "X29n0598_003:0608c23": "驚疑者亦足以質熏種之益已不可多得更能就進",
    "X29n0598_003:0608c24": "一步豈易量哉可不勉乎。",
    "X29n0598_003:0609a01": "[0609a01] 一切眾生即菩提相五無間業皆解脫相又曰行於",
    "X29n0598_003:0609a02": "非道通達佛道等則孰為近孰為遠故知法無遠近",
    "X29n0598_003:0609a03": "而道有向背惟其背之故非遠而遠名為非道向之",
    "X29n0598_003:0609a04": "故非近而近名之為道此其所以有即遠而論近即",
    "X29n0598_003:0609a05": "近而論近即非遠非近而論近夫即遠而論近者如",
    "X29n0598_003:0609a06": "遠十種惱亂此附戒門以助觀觀即安樂行也即近",
    "X29n0598_003:0609a07": "論近者如修攝其心等則附定門以為助也非遠非",
    "X29n0598_003:0609a08": "近以論近者如觀一切法空等則附慧門以扶之也",
    "X29n0598_003:0609a09": "不唯助成觀行亦所以助發弘通爾又約觀心以明",
    "X29n0598_003:0609a10": "十種遠離者記則曰無非法界何所可離乃至云初",
    "X29n0598_003:0609a11": "心雖了一切本無而須數數近於遠離等此皆反釋",
    "X29n0598_003:0609a12": "所以違順之意究而言之一一皆以所離為境以三",
    "X29n0598_003:0609a13": "觀為近以三惑為遠近遠之義於是得矣。",
    "X29n0598_003:0609a14": "文句第九",
    "X29n0598_003:0609a15": "[0609a15] 此言非遠非近者對前遠離等言之故此當雙非謂",
    "X29n0598_003:0609a16": "觀一切法者具十法界境不亦遠乎而唯一心不亦",
    "X29n0598_003:0609a17": "近乎雖非遠近而觀莫近乎中故以中道為近處也",
    "X29n0598_003:0609a18": "本於中道觀謂而曰一切法空者此空即中謂畢竟",
    "X29n0598_003:0609a19": "空也故以如實相言之則非偏空矣不顛倒等皆彰",
    "X29n0598_003:0609a20": "中道體相德用等義莫委於此苟欲知中道之旨第",
    "X29n0598_003:0609a21": "於此求之可也但以因緣有者亦對上總標言空故",
    "X29n0598_003:0609a22": "以因緣之有結之所謂因緣所生法是也以顯中間",
    "X29n0598_003:0609a23": "所釋無非中道其理明矣又曰上直明中道觀慧體",
    "X29n0598_003:0609a24": "世今明雙照二邊用也理性畢竟清淨等覆釋體義",
    "X29n0598_003:0609b01": "指如上說而從解惑因緣生等覆釋用義即如次文",
    "X29n0598_003:0609b02": "也故曰常樂觀如是法等謂今以安樂行弘是經者",
    "X29n0598_003:0609b03": "當常樂觀如是三諦之法也又但有下重約境教觀",
    "X29n0598_003:0609b04": "三結釋其文謂從因緣有及顛倒生者不出指十界",
    "X29n0598_003:0609b05": "法即三諦妙境無別有也如是說即妙教也如是觀",
    "X29n0598_003:0609b06": "即妙觀也直如是釋文已顯矣今謂亦可初文直約",
    "X29n0598_003:0609b07": "體性觀正顯性德之至次但以下覆約解惑釋彌彰",
    "X29n0598_003:0609b08": "修顯之功緒言如此思之可知至如以十八句配十",
    "X29n0598_003:0609b09": "八空等不妨一時對當之說若得意者便以一句攝",
    "X29n0598_003:0609b10": "十八空以一一空具十八句有何不可更試詳之。",
    "X29n0598_003:0609b11": "[0609b11] 四行實弘經之要十乘為觀行之宗廣略雖殊實相",
    "X29n0598_003:0609b12": "表裏故今以此會彼大旨懸合俾修安樂行者緣心",
    "X29n0598_003:0609b13": "有在由此通彼益莫大焉故此前文勤勤點示政恐",
    "X29n0598_003:0609b14": "學者失所宗故立大本故勉思修故可不念乎於中",
    "X29n0598_003:0609b15": "言十八道品者謂文對十八空亦道品之流類也亦",
    "X29n0598_003:0609b16": "不分別通塞者謂分別塞也不分別通也於不分別",
    "X29n0598_003:0609b17": "而起塞者此塞亦須破餘可知者不煩文也。",
    "X29n0598_003:0609b18": "[0609b18] 余&#x751E;示一家圓斷有惑體常即偏強受名之說正合",
    "X29n0598_003:0609b19": "今文以一切障自十信已去則知言三毒者且是欲",
    "X29n0598_003:0609b20": "界之麤惑耳故曰以十信具除三界惑故方得名一",
    "X29n0598_003:0609b21": "切障又曰下去猶有見思等三則知真位所破無明",
    "X29n0598_003:0609b22": "亦兼三惑但從強言無明耳故得為證也。",
    "X29n0598_003:0609b23": "[0609b23] 夢固事中之不思議如止觀以夢喻一念三千今文",
    "X29n0598_003:0609b24": "以表妙法一中無量況今以安樂行弘經功力所致",
    "X29n0598_003:0609c01": "之夢是安得不為克果之前相邪故記曰化功歸己",
    "X29n0598_003:0609c02": "果相先彰謂能以剎那之夢逾億劫之久以表一生",
    "X29n0598_003:0609c03": "弘教功超累劫第弘經功行或未至耳佛祖誠言豈",
    "X29n0598_003:0609c04": "欺我哉昔論夢者有二謂因與想又列子有六夢云",
    "X29n0598_003:0609c05": "云今曰唯佛不夢無疑無習氣故亦唯二事故無夢",
    "X29n0598_003:0609c06": "也又曰從五事或七事故有夢雖有多小開合要不",
    "X29n0598_003:0609c07": "過因想爾又曰現在意識不見色者不見現量色耳",
    "X29n0598_003:0609c08": "夢中意地能見者比量色也又夢中能見未來事者",
    "X29n0598_003:0609c09": "亦比知想見爾非願智力也佛雖無夢而亦有臥者",
    "X29n0598_003:0609c10": "示同人法為調身故亦得有眠也此本餘事因文略",
    "X29n0598_003:0609c11": "知進否耳此當本門之初將以啟時眾竦然觀聽故",
    "X29n0598_003:0609c12": "於是作而言曰云云想當時聞者與起之意宜何如",
    "X29n0598_003:0609c13": "哉嗚呼使吾祖著述文采必有可觀者惜乎不為耳",
    "X29n0598_003:0609c14": "於此聊可見其一班如曰如來一命四方奔踊此可",
    "X29n0598_003:0609c15": "見其師嚴道尊也又曰一月萬影孰能思量則如來",
    "X29n0598_003:0609c16": "應&#x8FF9;之盛何以加於又曰&#x8657;空湛然無早無晚此又",
    "X29n0598_003:0609c17": "非言議所能到者至於曰道場少父寂光老兒&#x8462;亦",
    "X29n0598_003:0609c18": "前所未有之說傳不云乎有德者必有言斯可謂有",
    "X29n0598_003:0609c19": "德而言者也。",
    "X29n0598_003:0609c20": "[0609c20] 寂光者身上之本也雖即身土而&#x9008;出身土之表其",
    "X29n0598_003:0609c21": "為體也非方所非數量非形質非可見聞理不可以",
    "X29n0598_003:0609c22": "&#x8FF9;示故以空表之而空亦非也然則何以言其至請",
    "X29n0598_003:0609c23": "以其名議之謂體常寂而彌光用彌光而常寂此其",
    "X29n0598_003:0609c24": "所以為身土之妙也亦一切身土之所自出也故曰",
    "X29n0598_003:0610a01": "常即常德等記日本有四德等是皆無以指示無以",
    "X29n0598_003:0610a02": "號召故一往以名言示之無謂止於是也又曰在下",
    "X29n0598_003:0610a03": "不屬此等謂非此非彼不上不下則卒歸於中道而",
    "X29n0598_003:0610a04": "已中則實實則常常則圓圓則妙妙則極極則至矣",
    "X29n0598_003:0610a05": "而曰出此不在上不在此下者恐誤縱記家曲釋終",
    "X29n0598_003:0610a06": "非文體應云非彼不在下其義方顯記又以事顯理",
    "X29n0598_003:0610a07": "約一論&#x5FA7;之說可謂通論也此中文義幽賾學者毋",
    "X29n0598_003:0610a08": "以麤心讀之。",
    "X29n0598_003:0610a09": "[0610a09] &#x751E;試論圓頓教中明六度必度度具六明十善則善",
    "X29n0598_003:0610a10": "善各具此固約互具互嚴言之而其相可知至如今",
    "X29n0598_003:0610a11": "文以一度具十界等遂至於萬還歷六度成六萬法",
    "X29n0598_003:0610a12": "門而記曰度實無萬者頗似難曉今謂還只約界如",
    "X29n0598_003:0610a13": "十善等趣六度言之云六萬爾非六度有萬法也以",
    "X29n0598_003:0610a14": "其實言無別有也但各據假名宛轉結成故曰一一",
    "X29n0598_003:0610a15": "度行無非法界法界即妙境觀也。",
    "X29n0598_003:0610a16": "[0610a16] 於六十小劫謂如食頃者前明聽法忘疲則多在於",
    "X29n0598_003:0610a17": "機今明如來不思議力則正在於應雖然非機何以",
    "X29n0598_003:0610a18": "為見譬鏡豈借妍猶在應之謂也由形故爾亦在機",
    "X29n0598_003:0610a19": "之謂也有人云者兼舉前說以見同異之相記評以",
    "X29n0598_003:0610a20": "謂得感失應有抑如來神力之過究言本由時節不",
    "X29n0598_003:0610a21": "可思議故佛眼觀之長短不二其於四眼不無異緣",
    "X29n0598_003:0610a22": "故隨其解惑或即短見長或即長見短亦如萬象森",
    "X29n0598_003:0610a23": "羅凡夫見異等又如盲者在明而無見蝙蝠於夜而",
    "X29n0598_003:0610a24": "能視故知有漏報法尚猶若此以事顯法其義明矣",
    "X29n0598_003:0610b01": "即長而短於是可知。",
    "X29n0598_003:0610b02": "[0610b02] 觀諸師之釋文辭盡佳然以諸解相望不無優劣大",
    "X29n0598_003:0610b03": "師縱而不斥唯與光宅對論常無常耳若據光宅雖",
    "X29n0598_003:0610b04": "云獨擅其美及釋今壽量以為無常則反不及諸師",
    "X29n0598_003:0610b05": "此尤可闢者也故今約三身四句而破立焉以今一",
    "X29n0598_003:0610b06": "家望彼諸師可謂集大成得大體者也故記有與奪",
    "X29n0598_003:0610b07": "之斥與之則諸師非無斥意奪言則諸無可存故曰",
    "X29n0598_003:0610b08": "消當文非無一意等斯言亦可謂當矣。",
    "X29n0598_003:0610b09": "[0610b09] 按諸文釋壽量莫不以三身為本而或作六能二用",
    "X29n0598_003:0610b10": "說或約名實四句說&#x8462;各隨其義也文雖或偏而義",
    "X29n0598_003:0610b11": "必相有如今文因上出異解要不過量無量二義於",
    "X29n0598_003:0610b12": "是乘斥古之弊約名實對辨作四句而解句雖有四",
    "X29n0598_003:0610b13": "身實歸三即初二句應身也所謂應佛皆為兩量是",
    "X29n0598_003:0610b14": "也第二句報身也第三句法身也若觀無量壽經雖",
    "X29n0598_003:0610b15": "是報身以題稱無量故屬第三句攝然亦得是真法",
    "X29n0598_003:0610b16": "身故也若配六能即初後二句下三能也第二句上",
    "X29n0598_003:0610b17": "三能也但不約名實對論故闕第三句然第三句既",
    "X29n0598_003:0610b18": "是法身即六能能應之體故知一往名相雖異體元",
    "X29n0598_003:0610b19": "不別昔人不了遂致多端得其旨者千車合轍記釋",
    "X29n0598_003:0610b20": "可知。",
    "X29n0598_003:0610b21": "[0610b21] 凡答問有四此見其二於是可以知法華之與眾經",
    "X29n0598_003:0610b22": "有同有異異則廣略之殊亦開會不開會之別同則",
    "X29n0598_003:0610b23": "不異故一乘只是常住常住即是佛性萬法歸宗一",
    "X29n0598_003:0610b24": "而已矣更復何異強生分別故知昔人妄生疣贅。",
    "X29n0598_003:0610c01": "[0610c01] 祖有明誡奈何學者自耳愚暗而守其文哉何謂尋",
    "X29n0598_003:0610c02": "詮會宗是教之正意此可謂示本之論也今人不知",
    "X29n0598_003:0610c03": "教宗徒尋文字是猶噉糟糠而不識真味問橋梁而",
    "X29n0598_003:0610c04": "罔知所歸可不為之衰耶又曰教本為緣緣殊故說",
    "X29n0598_003:0610c05": "異因有悉檀四隨之說極而言之悟理而已矣苟不",
    "X29n0598_003:0610c06": "悟理而滯隨機之說亦猶遲迴道路而未始到家所",
    "X29n0598_003:0610c07": "謂多歧忘羊者也終日門外豈識所以泥洹真法寶",
    "X29n0598_003:0610c08": "也哉。",
    "X29n0598_003:0610c09": "[0610c09] 通經立教貴乎知宗苟為知宗則文固不在多少如",
    "X29n0598_003:0610c10": "涅槃以常住為宗法華以久成為宗故其文多餘非",
    "X29n0598_003:0610c11": "所宗故其文少雖然一句宗也多句亦宗也如一滴",
    "X29n0598_003:0610c12": "乳乳也一器之乳亦乳也何取多少於其間使多句",
    "X29n0598_003:0610c13": "之宗如加水之乳一句之宗猶如真乳吾必知其舍",
    "X29n0598_003:0610c14": "多而從少也奈何隨多而棄少乎宜其謂之魔說非",
    "X29n0598_003:0610c15": "佛說也亦猶天子之一言&#x52C5;也多言亦&#x52C5;也豈以一",
    "X29n0598_003:0610c16": "言之少而可違乎況此經言未來常宗與涅槃同者",
    "X29n0598_003:0610c17": "文復不少如曰世間相常住及處處名法身等皆是",
    "X29n0598_003:0610c18": "也奈何不以此經明常住邪苟以法身為無常者其",
    "X29n0598_003:0610c19": "可懼也已。",
    "X29n0598_003:0610c20": "[0610c20] 如來之言未易云也尚不當一況二三乎況無量乎",
    "X29n0598_003:0610c21": "如來者不來來者非如然則果何以言如來邪無名",
    "X29n0598_003:0610c22": "相中假名相說名既彰矣二三何妨故論曰乘如實",
    "X29n0598_003:0610c23": "道來成正覺又曰來者無所從來是來者果有來乎",
    "X29n0598_003:0610c24": "果無來乎惟其不來而來故曰如來大師約之以明",
    "X29n0598_003:0611a01": "二三如來只論中二句便含境智因果四義謂如智",
    "X29n0598_003:0611a02": "也實境也道因也覺果也若單言如如無所如若單",
    "X29n0598_003:0611a03": "言實實無能如境智既合故能如如於所如所如如",
    "X29n0598_003:0611a04": "於能如乘者法也乘之者人也以其人乘其法從因",
    "X29n0598_003:0611a05": "至果覺道斯成此所以乘如實道來乘成正覺者真",
    "X29n0598_003:0611a06": "身如來也亦乘此道來生三界示乘正覺者應身如",
    "X29n0598_003:0611a07": "來也從開言之則法如如境不動而至者法如來也",
    "X29n0598_003:0611a08": "法如如智稱理而來者報如來也合而能應以八相",
    "X29n0598_003:0611a09": "成道者應如來也大論所謂如法相解如法相說今",
    "X29n0598_003:0611a10": "文以之開對三身妙得其旨也此其大略而已餘如",
    "X29n0598_003:0611a11": "記釋(云云)。",
    "X29n0598_003:0611a12": "[0611a12] 今諸經以明三身不可一異之旨也如此文云是三",
    "X29n0598_003:0611a13": "如來不可單取亦應云不可複取縱橫並別皆不可",
    "X29n0598_003:0611a14": "取故大經曰法身亦非等夫何故以其理一而義融",
    "X29n0598_003:0611a15": "故雖有三名而實一體雖是一體而有三相三用等",
    "X29n0598_003:0611a16": "別故不可以一求之不可以異求之唯彰圓覽三法",
    "X29n0598_003:0611a17": "假名如來又如華嚴別為一緣明華臺華葉遞論本",
    "X29n0598_003:0611a18": "&#x8FF9;不得相離不相離則即也又曰但可相關不論相",
    "X29n0598_003:0611a19": "即者亦法報應身不可一異之明證也然於佛常即",
    "X29n0598_003:0611a20": "在機則或同或異也又像法決疑經結涅槃末會云",
    "X29n0598_003:0611a21": "或見等既以或言則知佛本無三為緣見異又普賢",
    "X29n0598_003:0611a22": "觀結法華云是異名而非別體此等名文並顯三身",
    "X29n0598_003:0611a23": "不可一異卒歸乎微妙玄秘不可思議也。",
    "X29n0598_003:0611a24": "[0611a24] 近代指新譯華嚴不合以舍那即遮那此所以為法",
    "X29n0598_003:0611b01": "報不分二三莫辨也然以古譯經論言之法體常通",
    "X29n0598_003:0611b02": "名不可濫以其名不可濫故須分法報之別以其法",
    "X29n0598_003:0611b03": "體常通故無可不可雖無不可仍須分別迷悟修性",
    "X29n0598_003:0611b04": "不可一混若即是者生佛尚同何獨法報故曰生佛",
    "X29n0598_003:0611b05": "無二豈唯三身故存三身下正約說不說明令分別",
    "X29n0598_003:0611b06": "之義凡為四意一者對分說不說二者相即三者從",
    "X29n0598_003:0611b07": "理四者事理相對云云得令四義方盡其旨所謂情",
    "X29n0598_003:0611b08": "通妙契淨計咸失豈&#x8657;語哉度沃焦之說理則至矣",
    "X29n0598_003:0611b09": "言事或未之盡也但知水不增長曾不言潮不失時",
    "X29n0598_003:0611b10": "其故何也故知此理雖佛亦秘存而不論可也。",
    "X29n0598_003:0611b11": "[0611b11] 今明三身正示經中所有之義不可不知也如佛見",
    "X29n0598_003:0611b12": "三界非如非異即是中道中道即法身也又如實知",
    "X29n0598_003:0611b13": "見三界者就能知見即如如之智豈非報身又曰或",
    "X29n0598_003:0611b14": "示己身他身等即應身義也如是三身約圓分別則",
    "X29n0598_003:0611b15": "不同前後縱橫並別之三身故曰若但性德三如來",
    "X29n0598_003:0611b16": "等又揀&#x8FF9;以顯本引論以會同如文云云其義可見",
    "X29n0598_003:0611b17": "也獨於別有所謂修性縱橫之說頗涉教門故記曰",
    "X29n0598_003:0611b18": "修性縱橫非圓妙者謂別雖有性德之語三皆在性",
    "X29n0598_003:0611b19": "而不互融何者以約理實故一必具三而以教權奪",
    "X29n0598_003:0611b20": "之故不說全性起修故使性三橫皆在性有如三王",
    "X29n0598_003:0611b21": "各據而非一君二臣有相攝之義故曰而不互融所",
    "X29n0598_003:0611b22": "以成別也言修德三如來是縱等者即前性中三法",
    "X29n0598_003:0611b23": "既不達全性起修則性三但名法身而已故須別修",
    "X29n0598_003:0611b24": "緣了以為能顯顯於所顯即所顯者依能顯說名為",
    "X29n0598_003:0611c01": "報身報必有應三身&#x7AEA;論故成縱義然則緣了所顯",
    "X29n0598_003:0611c02": "有本唯法身而言果頭橫顯三身者亦約教權理實",
    "X29n0598_003:0611c03": "與奪言之以不能達即三而一即一之三故也此義",
    "X29n0598_003:0611c04": "至難非深於縱橫者莫能曉了委如別論(云云)。",
    "X29n0598_003:0611c05": "[0611c05] 佛本無身無壽無量其於何所詮量哉雖不言壽量",
    "X29n0598_003:0611c06": "可也然既隨順世諦無身而身無壽而壽雖作種種",
    "X29n0598_003:0611c07": "詮量分別可也於諸身中且約三身明義謂壽者受",
    "X29n0598_003:0611c08": "義於法身則真如不隔萬法詮量如理為命有佛無",
    "X29n0598_003:0611c09": "佛性相常然不論相應與不相續非有量非無量所",
    "X29n0598_003:0611c10": "謂非如非異等如是詮量即法身量也於報身則境",
    "X29n0598_003:0611c11": "智相應是為受義詮量以智慧為命境既無量無邊",
    "X29n0598_003:0611c12": "常住不滅如如智契如如境亦復稱是所謂久修業",
    "X29n0598_003:0611c13": "所得慧光照無量等是也於應身則一期報得不斷",
    "X29n0598_003:0611c14": "是為受義以同緣理為命故緣長同長緣促同促云",
    "X29n0598_003:0611c15": "云自彼於我何為所謂數數唱生唱滅等也疏以諸",
    "X29n0598_003:0611c16": "義各說令約三身類明既簡且顯雖無科節可也亦",
    "X29n0598_003:0611c17": "不費辭矣。",
    "X29n0598_003:0611c18": "[0611c18] 大經以日喻喻見佛壽有長有短令引之以證三身",
    "X29n0598_003:0611c19": "自其見者言之雖各隨時見有不同克論所見之日",
    "X29n0598_003:0611c20": "則夏日日也冬日亦日也初無二體之異以譬如來",
    "X29n0598_003:0611c21": "三身應日一也但隨其智識見有長短而日未&#x751E;異",
    "X29n0598_003:0611c22": "若約日以論見則非短(約見以而見短)論日則日長而非長",
    "X29n0598_003:0611c23": "非短非長而短而長機應之相未始定一也奈何昔",
    "X29n0598_003:0611c24": "人不知論此而唯身相勝劣之求文義疑難之辨不",
    "X29n0598_003:0612a01": "亦淺乎亦&#x751E;論之如別(云云)。",
    "X29n0598_003:0612a02": "[0612a02] 文約三身釋品而有通有別雖有通別俱攝三身別",
    "X29n0598_003:0612a03": "攝三身者以文會義便故乃今釋品之正意也所以",
    "X29n0598_003:0612a04": "文會可知義便者謂報身智慧有上冥下契之義亦",
    "X29n0598_003:0612a05": "三身宛足從報標品其義便也舊論上冥下契謂自",
    "X29n0598_003:0612a06": "報上冥他報下契者非令謂冥契之道非他唯一真",
    "X29n0598_003:0612a07": "智而已故以之上冥則自報之智以之下契亦自報",
    "X29n0598_003:0612a08": "之智故曰報身智慧上冥下契是也豈有他報勝身",
    "X29n0598_003:0612a09": "能下契劣機乎故知不然亦不見諸文正釋報身之",
    "X29n0598_003:0612a10": "旨云云此為自昔沿襲之謬故特正之爾。",
    "X29n0598_003:0612a11": "[0612a11] 本門之初始於下方踊出彌勒疑問以至正說誡許",
    "X29n0598_003:0612a12": "動執生疑重重節目殷勤鄭重至此只說得箇我實",
    "X29n0598_003:0612a13": "成佛已來甚大久遠所謂永異一代超&#x8FF9;顯本者如",
    "X29n0598_003:0612a14": "是而已是豈容易言邪信知三世諸佛凡所施化莫",
    "X29n0598_003:0612a15": "不皆然方其機緣未熟執&#x8FF9;謂實雖一言不可露及",
    "X29n0598_003:0612a16": "其時節既至故得稱其實本而曰云云方知自中間",
    "X29n0598_003:0612a17": "&#x8FF9;門之後所有施設皆方便也若非法華開顯之極",
    "X29n0598_003:0612a18": "何以至此所謂慇懇稱歎方便其為本&#x8FF9;之絕偈也",
    "X29n0598_003:0612a19": "雖然忽若有人於此始成正覺還有久本可顯也無",
    "X29n0598_003:0612a20": "如無安稱佛佛道同若有如始成何今謂以理言之",
    "X29n0598_003:0612a21": "何往不可若論今日始成便是成其本來是佛何直",
    "X29n0598_003:0612a22": "久成而已但不若令事理俱稱爾然則何以知今非",
    "X29n0598_003:0612a23": "約理言邪以後譬說塵點劫事知非但約理明矣此",
    "X29n0598_003:0612a24": "皆昔所未論惟高明者訂之。",
    "X29n0598_003:0612b01": "[0612b01] 毗盧身土一也一故俱&#x5FA7;而無方三世古今亦一也",
    "X29n0598_003:0612b02": "一故互入而無礙惟其無礙故本&#x8FF9;雖殊不思議一",
    "X29n0598_003:0612b03": "亦理之然也如本門明益物之處即此娑婆是本應",
    "X29n0598_003:0612b04": "身所居之土則不動本土示此&#x8FF9;居雖今昔時異見",
    "X29n0598_003:0612b05": "有不同所謂見燒者謂近照本者達遠本無二也惟",
    "X29n0598_003:0612b06": "其謂近即寂光是同居故見所燒之三界非近而何",
    "X29n0598_003:0612b07": "惟其照本者達遠即伽耶是寂光故見此土之不毀",
    "X29n0598_003:0612b08": "非遠而何常在靈山儼然一席皆其理也故曰豈離",
    "X29n0598_003:0612b09": "伽耶別求常寂非寂光外別有娑婆得非其證乎若",
    "X29n0598_003:0612b10": "夫即事而理全本為&#x8FF9;則同居與寂光無二本門與",
    "X29n0598_003:0612b11": "今日何殊本不思議一而已矣。",
    "X29n0598_003:0612b12": "[0612b12] 二種生身約機見而言於佛則生尚無生況言二種",
    "X29n0598_003:0612b13": "乎二種法身約教相而說於佛尚不當大況言於小",
    "X29n0598_003:0612b14": "乎然則苟無有生何從有佛耶曰不然惟無有生始",
    "X29n0598_003:0612b15": "名佛耳抑所謂無生者亦不礙於生則生而無生無",
    "X29n0598_003:0612b16": "生而生故得無生意者生而無生非一向不生如龜",
    "X29n0598_003:0612b17": "毛兔角之謂也又所謂法身生者至大極矣而言尚",
    "X29n0598_003:0612b18": "不當大者更何過於此在今文則曰今經正破勝應",
    "X29n0598_003:0612b19": "法身等如文云云此固一說也取意為言其必曰乎",
    "X29n0598_003:0612b20": "等真法界無佛與眾生又曰亡之則無生無佛等尚",
    "X29n0598_003:0612b21": "何大小法身之足云乎然亦不可&#x69E9;論苟得其意大",
    "X29n0598_003:0612b22": "小俱當苟失其意有無皆非信乎箇中法門非隨語",
    "X29n0598_003:0612b23": "生解執著文字者所能議也宜審思之。",
    "X29n0598_003:0612b24": "[0612b24] 約四悉檀論&#x8657;實者義有多途據今文專約小衍教",
    "X29n0598_003:0612c01": "相釋之又直約悉檀為說但文相隱略小難見耳言",
    "X29n0598_003:0612c02": "四悉檀並實者夫悉檀所以各赴機宜稟益淺深而",
    "X29n0598_003:0612c03": "無差惑故皆實故曰世界故實為人故實前三尚實",
    "X29n0598_003:0612c04": "況第一義乎不然差謬可意知也又曰克實為論則",
    "X29n0598_003:0612c05": "前三是世間實第一義是出世間實若相望則前實",
    "X29n0598_003:0612c06": "為&#x8657;後實為實赴緣不定則或反是更約本&#x8FF9;漸頓",
    "X29n0598_003:0612c07": "等分別如文云云。",
    "X29n0598_003:0612c08": "[0612c08] 聞教有異得悟無殊此理之常也然亦有教異而得",
    "X29n0598_003:0612c09": "悟不同者此文所以問也云云謂昔教所明實相則",
    "X29n0598_003:0612c10": "獨彰圓頓今教唯約開顯以說然則今昔得悟亦應",
    "X29n0598_003:0612c11": "不同耶答中但言入有漸頓曾不言入者同異今謂",
    "X29n0598_003:0612c12": "亦小不同當是頓入不如漸入漸入又不如開顯入",
    "X29n0598_003:0612c13": "者雖所入中道則一而能入者不無小間故亦用有",
    "X29n0598_003:0612c14": "優降爾特不彰言者益不欲經庭故也例如入真諦",
    "X29n0598_003:0612c15": "者觀有體析則淺深可知矣是亦應以別圓二門例",
    "X29n0598_003:0612c16": "之而不爾者以漸頓俱從圓入故復異耳餘如籤釋",
    "X29n0598_003:0612c17": "同異詳之(云云)。",
    "X29n0598_003:0612c18": "[0612c18] 如來如實知見下一段文旨其為本地之實證此品",
    "X29n0598_003:0612c19": "之根源是不可不究明之如疏記已固詳盡今恐後",
    "X29n0598_003:0612c20": "學於此不易曉了姑直示其文義而已然言如實知",
    "X29n0598_003:0612c21": "見等者謂如實則稱性之謂也以性言之三界本無",
    "X29n0598_003:0612c22": "所有唯一真源而已故以佛眼種知觀之不見有生",
    "X29n0598_003:0612c23": "死涅槃可得惟其無有生死故無若退若出退言其",
    "X29n0598_003:0612c24": "入出言其離非無退出直無生死可退出爾惟其無",
    "X29n0598_003:0613a01": "有涅槃故無在世及滅度者在世則違於涅槃滅度",
    "X29n0598_003:0613a02": "則反於生死非無在世及得滅者直無涅槃可向背",
    "X29n0598_003:0613a03": "故非實則非於涅槃之真非&#x8657;則非於生死之妄以",
    "X29n0598_003:0613a04": "其生死涅槃皆求實性不可得故則一如而已矣如",
    "X29n0598_003:0613a05": "尚不可得況異於此者寧可得乎故曰非如非異亦",
    "X29n0598_003:0613a06": "可非如即非空非異即非有則中道一性唯如來之",
    "X29n0598_003:0613a07": "所知見也然則不如三界見於三界者謂不同三界",
    "X29n0598_003:0613a08": "人之所見也此下文義則玄文詳之矣彼文所謂佛",
    "X29n0598_003:0613a09": "見三界者即今文所謂非如非異也夫非如非異者",
    "X29n0598_003:0613a10": "實智也得實智者必得其權此如來所以隨他意語",
    "X29n0598_003:0613a11": "則與三界人之所見者併得之也故曰如斯之事如",
    "X29n0598_003:0613a12": "來明見等是也如是消釋了無滯礙往往得此亦可",
    "X29n0598_003:0613a13": "通其難見者矣。",
    "X29n0598_003:0613a14": "[0613a14] 理無不通者義也法無不圓者智也惟其理應於智",
    "X29n0598_003:0613a15": "智合於義此天台所以說法圓融而無可不可也如",
    "X29n0598_003:0613a16": "三身論生滅之義若各當其義則法身非生非滅報",
    "X29n0598_003:0613a17": "身合法亦非生滅而能無生滅應身則有生有滅夫",
    "X29n0598_003:0613a18": "非生唱生非滅唱滅者本應身事也今通三身明之",
    "X29n0598_003:0613a19": "乃推類通變之說也然法身本無生滅而云是寂滅",
    "X29n0598_003:0613a20": "義仍是為未了者言爾故知凡有言詞智為未了已",
    "X29n0598_003:0613a21": "了則無復云也又以照寂寂照言之是亦唱生滅義",
    "X29n0598_003:0613a22": "又約迷解二心從惑智相傾言之亦得有生滅義此",
    "X29n0598_003:0613a23": "並約於法性體上而說若無迷解二緣則本無此生",
    "X29n0598_003:0613a24": "滅也報身屬智尚無有生其誰論滅此即明暗不相",
    "X29n0598_003:0613b01": "除義而言智能破惑故亦得有相翻之說但智慧破",
    "X29n0598_003:0613b02": "時為到故破為不到故破為共為獨故破以此推之",
    "X29n0598_003:0613b03": "既無能破之功即智慧不滅義今從相&#x98DC;滅惑義邊",
    "X29n0598_003:0613b04": "即報身唱滅也又以應身言之正當唱滅為眾生若",
    "X29n0598_003:0613b05": "常見佛則生憍恣故也然亦得有不滅義者必約法",
    "X29n0598_003:0613b06": "報言之體既無滅用豈有窮是不滅義約大教說所",
    "X29n0598_003:0613b07": "謂化化無窮是也。",
    "X29n0598_003:0613b08": "[0613b08] 即者同義離者異義即所以反於離也今云即顯於",
    "X29n0598_003:0613b09": "離無乃乖於常論邪抑別有說乎曰本末始異但言",
    "X29n0598_003:0613b10": "者或不得其旨此文所以示也祖亦嘗云廣雅訓合",
    "X29n0598_003:0613b11": "其義猶&#x758E;今以義求體不二故名之為即是以一體",
    "X29n0598_003:0613b12": "名為即義又云即者是也故使云即云是已非一體",
    "X29n0598_003:0613b13": "若實一體又何假云爾故知言即者必先異而後同",
    "X29n0598_003:0613b14": "或先同而後合始得言即故云如&#x6C37;不離水理須融",
    "X29n0598_003:0613b15": "&#x6C37;謂&#x6C37;雖只是水其體本一而既結為&#x6C37;不可便云",
    "X29n0598_003:0613b16": "是水必須融釋而後會水其體不二也約須融義亦",
    "X29n0598_003:0613b17": "得云離由是言之即處常離離處常即斯為圓爾抑",
    "X29n0598_003:0613b18": "又有說焉蓋為學大乘語不得意者才聞理性即是",
    "X29n0598_003:0613b19": "便廢修為遂墮斷見故特救其偏敝云也不如此則",
    "X29n0598_003:0613b20": "非所謂圓旨矣。",
    "X29n0598_003:0613b21": "[0613b21] 疏明佛子有三一以一切眾生皆有性德三種佛性",
    "X29n0598_003:0613b22": "是為佛子二者就昔結緣為佛子三者今日法華開",
    "X29n0598_003:0613b23": "顯從佛口生得佛法分為佛子通則各具正緣了三",
    "X29n0598_003:0613b24": "別則束三從一偏強受名故有此文而來所謂束三",
    "X29n0598_003:0613c01": "從一俱為正因者謂合修二為性一也又曰故知諸",
    "X29n0598_003:0613c02": "文約修以說則離為修性各三是也指如修性不二",
    "X29n0598_003:0613c03": "門說正謂離合法相文旨所出也且曰九門共成方",
    "X29n0598_003:0613c04": "了此旨若謂彼一一門各具九門九門復共成一門",
    "X29n0598_003:0613c05": "方了一門具該始終因果修性之相所以四明釋彼",
    "X29n0598_003:0613c06": "之文具引十種三法離合申之正由得今文旨也不",
    "X29n0598_003:0613c07": "然彼無三道等名相而&#x5374;指如彼文者驗其義備故",
    "X29n0598_003:0613c08": "也故曰皮膚毛彩散在眾典者即所謂十種三法散",
    "X29n0598_003:0613c09": "在經論不易條流是也又曰故知此經等即所謂筭",
    "X29n0598_003:0613c10": "數孔目咸歸斯典是也苟得此意則彼此通貫凡諸",
    "X29n0598_003:0613c11": "大旨皆可迎刃而解也(云云)。",
    "X29n0598_003:0613c12": "文句第十",
    "X29n0598_003:0613c13": "[0613c13] 報有自他者謂自報即智慧所謂久修業所得慧光",
    "X29n0598_003:0613c14": "照無量是也他報即勝應之身從機所見故曰他實",
    "X29n0598_003:0613c15": "因所克故曰報如以報土屬他受用是也然以常在",
    "X29n0598_003:0613c16": "之言屬於自報者&#x8462;靈山多表寂光故或從理或從",
    "X29n0598_003:0613c17": "極智所照則義當自報又如此經常在靈山何殊一",
    "X29n0598_003:0613c18": "方更玄主伴亦是他受用土者不妨以事土言之故",
    "X29n0598_003:0613c19": "靈山亦得屬於報土即如來所居土也所謂大火所",
    "X29n0598_003:0613c20": "燒時我此土安穩是也若夫寶莊嚴土及華嚴所明",
    "X29n0598_003:0613c21": "依正則固屬他報然以如來而言自即他故他即自",
    "X29n0598_003:0613c22": "故又何嘗有定論乎。",
    "X29n0598_003:0613c23": "[0613c23] 準今經意以判諸經不過同異二義謂異則教設多",
    "X29n0598_003:0613c24": "門謂同則理歸一極又異則一往而同乃究竟所謂",
    "X29n0598_003:0614a01": "同異如是而已如曰爾前諸味權文等則知此經前",
    "X29n0598_003:0614a02": "後始有方便終有捃拾實宗歸乎一乘而已以至大",
    "X29n0598_003:0614a03": "經明扶律談常此經則一乘開顯事理相濟曾無異",
    "X29n0598_003:0614a04": "途故此經一毫之善一句之法皆成佛道即涅槃所",
    "X29n0598_003:0614a05": "扶律行亦無非法界以是推之則十方佛法卒皆平",
    "X29n0598_003:0614a06": "等此所謂理歸一極也如是知已不妨分別諸佛化",
    "X29n0598_003:0614a07": "儀偏圓小大施開一異毫釐不差此所謂教設多門",
    "X29n0598_003:0614a08": "一往則異也雖然孰知同外無異異外無同究極而",
    "X29n0598_003:0614a09": "言本非同異所謂十方佛土中唯有一乘如是而已",
    "X29n0598_003:0614a10": "依而弘宣了無異致宜善思之。",
    "X29n0598_003:0614a11": "[0614a11] 經明聞遠壽功德以勸流通而有佛世滅後淺深之",
    "X29n0598_003:0614a12": "異如佛世聞經而信解者其位在十信故有四信弟",
    "X29n0598_003:0614a13": "子功德之大若滅後聞經而隨喜者其位在觀行故",
    "X29n0598_003:0614a14": "有五品弟子功德之多然以位次雖不同較其佛世",
    "X29n0598_003:0614a15": "滅後功行淺深則近之故曰當知已為深信解相則",
    "X29n0598_003:0614a16": "五品之初猶十信之初所以進之非謂其位同也然",
    "X29n0598_003:0614a17": "而經義多含則又曰或有初隨喜是入信心位分一",
    "X29n0598_003:0614a18": "品為兩心以對十則者又云大師有時依普賢觀判",
    "X29n0598_003:0614a19": "五品位在六根者是則佛世四信即滅後五品亦得",
    "X29n0598_003:0614a20": "是同也進退各有其義無不可者文曰信一切法皆",
    "X29n0598_003:0614a21": "是佛法者事理之謂也約十界則通別之異亦可約",
    "X29n0598_003:0614a22": "多義分別之云云而言佛法不隔一切法又以得見",
    "X29n0598_003:0614a23": "言之者謂不隔則未嘗異也不異則&#x5FA7;&#x5FA7;則是假不",
    "X29n0598_003:0614a24": "得則尚不見有佛法可得況一切法乎則空而已不",
    "X29n0598_003:0614b01": "見而見者雖不可以空假見而亦得以中道見也亦",
    "X29n0598_003:0614b02": "可謂一切法者假也佛法者空也佛法即一切法一",
    "X29n0598_003:0614b03": "切法即佛法者中也即一而三下皆覆&#x758E;以極三觀",
    "X29n0598_003:0614b04": "之妙可以意得不可以言盡也故譬之如大路然則",
    "X29n0598_003:0614b05": "無適而不通也如禪家問如何是道曰門外底云云",
    "X29n0598_003:0614b06": "故知此理初無彼此之異但或者自小耳若夫大方",
    "X29n0598_003:0614b07": "之家所謂千車合轍也文謂一念信解有云無疑曰",
    "X29n0598_003:0614b08": "信明了曰解位在鐵輪者豈聊爾人乎非南嶽其孰",
    "X29n0598_003:0614b09": "能當之殆未易言也。",
    "X29n0598_003:0614b10": "[0614b10] 非念不足以成想非想不足以成觀故曰理具此相",
    "X29n0598_003:0614b11": "依理起想此想若成便見此相則亦見其觀想前後",
    "X29n0598_003:0614b12": "矣若非理具便成妄想非今所謂想也問文疑倒一",
    "X29n0598_003:0614b13": "句正之則顯矣答云二教初心等者舉偏顯圓正同",
    "X29n0598_003:0614b14": "止觀不思議境用觀之旨所以一家唯心觀體必先",
    "X29n0598_003:0614b15": "觀具者為顯觀成德備故也不然何由觀成即能一",
    "X29n0598_003:0614b16": "心偏見一切心邪亦何由歷一切法任運泯合邪觀",
    "X29n0598_003:0614b17": "具之妙良在於此他家縱論觀境曾不及此故曰若",
    "X29n0598_003:0614b18": "唯觀他遮那之土等則反覈顯妙而言自即他故他",
    "X29n0598_003:0614b19": "即自故者謂若生若佛若自若他唯心而已矣又曰",
    "X29n0598_003:0614b20": "觀土既爾身佛心然復例餘觀無不皆爾由此而言",
    "X29n0598_003:0614b21": "必具千如約衣室坐三有自行化他共成六千如是",
    "X29n0598_003:0614b22": "五法師六根等通具此諸功德也又約一心具十界",
    "X29n0598_003:0614b23": "百如歷六根取塵則成六百兼各具定慧二嚴共成",
    "X29n0598_003:0614b24": "一千二百根根悉爾若論清淨則不言有多少言其",
    "X29n0598_003:0614c01": "莊嚴則以盈縮等顯其根用自在皆不可思議也云",
    "X29n0598_003:0614c02": "云既經聖師論定不容異議所謂曾經聖人乎議論",
    "X29n0598_003:0614c03": "安敢到不然其何所取折中哉今無得而論也。",
    "X29n0598_003:0614c04": "[0614c04] 根用一也而塵有變不變者此問所以設也舊釋以",
    "X29n0598_003:0614c05": "謂損者須變不損則不變故不應以眼色為例令解",
    "X29n0598_003:0614c06": "不爾若以一切色同佛色等則亦有變義若&#x5FA7;知一",
    "X29n0598_003:0614c07": "切色聲等法例應有分別義根用自在不應作限礙",
    "X29n0598_003:0614c08": "而解是應知舊釋雖似答所問而失大體今家得具",
    "X29n0598_003:0614c09": "大體而未答所問今為通其說然於味獨言變者以",
    "X29n0598_003:0614c10": "其根塵有假到而知者如舌身二根其不假到而知",
    "X29n0598_003:0614c11": "者如眼等三根以故到者須變不到則不須變也故",
    "X29n0598_003:0614c12": "故記云云亦如舊說損益是也然未識所以大體當",
    "X29n0598_003:0614c13": "如向言皆有得轉變分別之用如今文云云但變者",
    "X29n0598_003:0614c14": "見於一文爾亦猶互用之義雖通而獨見於鼻根之",
    "X29n0598_003:0614c15": "文以一例諸餘皆轉現則不應局一根而已疏雖不",
    "X29n0598_003:0614c16": "答意則可知然於根境又有所謂雖分別而未嘗分",
    "X29n0598_003:0614c17": "別雖變而未嘗變者此不可不知如圓覺云譬如眼",
    "X29n0598_003:0614c18": "光曉了前境其光圓滿得無增受此則不問到與不",
    "X29n0598_003:0614c19": "到變與不變分別與不分別其所謂眼光圓滿得無",
    "X29n0598_003:0614c20": "憎愛者常自若也此尤是根境中一妙理學者當體",
    "X29n0598_003:0614c21": "會之。",
    "X29n0598_003:0614c22": "[0614c22] 論據所知故曰佛性有五種等經約能見則曰若如",
    "X29n0598_003:0614c23": "實見眾生於其即是佛等夫以其所知生其能知以",
    "X29n0598_003:0614c24": "其能見鑒其所見則能所一爾安有所謂五種之異",
    "X29n0598_003:0615a01": "耶然則如實見一切眾生是佛而無欠少者以其所",
    "X29n0598_003:0615a02": "見從能見言之而有果有因有性有修有五種之名",
    "X29n0598_003:0615a03": "者以能知從所知言之非謂其實有異不異也如常",
    "X29n0598_003:0615a04": "不輕者可謂達其本末照窮正性明見其理安得而",
    "X29n0598_003:0615a05": "輕視哉故記者私類其語謂若不如實見但見眾生",
    "X29n0598_003:0615a06": "則不免有輕蔑想雖然而所謂佛性未始增減故舉",
    "X29n0598_003:0615a07": "如初學射的則有中不中習之既久乃見大地無非",
    "X29n0598_003:0615a08": "的者故不發則已發無不中也以譬如實觀者如以",
    "X29n0598_003:0615a09": "地為的所見無非佛者不如實觀者則有分別孰能",
    "X29n0598_003:0615a10": "無輕重哉。",
    "X29n0598_003:0615a11": "[0615a11] 不得此經之宗無以為流通之本不與眾生之記無",
    "X29n0598_003:0615a12": "以顯弘經之益故以其人一為能弘之人即不輕之",
    "X29n0598_003:0615a13": "為人也以其理一為所弘之本則一實相之理也以",
    "X29n0598_003:0615a14": "其行一為弘通之行則但行禮拜是也以其教一為",
    "X29n0598_003:0615a15": "宣不輕之言則援皆當作佛之記是也故記曰本&#x8FF9;",
    "X29n0598_003:0615a16": "二文四一三性等正示此經之宗極也依是弘通則",
    "X29n0598_003:0615a17": "不輕之能事畢矣或曰不輕得於弘通失於禮俗如",
    "X29n0598_003:0615a18": "常儀何曰在不輕則可彼既深知其本但知禮佛而",
    "X29n0598_003:0615a19": "不知禮凡於&#x8FF9;雖違於本則順他所莫知也抑道不",
    "X29n0598_003:0615a20": "禮俗經也務存大益權也唯聖人為能行權非是不",
    "X29n0598_003:0615a21": "可也雖記家云云未知孰是。",
    "X29n0598_003:0615a22": "[0615a22] 經示流通方軌種種不同或三業安樂行或衣座室",
    "X29n0598_003:0615a23": "三或初心或後位或佛世四信滅後五品莫不有法",
    "X29n0598_003:0615a24": "焉然則有能行之者常不輕其人乎傳曰託之空言",
    "X29n0598_003:0615b01": "不如載之行事如今文者所謂載之行事者也。",
    "X29n0598_003:0615b02": "[0615b02] 佛本無說法亦何言然不得已而有言教者無非以",
    "X29n0598_003:0615b03": "四悉因緣對治著情解粘去縛而已奈何為其說者",
    "X29n0598_003:0615b04": "於離相之教反生取著是猶比轅而適楚吾知其去",
    "X29n0598_003:0615b05": "道遠矣此文言著法者不達教門有無之意而遂成",
    "X29n0598_003:0615b06": "法執諍論豈所以言教者哉故聞佛藏刀輪之誡大",
    "X29n0598_003:0615b07": "論皮繩之責與夫圓覺螢火之譏者不唯無益而又",
    "X29n0598_003:0615b08": "有□悉焉弘教其難哉。",
    "X29n0598_003:0615b09": "[0615b09] 佛法至廣今將付囑豈無要者以授之乎故結指其",
    "X29n0598_003:0615b10": "法不出有四一曰所有之法即如來本有性德妙名",
    "X29n0598_003:0615b11": "亦是無量劫來修習所得之法今總言之謂一切所",
    "X29n0598_003:0615b12": "有之法強名之為妙法是也二曰自在神力用也惟",
    "X29n0598_003:0615b13": "其有是妙用故能三輪設化具八自在稱物施為無",
    "X29n0598_003:0615b14": "所不可以其次合在證體之後今取約教施設之用",
    "X29n0598_003:0615b15": "故先以神力放光動地駭動物情將說此法故居名",
    "X29n0598_003:0615b16": "後也三曰秘要之藏體也此體&#x5FA7;一切處而唯如來",
    "X29n0598_003:0615b17": "之所獨得無相之相是為實相非餘所知具一切法",
    "X29n0598_003:0615b18": "故曰秘要之藏今說此法亦令眾生同得此證故居",
    "X29n0598_003:0615b19": "其用後四曰甚深之事宗也宗本因果之法是如來",
    "X29n0598_003:0615b20": "之所修契亦令眾生知體起修故居體之後是即教",
    "X29n0598_003:0615b21": "約五章之次與夫約行者異矣故此四法是一經之",
    "X29n0598_003:0615b22": "大旨亦是十方佛法之大旨皆於此經宣示顯說今",
    "X29n0598_003:0615b23": "復撮其樞要而付授之故謂之結要付囑也後復約",
    "X29n0598_003:0615b24": "諸異名轉釋則曰菩提者法身之要法輪者般若之",
    "X29n0598_003:0615c01": "要涅槃者解脫之要總此三者而為秘藏即此經之",
    "X29n0598_003:0615c02": "要舉在是矣學者宜深領之然則領之如何但向己",
    "X29n0598_003:0615c03": "求莫從他覓。",
    "X29n0598_003:0615c04": "[0615c04] 靈山座席諸佛境界&#x4E98;古&#x4E98;今無滅無壞多寶未來",
    "X29n0598_003:0615c05": "分身何在本&#x8FF9;事畢又還隱晦去不因遣集亦非會",
    "X29n0598_003:0615c06": "多寶佛塔孰開孰閉若以事觀殆落世諦不以事觀",
    "X29n0598_003:0615c07": "豈第一義第一義中坐斷三際無後無前非向非背",
    "X29n0598_003:0615c08": "普現色身法華三昧來無所從去何所至如影如響",
    "X29n0598_003:0615c09": "匪中匪外如是而來如是而退本非神通亦非思議",
    "X29n0598_003:0615c10": "多寶不滅法住法位更問如何速禮三拜。",
    "X29n0598_003:0615c11": "[0615c11] 志莫大於弘法願莫大於利生捨莫大於身命三者",
    "X29n0598_003:0615c12": "既備而志猶未已此大菩薩所以為眾生之無盡世",
    "X29n0598_003:0615c13": "界之無盡煩惱之無盡故也又曰宗法如師亦應曰",
    "X29n0598_003:0615c14": "尊師重道是師與法更相助發也我傳爾法爾復傳",
    "X29n0598_003:0615c15": "明其淨名所謂無盡燈之意乎故曰譬如一燈然百",
    "X29n0598_003:0615c16": "千燈使冥者皆明而明終不盡其亦明明無盡之謂",
    "X29n0598_003:0615c17": "也。",
    "X29n0598_003:0615c18": "[0615c18] 此經一部二十八品要而言之曰乘乘而已乘有當",
    "X29n0598_003:0615c19": "體有所依即一實相乘之所依也本&#x8FF9;因果乘之當",
    "X29n0598_003:0615c20": "體也以法法皆所乘也乘其所乘者人也故曰文殊",
    "X29n0598_003:0615c21": "普賢大人之所乘也言其所乘則曰開三顯一乘之",
    "X29n0598_003:0615c22": "因也壽量乘之果也安樂行明三業等乘乘之法也",
    "X29n0598_003:0615c23": "藥王等諸品乘乘之人也所以乘之者各隨物偏好",
    "X29n0598_003:0615c24": "故有苦行等所乘之緣也如藥王以苦行為乘乘乃",
    "X29n0598_003:0616a01": "至普賢以神通為乘乘皆據其盛者言之非謂餘之",
    "X29n0598_003:0616a02": "不兼也餘釋如記。",
    "X29n0598_003:0616a03": "[0616a03] 捨身命財皆財也又財有內外亦財施也而此燒身",
    "X29n0598_003:0616a04": "以供養佛而曰真法者據夫疏釋則是以觀智導達",
    "X29n0598_003:0616a05": "故若身若火能供所供然與然者皆不可得無非實",
    "X29n0598_003:0616a06": "相斯謂之法歟是亦近矣雖然方其燒身之時若有",
    "X29n0598_003:0616a07": "一法可得必待觀智蕩導而後安者吾恐亦難矣必",
    "X29n0598_003:0616a08": "其平時觀照之熏習之習之既久而又熟之不唯熟",
    "X29n0598_003:0616a09": "之而又忘之觀此身如木石如土偶與&#x8657;空等與幻",
    "X29n0598_003:0616a10": "化等故能示以如幻之火焚如幻之軀尚不見有身",
    "X29n0598_003:0616a11": "孰為燒者尚不見有火孰為畏難之者以故燒乃無",
    "X29n0598_003:0616a12": "燒也無燒乃燒也燒與無燒一而已矣不然則何以",
    "X29n0598_003:0616a13": "既熱兩臂而還伏如故耶嘗聞式懺主當年有僧某",
    "X29n0598_003:0616a14": "欲焚軀以自&#x52B9;者至夜分詣師述其事師曰有火種",
    "X29n0598_003:0616a15": "也未曰未有師遂探爐中得熾炭與之其僧捧之略",
    "X29n0598_003:0616a16": "無難色師方肯其請云云即此便是燒身底樣子也",
    "X29n0598_003:0616a17": "夫是則以無生之供施無生之境真法之供庶幾有",
    "X29n0598_003:0616a18": "在焉所以吾祖大師誦經至此豁然發悟見靈山座",
    "X29n0598_003:0616a19": "席儼然未散者誠有見於此爾雖然守株待兔又記",
    "X29n0598_003:0616a20": "可得乎。",
    "X29n0598_003:0616a21": "[0616a21] 文先依文釋義約教用心無非是者但此一事身凡",
    "X29n0598_003:0616a22": "論之誠為不易若不得之有自忘之有素安而行之",
    "X29n0598_003:0616a23": "終難勉強使以一旦強忍之心運乍習之觀正猶臨",
    "X29n0598_003:0616a24": "敵而始按兵書吾知其不濟矣又安能遊戲有餘裕",
    "X29n0598_003:0616b01": "哉每見講流常操斯論及其當機終成畫餅吾因得",
    "X29n0598_003:0616b02": "以勉其所以急先務者非敢規人聊自規爾次所以",
    "X29n0598_003:0616b03": "下通論古先聖賢垂範之方及大小乘開遮殊軌觀",
    "X29n0598_003:0616b04": "其立論以燒不燒則從小為易開不開則從大終難",
    "X29n0598_003:0616b05": "若以不特為大則大小俱失應知存則大小各當其",
    "X29n0598_003:0616b06": "制或不兩立則大奪於小從理為長雖復云云大率",
    "X29n0598_003:0616b07": "如此其復宗斯義則曰今藥王久證謂今聖流則不",
    "X29n0598_003:0616b08": "在開制之限特以重法忘懷依願垂軌耳。",
    "X29n0598_003:0616b09": "[0616b09] 凡諸所說有是理者必有是事未有理而無事者使",
    "X29n0598_003:0616b10": "其說通於理不通於事是未得為善說也如此經云",
    "X29n0598_003:0616b11": "疏曰此須觀解則以理言之而已非所以為事也今",
    "X29n0598_003:0616b12": "謂人之壽夭死生是固常理豈以聞經而能易乎然",
    "X29n0598_003:0616b13": "亦不無其事者謂以聞經思修之力故雖老而能不",
    "X29n0598_003:0616b14": "老雖死而未必即死是亦此經延生之&#x52B9;也安樂行",
    "X29n0598_003:0616b15": "所謂身無憂惱顏色鮮白是也又若取意言之苟能",
    "X29n0598_003:0616b16": "深解此經常樂之旨故雖老死而無老死之畏是亦",
    "X29n0598_003:0616b17": "不老不死之明驗如疏所謂坦然在懷而無憂畏是",
    "X29n0598_003:0616b18": "也孰謂於事不通乎。",
    "X29n0598_003:0616b19": "[0616b19] 淨土之行初無彼此如淨名明淨土因具該橫&#x7AEA;等",
    "X29n0598_003:0616b20": "行今經如說修行解第一義以至諸餘事善等莫非",
    "X29n0598_003:0616b21": "淨土因者但隨其志願趣向何國故不求則已求則",
    "X29n0598_003:0616b22": "必隨所願焉然經教中多的指西方者如令六義盡",
    "X29n0598_003:0616b23": "之矣或有所生兜率者亦隨其機感宜樂而已至於",
    "X29n0598_003:0616b24": "天台一生所願兜率臨終乃感觀音勢至來迎此又",
    "X29n0598_003:0616c01": "聖師隨時軌物所以兩存之意安知內院而二大士",
    "X29n0598_003:0616c02": "不在邪又安知極樂世界而無兜率邪故知諸佛境",
    "X29n0598_003:0616c03": "界平等意趣無適不可但在存誠毋疑彼此。",
    "X29n0598_003:0616c04": "[0616c04] 身與理稱智與體冥者本也示有卑劣者&#x8FF9;也法身",
    "X29n0598_003:0616c05": "大士達其本而了其&#x8FF9;雖見卑劣不忽也凡位初心",
    "X29n0598_003:0616c06": "執其&#x8FF9;而迷其本故忘尊嚴所以忽也故妙音東來",
    "X29n0598_003:0616c07": "彼佛誡其勿生劣想非謂妙音當機誡其未達者耳",
    "X29n0598_003:0616c08": "故曰云云夫身與理稱者理非大非小以隨機故示",
    "X29n0598_003:0616c09": "有大小小機不達見小而忘大若了諸法空者亦不",
    "X29n0598_003:0616c10": "見小之為小故知是約座而誡也智與體冥者體既",
    "X29n0598_003:0616c11": "高深故智亦稱是但示入忍界一往隱其寂忍尊勝",
    "X29n0598_003:0616c12": "而守於拙度故佛及弟子身俱是劣且據隱實施權",
    "X29n0598_003:0616c13": "一端言之豈通化大體之謂哉若住忍辱地安於實",
    "X29n0598_003:0616c14": "相者則亦忘劣之為劣故知以衣為誡也又依必兼",
    "X29n0598_003:0616c15": "正者亦稱其理也理無高下隨機而有高下豈應睹",
    "X29n0598_003:0616c16": "依劣而忽正報邪若達如來住無緣慈者曠若&#x8657;空",
    "X29n0598_003:0616c17": "豈當以穢土為礙乎故知以室為誡也若知今佛以",
    "X29n0598_003:0616c18": "三為誡乃知彼佛亦順三軌佛佛道同豈&#x8657;語哉記",
    "X29n0598_003:0616c19": "釋之文毋勞別釋也。",
    "X29n0598_003:0616c20": "[0616c20] 聖位高下固未易論據今問答則可知也答意凡二",
    "X29n0598_003:0616c21": "義一以同是等覺而分三品謂始中終然以文殊不",
    "X29n0598_003:0616c22": "知一事知其一往居始明矣豈以一事不知便降辱",
    "X29n0598_003:0616c23": "其高位乎故曰止此一事不知無忝高位記曰同位",
    "X29n0598_003:0616c24": "居始未謝不知即其意也次義者非謂不知但欲為",
    "X29n0598_003:0617a01": "眾發起示為不知爾固同位也故記曰二義並顯文",
    "X29n0598_003:0617a02": "殊位高謂並顯文殊居等覺位對非下位云爾非謂",
    "X29n0598_003:0617a03": "高於妙音也此本易見學者不知文理便成贅論良",
    "X29n0598_003:0617a04": "可笑也餘如記文。",
    "X29n0598_003:0617a05": "[0617a05] 菩薩以圓聖之位始於初心已有十種普義所謂慈",
    "X29n0598_003:0617a06": "悲普等於中修行普者例佛未值定光佛前等謂凡",
    "X29n0598_003:0617a07": "所修行未得記時不與理會不得名合以例菩薩所",
    "X29n0598_003:0617a08": "謂普等應至佛地方名為普邪今謂菩薩既居圓聖",
    "X29n0598_003:0617a09": "始於初心造境即中則已名普所謂觸事即理一行",
    "X29n0598_003:0617a10": "一切行如圓五行等是也今例云者但例合義不例",
    "X29n0598_003:0617a11": "位次有得不得雖然只如佛未值定光時若未與理",
    "X29n0598_003:0617a12": "合何由得記使由合故記其如文何應知合者謂修",
    "X29n0598_003:0617a13": "行之極一法叵得合其所以無也記者何也即其所",
    "X29n0598_003:0617a14": "以合也是合與記間不容髮一而已矣安有前後於",
    "X29n0598_003:0617a15": "其間邪故曰我於然燈佛所等云云故知授記之妙",
    "X29n0598_003:0617a16": "理乃如斯成佛之時何莫由此畢竟是何道理唯證",
    "X29n0598_003:0617a17": "乃知言所莫及。",
    "X29n0598_003:0617a18": "[0617a18] 如來鑒機不&#x8657;說法說必有益但有淺深小大等異",
    "X29n0598_003:0617a19": "此經之所以結益不同或聞經益如此經分別功德",
    "X29n0598_003:0617a20": "品所結是也或聞品益如藥王已下隨物偏好乘乘",
    "X29n0598_003:0617a21": "不同故品後各結爾餘不結者以無聞品之益故也",
    "X29n0598_003:0617a22": "無聞品益其說如此不知昔人何事持論益不善讀",
    "X29n0598_003:0617a23": "文起盡故爾但其名有通別教有同異頗不易條理",
    "X29n0598_003:0617a24": "故記於是約顯密共別等發諸例以申之故曰教若",
    "X29n0598_003:0617b01": "唯小等謂益若未定當以教而定益如方等般若以",
    "X29n0598_003:0617b02": "部共故其益亦通當以顯密不定等判之故有所謂",
    "X29n0598_003:0617b03": "或品似大益有小大等諸例也又曰但觀諸經會未",
    "X29n0598_003:0617b04": "得道即識所說共別之意諸教若未定當以益而驗",
    "X29n0598_003:0617b05": "教云云惟教與益更相顯明則教無不定之益益無",
    "X29n0598_003:0617b06": "不定之教其兩得之矣若夫今經則唯大大中唯圓",
    "X29n0598_003:0617b07": "無密偏小其益常定雖或淺深必無致異以其教定",
    "X29n0598_003:0617b08": "故也。",
    "X29n0598_003:0617b09": "[0617b09] 普賢勸發當此經末席雖&#x96A3;真際極不以聖自居以",
    "X29n0598_003:0617b10": "退讓故住眾伏之頂示不自滿之意觀名耳以知德",
    "X29n0598_003:0617b11": "也將以此經弘通末世勸發是行俾一切眾生必得",
    "X29n0598_003:0617b12": "是經如來知其意乃告以四法其文云云乃知此經",
    "X29n0598_003:0617b13": "其實不遠何謂也夫法莫大於理故得理者佛所護",
    "X29n0598_003:0617b14": "念此經所謂聞佛知見是也明於理者莫尚乎智此",
    "X29n0598_003:0617b15": "經所以植眾德本是也發於慧者莫切於正定此經",
    "X29n0598_003:0617b16": "所謂入正定聚是也三者既備則自行足矣而發救",
    "X29n0598_003:0617b17": "一切眾生之心則化他足矣自他既足則此經真在",
    "X29n0598_003:0617b18": "焉故曰必得是經夫得之者豈手得之謂哉得在我",
    "X29n0598_003:0617b19": "者也得在我者四法而已然亦不即四法不離四法",
    "X29n0598_003:0617b20": "則此經之妙一念頓顯奈何世人求知遠乎。",
    "X29n0598_003:0617b21": "[0617b21] 經以一四答其雙請是答之巧也疏以二解釋此一",
    "X29n0598_003:0617b22": "文則義之盡也後義既約流通以釋故對三軌四行",
    "X29n0598_003:0617b23": "言之既曰唯三唯四又曰即四而三故知三四亦一",
    "X29n0598_003:0617b24": "而已一理對異從義便爾故曰一答酬其兩請舉四",
    "X29n0598_003:0617c01": "以冠一經則斯文之重演勸發之宏綱其要若此而",
    "X29n0598_003:0617c02": "曰必得是經者&#x8462;四法是此經之正體從解為言故",
    "X29n0598_003:0617c03": "曰必得若能運此解行傳以示人則四依之一不在",
    "X29n0598_003:0617c04": "斯人乎。"
}