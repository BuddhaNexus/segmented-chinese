{
    "X08n0240_024:0661a01": "大方廣佛華嚴經綱要卷第二十四",
    "X08n0240_024:0661a02": "于闐國三藏沙門實叉難陀 譯經",
    "X08n0240_024:0661a03": "清涼山大華嚴寺沙門澄觀 疏義",
    "X08n0240_024:0661a04": "明匡山法雲寺憨山沙門德清提挈",
    "X08n0240_024:0661a05": "十迴向品第二十五之二",
    "X08n0240_024:0661a06": "[0661a06] 佛子。云何為菩薩摩訶薩不壞迴向。",
    "X08n0240_024:0661a07": "[0661a07] 第二釋不壞迴向。文中長行。先位行。後位果。今初",
    "X08n0240_024:0661a08": "標名徵起。言不壞者。謂於地寶等十種勝境深信",
    "X08n0240_024:0661a09": "堅固得不壞名。然十表無盡。信通事理故。本業云",
    "X08n0240_024:0661a10": "觀一切法但有用。但有名。念念不住。故名不壞。是",
    "X08n0240_024:0661a11": "知善根迴向皆通事事無礙。方真不壞耳。",
    "X08n0240_024:0661a12": "[0661a12] 佛子。此菩薩摩訶薩於去來今諸如來所。得不壞信。",
    "X08n0240_024:0661a13": "悉能承事一切佛故。於諸菩薩乃至初發一念之心",
    "X08n0240_024:0661a14": "求一切智。得不壞信。誓修一切菩薩善根無疲厭故。",
    "X08n0240_024:0661a15": "於一切佛法得不壞信。發深志樂故。於一切佛教得",
    "X08n0240_024:0661a16": "不壞信。守護住持故。於一切眾生得不壞信。慈眼等",
    "X08n0240_024:0661a17": "觀善根迴向普利益故。於一切白淨法得不壞信。普",
    "X08n0240_024:0661a18": "集無邊諸善根故。於一切菩薩迴向道得不壞信。滿",
    "X08n0240_024:0661a19": "足殊勝諸欲解故。於一切菩薩法師得不壞信。於諸",
    "X08n0240_024:0661a20": "菩薩起佛想故。於一切佛自在神通得不壞信。深信",
    "X08n0240_024:0661a21": "諸佛難思議故。於一切菩薩善巧方便行得不壞信。",
    "X08n0240_024:0661a22": "攝取種種無量無數行境界故。佛子。菩薩摩訶薩如",
    "X08n0240_024:0661a23": "是安住不壞信時。於諸佛菩薩聲聞獨覺若諸佛教",
    "X08n0240_024:0661a24": "若諸眾生。如是等種種境界中。種諸善根無量無邊。",
    "X08n0240_024:0661b01": "令菩提心轉更增長。慈悲廣大平等觀察。隨順修學",
    "X08n0240_024:0661b02": "諸佛所作。攝取一切清淨善根。入真實義集福德行",
    "X08n0240_024:0661b03": "行大惠施。修諸功德等觀三世。",
    "X08n0240_024:0661b04": "[0661b04] 第二長行廣釋中。大分三段。初舉所迴善根。二辨",
    "X08n0240_024:0661b05": "迴向之行。三明迴向所為。今初。於去來今下有十",
    "X08n0240_024:0661b06": "五行經。初舉所迴善根。於中先十行經。明起不壞",
    "X08n0240_024:0661b07": "信。次佛子如是安住下二行餘經。於信種善根中",
    "X08n0240_024:0661b08": "先種善根。次令菩提心下十句。明長菩薩道。",
    "X08n0240_024:0661b09": "[0661b09] 菩薩摩訶薩以如是等善根功德。迴向一切智願。常",
    "X08n0240_024:0661b10": "見諸佛。親近善友。與諸菩薩同共止住。念一切智心",
    "X08n0240_024:0661b11": "無暫捨。受持佛教勤加守護。教化成熟一切眾生。心",
    "X08n0240_024:0661b12": "常迴向出世之道。供養瞻侍一切法師。解了諸法憶",
    "X08n0240_024:0661b13": "持不忘。修行大願悉使滿足。菩薩如是積集善根。成",
    "X08n0240_024:0661b14": "就善根。增長善根。思惟善根。繫念善根。分別善根。愛",
    "X08n0240_024:0661b15": "樂善根。修習善根。安住善根。菩薩摩訶薩如是積集",
    "X08n0240_024:0661b16": "諸善根已。以此善根所得依果。修菩薩行。於念念中",
    "X08n0240_024:0661b17": "見無量佛。如其所應承事供養。以阿僧祇寶阿僧祇",
    "X08n0240_024:0661b18": "華。阿僧祇鬘。阿僧祇衣。阿僧祇蓋。阿僧祇幢。阿僧祇",
    "X08n0240_024:0661b19": "幡。阿僧祇莊嚴具。阿僧祇給侍。阿僧祇塗飭地。阿僧",
    "X08n0240_024:0661b20": "祇塗香。阿僧祇末香。阿僧祇和香。阿僧祇燒香。阿僧",
    "X08n0240_024:0661b21": "祇深信。阿僧祇愛樂。阿僧祇淨心。阿僧祇尊重。阿僧",
    "X08n0240_024:0661b22": "祇讚歎。阿僧祇禮敬。阿僧祇寶座。阿僧祇華座。阿僧",
    "X08n0240_024:0661b23": "祇香座。阿僧祇鬘座。阿僧祇栴檀座。阿僧祇衣座。阿",
    "X08n0240_024:0661b24": "僧祇金剛座。阿僧祇摩尼座。阿僧祇寶繒座。阿僧祇",
    "X08n0240_024:0661c01": "寶色座。阿僧祇寶經行處。阿僧祇華經行處。阿僧祇",
    "X08n0240_024:0661c02": "香經行處。阿僧祇鬘經行處。阿僧祇衣經行處。阿僧",
    "X08n0240_024:0661c03": "祇寶間錯經行處。阿僧祇一切寶繒采經行處。阿僧",
    "X08n0240_024:0661c04": "祇一切寶多羅樹經行處。阿僧祇一切寶欄楯經行",
    "X08n0240_024:0661c05": "處。阿僧祇一切寶鈴網彌覆經行處。阿僧祇一切寶",
    "X08n0240_024:0661c06": "宮殿。阿僧祇一切華宮殿。阿僧祇一切香宮殿。阿僧",
    "X08n0240_024:0661c07": "祇一切鬘宮殿。阿僧祇一切栴檀宮殿。阿僧祇一切",
    "X08n0240_024:0661c08": "堅固妙香藏宮殿。阿僧祇一切金剛宮殿。阿僧祇一",
    "X08n0240_024:0661c09": "切摩尼宮殿。皆悉殊妙出過諸天。阿僧祇諸雜寶樹。",
    "X08n0240_024:0661c10": "阿僧祇種種香樹。阿僧祇諸寶衣樹。阿僧祇諸音樂",
    "X08n0240_024:0661c11": "樹。阿僧祇寶莊嚴具樹。阿僧祇妙音聲樹。阿僧祇無",
    "X08n0240_024:0661c12": "厭寶樹。阿僧祇寶繒采樹。阿僧祇寶璫樹。阿僧祇一",
    "X08n0240_024:0661c13": "切華香幢幡鬘蓋所嚴飭樹。如是等樹扶&#x758E;蔭&#x668E;。莊",
    "X08n0240_024:0661c14": "嚴宮殿。其諸宮殿。復有阿僧祇軒檻莊嚴。阿僧祇&#x7255;",
    "X08n0240_024:0661c15": "&#x7257;莊嚴。阿僧祇門闥莊嚴。阿僧祇樓閣莊嚴。阿僧祇",
    "X08n0240_024:0661c16": "半月莊嚴。阿僧祇帳莊嚴。阿僧祇金網彌覆其上。阿",
    "X08n0240_024:0661c17": "僧祇香周&#x5E00;普熏。阿僧祇衣敷布其地。佛子。菩薩摩",
    "X08n0240_024:0661c18": "訶薩以如是等諸供養具。於無量無數不可說不可",
    "X08n0240_024:0661c19": "說劫。淨心尊重恭敬供養一切諸佛。恒不退轉無有",
    "X08n0240_024:0661c20": "休息。一一如來滅度之後。所有舍利悉亦如是恭敬",
    "X08n0240_024:0661c21": "供養。為令一切眾生生淨信故。一切眾生攝善根故。",
    "X08n0240_024:0661c22": "一切眾生離諸苦故。一切眾生廣大解故。一切眾生",
    "X08n0240_024:0661c23": "以大莊嚴而莊嚴故。無量莊嚴而莊嚴故。諸有所作",
    "X08n0240_024:0661c24": "得究竟故。知諸佛興難可值故滿足如來無量力故。",
    "X08n0240_024:0662a01": "莊嚴供養佛塔廟故。住持一切諸佛法故。如是供養",
    "X08n0240_024:0662a02": "現在諸佛及滅度後所有舍利。其諸供養。於阿僧祇",
    "X08n0240_024:0662a03": "劫說不可盡。",
    "X08n0240_024:0662a04": "[0662a04] 第二菩薩摩訶薩以如是下。明迴向行中初六行",
    "X08n0240_024:0662a05": "餘經。明先將善根迴向。次如是積集善根下明將",
    "X08n0240_024:0662a06": "勝報善根迴向。有二十五行經。於中初廣列供事。",
    "X08n0240_024:0662a07": "以阿僧寶廣列六門。次佛子以如是等下二行餘",
    "X08n0240_024:0662a08": "經。明先供現佛。次一一下明供舍利。次為令下五",
    "X08n0240_024:0662a09": "行經。明供意。有十一句。次如是下結供分齊。",
    "X08n0240_024:0662a10": "[0662a10] 如是修集無量功德。皆為成熟一切眾生。無有退轉。",
    "X08n0240_024:0662a11": "無有休息。無有疲厭。無有執著。離諸心想。無有依止。",
    "X08n0240_024:0662a12": "永絕所依。遠離於我及以我所。如實法印印諸業門。",
    "X08n0240_024:0662a13": "得法無生住佛所住。觀無生性。印諸境界。諸佛護念",
    "X08n0240_024:0662a14": "發心迴向。與諸法性相應迴向。入無作法成就所作",
    "X08n0240_024:0662a15": "方便迴向。捨離一切諸事想著方便迴向。住於無量",
    "X08n0240_024:0662a16": "善巧迴向。永出一切諸有迴向。修行諸行不住於相",
    "X08n0240_024:0662a17": "善巧迴向。普攝一切善根迴向。普淨一切菩薩諸行",
    "X08n0240_024:0662a18": "廣大迴向。發無上菩提心迴向。與一切善根同住迴",
    "X08n0240_024:0662a19": "向。滿足最上信解心迴向。佛子。菩薩摩訶薩以諸善",
    "X08n0240_024:0662a20": "根如是迴向時。雖隨生死而不改變。求一切智未曾",
    "X08n0240_024:0662a21": "退轉。在於諸有心無動亂。悉能度脫一切眾生。不染",
    "X08n0240_024:0662a22": "有為法。不失無礙智。菩薩行位因緣無盡。世間諸法",
    "X08n0240_024:0662a23": "無能變動。具足清淨諸波羅蜜。悉能成就一切智力。",
    "X08n0240_024:0662a24": "菩薩如是離諸癡暗。成菩提心。開示光明。增長淨法。",
    "X08n0240_024:0662b01": "迴向勝道。具足眾行。以清淨意善能分別。了一切法",
    "X08n0240_024:0662b02": "悉隨心現。知業如幻。業報如像。諸行如化。因緣生法",
    "X08n0240_024:0662b03": "悉皆如響。菩薩諸行一切如影。出生無著清淨法眼。",
    "X08n0240_024:0662b04": "見於無作廣大境界。證寂滅性。了法無二。得法實相",
    "X08n0240_024:0662b05": "具菩薩行。於一切相皆無所著。善能修行同事諸業。",
    "X08n0240_024:0662b06": "於白淨法恒無廢捨。離一切著。住無著行。菩薩如是",
    "X08n0240_024:0662b07": "善巧思惟無有迷惑。不違諸法。不壞業因。明見真實",
    "X08n0240_024:0662b08": "善巧迴向。知法自性。以方便力成就業報。到於彼岸。",
    "X08n0240_024:0662b09": "智慧觀察一切諸法。獲神通智。諸業善根無作而行",
    "X08n0240_024:0662b10": "隨心自在。",
    "X08n0240_024:0662b11": "[0662b11] 第二如是修習下顯迴向行。中有三段。初迴向之",
    "X08n0240_024:0662b12": "心。二迴向之相。三迴向行成。初有四行餘經。明迴",
    "X08n0240_024:0662b13": "向之心。於中不離大悲。即兼迴向眾生之意。無有",
    "X08n0240_024:0662b14": "執著。即離相之意。次與諸法性相應下五行經。明",
    "X08n0240_024:0662b15": "迴向之相。兼顯迴向菩提。有十一句。次佛子以諸",
    "X08n0240_024:0662b16": "善根下迴向行成。於中初一句牒前。次雖隨生死",
    "X08n0240_024:0662b17": "下文有十句。正顯隨相行成。由前法性相應。故隨",
    "X08n0240_024:0662b18": "生死而不變。次菩薩如是下一行半經。結前生後。",
    "X08n0240_024:0662b19": "次以清淨意下六行餘經。明離相行成。由前事不",
    "X08n0240_024:0662b20": "礙理。故觸境了如。十一句皆明離相觀行。次菩薩",
    "X08n0240_024:0662b21": "如是善巧下三行餘經。雙結二行無礙。以成迴向。",
    "X08n0240_024:0662b22": "[0662b22] 菩薩摩訶薩以諸善根如是迴向。為欲度脫一切眾",
    "X08n0240_024:0662b23": "生不斷佛種。永離魔業。見一切智無有邊際。信樂不",
    "X08n0240_024:0662b24": "捨。離世境界。斷諸雜染。亦願眾生得清淨智。入深方",
    "X08n0240_024:0662c01": "便。出生死法。獲佛善根。永斷一切諸魔事業。以平等",
    "X08n0240_024:0662c02": "印普印諸業。發心趣人一切種智。成就一切出世間",
    "X08n0240_024:0662c03": "法。",
    "X08n0240_024:0662c04": "[0662c04] 第三迴向所為。以專為度脫一切眾生不斷佛種。",
    "X08n0240_024:0662c05": "是迴向所為也。於中魔業通一切惡魔事。通一切",
    "X08n0240_024:0662c06": "相。但違法印。皆魔事故。",
    "X08n0240_024:0662c07": "[0662c07] 佛子。是為菩薩摩訶薩第二不壞迴向。",
    "X08n0240_024:0662c08": "[0662c08] 第三依釋結名。",
    "X08n0240_024:0662c09": "[0662c09] 菩薩摩訶薩住此迴向時得見一切無數諸佛。成就",
    "X08n0240_024:0662c10": "無量清淨妙法。普於眾生得平等心。於一切法無有",
    "X08n0240_024:0662c11": "疑惑。一切諸佛神力所加。降伏眾魔永離其業。成就",
    "X08n0240_024:0662c12": "生貴滿菩提心。得無礙智不由他解。善能開闡一切",
    "X08n0240_024:0662c13": "法義。能隨想力入一切剎。普照眾生悉使清淨。菩薩",
    "X08n0240_024:0662c14": "摩訶薩以此不壞迴向之力。攝諸善根如是迴向。",
    "X08n0240_024:0662c15": "[0662c15] 第二位果。亦如十地調柔等果。初牒得時。次得見",
    "X08n0240_024:0662c16": "下正辨果相。次菩薩下總結所屬。",
    "X08n0240_024:0662c17": "[0662c17] 爾時金剛幢菩薩。觀察十方。承佛神力即說頌言。",
    "X08n0240_024:0662c18": " 菩薩已得不壞意  修行一切諸善業",
    "X08n0240_024:0662c19": " 是故能令佛歡喜  智者以此而迴向",
    "X08n0240_024:0662c20": " 供養無量無邊佛  布施持戒伏諸根",
    "X08n0240_024:0662c21": " 為欲利益諸眾生  普使一切皆清淨",
    "X08n0240_024:0662c22": " 一切上妙諸香華  無量差別勝衣服",
    "X08n0240_024:0662c23": " 寶蓋及以莊嚴具  供養一切諸如來",
    "X08n0240_024:0662c24": " 如是供養於諸佛  無量無數難思劫",
    "X08n0240_024:0663a01": " 恭敬尊重常歡喜  未曾一念生疲厭",
    "X08n0240_024:0663a02": " 專心想念於諸佛  一切世間大明燈",
    "X08n0240_024:0663a03": " 十方所有諸如來  靡不現前如目&#x89A9;",
    "X08n0240_024:0663a04": " 不可思議無量劫  種種布施心無厭",
    "X08n0240_024:0663a05": " 百千萬億眾劫中  修諸善法悉如是",
    "X08n0240_024:0663a06": " 彼諸如來滅度已  供養舍利無厭足",
    "X08n0240_024:0663a07": " 悉以種種妙莊嚴  建立難思眾塔廟",
    "X08n0240_024:0663a08": " 造立無等最勝形  寶藏淨金為莊嚴",
    "X08n0240_024:0663a09": " 巍巍高大如山王  其數無量百千億",
    "X08n0240_024:0663a10": " 淨心尊重供養已  復生歡喜利益意",
    "X08n0240_024:0663a11": " 不思議劫處世間  救護眾生令解脫",
    "X08n0240_024:0663a12": " 了知眾生皆妄想  於彼一切無分別",
    "X08n0240_024:0663a13": " 而能善別眾生根  普為群生作饒益",
    "X08n0240_024:0663a14": " 菩薩修集諸功德  廣大最勝無與比",
    "X08n0240_024:0663a15": " 了達體性悉非有  如是決定皆迴向",
    "X08n0240_024:0663a16": " 以最勝智觀諸法  其中無有一法生",
    "X08n0240_024:0663a17": " 如是方便修迴向  功德無量不可盡",
    "X08n0240_024:0663a18": " 以是方便令心淨  悉與一切如來等",
    "X08n0240_024:0663a19": " 此方便力不可盡  是故福報無盡極",
    "X08n0240_024:0663a20": " 發起無上菩提心  一切世間無所依",
    "X08n0240_024:0663a21": " 普至十方諸世界  而於一切無所礙",
    "X08n0240_024:0663a22": " 一切如來出世間  為欲啟導眾生心",
    "X08n0240_024:0663a23": " 如其心性而觀察  畢竟推求不可得",
    "X08n0240_024:0663a24": " 一切諸法無有餘  悉入於如無體性",
    "X08n0240_024:0663b01": " 以是淨眼而迴向  開彼世間生死獄",
    "X08n0240_024:0663b02": " 雖令諸有悉清淨  亦不分別於諸有",
    "X08n0240_024:0663b03": " 知諸有性無所有  而令歡喜意清淨",
    "X08n0240_024:0663b04": " 於一佛土無所依  一切佛土悉如是",
    "X08n0240_024:0663b05": " 亦不染著有為法  知彼法性無依處",
    "X08n0240_024:0663b06": " 以是修成一切智  以是無上智莊嚴",
    "X08n0240_024:0663b07": " 以是諸佛皆歡喜  是為菩薩迴向業",
    "X08n0240_024:0663b08": " 菩薩專心念諸佛  無上智慧巧方便",
    "X08n0240_024:0663b09": " 如佛一切無所依  願我修成此功德",
    "X08n0240_024:0663b10": " 專心救護於一切  令其遠離眾惡業",
    "X08n0240_024:0663b11": " 如是饒益諸群生  繫念思惟未曾捨",
    "X08n0240_024:0663b12": " 住於智地守護法  不以餘乘取涅槃",
    "X08n0240_024:0663b13": " 唯願得佛無上道  菩薩如是善迴向",
    "X08n0240_024:0663b14": " 不取眾生所言說  一切有為&#x8657;妄事",
    "X08n0240_024:0663b15": " 雖復不依言語道  亦復不著無言語",
    "X08n0240_024:0663b16": " 十方所有諸如來  了達諸法無有餘",
    "X08n0240_024:0663b17": " 雖知一切皆空寂  而不於空起心念",
    "X08n0240_024:0663b18": " 以一莊嚴嚴一切  亦不於法生分別",
    "X08n0240_024:0663b19": " 如是開悟諸群生  一切無性無所觀",
    "X08n0240_024:0663b20": "[0663b20] 第二偈頌。二十五偈分三。初二偈頌所迴善根及",
    "X08n0240_024:0663b21": "第一節迴向。次十八偈頌所成供行。後五偈頌迴",
    "X08n0240_024:0663b22": "向所為。",
    "X08n0240_024:0663b23": "[0663b23] 佛子。云何為菩薩摩訶薩等一切佛迴向。",
    "X08n0240_024:0663b24": "[0663b24] 第三等一切佛迴向。長行亦二。先位行。後位果。釋",
    "X08n0240_024:0663c01": "名者。準下文但等三世諸佛所行之道。亦等善根。",
    "X08n0240_024:0663c02": "文云如過去佛所修一切善根。我亦如是。故本業",
    "X08n0240_024:0663c03": "云三世諸佛善一切時行兼顯無間。故下文云。與",
    "X08n0240_024:0663c04": "妻子俱未曾暫捨菩提之心。此從所等立名。即等",
    "X08n0240_024:0663c05": "一切佛之迴向以深入法性。行普門善而為其性。",
    "X08n0240_024:0663c06": "[0663c06] 佛子。此菩薩摩訶薩隨順修學去來現在諸佛世尊",
    "X08n0240_024:0663c07": "迴向之道。如是修學迴向道時。見一切色乃至觸法。",
    "X08n0240_024:0663c08": "若美若惡不生愛憎。心得自在。無諸過失廣大清淨。",
    "X08n0240_024:0663c09": "歡喜悅樂離諸憂惱。心意柔軟諸根清涼。",
    "X08n0240_024:0663c10": "[0663c10] 次標舉廣釋中先顯迴向。後明成益。先迴向中先",
    "X08n0240_024:0663c11": "等隨相。後等離相。隨相中復二。先明對境善根以",
    "X08n0240_024:0663c12": "將迴向。後總攝萬善以將迴向。今初。如是下二行",
    "X08n0240_024:0663c13": "半經。明所迴善根。謂學佛修時於六境違順成四",
    "X08n0240_024:0663c14": "淨心。一於違順成就行捨。不為境牽。名心自在。二",
    "X08n0240_024:0663c15": "於凡小以悲智廣大淨諸惑故。三離憂過故。有喜",
    "X08n0240_024:0663c16": "樂捨。無憂苦惱。四禪定輕安故。心意柔軟。不妄取",
    "X08n0240_024:0663c17": "境。故諸根清涼。此四淨心。學佛之修。為所迴善根。",
    "X08n0240_024:0663c18": "[0663c18] 佛子。菩薩摩訶薩獲得如是安樂之時。復更發心迴",
    "X08n0240_024:0663c19": "向諸佛。作如是念。願以我今所種善根。令諸佛樂轉",
    "X08n0240_024:0663c20": "更增勝。所謂不可思議佛所住樂。無有等比佛三昧",
    "X08n0240_024:0663c21": "樂。不可限量大慈悲樂。一切諸佛解脫之樂。無有邊",
    "X08n0240_024:0663c22": "際大神通樂。最極尊重大自在樂。廣大究竟無量力",
    "X08n0240_024:0663c23": "樂。離諸知覺寂靜之樂。住無礙住恒正定樂。行無二",
    "X08n0240_024:0663c24": "行不變異樂。佛子。菩薩摩訶薩以諸善根迴向佛已。",
    "X08n0240_024:0664a01": "復以此善根迴向菩薩。所謂願未滿者令得圓滿。心",
    "X08n0240_024:0664a02": "未淨者令得清淨。諸波羅蜜未滿足者令得滿足。安",
    "X08n0240_024:0664a03": "在金剛菩提之心。於一切智得不退轉。不捨大精進。",
    "X08n0240_024:0664a04": "守護菩提門一切善根。能令眾生捨離我慢。發菩提",
    "X08n0240_024:0664a05": "心。所願成滿。安住一切菩薩所住。獲得菩薩明利諸",
    "X08n0240_024:0664a06": "根。修習善根證薩婆若。佛子。菩薩摩訶薩以諸善根",
    "X08n0240_024:0664a07": "如是迴向菩薩已。復以迴向一切眾生。願一切眾生",
    "X08n0240_024:0664a08": "所有善根。乃至極少一彈指頃。見佛聞法。恭敬聖僧。",
    "X08n0240_024:0664a09": "彼諸善根皆離障礙。念佛圓滿。念法方便。念僧尊重。",
    "X08n0240_024:0664a10": "不離見佛。心得清淨獲諸佛法。集無量德淨諸神通。",
    "X08n0240_024:0664a11": "捨法離念依教而住。如為眾生如是迴向。為聲聞辟",
    "X08n0240_024:0664a12": "支佛迴向亦復如是。又願一切眾生永離地獄餓鬼",
    "X08n0240_024:0664a13": "畜生閻羅王等一切惡處。增長無上菩提之心。專意",
    "X08n0240_024:0664a14": "勤求一切種智。永不毀謗諸佛正法。得佛安樂。身心",
    "X08n0240_024:0664a15": "清淨證一切智。",
    "X08n0240_024:0664a16": "[0664a16] 第二正迴向中迴向五乘之境。文分五段。一佛。二",
    "X08n0240_024:0664a17": "菩薩。三有善眾生。四二乘。五有惡眾生。初一行餘",
    "X08n0240_024:0664a18": "經。結前起後。次願以我今下五行經。正顯所願。所",
    "X08n0240_024:0664a19": "願增佛。然佛德已圓。今願增者。尊重荷恩。展誠敬",
    "X08n0240_024:0664a20": "故。亦猶獻芹於上。香華奉佛。非彼須待。次佛子下",
    "X08n0240_024:0664a21": "迴向菩薩。初結前生後。所謂下正顯。有十願。前六",
    "X08n0240_024:0664a22": "自利。後能令下四利他。次佛子下五行經迴向有",
    "X08n0240_024:0664a23": "善眾生。次如為眾生下一行經。明迴向二乘。次又",
    "X08n0240_024:0664a24": "願一切下三行經。明為有惡眾生。謂不遺闡提。上",
    "X08n0240_024:0664b01": "來五段。初一迴向菩提。餘迴向眾生。[0664b01] 上明對境",
    "X08n0240_024:0664b02": "善根以將迴向竟。",
    "X08n0240_024:0664b03": "[0664b03] 佛子。菩薩摩訶薩所有善根。皆以大願發起正發起。",
    "X08n0240_024:0664b04": "積集正積集。增長正增長。悉令廣大具足充滿。佛子。",
    "X08n0240_024:0664b05": "菩薩摩訶薩在家宅中與妻子俱。未曾暫捨菩提之",
    "X08n0240_024:0664b06": "心。正念思惟薩婆若境。自度度彼令得究竟。以善方",
    "X08n0240_024:0664b07": "便化己眷屬。令入菩薩智。令成熟解脫。雖與同止心",
    "X08n0240_024:0664b08": "無所著。以本大悲處於居家。以慈心故隨順妻子。於",
    "X08n0240_024:0664b09": "菩薩清淨道無所障礙。菩薩摩訶薩雖在居家作諸",
    "X08n0240_024:0664b10": "事業。未曾暫捨一切智心。所謂若著衣裳。若噉滋味。",
    "X08n0240_024:0664b11": "若服湯藥。澡漱塗摩。迴旋顧視。行住坐臥。身語意業。",
    "X08n0240_024:0664b12": "若睡若寤。如是一切諸有所作。心常迴向薩婆若道。",
    "X08n0240_024:0664b13": "繫念思惟無時捨離。為欲饒益一切眾生。安住菩提",
    "X08n0240_024:0664b14": "無量大願。攝取無數廣大善根。勤修諸善普救一切。",
    "X08n0240_024:0664b15": "永離一切憍慢放逸。決定趣於一切智地。終不發意",
    "X08n0240_024:0664b16": "向於餘道。常觀一切諸佛菩提。永捨一切諸雜染法。",
    "X08n0240_024:0664b17": "修行一切菩薩所學。於一切智道無所障礙。住於智",
    "X08n0240_024:0664b18": "地愛樂誦習。以無量智集諸善根。心不戀樂一切世",
    "X08n0240_024:0664b19": "間。亦不染著所行之行。專心受持諸佛教法。菩薩如",
    "X08n0240_024:0664b20": "是處在居家。普攝善根令其增長。迴向諸佛無上菩",
    "X08n0240_024:0664b21": "提。佛子。菩薩爾時乃至施與畜生之食一摶一粒。咸",
    "X08n0240_024:0664b22": "作是願。當令此等捨畜生道。利益安樂。究竟解脫。永",
    "X08n0240_024:0664b23": "度苦海。永滅苦受。永除苦蘊。永斷苦覺。苦聚苦行苦",
    "X08n0240_024:0664b24": "因苦本及諸苦處。願彼眾生皆得捨離。菩薩如是專",
    "X08n0240_024:0664c01": "心繫念一切眾生。以彼善根而為上首。為其迴向一",
    "X08n0240_024:0664c02": "切種智。菩薩初發菩提之心。普攝眾生修諸善根悉",
    "X08n0240_024:0664c03": "以迴向。欲令永離生死曠野。得諸如來無礙快樂。出",
    "X08n0240_024:0664c04": "煩惱海。修佛法道。慈心&#x5FA7;滿。悲力廣大。普使一切得",
    "X08n0240_024:0664c05": "清淨樂。守護善根親近佛法。出魔境界入佛境界。斷",
    "X08n0240_024:0664c06": "世間種植如來種。住於三世平等法中。菩薩摩訶薩",
    "X08n0240_024:0664c07": "如是所有已集當集現集善根。悉以迴向。",
    "X08n0240_024:0664c08": "[0664c08] 第二總攝萬善迴向。有二十九行經。大分兩段。先",
    "X08n0240_024:0664c09": "明歷事別陳。次顯積集迴向。前中初二行經。總顯",
    "X08n0240_024:0664c10": "其相。於中所有善根即所發起等也。皆以大願即",
    "X08n0240_024:0664c11": "能發起等也。云正發起等者。謂隨發起積集增進",
    "X08n0240_024:0664c12": "必向二處。不餘趣求。離諸過失。名之為正。次佛子",
    "X08n0240_024:0664c13": "下歷事別陳。初四行半經。明隨染無污。次雖在居",
    "X08n0240_024:0664c14": "家下四行經。明動與道合。次為欲饒益下二行經。",
    "X08n0240_024:0664c15": "總顯迴向之相。次永離下四行半經。別顯有十句。",
    "X08n0240_024:0664c16": "次菩薩如是下總結歷事。次佛子菩薩爾時乃至",
    "X08n0240_024:0664c17": "下。第二明積集迴向二。初明微細積集。一摶一粒",
    "X08n0240_024:0664c18": "其福至微。施與眾生其田至劣。積此微善。亦以大",
    "X08n0240_024:0664c19": "願。令成發起成迴向行。故云微細積集。次咸作是",
    "X08n0240_024:0664c20": "願下十句。正明迴向之行。總名離苦得樂。次菩薩",
    "X08n0240_024:0664c21": "初發菩提之心下明長時積集。以從初發心即積",
    "X08n0240_024:0664c22": "集故。故云長時。言欲令者是心願故。文有十三句。",
    "X08n0240_024:0664c23": "次如是所有下總結。一摶一粒即現集也。初發心",
    "X08n0240_024:0664c24": "來即已集也。當來之善。亦必要起。故皆迴向。[0664c24] 上",
    "X08n0240_024:0665a01": "等隨相行竟。",
    "X08n0240_024:0665a02": "[0665a02] 復作是念。如過去諸佛菩薩所行恭敬供養一切諸",
    "X08n0240_024:0665a03": "佛。度諸眾生令永出離。勤加修習一切善根。悉以迴",
    "X08n0240_024:0665a04": "向而無所著。所謂不依色。不著受。無倒想。不作行。不",
    "X08n0240_024:0665a05": "取識。捨離六處。不住世法樂出世間。知一切法皆如",
    "X08n0240_024:0665a06": "&#x8657;空。無所從來。不生不滅。無有真實。無所染著。遠離",
    "X08n0240_024:0665a07": "一切諸分別見。不動不轉。不失不壞。住於實際。無相",
    "X08n0240_024:0665a08": "離相唯是一相。如是深入一切法性。常樂習行普門",
    "X08n0240_024:0665a09": "善根。悉見一切諸佛眾會。如彼過去一切如來善根",
    "X08n0240_024:0665a10": "迴向。我亦如是而為迴向。解如是法。證如是法。依如",
    "X08n0240_024:0665a11": "是法。發心修習不違法相。知所修行如幻如影。如水",
    "X08n0240_024:0665a12": "中月。如鏡中像。因緣和合之所顯現。乃至如來究竟",
    "X08n0240_024:0665a13": "之地。佛子。菩薩摩訶薩復作是念。如過去諸佛修菩",
    "X08n0240_024:0665a14": "薩行時。以諸善根如是迴向。未來現在悉亦如是。我",
    "X08n0240_024:0665a15": "今亦應如彼諸佛如是發心。以諸善根而為迴向。第",
    "X08n0240_024:0665a16": "一迴向。勝迴向。最勝迴向。上迴向。無上迴向。無等迴",
    "X08n0240_024:0665a17": "向。無等等迴向。無比迴向。無對迴向。尊迴向。妙迴向。",
    "X08n0240_024:0665a18": "平等迴向。正直迴向。大功德迴向。廣大迴向。善迴向。",
    "X08n0240_024:0665a19": "清淨迴向。離惡迴向。不隨惡迴向。菩薩如是以諸善",
    "X08n0240_024:0665a20": "根正迴向已。成就清淨身語意業。住菩薩住無諸過",
    "X08n0240_024:0665a21": "失。修習善業離身語惡。心無瑕穢。修一切智住廣大",
    "X08n0240_024:0665a22": "心。知一切法無有所作。住出世法世法不染。分別了",
    "X08n0240_024:0665a23": "知無量諸業。成就迴向善巧方便。永拔一切取著根",
    "X08n0240_024:0665a24": "本。",
    "X08n0240_024:0665b01": "[0665b01] 第二復作是念下等佛離相迴向者。即迴向實際。",
    "X08n0240_024:0665b02": "於前二。說有先後行在一心。文中二。初等過去。後",
    "X08n0240_024:0665b03": "佛子下等於現未。初中先舉所等。初二行經。言無",
    "X08n0240_024:0665b04": "所著者。標隨相即有離相。次別顯離云。所謂不依",
    "X08n0240_024:0665b05": "色等下顯離妄契真。次知一切法下釋前不著。次",
    "X08n0240_024:0665b06": "如是深入下結其無礙。謂既稱法性。修隨相故。一",
    "X08n0240_024:0665b07": "攝一切。名普門善。悉見諸佛。略辨成益。次如彼過",
    "X08n0240_024:0665b08": "去下牒前。總顯能等。次解如是法下二行半經。別",
    "X08n0240_024:0665b09": "顯等相。次佛子復作是念下等現未。初二行經牒",
    "X08n0240_024:0665b10": "例。次我今亦應下總顯能等。次第一迴向下別明",
    "X08n0240_024:0665b11": "等相。文有十九句。[0665b11] 上顯迴向竟。[0665b11] 下明成益。",
    "X08n0240_024:0665b12": "[0665b12] 佛子。是為菩薩摩訶薩第三等一切佛迴向。",
    "X08n0240_024:0665b13": "[0665b13] 第三依釋結名。",
    "X08n0240_024:0665b14": "[0665b14] 菩薩摩訶薩住此迴向。深入一切諸來業趣向如來",
    "X08n0240_024:0665b15": "勝妙功德。入深清淨智慧境界。不離一切諸菩薩業。",
    "X08n0240_024:0665b16": "善能分別巧妙方便。入深法界。善知菩薩修行次第",
    "X08n0240_024:0665b17": "入佛種性。以巧方便。分別了知無量無邊一切諸法。",
    "X08n0240_024:0665b18": "雖復現身於世中生。而於世法心無所著。",
    "X08n0240_024:0665b19": "[0665b19] 第二位果辨十種勝德。",
    "X08n0240_024:0665b20": "[0665b20] 爾時金剛幢菩薩承佛神力。普觀十方即說頌言。",
    "X08n0240_024:0665b21": " 彼諸菩薩摩訶薩  修過去佛迴向法",
    "X08n0240_024:0665b22": " 亦學未來現在世  一切導師之所行",
    "X08n0240_024:0665b23": " 於諸境界得安樂  諸佛如來所稱讚",
    "X08n0240_024:0665b24": " 廣大光明清淨眼  悉以迴向大聰哲",
    "X08n0240_024:0665c01": " 菩薩身根種種樂  眼耳鼻舌亦復然",
    "X08n0240_024:0665c02": " 如是無量上妙樂  悉以迴向諸最勝",
    "X08n0240_024:0665c03": " 一切世間眾善法  及諸如來所成就",
    "X08n0240_024:0665c04": " 於彼悉攝無有餘  盡以隨喜益眾生",
    "X08n0240_024:0665c05": " 世間隨喜無量種  令此迴向為眾生",
    "X08n0240_024:0665c06": " 人中師子所有樂  願使&#x7FA3;萌悉圓滿",
    "X08n0240_024:0665c07": " 一切國土諸如來  凡所知見種種樂",
    "X08n0240_024:0665c08": " 願令眾生皆悉得  而為照世大明燈",
    "X08n0240_024:0665c09": " 菩薩所得勝妙樂  悉以迴向諸&#x7FA3;生",
    "X08n0240_024:0665c10": " 雖為&#x7FA3;生故迴向  而於迴向無所著",
    "X08n0240_024:0665c11": " 菩薩修行此迴向  興起無量大悲心",
    "X08n0240_024:0665c12": " 如佛所修迴向德  願我修行悉成滿",
    "X08n0240_024:0665c13": " 如諸最勝所成就  一切智乘微妙樂",
    "X08n0240_024:0665c14": " 及我在世之所行  諸菩薩行無量樂",
    "X08n0240_024:0665c15": " 示入眾趣安隱樂  恒守諸根寂靜樂",
    "X08n0240_024:0665c16": " 悉以迴向諸&#x7FA3;生  普使修成無上智",
    "X08n0240_024:0665c17": " 非身語意即是業  亦不離此而別有",
    "X08n0240_024:0665c18": " 但以方便滅癡冥  如是修成無上智",
    "X08n0240_024:0665c19": " 菩薩所修諸行業  積集無量勝功德",
    "X08n0240_024:0665c20": " 隨順如來生佛家  寂然不亂正迴向",
    "X08n0240_024:0665c21": " 十方一切諸世界  所有眾生咸攝受",
    "X08n0240_024:0665c22": " 悉以善根迴向彼  願令具足安隱樂",
    "X08n0240_024:0665c23": " 不為自身求利益  欲令一切悉安樂",
    "X08n0240_024:0665c24": " 未曾暫起戲論心  但觀諸法空無我",
    "X08n0240_024:0666a01": " 十方無量諸最勝  所見一切真佛子",
    "X08n0240_024:0666a02": " 悉以善根迴向彼  願使速成無上覺",
    "X08n0240_024:0666a03": " 一切世間含識類  等心攝取無有餘",
    "X08n0240_024:0666a04": " 以我所行諸善業  令彼眾生速成佛",
    "X08n0240_024:0666a05": " 無量無邊諸大願  無上導師所演說",
    "X08n0240_024:0666a06": " 願諸佛子皆清淨  隨其心樂悉成滿",
    "X08n0240_024:0666a07": " 普觀十方諸世界  悉以功德施於彼",
    "X08n0240_024:0666a08": " 願令皆具妙莊嚴  菩薩如是學迴向",
    "X08n0240_024:0666a09": " 心不稱量諸二法  但恒了達法無二",
    "X08n0240_024:0666a10": " 諸法若二若不二  於中畢竟無所著",
    "X08n0240_024:0666a11": " 十方一切諸世間  悉是眾生想分別",
    "X08n0240_024:0666a12": " 於想非想無所得  如是了達於諸想",
    "X08n0240_024:0666a13": " 彼諸菩薩身淨已  則意清淨無瑕穢",
    "X08n0240_024:0666a14": " 語業已淨無諸過  當知意淨無所著",
    "X08n0240_024:0666a15": " 一心正念過去佛  亦憶未來諸導師",
    "X08n0240_024:0666a16": " 及以現在天人尊  悉學於其所說法",
    "X08n0240_024:0666a17": " 三世一切諸如來  智慧明達心無礙",
    "X08n0240_024:0666a18": " 為欲利益眾生故  迴向菩提集眾業",
    "X08n0240_024:0666a19": " 彼第一慧廣大慧  不&#x8657;妄慧無倒慧",
    "X08n0240_024:0666a20": " 平等實慧清淨慧  最勝慧者如是說",
    "X08n0240_024:0666a21": "[0666a21] 第二偈頌。有二十四偈。分三。初二十一頌頌前位",
    "X08n0240_024:0666a22": "行。次二頌位果。後一結歎。",
    "X08n0240_024:0666a23": "[0666a23] 佛子。云何為菩薩摩訶薩至一切處迴向。",
    "X08n0240_024:0666a24": "[0666a24] 第四至一切處迴向。長行亦二。先位行。後位果。今",
    "X08n0240_024:0666b01": "初牒名徵起。言至一切者。至是能至。善根及其供",
    "X08n0240_024:0666b02": "具一切處即所至之供境。謂以大願令此善根供",
    "X08n0240_024:0666b03": "具&#x5FA7;至一切時處。隨所應供。供諸福田。本業云以",
    "X08n0240_024:0666b04": "大願力入一切佛國中。供養一切佛故。言至一切。",
    "X08n0240_024:0666b05": "疏有多義。",
    "X08n0240_024:0666b06": "[0666b06] 佛子。此菩薩摩訶薩修習一切諸善根時作是念言。",
    "X08n0240_024:0666b07": "願此善根功德之力至一切處。譬如實際無處不至。",
    "X08n0240_024:0666b08": "至一切物。至一切世間。至一切眾生。至一切國土。至",
    "X08n0240_024:0666b09": "一切法。至一切&#x8657;空。至一切三世。至一切有為無為。",
    "X08n0240_024:0666b10": "至一切語言音聲。願此善根亦復如是。&#x5FA7;至一切諸",
    "X08n0240_024:0666b11": "如來所。供養三世一切諸佛。過去諸佛所願悉滿。未",
    "X08n0240_024:0666b12": "來諸佛具足莊嚴。現在諸佛及其國土道場眾會。&#x5FA7;",
    "X08n0240_024:0666b13": "滿一切&#x8657;空法界。願以信解大威力故。廣大智慧無",
    "X08n0240_024:0666b14": "障礙故。一切善根悉迴向故。以如諸天諸供養具而",
    "X08n0240_024:0666b15": "為供養。充滿無量無邊世界。",
    "X08n0240_024:0666b16": "[0666b16] 第二依徵廣釋中三。初迴向眾生菩提。二迴向實",
    "X08n0240_024:0666b17": "際。三結歎成益。初迴向眾生中。先略明有九行經。",
    "X08n0240_024:0666b18": "有法喻合。法中謂願力及善根力。此二相資。故能",
    "X08n0240_024:0666b19": "遍至。次譬如實際下舉喻。言實際者。即一切法真",
    "X08n0240_024:0666b20": "實之際故。次願以下法合。先總。次過去下別明。先",
    "X08n0240_024:0666b21": "舉三世合所至處。次願以信解下二行餘經。明能",
    "X08n0240_024:0666b22": "至供。",
    "X08n0240_024:0666b23": "[0666b23] 佛子。菩薩摩訶薩復作是念。諸佛世尊普&#x5FA7;一切&#x8657;",
    "X08n0240_024:0666b24": "空法界。種種業所起。十方不可說一切世界種世界。",
    "X08n0240_024:0666c01": "不可說佛國土。佛境界。種種世界。無量世界。無分齊",
    "X08n0240_024:0666c02": "世界。轉世界。側世界。仰世界。覆世界。如是一切諸世",
    "X08n0240_024:0666c03": "界中現住於壽。示現種種神通變化。彼有菩薩以勝",
    "X08n0240_024:0666c04": "解力。為諸眾生堪受化者。於彼一切諸世界中。現為",
    "X08n0240_024:0666c05": "如來出興於世。以至一切處智。普&#x5FA7;開示如來無量",
    "X08n0240_024:0666c06": "自在神力。法身&#x5FA7;往無有差別。平等普入一切法界。",
    "X08n0240_024:0666c07": "如來藏身不生不滅。善巧方便普現世間。證法實性",
    "X08n0240_024:0666c08": "超一切故。得不退轉無礙力故。生於如來無障礙見",
    "X08n0240_024:0666c09": "廣大威德種性中故。佛子。菩薩摩訶薩以其所種一",
    "X08n0240_024:0666c10": "切善根。願於如是諸如來所。以眾妙華及眾妙香。鬘",
    "X08n0240_024:0666c11": "蓋幢旛。衣服燈燭。及餘一切諸莊嚴具以為供養。若",
    "X08n0240_024:0666c12": "佛形像。若佛塔廟。悉亦如是。以此善根如是迴向。所",
    "X08n0240_024:0666c13": "謂不亂迴向。一心迴向。自意迴向。尊敬迴向。不動迴",
    "X08n0240_024:0666c14": "向。無住迴向。無依迴向。無眾生心迴向。無躁競心迴",
    "X08n0240_024:0666c15": "向。寂靜心迴向。",
    "X08n0240_024:0666c16": "[0666c16] 二佛子下廣明&#x5FA7;至。於中二。初約十方佛明其&#x5FA7;",
    "X08n0240_024:0666c17": "至。次約常住佛明其&#x5FA7;至。前中言不可說世界者",
    "X08n0240_024:0666c18": "總明供處。次如是一切諸世界下別明供養。初供",
    "X08n0240_024:0666c19": "現住壽者。是現在佛。於中有實報佛。有權應佛。現",
    "X08n0240_024:0666c20": "身說法權應之事。有六行半經。次佛子以其所種",
    "X08n0240_024:0666c21": "下二行經明供行。次若佛形像下供住持佛。次以",
    "X08n0240_024:0666c22": "此善根如是迴向下通顯迴向之心。謂前以善根",
    "X08n0240_024:0666c23": "迴向成供。供諸田時。如是用心。文有十句以顯十",
    "X08n0240_024:0666c24": "心。故能即事順理。[0666c24] 上明供十方佛竟。",
    "X08n0240_024:0667a01": "[0667a01] 復作是念。盡法界&#x8657;空界。去來現在一切劫中諸佛",
    "X08n0240_024:0667a02": "世尊。得一切智。成菩提道。無量名字各各差別。於種",
    "X08n0240_024:0667a03": "種時現成正覺。悉皆住壽盡未來際。一一各以法界",
    "X08n0240_024:0667a04": "莊嚴而嚴其身。道場眾會周&#x5FA7;法界。一切國土隨時",
    "X08n0240_024:0667a05": "出興而作佛事。如是一切諸佛如來。我以善根普皆",
    "X08n0240_024:0667a06": "迴向。願以無數香蓋。無數香幢。無數香旛。無數香帳",
    "X08n0240_024:0667a07": "無數香網。無數香像。無數香光。無數香燄。無數香雲。",
    "X08n0240_024:0667a08": "無數香座。無數香經行地。無數香所住處。無數香世",
    "X08n0240_024:0667a09": "界。無數香山。無數香海。無數香河。無數香樹。無數香",
    "X08n0240_024:0667a10": "衣服。無數香蓮華。無數香宮殿。無量華蓋。廣說乃至",
    "X08n0240_024:0667a11": "無量華宮殿。無邊鬘蓋。廣說乃至無邊鬘宮殿。無等",
    "X08n0240_024:0667a12": "塗香蓋。廣說乃至無等塗香宮殿。不可數末香蓋。廣",
    "X08n0240_024:0667a13": "說乃至不可數末香宮殿。不可稱衣蓋。廣說乃至不",
    "X08n0240_024:0667a14": "可稱衣宮殿。不可思寶蓋。廣說乃至不可思寶宮殿。",
    "X08n0240_024:0667a15": "不可量燈光明蓋。廣說乃至不可量燈光明宮殿。不",
    "X08n0240_024:0667a16": "可說莊嚴具蓋。廣說乃至不可說莊嚴具宮殿。不可",
    "X08n0240_024:0667a17": "說不可說摩尼寶蓋。不可說不可說摩尼寶幢。如是",
    "X08n0240_024:0667a18": "摩尼寶旛。摩尼寶帳。摩尼寶網。摩尼寶像。摩尼寶光。",
    "X08n0240_024:0667a19": "摩尼寶燄。摩尼寶雲。摩尼寶座。摩尼寶經行地。摩尼",
    "X08n0240_024:0667a20": "寶所住處。摩尼寶剎。摩尼寶山。摩尼寶海。摩尼寶河。",
    "X08n0240_024:0667a21": "摩尼寶樹。摩尼寶衣服。摩尼寶蓮華。摩尼寶宮殿。皆",
    "X08n0240_024:0667a22": "不可說不可說。如是一一諸境界中。各有無數欄楯。",
    "X08n0240_024:0667a23": "無數宮殿。無數樓閣。無數門闥。無數半月。無數&#x5374;敵。",
    "X08n0240_024:0667a24": "無數&#x7255;牖。無數清淨寶。無數莊嚴具。以如是等諸供",
    "X08n0240_024:0667b01": "養物。恭敬供養如上所說諸佛世尊。",
    "X08n0240_024:0667b02": "[0667b02] 第二約常住佛以明&#x5FA7;至。謂三世住壽盡未來際。",
    "X08n0240_024:0667b03": "亦應常也。三身十身融無礙故。不同前文有塔廟",
    "X08n0240_024:0667b04": "等。文中有三。初以善根迴向供佛。二願令一切下",
    "X08n0240_024:0667b05": "以供佛善根迴向眾生。三譬如下總願善根普攝",
    "X08n0240_024:0667b06": "迴向。初盡法界下四行餘經。明所供境。次顯能供",
    "X08n0240_024:0667b07": "行。文云如是等三句。結前生後。次所成供具。列有",
    "X08n0240_024:0667b08": "香蓋等二十八事。次如是一一下。又增前數。以如",
    "X08n0240_024:0667b09": "是等下結成供行。[0667b09] 上總顯佛行。[0667b09] 下文以此供",
    "X08n0240_024:0667b10": "佛行迴向眾生。",
    "X08n0240_024:0667b11": "[0667b11] 願令一切世間皆得清淨一切眾生咸得出離。住十",
    "X08n0240_024:0667b12": "力地。於一切法中得無礙法明。令一切眾生具足善",
    "X08n0240_024:0667b13": "根。悉得調伏。其心無量等&#x8657;空界。往一切剎而無所",
    "X08n0240_024:0667b14": "至。入一切土施諸善法。常得見佛植諸善根。成就大",
    "X08n0240_024:0667b15": "乘不著諸法。具足眾善立無量行。普入無邊一切法",
    "X08n0240_024:0667b16": "界。成就諸佛神通之力。得於如來一切智智。",
    "X08n0240_024:0667b17": "[0667b17] 第二以供佛善根迴向眾生。正顯迴向之願。初總",
    "X08n0240_024:0667b18": "顯所為。次令一切眾生下四行經。別顯願得因圓",
    "X08n0240_024:0667b19": "果滿。",
    "X08n0240_024:0667b20": "[0667b20] 譬如無我普攝諸法。我諸善根亦復如是。普攝一切",
    "X08n0240_024:0667b21": "諸佛如來。咸悉供養無有餘故。普攝一切無量諸法。",
    "X08n0240_024:0667b22": "悉能悟入無障礙故。普攝一切諸菩薩眾。究竟皆與",
    "X08n0240_024:0667b23": "同善根故。普攝一切諸菩薩行。以本願力皆圓滿故。",
    "X08n0240_024:0667b24": "普攝一切菩薩法明。了達諸法皆無礙故。普攝諸佛",
    "X08n0240_024:0667c01": "大神通力。成就無量諸善根故。普攝諸佛力無所畏。",
    "X08n0240_024:0667c02": "發無量心滿一切故。普攝菩薩三昧辯才陀羅尼門。",
    "X08n0240_024:0667c03": "善能照了無二法故。普攝諸佛善巧方便。示現如來",
    "X08n0240_024:0667c04": "大神力故。普攝三世一切諸佛降生成道。轉正法輪。",
    "X08n0240_024:0667c05": "調伏眾生入般涅槃。恭敬供養悉周&#x5FA7;故。普攝十方",
    "X08n0240_024:0667c06": "一切世界。嚴淨佛剎咸究竟故。普攝一切諸廣大劫。",
    "X08n0240_024:0667c07": "於中出現修菩薩行無斷絕故。普攝一切所有趣生。",
    "X08n0240_024:0667c08": "悉於其中現受生故。普攝一切諸眾生界。具足普賢",
    "X08n0240_024:0667c09": "菩薩行故。普攝一切諸惑習氣。悉以方便令清淨故。",
    "X08n0240_024:0667c10": "普攝一切眾生諸根。無量差別咸了知故。普攝一切",
    "X08n0240_024:0667c11": "眾生解欲。令離雜染得清淨故。普攝一切化眾生行。",
    "X08n0240_024:0667c12": "隨其所應為現身故。普攝一切應眾生道。悉入一切",
    "X08n0240_024:0667c13": "眾生界故。普攝一切如來智性。護持一切諸佛教故。",
    "X08n0240_024:0667c14": "[0667c14] 第三總願善根普攝迴向者。以上來三段別明善",
    "X08n0240_024:0667c15": "根。但說成供供佛。今欲顯此善根無所不成。故復",
    "X08n0240_024:0667c16": "明此。於此初喻謂二無我理。普攝理事無不周故。",
    "X08n0240_024:0667c17": "次我諸善根下法合有二十句。前十二句攝成自",
    "X08n0240_024:0667c18": "利德。次普攝一切下八句成利他德。",
    "X08n0240_024:0667c19": "[0667c19] 佛子。菩薩摩訶薩以諸善根如是迴向時。用無所得",
    "X08n0240_024:0667c20": "而為方便。不於業中分別報。不於報中分別業。雖無",
    "X08n0240_024:0667c21": "分別而普入法界。雖無所作而恒住善根。雖無所起",
    "X08n0240_024:0667c22": "而勤修勝法。不信諸法而能深入。不有於法而悉知",
    "X08n0240_024:0667c23": "見。若作不作皆不可得。知諸法性恒不自在。雖悉見",
    "X08n0240_024:0667c24": "諸法而無所見。普知一切而無所知。菩薩如是了達",
    "X08n0240_024:0668a01": "境界。知一切法因緣為本。見於一切諸佛法身。至一",
    "X08n0240_024:0668a02": "切法離染實際。解了世間皆如變化。明達眾生唯是",
    "X08n0240_024:0668a03": "一法。無有二性。不捨業境。善巧方便。於有為界示無",
    "X08n0240_024:0668a04": "為法。而不滅壞有為之相。於無為界示有為法。而不",
    "X08n0240_024:0668a05": "分別無為之相。菩薩如是觀一切法畢竟寂滅。成就",
    "X08n0240_024:0668a06": "一切清淨善根而起救護眾生之心。智慧明達一切",
    "X08n0240_024:0668a07": "法海。常樂修行離愚癡法。已具成就出世功德。不更",
    "X08n0240_024:0668a08": "修學世間之法。得淨智眼。離諸癡翳。以善方便修迴",
    "X08n0240_024:0668a09": "向道。",
    "X08n0240_024:0668a10": "[0668a10] 第二佛子至以諸善根下迴向實際。初總標云用",
    "X08n0240_024:0668a11": "無所得為方便者。略有二義。一以無所得導前隨",
    "X08n0240_024:0668a12": "相。則涉有不迷於空。為入有之方便。二假無得以",
    "X08n0240_024:0668a13": "入有。不存無得。即此無得亦是方便。此為入空之",
    "X08n0240_024:0668a14": "方便也。今文兼二義。欲顯隨相離相無前後故。次",
    "X08n0240_024:0668a15": "下別顯有三段。初正顯觀心。文有十句。初不於業",
    "X08n0240_024:0668a16": "中分別報等三句。明會事歸理觀。謂事法既&#x8657;。相",
    "X08n0240_024:0668a17": "無不盡。理無不現。故業果皆空。業空故無體能招",
    "X08n0240_024:0668a18": "報。況謂因中而有果耶。報空故無體可以酬因。況",
    "X08n0240_024:0668a19": "謂果中有因耶。若約觀心。名用會歸寂。次云雖無",
    "X08n0240_024:0668a20": "所作而恒住善根下五句。明理不礙事。約心則寂",
    "X08n0240_024:0668a21": "不礙用。於中初句理無能所分別。而不礙有能入",
    "X08n0240_024:0668a22": "之智所入之法界。次句無作而造作。次句無起而",
    "X08n0240_024:0668a23": "修起。次句無能所信而能即事入玄。末句不有能",
    "X08n0240_024:0668a24": "所見而不礙所見。次雖悉見諸法下二句。明事理",
    "X08n0240_024:0668b01": "無礙。約心則寂照雙流。良以事&#x8657;攬理無不理之",
    "X08n0240_024:0668b02": "事。理實應緣無不事之理。所以寂而常照。照而常",
    "X08n0240_024:0668b03": "寂。故終日知見而無所知見。[0668b03] 上總顯觀心。次菩",
    "X08n0240_024:0668b04": "薩如是了達境界下明觀成之相。文有八句。通顯",
    "X08n0240_024:0668b05": "緣生性空義。疏有多釋。三菩薩如是觀一切法下",
    "X08n0240_024:0668b06": "明觀成之益。[0668b06] 上明離相行。",
    "X08n0240_024:0668b07": "[0668b07] 佛子。菩薩摩訶薩以諸善根如是迴向。稱可一切諸",
    "X08n0240_024:0668b08": "佛之心。嚴淨一切諸佛國土。教化成就一切眾生。具",
    "X08n0240_024:0668b09": "足受持一切佛法。作一切眾生最上福田。為一切商",
    "X08n0240_024:0668b10": "人智慧導師。作一切世間清淨日輪。一一善根充&#x5FA7;",
    "X08n0240_024:0668b11": "法界。悉能救護一切眾生。皆令清淨具足功德。佛子。",
    "X08n0240_024:0668b12": "菩薩摩訶薩如是迴向時。能護持一切佛種。能成熟",
    "X08n0240_024:0668b13": "一切眾生。能嚴淨一切國土。能不壞一切諸業。能了",
    "X08n0240_024:0668b14": "知一切諸法。能等觀諸法無二。能&#x5FA7;往十方世界。能",
    "X08n0240_024:0668b15": "了達離欲實際。能成就清淨信解。能具足明利諸根。",
    "X08n0240_024:0668b16": "佛子。是為菩薩摩訶薩第四至一切處迴向。菩薩摩",
    "X08n0240_024:0668b17": "訶薩住此迴向時。得至一切處身業。普能應現一切",
    "X08n0240_024:0668b18": "世界故。得至一切處語業。於一切世界中演說法故。",
    "X08n0240_024:0668b19": "得至一切處意業。受持一切佛所說法故。得至一切",
    "X08n0240_024:0668b20": "處神足通。隨眾生心悉往應故。得至一切處隨證智。",
    "X08n0240_024:0668b21": "普能了達一切法故。得至一切處總持辯才。隨眾生",
    "X08n0240_024:0668b22": "心令歡喜故。得至一切處入法界。於一毛孔中普入",
    "X08n0240_024:0668b23": "一切世界故。得至一切處&#x5FA7;入身。於一眾生身普入",
    "X08n0240_024:0668b24": "一切眾生身故。得至一切處普見劫。一一劫中常見",
    "X08n0240_024:0668c01": "一切諸如來故。得至一切處普見念。一一念中一切",
    "X08n0240_024:0668c02": "諸佛悉現前故。佛子。菩薩摩訶薩得至一切處迴向。",
    "X08n0240_024:0668c03": "能以善根如是迴向。",
    "X08n0240_024:0668c04": "[0668c04] 第二大段位果。文有十句。初三三業體遍。次三三",
    "X08n0240_024:0668c05": "業用遍。後四顯用自住。",
    "X08n0240_024:0668c06": "[0668c06] 爾時金剛幢菩薩承佛威力。普觀十方而說頌言。",
    "X08n0240_024:0668c07": " 內外一切諸世間  菩薩悉皆無所著",
    "X08n0240_024:0668c08": " 不捨饒益眾生業  大士修行如是智",
    "X08n0240_024:0668c09": " 十方所有諸國土  一切無依無所住",
    "X08n0240_024:0668c10": " 不取活命等眾法  亦不妄起諸分別",
    "X08n0240_024:0668c11": " 普攝十方世界中  一切眾生無有餘",
    "X08n0240_024:0668c12": " 觀其體性無所有  至一切處善迴向",
    "X08n0240_024:0668c13": " 普攝有為無為法  不於其中起妄念",
    "X08n0240_024:0668c14": " 如於世間法亦然  照世燈明如是覺",
    "X08n0240_024:0668c15": " 菩薩所修諸業行  上中下品各差別",
    "X08n0240_024:0668c16": " 悉以善根迴向彼  十方一切諸如來",
    "X08n0240_024:0668c17": " 菩薩迴向到彼岸  隨如來學悉成就",
    "X08n0240_024:0668c18": " 恒以妙智善思惟  具足人中最勝法",
    "X08n0240_024:0668c19": " 清淨善根普迴向  利益群迷恒不捨",
    "X08n0240_024:0668c20": " 悉令一切諸眾生  得成無上照世燈",
    "X08n0240_024:0668c21": " 未曾分別取眾生  亦不妄想念諸法",
    "X08n0240_024:0668c22": " 雖於世間無染著  亦復不捨諸含識",
    "X08n0240_024:0668c23": " 菩薩常樂寂滅法  隨順得至涅槃境",
    "X08n0240_024:0668c24": " 亦不捨離眾生道  獲如是等微妙智",
    "X08n0240_024:0669a01": " 菩薩未曾分別業  亦不取著諸果報",
    "X08n0240_024:0669a02": " 一切世間從緣生  不離因緣見諸法",
    "X08n0240_024:0669a03": " 深入如是諸境界  不於其中起分別",
    "X08n0240_024:0669a04": " 一切眾生調御師  於此明了善迴向",
    "X08n0240_024:0669a05": "[0669a05] 第二重頌有十一偈。分三。初七偈頌迴向眾生及",
    "X08n0240_024:0669a06": "菩提。次三偈半頌迴向實際。後半偈頌成益。[0669a06] 第",
    "X08n0240_024:0669a07": "四迴向竟。"
}