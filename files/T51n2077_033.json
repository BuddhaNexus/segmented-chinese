{
    "T51n2077_033:0696a14": "續傳燈錄卷第三十三",
    "T51n2077_033:0696a16": "大鑑下第十七世",
    "T51n2077_033:0696a17": "龍翔珪禪師法嗣",
    "T51n2077_033:0696a18": "[0696a18] 南康軍雲居頑菴德昇禪師。漢州何氏子。二",
    "T51n2077_033:0696a19": "十得度習講。久之辭謁文殊道禪師問佛法",
    "T51n2077_033:0696a20": "省要。殊示偈曰。契丹打破波斯寨。奪得寶珠",
    "T51n2077_033:0696a21": "村裏賣。十字街頭窮乞兒。腰間挂箇風流袋。",
    "T51n2077_033:0696a22": "師擬對。殊曰。莫錯。師退參三年方得旨趣。往",
    "T51n2077_033:0696a23": "見佛性機不投。入閩至鼓山禮覲便問。國師",
    "T51n2077_033:0696a24": "不跨石門句意旨如何。竹應庵聲喝曰。閑言",
    "T51n2077_033:0696a25": "語。師即領悟。住後僧問。應真不借三界高超",
    "T51n2077_033:0696a26": "即不問。如何是無位真人。師曰。聞時富貴見",
    "T51n2077_033:0696a27": "後貧窮。曰&#x64E1;頭須掩耳。側掌便翻身。師曰。無",
    "T51n2077_033:0696a28": "位真人在甚麼處。曰老大宗師話頭也不識。",
    "T51n2077_033:0696a29": "師曰。放爾三十棒。",
    "T51n2077_033:0696b01": "[0696b01] 通州狼山蘿菴慧溫禪師。福州人姓鄭氏。遍",
    "T51n2077_033:0696b02": "參諸老晚依竹菴於東林。未幾庵謝事。復謁",
    "T51n2077_033:0696b03": "高庵悟南華昺草堂清皆蒙賞識。會竹菴徙",
    "T51n2077_033:0696b04": "閩之乾元。師歸省次庵問。情生智隔想變體",
    "T51n2077_033:0696b05": "殊。不用停囚長智道將一句來。師乃釋然。述",
    "T51n2077_033:0696b06": "偈曰。拶出通身是口。何妨罵雨呵風。昨夜前",
    "T51n2077_033:0696b07": "村猛虎。&#x9F69;殺南山大虫。庵首肯。住後上堂。釋",
    "T51n2077_033:0696b08": "迦老子四十九年坐籌帷幄。彌勒大士九十",
    "T51n2077_033:0696b09": "一劫帶水&#x62D5;泥。凡情聖量不能&#x5257;除。理照覺",
    "T51n2077_033:0696b10": "知猶存露布。佛意祖意如將魚目作明珠。大",
    "T51n2077_033:0696b11": "乘小乘似認橘皮為猛火。諸人須是豁開胸",
    "T51n2077_033:0696b12": "襟寶藏運出自己家珍。向十字街頭普施貧",
    "T51n2077_033:0696b13": "乏。眾中忽有箇靈利漢出來道。美食不中飽",
    "T51n2077_033:0696b14": "人喫。山僧只向他道。幽州猶自可。最苦是新",
    "T51n2077_033:0696b15": "羅。",
    "T51n2077_033:0696b16": "雲居悟禪師法嗣",
    "T51n2077_033:0696b17": "[0696b17] 婺州雙林德用禪師。本郡戴氏子。上堂。拈槌",
    "T51n2077_033:0696b18": "&#x7AEA;拂。祖師門下將黃葉以止啼。說妙談玄。衲",
    "T51n2077_033:0696b19": "僧面前望梅林而止渴。際山今日去&#x5374;之乎",
    "T51n2077_033:0696b20": "者也。更不指東畫西。向三世諸佛命脈中六",
    "T51n2077_033:0696b21": "代祖師骨髓裏。盡情傾倒為諸人說破。良久",
    "T51n2077_033:0696b22": "曰。啼得血流無用處。不如緘口過殘春。",
    "T51n2077_033:0696b23": "[0696b23] 台州萬年無著道閑禪師。本郡洪氏子。上堂。",
    "T51n2077_033:0696b24": "全機敵勝猶在半途。[吭-几+(坐-工+十)]啄同時白雲萬里。纔",
    "T51n2077_033:0696b25": "生朕兆已落二三。不露鋒鋩成何道理。且道",
    "T51n2077_033:0696b26": "從上來事合作麼生。誣人之罪以罪加之。上",
    "T51n2077_033:0696b27": "堂。舉乾&#x5CEF;示眾云。舉一不得舉二。放過一著",
    "T51n2077_033:0696b28": "落在第二。雲門出眾云。昨日有人從天台來",
    "T51n2077_033:0696b29": "&#x5374;往徑山去。&#x5CEF;曰。典座來日不得普請。師曰。",
    "T51n2077_033:0696c01": "相見不須瞋。君窮我亦貧。謂言侵早起。更有",
    "T51n2077_033:0696c02": "夜行人。",
    "T51n2077_033:0696c03": "[0696c03] 福川中際善能禪師。嚴陵人。往來龍門雲居",
    "T51n2077_033:0696c04": "有年未有所證。一日普請擇菜次。高庵忽以",
    "T51n2077_033:0696c05": "&#x732B;兒擲師懷中。師擬議。庵攔胸踏倒。於是大",
    "T51n2077_033:0696c06": "事洞明。上堂。萬古長空一朝風月。不可以一",
    "T51n2077_033:0696c07": "朝風月昧&#x5374;萬古長空。不可以萬古長空不",
    "T51n2077_033:0696c08": "明一朝風月。且如何是一朝風月。人皆畏炎",
    "T51n2077_033:0696c09": "熱。我愛夏日長。薰風自南來。殿閣生微涼。會",
    "T51n2077_033:0696c10": "與不會切忌承當。",
    "T51n2077_033:0696c11": "[0696c11] 南康軍雲居普雲自圓禪師。綿州雍氏子。年",
    "T51n2077_033:0696c12": "十九試經得度。留教宛五祀。出關南下歷扣",
    "T51n2077_033:0696c13": "諸大尊宿。始詣龍門。一日於廊廡間&#x89A9;繪胡",
    "T51n2077_033:0696c14": "人有省。夜白高庵。庵舉法眼偈曰。頭戴貂鼠",
    "T51n2077_033:0696c15": "帽。腰懸羊角錐。語不令人會。須得人譯之。復",
    "T51n2077_033:0696c16": "筴火示之曰。我為汝譯了也。於是大法明了。",
    "T51n2077_033:0696c17": "呈偈曰。外國言音不可窮。起雲亭下一時通。",
    "T51n2077_033:0696c18": "口門廣大無邊際。吞盡楊岐栗棘蓬。庵遣師",
    "T51n2077_033:0696c19": "依佛眼。佛眼謂曰。吾道東矣。上堂。舉僧問雲",
    "T51n2077_033:0696c20": "門。如何是透法身句。門曰。北斗裏藏身。師",
    "T51n2077_033:0696c21": "曰。南北東西萬萬千。乾坤上下兩無邊。相逢",
    "T51n2077_033:0696c22": "相見呵呵笑。屈指&#x64E1;頭月半天。",
    "T51n2077_033:0696c23": "烏巨行禪師法嗣",
    "T51n2077_033:0696c24": "[0696c24] 饒州薦福退菴休禪師上堂。風動邪幡動邪。",
    "T51n2077_033:0696c25": "風鳴邪鈴鳴邪。非風鈴鳴非風幡動。此土與",
    "T51n2077_033:0696c26": "西天。一隊黑漆桶。誑惑世間人。看看滅胡種。",
    "T51n2077_033:0696c27": "山僧不奈何。趁後也打鬨。瓠子曲彎彎。冬瓜",
    "T51n2077_033:0696c28": "直儱侗。上堂。結夏時左眼半斤。解夏時右眼",
    "T51n2077_033:0696c29": "八兩。謾云九十日安居。嬴得一肚皮妄想。直",
    "T51n2077_033:0697a01": "饒七穴八穿。未免山僧拄杖。雖然如是。千鈞",
    "T51n2077_033:0697a02": "之弩不為鼷鼠發機。上堂。先師尋常用腦後",
    "T51n2077_033:0697a03": "一鎚。卸&#x5374;學者胸中許多屈曲。當年克賓維",
    "T51n2077_033:0697a04": "那曾中興化此毒。往往天下叢林喚作超宗",
    "T51n2077_033:0697a05": "異目。非唯孤負興化。亦乃克賓受辱。若是臨",
    "T51n2077_033:0697a06": "濟兒孫。終不依草附木。資福喜見同參。今日",
    "T51n2077_033:0697a07": "傾&#x8193;倒腹。卓拄杖曰。還知先師落處麼。伎死",
    "T51n2077_033:0697a08": "禪和如麻似粟。上堂。言發非聲是箇甚麼。色",
    "T51n2077_033:0697a09": "前不物莫亂針錐。透過禹門風波更險。咄。",
    "T51n2077_033:0697a10": "[0697a10] 信州龜&#x5CEF;晦庵慧光禪師。建寧人。上堂。數日",
    "T51n2077_033:0697a11": "暑氣如焚。一箇渾身無處安著。思量得也是",
    "T51n2077_033:0697a12": "煩惱人。這箇未是煩惱。更有己躬下事不明",
    "T51n2077_033:0697a13": "便是煩惱。所以達磨大師煩惱。要為諸人吞",
    "T51n2077_033:0697a14": "&#x5374;。又被咽喉小。要為諸人吐&#x5374;。又被牙齒",
    "T51n2077_033:0697a15": "礙。取不得捨不得。煩惱九年。若不得二祖不",
    "T51n2077_033:0697a16": "惜性命。往往轉身無路煩惱教死。所謂祖禰",
    "T51n2077_033:0697a17": "不了殃及兒孫。後來蓮華&#x5CEF;庵主到這裏煩",
    "T51n2077_033:0697a18": "惱不肯住。南嶽思大到這裏煩惱不肯下山。",
    "T51n2077_033:0697a19": "更有臨濟德山。用盡自己查梨煩惱缽盂無",
    "T51n2077_033:0697a20": "柄。龜&#x5CEF;今日為他閑事長無明。為爾諸人從",
    "T51n2077_033:0697a21": "頭點破。卓拄杖一下曰。一人腦後露腮。一人",
    "T51n2077_033:0697a22": "當門無齒。更有數人鼻孔沒半邊不勞再勘。",
    "T51n2077_033:0697a23": "爾諸人休向這裏立地瞌睡。殊不知家中飯",
    "T51n2077_033:0697a24": "籮鍋子一時失&#x5374;了也。爾若不信。但歸家撿",
    "T51n2077_033:0697a25": "點看。",
    "T51n2077_033:0697a26": "[0697a26] 真州長蘆且庵守仁禪師。越之上虞人。依雪",
    "T51n2077_033:0697a27": "堂於烏巨。聞普說曰。今之兄弟做工夫正如",
    "T51n2077_033:0697a28": "習射。先安其足後習其法。後雖無心以久習",
    "T51n2077_033:0697a29": "故箭發皆中。喝一喝云。只今箭發也看看。師",
    "T51n2077_033:0697b01": "不覺倒身作避箭勢忽大悟。上堂。百千三昧",
    "T51n2077_033:0697b02": "無量妙門。今日且菴不惜窮性命。秖做一句",
    "T51n2077_033:0697b03": "子說與諸人。乃卓拄杖下座。嘗頌臺山婆話",
    "T51n2077_033:0697b04": "云。開箇燈心皂角鋪。日求升合度朝昏。只因",
    "T51n2077_033:0697b05": "風雨連綿久。本利一空愁倚門。",
    "T51n2077_033:0697b06": "白楊順禪師法嗣",
    "T51n2077_033:0697b07": "[0697b07] 吉州青原如禪師。僧問。達磨未來時如何。師",
    "T51n2077_033:0697b08": "曰。生鐵鑄崑崙。曰後來如何。師曰五彩畫門",
    "T51n2077_033:0697b09": "神。",
    "T51n2077_033:0697b10": "雲居如禪師法嗣",
    "T51n2077_033:0697b11": "[0697b11] 太平州隱靜圓極彥岑禪師。台城人也。上堂。",
    "T51n2077_033:0697b12": "韓信打關。未免傷鋒犯手張良燒棧。大似曳",
    "T51n2077_033:0697b13": "尾靈龜。既然席卷三秦。要且未能囊弓裹革",
    "T51n2077_033:0697b14": "煙塵自靜。我國晏然四海九州盡歸皇化。自",
    "T51n2077_033:0697b15": "然牛閑馬放。風以時雨以時。五穀熟萬民安。",
    "T51n2077_033:0697b16": "大家齊唱村田樂。月落參橫夜向闌。上堂。今",
    "T51n2077_033:0697b17": "朝八月初五。好事分明為舉。嶺頭漠漠秋雲。",
    "T51n2077_033:0697b18": "樹底鳴鳩喚雨。昨夜東海鯉魚。吞&#x5374;南山猛",
    "T51n2077_033:0697b19": "虎。雖然有照有用。畢竟無賓無主。唯有文殊",
    "T51n2077_033:0697b20": "普賢住住我識得爾。上堂。舉正堂辯和尚室",
    "T51n2077_033:0697b21": "中問學者。蚯蚓為甚麼化為百合。師曰。客舍",
    "T51n2077_033:0697b22": "并州已十霜。歸心日夜憶咸陽。無端更渡桑",
    "T51n2077_033:0697b23": "乾水。&#x5374;望并州是故鄉。",
    "T51n2077_033:0697b24": "[0697b24] 鄂州報恩成禪師上堂。秋雨乍寒。汝等諸人",
    "T51n2077_033:0697b25": "青州布衫成就也未。良久喝曰。雲溪今日冷",
    "T51n2077_033:0697b26": "處著一把火。便下座。",
    "T51n2077_033:0697b27": "道場辯禪師法嗣",
    "T51n2077_033:0697b28": "[0697b28] 平江府覺報清禪師。上堂舉。僧問雲門。如何",
    "T51n2077_033:0697b29": "是諸佛出身處。門曰。東山水上行。師曰。諸佛",
    "T51n2077_033:0697c01": "出身處。東山水上行。石壓&#x7B0B;斜出。岸懸花倒",
    "T51n2077_033:0697c02": "生。",
    "T51n2077_033:0697c03": "[0697c03] 安吉州何山然首座。姑蘇人。侍正堂之久。入",
    "T51n2077_033:0697c04": "室次堂問。&#x732B;兒為甚麼偏愛捉老鼠。曰物見",
    "T51n2077_033:0697c05": "主眼卓&#x7AEA;。堂欣然因命分座。",
    "T51n2077_033:0697c06": "黃龍忠禪師法嗣",
    "T51n2077_033:0697c07": "[0697c07] 成都府信相戒修禪師上堂。舉馬祖不安公",
    "T51n2077_033:0697c08": "案乃曰。兩輪舉處煙塵起。電急星馳擬何止。",
    "T51n2077_033:0697c09": "目前不礙往來機。正令全施無表裏。丈夫意",
    "T51n2077_033:0697c10": "氣自衝天。我是我兮爾是爾。",
    "T51n2077_033:0697c11": "西禪璉禪師法嗣",
    "T51n2077_033:0697c12": "[0697c12] 遂寧府西禪第二代希秀禪師上堂。秋光將",
    "T51n2077_033:0697c13": "半暑氣漸消。鴻雁橫空。點破碧天似水。猿猱",
    "T51n2077_033:0697c14": "挂樹。撼翻玉露如珠。直饒對此明機。未免認",
    "T51n2077_033:0697c15": "龜作&#x9F08;。且道應時應節一句作麼生道。野色",
    "T51n2077_033:0697c16": "併來三島月。溪光分破五湖秋。",
    "T51n2077_033:0697c17": "淨居尼溫禪師法嗣",
    "T51n2077_033:0697c18": "[0697c18] 溫州淨居尼無相法燈禪師上堂。拈拄杖卓",
    "T51n2077_033:0697c19": "曰。觀音出普賢入。文殊水上穿靴立。&#x64E1;頭鷂",
    "T51n2077_033:0697c20": "子過新羅。石火電光追不及。咄。",
    "T51n2077_033:0697c21": "大溈果禪師法嗣",
    "T51n2077_033:0697c22": "[0697c22] 荊門軍玉泉窮谷宗璉禪師。合州董氏子。開",
    "T51n2077_033:0697c23": "堂日問答已乃曰。衲僧向人天眾前一問一",
    "T51n2077_033:0697c24": "答一擒一縱一卷一舒一挨一拶。須是具金",
    "T51n2077_033:0697c25": "剛眼睛始得。若是念話之流。君向西秦我之",
    "T51n2077_033:0697c26": "東魯。於宗門中殊無所益。這一段事不在有",
    "T51n2077_033:0697c27": "言不在無言。不礙有言不礙無言。古人垂一",
    "T51n2077_033:0697c28": "言半句。正如國家兵器不得已而用之。橫說",
    "T51n2077_033:0697c29": "&#x7AEA;說秖要控人入處。其實不在言句上。今時",
    "T51n2077_033:0698a01": "人不能一徑徹證根源。秖以語言文字而為",
    "T51n2077_033:0698a02": "至道。一句來一句去。喚作禪道。喚作向上向",
    "T51n2077_033:0698a03": "下。謂之菩提涅槃。謂之祖師巴鼻。正似鄭州",
    "T51n2077_033:0698a04": "出曹門。從上宗師會中往往真箇以行&#x811A;為",
    "T51n2077_033:0698a05": "事底。纔有疑處便對眾決擇。秖一句下見諦",
    "T51n2077_033:0698a06": "明白。造佛祖直指不傳之宗。與諸有情盡未",
    "T51n2077_033:0698a07": "來際同得同證。猶未是泊頭處。豈是空開脣",
    "T51n2077_033:0698a08": "皮胡言漢語來。所以南院示眾云。諸方秖具",
    "T51n2077_033:0698a09": "啐啄同時眼。不具啐啄同時用。時有僧問。如",
    "T51n2077_033:0698a10": "何是啐啄同時用。院曰。作家不啐啄。啐啄同",
    "T51n2077_033:0698a11": "時失。僧曰。猶是學人問處。院曰。如何是爾問",
    "T51n2077_033:0698a12": "處。僧曰失。院便打。其僧不契。後至雲門會",
    "T51n2077_033:0698a13": "中。因二僧舉此話。一僧曰。當時南院棒折",
    "T51n2077_033:0698a14": "那其僧忽悟即回南院。院已遷化。時風穴作",
    "T51n2077_033:0698a15": "維那問曰。爾是問先師啐啄同時話底僧那。",
    "T51n2077_033:0698a16": "僧曰是。穴曰。爾當時如何。曰我當時如在燈",
    "T51n2077_033:0698a17": "影裏行。穴曰。爾會也。師乃召大眾曰。暗穿玉",
    "T51n2077_033:0698a18": "線密度金針。如水入水似金博金。敢問大眾。",
    "T51n2077_033:0698a19": "啐啄同時是親切處。因甚&#x5374;失。若也會得堪",
    "T51n2077_033:0698a20": "報不報之恩。共助無為之化。便可橫身宇宙",
    "T51n2077_033:0698a21": "獨步大方。若跳不出依前秖在架子下。上堂",
    "T51n2077_033:0698a22": "拈拄杖曰。破無明暗截生死流。度三有城泛",
    "T51n2077_033:0698a23": "無為海。須是識這箇始得。乃召大眾曰。喚作",
    "T51n2077_033:0698a24": "拄杖則觸。不喚作拄杖則背。若也識得荊棘",
    "T51n2077_033:0698a25": "林中撒手。是非海裏橫身。脫或未然。普賢乘",
    "T51n2077_033:0698a26": "白象土宿跨泥牛。參。上堂。一切數句非數",
    "T51n2077_033:0698a27": "句。與吾靈覺何交涉。師曰。永嘉恁麼道。大似",
    "T51n2077_033:0698a28": "含元殿上更覓長安。殊不知有水皆含月。無",
    "T51n2077_033:0698a29": "山不帶雲。雖然如是。三十年後趙婆酤醋。上",
    "T51n2077_033:0698b01": "堂。宗乘一唱殊途絕。萬別千差俱泯滅。通身",
    "T51n2077_033:0698b02": "是口難分雪。金剛腦後三斤鐵。好大哥。僧",
    "T51n2077_033:0698b03": "問。保壽開堂三聖推出一僧。保壽便打意旨",
    "T51n2077_033:0698b04": "如何。師曰。利動君子。曰為復棒頭有眼。為復",
    "T51n2077_033:0698b05": "見機而作。師曰。彌猴繫露柱。曰秖如三聖道。",
    "T51n2077_033:0698b06": "爾恁麼為人。瞎&#x5374;鎮州一城人眼。又作麼生。",
    "T51n2077_033:0698b07": "師曰。錦上鋪華又一重。問行&#x811A;逢人時如何。",
    "T51n2077_033:0698b08": "師曰。一不成二不是。曰行&#x811A;不逢人時如何。",
    "T51n2077_033:0698b09": "師曰。虎&#x9F69;大虫。曰秖如慈明道。釣絲絞水意",
    "T51n2077_033:0698b10": "作麼生。師曰。水浸鋼石卵。問三聖道。我逢人",
    "T51n2077_033:0698b11": "則出出則不為人意旨如何。師曰。兵行詭道。",
    "T51n2077_033:0698b12": "曰興化道。我逢人則不出出則便為人又作",
    "T51n2077_033:0698b13": "麼生。師曰。綿裏秤鎚。問不落因果為甚麼墮",
    "T51n2077_033:0698b14": "野狐身。師曰。廬山五老&#x5CEF;。曰不昧因果為甚",
    "T51n2077_033:0698b15": "麼脫野狐身。師曰。南嶽三生藏。曰秖如不落",
    "T51n2077_033:0698b16": "不昧未審是同是別。師曰。倚天長劍逼人寒。",
    "T51n2077_033:0698b17": "僧問。只如昔日楊岐和尚。因僧問。如何是佛。",
    "T51n2077_033:0698b18": "楊岐答云。三&#x811A;驢子弄蹄行意旨如何。師曰。",
    "T51n2077_033:0698b19": "過蓬州了便到巴州。吁味師所談心要。政如",
    "T51n2077_033:0698b20": "空中鳥跡水底魚蹤。豈容湊泊哉。",
    "T51n2077_033:0698b21": "[0698b21] 潭州大溈行禪師。上堂橫拄杖曰。爾等諸人",
    "T51n2077_033:0698b22": "若向這裏會去。如紀信登九龍之輦。不向這",
    "T51n2077_033:0698b23": "裏會去。似項羽失千里烏騅。饒爾總不恁麼。",
    "T51n2077_033:0698b24": "落在無事甲裏。若向這裏撥得一路。轉得身",
    "T51n2077_033:0698b25": "吐得氣。山僧與爾拄杖子。遂靠拄杖下座。上",
    "T51n2077_033:0698b26": "堂。不是心不是佛不是物。且道是箇甚麼。不",
    "T51n2077_033:0698b27": "在內不在外不在中間。畢竟在甚麼處。苦苦",
    "T51n2077_033:0698b28": "有口說不得。無家何處歸。",
    "T51n2077_033:0698b29": "[0698b29] 潭州道林淵禪師。僧問。鐘未鳴鼓未響托缽",
    "T51n2077_033:0698c01": "向甚麼處去。德山便低頭歸方丈。意旨如何。",
    "T51n2077_033:0698c02": "師曰。奔雷迸火。曰巖頭道。這老漢未會末後",
    "T51n2077_033:0698c03": "句在又作麼生。師曰。相隨來也。曰巖頭密啟",
    "T51n2077_033:0698c04": "其意。未審那裏是他密啟處。師曰。萬年松在",
    "T51n2077_033:0698c05": "祝融&#x5CEF;。曰雖然如是秖得三年。三年後果遷",
    "T51n2077_033:0698c06": "化。還端的也無。師曰&#x56A4;呢噠唎吽[口*發]吒。臨示",
    "T51n2077_033:0698c07": "寂上堂拈拄杖示眾曰。離&#x5374;色聲言語道將",
    "T51n2077_033:0698c08": "一句來。眾無對。師曰。動靜聲色外。時人不肯",
    "T51n2077_033:0698c09": "對。世間出世間。畢竟使誰會。言訖倚杖而",
    "T51n2077_033:0698c10": "逝。",
    "T51n2077_033:0698c11": "[0698c11] 隨州大洪老衲祖證禪師。潭州潘氏子。上堂。",
    "T51n2077_033:0698c12": "萬象之中獨露身。如何說箇獨露底道理。&#x7AEA;",
    "T51n2077_033:0698c13": "起拂子曰。到江吳地盡。隔岸越山多。僧問。雲",
    "T51n2077_033:0698c14": "門問僧。光明寂照遍河沙。豈不是張拙秀才",
    "T51n2077_033:0698c15": "語。僧云是。門云。話墮也。未審那裏是這僧話",
    "T51n2077_033:0698c16": "墮處。師曰。&#x9B8E;魚上竹竿。問離&#x5374;言句請師直",
    "T51n2077_033:0698c17": "指。師&#x7AEA;拂子。僧曰。還有向上事也無。師曰",
    "T51n2077_033:0698c18": "有。曰如何是向上事。師曰。速禮三拜。",
    "T51n2077_033:0698c19": "[0698c19] 隆興府泐潭山堂德淳禪師上堂。俱胝一指",
    "T51n2077_033:0698c20": "頭。一毛拔九牛。華嶽連天碧。黃河徹底流。截",
    "T51n2077_033:0698c21": "&#x5374;指急回眸。青箬笠前無限事。綠簑衣底一",
    "T51n2077_033:0698c22": "時休。",
    "T51n2077_033:0698c23": "[0698c23] 常州宜興保安復菴可封禪師。福州林氏子。",
    "T51n2077_033:0698c24": "上堂。天寬地大風清月白。此是海宇清平底",
    "T51n2077_033:0698c25": "時節。衲僧家等閑問著。十箇有五雙知有。秖",
    "T51n2077_033:0698c26": "如夜半華嚴池吞&#x5374;揚子江。開明橋撞倒平",
    "T51n2077_033:0698c27": "山塔。是汝諸人還知麼。若也知去試向非非",
    "T51n2077_033:0698c28": "想天道將一句來。其或未知。擲下拂子曰。須",
    "T51n2077_033:0698c29": "是山僧拂子始得。",
    "T51n2077_033:0699a01": "[0699a01] 隆興府石亭野庵祖璿禪師。上堂曰。喫粥了",
    "T51n2077_033:0699a02": "也未。趙州無忌諱。更令洗&#x9262;盂。太殺沒巴鼻。",
    "T51n2077_033:0699a03": "悟去由來不丈夫。這僧那免受塗糊。有指示",
    "T51n2077_033:0699a04": "無指示。韶石四楞渾。塌地入地獄。如箭射雲",
    "T51n2077_033:0699a05": "岫。清風生大廈。相逢&#x643A;手上高山。作者應須",
    "T51n2077_033:0699a06": "辨真假。真假分若為論。午夜寒蟾出海門。",
    "T51n2077_033:0699a07": "[0699a07] 潭州石霜宗鑒禪師上堂。送舊年迎新歲。動",
    "T51n2077_033:0699a08": "用不離光影內。澄輝湛湛夜堂寒。借問諸人",
    "T51n2077_033:0699a09": "會不會。若也會增瑕類。若不會依前昧。與君",
    "T51n2077_033:0699a10": "指箇截流機。白雲更在青山外。",
    "T51n2077_033:0699a11": "石頭回禪師法嗣",
    "T51n2077_033:0699a12": "[0699a12] 南康軍雲居蓬庵德會禪師。重慶府何氏子。",
    "T51n2077_033:0699a13": "上堂舉。教中道。若見諸相非相即見如來。作",
    "T51n2077_033:0699a14": "麼生是非相底道理。佯走詐羞偷眼覷。竹門",
    "T51n2077_033:0699a15": "斜掩半枝花。",
    "T51n2077_033:0699a16": "育王諶禪師法嗣",
    "T51n2077_033:0699a17": "[0699a17] 台州萬年心聞曇賁禪師。永嘉人。住江心病",
    "T51n2077_033:0699a18": "起上堂。維摩病說盡道理。龍翔病咳嗽不已。",
    "T51n2077_033:0699a19": "咳嗽不已說盡道理。說盡道理咳嗽不已。汝",
    "T51n2077_033:0699a20": "等諸人還識得其中意旨也未。本是長江湊",
    "T51n2077_033:0699a21": "風冷。&#x5374;教露柱患頭風。上堂。一見便見。八角",
    "T51n2077_033:0699a22": "磨盤空裏轉。一得永得。辰錦朱砂如墨黑。秋",
    "T51n2077_033:0699a23": "風吹渭水。已落雲門三句裏。落葉滿長安。幾",
    "T51n2077_033:0699a24": "箇而今被眼瞞。&#x7AEA;拂子曰。瞞得瞞不得。總在",
    "T51n2077_033:0699a25": "萬年手裏。還見麼。華頂月籠招手石。斷橋水",
    "T51n2077_033:0699a26": "落捨身巖。僧問。百丈卷席意旨如何。師曰。賊",
    "T51n2077_033:0699a27": "過後張弓。四明太守以雪竇命師主之。師辭",
    "T51n2077_033:0699a28": "以偈曰。鬧籃方喜得抽頭。退鼓而今打未休。",
    "T51n2077_033:0699a29": "莫把乳&#x5CEF;千丈雪。重來換我一雙眸。",
    "T51n2077_033:0699b01": "[0699b01] 慶元府天童慈航了朴禪師。福州人。上堂。酷",
    "T51n2077_033:0699b02": "暑如焚不易禁。炎炎赫赫欲流金。夜明簾外",
    "T51n2077_033:0699b03": "無人到。靈木迢然轉綠陰。上堂。久雨不晴半",
    "T51n2077_033:0699b04": "睡半醒。可謂天地合其德。日月合其明。四時",
    "T51n2077_033:0699b05": "合其序。鬼神合其吉凶。遂喝曰。住住內卦已",
    "T51n2077_033:0699b06": "成更求外象。卓拄杖曰。適來擲得雷天大壯。",
    "T51n2077_033:0699b07": "如今變作地火明夷。上堂。牛皮鞔露柱。露柱",
    "T51n2077_033:0699b08": "啾啾叫。燈籠佯不知。虛明還自照。殿脊老蚩",
    "T51n2077_033:0699b09": "吻。聞得呵呵笑。三門側耳聽。就上打之遶。譬",
    "T51n2077_033:0699b10": "如十日菊。開徹阿誰要。阿呵呵。未必秋香一",
    "T51n2077_033:0699b11": "夜衰。熨斗煎茶不同銚。室中問僧。賊來須打",
    "T51n2077_033:0699b12": "客來須看。秖如三更夜半人面似賊賊面似",
    "T51n2077_033:0699b13": "人。作麼生辨。上堂。觀音巖玲玲瓏瓏。太白石",
    "T51n2077_033:0699b14": "丁丁東東。西園菜蟥似不堪食。東谷花發&#x5374;",
    "T51n2077_033:0699b15": "無賴紅。且道是祖意教意。途中受用世諦流",
    "T51n2077_033:0699b16": "布。若辨不出雪&#x5CEF;覆&#x5374;飯桶。若辨得出甘贄",
    "T51n2077_033:0699b17": "禮拜蒸籠參。上堂。德山入門便棒。臨濟入門",
    "T51n2077_033:0699b18": "便喝。臨濟喝處德山棒頭耳聾。德山棒時臨",
    "T51n2077_033:0699b19": "濟喝下眼瞎。雖然一搦一&#x64E1;。就中全生全殺。",
    "T51n2077_033:0699b20": "遂喝一喝。卓拄杖一下云。敢問。諸人。是生是",
    "T51n2077_033:0699b21": "殺。良久云。君子可八。",
    "T51n2077_033:0699b22": "[0699b22] 南劍州西巖宗回禪師。婺州人也。久依無示",
    "T51n2077_033:0699b23": "深得法忍。因寺僧以茶禁聞有司。吏捕知事。",
    "T51n2077_033:0699b24": "師謂眾曰。此事不直之則罪坐於我。若自直",
    "T51n2077_033:0699b25": "彼復得罪。不忍為也。令擊鼓陞座說偈曰。縣",
    "T51n2077_033:0699b26": "吏追呼不暫停。爭如長往事分明。從前有箇",
    "T51n2077_033:0699b27": "無生曲。且喜今朝調已成。言訖而逝。",
    "T51n2077_033:0699b28": "[0699b28] 高麗國坦然國師。少嗣王位欽嚮宗乘。因海",
    "T51n2077_033:0699b29": "商方景仁抵四明。錄無示語歸。師閱之啟悟。",
    "T51n2077_033:0699c01": "即棄位圓顱。作書以語要及四威儀偈令景",
    "T51n2077_033:0699c02": "仁呈無示。示答曰。佛祖出興於世。無一法與",
    "T51n2077_033:0699c03": "人。實使其自信自悟自證自到具大知見。如",
    "T51n2077_033:0699c04": "所見而說。如所說而行。山河大地草木叢林",
    "T51n2077_033:0699c05": "相與證明其來久矣。後復通嗣法。其書略曰。",
    "T51n2077_033:0699c06": "生死海廣劫殫周通。得遇本分宗師。以三要",
    "T51n2077_033:0699c07": "印子驗定其法。實謂盲龜值浮木孔耳。",
    "T51n2077_033:0699c08": "[0699c08] 臨安府龍華無住本禪師。廣德人也。上堂舉。",
    "T51n2077_033:0699c09": "雲門大師拈起胡餅曰。我秖供養兩淛人。不",
    "T51n2077_033:0699c10": "供養向北人。眾無語。門自代曰。天寒日短兩",
    "T51n2077_033:0699c11": "人共一&#x6900;。師曰。韶陽老漢言中有響。痛處著",
    "T51n2077_033:0699c12": "錐。檢點將來翻成毒藥。諸人要會麼。半在河",
    "T51n2077_033:0699c13": "南半河北。一片虛凝似墨黑。冷地思量愁殺",
    "T51n2077_033:0699c14": "人。叵耐雲門這老賊。賊賊下座。更不巡堂。",
    "T51n2077_033:0699c15": "道場琳禪師法嗣",
    "T51n2077_033:0699c16": "[0699c16] 臨江軍東山吉禪師。因李朝請。與甥薌林居",
    "T51n2077_033:0699c17": "士向公子諲謁之遂問。家賊惱人時如何。師",
    "T51n2077_033:0699c18": "曰。誰是家賊。李&#x7AEA;起拳。師曰。賊身已露。李",
    "T51n2077_033:0699c19": "曰。莫塗糊人好。師曰。贓證見在。李無語。師",
    "T51n2077_033:0699c20": "示以偈曰。家賊惱人孰奈何。千聖回機秖為",
    "T51n2077_033:0699c21": "他。遍界遍空無影&#x8FF9;。無依無住絕籠羅。賊賊。",
    "T51n2077_033:0699c22": "猛將雄兵收不得。疑殺天下老禪和。笑倒鬧",
    "T51n2077_033:0699c23": "市古彌勒。休休。不用將心向外求。回頭瞥爾",
    "T51n2077_033:0699c24": "賊身露。和贓捉獲世無儔。世無儔真可仰。從",
    "T51n2077_033:0699c25": "茲不復誇伎倆。怗怗安家樂業時。萬象森羅",
    "T51n2077_033:0699c26": "齊拊掌。",
    "T51n2077_033:0699c27": "道場慧禪師法嗣",
    "T51n2077_033:0699c28": "[0699c28] 臨安府靈隱懶庵道樞禪師。吳興四安徐氏",
    "T51n2077_033:0699c29": "子。初住何山次移華藏。隆興初詔居靈隱。",
    "T51n2077_033:0700a01": "[0700a01] 孝宗皇帝召至內殿問禪道之要。師答。以此",
    "T51n2077_033:0700a02": "事在陛下堂堂日用應機處。本無知見起滅",
    "T51n2077_033:0700a03": "之棼聖凡迷悟之別。第護正念則與道相應。",
    "T51n2077_033:0700a04": "情&#x5374;物則業不能繫。盡去沈掉之病。自忘問",
    "T51n2077_033:0700a05": "答之意。矧今補處見在佛般若光明中。何事",
    "T51n2077_033:0700a06": "不成見耶。上為之首肯數四。師示眾曰。仙人",
    "T51n2077_033:0700a07": "張果老。騎驢穿市過。但聞蹄撥剌。誰知是紙",
    "T51n2077_033:0700a08": "做。後退居明教永安蘭若。逍遙自適。有偈題",
    "T51n2077_033:0700a09": "于壁曰。雪裏梅花春信息。池中月色夜精神。",
    "T51n2077_033:0700a10": "年來可是無隹趣。莫把家風舉似人。淳熙丙",
    "T51n2077_033:0700a11": "申八月示微疾。書偈而逝。塔于永安。",
    "T51n2077_033:0700a12": "光孝&#x615C;禪師法嗣",
    "T51n2077_033:0700a13": "[0700a13] 廣德軍光孝悟初首座。分座日示眾舉風旛",
    "T51n2077_033:0700a14": "話。至仁者心動處乃曰。祖師恁麼道。賺殺一",
    "T51n2077_033:0700a15": "船人。今時衲僧也不可恁麼會。既不恁麼會。",
    "T51n2077_033:0700a16": "畢竟作麼生。良久曰。六月好合醬。切忌著鹽",
    "T51n2077_033:0700a17": "多。",
    "T51n2077_033:0700a18": "中竺妙禪師法嗣",
    "T51n2077_033:0700a19": "[0700a19] 溫州光孝己菴深禪師。本郡人也。上堂曰。龍",
    "T51n2077_033:0700a20": "生龍鳳生鳳。老鼠養兒沿屋棟。達磨大師不",
    "T51n2077_033:0700a21": "會禪。歷魏游梁乾打鬨。上堂。一九二九相逢",
    "T51n2077_033:0700a22": "不出手。三九二十七。籬頭吹觱栗。翻憶小釋",
    "T51n2077_033:0700a23": "迦。雙手抱屈膝。知不知實不實。摩訶般若波",
    "T51n2077_033:0700a24": "羅蜜。上堂。維摩默然普賢廣說。歷代聖人互",
    "T51n2077_033:0700a25": "呈醜拙。君不見。落花三月子規啼。一聲聲是",
    "T51n2077_033:0700a26": "一點血。上堂。風蕭蕭葉飄飄。雲片片水茫茫。",
    "T51n2077_033:0700a27": "江干獨立向誰說。天外飛鴻三兩行。",
    "T51n2077_033:0700a28": "續傳燈錄卷第三十三",
    "T51n2077_033:0700b02": "續傳燈錄卷第三十四目錄",
    "T51n2077_033:0700b04": "大鑑下第十八世",
    "T51n2077_033:0700b05": "東林顏禪師法嗣一十一人",
    "T51n2077_033:0700b06": "公安祖珠禪師報恩法演禪師",
    "T51n2077_033:0700b07": "淨慈彥充禪師智者真慈禪師",
    "T51n2077_033:0700b08": "昭覺紹淵禪師(已上五人有錄)萬年荷屋常禪師",
    "T51n2077_033:0700b09": "積善道昌禪師保福清皎禪師",
    "T51n2077_033:0700b10": "護聖麟庵開禪師徽州簡上座",
    "T51n2077_033:0700b11": "棲賢辯禪師(已上六人無錄)",
    "T51n2077_033:0700b12": "西禪需禪師法嗣四人",
    "T51n2077_033:0700b13": "鼓山安永禪師龍翔南雅禪師",
    "T51n2077_033:0700b14": "天王志清禪師",
    "T51n2077_033:0700b15": "劍門安分庵主(已上四人俱錄)",
    "T51n2077_033:0700b16": "教忠彌光禪師法嗣二人",
    "T51n2077_033:0700b17": "淨慈曇密禪師",
    "T51n2077_033:0700b18": "法石慧空禪師(已上二人俱錄)",
    "T51n2077_033:0700b19": "東禪岳禪師法嗣四人",
    "T51n2077_033:0700b20": "鼓山宗逮禪師(一人見錄)徑山德潛禪師",
    "T51n2077_033:0700b21": "白雲師沼禪師",
    "T51n2077_033:0700b22": "鼓山知玿禪師(已上三人無錄)",
    "T51n2077_033:0700b23": "西禪淨禪師法嗣三人",
    "T51n2077_033:0700b24": "乾元宗&#x9834;禪師(一人見錄)華巖雲和尚",
    "T51n2077_033:0700b25": "中際立才禪師(已上二人無錄)",
    "T51n2077_033:0700b26": "開善謙禪師法嗣一人",
    "T51n2077_033:0700b27": "吳十三道人(一人見錄)",
    "T51n2077_033:0700b28": "遯庵演禪師法嗣四人",
    "T51n2077_033:0700b29": "育王法明禪師何山慧清禪師",
    "T51n2077_033:0700c01": "南禪大用禪師",
    "T51n2077_033:0700c02": "移忠得一禪師(已上四人無錄)",
    "T51n2077_033:0700c03": "無用全禪師法嗣七人",
    "T51n2077_033:0700c04": "笑翁堪禪師(一人見錄)靈隱希夷禪師",
    "T51n2077_033:0700c05": "承天允韶禪師雪&#x5CEF;了宗禪師",
    "T51n2077_033:0700c06": "雪竇處南禪師盤山思卓和尚",
    "T51n2077_033:0700c07": "錢象祖止庵居士(已上六人無錄)",
    "T51n2077_033:0700c08": "天童應庵華禪師法嗣八人",
    "T51n2077_033:0700c09": "天童咸傑禪師南書記",
    "T51n2077_033:0700c10": "侍郎李浩居士(已上三人見錄)鳳山詮禪師",
    "T51n2077_033:0700c11": "祥符善登禪師禾山心鑒禪師",
    "T51n2077_033:0700c12": "智者滿禪師嚴朝康教授(已上五人無錄)",
    "T51n2077_033:0700c13": "道場全禪師法嗣一人",
    "T51n2077_033:0700c14": "華藏有權禪師(一人見錄)",
    "T51n2077_033:0700c15": "雙林用禪師法嗣一人",
    "T51n2077_033:0700c16": "三&#x5CEF;印禪師(一人見錄)",
    "T51n2077_033:0700c17": "大溈行禪師法嗣二人",
    "T51n2077_033:0700c18": "德山子涓禪師(一人見錄)德山師本禪師(一人無錄)",
    "T51n2077_033:0700c19": "淨慈水庵一禪師法嗣四人",
    "T51n2077_033:0700c20": "息庵達觀禪師仰山嗣清禪師",
    "T51n2077_033:0700c21": "瑞岩順和尚承天湛和尚(已上四人俱無錄)",
    "T51n2077_033:0700c22": "徑山印禪師法嗣二人",
    "T51n2077_033:0700c23": "金山道奇禪師",
    "T51n2077_033:0700c24": "金山永聰禪師(已上二人無錄)",
    "T51n2077_033:0700c25": "玉泉宗璉禪師法嗣一人",
    "T51n2077_033:0700c26": "玉泉希[泳-永+嚴]禪師(一人無錄)",
    "T51n2077_033:0700c27": "萬年賁禪師法嗣四人",
    "T51n2077_033:0700c28": "龍鳴賢禪師大溈鑑禪師(已上二人見錄)",
    "T51n2077_033:0700c29": "天童從瑾禪師投子淳禪師(已上二人無錄)",
    "T51n2077_033:0701a01": "大洪證禪師法嗣四人",
    "T51n2077_033:0701a02": "玉泉恩禪師萬壽師觀禪師",
    "T51n2077_033:0701a03": "丞相益國周公",
    "T51n2077_033:0701a04": "監丞成乘周公(已上四人無錄)",
    "T51n2077_033:0701a05": "楚庵方禪師法嗣二人",
    "T51n2077_033:0701a06": "和庵若禪師訥庵俊禪師(已上二人無錄)",
    "T51n2077_033:0701a07": "天童淨禪師法嗣二人",
    "T51n2077_033:0701a08": "石林秀禪師孤蟾瑩禪師(已上二人無錄)",
    "T51n2077_033:0701a09": "普庵肅禪師法嗣二人",
    "T51n2077_033:0701a10": "佛惠清禪師鐵牛禮禪師(已上二人無錄)",
    "T51n2077_033:0701a11": "東谷光禪師法嗣一人",
    "T51n2077_033:0701a12": "直翁舉禪師(一人無錄)",
    "T51n2077_033:0701a13": "或庵體禪師法嗣三人",
    "T51n2077_033:0701a14": "天童智&#x9834;禪師萬壽了修禪師",
    "T51n2077_033:0701a15": "雪&#x5CEF;雲禪師(已上三人無錄)",
    "T51n2077_033:0701a16": "晦庵光禪師法嗣四人",
    "T51n2077_033:0701a17": "雪&#x5CEF;元肇禪師徑山元聰禪師",
    "T51n2077_033:0701a18": "報恩智因禪師",
    "T51n2077_033:0701a19": "陳安節樵隱居士(已上四人無錄)",
    "T51n2077_033:0701a20": "水陸野庵禪師法嗣一人",
    "T51n2077_033:0701a21": "四恩庵主(一人無錄)",
    "T51n2077_033:0701a22": "大圓璞禪師法嗣一人",
    "T51n2077_033:0701a23": "然庵主(一人無錄)",
    "T51n2077_033:0701a24": "可庵然禪師法嗣一人",
    "T51n2077_033:0701a25": "如如居士顏公(一人無錄)",
    "T51n2077_033:0701a26": "薦福本禪師法嗣一人",
    "T51n2077_033:0701a27": "法燈首座(一人無錄)",
    "T51n2077_033:0701a28": "靈瑞肱禪師法嗣一人",
    "T51n2077_033:0701a29": "福嚴傑禪師(一人無錄)",
    "T51n2077_033:0701b01": "逢庵會禪師法嗣一人",
    "T51n2077_033:0701b02": "萬松大璉禪師(一人無錄)",
    "T51n2077_033:0701b03": "慈航朴禪師法嗣二人",
    "T51n2077_033:0701b04": "雪竇僧彥禪師太平詔和尚(已上二人無錄)"
}