{
    "T47n1965_001:0110b09": "No. 1965",
    "T47n1965_001:0110b10": "遊心安樂道",
    "T47n1965_001:0110b12": "釋元曉撰",
    "T47n1965_001:0110b13": "[0110b13] 遊心安樂，略開七門：初、述教起宗致；二、定彼",
    "T47n1965_001:0110b14": "土所在；三、明疑惑患難；四、顯往生因緣；五、出",
    "T47n1965_001:0110b15": "往生品數；六、論往生難易；七、作疑復除疑。",
    "T47n1965_001:0110b16": "[0110b16] 言述教起宗致者。然夫眾生心性，融通無礙，",
    "T47n1965_001:0110b17": "泰若虛空，湛猶巨海。若虛空故，其體平等，無",
    "T47n1965_001:0110b18": "別相而可得，何有淨、穢之處？猶巨海故，其性",
    "T47n1965_001:0110b19": "潤滑，能隨緣而不逆，豈無動、靜之時。爾乃或",
    "T47n1965_001:0110b20": "因塵風，淪五濁而久轉，沈苦浪而長流；或承",
    "T47n1965_001:0110b21": "善力，截四流而不還，至彼岸而永寂。若斯動、",
    "T47n1965_001:0110b22": "寂皆是大夢；以覺言之，無此、無彼，穢土、淨國",
    "T47n1965_001:0110b23": "本末一心，生死、涅槃終無二際。然歸原大覺，",
    "T47n1965_001:0110b24": "積功乃致，隨流長夢，不可頓開。所以聖人垂",
    "T47n1965_001:0110b25": "&#x8FF9;有遠、有近，所設言教或衰、或興。至如牟尼",
    "T47n1965_001:0110b26": "世尊現此娑婆，誡五惡而勸善；彌陀如來居",
    "T47n1965_001:0110b27": "彼安養，引九輩而導生，斯等權&#x8FF9;不可具陳。",
    "T47n1965_001:0110b29": "[0110b29] 今此所明極樂國者。蓋是感願行之奧深，現",
    "T47n1965_001:0110c01": "果德之長遠，十八圓淨，越三界而超絕；五根",
    "T47n1965_001:0110c02": "相好，併六天而不嗣。珍香法味遂養身心，誰",
    "T47n1965_001:0110c03": "有朝飢、夜渴之苦？玉林芳風溫涼常適，本無",
    "T47n1965_001:0110c04": "冬寒夏熱之煩。群仙共會，時浴八德蓮池，由",
    "T47n1965_001:0110c05": "是長別偏可厭之時皺；勝侶相從，遠遊十方",
    "T47n1965_001:0110c06": "佛土，於茲遠送以難慰之憂勞。況復聞法響",
    "T47n1965_001:0110c07": "音入無相，見佛光明悟無生？悟無生故無所",
    "T47n1965_001:0110c08": "不生，入無形故無所不形，極淨極樂，非心意",
    "T47n1965_001:0110c09": "之所度；無際無限，豈言說之能盡？如是淨土，",
    "T47n1965_001:0110c10": "十方諸佛之所歎勸，三乘聖眾之所遊居。[0110c10] 然",
    "T47n1965_001:0110c11": "審察如來歎勸意者，為欲攝護中、下根故。娑",
    "T47n1965_001:0110c12": "婆世界雜惡之處，於緣多退；安養寶剎純善",
    "T47n1965_001:0110c13": "之地，唯進無退。故《起信論》云：「復次，眾生初學",
    "T47n1965_001:0110c14": "是法，欲求正信，其心怯弱，以住於此娑婆世",
    "T47n1965_001:0110c15": "界，自畏不能常值諸佛，親承供養，懼謂信心",
    "T47n1965_001:0110c16": "難可成就，意欲退者。當知如來有勝方便，攝",
    "T47n1965_001:0110c17": "護信心，謂以專念佛因緣故，隨願得生他方",
    "T47n1965_001:0110c18": "佛土，常見於佛永離惡道。」如修多羅說：「若人",
    "T47n1965_001:0110c19": "專念西方極樂世界阿彌陀佛，所修善根迴",
    "T47n1965_001:0110c20": "向，願求生彼世界，即得往生。常見佛故，終無",
    "T47n1965_001:0110c21": "有退，若觀彼佛真如法身，常勤修習，畢竟得",
    "T47n1965_001:0110c22": "生，正定聚故。」[0110c22] 一切凡夫雖念佛，未至十解，體",
    "T47n1965_001:0110c23": "是退位。若在穢土，逢四退緣，即使退轉；若",
    "T47n1965_001:0110c24": "生西方，有四緣故，終不退還。言四緣者：一、由",
    "T47n1965_001:0110c25": "長命無病，故不退；穢土由短命多病，故退。二、",
    "T47n1965_001:0110c26": "由諸佛、菩薩圓善智識故不退，如經言：「得與",
    "T47n1965_001:0110c27": "如是諸上善人會一處故」；穢土由多惡知識",
    "T47n1965_001:0110c28": "故退也。三、由無有女人，六根境界並是進道",
    "T47n1965_001:0110c29": "緣，故不退，如經曰：「眼見色即發菩提心」等；穢",
    "T47n1965_001:0111a01": "土由有女人故退。四、由唯有善心，故不退，經",
    "T47n1965_001:0111a02": "云：「無毛端計造惡之地」；穢土由有惡心、無記",
    "T47n1965_001:0111a03": "心，故退也。又彼二經皆說：「其往生者，皆得不",
    "T47n1965_001:0111a04": "退。」不言但不退人乃得往生也，猶如此間具",
    "T47n1965_001:0111a05": "三受人，若生彼土，則無苦、捨，唯有樂受也。[0111a05] 總",
    "T47n1965_001:0111a06": "而言之，初地以上，悲願自在無所不生，更何",
    "T47n1965_001:0111a07": "須勸？十解以去，種姓決定，復無悲退，亦非正",
    "T47n1965_001:0111a08": "為；十信以前及諸凡夫，發心未固，昇降隨緣，",
    "T47n1965_001:0111a09": "厭穢欣淨，故佛勸攝。西方長壽，一生修行登",
    "T47n1965_001:0111a10": "地；娑婆短命，多劫劬勞猶退。故《華嚴》曰：「如此",
    "T47n1965_001:0111a11": "娑婆世界一劫，於西方安樂世界為一日一",
    "T47n1965_001:0111a12": "夜。如是乃至百萬阿僧祇世界，最後世界一",
    "T47n1965_001:0111a13": "劫，於勝蓮華世界賢首如來剎為一日一夜。」",
    "T47n1965_001:0111a14": "教起意致，略述如此。",
    "T47n1965_001:0111a15": "[0111a15] 第二、定彼土所在者。佛土圓融，本無東、西；",
    "T47n1965_001:0111a16": "扣機多端，方現此、彼。[0111a16] 由是試論，彼界所在一",
    "T47n1965_001:0111a17": "乘、三乘，分齊不同。若依一乘，極樂淨土是屬",
    "T47n1965_001:0111a18": "華藏世界海攝。何以故？以是十佛之土圓融",
    "T47n1965_001:0111a19": "不可說故，普賢因分所見無分齊故；若依三",
    "T47n1965_001:0111a20": "乘，西方淨土通成四土：一、法性土；二、實報土；",
    "T47n1965_001:0111a21": "三、受用土；四、變化土。於中法性、實報，一味樂",
    "T47n1965_001:0111a22": "等，周遍法界，非餘所測；受用、變化，酬願乘",
    "T47n1965_001:0111a23": "感，隨機所歎，指方可得。故《小無量壽經》曰：",
    "T47n1965_001:0111a24": "「從是西方過十萬億佛土，有世界名曰極樂。」",
    "T47n1965_001:0111a25": "[0111a25] 今將之彼界淨與不淨，略以四對顯其階降。",
    "T47n1965_001:0111a26": "謂因與果相對故；一向與不一向相對故；純",
    "T47n1965_001:0111a27": "與雜相對故；正定與非正定相對故。[0111a27] 所言因",
    "T47n1965_001:0111a28": "與果相對者。謂金剛已還菩薩所住名果報",
    "T47n1965_001:0111a29": "土，不名淨土，未離苦諦之果患故；唯佛所居",
    "T47n1965_001:0111b01": "乃名淨土，一切染患無餘滅故。依此義故，《仁",
    "T47n1965_001:0111b02": "王經》言：「三賢、十聖住果報，唯佛一人居淨土。",
    "T47n1965_001:0111b03": "一切眾生暫住報，登金剛原居淨土。」[0111b03] 第二、一",
    "T47n1965_001:0111b04": "向與不一向相對者。謂八地已上菩薩住處",
    "T47n1965_001:0111b05": "得名淨土，以一向出三界事故，亦具四句一",
    "T47n1965_001:0111b06": "向義故；七地以還一切住處未名淨土，以非",
    "T47n1965_001:0111b07": "一向出三界故，或乘願力出三界者，一向四",
    "T47n1965_001:0111b08": "句不具足故，謂一向樂、一向淨、一向無災、一",
    "T47n1965_001:0111b09": "向自在。七地以還出現之時，或時生起報",
    "T47n1965_001:0111b10": "無記心，末那四牛時現行故，非一向淨，非",
    "T47n1965_001:0111b11": "一向世善法功能所生。釋曰：「乘善名出",
    "T47n1965_001:0111b12": "世」，從八地以上，乃至佛地名出世，出世法",
    "T47n1965_001:0111b13": "為世法對，出世法為出世法對治。以四緣",
    "T47n1965_001:0111b14": "為相，從出善功德生起此淨土故，不以集",
    "T47n1965_001:0111b15": "諦為因，乃至廣說故。",
    "T47n1965_001:0111b16": "[0111b16] 第三、純與雜相對門者。凡夫、二乘雜居之處，",
    "T47n1965_001:0111b17": "不得名為清淨世界；唯入大地菩薩生處，乃",
    "T47n1965_001:0111b18": "得名為清淨世界。彼非純清，此純清故，依此",
    "T47n1965_001:0111b19": "義故，《瑜伽論》云：「世界無量，有其二種：謂淨、不",
    "T47n1965_001:0111b20": "淨。清淨世界中，無那落迦、傍生、餓鬼，亦非欲",
    "T47n1965_001:0111b21": "界、色無色界，純菩薩眾於中止住，是故說名",
    "T47n1965_001:0111b22": "清淨世界。已入第三地菩薩，由願力故，於彼",
    "T47n1965_001:0111b23": "受生，無有異生及非異生聲聞、獨覺，若非異",
    "T47n1965_001:0111b24": "生菩薩，得生於彼。」解言：「此第三地是歡喜地，",
    "T47n1965_001:0111b25": "以就七種門地，第三淨勝意樂地故，攝十三",
    "T47n1965_001:0111b26": "位，立七種地。」具如彼論之所說故。",
    "T47n1965_001:0111b27": "[0111b27] 第四、正定與非正定對門者。非正定相三聚",
    "T47n1965_001:0111b28": "眾生苦生之地，是為穢土；唯正定聚所居之",
    "T47n1965_001:0111b29": "處，名為淨土，於中亦有四果聲聞，乃至復有",
    "T47n1965_001:0111c01": "四疑凡夫，唯無邪定及不定聚耳。",
    "T47n1965_001:0111c02": "[0111c02] 言正定等者。總說眾生界略有三聚：如《無量",
    "T47n1965_001:0111c03": "壽經》曰：「其有眾生，生彼國者，皆悉住於正定",
    "T47n1965_001:0111c04": "之聚。所以者何？彼佛國中，無諸邪聚及不定",
    "T47n1965_001:0111c05": "聚。」如是三種，其相云何？若總說者，一闡提人",
    "T47n1965_001:0111c06": "為邪定聚；二乘頂位以上，菩薩初發心住以",
    "T47n1965_001:0111c07": "上，判為正定；若已起入，未至其位，為不定",
    "T47n1965_001:0111c08": "聚。決定不退，無斷善根，如是名為正定聚義。",
    "T47n1965_001:0111c09": "[0111c09] 依《瑜伽論》正定二：一、本性正定；二、習成正定。",
    "T47n1965_001:0111c10": "五種性中，菩薩性人，不依五逆及斷善根，是",
    "T47n1965_001:0111c11": "名本生正定聚也；其二乘性，及不定性，得作",
    "T47n1965_001:0111c12": "五逆及斷善根，斷善根時，名邪定聚；即是彼",
    "T47n1965_001:0111c13": "人，續善根後，未趣入時，為不定聚。已趣入",
    "T47n1965_001:0111c14": "時，則有三品，本來上根而趣入者，即作正定，",
    "T47n1965_001:0111c15": "中根至燸，下根至頂，各作正定；餘屬不定。若",
    "T47n1965_001:0111c16": "是不定種性之人，直向大乘而入趣者，修行",
    "T47n1965_001:0111c17": "信心，逕一萬劫，信心成就，方為正定。如《起信",
    "T47n1965_001:0111c18": "論》即明此義，是約習成正定聚說。若其本來",
    "T47n1965_001:0111c19": "菩薩種性，直向大乘而趣入者，始趣入時，永",
    "T47n1965_001:0111c20": "得不退，不由業力墮於惡趣。依此而言，入十",
    "T47n1965_001:0111c21": "信位便得不退，不同前說不定性人，如是等",
    "T47n1965_001:0111c22": "說，皆就穢土。[0111c22] 若就得生彼淨土者，定性二乘",
    "T47n1965_001:0111c23": "則不往生，從無餘後或可往生；不定性中，三",
    "T47n1965_001:0111c24": "品之人，皆發心者，皆得生彼，生彼之時即入",
    "T47n1965_001:0111c25": "正定，由外緣力所住持故。三聚分別，略義如",
    "T47n1965_001:0111c26": "是。[0111c26] 今此經說無量壽國，就第四門說為淨土。",
    "T47n1965_001:0111c27": "所以然者？為欲不容大、小，兼引凡、聖，並生",
    "T47n1965_001:0111c28": "勝處，同趣大道故。如下文云：「設我得佛，國中",
    "T47n1965_001:0111c29": "人民，不住定聚，必至滅度者，不取正覺。」又言：",
    "T47n1965_001:0112a01": "「設我得佛，國中聲聞有能計量，知其數者，不",
    "T47n1965_001:0112a02": "取正覺。」乃至廣說故。而論說曰：「女人及根缺，",
    "T47n1965_001:0112a03": "二乘種不生」者，是說決定種性。二乘未入無",
    "T47n1965_001:0112a04": "餘，未發大心，非謂不定根性聲聞，及趣寂性，",
    "T47n1965_001:0112a05": "出無餘後。為簡此故，言二乘種。由是道理，不",
    "T47n1965_001:0112a06": "相違也。[0112a06] 又言「女人及根缺」者，謂生彼時，非女、",
    "T47n1965_001:0112a07": "非根缺耳，非此女等不得往生，如韋提希而",
    "T47n1965_001:0112a08": "得生故。然《鼓音聲王陀羅尼經》曰：「阿彌陀佛，",
    "T47n1965_001:0112a09": "父名月上轉輪聖王，母名曰殊勝妙眼」等，乃",
    "T47n1965_001:0112a10": "至廣說者，或曰：「是說化佛所居化土，論所說",
    "T47n1965_001:0112a11": "者是受用土。」或言：「是法門父母，如《維摩》說。」由",
    "T47n1965_001:0112a12": "是道理，故不相違。[0112a12] 上來四門所說淨土，皆是",
    "T47n1965_001:0112a13": "如來願行所成，非生彼者自力所辦，不如穢",
    "T47n1965_001:0112a14": "土外器世界，唯由眾生苦果所成，是故通名",
    "T47n1965_001:0112a15": "清淨土也。",
    "T47n1965_001:0112a16": "[0112a16] 第三、明疑惑患難者。於中初明所疑境；次明",
    "T47n1965_001:0112a17": "對治疑想；後明生彼化胎優、劣。[0112a17] 言明所疑之",
    "T47n1965_001:0112a18": "境者。如下文曰：「若有眾生，以疑惑心修功德",
    "T47n1965_001:0112a19": "願生彼國，不了佛智、不思議智、不可稱智、大",
    "T47n1965_001:0112a20": "乘廣智、無等無倫最上勝智，於此諸智疑惑",
    "T47n1965_001:0112a21": "不信，然猶信罪福，修習善業，願生彼國。此諸",
    "T47n1965_001:0112a22": "眾生生彼宮殿，五百歲中不聞三寶，故說邊",
    "T47n1965_001:0112a23": "地。」乃至廣說。[0112a23] 此言佛智，是總標句；下之四句",
    "T47n1965_001:0112a24": "各顯四智。不思議智者，是成所作智，此智能",
    "T47n1965_001:0112a25": "作不思議事，謂如不過丈六之身，而無能見",
    "T47n1965_001:0112a26": "頂者；不增毛孔之量，而遍十方世界；一念稱",
    "T47n1965_001:0112a27": "名，永滅多劫重罪；十念念德，能生界外勝報。",
    "T47n1965_001:0112a28": "如是等事，非其所測，是故名為不思議智。不",
    "T47n1965_001:0112a29": "可稱智者，是妙觀察智，此智觀察不可稱境，",
    "T47n1965_001:0112b01": "謂一切法如幻、如夢，非有、非無，離言絕慮，非",
    "T47n1965_001:0112b02": "逐言者所能稱量，是故名為不可稱智。大乘",
    "T47n1965_001:0112b03": "廣智者，是平等性智，此智廣度，不同小乘，謂",
    "T47n1965_001:0112b04": "遊無我，故無不我；無不我，故無不等攝，以此",
    "T47n1965_001:0112b05": "同體智力，普載無邊有情，皆全同至無上菩",
    "T47n1965_001:0112b06": "提，是故名為大乘廣智。無等、無倫、最上勝智",
    "T47n1965_001:0112b07": "者，正是如來大圓鏡智，始轉本識，方歸心原，",
    "T47n1965_001:0112b08": "一切種境，無不圓照，是名為大圓鏡智。此一",
    "T47n1965_001:0112b09": "中智，有五殊勝，如解脫身，二乘同得如是",
    "T47n1965_001:0112b10": "鏡智，此一智中，正是法身，非彼所共，故",
    "T47n1965_001:0112b11": "名無等，是一勝也；如前三智，菩薩漸得，大圓",
    "T47n1965_001:0112b12": "鏡智，唯佛頓證，更無餘類，故名無倫，是二勝",
    "T47n1965_001:0112b13": "也；過於不思議智為最，踰於不可稱智為上，",
    "T47n1965_001:0112b14": "寬於大乘廣智為勝，是為第三四五勝也，是",
    "T47n1965_001:0112b15": "故名為無等、無倫、最上勝智，是顯四疑所迷",
    "T47n1965_001:0112b16": "境也。",
    "T47n1965_001:0112b17": "[0112b17] 次、明對治疑惑相者。謂如有一性非質直，邪",
    "T47n1965_001:0112b18": "聰我慢，薄道心人，不了四智而起四疑：一者、",
    "T47n1965_001:0112b19": "疑成所作智所作之事。謂同經說「十念念佛",
    "T47n1965_001:0112b20": "得生彼國」，由不了故，生疑而言：「如佛經說：『善",
    "T47n1965_001:0112b21": "惡業道，罪福無朽。』重者既礙，理致無差。如何",
    "T47n1965_001:0112b22": "一生無惡不造，但以十念能滅諸罪，便得生",
    "T47n1965_001:0112b23": "彼，入正定聚，永離三途，畢竟不退耶？又無始",
    "T47n1965_001:0112b24": "來起諸煩惱，繫屬三界，而相纏縛。如何不斷",
    "T47n1965_001:0112b25": "二輪煩惱，直以十念出三界外耶？」為治如是",
    "T47n1965_001:0112b26": "邪思惟疑，是故說名不思議智，欲顯佛智有",
    "T47n1965_001:0112b27": "大勢力，故能以近為遠，以遠為近；以重為輕，",
    "T47n1965_001:0112b28": "以輕為重。雖實有是事，而非思量境，所以直",
    "T47n1965_001:0112b29": "而仰信經說，不得以自淺識思識。若欲生",
    "T47n1965_001:0112c01": "信，應以事說，譬如千年積薪，其高百里，豆計",
    "T47n1965_001:0112c02": "火燒，一日都盡。可言：「千年之積薪，如何一日",
    "T47n1965_001:0112c03": "盡耶？」又如躄者，自力勤行，要逕多日，至一由",
    "T47n1965_001:0112c04": "旬，若寄他船，亦因風勢，一日之間，能到千",
    "T47n1965_001:0112c05": "里，可言：「躄者云何一日至千里耶？」世間船師",
    "T47n1965_001:0112c06": "之力，尚作如是絕慮之事；何況如來法王",
    "T47n1965_001:0112c07": "之力，而不能作不思議事耶？是為對治第一",
    "T47n1965_001:0112c08": "疑也？",
    "T47n1965_001:0112c09": "[0112c09] 第二疑者，謂疑妙觀察智所觀之境。經中讚",
    "T47n1965_001:0112c10": "佛智云：「妙觀察智，諸法非有無，遠離二邊，",
    "T47n1965_001:0112c11": "不著中道。」由不了故，生疑而言：「如今現見稱",
    "T47n1965_001:0112c12": "量，物重則低，物輕必舉。若言輕而不舉，重而",
    "T47n1965_001:0112c13": "不低，如是說者，有言無義。因緣生法，當知",
    "T47n1965_001:0112c14": "亦爾，若實非無，便隨於有；如其非有，則當",
    "T47n1965_001:0112c15": "於無。若言非無而不得有，非有而不墮無，則",
    "T47n1965_001:0112c16": "同重而不低，輕而不舉，故知是說有言無實。」",
    "T47n1965_001:0112c17": "如是稱量，則墮諸邊；或執依他實有，墮增益",
    "T47n1965_001:0112c18": "邊；或執緣生、空無，墮損減邊；或計俗有、真空，",
    "T47n1965_001:0112c19": "雙負二邊，墮相違論；或計非有、非無，著一中",
    "T47n1965_001:0112c20": "邊，墮愚癡論。如釋論云：「非有、非無是愚癡論",
    "T47n1965_001:0112c21": "故」。為治此等邪稱量執，是故安立不可稱智，",
    "T47n1965_001:0112c22": "欲顯諸法甚深，離言、絕慮，不可尋思稱量、如",
    "T47n1965_001:0112c23": "言取義。如《瑜伽論》說：「云何甚深難見之法，謂",
    "T47n1965_001:0112c24": "一切法。何以故？第一甚深難見法者，所謂諸",
    "T47n1965_001:0112c25": "法自性，絕諸戲論，過言說道。然由言說為依",
    "T47n1965_001:0112c26": "正故，方乃可取、可觀、可覺，是故諸法甚深難",
    "T47n1965_001:0112c27": "見。」是為對治第二疑也。",
    "T47n1965_001:0112c28": "[0112c28] 第三疑者，謂疑平等性智等濟之意。如同經",
    "T47n1965_001:0112c29": "說：「一切眾生，悉皆有心，凡有心者，當得菩",
    "T47n1965_001:0113a01": "提。」由不了故，生疑而言：「若言『眾生皆有佛性，",
    "T47n1965_001:0113a02": "悉度一切有情，令得無上菩提』者，是則諸眾",
    "T47n1965_001:0113a03": "生雖多，必有終盡，其最後佛，無利他德，所化",
    "T47n1965_001:0113a04": "無故，畢不成佛，功德闕故；無他有功，不應",
    "T47n1965_001:0113a05": "道理；闕功成佛，亦無是處。」作是邪計，誹謗大",
    "T47n1965_001:0113a06": "乘，不信平等應度之意。為治如是狹小疑執，",
    "T47n1965_001:0113a07": "是故安立大乘廣智，欲明佛智無所運載，運",
    "T47n1965_001:0113a08": "載一切，皆入無餘，故曰大乘；其所運載，無限",
    "T47n1965_001:0113a09": "無際，故名廣智。所以然者，虛空無邊故，眾生",
    "T47n1965_001:0113a10": "無數量；三世無際故，生死無始終。眾生既無",
    "T47n1965_001:0113a11": "始終，諸佛亦無始終。若既諸佛有始成者，其",
    "T47n1965_001:0113a12": "前無佛果，無聖教；無聖教故，無聞薰習；聞薰",
    "T47n1965_001:0113a13": "習無而成佛者，則無因有果，但有言無實。由",
    "T47n1965_001:0113a14": "是道理，諸佛無始。雖實無始，而無一佛本不",
    "T47n1965_001:0113a15": "作凡，雖皆本作凡，而展轉無始，以是准知眾",
    "T47n1965_001:0113a16": "生無終；雖實無終，而無一人後不作佛，雖悉",
    "T47n1965_001:0113a17": "後作佛，而展轉無終。是故應信平等性智無",
    "T47n1965_001:0113a18": "所不度，而非有限，是以安立大乘廣智，是為",
    "T47n1965_001:0113a19": "對治第三疑也。",
    "T47n1965_001:0113a20": "[0113a20] 第四疑者，謂大圓鏡智遍照一切境義。云何",
    "T47n1965_001:0113a21": "生疑？謂作是言：「虛空無邊故，世界亦無邊；世",
    "T47n1965_001:0113a22": "界無邊故，眾生亦無邊；眾生無邊故，心所差",
    "T47n1965_001:0113a23": "別根欲性等皆無邊際。云何於此能得盡知，",
    "T47n1965_001:0113a24": "為當漸漸修習而知；為當不修忽然頓照。若",
    "T47n1965_001:0113a25": "不修習忽然頓照者，一切凡夫皆應等照，等",
    "T47n1965_001:0113a26": "不修故，無異因故；若便漸修終得盡知者，即",
    "T47n1965_001:0113a27": "一切境非無邊際，無邊有盡，不應理故。如是",
    "T47n1965_001:0113a28": "進退，皆不成立，何得普照，名一切種智？」為治",
    "T47n1965_001:0113a29": "如是兩關疑難，故立無等、無倫、最上勝智，欲",
    "T47n1965_001:0113b01": "明如是大圓鏡智超過三智，而無等類；二諦",
    "T47n1965_001:0113b02": "之外，獨在無二。兩關之表，超然無開，只應",
    "T47n1965_001:0113b03": "仰信，不可比量，故名最上勝智。[0113b03] 云何於此起",
    "T47n1965_001:0113b04": "仰信者？譬如世界無邊，不出虛空之外；如是",
    "T47n1965_001:0113b05": "萬境無限，咸入一心之內。佛智離相，歸一心",
    "T47n1965_001:0113b06": "原，智與一心，渾同無二，以始覺者即同本覺，",
    "T47n1965_001:0113b07": "故無萬境出於智外。由是道理，無境不盡，而",
    "T47n1965_001:0113b08": "非有限，以無邊智照無邊境故。如《起信論》云：",
    "T47n1965_001:0113b09": "「一切境界，本來一心，離於想念，以眾生妄見",
    "T47n1965_001:0113b10": "境界，故心有分齊，以妄起相念，不稱法性，",
    "T47n1965_001:0113b11": "故不能了；諸佛如來離於見相，無所不遍，心",
    "T47n1965_001:0113b12": "真實故，則是諸法之性，自體顯照一切妄法，",
    "T47n1965_001:0113b13": "有大智用，無量方便，隨諸眾生所應得解，悉",
    "T47n1965_001:0113b14": "能開示一切法義，是故得名一切種智。」是為",
    "T47n1965_001:0113b15": "無等、無倫、最上勝智，無所見故，無所不見，如",
    "T47n1965_001:0113b16": "是對治第四疑也。[0113b16] 若不得意，如言取義，有邊、",
    "T47n1965_001:0113b17": "無邊，皆不離過，且依非有邊門，假說無邊義",
    "T47n1965_001:0113b18": "耳。若人不決如是四疑，雖生彼國，而在邊地；",
    "T47n1965_001:0113b19": "如其有人，雖未明解，如前列四智之境界略",
    "T47n1965_001:0113b20": "而能自謙，心眼未開，仰推如來，一向伏信，如",
    "T47n1965_001:0113b21": "是等人，隨其行品，往生彼土，不在邊地。生彼",
    "T47n1965_001:0113b22": "邊地者，別是一類，非九品攝。是故不應妄生",
    "T47n1965_001:0113b23": "疑惑。[0113b23] 後、明生彼化胎優、劣者，如《無量壽經》說：",
    "T47n1965_001:0113b24": "「爾時佛告阿難及慈氏菩薩：『汝見彼國從地",
    "T47n1965_001:0113b25": "已上至淨居天，其中所有微妙嚴淨自然之",
    "T47n1965_001:0113b26": "物，為悉見不？』阿難對曰：『唯然！已見。』『汝寧復",
    "T47n1965_001:0113b27": "聞無量壽佛大音宣布一切世界，化眾生不？』",
    "T47n1965_001:0113b28": "阿難對曰：『唯然！已聞。』『彼國人民乘百千由旬",
    "T47n1965_001:0113b29": "七寶宮殿，無所障礙，遍至十方，供養諸佛，汝",
    "T47n1965_001:0113c01": "復見不？』對曰：『已見。』『彼國人民有胎生者，汝復",
    "T47n1965_001:0113c02": "見不？』對曰：『已見。』『其胎生者所處宮殿，或百由",
    "T47n1965_001:0113c03": "旬，或五百由旬，各於其中受諸快樂，如忉利",
    "T47n1965_001:0113c04": "天上，亦皆自然。』爾時慈氏菩薩白言：『世尊！何",
    "T47n1965_001:0113c05": "因何緣，彼國人民胎生、化生？』佛告慈氏：『若有",
    "T47n1965_001:0113c06": "眾生以疑惑心，修諸功德，願生彼國，不了佛",
    "T47n1965_001:0113c07": "佛智、不思議智、不可稱智、大乘廣智智、無",
    "T47n1965_001:0113c08": "等無倫最上勝智，於此諸智疑惑不信，然猶",
    "T47n1965_001:0113c09": "信罪福，修習善本，願生其國。此諸眾生，生彼",
    "T47n1965_001:0113c10": "宮殿，壽五百歲，常不見佛、不聞經法、不見菩",
    "T47n1965_001:0113c11": "薩聲聞聖眾，是故於彼國土謂之胎生。若有",
    "T47n1965_001:0113c12": "眾生明信佛智，乃至勝智，作諸功德，信心迴",
    "T47n1965_001:0113c13": "向，此諸眾生，於七寶華中自然化生，跏趺而",
    "T47n1965_001:0113c14": "坐，須臾之須，身相光明，智慧功德，如諸菩",
    "T47n1965_001:0113c15": "薩，具足成就。復次，慈氏！他方佛國諸大菩薩",
    "T47n1965_001:0113c16": "發心欲見無量壽佛，恭敬供養，及諸菩薩聲",
    "T47n1965_001:0113c17": "聞之眾，彼菩薩等命終得生無量壽國，於七",
    "T47n1965_001:0113c18": "寶華中自然化生。彌勒當知！彼化生者，智慧",
    "T47n1965_001:0113c19": "勝故；其胎生者，皆無智慧，於五百歲中，常不",
    "T47n1965_001:0113c20": "見佛、不聞經法、不見菩薩諸聲聞眾、無由供",
    "T47n1965_001:0113c21": "養於佛、不知菩薩法式、不得修習功德，當知",
    "T47n1965_001:0113c22": "此人宿世之時，無有智慧，疑惑所致。』佛語彌",
    "T47n1965_001:0113c23": "勒：『譬如轉輪聖王，有七寶牢獄，種種莊嚴，張",
    "T47n1965_001:0113c24": "設床帳，懸諸繒幡。若有諸小王子得罪於王，",
    "T47n1965_001:0113c25": "王輒內彼宮中，繫以金鎖，供養飲食、衣服、床",
    "T47n1965_001:0113c26": "褥、華、香妓樂，如轉輪王，無所乏少。於意云",
    "T47n1965_001:0113c27": "何，此諸王子寧樂彼處不？』對曰：『不也！但種種",
    "T47n1965_001:0113c28": "方便，求諸大力，欲自免出。』佛告彌勒：『此諸眾",
    "T47n1965_001:0113c29": "生亦復如是，以疑惑佛智故，生彼七寶胎生",
    "T47n1965_001:0114a01": "宮殿，無有刑罰，乃至一念惡事。但於五百歲",
    "T47n1965_001:0114a02": "中不見三寶，不得供養，修諸善本，以此為苦，",
    "T47n1965_001:0114a03": "雖有餘樂，猶不樂彼處。若此眾生識其本罪，",
    "T47n1965_001:0114a04": "深自悔責，求離彼處，即得如意往詣無量壽",
    "T47n1965_001:0114a05": "佛所，恭敬供養，亦得遍至無量、無數諸餘佛",
    "T47n1965_001:0114a06": "所修諸功德。彌勒當知！其有菩薩生疑惑者，",
    "T47n1965_001:0114a07": "為失大利，是故應當明信諸佛無上智慧。』」如",
    "T47n1965_001:0114a08": "來真言，無合致怪，後悔難追，可不慎哉！",
    "T47n1965_001:0114a09": "[0114a09] 第四、顯往生因緣者，凡諸所說往生之因，非",
    "T47n1965_001:0114a10": "直能感正報莊嚴，亦得感其依報淨土，但求",
    "T47n1965_001:0114a11": "如來本願力故，隨感受用，非自業因力之所",
    "T47n1965_001:0114a12": "成辨，是故說名為往生因。此因之相，經、論",
    "T47n1965_001:0114a13": "不少，若依《觀經》說十六觀；《往生論》中說五門",
    "T47n1965_001:0114a14": "行；今依此《無量壽經》說三輩因，上輩之中說",
    "T47n1965_001:0114a15": "有五句：一者、捨家棄欲而作沙門，此顯返起",
    "T47n1965_001:0114a16": "正因方便；二者、發菩提心，是明正因；三者、專",
    "T47n1965_001:0114a17": "念彼佛，是明修觀；四者、作諸功德，是明起行，",
    "T47n1965_001:0114a18": "此觀及行即為助業；五者、願生彼國。此一是",
    "T47n1965_001:0114a19": "願，前四是行，行願和合乃得生故。",
    "T47n1965_001:0114a20": "[0114a20] 中輩之說有四句：一者、雖不能作沙門，當發",
    "T47n1965_001:0114a21": "無上菩提心故，是明正因；二者、願生彼國。前",
    "T47n1965_001:0114a22": "行此願，和合為因也。",
    "T47n1965_001:0114a23": "[0114a23] 下輩之內，說說二種人，二人之中，各有三",
    "T47n1965_001:0114a24": "句。初人三者：一者、假使不能作諸功德，當發",
    "T47n1965_001:0114a25": "無上菩提之心，是明正因；二者、乃至十念，專",
    "T47n1965_001:0114a26": "念彼佛，是為助業；三者、願生彼國。此願前行，",
    "T47n1965_001:0114a27": "和合為因，是明不定種性人也。第二人中有",
    "T47n1965_001:0114a28": "三句者：一者、聞甚深法，歡喜信樂，此句兼顯",
    "T47n1965_001:0114a29": "發心正因，但為異前人，舉深信耳；二者、乃至",
    "T47n1965_001:0114b01": "一念念於彼佛，是為助因。前人無深信，故必",
    "T47n1965_001:0114b02": "須十念；此人有深信，故未必具足十念；三者、",
    "T47n1965_001:0114b03": "以至誠心願生彼國。此願前行，和合為因，此",
    "T47n1965_001:0114b04": "就菩薩種性人也。[0114b04] 經說如是，今此文略辨",
    "T47n1965_001:0114b05": "其相，於中有二：先明正因，後明助緣。所言正",
    "T47n1965_001:0114b06": "因，謂發無上菩提心也，即不願世間富樂，及",
    "T47n1965_001:0114b07": "與二乘菩提，菩薩一向志願三身菩提，名無",
    "T47n1965_001:0114b08": "上菩提之心。總標雖然，於中有二：一者、隨事",
    "T47n1965_001:0114b09": "發心；二者、順理發心。[0114b09] 言隨事者，煩惱無數，欲",
    "T47n1965_001:0114b10": "心悉斷之；善法無量，願悉修之；眾生無邊願",
    "T47n1965_001:0114b11": "悉度之。於此三事決定期願，初是如來斷德",
    "T47n1965_001:0114b12": "正因，次是如來智德正因，第三心者恩德正",
    "T47n1965_001:0114b13": "因，三德合為無上菩提，即是三心，總為無上",
    "T47n1965_001:0114b14": "菩提之因。因、果雖異，廣長量齊，等無所遺，無",
    "T47n1965_001:0114b15": "不苞故。如經言：「發心畢竟二不別」，如是二心",
    "T47n1965_001:0114b16": "前心難，自未得度先度他，是故我禮發心。",
    "T47n1965_001:0114b17": "此心果報雖是菩提，而其華報在於淨土。所",
    "T47n1965_001:0114b18": "以然者，菩提心量，廣大無邊，長遠無限，故能",
    "T47n1965_001:0114b19": "感得廣大無際依報淨土，長遠無量正報壽",
    "T47n1965_001:0114b20": "命，除菩提心無能當被，故說此心為彼正因，",
    "T47n1965_001:0114b21": "是明隨事發心相也。[0114b21] 所言順理發心者，信解",
    "T47n1965_001:0114b22": "諸法皆如幻、夢，非有、非無，離言絕慮。依此信",
    "T47n1965_001:0114b23": "解，發廣大心，雖不見有煩惱善法，而不撥無",
    "T47n1965_001:0114b24": "可斷、可修，是故雖願悉斷、修，而不違於無願",
    "T47n1965_001:0114b25": "三昧，雖願皆度無量有情，而不存有能度、所",
    "T47n1965_001:0114b26": "度，故能隨順於空、無相。如經云：「如是滅度無",
    "T47n1965_001:0114b27": "量眾生，實無眾生得滅度者」，乃至廣說。故如",
    "T47n1965_001:0114b28": "是發心，不可思議，是明順理發心相也。[0114b28] 隨事",
    "T47n1965_001:0114b29": "發心有可退義，不定性人亦得能發；順理發",
    "T47n1965_001:0114c01": "心即無退轉，菩薩性人能乃得發。如是發心",
    "T47n1965_001:0114c02": "功德無邊，設使諸佛窮劫演說，彼諸功德猶",
    "T47n1965_001:0114c03": "不能盡。正因之相，略說如是。",
    "T47n1965_001:0114c04": "[0114c04] 次明助因。助因多種，經、論往往，不須委述，一",
    "T47n1965_001:0114c05": "一准知。今且明其下輩十念，此經中、下輩十",
    "T47n1965_001:0114c06": "念，一言之內，含有二義：謂顯了義，及隱密",
    "T47n1965_001:0114c07": "義。[0114c07] 隱密義者，此望第三對純淨土果以說下",
    "T47n1965_001:0114c08": "輩十念功德，此如《彌勒發問經》言：「爾時彌勒",
    "T47n1965_001:0114c09": "菩薩白言：『如佛所說阿彌陀佛功德利益，若",
    "T47n1965_001:0114c10": "能十念相續不斷念彼佛者，即得往生。當云",
    "T47n1965_001:0114c11": "何念？』佛言：『非凡夫念，非不善念，非雜結使",
    "T47n1965_001:0114c12": "念，具足如是念，即得往生安樂國土。有凡十",
    "T47n1965_001:0114c13": "念，何等為十？一者、於一切眾生常生慈心，於",
    "T47n1965_001:0114c14": "一切眾生不毀其行，若毀其行，終不往生；二",
    "T47n1965_001:0114c15": "者、於一切眾生深起悲心，除殘害意；三者、發",
    "T47n1965_001:0114c16": "護法心，不惜身命，於一切法不生誹謗；四者、",
    "T47n1965_001:0114c17": "於忍辱中生決定心；五者、深心清淨，不貪利",
    "T47n1965_001:0114c18": "養；六者、發一切種智心，日日常念，無有廢忘；",
    "T47n1965_001:0114c19": "七者、於一切眾生起尊重心，除我慢意，謙下",
    "T47n1965_001:0114c20": "言說；八者、於世談語不生味著心；九者、近於",
    "T47n1965_001:0114c21": "覺意，深起種種善根因緣，遠離憒擾散亂之",
    "T47n1965_001:0114c22": "心；十者、正念觀佛，除去諸疑。』」[0114c22] 釋曰：如是十",
    "T47n1965_001:0114c23": "念，既非凡夫，當知初地以上菩薩乃能具足",
    "T47n1965_001:0114c24": "如是十念。於純淨土為下輩因，是為隱密義",
    "T47n1965_001:0114c25": "之十念。[0114c25] 言顯了義十念相者，望第四對淨而",
    "T47n1965_001:0114c26": "說。如《觀經》言：「下品下生者，或有眾生作不善",
    "T47n1965_001:0114c27": "業，五逆十惡，具諸不善。臨命終時，遇善知",
    "T47n1965_001:0114c28": "識，為說妙法，教令念佛。若不能念者，應稱無",
    "T47n1965_001:0114c29": "量壽佛，故於念念中除八十億劫生死之罪，",
    "T47n1965_001:0115a01": "命終之後，即得往生」，乃至廣說以何等心名",
    "T47n1965_001:0115a02": "為至心？云何名為十念相續者？什公說言：",
    "T47n1965_001:0115a03": "「譬如有人，於曠野中值遇惡賊，揮戈拔劍，直",
    "T47n1965_001:0115a04": "來斷殺。其人勤走，視度一河，爾時但念渡河",
    "T47n1965_001:0115a05": "方便，既至河岸，為著衣度？為脫衣度？若著衣",
    "T47n1965_001:0115a06": "納，恐不得過；若脫衣納，恐不得暇。但有此",
    "T47n1965_001:0115a07": "念，更無他意，當念度河，即是一念。此等十",
    "T47n1965_001:0115a08": "念，不雜餘念，行者亦爾。若念佛名，若念佛",
    "T47n1965_001:0115a09": "相，無間念佛，乃至十念，如是至心，名為十",
    "T47n1965_001:0115a10": "念。」此是顯了義十念相也。[0115a10] 今此兩卷雖說十",
    "T47n1965_001:0115a11": "念，亦此隱密、顯了二義，然於其中顯了十念",
    "T47n1965_001:0115a12": "與《觀經》意少有不同。彼《觀經》中，不除五逆，",
    "T47n1965_001:0115a13": "唯除誹謗方等之罪；此兩卷經，除其五逆，誹",
    "T47n1965_001:0115a14": "謗正法，如是相違，云何通者？彼經說其雖作",
    "T47n1965_001:0115a15": "五逆，依大乘教，得懺悔者；此經中說不懺悔",
    "T47n1965_001:0115a16": "者，由是義故，不相違也。或有說言：「《彌勒所問",
    "T47n1965_001:0115a17": "經》十念者，非而純淨土說，亦同《觀經》",
    "T47n1965_001:0115a18": "第四對淨土而說。所以然者，所說十念，雖言",
    "T47n1965_001:0115a19": "非凡夫念，而是十信、三賢菩薩之所修習慈",
    "T47n1965_001:0115a20": "悲心等以為十念。」故《大寶積經．發勝志樂會》",
    "T47n1965_001:0115a21": "說：「爾時彌勒菩薩白佛言：『世尊！如佛所說阿",
    "T47n1965_001:0115a22": "彌陀佛極樂世界功德利益，若有眾生發十",
    "T47n1965_001:0115a23": "種心，隨一一心專念向阿彌陀佛，是人命終，",
    "T47n1965_001:0115a24": "當得往生彼佛世界。世尊！何等名為發十種",
    "T47n1965_001:0115a25": "心，由是心故，當得往生彼佛世界？』佛告彌勒",
    "T47n1965_001:0115a26": "菩薩言：『彌勒！如是十心，非諸凡愚、不善丈夫",
    "T47n1965_001:0115a27": "具煩惱者之所能發。何等為十？一者、於諸眾",
    "T47n1965_001:0115a28": "生起於大慈，無損害心；二者、於諸眾生起於",
    "T47n1965_001:0115a29": "大慈，無逼惱心；三者、於佛正法不惜身，命樂",
    "T47n1965_001:0115b01": "守護心；四者、於一切法發生勝忍，無執著心；",
    "T47n1965_001:0115b02": "五者、不貪利養，恭敬、尊重，淨意樂心；六者、求",
    "T47n1965_001:0115b03": "佛種智，於一切時無忘失心；七者、於諸眾生",
    "T47n1965_001:0115b04": "尊重、恭敬，無下劣心；八者、不著世論，於菩提",
    "T47n1965_001:0115b05": "分生決定心；九者、種諸善根，無有雜染，清淨",
    "T47n1965_001:0115b06": "之心；十者、於諸如來捨離諸相，起隨念心。彌",
    "T47n1965_001:0115b07": "勒！是名菩薩發十種心，由是心故，當得往生",
    "T47n1965_001:0115b08": "阿彌陀佛極樂世界。彌勒！若人於此十種心",
    "T47n1965_001:0115b09": "中，隨成一心，樂欲往生彼佛世界，若不得生，",
    "T47n1965_001:0115b10": "無有是處。』」[0115b10] 解云：[0115b10] 即此經者，與《彌勒所問》同本",
    "T47n1965_001:0115b11": "異譯。所言非諸凡愚、不善丈夫具煩惱之者",
    "T47n1965_001:0115b12": "所能發者，凡謂無性一闡提者；愚謂趣寂二",
    "T47n1965_001:0115b13": "乘種性；誹謗正法，造五逆等，名不善士具煩",
    "T47n1965_001:0115b14": "惱者。除此餘人成一心，得生彼國，必有是",
    "T47n1965_001:0115b15": "處。是故應知《彌勒所說》十念非凡夫念等者，",
    "T47n1965_001:0115b16": "非但地上所修十念。若不爾者，地前菩薩何",
    "T47n1965_001:0115b17": "無慈悲，豈不往耶？若《觀經》中修十六觀當生",
    "T47n1965_001:0115b18": "彼國，廣如彼說九品之行，次門當述。[0115b18] 若《往生",
    "T47n1965_001:0115b19": "論》明五因行。如彼論云：「若善男子、女人，修五",
    "T47n1965_001:0115b20": "念門行成就，畢竟得生安樂國土，見彼阿彌",
    "T47n1965_001:0115b21": "陀佛。何等五念門？一者、禮拜門；二者、讚嘆門；",
    "T47n1965_001:0115b22": "三者、作願門；四者、觀察門；五者、迴向門。云何",
    "T47n1965_001:0115b23": "禮拜？身業禮拜阿彌陀如來、應、正遍知，為生",
    "T47n1965_001:0115b24": "彼國故。云何讚嘆？口業讚嘆，稱彼如來名，如",
    "T47n1965_001:0115b25": "彼如來光明智相，如彼名義，欲如實修行相",
    "T47n1965_001:0115b26": "應故。云何作願？心常願，一心專念，畢竟往",
    "T47n1965_001:0115b27": "生安樂國土，欲如實修行奢摩他故。云何觀",
    "T47n1965_001:0115b28": "察？智慧觀察，正念觀彼，欲如實修行毘婆",
    "T47n1965_001:0115b29": "舍那故，一、觀佛國功德；二、觀佛功德；三、觀",
    "T47n1965_001:0115c01": "菩薩莊嚴功德。云何迴向？不捨一切苦惱眾",
    "T47n1965_001:0115c02": "生，心常作願，迴向為首，得成就大悲心故。」廣",
    "T47n1965_001:0115c03": "說如彼；往生因緣，略說如是。",
    "T47n1965_001:0115c04": "[0115c04] 第五、出往生品數者。唯《觀無量壽經》說往生",
    "T47n1965_001:0115c05": "彼土不過九品，故彼經言：「『唯願世尊為我廣",
    "T47n1965_001:0115c06": "說無憂惱處，我當往生！不樂閻浮提濁惡世",
    "T47n1965_001:0115c07": "也。此濁惡處，地獄、餓鬼、畜生盈滿，多不善聚，",
    "T47n1965_001:0115c08": "願我未來不聞惡聲，不見惡人。今向世尊五",
    "T47n1965_001:0115c09": "體投地，求哀懺悔，唯願佛日教我觀於清淨",
    "T47n1965_001:0115c10": "業處。』[0115c10] 「爾時世尊故眉間光，其光金色，遍照十",
    "T47n1965_001:0115c11": "方無量世界，還住佛頂，化為金臺，如須彌山，",
    "T47n1965_001:0115c12": "十方諸佛淨妙國土皆於中現。或有國土七",
    "T47n1965_001:0115c13": "寶合成，復有國土純是蓮華，復有國土如自",
    "T47n1965_001:0115c14": "在天宮，復有國土如頗梨鏡，十方國土皆於",
    "T47n1965_001:0115c15": "中現，如是等無量諸佛國土，嚴顯可觀，令韋",
    "T47n1965_001:0115c16": "提希見。時韋提希白佛言：『世尊！是諸佛土，雖",
    "T47n1965_001:0115c17": "復清淨，皆有光明，我今樂生極樂世界阿彌",
    "T47n1965_001:0115c18": "陀佛所。唯願世尊！教我思惟，教我正受。』[0115c18] 「佛告",
    "T47n1965_001:0115c19": "韋提希：『汝今知不？阿彌陀佛去此不遠，汝當",
    "T47n1965_001:0115c20": "繫念，諦觀彼國，淨業成者。我今為汝廣說眾",
    "T47n1965_001:0115c21": "譬，亦令未來世一切凡夫，欲修淨業者，得生",
    "T47n1965_001:0115c22": "西方極樂國土。欲生彼國者，一者、不殺生，修",
    "T47n1965_001:0115c23": "十善業；二者、受持三歸，具足眾戒，不犯威儀；",
    "T47n1965_001:0115c24": "三者、發菩提心，深信因果，讀誦大乘，勸進行",
    "T47n1965_001:0115c25": "者。如是三事，名為淨業。』[0115c25] 「佛告韋提希：『汝今知",
    "T47n1965_001:0115c26": "不？此三種業，過去、未來、現在三世諸佛淨業",
    "T47n1965_001:0115c27": "正因。』[0115c27] 「佛告阿難及韋提希：『上品上生者，若有",
    "T47n1965_001:0115c28": "眾生願生彼國者，發三種心，即便往生。何等",
    "T47n1965_001:0115c29": "為三？一者、至誠心；二者、深心；三者、迴向發願",
    "T47n1965_001:0116a01": "心。具三心者，必生彼國。復有三種眾生當得",
    "T47n1965_001:0116a02": "往生。何等為三？一者、慈心不殺，具諸戒行；二",
    "T47n1965_001:0116a03": "者、讀誦大乘方等經典；三者、修行六念，迴向",
    "T47n1965_001:0116a04": "發願，願生彼國。具此功德，一日乃至七日，即",
    "T47n1965_001:0116a05": "得往生。[0116a05] 「『生彼國時，此人精進勇猛故，阿彌陀",
    "T47n1965_001:0116a06": "如來，與觀世音、大勢至，無數化佛、百千比丘、",
    "T47n1965_001:0116a07": "聲聞大眾、無量諸天、七寶宮殿，觀世音菩薩",
    "T47n1965_001:0116a08": "執金剛臺，與大勢至菩薩，至行者前，阿彌陀",
    "T47n1965_001:0116a09": "佛放大光明照行者身，與諸菩薩授手迎接，",
    "T47n1965_001:0116a10": "觀世音、大勢至與無數菩薩讚嘆行者，勸進",
    "T47n1965_001:0116a11": "其心，行者見已，歡喜踊躍，自見其身乘金剛",
    "T47n1965_001:0116a12": "臺，隨從佛後，如彈指頃，往生彼國。生彼國",
    "T47n1965_001:0116a13": "已，見佛色身眾相具足，見諸菩薩色相具足，",
    "T47n1965_001:0116a14": "光明、寶林演說妙法，聞已即悟無上法忍，",
    "T47n1965_001:0116a15": "逕須臾間，歷事諸佛，遍十方界。於諸佛前，",
    "T47n1965_001:0116a16": "次第授記，還到本國，得無量百千陀羅尼門，",
    "T47n1965_001:0116a17": "是名上品上生者。[0116a17] 「『上品中生者，不必受持讀",
    "T47n1965_001:0116a18": "誦方等經典，善解義趣，於第一義心不驚動，",
    "T47n1965_001:0116a19": "深信因果，不謗大乘，以此功德迴向願求生",
    "T47n1965_001:0116a20": "極樂國。行此行者，命欲終時，阿彌陀佛與觀",
    "T47n1965_001:0116a21": "世音、大勢至無量大眾眷屬圍繞，持紫金臺",
    "T47n1965_001:0116a22": "至行者前，讚言：「法子！汝行大乘，解第一義，是",
    "T47n1965_001:0116a23": "故我今來迎接汝。」與千化佛一時授手。行者",
    "T47n1965_001:0116a24": "自見坐紫金臺，合掌叉手，讚嘆諸佛，如一念",
    "T47n1965_001:0116a25": "頃，即生彼國，七寶池中。此紫金臺如大寶華，",
    "T47n1965_001:0116a26": "經宿則開，行者身作紫磨金色，足下亦有七",
    "T47n1965_001:0116a27": "寶蓮華，佛及菩薩俱時放光明照行者身，目",
    "T47n1965_001:0116a28": "即開明，因前宿習，普聞眾聲，純說甚深第一",
    "T47n1965_001:0116a29": "義諦，即下金臺，禮佛合掌，讚嘆世尊。經於七",
    "T47n1965_001:0116b01": "日，應時即於無上菩提得不退轉，應時即能",
    "T47n1965_001:0116b02": "飛至十方，歷事諸佛，於諸佛所，修諸三昧，經",
    "T47n1965_001:0116b03": "一小劫，得無生忍，現前授記，是名上品中生",
    "T47n1965_001:0116b04": "者。[0116b04] 「『上品下生者，亦信因果，不謗大乘，但發無",
    "T47n1965_001:0116b05": "上道心，以此功德，迴向願求生極樂國。行者",
    "T47n1965_001:0116b06": "命欲終時，阿彌陀佛，及觀世音、大勢至，與諸",
    "T47n1965_001:0116b07": "眷屬，持金蓮華，化作五百佛來迎此人。五百",
    "T47n1965_001:0116b08": "化佛一時授手讚言：「法子！汝今清淨，發無上",
    "T47n1965_001:0116b09": "道心，我來迎汝。」見此事時，即自見身坐金蓮",
    "T47n1965_001:0116b10": "華，坐已華合，隨世尊後，即得往生七寶池",
    "T47n1965_001:0116b11": "中。一日、一夜蓮華乃開；七日之中，乃得見佛。",
    "T47n1965_001:0116b12": "雖見佛身，於眾相好心不明了；於三七日後，",
    "T47n1965_001:0116b13": "乃了了見，聞眾樂音聲皆演妙法，遊歷十方，",
    "T47n1965_001:0116b14": "供養諸佛，於諸佛前，聞甚深法，經三小劫，得",
    "T47n1965_001:0116b15": "百法明門，住歡喜地，是名上品下生者。是名",
    "T47n1965_001:0116b16": "上輩生相，名第十四觀。",
    "T47n1965_001:0116b17": "[0116b17] 「『中品上生者，若有眾生，受持八戒齋，修行諸",
    "T47n1965_001:0116b18": "戒，不造五逆，無眾過患，以此善根，迴向願求",
    "T47n1965_001:0116b19": "生於西方極樂世界。臨命終時，阿彌陀佛，與",
    "T47n1965_001:0116b20": "諸比丘，眷屬圍繞，放金色光，至其人所，演說",
    "T47n1965_001:0116b21": "苦、空、無常、無我，讚歎出家，得離眾苦。行者見",
    "T47n1965_001:0116b22": "已，心大歡喜，自見己身坐蓮華臺，長跪合掌，",
    "T47n1965_001:0116b23": "為佛作禮，未舉頭頃，即得往生極樂世界，蓮",
    "T47n1965_001:0116b24": "華尋開。當華敷時，聞眾音聲，讚嘆四諦，應時",
    "T47n1965_001:0116b25": "即得阿羅漢道，三明六通，具八解脫，是名中",
    "T47n1965_001:0116b26": "品上生者。[0116b26] 「『中品中生者，若有眾生，若一日一",
    "T47n1965_001:0116b27": "夜，受持八戒齋；若一日一夜持沙彌戒；若一",
    "T47n1965_001:0116b28": "日一夜持具足戒，威儀無缺，以此功德，迴向",
    "T47n1965_001:0116b29": "願求生極樂國，戒香薰修。如此行者，臨命終",
    "T47n1965_001:0116c01": "時，見阿彌陀佛，與諸眷屬，放金色光，持七寶",
    "T47n1965_001:0116c02": "蓮華，至行者前。行者自見空中有聲讚言：「善",
    "T47n1965_001:0116c03": "男女子！如汝善人，隨順三世諸佛教法，我來",
    "T47n1965_001:0116c04": "迎汝。」行者自見坐蓮華上，蓮華即合，生於西",
    "T47n1965_001:0116c05": "方極樂世界。在寶地中，經於七日，蓮華乃敷。",
    "T47n1965_001:0116c06": "華即敷已，開目合掌，讚嘆世尊，聞法歡喜，",
    "T47n1965_001:0116c07": "得須陀洹；經半劫已，成阿羅漢，是名中品中",
    "T47n1965_001:0116c08": "生者。[0116c08] 「『中品下生者，若有善男子、善女人，孝養",
    "T47n1965_001:0116c09": "父母，行世仁慈。此人命欲終時，遇善知識，為",
    "T47n1965_001:0116c10": "其廣說阿彌陀佛國土樂事，亦說法藏比丘四",
    "T47n1965_001:0116c11": "十八大願。聞此事已，尋即命終，譬如壯士屈",
    "T47n1965_001:0116c12": "伸臂頃，即生西方極樂世界。生逕七日，遇",
    "T47n1965_001:0116c13": "觀世音及大勢至，聞法歡喜，過小一劫，成",
    "T47n1965_001:0116c14": "阿羅漢，是名中品下生者。[0116c14] 「『下品上生者，或有",
    "T47n1965_001:0116c15": "眾生，作眾惡業，雖不誹謗方等經典，如此愚",
    "T47n1965_001:0116c16": "人，多造眾惡，無有慚愧。命欲終時，遇善知",
    "T47n1965_001:0116c17": "識，為讚大乘十二部經首題名字，以聞如是",
    "T47n1965_001:0116c18": "諸經名故，除滅千劫極重惡業。智者復教合",
    "T47n1965_001:0116c19": "掌叉手，稱南無阿彌陀佛，稱佛名故，除五十",
    "T47n1965_001:0116c20": "億劫生死之罪。爾時彼佛即遣化佛、化觀世",
    "T47n1965_001:0116c21": "音、化大勢至至行者前，讚言：「善男子！汝稱名",
    "T47n1965_001:0116c22": "故，諸罪消滅，我來迎汝。」作是語已，行者即見",
    "T47n1965_001:0116c23": "化佛光明，遍滿其室。見已歡喜，即便命終，乘",
    "T47n1965_001:0116c24": "寶蓮華，隨化佛後，生寶池中。經七七日，蓮華",
    "T47n1965_001:0116c25": "乃敷，當華敷時，大悲觀世音菩薩放大光明",
    "T47n1965_001:0116c26": "住其人前，為說甚深十二部經，聞已信解，發",
    "T47n1965_001:0116c27": "無上道心，經十小劫，具百法明門，得入初地，",
    "T47n1965_001:0116c28": "是名下品上生者。得聞佛名、法名，及聞僧名，",
    "T47n1965_001:0116c29": "聞三寶名，即得往生。[0116c29] 「『下品中生者，或有眾生，",
    "T47n1965_001:0117a01": "毀犯五戒、八戒，及具足戒。如是愚人，偷僧祇",
    "T47n1965_001:0117a02": "物，盜現前僧物，不淨說法，無有慚愧，以諸惡",
    "T47n1965_001:0117a03": "業而自莊嚴。如此罪人，以惡業故，應墮地獄，",
    "T47n1965_001:0117a04": "命欲終時，地獄眾火一時俱至。遇善知識，以",
    "T47n1965_001:0117a05": "大慈為說阿彌陀佛十力威德，廣說彼佛光",
    "T47n1965_001:0117a06": "明神力，亦讚戒、定、慧、解脫、解脫知見。此人聞",
    "T47n1965_001:0117a07": "已，除八十億劫生死之罪，地獄猛火化為清",
    "T47n1965_001:0117a08": "涼風，吹諸天華，華上皆有化佛、菩薩迎接，一",
    "T47n1965_001:0117a09": "念頃，即得往生七寶池中蓮華之內。經於六",
    "T47n1965_001:0117a10": "劫，蓮華乃敷，觀世音、大勢至以梵音聲安慰",
    "T47n1965_001:0117a11": "彼人，為說大乘甚深經典。聞此法已，應時即",
    "T47n1965_001:0117a12": "發無上道心。是名下品中生者。[0117a12] 「『下品下生者，",
    "T47n1965_001:0117a13": "或有眾生，作不善業，五逆、十惡，具諸不善，如",
    "T47n1965_001:0117a14": "此愚人，以惡業故，應墮惡道，逕歷多劫，受",
    "T47n1965_001:0117a15": "苦無窮。如此愚人臨命終時，遇善智識種種",
    "T47n1965_001:0117a16": "安慰，為說妙法，教令念佛。彼人苦逼，不能念",
    "T47n1965_001:0117a17": "佛，善友告言：「汝若不能念者，應稱無量壽佛！」",
    "T47n1965_001:0117a18": "如是至心，如是令聲不絕，具足十念，稱南無",
    "T47n1965_001:0117a19": "阿彌陀佛。稱佛名故，於念念中除八十億劫",
    "T47n1965_001:0117a20": "生死之罪。命終之後，見金蓮華，猶如日輪，住",
    "T47n1965_001:0117a21": "其人前，如一念頃，即得往生極樂世界。於蓮",
    "T47n1965_001:0117a22": "華中，滿十二大劫，蓮華方開，觀世音、大勢至",
    "T47n1965_001:0117a23": "以大悲音聲為其廣說諸法實相，除滅罪法，",
    "T47n1965_001:0117a24": "聞已歡喜，應時即發菩提之心。』」[0117a24] 解云：[0117a24] 總分",
    "T47n1965_001:0117a25": "九品，略有二家：一釋，此之九品，並是十信菩",
    "T47n1965_001:0117a26": "薩，約進、約退，造善、造惡，昇、降不同，分成九",
    "T47n1965_001:0117a27": "品。初三人是十信位，從本不退直趣入者，行",
    "T47n1965_001:0117a28": "有淺、深，成上三品；中三品人，退大乘心，發小",
    "T47n1965_001:0117a29": "乘意，退大乘行，修小乘業，行有淺、深，成中品",
    "T47n1965_001:0117b01": "三；下三品人，退大乘心，趣生死流，退大乘",
    "T47n1965_001:0117b02": "行，造生死罪，罪有重、輕，成下品三。二釋，言",
    "T47n1965_001:0117b03": "發大菩提心，修行菩薩行，行有淺、深，成上三",
    "T47n1965_001:0117b04": "品；發菩提心，修行聲聞行，行有淺、深，成中三",
    "T47n1965_001:0117b05": "品；不發大、小二乘心，不修大、小二乘行，唯趣",
    "T47n1965_001:0117b06": "生死心，唯造生死罪，造罪重、輕，成下三品。此",
    "T47n1965_001:0117b07": "即&#x9E81;分九品也。[0117b07] 若細別論，上品上生者，發",
    "T47n1965_001:0117b08": "三種心，則《起信論》曰：「信成就發心位，在十信",
    "T47n1965_001:0117b09": "終心也。」生彼便得無生法忍者，是謂緣觀無",
    "T47n1965_001:0117b10": "生忍，以《本業經》說無生忍在解位故；上品中",
    "T47n1965_001:0117b11": "生者，位在十信初，此間一劫是彼一日故，經",
    "T47n1965_001:0117b12": "一小劫得無生忍者，謂證理無生忍，則當初",
    "T47n1965_001:0117b13": "地也；上品下生者，是十信以前，信歸三寶受",
    "T47n1965_001:0117b14": "菩薩戒以去是也。以亦信因果，不謗大乘，但",
    "T47n1965_001:0117b15": "發無上道心，故七日之中，唯見佛身，而心不",
    "T47n1965_001:0117b16": "了，三七日後了了見聞者，謂此人未得依業",
    "T47n1965_001:0117b17": "識門而見如來故，三七日後，方入十解，見佛",
    "T47n1965_001:0117b18": "唯從心起故。經三小劫住歡喜地者，謂彼小",
    "T47n1965_001:0117b19": "劫當此僧祇，所以中品逕一小劫，下品逕",
    "T47n1965_001:0117b20": "三小劫。同入初地者，以勝解行地諸菩薩者，",
    "T47n1965_001:0117b21": "根有利、鈍，行亦勒、怠故，唯長、短異，而功行等。",
    "T47n1965_001:0117b22": "下餘品中，准之可知。中三品內，上者，是&#x7157;、頂、",
    "T47n1965_001:0117b23": "忍決擇分位也；中品者，前三方便解脫分也；",
    "T47n1965_001:0117b24": "下品者，五停以前趣善凡夫。此三品人並是",
    "T47n1965_001:0117b25": "現般，但以生便半劫分為三品耳。下三品者，",
    "T47n1965_001:0117b26": "總是一切趣惡凡夫，造眾惡逆，輕、重不同，遇",
    "T47n1965_001:0117b27": "緣聞法滅罪，有成三品，更無位別。[0117b27] 若依《無量",
    "T47n1965_001:0117b28": "壽經》，總說三品。如彼經說：「佛告阿難：『其有眾",
    "T47n1965_001:0117b29": "生生彼國者，皆悉住於正定聚。所以者何？彼",
    "T47n1965_001:0117c01": "佛國中，無諸邪聚，及不定聚。十方恒沙諸佛、",
    "T47n1965_001:0117c02": "如來，皆共讚嘆無量壽佛威神功德不可思",
    "T47n1965_001:0117c03": "議。諸有眾生，聞其名號，信心歡喜，乃至一念",
    "T47n1965_001:0117c04": "至心迴向，願生彼國，即得往生。住不退轉，唯",
    "T47n1965_001:0117c05": "除五逆，誹謗正法。』[0117c05] 「佛告阿難：『十方世界，諸天",
    "T47n1965_001:0117c06": "人民，其有至心願生彼國，凡有三輩：其上輩",
    "T47n1965_001:0117c07": "者，捨家棄欲而作沙門，發菩提心，一向專念",
    "T47n1965_001:0117c08": "無量壽佛，修諸功能，願生彼國。此眾生臨壽",
    "T47n1965_001:0117c09": "終時，無量壽佛與諸大眾現其人前，即隨彼",
    "T47n1965_001:0117c10": "佛往生其國，便於七寶華中自然化生，住不",
    "T47n1965_001:0117c11": "退轉，智慧勇猛，神通自在。是故，阿難！其有眾",
    "T47n1965_001:0117c12": "生欲於今世見無量壽佛，應發無上菩提心，",
    "T47n1965_001:0117c13": "修行功德，願生彼國。』[0117c13] 「佛語阿難：『其中輩者，十",
    "T47n1965_001:0117c14": "方世界諸天人民，其有至心願生彼國，雖不",
    "T47n1965_001:0117c15": "能行作沙門，大修功德，當發無上菩提之心，",
    "T47n1965_001:0117c16": "一向專念無量壽佛，多少修善，奉持齋戒，起",
    "T47n1965_001:0117c17": "立塔像，飲食沙門，懸繒、燃燈，散華、燒香，以此",
    "T47n1965_001:0117c18": "迴向，願生彼國。其人臨終，無量壽佛化現其",
    "T47n1965_001:0117c19": "身，光明相好，具如真佛，與諸大眾現其人前，",
    "T47n1965_001:0117c20": "即隨化佛往生其國，住不退轉，功德智慧，",
    "T47n1965_001:0117c21": "以如上輩者也。』[0117c21] 「佛語阿難：『其下輩者，十方",
    "T47n1965_001:0117c22": "世界諸天人民，其有至心欲生彼國，假使不",
    "T47n1965_001:0117c23": "能作諸功德，當發無上菩提之心，一向專意，",
    "T47n1965_001:0117c24": "乃至十念念無量壽佛，願生其國。若聞深法，",
    "T47n1965_001:0117c25": "歡喜信樂，不生疑惑，乃至一念念於彼佛，以",
    "T47n1965_001:0117c26": "至誠心願生其國。此人臨終，夢見彼佛，得",
    "T47n1965_001:0117c27": "往生，功德智慧，次如中輩者也。』」[0117c27] 當熟之！思",
    "T47n1965_001:0117c28": "之！能於其中，端心正行。[0117c28] 舉要言之，三乘聖",
    "T47n1965_001:0117c29": "人，及地前三賢，並二乘七方便發心以去，假",
    "T47n1965_001:0118a01": "名菩薩，乃至方便道前，四眾男、女，無根、二根，",
    "T47n1965_001:0118a02": "至於龍、鬼八部，但能發菩提心，專念阿彌陀",
    "T47n1965_001:0118a03": "佛，厭惡穢剎，欣樂淨土。臨命終時，正念現",
    "T47n1965_001:0118a04": "前者，皆得往生也。若勇猛精進，觀行分明，臨",
    "T47n1965_001:0118a05": "終最後心不亂者，並得上生；乃至臨終最後",
    "T47n1965_001:0118a06": "十念相續，現在前者得下品。此中菩薩往生",
    "T47n1965_001:0118a07": "自有三輩；二乘往生自有上、中、下；凡夫往生",
    "T47n1965_001:0118a08": "自有上、中、下。各有九品，但經中不能委細分",
    "T47n1965_001:0118a09": "別，大、小凡夫，合論九品，究實即有無量差別",
    "T47n1965_001:0118a10": "也。[0118a10] 詳四十八願及《觀經》旨，凡夫是正生；聖人",
    "T47n1965_001:0118a11": "是兼生。彼經唯言：「為未來世一切凡夫，為煩",
    "T47n1965_001:0118a12": "惱賊之所害者，說清淨業處。」勸人往生，不論",
    "T47n1965_001:0118a13": "菩薩。於凡夫中，謗大乘人不得往生，以斷善",
    "T47n1965_001:0118a14": "根故；二乘人中，惡法學人不得往生，不信有",
    "T47n1965_001:0118a15": "十方淨土故；菩薩不願生者，亦復不生，以懸",
    "T47n1965_001:0118a16": "願自在故；若二乘無學，不問惡與不惡，",
    "T47n1965_001:0118a17": "皆得往生，以三界穢土中，無受生處故。生人",
    "T47n1965_001:0118a18": "品類，略義如是。",
    "T47n1965_001:0118a19": "[0118a19] 六、往生難易，於中有二：先明二處優、劣；後述",
    "T47n1965_001:0118a20": "往生難、易。[0118a20] 言優、劣者，夫總讚實德，誰劣？是故",
    "T47n1965_001:0118a21": "齊是法王，俱稱善逝，身充萬能，土盈眾美。但",
    "T47n1965_001:0118a22": "以為化眾生，或居穢土，則近墟滿野；或處",
    "T47n1965_001:0118a23": "淨剎，則奇寶盈封。若論其處，非無優、劣，兜率",
    "T47n1965_001:0118a24": "天宮，則搆虛而立；極樂世界，則就地而安，此",
    "T47n1965_001:0118a25": "則人、天趣別。若據此土法論彼界，則天優人",
    "T47n1965_001:0118a26": "劣也；若論淨、穢者，兜率是穢界，極樂則淨剎。",
    "T47n1965_001:0118a27": "粗分此彼，有其十四異：謂兜率天，界地挾",
    "T47n1965_001:0118a28": "隘，亦男、女雜居，亦有現行欲染，亦有退轉，亦",
    "T47n1965_001:0118a29": "壽四千歲，仍有中夭，身量亦爾，又三性心",
    "T47n1965_001:0118b01": "起，故以惡心或墮地獄，又三受互起，又六塵",
    "T47n1965_001:0118b02": "境令人放逸，又男生在父膝，女在母膝，又",
    "T47n1965_001:0118b03": "唯以菩薩為說法主，又或得聖果，或有不得；",
    "T47n1965_001:0118b04": "若西方土，反此為相，若就此義，西方大優",
    "T47n1965_001:0118b05": "也。[0118b05] 後論往生難、易。或說西方易生，兜率難",
    "T47n1965_001:0118b06": "生，且有七種差別：一、極樂是人易生，兜率是",
    "T47n1965_001:0118b07": "天難生；二、極樂但持五戒得生，兜率具修十",
    "T47n1965_001:0118b08": "善方往；三、極樂乃至十念往，兜率具施、戒、修",
    "T47n1965_001:0118b09": "往；四、西方終憑彌陀佛四十八大願往，兜率",
    "T47n1965_001:0118b10": "可憑唯自力往；五、西方有觀音菩薩等當來",
    "T47n1965_001:0118b11": "此土勸進往，兜率無此事；六、西方經、論具讚",
    "T47n1965_001:0118b12": "勸，兜率但一經讚說；七、古來大德向西方多，",
    "T47n1965_001:0118b13": "向兜率者少。由此義故，西方易往生，兜率",
    "T47n1965_001:0118b14": "難上生也。[0118b14] 或說兜率易生，極樂難生，所以",
    "T47n1965_001:0118b15": "知者？知止天宮同在此內，不大、小所共信",
    "T47n1965_001:0118b16": "許，既是化在，故定得生。准《上生經》四眾",
    "T47n1965_001:0118b17": "行六度事法，八部聞名喜讚，懺悔惡業，修十",
    "T47n1965_001:0118b18": "事行，迴願生彼，一切皆得；極樂世界，准《對法",
    "T47n1965_001:0118b19": "論》別時意趣者，如說若有願生極樂世界得",
    "T47n1965_001:0118b20": "往生，意在別時，猶貨一錢而得千錢，故彼經",
    "T47n1965_001:0118b21": "言：「非小善根因緣而得生彼。」《天親論》云：「女人",
    "T47n1965_001:0118b22": "及根闕，二乘種不生。」可彼佛毫相，如五須",
    "T47n1965_001:0118b23": "彌，豈凡夫類，能見此相？如是等義，成證非",
    "T47n1965_001:0118b24": "一，是故願西方萬一不生。[0118b24] 或說，在前二說，並",
    "T47n1965_001:0118b25": "不盡理，凡其往生難、易，一任因緣。緣謂諸佛、",
    "T47n1965_001:0118b26": "菩薩同體大悲；因是四眾九輩所起願行。同",
    "T47n1965_001:0118b27": "體之悲，雖無局人；眾生之業，猶是參差。若是",
    "T47n1965_001:0118b28": "業因熟者，願隨便生，非以人、天如難往，亦",
    "T47n1965_001:0118b29": "以淨、穢如有礙；若其願行闕聞者，在前無",
    "T47n1965_001:0118c01": "誠，豈由同界而易生？復以化身而輒謁，由",
    "T47n1965_001:0118c02": "是王舍城內，三億餘家，同居一城，而不聞如",
    "T47n1965_001:0118c03": "來之名。那落伽中，九十億人別住，難家猶",
    "T47n1965_001:0118c04": "來見金色三相。則知眾生起行，良由勝緣之",
    "T47n1965_001:0118c05": "相屬，有失、不失。或有性自屬彌陀，或有本來",
    "T47n1965_001:0118c06": "繫慈氏，如逐所屬，各得道速；強於無屬，多",
    "T47n1965_001:0118c07": "勞少益。是故長者之婢母，受化於羅云；非想",
    "T47n1965_001:0118c08": "三天子，悟道於遣身。[0118c08] 然則委心所尊，競務",
    "T47n1965_001:0118c09": "其業，往之易，早于彈指。何為徒交難、易之",
    "T47n1965_001:0118c10": "論。如其發心決定無疑，六事易是辨，九品非",
    "T47n1965_001:0118c11": "難修，罪業雖多，銷過朝陽之&#x5374;暗界，趣雖幽",
    "T47n1965_001:0118c12": "阻，通逾王印之開塞。但以剋舟之學徒，守",
    "T47n1965_001:0118c13": "株之行者，疑乎覆千界之舌相誠言，信乎愚",
    "T47n1965_001:0118c14": "一心之井蝦說。豈非藏遺燕石，疑慮隋珠？",
    "T47n1965_001:0118c15": "悲復哀哉！",
    "T47n1965_001:0118c16": "[0118c16] 第七、解妨除疑者。[0118c16] 問：「如《攝大乘論》釋作別時",
    "T47n1965_001:0118c17": "意，豈不覺彼耶？」[0118c17] 答：「彼論所明，有別時、有不",
    "T47n1965_001:0118c18": "別時。若唯空發願，即是別時；若行、願兼修非",
    "T47n1965_001:0118c19": "是別時。若天親菩薩判十念行作別時意者，",
    "T47n1965_001:0118c20": "何故造《往生論》勸人往生？又《觀經》教興意者，",
    "T47n1965_001:0118c21": "緣韋提希生阿闍世王逆子，因厭五濁，願生",
    "T47n1965_001:0118c22": "極樂。佛即為說三福業，十六觀門，勸無生",
    "T47n1965_001:0118c23": "往生，乃至十惡、五逆，悉勸往生。既淨土請主，",
    "T47n1965_001:0118c24": "身居五濁，復生逆子，佛說皆生，即知現居五",
    "T47n1965_001:0118c25": "濁凡夫，悉得往生也(矣)。」[0118c25] 問：「韋提希是大菩薩，",
    "T47n1965_001:0118c26": "為化眾生，現受女身，生於逆子。豈實是凡夫",
    "T47n1965_001:0118c27": "類耶？」[0118c27] 答：「縱令實是菩薩，現受女身，化眾生",
    "T47n1965_001:0118c28": "者。必須隱其實能，現同凡夫，攝化同類，即現",
    "T47n1965_001:0118c29": "同凡夫，身居五濁，常知即引五濁凡夫往生",
    "T47n1965_001:0119a01": "極樂也。《攝論》曰：『由唯發願，是別時意。』故知三",
    "T47n1965_001:0119a02": "福、十六觀、七日念佛等，那別時也？」",
    "T47n1965_001:0119a03": "[0119a03] 問：「如《往生論》云：『女人及根缺，二乘不生。』云",
    "T47n1965_001:0119a04": "何女人等三，亦得往生？」[0119a04] 答：「理實可然，若無種，",
    "T47n1965_001:0119a05": "定得往生。言正種者：一於此土中，或有男",
    "T47n1965_001:0119a06": "子，或有女人種，於女人因決定招女根者，此",
    "T47n1965_001:0119a07": "人縱修淨土行，亦不得往生。以淨土中無女",
    "T47n1965_001:0119a08": "人故，此是定業，不可復勸，即是業障也。盲、聾",
    "T47n1965_001:0119a09": "等缺根，可知亦爾也。若有悔除，不入其類。二",
    "T47n1965_001:0119a10": "乘者，種二乘因，不信大乘及十方淨土，亦不",
    "T47n1965_001:0119a11": "得生也。彼論所明種者，定業種也。」[0119a11] 問：「若爾，",
    "T47n1965_001:0119a12": "何故《觀經》曰：『受持五戒，即生至彼。聞說四諦，",
    "T47n1965_001:0119a13": "悟罪漢果等。』」[0119a13] 答：「此不愚法人，信有十方諸",
    "T47n1965_001:0119a14": "佛，及淨土發願往生。若悟果竟，佛為說《法華",
    "T47n1965_001:0119a15": "經》，並迴心向大，是《智度論》之所判也。」[0119a15] 問：「眾生",
    "T47n1965_001:0119a16": "惡業甚重，能障於淨土，非小善能除，何故《觀",
    "T47n1965_001:0119a17": "經》云：『臨終十念即往生得也。』？」[0119a17] 答：「心是業主，",
    "T47n1965_001:0119a18": "受生之本。臨終之心，猶如眼目，能導一切業。",
    "T47n1965_001:0119a19": "若臨終心惡，能引一切惡業；若心善者，能引",
    "T47n1965_001:0119a20": "一切善業。如龍所行，雲即隨之，心若西逝，業",
    "T47n1965_001:0119a21": "亦隨之。」[0119a21] 問：「如《彌勒所問經》說十念中云：『非凡",
    "T47n1965_001:0119a22": "夫念，不雜結使念。』今此眾生體是凡夫，結使",
    "T47n1965_001:0119a23": "不斷，云何念佛而得生耶？」[0119a23] 答：「或云：『若如彼經，",
    "T47n1965_001:0119a24": "唯佛一人得生，餘皆不得，以十地後心菩薩",
    "T47n1965_001:0119a25": "獨有二種無明故。』今解彼經，云凡夫念者，",
    "T47n1965_001:0119a26": "若不發菩提心，求出三界作佛，而直爾但念",
    "T47n1965_001:0119a27": "佛求生者，是凡夫念，彼不得生。故皆須發菩",
    "T47n1965_001:0119a28": "提心也。不雜結使念者，唯須一心相續，觀佛",
    "T47n1965_001:0119a29": "相好，而若口念佛，心緣五欲者，是雜結念也。",
    "T47n1965_001:0119b01": "念佛是淳淨心，與結使相違也。或有異義見",
    "T47n1965_001:0119b02": "前同。」[0119b02] 問：「眾生罪業，大積如山，何得十念須",
    "T47n1965_001:0119b03": "滅爾許惡業。假令百千萬遍，猶是太少，若不",
    "T47n1965_001:0119b04": "滅惡業，復何得往生淨土乎？」[0119b04] 答：「有三義：一者、",
    "T47n1965_001:0119b05": "若臨終時正念現前者，此心能引無始以來，",
    "T47n1965_001:0119b06": "及一生所作善業，共相資助，即得往生也；二",
    "T47n1965_001:0119b07": "者、諸佛名號，總萬德成，但能一念念佛名者，",
    "T47n1965_001:0119b08": "即一念之中總念萬德，則滅罪業，惡業礙往，",
    "T47n1965_001:0119b09": "除罪何繫？故下品生中云：『稱佛名故，於念念",
    "T47n1965_001:0119b10": "中除八十億劫生死之罪。』三者、無始惡業，從",
    "T47n1965_001:0119b11": "妄心生；念佛功德，從真心起。真心如日，妄心",
    "T47n1965_001:0119b12": "如闇。真心暫起，妄念即除；如日始出，眾暗悉",
    "T47n1965_001:0119b13": "除。由此三義，乃至臨命終時十念成就者，定",
    "T47n1965_001:0119b14": "得往生。」[0119b14] 問：「淨土勝妙，是法王所居，蓮華藏，",
    "T47n1965_001:0119b15": "非凡夫行處。理須凡行凡地，聖踐聖場，寧得",
    "T47n1965_001:0119b16": "底下凡夫，生斯妙處？」[0119b16] 答：「是凡夫，即不得遊於",
    "T47n1965_001:0119b17": "淨土；既是法王，何得踐於五濁？雖是法王，為",
    "T47n1965_001:0119b18": "化眾生故，遊於五濁；亦雖是凡夫，為供養佛",
    "T47n1965_001:0119b19": "故，生於淨土。又四十八大願，初先為一切凡",
    "T47n1965_001:0119b20": "夫，後兼為三乘聖人，故知淨土宗意，本為凡",
    "T47n1965_001:0119b21": "夫，兼為聖人也。又十解以去，不畏生惡道，故",
    "T47n1965_001:0119b22": "可願生淨土。故知淨土奧意，本為凡夫，非",
    "T47n1965_001:0119b23": "為菩薩也。」[0119b23] 問：「親遇善緣，預九品生，頻見文",
    "T47n1965_001:0119b24": "義，憤心雲披。若有眾惡，不識修善，已入三途，",
    "T47n1965_001:0119b25": "為有方便，救彼亡靈，令除業障，生極樂界以",
    "T47n1965_001:0119b26": "不？」[0119b26] 答：「愚情難通，聖教有術。故《不空&#x7F82;索神變",
    "T47n1965_001:0119b27": "真言經》第二十八卷，〈灌頂真言成就品〉曰：『爾",
    "T47n1965_001:0119b28": "時十方一切剎土，三世一切如來，毘盧遮那",
    "T47n1965_001:0119b29": "如來，一時皆伸右無畏手，摩清淨蓮華明王",
    "T47n1965_001:0119c01": "頂，同說不空大灌頂光真言曰：[0119c01] 「『「唵(唯中&#x64E1;聲引呼)(一) 荷",
    "T47n1965_001:0119c02": "暮伽廢(無計反)嚕者娜(二) 摩訶畝陀(能乙反)囉麼抳",
    "T47n1965_001:0119c03": "(三) &#x9262;頭麼(二合)入縛&#x651E;(四) 跛(二合)囉襪嚲野[合*牛](五)」",
    "T47n1965_001:0119c04": "[0119c04] 「『若有眾生，隨處得聞此大灌頂光真言，二三",
    "T47n1965_001:0119c05": "七遍經耳根者，即得除滅一切罪障；若諸眾",
    "T47n1965_001:0119c06": "生具造十惡、五逆，四重諸罪，猶如微塵，滿斯",
    "T47n1965_001:0119c07": "世界。身壞命終，墮諸惡道，以是真言加持土",
    "T47n1965_001:0119c08": "沙一百八遍，屍陀林中，散亡者屍骸上，或散",
    "T47n1965_001:0119c09": "墓上，遇皆散之，彼所亡者，若地獄中、若餓鬼",
    "T47n1965_001:0119c10": "中、若修羅中、若傍生中，以一切不空如來不",
    "T47n1965_001:0119c11": "空毘盧遮那如來真言本願，大灌頂光真言",
    "T47n1965_001:0119c12": "加持土沙之力，應時即得光明及身，除諸罪",
    "T47n1965_001:0119c13": "報，捨所苦身，往於西方極樂國土，蓮華化生，",
    "T47n1965_001:0119c14": "乃至菩提，更不墮落。』[0119c14] 「此等經文，往往而在，悔",
    "T47n1965_001:0119c15": "哉！罪業自造，苦果影追，痛哉！獨因獨厄，無",
    "T47n1965_001:0119c16": "人救護。自非同體大悲，弘濟祕術，誰能遠開",
    "T47n1965_001:0119c17": "幽鍵昇華臺？雖無他作自受之理，而有緣起",
    "T47n1965_001:0119c18": "難思之力。則知以遇&#x546A;沙即有緣，若不被沙，",
    "T47n1965_001:0119c19": "何論脫期？惟夫大悲無方，長舌無雜，不行、不",
    "T47n1965_001:0119c20": "信，後悔無反。然則不信用者，徒負厚恩，報",
    "T47n1965_001:0119c21": "日轉遠；有順行者，接魂華蓮，孝順便立。幸逢",
    "T47n1965_001:0119c22": "真言，令出不難，凡百君子，誰不奉行？散沙墓",
    "T47n1965_001:0119c23": "上，尚逝界，況乎&#x546A;衣著身，聆音誦字(矣)？」"
}