{
    "T15n0625_001:0367b17": "大樹緊那羅王所問經卷第一",
    "T15n0625_001:0367b19": "姚秦龜茲三藏鳩摩羅什譯",
    "T15n0625_001:0367b20": "如是我聞：一時佛住王舍城祇闍崛山，與大",
    "T15n0625_001:0367b21": "比丘眾六萬二千人俱；菩薩摩訶薩七萬二",
    "T15n0625_001:0367b22": "千——眾所知識，皆從十方世界來集，得陀羅尼",
    "T15n0625_001:0367b23": "無礙辯才，進入念慧慚愧具足，其志堅固猶",
    "T15n0625_001:0367b24": "如金剛，善修成就一切佛法，志意清淨成就",
    "T15n0625_001:0367b25": "具足，自不忘失菩提之心，亦能令他而不忘",
    "T15n0625_001:0367b26": "失；善調柔施攝伏諸根，善能知捨所愛之物；",
    "T15n0625_001:0367b27": "以清淨戒善自莊嚴，於諸眾生其心平等；以",
    "T15n0625_001:0367b28": "柔和忍力而自莊嚴；於無量那由他阿僧祇劫",
    "T15n0625_001:0367b29": "勤修進力；於諸禪定解脫三昧，遊戲神通自",
    "T15n0625_001:0367c01": "在無礙；善以智慧分別一切諸法句義；其心",
    "T15n0625_001:0367c02": "不動如大山王，於諸眾生其心平等，如地、水、",
    "T15n0625_001:0367c03": "火、風善離愛恚；常行慈心恒遣慈光；遍照眾",
    "T15n0625_001:0367c04": "生安住大悲；常勤觀察一切眾生，住於大喜",
    "T15n0625_001:0367c05": "樂法具足；住於大捨得無二智；利衰、毀譽、稱",
    "T15n0625_001:0367c06": "譏、苦樂，皆以超過如是世法；慧光善伏自",
    "T15n0625_001:0367c07": "眾他眾，降伏眾魔；世所難遇如優曇華，為諸",
    "T15n0625_001:0367c08": "眾生中大師子吼，究竟涅槃悕樂甚深四無",
    "T15n0625_001:0367c09": "所畏，為如來印之所印之；所記無錯如說而",
    "T15n0625_001:0367c10": "行，於深法藏義味相應；蔽諸日月，名稱流",
    "T15n0625_001:0367c11": "聞遍十方界；若為諸佛之所護持，守護法藏",
    "T15n0625_001:0367c12": "常不斷絕三寶種性；善能遊過無邊佛剎；善",
    "T15n0625_001:0367c13": "解了知，隨宜給侍諸佛世尊、聽聞受法；常勤",
    "T15n0625_001:0367c14": "精進教化眾生，得到方便智慧彼岸；善隨一",
    "T15n0625_001:0367c15": "切諸眾生根如應說法；善知一切諸眾生等意",
    "T15n0625_001:0367c16": "之行相；其心淨妙善巧言說，為大醫王善療",
    "T15n0625_001:0367c17": "眾病；已於無量阿僧祇佛所種諸善根；善集",
    "T15n0625_001:0367c18": "相好福德莊嚴；善能解了空、無相、願；善解諸",
    "T15n0625_001:0367c19": "法如幻如焰，如水中月如夢鏡像，解一切法如",
    "T15n0625_001:0367c20": "虛空相；善能解了一切眾生音聲言說；善分",
    "T15n0625_001:0367c21": "別法樂說無盡；善能觀察出世之慧，成就大",
    "T15n0625_001:0367c22": "力近佛十力，得明肉眼、天眼、慧眼、法眼、佛眼；",
    "T15n0625_001:0367c23": "善度莊嚴助道法分；善解超度一切諸道，明",
    "T15n0625_001:0367c24": "了菩薩法藏所攝；善能轉於不退法輪，得三",
    "T15n0625_001:0367c25": "昧印相；善能知到金剛場三昧，一切諸法自",
    "T15n0625_001:0368a01": "在三昧，常現在前，持大寶炬，其心謙下於諸",
    "T15n0625_001:0368a02": "眾生，常觀一切諸眾生心，亦常觀諸眾生智",
    "T15n0625_001:0368a03": "慧，近佛智慧，令諸眾生施作佛事；所作事辦",
    "T15n0625_001:0368a04": "皆已聚集，一切功德盡未來劫，說其功德不",
    "T15n0625_001:0368a05": "可窮盡。其名曰：寶住菩薩、寶有菩薩、寶手菩",
    "T15n0625_001:0368a06": "薩、寶花菩薩、寶王菩薩、喜見菩薩、愛意菩",
    "T15n0625_001:0368a07": "薩、愛眼見菩薩、持地菩薩、作喜菩薩、大勢",
    "T15n0625_001:0368a08": "菩薩、大德菩薩、降魔菩薩、摩鳩提菩薩、儒",
    "T15n0625_001:0368a09": "天菩薩、曼陀羅香菩薩、實菩薩、等觀菩薩、",
    "T15n0625_001:0368a10": "無高下菩薩、善御菩薩、一切眾生不請友菩",
    "T15n0625_001:0368a11": "薩、彌勒菩薩、雲音菩薩、持山嚴菩薩、山積",
    "T15n0625_001:0368a12": "菩薩、上友菩薩、勇友菩薩、光明菩薩、光德",
    "T15n0625_001:0368a13": "菩薩、燈王菩薩、觀志菩薩、光莊嚴菩薩、雜綵",
    "T15n0625_001:0368a14": "冠菩薩、天冠菩薩、天王菩薩、天眼觀菩薩、",
    "T15n0625_001:0368a15": "觀世音菩薩、善臂菩薩、思志等菩薩、善住",
    "T15n0625_001:0368a16": "志菩薩、善住業菩薩、不動足集菩薩、金剛",
    "T15n0625_001:0368a17": "足進菩薩、越三界足菩薩、疾辯菩薩、速辯菩",
    "T15n0625_001:0368a18": "薩、無斷辯菩薩、住辯菩薩、妙音菩薩、梵音",
    "T15n0625_001:0368a19": "菩薩、喜一切眾生音菩薩、文殊師利法王子",
    "T15n0625_001:0368a20": "菩薩，如是等上首七萬二千人。於此三千大",
    "T15n0625_001:0368a21": "千世界，釋、梵、護世，并餘大威德諸天、龍、夜叉、",
    "T15n0625_001:0368a22": "乾闥婆、迦樓羅、緊那羅、摩睺羅伽、人與非人，",
    "T15n0625_001:0368a23": "比丘、比丘尼、優婆塞、優婆夷，皆來集會為",
    "T15n0625_001:0368a24": "欲聽法。爾時世尊與無量百千大眾，恭敬圍",
    "T15n0625_001:0368a25": "遶而演說法。爾時天冠菩薩即從座起正衣",
    "T15n0625_001:0368a26": "服，偏袒右肩右膝著地，合掌向佛以偈讚曰：",
    "T15n0625_001:0368a27": "「超世為世作燈明，　　智慧利益於世間；",
    "T15n0625_001:0368a28": "　令結闇者得光明，　　我今稽首離世間。",
    "T15n0625_001:0368a29": "　十方行施最殊勝，　　善自調心到彼岸；",
    "T15n0625_001:0368b01": "　人天龍神所供養，　　稽首敬禮燒結仁。",
    "T15n0625_001:0368b02": "　勝相多利益世間，　　金色圓光普周遍；",
    "T15n0625_001:0368b03": "　持淨妙戒大美音，　　稽首三界最無比。",
    "T15n0625_001:0368b04": "　度諸眾生到彼岸，　　調伏諸論無能動；",
    "T15n0625_001:0368b05": "　善了知諸眾生心，　　稽首敬禮勝大悲。",
    "T15n0625_001:0368b06": "　斷諸結使不生著，　　以力降怨善住戒；",
    "T15n0625_001:0368b07": "　天中之天淨結垢，　　我稽首禮降諸怨。",
    "T15n0625_001:0368b08": "　眾寶中最無瑕穢，　　常樂智慧為先首；",
    "T15n0625_001:0368b09": "　除斷貪瞋愚癡垢，　　稽首心等如虛空。",
    "T15n0625_001:0368b10": "　演說四諦度四流，　　說甘露法施淨眼；",
    "T15n0625_001:0368b11": "　遊行三界為利眾，　　我稽首禮持輪相。",
    "T15n0625_001:0368b12": "　常為人天所供養，　　常化眾生令度脫；",
    "T15n0625_001:0368b13": "　虛空人天所供養，　　我稽首禮人中勝。",
    "T15n0625_001:0368b14": "　常樂集於正善法，　　常以慈心等世間；",
    "T15n0625_001:0368b15": "　人尊調御住正道，　　稽首攝持一切德。",
    "T15n0625_001:0368b16": "　淨音所說勝妙善，　　適意柔軟梵音聲；",
    "T15n0625_001:0368b17": "　善解眾音到彼岸，　　稽首美妙如實說。",
    "T15n0625_001:0368b18": "　趣空無相及無作，　　能最甚深難見法；",
    "T15n0625_001:0368b19": "　善能進趣入解脫，　　稽首善知解脫道。",
    "T15n0625_001:0368b20": "　世尊善解知因緣，　　常能斷離二邊見；",
    "T15n0625_001:0368b21": "　實說因緣業果報，　　我稽首禮見世間。",
    "T15n0625_001:0368b22": "　無有來者亦去者，　　無慢善能觀諸法；",
    "T15n0625_001:0368b23": "　如幻如焰水中像，　　稽首敬禮善法眼。",
    "T15n0625_001:0368b24": "　生若無生都無生，　　若生及滅亦無滅；",
    "T15n0625_001:0368b25": "　其所止處如法住，　　調御善住如是處。",
    "T15n0625_001:0368b26": "　所有言說便真實，　　善住如如叵傾動；",
    "T15n0625_001:0368b27": "　金剛山身無動搖，　　我稽首禮叵傾動。",
    "T15n0625_001:0368b28": "　其身口意等無異，　　名聞無量遍三界；",
    "T15n0625_001:0368b29": "　我今欲問勝丈夫，　　願尊勿慮為演說。」",
    "T15n0625_001:0368c01": "爾時天冠菩薩偈讚佛已，白佛言：「世尊！我",
    "T15n0625_001:0368c02": "今欲於如來、應供、正遍覺勝妙法中少有所",
    "T15n0625_001:0368c03": "問，若佛聽許乃敢諮請。」爾時佛告天冠菩薩：",
    "T15n0625_001:0368c04": "「善男子！恣汝所問，隨汝所疑，如來當說悅可",
    "T15n0625_001:0368c05": "汝心。」爾時天冠菩薩白佛言：「世尊！云何菩薩",
    "T15n0625_001:0368c06": "得成雜種莊嚴之辯？世尊！云何菩薩得增勝",
    "T15n0625_001:0368c07": "智，善知分別甚深之法？世尊！云何菩薩善知",
    "T15n0625_001:0368c08": "諸根？世尊！云何菩薩善能解知如應說法？世",
    "T15n0625_001:0368c09": "尊！云何菩薩善知一切眾生心行？世尊！云何",
    "T15n0625_001:0368c10": "菩薩知一切因行果報，亦知出過所行無失？世",
    "T15n0625_001:0368c11": "尊！云何菩薩莊嚴布施？世尊！云何菩薩莊嚴",
    "T15n0625_001:0368c12": "戒、忍、精進、禪、智？世尊！云何菩薩善能解知莊嚴",
    "T15n0625_001:0368c13": "梵道？世尊！云何菩薩不失神通？世尊！云何菩",
    "T15n0625_001:0368c14": "薩斷諸結使？世尊！云何菩薩度到彼岸？世尊！",
    "T15n0625_001:0368c15": "云何菩薩能現一切聲聞、緣覺及諸眾生形",
    "T15n0625_001:0368c16": "色威儀無有別異？世尊！云何菩薩觀於生死",
    "T15n0625_001:0368c17": "不住涅槃？世尊！云何菩薩觀眾生界不動法",
    "T15n0625_001:0368c18": "界？世尊！云何菩薩不退失利觀現失利？世尊！",
    "T15n0625_001:0368c19": "云何菩薩有大財寶封邑無盡，以方便力現",
    "T15n0625_001:0368c20": "為貧窮？世尊！云何菩薩行於諸行，令有作門",
    "T15n0625_001:0368c21": "入無作門？世尊！云何菩薩善觀諸法？世尊！云",
    "T15n0625_001:0368c22": "何菩薩決定分別一切諸法？世尊！云何菩薩",
    "T15n0625_001:0368c23": "行諸世法不為所污？世尊！云何菩薩於諸自",
    "T15n0625_001:0368c24": "在不觀望他？世尊！云何菩薩不離見佛？世尊！",
    "T15n0625_001:0368c25": "云何菩薩善自調伏無諸惡法？世尊！云何菩",
    "T15n0625_001:0368c26": "薩善為師導而不悋法？世尊！云何菩薩為諸",
    "T15n0625_001:0368c27": "眾生作實依止？世尊！云何菩薩能轉一切諸",
    "T15n0625_001:0368c28": "佛法輪？世尊！云何菩薩於一切法得灌頂位？」",
    "T15n0625_001:0368c29": "爾時世尊讚天冠菩薩：「善哉善哉！善男子！汝",
    "T15n0625_001:0369a01": "今所問多所利益安樂世間利安人天，攝取",
    "T15n0625_001:0369a02": "未來諸菩薩等。善男子！汝常曾於恒河沙等",
    "T15n0625_001:0369a03": "佛世尊所諮請問難，今復當大利益安樂未",
    "T15n0625_001:0369a04": "來菩薩，令此大乘得久住世。善男子！汝之所",
    "T15n0625_001:0369a05": "問，善心諦聽，吾當演說。」天冠菩薩白言：「世尊！",
    "T15n0625_001:0369a06": "受教而聽。」「善男子！菩薩成就四法，得於雜種",
    "T15n0625_001:0369a07": "莊嚴之辯。何等為四？是菩薩於一切眾生無",
    "T15n0625_001:0369a08": "侵害心，捨諸一切所愛之物心無悔悋。有說",
    "T15n0625_001:0369a09": "法者不斷其說，起隨喜心歡喜踊躍，讚言善",
    "T15n0625_001:0369a10": "哉！勸請說法。若於晝夜、若在僧中、若在佛",
    "T15n0625_001:0369a11": "塔，以菩提心常為先道，起志欲心喜樂諸法。",
    "T15n0625_001:0369a12": "而是菩薩專心志欲，以法等施不期利養。善",
    "T15n0625_001:0369a13": "男子！是為菩薩成就四法，得成雜種莊嚴之",
    "T15n0625_001:0369a14": "辯。「善男子！菩薩成就四法得增勝智，善知分",
    "T15n0625_001:0369a15": "別甚深之法。何等四？順因緣法知我實性。",
    "T15n0625_001:0369a16": "知入一切眾生實性。知生死行，無有來者無",
    "T15n0625_001:0369a17": "有去者。知一切法虛空印相。是為四。「善男子！",
    "T15n0625_001:0369a18": "菩薩成就四法，善知諸根。何等四？善知法",
    "T15n0625_001:0369a19": "界門。觀諸法門無有障礙。知諸神通。善調伏",
    "T15n0625_001:0369a20": "心，無有二行。是為四。「善男子！菩薩成就四法，",
    "T15n0625_001:0369a21": "善能解知如應說法。何等四？辯智。度眾生智。",
    "T15n0625_001:0369a22": "分別法智。自淨其心亦淨一切眾生之心。是",
    "T15n0625_001:0369a23": "為四。「善男子！菩薩成就四法，善知一切眾生",
    "T15n0625_001:0369a24": "心行。何等四？智慧超出智無有礙。入於方便。",
    "T15n0625_001:0369a25": "諸有所作終不中悔。能自覺了。是為四。「善男",
    "T15n0625_001:0369a26": "子！菩薩成就四法，善知造因所得業報，亦",
    "T15n0625_001:0369a27": "知出過所行無失。何等四？不說斷滅亦不說",
    "T15n0625_001:0369a28": "常因。於業報如實而知，如法而現諸法示",
    "T15n0625_001:0369a29": "相。是中無我無我所。知於所作不失果報。是",
    "T15n0625_001:0369b01": "為四。「善男子！菩薩成就四法，莊嚴布施。何等",
    "T15n0625_001:0369b02": "四？莊嚴於相。莊嚴於好。無比喻色。無盡封",
    "T15n0625_001:0369b03": "邑及以寶手。是為四。「善男子！菩薩成就四法，",
    "T15n0625_001:0369b04": "莊嚴持戒。何等四？作轉輪王而善莊嚴菩提",
    "T15n0625_001:0369b05": "之心。作釋提桓因而善莊嚴菩提之心。作大",
    "T15n0625_001:0369b06": "梵王而善莊嚴菩提之心。不墮惡道生人天",
    "T15n0625_001:0369b07": "善處，而善莊嚴菩提之心。是為四。「善男子！",
    "T15n0625_001:0369b08": "菩薩成就四法，莊嚴忍辱。何等四？出梵音聲、",
    "T15n0625_001:0369b09": "迦陵頻迦聲。多人所愛心意悅樂。堅修善法。",
    "T15n0625_001:0369b10": "得金色膚。是為四。「善男子！菩薩成就四法，莊",
    "T15n0625_001:0369b11": "嚴精進得不可壞。何等四？得一切眾生無能",
    "T15n0625_001:0369b12": "壞者，為諸眾生作不請友。有所為作專志不",
    "T15n0625_001:0369b13": "懈心無疲厭。樂集多聞。堅智莊嚴。是為四。",
    "T15n0625_001:0369b14": "「善男子！菩薩無厭成就四法，莊嚴於禪，何等",
    "T15n0625_001:0369b15": "四？無諸閙亂。無有放逸。無有慳慢。不捨調",
    "T15n0625_001:0369b16": "伏心。是為四。「善男子！菩薩成就四法，莊嚴",
    "T15n0625_001:0369b17": "智慧。何等四？不說我、人、眾生、壽命。得無礙辯。",
    "T15n0625_001:0369b18": "善能分別一切句義。於一切法無有疑惑。是",
    "T15n0625_001:0369b19": "為四。「善男子！菩薩成就四法，莊嚴梵道。何等",
    "T15n0625_001:0369b20": "四？在空淨處生起慈心。為化眾生起於悲心。",
    "T15n0625_001:0369b21": "守護正法起於喜心。生如來智起於捨心。是",
    "T15n0625_001:0369b22": "為四。「善男子！菩薩成就四法，不失神通。何等",
    "T15n0625_001:0369b23": "四？入於四禪而不退失。入四空定知於方便。",
    "T15n0625_001:0369b24": "心得自在知一切法。神通遊至無量佛剎。是",
    "T15n0625_001:0369b25": "為四。「善男子！菩薩成就四法，斷諸結使。何等",
    "T15n0625_001:0369b26": "四？內自寂靜亦寂靜外。善觀諸法知如幻化。",
    "T15n0625_001:0369b27": "有大智力。非憍慢力。是為四。「善男子！菩薩成",
    "T15n0625_001:0369b28": "就四法度到彼岸。何等四？知於欲流不證離",
    "T15n0625_001:0369b29": "欲。知於有流隨意往生。知於見流不捨諸見。",
    "T15n0625_001:0369c01": "知無明流不逆緣法。是為四。「善男子！菩薩成",
    "T15n0625_001:0369c02": "就四法，能現一切聲聞、緣覺及諸眾生形色",
    "T15n0625_001:0369c03": "威儀無有別異。何等四？善起如幻三昧。如實",
    "T15n0625_001:0369c04": "而知一切法相。善觀五通。自觀己身知如幻",
    "T15n0625_001:0369c05": "化。是為四。「善男子！菩薩成就四法，觀於生死",
    "T15n0625_001:0369c06": "不住涅槃。何等四？諸佛護持。自大悲心。善",
    "T15n0625_001:0369c07": "巧方便。不捨本願。是為四。「善男子！菩薩成就",
    "T15n0625_001:0369c08": "四法，觀眾生界不動法界。何等四？觀自實性。",
    "T15n0625_001:0369c09": "解於法性。觀眾生性不疑智性。觀諸眾生同",
    "T15n0625_001:0369c10": "涅槃性。是為四。「善男子！菩薩成就四法，不退",
    "T15n0625_001:0369c11": "失利觀現失利。何等四？善男子！以專志心",
    "T15n0625_001:0369c12": "趣向涅槃。修入生死。專志欲於一切佛法。現",
    "T15n0625_001:0369c13": "為聲聞、緣覺調伏。是為四。「善男子！菩薩成就",
    "T15n0625_001:0369c14": "四法，有大財寶封邑無盡，以方便力現為貧",
    "T15n0625_001:0369c15": "窮無諸財賄。何等四？或現作於轉輪大王、釋、",
    "T15n0625_001:0369c16": "梵天王，為化尊勝諸眾生故。現作貧窮，為化",
    "T15n0625_001:0369c17": "貧窮諸眾生故。見來求者，盡捨一切所有財",
    "T15n0625_001:0369c18": "物。見大富者，現無盡寶有自在力。是為四。「善",
    "T15n0625_001:0369c19": "男子！菩薩成就四法，令有作門入無作門。何",
    "T15n0625_001:0369c20": "等四？說一切行無常。淨於智行。得於覺知",
    "T15n0625_001:0369c21": "一切行無我。離於諸見得涅槃法寂智進",
    "T15n0625_001:0369c22": "行。是為四。「善男子！菩薩成就四法，善觀察諸",
    "T15n0625_001:0369c23": "法。何等四？善淨慧眼。得明法眼。佛眼現前。",
    "T15n0625_001:0369c24": "於一切法得灌頂位。是為四。「善男子！菩薩成",
    "T15n0625_001:0369c25": "就四法，決定分別一切諸法。何等四？辯智。無",
    "T15n0625_001:0369c26": "滯解了諦智。住四依智。不捨陀羅尼智。是為",
    "T15n0625_001:0369c27": "四。「善男子！菩薩成就四法，行於世法不為所",
    "T15n0625_001:0369c28": "污。何等四？觀知世法。超出過於世間眾生。斷",
    "T15n0625_001:0369c29": "除愛恚無所染污。畢竟明淨。是為四。「善男子！",
    "T15n0625_001:0370a01": "菩薩成就四法，於法自在不觀望他。何等四？",
    "T15n0625_001:0370a02": "定得自在。智得自在。慧得自在。方便得自在。",
    "T15n0625_001:0370a03": "是為四。「善男子！菩薩成就四法，不離見佛。何",
    "T15n0625_001:0370a04": "等四？自往見佛亦勸眾生。自往聽法亦勸眾",
    "T15n0625_001:0370a05": "生。自發菩提心亦勸眾生發菩提心。常不捨",
    "T15n0625_001:0370a06": "離念佛三昧。是為四。「善男子！菩薩成就四法，",
    "T15n0625_001:0370a07": "善自調伏無諸惡法。何等四？出世明慧觀",
    "T15n0625_001:0370a08": "察智見。顯示解脫。善集法忍。斷離一切不善",
    "T15n0625_001:0370a09": "法習。是為四。「善男子！菩薩成就四法，善為師",
    "T15n0625_001:0370a10": "導而不悋法。何等四？專心利益一切眾生，志",
    "T15n0625_001:0370a11": "意堅固無所慊恨。常行教化一切眾生。自捨",
    "T15n0625_001:0370a12": "己樂修集智慧。常為一切眾生作利成於己",
    "T15n0625_001:0370a13": "利。是為四。「善男子！菩薩成就四法，為諸眾生",
    "T15n0625_001:0370a14": "作實依止。何等四？捨於己利常求利他。自捨",
    "T15n0625_001:0370a15": "諸樂為諸眾生求於法樂。如所聞法為人廣",
    "T15n0625_001:0370a16": "說無有疲倦。以法養命不以衣食。是為四。「善",
    "T15n0625_001:0370a17": "男子！菩薩成就四法，能轉一切諸佛法輪。何",
    "T15n0625_001:0370a18": "等四？得陀羅尼。得無斷辯知。入一切眾生心",
    "T15n0625_001:0370a19": "行。不觀種姓而為說法引入涅槃。是為四。「善",
    "T15n0625_001:0370a20": "男子！菩薩成就四法，於一切法得灌頂位。何",
    "T15n0625_001:0370a21": "等四？出過諸行住菩薩行。得無生法忍示現",
    "T15n0625_001:0370a22": "生死。為不退轉印之所印入如來印。住第十",
    "T15n0625_001:0370a23": "地善知諸地。是為菩薩成就四法，於一切法",
    "T15n0625_001:0370a24": "得灌頂位。」佛說如是諸四法時，三千大千世",
    "T15n0625_001:0370a25": "界六種震動，大光普照。於上空中百千億天，",
    "T15n0625_001:0370a26": "作天伎樂歌詠讚歎，雨天曼陀羅華，作是歎",
    "T15n0625_001:0370a27": "言：「如來世尊無量阿僧祇劫所集無上正真",
    "T15n0625_001:0370a28": "道法，皆悉於是諸四法中開示顯說。若有眾",
    "T15n0625_001:0370a29": "生得聞是經，受持、讀誦兼復書寫，於大眾中",
    "T15n0625_001:0370b01": "廣分別說，當知是人不從小功德來。若有眾",
    "T15n0625_001:0370b02": "生聞於如是諸四句法，聞已信解受持、讀誦，",
    "T15n0625_001:0370b03": "在大眾中廣為人說，不離菩提心，彼人不久",
    "T15n0625_001:0370b04": "當於人天諸大眾中大師子吼，如今如來大",
    "T15n0625_001:0370b05": "師子吼。我等今者快得善利，得聞如是諸四",
    "T15n0625_001:0370b06": "句法，復能信解演說如是諸四法。」時八萬四",
    "T15n0625_001:0370b07": "千人天發阿耨多羅三藐三菩提心，萬二千",
    "T15n0625_001:0370b08": "菩薩得無生法忍。爾時天冠菩薩白言：「世尊！",
    "T15n0625_001:0370b09": "菩薩成就幾法，佛涅槃後得聞是經，受持讀",
    "T15n0625_001:0370b10": "誦兼復書寫，於大眾中廣說顯示？」佛告天冠",
    "T15n0625_001:0370b11": "菩薩：「善男子！菩薩成就八法，佛涅槃後受持",
    "T15n0625_001:0370b12": "讀誦書寫此經，於大眾中廣分別說。何等八？",
    "T15n0625_001:0370b13": "志意成就專向菩提。究竟行慈於諸眾生無",
    "T15n0625_001:0370b14": "侵害心。住於大悲化諸眾生。常求法利樂法",
    "T15n0625_001:0370b15": "欲法求法集法，心無滿足如海吞流。放捨身",
    "T15n0625_001:0370b16": "命守護正法。厚種善根集諸福德。發起大願",
    "T15n0625_001:0370b17": "諸佛護持。降諸魔怨離大眾畏。天冠！是為菩",
    "T15n0625_001:0370b18": "薩成就八法，佛涅槃後能得受持、讀誦、書寫如",
    "T15n0625_001:0370b19": "是經法，在大眾中廣為人說。」當于演說如是",
    "T15n0625_001:0370b20": "法時，於此三千大千世界亦復六種震動，坑",
    "T15n0625_001:0370b21": "坎、堆垖、諸山、污穢，江河、池流及諸大海，皆不",
    "T15n0625_001:0370b22": "復現，亦不惱觸水性眾生。爾時三千大千世",
    "T15n0625_001:0370b23": "界，悉平如掌微妙莊嚴，於此三千大千世界，",
    "T15n0625_001:0370b24": "百歲枯樹皆生花葉，傾向於佛，諸生卉樹花",
    "T15n0625_001:0370b25": "葉果茂亦傾向佛。此大地上生諸蓮花，大如",
    "T15n0625_001:0370b26": "車輪雜色可愛，妙香適意大光普照，遍此三",
    "T15n0625_001:0370b27": "千大千世界。上虛空中有諸天子，不現其形",
    "T15n0625_001:0370b28": "鼓眾伎樂，聞是樂音，雪山王中、香山王中，所",
    "T15n0625_001:0370b29": "有諸天倍出妙香，令此三千大千世界普悉",
    "T15n0625_001:0370c01": "大香。時雪山王、香山王中，雨眾妙花皆流趣",
    "T15n0625_001:0370c02": "佛，遍滿三千大千世界，其餘諸樹亦悉雨花，",
    "T15n0625_001:0370c03": "於上空中有一寶蓋覆萬由旬，是大寶蓋垂",
    "T15n0625_001:0370c04": "真珠貫鈴網莊嚴，諸鈴網中所出音聲柔軟",
    "T15n0625_001:0370c05": "悅意，有大妙音遍聞三千大千世界。爾時大",
    "T15n0625_001:0370c06": "德舍利弗見是變現，合掌向佛白言：「世尊！是",
    "T15n0625_001:0370c07": "何光瑞，有是希有未曾之相，普此三千大千",
    "T15n0625_001:0370c08": "世界，皆悉莊嚴甚可愛樂？」佛告舍利弗：「是大",
    "T15n0625_001:0370c09": "樹緊那羅王！從香山中與無量緊那羅、無量",
    "T15n0625_001:0370c10": "乾闥婆、無量諸天、無量摩睺羅伽，大眾圍遶，",
    "T15n0625_001:0370c11": "欲來見佛禮拜供養。是大樹緊那羅王欲來",
    "T15n0625_001:0370c12": "見佛先現此相。」語言未久，大樹緊那羅王與",
    "T15n0625_001:0370c13": "無量緊那羅眾、無量乾闥婆眾、無量天眾、無",
    "T15n0625_001:0370c14": "量摩睺羅眾，大眾圍遶，作八萬四千伎樂，",
    "T15n0625_001:0370c15": "以淨妙歌善和眾樂。復有無量百千眾生皆悉",
    "T15n0625_001:0370c16": "隨從，菩薩神通大力所持，上昇虛空普雨眾",
    "T15n0625_001:0370c17": "花來詣佛所。到已，及諸侍從頂禮佛足，右遶",
    "T15n0625_001:0370c18": "七匝住世尊前。爾時大樹緊那羅王以己所",
    "T15n0625_001:0370c19": "彈琉璃之琴，閻浮檀金花葉莊嚴，善淨業報",
    "T15n0625_001:0370c20": "之所造作，在如來前善自調琴，及餘八萬四",
    "T15n0625_001:0370c21": "千伎樂。是大樹緊那羅王當彈此琴，鼓眾樂",
    "T15n0625_001:0370c22": "時，其音普皆聞此三千大千世界，是琴音聲",
    "T15n0625_001:0370c23": "及妙歌聲，隱蔽欲界諸天音樂。爾時欲界所",
    "T15n0625_001:0370c24": "有諸天，皆捨音樂來詣佛所。是大樹緊那羅",
    "T15n0625_001:0370c25": "王當鼓琴時，三千大千世界所有叢林諸山，",
    "T15n0625_001:0370c26": "謂：須彌山、王雪山、目真隣陀山、摩訶目真隣",
    "T15n0625_001:0370c27": "陀山、黑山，及眾藥草、樹木叢林悉皆涌沒。",
    "T15n0625_001:0370c28": "涌、漸遍涌、等遍涌，動、漸遍動、等遍動，震、",
    "T15n0625_001:0370c29": "漸遍振、等遍震，猶如有人極為醉酒，前却",
    "T15n0625_001:0371a01": "顛倒不能自持，諸山須彌頗峨涌沒亦復",
    "T15n0625_001:0371a02": "如是！大樹緊那羅王當鼓琴時，佛大眾中，人、",
    "T15n0625_001:0371a03": "王眾等，比丘、比丘尼、優婆塞、優婆夷，天、龍、",
    "T15n0625_001:0371a04": "夜叉、乾闥婆、阿修羅、迦樓羅、緊那羅、摩睺羅",
    "T15n0625_001:0371a05": "伽，釋、梵、護世、若人、非人及離欲者，唯除菩薩",
    "T15n0625_001:0371a06": "不退轉者，其餘一切諸大眾等，聞是琴聲及",
    "T15n0625_001:0371a07": "諸樂音，各不自安從座起舞。時諸一切聲聞",
    "T15n0625_001:0371a08": "大眾，聞琴樂音不能堪耐，各從座起，放捨威",
    "T15n0625_001:0371a09": "儀誕貌逸樂，如小兒舞戲不能自持。爾時",
    "T15n0625_001:0371a10": "天冠菩薩語是一切諸大聲聞、大迦葉等：「汝",
    "T15n0625_001:0371a11": "諸大德已離煩惱，得八解脫見四聖諦，云何",
    "T15n0625_001:0371a12": "今者各捨威儀如彼小兒舉身動舞？」於時大",
    "T15n0625_001:0371a13": "德諸聲聞等答言：「善男子！我於是中不得自",
    "T15n0625_001:0371a14": "在。何以故？由是琴音，我等各各不安樂坐，",
    "T15n0625_001:0371a15": "其體動舞不能自持，所有心念不能令住。」爾",
    "T15n0625_001:0371a16": "時天冠菩薩語大德迦葉言：「如何耆年少",
    "T15n0625_001:0371a17": "欲知足，修行頭陀常樂空靜，天人、阿修羅敬",
    "T15n0625_001:0371a18": "汝如塔，大德云何不能持身，猶小兒舞？云何",
    "T15n0625_001:0371a19": "不護是大眾心？」大迦葉言：「善男子！如旋嵐大",
    "T15n0625_001:0371a20": "風吹諸樹木、藥草、叢林，彼無有力能自安持，",
    "T15n0625_001:0371a21": "非彼本心之所欲樂，然彼鼓動不能自持。",
    "T15n0625_001:0371a22": "善男子！今此大樹緊那羅王！鼓作琴樂妙歌",
    "T15n0625_001:0371a23": "和順，諸簫笛音鼓動我心，如旋嵐風吹諸樹",
    "T15n0625_001:0371a24": "身，不能自持。是善丈夫誓願威勢福德神力，",
    "T15n0625_001:0371a25": "於諸聲聞及諸緣覺所有威德，彼為殊勝。」爾",
    "T15n0625_001:0371a26": "時天冠菩薩語大迦葉：「汝今觀是不退菩薩",
    "T15n0625_001:0371a27": "威德勢力，彼琴樂音不能令其動搖驚揚。大",
    "T15n0625_001:0371a28": "德迦葉！誰見如是而當不發無上正真菩提",
    "T15n0625_001:0371a29": "道心？何以故？今有無量智所有威力，不如琴",
    "T15n0625_001:0371b01": "聲，令如是等大威德人聞是琴聲不能自持，",
    "T15n0625_001:0371b02": "其向大乘不退轉者，不能令動。」爾時大樹緊",
    "T15n0625_001:0371b03": "那羅王更易調琴并及八萬四千餘樂，佛威",
    "T15n0625_001:0371b04": "神力及大樹緊那羅王宿善根力之所持故，",
    "T15n0625_001:0371b05": "諸琴樂音說是偈言：",
    "T15n0625_001:0371b06": "「一切諸法向寂靜，　　如是乃至上中下；",
    "T15n0625_001:0371b07": "　空靜寂滅無惱患，　　無垢最上今顯現。",
    "T15n0625_001:0371b08": "　諸眾生等無眾生，　　過去現在亦復爾！",
    "T15n0625_001:0371b09": "　以音聲說令眾聞，　　是聲同等如法界。",
    "T15n0625_001:0371b10": "　諸世界同無世界，　　說事猶如虛空相；",
    "T15n0625_001:0371b11": "　無生無增亦無減，　　顯示虛妄如虛空。",
    "T15n0625_001:0371b12": "　善覺諸佛悉同等，　　法界決定無毀壞；",
    "T15n0625_001:0371b13": "　解達施戒及智慧，　　一相平等同無相。",
    "T15n0625_001:0371b14": "　諸結寂滅永無結，　　妄想於彼生分別；",
    "T15n0625_001:0371b15": "　無內無外亦無中，　　從於妄想顛倒有。",
    "T15n0625_001:0371b16": "　若法非法無妄想，　　推求諸法無所有；",
    "T15n0625_001:0371b17": "　覺了名色如實性，　　彼行於世無染著。",
    "T15n0625_001:0371b18": "　過去未來無邊量，　　所演說法亦如是，",
    "T15n0625_001:0371b19": "　本際寂滅無盡滅，　　無有方所無住處。",
    "T15n0625_001:0371b20": "　以文字故說是法，　　而此文字是盡相；",
    "T15n0625_001:0371b21": "　知是文字盡相已，　　於一切法無妄想。",
    "T15n0625_001:0371b22": "　持心等持無所持，　　彼此不違於法相；",
    "T15n0625_001:0371b23": "　心及數法無有生，　　知一切法入平等。",
    "T15n0625_001:0371b24": "　際無際斷無所斷，　　前後及中同叵得；",
    "T15n0625_001:0371b25": "　了知三世平等已，　　彼智無邊無有量。",
    "T15n0625_001:0371b26": "　世間貪著於名色，　　有邊無邊皆寂靜；",
    "T15n0625_001:0371b27": "　了知因緣法相已，　　無我、眾生、命妄想。",
    "T15n0625_001:0371b28": "　所起我見永無起，　　一切諸法亦無起；",
    "T15n0625_001:0371b29": "　若所起者本無起，　　彼常隨順順法忍。",
    "T15n0625_001:0371c01": "　其性猶如雲中電，　　一切法如我實性；",
    "T15n0625_001:0371c02": "　我人眾生性自空，　　入此陀羅尼印相。",
    "T15n0625_001:0371c03": "　隨所覺知三脫門，　　一相無相等同相；",
    "T15n0625_001:0371c04": "　一切有法無邊量，　　法法自無有妄想。",
    "T15n0625_001:0371c05": "　以文字說分別法，　　若上若中及與下；",
    "T15n0625_001:0371c06": "　文字亦無有妄想，　　推求分別真實義。",
    "T15n0625_001:0371c07": "　義及文字共相應，　　以音聲說無二義；",
    "T15n0625_001:0371c08": "　若知本性常寂靜，　　彼本際性常自斷。",
    "T15n0625_001:0371c09": "　若本際性常自斷，　　為利世故修諸行；",
    "T15n0625_001:0371c10": "　推求本際無本際，　　彼大慈悲最清淨。",
    "T15n0625_001:0371c11": "　若大慈悲最清淨，　　苦樂同等而修行；",
    "T15n0625_001:0371c12": "　亦復無高亦無下，　　彼名知利大丈夫。",
    "T15n0625_001:0371c13": "　法眼寂靜最寂靜，　　若見不見常寂靜；",
    "T15n0625_001:0371c14": "　亦復無增亦無減，　　彼性離作常寂靜。",
    "T15n0625_001:0371c15": "　如空中聲叵捉持，　　雖可聞知不可說；",
    "T15n0625_001:0371c16": "　是演說者及聽者，　　悉皆不實得自在。」",
    "T15n0625_001:0371c17": "當諸琴樂演出是偈法音之時，八千菩薩得",
    "T15n0625_001:0371c18": "無生忍。爾時天冠菩薩白佛言：「世尊！如是妙",
    "T15n0625_001:0371c19": "偈從何而出？」佛言：「善男子！汝今自問大樹緊",
    "T15n0625_001:0371c20": "那羅王！彼當答汝。」爾時天冠菩薩問於大樹",
    "T15n0625_001:0371c21": "緊那羅王：「緊那羅王！如是妙偈從何而出？」答",
    "T15n0625_001:0371c22": "言：「善男子！從諸眾生音聲中出。」又問：「諸眾生",
    "T15n0625_001:0371c23": "音聲從何而出？」答言：「善男子！眾生音聲從",
    "T15n0625_001:0371c24": "虛空出。」天冠菩薩問言：「緊那羅王！眾生音",
    "T15n0625_001:0371c25": "聲非口出耶？」答言：「善男子！是眾生音為從身",
    "T15n0625_001:0371c26": "出、為從心出？」天冠答言：「不從身出、亦不從",
    "T15n0625_001:0371c27": "心。何以故？身癡無知如草木瓦石；心無形",
    "T15n0625_001:0371c28": "色，不可覩見，無有觸礙，不可宣說，猶如幻化。」",
    "T15n0625_001:0371c29": "大樹緊那羅言：「善男子！若離身心，從何而出？」",
    "T15n0625_001:0372a01": "天冠答言：「從於思惟出生音聲。」又問：「若無虛",
    "T15n0625_001:0372a02": "空，聲何由出？」天冠答言：「若無虛空，聲終不",
    "T15n0625_001:0372a03": "出。」緊那羅言：「善男子！是故當知一切音聲從",
    "T15n0625_001:0372a04": "虛空出，當知是聲即虛空性，聞已便滅，若其",
    "T15n0625_001:0372a05": "滅已同空性住，是故諸法若說不說同虛空",
    "T15n0625_001:0372a06": "性，是故應當不捨空際。如音聲分，諸法亦爾！",
    "T15n0625_001:0372a07": "若以音聲有所說法，而是諸法於音聲中求",
    "T15n0625_001:0372a08": "不可得，音聲於法求亦叵得。善男子！是故說",
    "T15n0625_001:0372a09": "言：『一切諸法不可言說，但以音聲名為言說。』",
    "T15n0625_001:0372a10": "當知言說為無所說，又以音聲名為言說。然",
    "T15n0625_001:0372a11": "是音聲本。無住處，若無住處則無堅實，則名",
    "T15n0625_001:0372a12": "為實；若其是實則不可壞；若不可壞則無有",
    "T15n0625_001:0372a13": "起；若無有起則無有滅；若無有滅是名清淨。",
    "T15n0625_001:0372a14": "若是清淨是則白淨；若是白淨是則無垢；若",
    "T15n0625_001:0372a15": "是無垢是則光明；若是光明則是心性；若是",
    "T15n0625_001:0372a16": "心性則是出過；若是出過則出過諸相；若出",
    "T15n0625_001:0372a17": "過諸相則是正位；若菩薩在正位是則名得",
    "T15n0625_001:0372a18": "無生法忍。若得無生法忍一切能忍，亦忍於",
    "T15n0625_001:0372a19": "空亦忍於人。何以故？不離於人名之為空，人",
    "T15n0625_001:0372a20": "即是空。忍於無相亦忍於相。何以故？是相實",
    "T15n0625_001:0372a21": "性即是無相。忍於無願亦忍於願。何以故？願",
    "T15n0625_001:0372a22": "實性相即是無願。一切法性及眾生性，一切",
    "T15n0625_001:0372a23": "常滅亦如是忍。何以故？一切眾生生死之性",
    "T15n0625_001:0372a24": "猶如幻夢，是名菩薩得無生法忍。不違一切",
    "T15n0625_001:0372a25": "法、不逆一切法，若順此忍則亦忍順隨諸法",
    "T15n0625_001:0372a26": "去；若無去則無來；若無去來知一切法是",
    "T15n0625_001:0372a27": "常住性如法常住，眾生亦爾！若得是處如",
    "T15n0625_001:0372a28": "法隨順、如處修行，是名成就無生法忍。一切",
    "T15n0625_001:0372a29": "言說即是音聲，為語他故起是音聲，是無生",
    "T15n0625_001:0372b01": "法忍無有能說無有能聽。何以故？是義不可",
    "T15n0625_001:0372b02": "得故，而是法忍非聲非說。「善男子！如來世",
    "T15n0625_001:0372b03": "尊有大威德，同不可得義，不可得義說於有",
    "T15n0625_001:0372b04": "得。」",
    "T15n0625_001:0372b05": "大樹緊那羅王所問經卷第一"
}