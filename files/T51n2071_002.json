{
    "T51n2071_002:0114b12": "淨土往生傳卷中",
    "T51n2071_002:0114b14": "正傳二十人(附見四人)",
    "T51n2071_002:0114b15": "陳南嶽釋慧思隋天台釋智顗",
    "T51n2071_002:0114b16": "隋趙郡釋智舜",
    "T51n2071_002:0114b17": "隋河東釋智通(通弟子頂蓋母王氏附)",
    "T51n2071_002:0114b18": "隋蒲州釋真慧隋天台釋法智",
    "T51n2071_002:0114b19": "唐京師釋善胄唐同州釋法祥",
    "T51n2071_002:0114b20": "唐終南釋明贍唐并州釋道綽(道撫附)",
    "T51n2071_002:0114b21": "唐天台釋灌頂唐相州釋道昂",
    "T51n2071_002:0114b22": "唐武丘釋智琰唐蒲州釋神素",
    "T51n2071_002:0114b23": "唐京師釋善導唐陳留釋功&#x9008;",
    "T51n2071_002:0114b24": "唐并州釋惟岸(小童子附)唐金陵釋法持",
    "T51n2071_002:0114b25": "唐洛陽釋慧日唐成都釋雄俊",
    "T51n2071_002:0114b26": "[0114b26] 釋慧思。俗姓李武津人也。少夢梵僧。勸令免",
    "T51n2071_002:0114b27": "俗。因而剃落。然其所依。迨非蘭若。續感神",
    "T51n2071_002:0114b28": "僧。勗之齋戒。思乃勵志。日惟一食。人事迎",
    "T51n2071_002:0114b29": "送。都然杜絕。誦法華維摩等經三十餘部。所",
    "T51n2071_002:0114c01": "止林落。或人焚之。輒顯癘疾。就而哀懺。即平",
    "T51n2071_002:0114c02": "復焉。他日復夢梵僧數百。其上座者。撫而告",
    "T51n2071_002:0114c03": "曰。汝先所受非勝律儀。安能開汝正道。資汝",
    "T51n2071_002:0114c04": "淨行。幸遇清眾。宜更翻壇。思以夕夢。再發精",
    "T51n2071_002:0114c05": "感屢馳。由是得見三生行道事。又&#x751E;夢中見",
    "T51n2071_002:0114c06": "彌陀佛與思說法。因造其像。以嚴觀想。又&#x751E;",
    "T51n2071_002:0114c07": "安坐繫念。見一生善惡業相炳然齊現。現已",
    "T51n2071_002:0114c08": "身心勇猛。得悟法華三昧大乘方等之旨。遂",
    "T51n2071_002:0114c09": "於大小二乘。定慧等學。敷揚引喻。用攝自他",
    "T51n2071_002:0114c10": "久之。眾雜精&#x9E81;。是非紛起。其徒患之。具以白",
    "T51n2071_002:0114c11": "思。思曰。大聖在世。不免流言。在我之為豈逃",
    "T51n2071_002:0114c12": "小謗。況我佛法不久當滅。未識何方可避其",
    "T51n2071_002:0114c13": "難。俄而空有人曰。若欲修定。武當南嶽。是其",
    "T51n2071_002:0114c14": "處也。齊武平中。南至光州。時方擾攘。路多梗",
    "T51n2071_002:0114c15": "塞。權與其徒止于大蘇山。其山陳齊邊境。兵",
    "T51n2071_002:0114c16": "刃所衝加。值佛法云崩五眾離潰。一時英俊。",
    "T51n2071_002:0114c17": "猶慕其德。晦逃名跡。來咨理味。思曰。吾老",
    "T51n2071_002:0114c18": "矣。無能以發汝。姑命學徒智顗。代講金經。至",
    "T51n2071_002:0114c19": "一心具萬行處。顗有疑焉。思曰。汝向所疑。",
    "T51n2071_002:0114c20": "乃其大品次第意。未為法華圓頓旨也。吾昔",
    "T51n2071_002:0114c21": "夏中。苦節思此。無何一念頓曉諸法。忝已親",
    "T51n2071_002:0114c22": "證不勞致疑。顗即咨受法華三七境界已。而",
    "T51n2071_002:0114c23": "咨曰。和尚行位應居十地。思曰非也。乃十信",
    "T51n2071_002:0114c24": "鐵輪位耳。吾時以事驗之。可自見矣。陳光大",
    "T51n2071_002:0114c25": "中離大蘇。與四十餘僧。徑趣南嶽。既至謂諸",
    "T51n2071_002:0114c26": "僧曰。吾此十載。必事遠遊。翌日前至衡陽。遇",
    "T51n2071_002:0114c27": "一嘉所。層&#x5CEF;峭拔。茂林森聳。思指茂林之下",
    "T51n2071_002:0114c28": "曰。此古寺也。昔吾憩此有年矣。依言以發其",
    "T51n2071_002:0114c29": "土。果獲堂殿基&#x588C;僧用器皿。次至一大巖下。",
    "T51n2071_002:0115a01": "又曰。此吾昔之坐禪處也。群賊之來以斬吾",
    "T51n2071_002:0115a02": "首。自其命終有今身焉。未移數步。且得枯骸",
    "T51n2071_002:0115a03": "一聚及於髏骨。思捧髏骨而祝曰。此吾身首",
    "T51n2071_002:0115a04": "之餘分。可憑佛力為之資熏。特收之以起塔",
    "T51n2071_002:0115a05": "焉。陳帝聞思疊有異事。下詔迎思。以止棲玄",
    "T51n2071_002:0115a06": "寺。尋之他寺。途中遇雨。衣物不濕。履&#x8203;不",
    "T51n2071_002:0115a07": "濡。僧正慧暠見而歎曰。此果行人。吾輩不得",
    "T51n2071_002:0115a08": "而知矣。大都督吳明徹省。以犀枕奉思。別將",
    "T51n2071_002:0115a09": "夏侯孝威。往寺謁之。道中忽念。吳侯所奉犀",
    "T51n2071_002:0115a10": "枕。欲識其狀。比至思所。未之致敬。思曰。欲",
    "T51n2071_002:0115a11": "見犀枕。可往視之。夏侯大驚。乃知其有他心",
    "T51n2071_002:0115a12": "焉。思居南嶽。陳主歲遣三信慰勞。供應山積。",
    "T51n2071_002:0115a13": "其所化人。神變難測。或現形大小。或隱跡空",
    "T51n2071_002:0115a14": "無。或憑附外物。祥瑞亂舉。臨終至其山半道",
    "T51n2071_002:0115a15": "場。繼日說法。告道嚴毅。聞者寒心。既而又",
    "T51n2071_002:0115a16": "曰。若十人能修般舟三昧。隨其所須。吾當資",
    "T51n2071_002:0115a17": "給。如無此人。吾其去矣。竟無答者。思即斂",
    "T51n2071_002:0115a18": "念。若彈指頃而奄息焉。有小僧靈辯。時在其",
    "T51n2071_002:0115a19": "側哀號踊躄。思復開目而責曰。眾聖相迎論",
    "T51n2071_002:0115a20": "吾所受生。何意哀號以相亂耶。乃斥靈辯。出",
    "T51n2071_002:0115a21": "外奄息如初。原其年即陳太建之九年。年六",
    "T51n2071_002:0115a22": "十四。始思之至以為十載之後。必事遠遊。至",
    "T51n2071_002:0115a23": "是正十載矣。議者以。思&#x751E;受彌陀說法。復造",
    "T51n2071_002:0115a24": "彌陀聖像。用嚴觀想。又與慧命禪師。蘊結淨",
    "T51n2071_002:0115a25": "業。期會于安養。則思向之以謂。眾聖相迎。論",
    "T51n2071_002:0115a26": "吾所受生者豈他哉。其實以生安養爾。",
    "T51n2071_002:0115a27": "[0115a27] 釋智顗。俗姓陳其先潁川人。有晉遷都。寓居",
    "T51n2071_002:0115a28": "于荊州之華容。母徐氏。懷顗屢感異夢。及誕",
    "T51n2071_002:0115a29": "室內洞明踰日。乃止襁褓之間。臥即合掌。坐",
    "T51n2071_002:0115b01": "即面西。殆其總角。喜往伽藍。僧有奇其志尚。",
    "T51n2071_002:0115b02": "口授法華普門品。纔及一過則通誦之。志學",
    "T51n2071_002:0115b03": "之年。北度硤州。依學于舅氏。十八遇湘州果",
    "T51n2071_002:0115b04": "願寺緒法師。從而落髮。緒授十戒。令就慧曠",
    "T51n2071_002:0115b05": "律師北面橫經。續潛大賢山。誦無量義及法",
    "T51n2071_002:0115b06": "華普賢觀經。浹旬未再。三部終焉。次依光州",
    "T51n2071_002:0115b07": "大蘇山思禪師。思見顗曰。昔在靈山同聽法",
    "T51n2071_002:0115b08": "華。勝緣所資。今復會此。首示普賢道場。及說",
    "T51n2071_002:0115b09": "四安樂行。顗止蘇山。行法華三昧。始三夕至",
    "T51n2071_002:0115b10": "藥王品是真精進句。解悟開發。且見與思共",
    "T51n2071_002:0115b11": "在靈山聽佛說法。翌日白思。思曰。非爾弗感。",
    "T51n2071_002:0115b12": "非我弗知。此乃法華三昧前方便也。未幾又",
    "T51n2071_002:0115b13": "入熙州白沙山。如前入觀。於經有疑。輒見思",
    "T51n2071_002:0115b14": "來冥為披釋。其後思令代講。聞者伏之。惟於",
    "T51n2071_002:0115b15": "三三昧三觀智用以諮審。餘皆炳然自曉。思",
    "T51n2071_002:0115b16": "於座下觀聽。謂學徒曰。此吾之義兒也。但恨",
    "T51n2071_002:0115b17": "定力少矣。於是道俗改觀。名聞遐邇。尋而別",
    "T51n2071_002:0115b18": "思。思曰。汝於陳國有緣。往必饒益。顗乃間適",
    "T51n2071_002:0115b19": "金陵。於瓦官寺。大弘禪法。僕射徐陵。與時貴",
    "T51n2071_002:0115b20": "望。咸叩問之。然顗賦性恬怡。不樂紛擾。出",
    "T51n2071_002:0115b21": "處動靜。率思林澤。陳光大中。曾夢巖崖千仞。",
    "T51n2071_002:0115b22": "雲日半垂。滄溟萬里。渺無堤岸。遙見一僧在",
    "T51n2071_002:0115b23": "其巖頂。招手伸臂。至于岐麓。挽顗而上詰。旦",
    "T51n2071_002:0115b24": "具言其夢。人或告曰。此必會稽之天台爾。晉",
    "T51n2071_002:0115b25": "宋以來。僧光道猷法蘭曇密之徒。皆棲焉。顗",
    "T51n2071_002:0115b26": "欣其說。與慧辯等二十餘僧。相與南征其山。",
    "T51n2071_002:0115b27": "先有僧定光。棲之已四十年。顗之未至前二",
    "T51n2071_002:0115b28": "年。光謂人曰。善知識來。爾宜辦事。以待其",
    "T51n2071_002:0115b29": "闕。及顗之至。歡然相接。且問之曰。善知識。",
    "T51n2071_002:0115c01": "憶吾早年招手伸臂以相挽不。顗乃驚悚。知",
    "T51n2071_002:0115c02": "昔之夢有靈矣。旋聞鐘聲遍徹山谷。顗以山",
    "T51n2071_002:0115c03": "谷無寺。頗怪異之。光曰。鐘是召集有緣。爾得",
    "T51n2071_002:0115c04": "住也。何怪焉。洎將營寺。光曰。可以隨宜安",
    "T51n2071_002:0115c05": "堵。至國清時。當有貴人為立寺矣。後二年宣",
    "T51n2071_002:0115c06": "皇帝。聞顗道行果&#x52C5;立寺。又知僧徒所在景",
    "T51n2071_002:0115c07": "附。特割始豐縣資賦。以充給之。顗居其寺。每",
    "T51n2071_002:0115c08": "膺夏制。講淨名經。一旦講次。倏見三道寶階",
    "T51n2071_002:0115c09": "自天來降。又復有數梵僧。乘階而下手。擎香",
    "T51n2071_002:0115c10": "鑪繞顗三匝。久而乃滅。識者以為石橋聖眾。",
    "T51n2071_002:0115c11": "明示印認。使固其心焉。永陽王百智。以師事",
    "T51n2071_002:0115c12": "顗。及其出撫吳會全家就山。以請戒法。宣帝",
    "T51n2071_002:0115c13": "亦&#x751E;問曰。方今釋門誰為名勝。近臣陳喧曰。",
    "T51n2071_002:0115c14": "瓦官禪師真為名勝。往在京輦群賢所宗。今",
    "T51n2071_002:0115c15": "遁天台物情失附。願陛下詔迴。規訓道俗。帝",
    "T51n2071_002:0115c16": "乃疊降璽書詔之。顗至都下帝&#x52C5;群臣。迎入",
    "T51n2071_002:0115c17": "太極殿之東堂。講智度論。又詔羊車童子引",
    "T51n2071_002:0115c18": "導於前。又宣中書舍人。翼從於後。于時天下",
    "T51n2071_002:0115c19": "檢括僧尼。無籍貫者。萬計朝議。以其寡經業",
    "T51n2071_002:0115c20": "者。盡搜簡之。顗諫曰。調達誦六萬象經。不",
    "T51n2071_002:0115c21": "免地獄。盤特諷一行法偈。獲登聖果。篤論道",
    "T51n2071_002:0115c22": "也。豈多誦哉。宣帝大悅。遂停搜簡。俄夢一",
    "T51n2071_002:0115c23": "人。部從嚴整。前而告曰。余冠達也。請住三",
    "T51n2071_002:0115c24": "橋。顗曰。冠達梁武法名也。三橋非光宅耶。乃",
    "T51n2071_002:0115c25": "移居之。其年夏四月。陳主幸寺。請講仁王經。",
    "T51n2071_002:0115c26": "帝於眾中。起拜殷勤。儲后嬪妃。並崇戒範。仍",
    "T51n2071_002:0115c27": "具文曰。惟師化導。無方隨機濟物。衛護國土。",
    "T51n2071_002:0115c28": "汲引天人。又曰。今欲罄其本願。請為菩薩戒",
    "T51n2071_002:0115c29": "師。冀流慈忍。如朕意焉。顗升高座。帝於座下",
    "T51n2071_002:0116a01": "執弟子禮。及金陵敗。覆事歸楊氏。晉王時在",
    "T51n2071_002:0116a02": "楊州。亦欲咨受戒法。躬制文曰。弟子承基積",
    "T51n2071_002:0116a03": "善。生在皇家。庭訓早趨。貽教夙漸。又曰。和",
    "T51n2071_002:0116a04": "尚名稱遠聞。眾所知識故。茲虔仰命&#x6A9D;遠迎。",
    "T51n2071_002:0116a05": "顗屆楊州。王陳千僧法會稟受焉。受已顗告",
    "T51n2071_002:0116a06": "王曰。大士超度總攝為先。詮名表實。今昔同",
    "T51n2071_002:0116a07": "然。王可法名總持用彰其實。王頂受之。王於",
    "T51n2071_002:0116a08": "眾中。亦告顗曰。禪師智德。內融慈忍外發降",
    "T51n2071_002:0116a09": "伏天人。制諸魔外。願號智者。下副群心。因",
    "T51n2071_002:0116a10": "捨異物。六十餘事。顗迴其物。俱賑貧乏。後",
    "T51n2071_002:0116a11": "還舊山。一心在定。他日由禪定起。謂弟子智",
    "T51n2071_002:0116a12": "越曰。吾之幻質旦夕云滅。汝於石城。嚴持香",
    "T51n2071_002:0116a13": "華。俟吾以謝此報。及顗至之施床。西向念彌",
    "T51n2071_002:0116a14": "陀佛與二菩薩。及於淨土化佛與化菩薩。來",
    "T51n2071_002:0116a15": "相擁護。又囑弟子。多燃香燭。又挹三衣&#x9262;杖。",
    "T51n2071_002:0116a16": "以近其身。有欲進齊食者。師曰。能無攀緣。即",
    "T51n2071_002:0116a17": "真齊矣。又索香湯。漱淨舌根。說十如四不生",
    "T51n2071_002:0116a18": "十法界三觀四智四無量六波羅蜜等法。僧",
    "T51n2071_002:0116a19": "有問其所證。答曰。吾不領眾。必淨六根。為",
    "T51n2071_002:0116a20": "他損己。退歸五品內位。爾又曰。人命將終。聞",
    "T51n2071_002:0116a21": "鐘磬聲增其正念。汝宜鳴磬以增吾念。乃自",
    "T51n2071_002:0116a22": "跏趺。於彌陀像前終焉。",
    "T51n2071_002:0116a23": "[0116a23] 釋智舜。俗姓孟趙州大陸人也。少負耿介。有",
    "T51n2071_002:0116a24": "高遁林泉志。旋而剪落。益&#x758E;流俗。事雲門稠",
    "T51n2071_002:0116a25": "禪師。餘一紀沈默絡日。似不能言。其所言",
    "T51n2071_002:0116a26": "者。戒焉定焉。三乘位望互所修證焉。稠奇之",
    "T51n2071_002:0116a27": "曰。汝於人事其幾無心哉。吾今而後。與汝可",
    "T51n2071_002:0116a28": "言教矣。繇是三乘權實。日新聞見。其於僧行。",
    "T51n2071_002:0116a29": "彌加砥礪。或時妄情卒起。則引錐刺股。用警",
    "T51n2071_002:0116b01": "其念。雖夫小過。舜亦然也。以故塵勞業習無",
    "T51n2071_002:0116b02": "自而入。舊與曇詢法師。同修念定。便滫而外",
    "T51n2071_002:0116b03": "足不踰閫者十年。後聞贊皇許亭山林麓祕",
    "T51n2071_002:0116b04": "邃。就而棲之。好事者多以輦運。庸資其闕。舜",
    "T51n2071_002:0116b05": "避焉。問其故。對曰。山居橡栗。足以支歲時。",
    "T51n2071_002:0116b06": "何闕之有。惟舜為行至簡為性至仁。生生之",
    "T51n2071_002:0116b07": "類。微而如螻螘者。未始傷之。其他異類。又可",
    "T51n2071_002:0116b08": "知也。人有啖其血肉。舜必告曰。六道殊形。汝",
    "T51n2071_002:0116b09": "無不經。一切有命。皆汝父母。一切有生。皆汝",
    "T51n2071_002:0116b10": "故身。食其肉是食汝父母。啖其血乃啖汝身",
    "T51n2071_002:0116b11": "分。汝奚不以父母身分憫之哉。聞者悛心焉。",
    "T51n2071_002:0116b12": "&#x751E;有獵者。驅雉以入其房。舜勉釋之。不能迴",
    "T51n2071_002:0116b13": "其意。乃刃一耳遺之曰。不能迴汝之意。由汝",
    "T51n2071_002:0116b14": "貪其肉故也。吾願以此代之。獵者大驚。其後",
    "T51n2071_002:0116b15": "許亭風俗。不為畋獵者十八九焉。舜居許亭",
    "T51n2071_002:0116b16": "日久。山足居民率來依慕。舜不樂之。又入漳",
    "T51n2071_002:0116b17": "洪山之南谷。更專念定。隋開皇十年。文帝知",
    "T51n2071_002:0116b18": "舜刻苦。特下詔曰。皇帝敬問漳洪山之南谷",
    "T51n2071_002:0116b19": "舜禪師。冬日極寒。道味安隱。勉勗蒼生。成就",
    "T51n2071_002:0116b20": "勝業。惟茲願力朕甚嘉焉。今遣開府盧元壽。",
    "T51n2071_002:0116b21": "指宣朕意。仍詔禪師以赴行在。舜表謝以疾",
    "T51n2071_002:0116b22": "辭焉。民欽其德。起寺居之。後憩廬山大林寺。",
    "T51n2071_002:0116b23": "以昔遠師有蓮臺淨社之修。又其遺跡炳然",
    "T51n2071_002:0116b24": "尚在。於是踵其前躅。修十六觀。於諸觀門。日",
    "T51n2071_002:0116b25": "馳念想。季年豫章道俗。請講觀經。舜曰。觀經",
    "T51n2071_002:0116b26": "淨土教也。淨土吾所修也。吾豈於此拒之哉。",
    "T51n2071_002:0116b27": "吾從命焉。講終之五日得病。又一日舜於病",
    "T51n2071_002:0116b28": "中。自見鸚鵡孔雀累百來集。念佛焉念法焉。",
    "T51n2071_002:0116b29": "念以諸波羅蜜。而微妙之聲在焉。舜乃強力。",
    "T51n2071_002:0116c01": "而起告弟子曰。鸚鵡孔雀交相來集。而復念",
    "T51n2071_002:0116c02": "佛念法。以當吾前。此必淨土化主。示其先應",
    "T51n2071_002:0116c03": "以資我。我於今日其終焉。已而果然。",
    "T51n2071_002:0116c04": "[0116c04] 釋智通。俗姓程河東人也。十歲服緇為沙彌。",
    "T51n2071_002:0116c05": "威儀敦肅為時所稱。受具之後。屏息諸緣。獨",
    "T51n2071_002:0116c06": "勤懺誦。誦先賢讚佛偈三千餘首。每於六時",
    "T51n2071_002:0116c07": "以對尊像。引聲高唱。委曲悽切。聞者悲之。五",
    "T51n2071_002:0116c08": "十許年。略無告倦。周武之末。釋門淪廢。通即",
    "T51n2071_002:0116c09": "避地幽僻。以消時難。隋祖統御再隆佛日。通",
    "T51n2071_002:0116c10": "於孤老寺。六時精苦益倍初焉。大抵以三界",
    "T51n2071_002:0116c11": "五苦日相凌困。願期出離以生安養。大業七",
    "T51n2071_002:0116c12": "年十月嬰疾。姑命門人頂蓋數十人。同聲西",
    "T51n2071_002:0116c13": "向。念彌陀佛。通乃閉目。端想久之。問蓋曰。",
    "T51n2071_002:0116c14": "有何緣務大明燈燭。蓋因熄燭。通又曰。明何",
    "T51n2071_002:0116c15": "益盛。蓋以無燭。遂對之曰。光明異相。必有待",
    "T51n2071_002:0116c16": "也。非蓋所能知矣。通旋開目周視。令蓋燃香。",
    "T51n2071_002:0116c17": "香煙既起。通彈指云。無上勝異在吾有矣。或",
    "T51n2071_002:0116c18": "問其勝。答曰。寶幢華幔。悉在吾前。非勝而何",
    "T51n2071_002:0116c19": "日將暮矣。又謂蓋曰。吾生淨土。刻在今夕。汝",
    "T51n2071_002:0116c20": "徒精進勿生退惰。至于中夜。坐亡于懺誦之",
    "T51n2071_002:0116c21": "堂。若禪定焉。寺僧道慧。見其堂左。樓閣千",
    "T51n2071_002:0116c22": "重。排空西去。漸遠漸隱。猶雲霧萬疊。或離或",
    "T51n2071_002:0116c23": "散。不可模狀。時頂蓋之母王氏。亦著淨業。當",
    "T51n2071_002:0116c24": "其捨報。亦見青碧蓮華充滿其室。至者往往。",
    "T51n2071_002:0116c25": "尚聞蓮華之香。移日不散。",
    "T51n2071_002:0116c26": "[0116c26] 釋真慧。俗姓陳陝之平陸人也。隋開皇中。厭",
    "T51n2071_002:0116c27": "俗以事本州清禪師。次之鄴都。受具于洪律",
    "T51n2071_002:0116c28": "師。續聞衛州詢禪師。深悟佛乘。復從咨訪。開",
    "T51n2071_002:0116c29": "皇之末。杖錫西歸。路出白鹿百家巖。因而憩",
    "T51n2071_002:0117a01": "寓。或告慧曰。擇地幽棲。蒲&#x5742;尤嘉焉。慧得其",
    "T51n2071_002:0117a02": "說。乃之蒲&#x5742;之麻谷。創開禪宇。蔚為淨坊。大",
    "T51n2071_002:0117a03": "業初&#x751E;餌黃精。絕粒百餘日。於其淨土。以繫",
    "T51n2071_002:0117a04": "觀想。旋又坐夏於盤谷。谷有猛虎。為民害者",
    "T51n2071_002:0117a05": "四年。殆慧之至。率皆避焉。十一年十月七日",
    "T51n2071_002:0117a06": "寢疾。終于其谷之南巖。春秋四十七。僧臘三",
    "T51n2071_002:0117a07": "十五。初慧好窮經律。積以成性。及得淨土九",
    "T51n2071_002:0117a08": "品階漸。追而修之。又恐修習未固魔外間擾。",
    "T51n2071_002:0117a09": "且曰。凡夫異念紛紛不一。不憑聖力。吾孰依",
    "T51n2071_002:0117a10": "焉。乃築淨地。為之方壇。壇設高臺。珠玉眾寶",
    "T51n2071_002:0117a11": "中外相表。臺之四面。復設四柱寶幢。幢上網",
    "T51n2071_002:0117a12": "幔。互相映飾。無量壽佛居中焉。觀音勢至侍",
    "T51n2071_002:0117a13": "左右焉。其下間以青碧象琉璃地。金繩分布。",
    "T51n2071_002:0117a14": "用界其道。道下又設七寶金幢。幢分八方。皆",
    "T51n2071_002:0117a15": "如其一。取經所謂七寶金幢擎琉璃地者云",
    "T51n2071_002:0117a16": "也。慧每依像作觀。必先澡身澣衣。而後敢入。",
    "T51n2071_002:0117a17": "既而出之。挺身整念肅肅然。若其諸佛神變",
    "T51n2071_002:0117a18": "而常在前焉。其亡之夕告弟子曰。吾於淨土。",
    "T51n2071_002:0117a19": "稍敦行業。不期今夕。預見蓮華。載開載合。似",
    "T51n2071_002:0117a20": "將乘吾。足履之在空焉。未移頃刻。眾聞鐘聲。",
    "T51n2071_002:0117a21": "又聞天風四來異光驟發。慧遂亡矣。",
    "T51n2071_002:0117a22": "[0117a22] 釋法智。不究其族。隋文之時。游學于東越。越",
    "T51n2071_002:0117a23": "之有通大小乘經義者。智必師之。以故強學",
    "T51n2071_002:0117a24": "多聞人罕儔匹。末年以徑直之門。莫如念佛。",
    "T51n2071_002:0117a25": "於是晨興暮息。繼念而不弛者七年。已而議",
    "T51n2071_002:0117a26": "曰。犯一吉羅承其罪也。歷一中劫。此誠可信。",
    "T51n2071_002:0117a27": "以其固而為之也。一稱阿彌陀佛。而滅億劫",
    "T51n2071_002:0117a28": "重罪。則予也竊有疑焉。或告智曰。無自疑矣。",
    "T51n2071_002:0117a29": "教以念佛久則功。功則化。化則三昧現前。今",
    "T51n2071_002:0117b01": "子之疑。是疑教也。夫疑教則信無依。無依則",
    "T51n2071_002:0117b02": "情自亂。亂而失之。則謗讟之過。生地獄之因。",
    "T51n2071_002:0117b03": "起如之何。且自疑也。智誠其意。乃於國清寺",
    "T51n2071_002:0117b04": "兜率臺上。絕去諸緣。一心念佛。想念既極。數",
    "T51n2071_002:0117b05": "感觀音勢至同時來現。異日又感天冠寶瓶",
    "T51n2071_002:0117b06": "光映其身。智謂道俗親知曰。吾生淨土蓋有",
    "T51n2071_002:0117b07": "日矣。誰能具食以餞我。眾笑而對曰。果能之。",
    "T51n2071_002:0117b08": "則吾等豈以一食為惜哉。惟恐道人之不能",
    "T51n2071_002:0117b09": "也。遂刻後三日會食之。其日食罷。智無他疾。",
    "T51n2071_002:0117b10": "眾心或信或否或疑。其卓然為相侮。日既西",
    "T51n2071_002:0117b11": "次。因宿其房伺候之。夜之未央。智於繩床念",
    "T51n2071_002:0117b12": "佛。安坐而化。是夜有金色光。自西而來。照數",
    "T51n2071_002:0117b13": "百里。江上漁人謂。其天曉。舳艫相望。率皆驚",
    "T51n2071_002:0117b14": "起。久而乃曉。",
    "T51n2071_002:0117b15": "[0117b15] 釋善胄。俗姓淮瀛州博野人也。少通義學。出",
    "T51n2071_002:0117b16": "於流伍。&#x751E;遊吳中。遇法師慧靖講涅槃經。道",
    "T51n2071_002:0117b17": "俗千人。傾耳注聽。胄於千人之中。與之論議。",
    "T51n2071_002:0117b18": "往復徵詰。大為克勝。由是數郡飛播時譽。隋",
    "T51n2071_002:0117b19": "仁壽三年。文皇帝詔。擇名僧五十三人。分舍",
    "T51n2071_002:0117b20": "利于五十三郡。胄以所負之善。獲預其選。就",
    "T51n2071_002:0117b21": "其所選。胄尤有聲焉。然胄寡親世務。親戚故",
    "T51n2071_002:0117b22": "舊情亦薄。然惟於淨土。特著勳業。所居堂宇。",
    "T51n2071_002:0117b23": "有彌陀像及二菩薩。累放光明內外。見者靡",
    "T51n2071_002:0117b24": "不稱歎。而胄也其終無言焉。大業二年臥疾。",
    "T51n2071_002:0117b25": "至唐武德三年。疾乃有瘳。胄曰。吾病瘳矣。命",
    "T51n2071_002:0117b26": "且將盡。俄而驟致綿篤。又曰。吾於佛教。本無",
    "T51n2071_002:0117b27": "輕略。不慮淨土不生。即令諸僧拂拭房宇。嚴",
    "T51n2071_002:0117b28": "待時至。其夕諸僧。尚在胄側。而胄&#x5010;起合掌。",
    "T51n2071_002:0117b29": "而祝曰。佛以四十八願攝我。有情必冀。此時",
    "T51n2071_002:0117c01": "如佛本願。已而又曰。諸有眾生。於多劫中。",
    "T51n2071_002:0117c02": "不值佛不聞法。今佛光明。幸既照胄。胄向所",
    "T51n2071_002:0117c03": "願無愆矣。言訖遂終。",
    "T51n2071_002:0117c04": "[0117c04] 釋法祥。同州澄城人。童稚之歲。操志自立。周",
    "T51n2071_002:0117c05": "武之末。冠帶僧徒。其間負明敏者。必錄用之。",
    "T51n2071_002:0117c06": "祥以所負獲陞官路。隋復大化。祥乃陳表乞",
    "T51n2071_002:0117c07": "再為僧。尋住楊都大興國寺三十年。潛思玄",
    "T51n2071_002:0117c08": "籍。羅總權實。開蒙指俗。動有饒益。每以饒",
    "T51n2071_002:0117c09": "益之善。助生安養。至於基一堂構一室。形器",
    "T51n2071_002:0117c10": "土木之為。必引願之。唐武德七年有疾。至其",
    "T51n2071_002:0117c11": "增劇。弟子在祥之側。聞祥稱佛之聲。繼發于",
    "T51n2071_002:0117c12": "口。初未悟之。謂其病中念佛。以著願想。尋迴",
    "T51n2071_002:0117c13": "顧之。乃見其房之西壁有光焉。其光圓合。若",
    "T51n2071_002:0117c14": "諸寶鏡。雖他國土畢亦現之。光中又有頻伽",
    "T51n2071_002:0117c15": "之鳥鼓冀四來。祥指所見謂弟子曰。頻伽諸",
    "T51n2071_002:0117c16": "鳥。汝徒見耶。見之他日淨土必見吾也。旋而",
    "T51n2071_002:0117c17": "光隱。祥亦亡焉。於是用西域茶毘法。收舍利",
    "T51n2071_002:0117c18": "而葬焉。",
    "T51n2071_002:0117c19": "[0117c19] 釋明贍。俗姓杜恒州石邑人。性剛介有古今",
    "T51n2071_002:0117c20": "學。州里舉為俊士。尋悟世幻。從飛龍山應覺",
    "T51n2071_002:0117c21": "寺出家焉。後依鄴下大集寺。專窮大論。宇文",
    "T51n2071_002:0117c22": "氏之廢佛教也。贍乃晦&#x8FF9;巖谷。至隋文恢復",
    "T51n2071_002:0117c23": "聖化。出居相州法藏寺。然贍志氣超拔不干",
    "T51n2071_002:0117c24": "非類。香燭之外了無他涉。開皇三年。詔住大",
    "T51n2071_002:0117c25": "興寺。傳譯聖文。大業二年。&#x52C5;天下僧道。例形",
    "T51n2071_002:0117c26": "俗拜。于時殿前黃老之徒。皆奉詔旨。惟僧一",
    "T51n2071_002:0117c27": "門。猶懷偃蹇。帝曰。詔條久頒義。須致敬。贍",
    "T51n2071_002:0117c28": "對曰。陛下必使準制返道。則犬馬之誠。敢不",
    "T51n2071_002:0117c29": "從命。如其大法可崇。則法服之下。僧徒無以",
    "T51n2071_002:0118a01": "敬俗。帝曰。僧徒無以敬俗何以致敬於宋武。",
    "T51n2071_002:0118a02": "贍曰。宋武任威縱暴。仁德不施。苟違詔命。坐",
    "T51n2071_002:0118a03": "貽顯戮。陛下聖化毓物。不陷非罪。是以臣等。",
    "T51n2071_002:0118a04": "得盡忠言。帝允其奏。遂罷前詔。眾以贍性剛",
    "T51n2071_002:0118a05": "介不畏強禦。舉為京邑上座。唐太宗時。亦&#x751E;",
    "T51n2071_002:0118a06": "詔入。問以佛教。贍曰。佛所宗。大以慈忍為",
    "T51n2071_002:0118a07": "本。尋即下&#x52C5;以減屠宰。行軍之處。皆置佛祠。",
    "T51n2071_002:0118a08": "殆其暮歲。剋念安養。或譏所修遲晚。贍曰。孰",
    "T51n2071_002:0118a09": "遲也。十念不忘。猶且見佛。況吾所念。其萬萬",
    "T51n2071_002:0118a10": "哉。真觀二年十月二日有疾。謂弟子曰。物數",
    "T51n2071_002:0118a11": "有終。命數有極。吾命終且極矣。又曰。吾之終",
    "T51n2071_002:0118a12": "也。其非安養之生乎。乃期僧俗數百人。旦日",
    "T51n2071_002:0118a13": "於興善寺。具齋言別。于時僕射房玄齡相國",
    "T51n2071_002:0118a14": "杜如晦皆會焉。日既移午。贍乃迴寺。整肅威",
    "T51n2071_002:0118a15": "儀。若有所待。頃之遽曰。我佛來也。須臾又",
    "T51n2071_002:0118a16": "曰。二大菩薩亦已至也。於是竦身合掌。欣歎",
    "T51n2071_002:0118a17": "而卒。",
    "T51n2071_002:0118a18": "[0118a18] 釋道綽。俗姓衛并州汶水人。棄家已來。歷訪",
    "T51n2071_002:0118a19": "名師。後聞瓚禪師理行兼著。畢志事之。尋憩",
    "T51n2071_002:0118a20": "壁谷玄中寺。寺即後魏曇鸞法師之舊止也。",
    "T51n2071_002:0118a21": "鸞於其寺。久蘊淨業。至其亡日。疊有祥異。郡",
    "T51n2071_002:0118a22": "人奇之。捃摭其事。刻之于碑。綽臨其文。彌起",
    "T51n2071_002:0118a23": "深信。於是依附靜境。澄寂諸念。念彌陀佛。不",
    "T51n2071_002:0118a24": "知其數。大汎日以七萬遍為度。并汾之間。風",
    "T51n2071_002:0118a25": "俗少事念佛。持數珠者罕。&#x751E;有之。綽勉僧俗",
    "T51n2071_002:0118a26": "念佛。無數珠者。以豆記之。如念一聲。即度一",
    "T51n2071_002:0118a27": "豆。或時麻麥記者亦然。已而較之。其所度者",
    "T51n2071_002:0118a28": "數萬斛。唐真觀三年四月八日。道俗集其寺。",
    "T51n2071_002:0118a29": "樂如來之降生也。且見鸞於空中。乘七寶船。",
    "T51n2071_002:0118b01": "由其船上而指綽曰。汝於淨土堂宇已成。但",
    "T51n2071_002:0118b02": "推報命未盡。爾復見化佛與化菩薩飄颻在",
    "T51n2071_002:0118b03": "空。眾乃驚歎。大生信服。雖夫無種闡提之人。",
    "T51n2071_002:0118b04": "亦率服之。以故唐初。并汾諸郡。熏漬淨業。由",
    "T51n2071_002:0118b05": "綽盛焉。綽有同志道撫者。久居輦下。去玄中",
    "T51n2071_002:0118b06": "寺。頗甚&#x758E;遠。或時相見。必指淨土為永會。綽",
    "T51n2071_002:0118b07": "亡既三日。撫聞之曰。吾常以行先之。何乃後",
    "T51n2071_002:0118b08": "也。又曰。吾如一息之功。見佛之期可追矣。即",
    "T51n2071_002:0118b09": "日於像前叩頭陳露。退就其座以化。",
    "T51n2071_002:0118b10": "[0118b10] 釋灌頂。字法雲俗姓吳。常州義興人。五世祖",
    "T51n2071_002:0118b11": "避地東甌。因家臨海之章安。頂於孩抱之間。",
    "T51n2071_002:0118b12": "母稱佛法僧名。口必和之。文字聲勢。歷歷可",
    "T51n2071_002:0118b13": "聽。攝淨寺慧拯法師。聞之曰。此真宿習也爾",
    "T51n2071_002:0118b14": "矣。七歲為拯弟子。日承訓勗。驟有所成。洎",
    "T51n2071_002:0118b15": "拯厭世。訪道天台。資習戒定。罔失規緒。陳至",
    "T51n2071_002:0118b16": "德中。從智者居光宅。陳氏失馭。事歸隋氏。開",
    "T51n2071_002:0118b17": "皇十一年。晉王出鎮楊州。頂隨智者止禪眾",
    "T51n2071_002:0118b18": "寺。既三年。智者迴軫。頂亦附之十七年。智",
    "T51n2071_002:0118b19": "者有疾。頂受遺囑。及別晉王信物。王&#x751E;請戒",
    "T51n2071_002:0118b20": "於顗。暨頂之至。大起愴悼。因以善業。推為法",
    "T51n2071_002:0118b21": "親。續遣楊州總管府司馬王弘。送頂還山。仍",
    "T51n2071_002:0118b22": "為智者創國清寺。仁壽元年。晉王入嗣。頂承",
    "T51n2071_002:0118b23": "天睠。日加隆盛。寺宇臺殿。更增完葺。尋詔入",
    "T51n2071_002:0118b24": "內。講淨名法華等經。三夏闡弘。六宮仰止。又",
    "T51n2071_002:0118b25": "二年。頂歸天台。至唐真觀六年八月七日。終",
    "T51n2071_002:0118b26": "于國清寺。春秋七十二。初頂有疾。室有異香。",
    "T51n2071_002:0118b27": "頂喜曰。此寶蓮之香氣。吾其乘之而去矣。因",
    "T51n2071_002:0118b28": "之像前。十稱阿彌陀佛。三稱觀音勢至二菩",
    "T51n2071_002:0118b29": "薩。及清淨海眾諸菩薩。旋乃就席。累手當心。",
    "T51n2071_002:0118c01": "儼然如歸。",
    "T51n2071_002:0118c02": "[0118c02] 釋道昂。魏之胡城人。託胎之始。其母不能啖",
    "T51n2071_002:0118c03": "葷血。人有茹葷血而至者。母亦惡之。九歲投",
    "T51n2071_002:0118c04": "靈裕法師為弟子。慧解天縱。殆非師授。&#x751E;於",
    "T51n2071_002:0118c05": "寒陵山寺。覃研經旨。積二十年。魏之僧徒義",
    "T51n2071_002:0118c06": "學有所不通。多就咨決。隨叩隨應。罔有遺音。",
    "T51n2071_002:0118c07": "每講華嚴經十地論。其文將徹。乃自陳曰。願",
    "T51n2071_002:0118c08": "生淨土。由今日始。若夫造次語論。願必在焉。",
    "T51n2071_002:0118c09": "唐真觀七年春。昂見遠近親識。輒告之曰。吾",
    "T51n2071_002:0118c10": "之生也猶來。其死也猶歸。吾之八月歸去來",
    "T51n2071_002:0118c11": "矣。及期人皆造之。見其無病。眾且疑焉。昂曰。",
    "T51n2071_002:0118c12": "吾時至矣。汝無疑也。因昇高座。誡勗勤至。聞",
    "T51n2071_002:0118c13": "者悚然。昂於座上方誡勗。時遽然揖曰。彼何",
    "T51n2071_002:0118c14": "天眾。雜沓而來。又曰。天道所生由來非願。願",
    "T51n2071_002:0118c15": "得淨土相迎。即聞命矣。因之冥目。久之又曰。",
    "T51n2071_002:0118c16": "阿彌陀佛光已照我。諸化菩薩。又相來會。於",
    "T51n2071_002:0118c17": "是捧鑪。叩首自陳慶遇。旋而鑪墜。昂亦殞焉。",
    "T51n2071_002:0118c18": "[0118c18] 釋智琰。俗姓朱吳郡人。母張氏。初懷琰夢升",
    "T51n2071_002:0118c19": "通玄寺塔。遠視臨虛坦無懼色。及其載誕。秀",
    "T51n2071_002:0118c20": "形瞻視。八歲事通玄寺璩法師。十二誦法華",
    "T51n2071_002:0118c21": "一部。以繼晨夕積三年。且曰。翼翼京邑四方。",
    "T51n2071_002:0118c22": "是則何必久居坎井。自昧聞見乎。十六北詣",
    "T51n2071_002:0118c23": "持法師。聽成實論。不二年持公受請南邁。琰",
    "T51n2071_002:0118c24": "復東歸。就大莊嚴寺爝法師。重研成實。陳至",
    "T51n2071_002:0118c25": "德三年。京師建仁王齋詔。以三教論議。百口",
    "T51n2071_002:0118c26": "流辯。七夜爭鋒。惟琰所議。為帝稱賞。陳滅隋",
    "T51n2071_002:0118c27": "興。尚書令楚國公楊素左僕射郅國公蘇威。",
    "T51n2071_002:0118c28": "並引重之。大唐統御琰道彌振。至于中年。行",
    "T51n2071_002:0118c29": "法華普賢懺。又誦法華三萬餘部。又於淨土。",
    "T51n2071_002:0119a01": "修三福業及諸觀想。與州內外僧俗五百許",
    "T51n2071_002:0119a02": "人。每月一集。綿歷光陰凡十載。勤勤之志。終",
    "T51n2071_002:0119a03": "乃如初。比夫匡阜之陰共誓同期。無以異也。",
    "T51n2071_002:0119a04": "真觀八年十月得疾。疾中見一梵僧。手執寶",
    "T51n2071_002:0119a05": "缾前謂琰曰。吾無邊光也。&#x5374;後淨土所稱功",
    "T51n2071_002:0119a06": "德寶王乃我爾。琰得其事謂寺僧曰。無邊光",
    "T51n2071_002:0119a07": "即勢至也。功德寶王實其成佛號。由因言果。",
    "T51n2071_002:0119a08": "勉以諭我。我其西歸也必矣。其日終于武丘",
    "T51n2071_002:0119a09": "之東寺。春秋七十一。州民小大哀誠盡禮。以",
    "T51n2071_002:0119a10": "葬其寺之南嶺。",
    "T51n2071_002:0119a11": "[0119a11] 釋神素。字紹則俗姓王。其先太原人。後居安",
    "T51n2071_002:0119a12": "邑鳴條之野焉。素少為僧。與道傑法師。結意",
    "T51n2071_002:0119a13": "問道。所通辭義人罕儔匹。當時達者。多器厚",
    "T51n2071_002:0119a14": "之。隋大業中。講阿毘曇論。四十餘過。成實諸",
    "T51n2071_002:0119a15": "論。又二十過。自餘小部。蓋無間日。&#x751E;曰。若",
    "T51n2071_002:0119a16": "於所講稍開蒙昧。願其身死早登安養。然素",
    "T51n2071_002:0119a17": "溫恭退讓。不伐諸己。聞人之善。芳己有之。聞",
    "T51n2071_002:0119a18": "人之惡。亦若己焉。唐真觀十七年二月十三",
    "T51n2071_002:0119a19": "日微疾。謂弟子曰。吾以刻骨鏤肌。植因安養。",
    "T51n2071_002:0119a20": "今吾之病。幸無諸苦。汝徒何以助我。即令弟",
    "T51n2071_002:0119a21": "子揭聲以讀觀經。素乃靜聽聽已。又復自念",
    "T51n2071_002:0119a22": "阿彌陀佛觀音勢至二菩薩。并海會諸菩薩。",
    "T51n2071_002:0119a23": "如是稱念往反數番。又令一僧唱之。群僧和",
    "T51n2071_002:0119a24": "之。迄于中夜。挺身安坐。以謝于世。",
    "T51n2071_002:0119a25": "[0119a25] 釋善導。不原其姓。亦不悉何許人。周遊寰宇。",
    "T51n2071_002:0119a26": "求訪道津。唐真觀中。見西河綽禪師。行方等",
    "T51n2071_002:0119a27": "懺及淨土九品道場。導大喜曰。此真入佛之",
    "T51n2071_002:0119a28": "津要。吾得之矣。於是篤勤精苦。若救頭然。續",
    "T51n2071_002:0119a29": "至京師。擊發四部弟子。無間貴賤。彼屠沽輩。",
    "T51n2071_002:0119b01": "亦擊悟焉。&#x751E;寫彌陀經數十萬卷。散施受持。",
    "T51n2071_002:0119b02": "以故京師至于左右。列郡念經佛者。踵&#x8FF9;而",
    "T51n2071_002:0119b03": "是。或問導曰。念佛之善生淨土耶。對曰。如汝",
    "T51n2071_002:0119b04": "所念。遂汝所願。對已導乃自念阿彌陀佛。如",
    "T51n2071_002:0119b05": "是一聲。則有一道光明。從其口出。或其十聲",
    "T51n2071_002:0119b06": "至于百聲。光亦如之。導厭此身諸苦逼迫。情",
    "T51n2071_002:0119b07": "偽變易無暫休息。乃登所居寺前柳樹。西向",
    "T51n2071_002:0119b08": "願曰。願佛威神。驟以接我。觀音勢至亦來助",
    "T51n2071_002:0119b09": "我。令我此心不失正念。不起驚怖。不於彌陀",
    "T51n2071_002:0119b10": "法中以生退墮。願畢於其樹上投身自絕。時",
    "T51n2071_002:0119b11": "京師士大夫。傾誠歸信。咸收其骨以葬。高宗",
    "T51n2071_002:0119b12": "皇帝。知其念佛口出光明。又知捨報之時精",
    "T51n2071_002:0119b13": "至如此。下&#x52C5;以額其寺為光明焉。",
    "T51n2071_002:0119b14": "[0119b14] 釋功&#x9008;。俗姓邊東京浚儀人。年六歲即思出",
    "T51n2071_002:0119b15": "家。親屬阻抑。至于十六。始遂其志。殆其為",
    "T51n2071_002:0119b16": "僧。影不參俗二十年。&#x751E;依泰山入普賢懺行",
    "T51n2071_002:0119b17": "坐讚頌。而身不倚者三年。一旦普賢乘六牙",
    "T51n2071_002:0119b18": "象。以現其前。銀色境界。隨亦現之。&#x9008;知精誠",
    "T51n2071_002:0119b19": "之感也。益加砥礪。或謂&#x9008;曰。如來之教不傳。",
    "T51n2071_002:0119b20": "道俗之情無依。&#x9008;聞其說。亦曰。默思山林。蓋",
    "T51n2071_002:0119b21": "其獨善導達蒙瞽。乃為兼濟。如之何與山林",
    "T51n2071_002:0119b22": "之相守也。眾欣其意。請就本郡慧福寺。講勝",
    "T51n2071_002:0119b23": "鬘經。雖他經律。備亦講說。晚年專講法華。以",
    "T51n2071_002:0119b24": "為永業。&#x751E;著法華義疏五卷。或時講至藥草",
    "T51n2071_002:0119b25": "喻品。天輒降雨。前後五十餘過。皆有其應。",
    "T51n2071_002:0119b26": "以故汴人遇其亢旱。必俟講貫。乃有望焉。後",
    "T51n2071_002:0119b27": "撰佛地論及攝論等疏。疏之未成。&#x9008;曰。罄以",
    "T51n2071_002:0119b28": "凡情詮明聖教。願迴所詮得生安養。及其疏",
    "T51n2071_002:0119b29": "成。五色異光以照其室。寺僧驚歎。罔知所來。",
    "T51n2071_002:0119c01": "&#x9008;曰。此吾詮明聖教之驗也。又曰。吾以三毒",
    "T51n2071_002:0119c02": "之苦。常生厭離。由厭離之心。起增進之念。得",
    "T51n2071_002:0119c03": "於此時乘光見佛足矣。於是繫念西想。不食",
    "T51n2071_002:0119c04": "而終。",
    "T51n2071_002:0119c05": "[0119c05] 釋惟岸。并州交城人。每歎三界無安。猶如火",
    "T51n2071_002:0119c06": "宅。未生安養。皆苦聚。爾於是十六觀門。服勤",
    "T51n2071_002:0119c07": "無斁。唐垂拱元年正月七日。岸因出觀。見觀",
    "T51n2071_002:0119c08": "音勢至二菩薩。現於空中。遲久不滅。岸頂禮",
    "T51n2071_002:0119c09": "雨淚而歎曰。幸由肉眼得&#x89A9;聖容。所恨異世",
    "T51n2071_002:0119c10": "無傳焉。倏有二人。自稱畫工來與畫之。未展",
    "T51n2071_002:0119c11": "臂間。聖相克就。就已人亦失之。弟子怪而問",
    "T51n2071_002:0119c12": "焉。岸曰。此豈畫工哉。又曰。吾之西行乃其時",
    "T51n2071_002:0119c13": "也。弟子有從我者。當明言之。小童子曰。惟",
    "T51n2071_002:0119c14": "師之命。孰敢辭也。岸曰。必能從我。可宜白諸",
    "T51n2071_002:0119c15": "父母。父母聞而笑罵之。其意不能通。童子乃",
    "T51n2071_002:0119c16": "歸其寺。香湯沐浴。於彌陀像前。趺坐以終。人",
    "T51n2071_002:0119c17": "或告岸。岸臨童子撫其背曰。汝之事吾何乃",
    "T51n2071_002:0119c18": "先也。遂索筆焚香。前向所畫菩薩。以述贊",
    "T51n2071_002:0119c19": "曰。觀音助遠接。勢至輔遙迎。寶缾冠上顯化",
    "T51n2071_002:0119c20": "佛。頂前明俱遊十方剎。持華候九生。願以慈",
    "T51n2071_002:0119c21": "悲手。提獎共西行。贊已令諸弟子助聲念佛。",
    "T51n2071_002:0119c22": "其間有未至者。岸曰。無復待之。乃仰目西顧。",
    "T51n2071_002:0119c23": "遽以亡焉。",
    "T51n2071_002:0119c24": "[0119c24] 釋法持。俗姓張潤州江寧人也。九歲事青城",
    "T51n2071_002:0119c25": "山方禪師。天機秀發。動臻淵致。十三依黃梅",
    "T51n2071_002:0119c26": "忍大師得心焉。尋歸青城。事方禪師。更明宗",
    "T51n2071_002:0119c27": "極。自是四方學徒。翕相歸慕。聲望日隆聞于",
    "T51n2071_002:0119c28": "海外。黃梅謝世。&#x751E;與眾曰。後之傳吾法者十",
    "T51n2071_002:0119c29": "人。金陵法持即其一也。持於淨土。以繫于念。",
    "T51n2071_002:0120a01": "凡九年。俯仰進止。必資觀想。長安二年九月",
    "T51n2071_002:0120a02": "五日。終于延福寺。未終前。一日謂弟子智威",
    "T51n2071_002:0120a03": "曰。吾生之日。不能以淨土開誘群物。吾死之",
    "T51n2071_002:0120a04": "後。可宜露骸松下。令諸禽獸食血肉者起淨",
    "T51n2071_002:0120a05": "土因。汝其念之。智威曰。謹奉明教。及其死",
    "T51n2071_002:0120a06": "也。威與郡人具威儀。迎於松下。如持旨焉。寺",
    "T51n2071_002:0120a07": "僧其日。有見神幡數十首閃日西下。幡出異",
    "T51n2071_002:0120a08": "光。以燭其室。持之先居。幽棲故寺竹林。亦皆",
    "T51n2071_002:0120a09": "變白焉。",
    "T51n2071_002:0120a10": "[0120a10] 釋慧日。俗姓辛東萊人。唐太宗朝得度。尋遇",
    "T51n2071_002:0120a11": "義淨三藏由西域迴。夙夜咨稟。大通佛乘。每",
    "T51n2071_002:0120a12": "聞淨說西域如來遺&#x8FF9;。飄飄然有萬程收往",
    "T51n2071_002:0120a13": "志。至則天大足中。汎舶遐邁東南海中凡三",
    "T51n2071_002:0120a14": "載。崑崙佛誓師子洲等諸國經過略盡。續至",
    "T51n2071_002:0120a15": "天竺。訪善知識一十三年。承受法訓。日無虛",
    "T51n2071_002:0120a16": "度。雪嶺雙林。又經四載。綿涉艱苦。深厭閻",
    "T51n2071_002:0120a17": "浮。因曰。何國何方有樂無苦。何法何行速得",
    "T51n2071_002:0120a18": "見佛。遍問天竺三藏。三藏皆讚淨土。又曰。淨",
    "T51n2071_002:0120a19": "土教主。悲深願廣。有欲生者。靡不遂願。日既",
    "T51n2071_002:0120a20": "聞之。喜躍自慰。迨至健馱羅國。其城東北有",
    "T51n2071_002:0120a21": "大山。山有觀音像。凡專祈請。多得現身。日乃",
    "T51n2071_002:0120a22": "絕食。七日畢命為請。至七日滿。夜且未央。觀",
    "T51n2071_002:0120a23": "音於空中。現紫金相。長一丈餘。坐寶蓮華。右",
    "T51n2071_002:0120a24": "手摩日頂曰。汝欲傳法利人。又欲生於彌陀",
    "T51n2071_002:0120a25": "國土。汝但繫念。孰不如願。汝亦當知。淨土",
    "T51n2071_002:0120a26": "法門。勝過諸行。說已無見。日以絕食日久。",
    "T51n2071_002:0120a27": "支體罷怠。由此輒復輕利。然日西邁至于東",
    "T51n2071_002:0120a28": "歸。總二十一年。所歷者七十餘國。開元七年",
    "T51n2071_002:0120a29": "達長安。進佛真容梵夾等。感悟帝心。帝旌其",
    "T51n2071_002:0120b01": "德。號慈愍三藏焉。然日之志。動在淨土。&#x751E;著",
    "T51n2071_002:0120b02": "淨土文記五卷。為時宗信。其為潛心誘俗。與",
    "T51n2071_002:0120b03": "道綽善導諸賢近之。天寶七年。卒於住寺。年",
    "T51n2071_002:0120b04": "六十九。全身葬於白鹿原之西嶺。未卒前三",
    "T51n2071_002:0120b05": "日自言。目擊蓮華如日輪焉。",
    "T51n2071_002:0120b06": "[0120b06] 釋雄俊。俗姓周成都人也。有膽勇無戒行。而",
    "T51n2071_002:0120b07": "天性善於講說。或時講肆得諸財。幣必也。非",
    "T51n2071_002:0120b08": "法而用。蜀人鄙之。以為壞道沙門。無惡而不",
    "T51n2071_002:0120b09": "濟者也。亦&#x751E;罷僧。以入軍壘。尋因逃難。復入",
    "T51n2071_002:0120b10": "僧門。僧徒有以守名節。防未然者多畏避之。",
    "T51n2071_002:0120b11": "俊聞經稱一念阿彌陀佛。即滅五十億劫生",
    "T51n2071_002:0120b12": "死之罪。乃大喜曰。賴有此耳。於是營造非惡。",
    "T51n2071_002:0120b13": "而外口輒念佛。然其所念。若存而忘。似得而",
    "T51n2071_002:0120b14": "喪。猶伶倫輩之為戲樂爾。唐大曆二年二月",
    "T51n2071_002:0120b15": "五日。暴亡入冥。冥間見王。王曰。追汝之來誤",
    "T51n2071_002:0120b16": "也。然汝之惡。其積尤大。可宜略經塗炭。即令",
    "T51n2071_002:0120b17": "牛頭之卒數人驅入地獄。俊至獄門。且拒且",
    "T51n2071_002:0120b18": "捍且大呼曰。一念阿彌陀佛。猶滅五十億劫",
    "T51n2071_002:0120b19": "生死重罪。況俊所造未臻五逆。未形十惡。又",
    "T51n2071_002:0120b20": "其念佛時且不忘。必其佛語可憑。豈合更膺",
    "T51n2071_002:0120b21": "塗炭。因復大呼。左[馬*展]焉右[馬*展]焉。數卒相顧。不",
    "T51n2071_002:0120b22": "敢凌逼者久之。乃以其語報王。王令召俊。俊",
    "T51n2071_002:0120b23": "至。王曰。汝之念佛。本無深信。但其身口有",
    "T51n2071_002:0120b24": "因。汝可迴世。更勵始心。俊既得迴。屢言所",
    "T51n2071_002:0120b25": "見。時滑稽輩戲之。以為地獄漏網人。俊曰。毋",
    "T51n2071_002:0120b26": "為之戲。由今而後自知過爾。乃之郡南之西",
    "T51n2071_002:0120b27": "山。浣情滌意。專事念佛。四年三月七日。俊之",
    "T51n2071_002:0120b28": "朋儕七人。之西山訪之。俊喜曰。吾時至矣。汝",
    "T51n2071_002:0120b29": "徒又來之。其亦緣有遇而事有託。又曰。汝徒",
    "T51n2071_002:0120c01": "迴去。若見城中親知。為俊語曰。俊以念佛功",
    "T51n2071_002:0120c02": "德。得生淨土。他日毋以俊為地獄人也。語笑",
    "T51n2071_002:0120c03": "之間。坐而棄世。"
}