{
    "X87n1628_008:0401a01": "佛法金湯編卷第八",
    "X87n1628_008:0401a02": "會稽沙門 心泰 編",
    "X87n1628_008:0401a03": "天台沙門 真清 閱",
    "X87n1628_008:0401a04": "蕭瑀",
    "X87n1628_008:0401a05": "[0401a05] 瑀。字時文。後梁明帝子。相高祖。太史令傅奕七上書",
    "X87n1628_008:0401a06": "請除佛法。高祖以其書付群臣議。大臣皆曰。佛法興",
    "X87n1628_008:0401a07": "自屢朝。弘善遏惡冥助國家。理無廢棄。瑀曰。佛聖人",
    "X87n1628_008:0401a08": "也。而奕非之。非聖人者無法當治其罪。太宗謂曰。佛",
    "X87n1628_008:0401a09": "道微妙。聖&#x8FF9;可。師且報應顯然。卿獨不悟其理。何也。",
    "X87n1628_008:0401a10": "奕對忤旨。太宗惡之。自是終身不齒。瑀於藍田造津",
    "X87n1628_008:0401a11": "梁寺。請法喜禪師居之(舊史并高僧傳)。",
    "X87n1628_008:0401a12": "裴寂",
    "X87n1628_008:0401a13": "[0401a13] 寂。字玄真。蒲州桑泉人。隋大業中為晉陽宮副監。高",
    "X87n1628_008:0401a14": "祖即位謂寂曰。使我至此者公也。拜尚書右僕射。高",
    "X87n1628_008:0401a15": "祖一日問群臣曰。傅奕每言佛教無用。卿等何如。寂",
    "X87n1628_008:0401a16": "對曰。陛下昔創義師。志馮三寶。言登九五。誓啟玄門。",
    "X87n1628_008:0401a17": "今六合歸仁。富有四海。而欲納奕之言。豈不虧往德",
    "X87n1628_008:0401a18": "而彰今過乎(舊唐史)。",
    "X87n1628_008:0401a19": "李師政",
    "X87n1628_008:0401a20": "[0401a20] 師政為秦王府典儀。高祖武德九年。述內德論以非",
    "X87n1628_008:0401a21": "傳奕。其序略曰。若夫十力調御。運法舟於苦海。三乘",
    "X87n1628_008:0401a22": "汲引。坦夷途於火宅。勸善進德之廣。六經所未逮。戒",
    "X87n1628_008:0401a23": "惡防患之深。九流莫之比。且佛惟弘善。不長惡於臣",
    "X87n1628_008:0401a24": "民。戒本防非。何損治於家國。若人人守善。家家奉戒。",
    "X87n1628_008:0401b01": "刑罰何得而廣。禍亂無由而作矣(云云)。謹著論三篇。",
    "X87n1628_008:0401b02": "其辨惑篇明邪正之通蔽。其通命篇辨殃慶之倚伏。",
    "X87n1628_008:0401b03": "其空有篇破斷常之執見。辨惑篇略曰。有辨聰書生",
    "X87n1628_008:0401b04": "謂忠正君子曰。釋迦生於天竺。修多出有西胡。名位",
    "X87n1628_008:0401b05": "無儔於周孔。功德靡稱於典謨。實遠夷之尊敬。非中",
    "X87n1628_008:0401b06": "夏之師儒。忠正君子曰。夫由余出自西戎。輔秦穆公",
    "X87n1628_008:0401b07": "以開&#x8987;業。日磾生於北戎。侍漢武而除危害。何必取",
    "X87n1628_008:0401b08": "其同俗而捨於異方乎。若夫恕己及物。孰與佛之弘",
    "X87n1628_008:0401b09": "乎。&#x89A9;末知本。孰與佛之遠乎。勸善懲惡。孰與佛之廣",
    "X87n1628_008:0401b10": "乎。明空析有。孰與佛之深乎。由此觀之。其道玅矣。聖",
    "X87n1628_008:0401b11": "人之德無以加焉。豈得生於異域而賤其道乎(云云)。",
    "X87n1628_008:0401b12": "其通命．空有二篇茲不錄(弘明集)。",
    "X87n1628_008:0401b13": "房玄齡 杜如晦",
    "X87n1628_008:0401b14": "[0401b14] 玄齡。字喬年。太宗即位。以玄齡有決勝負定社稷之",
    "X87n1628_008:0401b15": "功。進左僕射。居相位十五年。封魏國公。諡文昭。沙門",
    "X87n1628_008:0401b16": "玄謨．玄奘翻譯經論。&#x52D1;玄齡監護給事。如晦。字克明。",
    "X87n1628_008:0401b17": "太宗即位進右僕射。與玄齡共筦朝政。封萊國公。尊",
    "X87n1628_008:0401b18": "元琬法師之道。常&#x8A3D;法要。臨終召琬。願為世世之師",
    "X87n1628_008:0401b19": "(僧史)。",
    "X87n1628_008:0401b20": "長孫無忌",
    "X87n1628_008:0401b21": "[0401b21] 無忌。字輔機。佐太宗定天下。功居第一。封齊國公。貞",
    "X87n1628_008:0401b22": "觀二十三年。太宗以玄奘新譯經頒賜十道總管。展",
    "X87n1628_008:0401b23": "轉流布。無忌與中書令褚遂良奏曰。佛教&#x51B2;玄。天人",
    "X87n1628_008:0401b24": "莫測。陛下至道昭明。建立三寶。致法師陟險求經歸",
    "X87n1628_008:0401c01": "國翻譯。若庵摩之始說。猶金口之新開。皆陛下聖德",
    "X87n1628_008:0401c02": "所感。臣等愚瞽。預此見聞。苦海波瀾舟航有寄。況天",
    "X87n1628_008:0401c03": "慈廣遠使布之九州。蠢蠢黔黎俱&#x98E1;玅法。臣等億劫",
    "X87n1628_008:0401c04": "欣逢。不勝感幸(舊唐史)。",
    "X87n1628_008:0401c05": "褚亮",
    "X87n1628_008:0401c06": "[0401c06] 亮。字希明。杭州人。十八學士之一也。與暹律師書。略",
    "X87n1628_008:0401c07": "曰。弟子植生多幸。早預法緣。近於華岳。創立僧宇。此",
    "X87n1628_008:0401c08": "山蘊蓄奇秘。控接&#x70DF;霞。賢哲之所同歸。結搆雖淹。禪",
    "X87n1628_008:0401c09": "誦猶寡。且棟梁三寶必資龍象之力。羽儀四眾尤待",
    "X87n1628_008:0401c10": "鴛鷺之群。法師等學洞經典。譽宣真俗。仰願俯從微",
    "X87n1628_008:0401c11": "請。降&#x8FF9;來儀。則釋遠禪居遙&#x8E2A;可擬。王珣精舍清塵",
    "X87n1628_008:0401c12": "不昧。是所願也(弘明集)。",
    "X87n1628_008:0401c13": "虞世南",
    "X87n1628_008:0401c14": "[0401c14] 世南。字伯施。越州餘姚人。大業中累官至秘書郎。太",
    "X87n1628_008:0401c15": "宗時為弘文&#x8218;學士。後以銀青光祿大夫致仕。圖形",
    "X87n1628_008:0401c16": "凌&#x70DF;閣。諡文懿。貞觀八年。世南立疏曰。弟子早年忽",
    "X87n1628_008:0401c17": "遇重患。當時運心差愈之日。奉設千人齋。今謹於道",
    "X87n1628_008:0401c18": "場供千僧蔬食。以其願力。希生生世世常無病惱。七",
    "X87n1628_008:0401c19": "世久遠六道冤親並同今願(法帖)。帝王略論云。公子曰。",
    "X87n1628_008:0401c20": "梁武夷凶剪暴。克成帝業。南面君臨。五十餘載。&#x76D6;有",
    "X87n1628_008:0401c21": "文武之道焉。至於留心釋典。桑門比行。以萬乘之君",
    "X87n1628_008:0401c22": "為匹夫之小善。熏修無染。危亡已及。豈其道非也。何",
    "X87n1628_008:0401c23": "福謙之無&#x52B9;乎。先生曰(世南也)。釋教者出世之津梁。絕",
    "X87n1628_008:0401c24": "塵之軌躅。運於方寸之內。超於有無之表。塵累既盡。",
    "X87n1628_008:0402a01": "攀緣已息。然後入於解脫之門。至若化俗之法。則有",
    "X87n1628_008:0402a02": "布施持戒忍辱精進禪定智慧。與夫仁義禮智信亦",
    "X87n1628_008:0402a03": "何異焉。&#x76D6;以所修為因。其報為果。人有修此六行。皆",
    "X87n1628_008:0402a04": "多不全。有一缺焉。果亦隨滅。是以鬷明醜於貌而慧",
    "X87n1628_008:0402a05": "於心。趙壹高於才而下於位。羅褒富而不義。原憲貧",
    "X87n1628_008:0402a06": "而有道。其不同也如斯懸絕。興喪得失咸必由之。下",
    "X87n1628_008:0402a07": "士庸夫見比干之剖心。以謂忠貞不可為也。聞偃王",
    "X87n1628_008:0402a08": "之亡國。以謂仁義不足法也。若然者。盜跖高枕於東",
    "X87n1628_008:0402a09": "陵。莊蹻懸車於西蜀。考終厥命良足貴乎。公子曰。人",
    "X87n1628_008:0402a10": "君修道與匹庶殊乎。先生曰。人君者居尊高之地。執",
    "X87n1628_008:0402a11": "生死之榷。勢疾風雲。力摧山岳。其威德大矣。其運行",
    "X87n1628_008:0402a12": "速矣。夫修道宜以弘濟為懷。仁恕為體。有一物失所。",
    "X87n1628_008:0402a13": "若己之納於隍。推此一言以及萬物。則得道之真也。",
    "X87n1628_008:0402a14": "若乃澤不及於行葦。化不沾於海外。區區一介之善",
    "X87n1628_008:0402a15": "亦無取焉(帝王略論。世南撰)。後世南卒。太宗夢見之。因詔曰。",
    "X87n1628_008:0402a16": "世南德行純備。志存忠益。奄從物化。良用悲傷。昨因",
    "X87n1628_008:0402a17": "夜夢倏&#x89A9;斯人。兼進讜言。有若平生之舊。可即其家",
    "X87n1628_008:0402a18": "造五百僧齋。佛像一軀。以資冥福。以申朕思舊之意",
    "X87n1628_008:0402a19": "(舊唐史)。太宗破薛舉於豳州。立昭仁寺。世南撰&#x7891;。",
    "X87n1628_008:0402a20": "褚遂良 李百藥 顏師古 許敬宗 朱子",
    "X87n1628_008:0402a21": "奢 岑文本",
    "X87n1628_008:0402a22": "[0402a22] 遂良。字登善。亮之子。貞觀中累遷起居郎。又遷諫議",
    "X87n1628_008:0402a23": "大夫兼知起居事。太宗破宋金剛於晉州。立慈雲寺。",
    "X87n1628_008:0402a24": "命遂良撰&#x7891;。李百藥。字重規。定州人。正觀元年為中",
    "X87n1628_008:0402b01": "書舍人。上封建論。大宗納其言。授太子右庶子。太宗",
    "X87n1628_008:0402b02": "破劉武周於汾州。立弘濟寺。命百藥撰&#x7891;。又嘗撰大",
    "X87n1628_008:0402b03": "乘莊嚴論序。略曰。大小乘學悉以此論為本。於此不",
    "X87n1628_008:0402b04": "通。未可弘法(本傳并大典錄)。顏師古。字籀先。瑯琊人。太宗嘗",
    "X87n1628_008:0402b05": "歎五經寢訛。師古考定釐正。帝因班所定書於天下。",
    "X87n1628_008:0402b06": "俄拜秘書少監。大宗破竇建德於鄭州。立等慈寺。命",
    "X87n1628_008:0402b07": "師古撰&#x7891;。許敬宗。不知何處人。太宗破霍老生於呂",
    "X87n1628_008:0402b08": "州。立普濟寺。命敬宗撰&#x7891;。朱子奢。蘇州人。貞觀間累",
    "X87n1628_008:0402b09": "遷弘文&#x8218;學士。太宗破王世充於洛州。立昭覺寺。命",
    "X87n1628_008:0402b10": "子奢撰&#x7891;。岑文本。字景仁。鄧州人。貞觀元年除秘書",
    "X87n1628_008:0402b11": "郎遷中書令。太宗破劉黑闥於洺州(今廣平府)。立昭福寺。",
    "X87n1628_008:0402b12": "命文本撰&#x7891;。文本少時常念法華普門品。曾乘舟吳",
    "X87n1628_008:0402b13": "江。舟覆人盡死。文本沒水中。若有人曰。但念佛。必不",
    "X87n1628_008:0402b14": "死。既隨波湧出。至岸獲免。後於家設齋。一僧後去。謂",
    "X87n1628_008:0402b15": "曰。天下方亂。君幸不預&#x707E;。終逢太平致富貴。言訖不",
    "X87n1628_008:0402b16": "見。及文本就齋。復於&#x6900;得舍利二(舊唐史并統紀)。",
    "X87n1628_008:0402b17": "閭丘胤",
    "X87n1628_008:0402b18": "[0402b18] 胤。貞觀間為台州刺史。將之任。俄病頭風。醫治不瘥。",
    "X87n1628_008:0402b19": "豐干因遊方偶至其家。自謂善療此疾。胤令治之。師",
    "X87n1628_008:0402b20": "噀以水即愈。胤問師何來。曰天台國清來。又問天台",
    "X87n1628_008:0402b21": "有何賢士。曰見之不識。識之不見。若欲見之。不得取",
    "X87n1628_008:0402b22": "相。寒山文殊遁跡國清。拾得普賢狀如貧子。胤至郡",
    "X87n1628_008:0402b23": "即詣國清。問豐干所居院。僧道翹引至空房。多見虎",
    "X87n1628_008:0402b24": "跡。云禪師在。日惟舂米供眾。夜則唱歌自樂。又問寒",
    "X87n1628_008:0402c01": "山拾得。翹引至&#x7AC8;前。見二人向火大笑。胤前禮拜。二",
    "X87n1628_008:0402c02": "人喝曰。豐干饒舌。彌陀不識。禮我何為。二人即把手",
    "X87n1628_008:0402c03": "而笑。走向寒岩。更不反寺。胤乃令道翹於村墅人家",
    "X87n1628_008:0402c04": "屋壁竹石之上錄歌詩三百首。輯之成編。胤為作序",
    "X87n1628_008:0402c05": "并贊行世(寒拾詩序)。",
    "X87n1628_008:0402c06": "孫思邈",
    "X87n1628_008:0402c07": "[0402c07] 思邈。京兆人。上元元年高宗召見。拜諫議大夫。固辭。",
    "X87n1628_008:0402c08": "帝問佛經以何為大。邈曰無若華嚴。上曰近奘法師",
    "X87n1628_008:0402c09": "譯般若經六百卷。何不為大。邈曰。華嚴法界是一切",
    "X87n1628_008:0402c10": "門。於一門中可演出大千經卷。般若乃華嚴中一門",
    "X87n1628_008:0402c11": "耳。於是帝始持華嚴。是歲。思邈求還山。乃入終南隱",
    "X87n1628_008:0402c12": "居。篤志佛典。手寫華嚴。盧照&#x96A3;稱思邈云。高談正一",
    "X87n1628_008:0402c13": "則古之蒙莊子。深入不二則今之維摩詰(華嚴經感應傳及本",
    "X87n1628_008:0402c14": "傳)。思邈居終南山。與宣律師善。時大旱。西域僧於昆",
    "X87n1628_008:0402c15": "明池結壇祈雨。七日水縮數尺。有老人夜詣師求救。",
    "X87n1628_008:0402c16": "自稱池中龍神。師曰可往求孫先生。老人至其室。思",
    "X87n1628_008:0402c17": "邈曰。吾聞昆明龍宮有仙方三十首。汝能傳之。吾當",
    "X87n1628_008:0402c18": "救汝。老人曰。此方上帝不許妄傳。今事急矣。俄捧方",
    "X87n1628_008:0402c19": "至。思邈曰。汝還無慮。自是池漲溢。思邈著千金方三",
    "X87n1628_008:0402c20": "十卷。每卷置一方。世不得而別(酉陽雜&#x723C;)。",
    "X87n1628_008:0402c21": "杜行顗",
    "X87n1628_008:0402c22": "[0402c22] 行顗。京兆人。為鴻臚寺典客署令。罽賓國沙門佛陀",
    "X87n1628_008:0402c23": "波利(此云覺護)至五臺禮文殊。逢一老叟問波利曰。爾何",
    "X87n1628_008:0402c24": "為來。曰欲禮文。殊叟曰曾持佛頂尊勝&#x546A;來否。曰未",
    "X87n1628_008:0403a01": "也。叟曰此土眾生犯罪者多。能回取&#x546A;以流此土作",
    "X87n1628_008:0403a02": "大利益。弟子當示師文殊所在。言已忽不見。波利乃",
    "X87n1628_008:0403a03": "還本國取&#x546A;。調露元年至長安。高宗命行顗及日照",
    "X87n1628_008:0403a04": "三藏同譯尊勝經。遇國諱皆避之。以世尊為聖尊。救",
    "X87n1628_008:0403a05": "治為救除。高宗曰。佛經之言豈當避諱。乃&#x52D1;令改正。",
    "X87n1628_008:0403a06": "弘道元年波利又將梵本與西明寺僧順貞共譯。與",
    "X87n1628_008:0403a07": "行顗譯者大同小異(高僧傳．釋監)。",
    "X87n1628_008:0403a08": "房融 琯",
    "X87n1628_008:0403a09": "[0403a09] 融。清河人。仕至中書門下平章事。神龍元年貶高州。",
    "X87n1628_008:0403a10": "至廣州遇中印度沙門般剌密帝譯楞嚴經於制止",
    "X87n1628_008:0403a11": "寺。融為筆受。琯。字次律。融之子。宰桐廬縣。道士邢和",
    "X87n1628_008:0403a12": "璞與之遊。過夏口村入廢寺坐古松下。使人掘地得",
    "X87n1628_008:0403a13": "甕中所藏婁師德與永師書。謂琯曰。頗憶此耶。琯恍",
    "X87n1628_008:0403a14": "然悟前身為永禪師也(唐史)。神會禪師令畫工圖達磨",
    "X87n1628_008:0403a15": "至六祖。琯作六葉圖序(通論)。",
    "X87n1628_008:0403a16": "張說",
    "X87n1628_008:0403a17": "[0403a17] 說。字道濟。或字說之。洛陽人。武后策賢良方正。說對",
    "X87n1628_008:0403a18": "策第一。遷左補闕。開元中為中書令。封燕國公。諡文",
    "X87n1628_008:0403a19": "貞。說為文精壯。尤善釋典。著般若心經序。略曰。萬行",
    "X87n1628_008:0403a20": "起於心。心者人之主。三乘歸於一。一者法之宗。知心",
    "X87n1628_008:0403a21": "無所得。是真得。見一無不通。是圓通。又製法地院法",
    "X87n1628_008:0403a22": "堂讚曰。是佛&#x8657;空相。是法微玅光。定慧不相離。是僧",
    "X87n1628_008:0403a23": "和合眾。人空法亦空。二空亦復空。住心三空寶。是名",
    "X87n1628_008:0403a24": "三歸處。見若不染色。知若不取識。是名真實見。亦名",
    "X87n1628_008:0403b01": "解脫知。佛觀離生滅。諸法等如是。說嘗寄香十觔附",
    "X87n1628_008:0403b02": "武平一至曹溪禮六祖。有詩曰。大師捐世去。空留法",
    "X87n1628_008:0403b03": "身在。願寄無礙香。隨心到南海(本傳并高僧傳)。",
    "X87n1628_008:0403b04": "宋璟",
    "X87n1628_008:0403b05": "[0403b05] 璟。邢州南和人。耿介有大節。好學工文辭。舉進士第。",
    "X87n1628_008:0403b06": "開元中與張說同日拜相。封廣平公。諡文正。為廣州",
    "X87n1628_008:0403b07": "節度日。入曹溪禮六祖塔。誓曰。弟子願畢世外護大",
    "X87n1628_008:0403b08": "法。祈一祥瑞表信。言訖微香襲人。甘雨傾注。璟訢躍",
    "X87n1628_008:0403b09": "賦詩而去(本傳并通論)。",
    "X87n1628_008:0403b10": "李華 觀",
    "X87n1628_008:0403b11": "[0403b11] 華。字遐叔。趙州人。天寶中遷監察御史。嘗從荊溪然",
    "X87n1628_008:0403b12": "禪師學止觀。荊溪為述止觀大意一篇。包括大部。時",
    "X87n1628_008:0403b13": "同學者散騎常侍崔恭．諫議大夫田敦也。潤州鶴林",
    "X87n1628_008:0403b14": "寺徑山之師元素示寂。華撰&#x7891;文。略曰。師菩提位中",
    "X87n1628_008:0403b15": "六十一夏。父母之生八十五年。赴哀位者可思量否。",
    "X87n1628_008:0403b16": "至有浮江而奠。望寺而哭。十里花雨。四天香雲。幡幢",
    "X87n1628_008:0403b17": "&#x76D6;網。光蔽日月。奉全身建塔於黃鶴山西。原州伯邑",
    "X87n1628_008:0403b18": "宰執喪師之禮。故齊澣．張均．梁升．徐嶠等皆菩薩戒",
    "X87n1628_008:0403b19": "弟子。道流人望莫盛於此。弟子嘗聞道於徑山。猶樂",
    "X87n1628_008:0403b20": "正子春之於夫子也(唐書并&#x7891;文)。觀。字元賓。華從子。舉宏",
    "X87n1628_008:0403b21": "辭連中授校書郎。卒。韓退之為作墓銘。觀屬文不旁",
    "X87n1628_008:0403b22": "沿前人。時謂與退之相上下。居父憂。刺血寫金剛經。",
    "X87n1628_008:0403b23": "布諸其人。以資父冥。有奇香發其舍。郁然連日。香及",
    "X87n1628_008:0403b24": "其&#x96A3;(本傳并珠林)。",
    "X87n1628_008:0403c01": "李通玄",
    "X87n1628_008:0403c02": "[0403c02] 通玄。太原人。宗室子也。當武后時隱居不仕。開元七",
    "X87n1628_008:0403c03": "年以華嚴疏義繁衍。乃持新譯經至太原孟縣高仙",
    "X87n1628_008:0403c04": "奴家。造論逾三年。日食十棗。&#x6822;葉餅一枚。世號棗&#x6822;",
    "X87n1628_008:0403c05": "大士。又遷馬氏古佛堂。閱十年負經書而去。行二十",
    "X87n1628_008:0403c06": "里。偶一虎當途。長者撫之曰。吾將著華嚴論。能為擇",
    "X87n1628_008:0403c07": "栖止處否。即以經囊負其背。隨至神福山原下土龕",
    "X87n1628_008:0403c08": "之前蹲駐。長者乃於龕著論。每夕口出白光以代燈",
    "X87n1628_008:0403c09": "燭。有二女子日為長者汲泉炷香奉紙墨。每食時&#x8F19;",
    "X87n1628_008:0403c10": "具淨饌置長者前。齋畢撤器而去。如是五載。長者著",
    "X87n1628_008:0403c11": "論畢。遂滅&#x8FF9;不見。二十八年長者坐化於神福山。著",
    "X87n1628_008:0403c12": "華嚴論四十卷及決疑論。會釋十門玄義緣生解迷",
    "X87n1628_008:0403c13": "十明等。十玄．六相．百門義海偈贊等。並傳於世(本傳)。",
    "X87n1628_008:0403c14": "顏真卿",
    "X87n1628_008:0403c15": "[0403c15] 真卿。字清臣。師古五世從孫。博學工辭章。開元中舉",
    "X87n1628_008:0403c16": "進士。累官尚書右丞。封魯郡公。真卿嘗受戒問道於",
    "X87n1628_008:0403c17": "湖州慧明。又問道於江西嚴峻。嘗撰天下放生池&#x7891;。",
    "X87n1628_008:0403c18": "其略曰。乾元二年三月命史元琮．張廷玉奉命詔布",
    "X87n1628_008:0403c19": "德音。始于洋州之興道。訖於昇州之江寧。臨江帶郭",
    "X87n1628_008:0403c20": "上下五里。各置放生池八十一所。以宣皇明而廣慈",
    "X87n1628_008:0403c21": "愛也。易曰。信及豚魚。書曰。暨鳥獸魚&#x9F08;咸。若古之聰",
    "X87n1628_008:0403c22": "明睿知神武而不殺者。非陛下而誰。昔殷湯克仁。猶",
    "X87n1628_008:0403c23": "存一面之網。漢武垂惠。纔致含珠之報。雖流水救凅",
    "X87n1628_008:0403c24": "寶勝稱名。&#x76D6;事止於當時。尚介祉於中古。豈我今日",
    "X87n1628_008:0404a01": "動者植者水居涸居。舉天下以為池。罄域中而蒙福。",
    "X87n1628_008:0404a02": "乘陀羅尼加持之力。竭煩惱海生死之津。揆之前古。",
    "X87n1628_008:0404a03": "曾何彷彿(唐書)。",
    "X87n1628_008:0404a04": "齊澣",
    "X87n1628_008:0404a05": "[0404a05] 澣。字洗心。定州義豐人。武后聖曆初及第。調蒲州司",
    "X87n1628_008:0404a06": "法。開元末為河南採訪使。嘗問道於鶴林素公。執弟",
    "X87n1628_008:0404a07": "子禮。又奏言。至道可尊。當從宗仰。未免鞭撻。有辱形",
    "X87n1628_008:0404a08": "儀。其僧道有過。欲望一準僧道格律處分。所由州縣",
    "X87n1628_008:0404a09": "不得擅行決罰。奏可(舊唐史)。",
    "X87n1628_008:0404a10": "王維 縉",
    "X87n1628_008:0404a11": "[0404a11] 維。字摩詰。太原人。開元中擢進士。累遷尚書右丞。與",
    "X87n1628_008:0404a12": "弟縉皆篤志奉佛。素衣蔬食。喪妻不娶。孤居三十年。",
    "X87n1628_008:0404a13": "有別墅在輞川。常遊吟其間。母喪。并請以輞川第為",
    "X87n1628_008:0404a14": "佛寺。縉。字夏卿。少好學。與兄維俱以名聞登上第。祿",
    "X87n1628_008:0404a15": "山亂。擢太原少尹佐。李光弼後拜黃門侍郎。縉好佛",
    "X87n1628_008:0404a16": "尤甚。不食葷血。代宗嘗問以佛言報應果為有無。縉",
    "X87n1628_008:0404a17": "奏曰。國家運祚靈長。非宿植福業何以致之。福報已",
    "X87n1628_008:0404a18": "定。雖時有小&#x707E;。終不為害。所以祿山．思明毒流方煽。",
    "X87n1628_008:0404a19": "而皆有子禍。僕固懷恩稱兵內侮出門病死。回紇．吐",
    "X87n1628_008:0404a20": "蕃大舉深入。不戰而退。此皆非人力所及。豈得言無",
    "X87n1628_008:0404a21": "報應耶。帝由是深信之(唐史并本傳)。",
    "X87n1628_008:0404a22": "元德秀",
    "X87n1628_008:0404a23": "[0404a23] 德秀。字紫芝。河南人。少孤。事母孝。舉進士。負母入京。",
    "X87n1628_008:0404a24": "既擢第。為魯山令。母亡廬墓側。刺血寫佛經。絕筆感",
    "X87n1628_008:0404b01": "香芬馥彌日而息。卒諡文行先生。天下高其行。不名。",
    "X87n1628_008:0404b02": "謂之元魯山。元結哭之曰。公生六十年。未嘗識女色。",
    "X87n1628_008:0404b03": "未嘗有十畝之地。未嘗完布帛而衣。具五味而食。吾",
    "X87n1628_008:0404b04": "哀之者。以誡荒淫貪佞綺紈梁肉之徒耳(舊唐史)。",
    "X87n1628_008:0404b05": "杜鴻漸",
    "X87n1628_008:0404b06": "[0404b06] 鴻漸與張鎰．喬琳．陳少游．杜黃裳．高郢皆郭子儀幕",
    "X87n1628_008:0404b07": "中客。後俱拜相。鴻漸初撫巴蜀。至益州。遣使詣白崖",
    "X87n1628_008:0404b08": "請無住禪師入城問法。弟子聞金和尚說無憶無念",
    "X87n1628_008:0404b09": "莫妄三句法門。未審是一是三。無住曰。無憶名戒。無",
    "X87n1628_008:0404b10": "念名定。莫妄名慧。然一心不生則具戒定慧。非一非",
    "X87n1628_008:0404b11": "三也。時聞&#x9D76;鳴。公問師聞否。師曰。聞與不聞。非關聞",
    "X87n1628_008:0404b12": "性。有聲之時是聲塵自生。無聲之時是聲塵自滅。而",
    "X87n1628_008:0404b13": "此聞性不隨聲生。不隨聲滅。悟此聞性即免聲塵流",
    "X87n1628_008:0404b14": "轉。乃至色香味觸亦復如之。公與僚屬喜躍稱善。公",
    "X87n1628_008:0404b15": "又問何謂識心見性。師曰。一切人隨念流浪。&#x76D6;謂不",
    "X87n1628_008:0404b16": "識真心。不見本性。真心者。念生不順生。念滅亦不依",
    "X87n1628_008:0404b17": "寂。不定不亂。平常自在。觸目皆如。無非見性也。鴻漸",
    "X87n1628_008:0404b18": "由是棲心禪悅。晚年入相。以疾辭退。臨終沐浴。命朝",
    "X87n1628_008:0404b19": "服加僧伽&#x68C3;。剃鬚髮。別眾而逝。依沙門法焚其軀(傳燈)。",
    "X87n1628_008:0404b20": "[0404b20] 嘗為金剛智撰紀德&#x7891;。",
    "X87n1628_008:0404b21": "元載",
    "X87n1628_008:0404b22": "[0404b22] 載。字公輔。鳳翔人。嗜學工屬文。天寶初下詔舉明莊",
    "X87n1628_008:0404b23": "老列文四子學者。載策入高第。累官同平章事。進中",
    "X87n1628_008:0404b24": "書侍郎。代宗喜祠祀而未重浮圖法。每從容問所以",
    "X87n1628_008:0404c01": "然。載與王縉盛陳福業報應。帝意向之。由是禁中禮",
    "X87n1628_008:0404c02": "佛。夷狄入寇。必合眾沙門誦護國仁王經為禳(舊唐史)。",
    "X87n1628_008:0404c03": "令狐德芬",
    "X87n1628_008:0404c04": "[0404c04] 德芬。武德初為秘書丞。高宗龍朔二年詔釋老致拜",
    "X87n1628_008:0404c05": "君親。&#x52D1;群臣議之。德芬時為司成&#x8218;大司成。議曰。竊",
    "X87n1628_008:0404c06": "以釋老二教慈敬弘深。有國因循。遂開崇尚。既久其",
    "X87n1628_008:0404c07": "法。須從其道。切謂拜伏。理恐未通。何者。削髮。異冠帶",
    "X87n1628_008:0404c08": "之儀。持&#x76CB;。豈&#x7F47;&#x723C;之禮。申恩方祈定慧。無勞拜跪嚴",
    "X87n1628_008:0404c09": "親。報德有冀真如。何必屈膝慈后。山林既往。非無廊",
    "X87n1628_008:0404c10": "廟之賓。朝野裁殊。理宜高尚其事。今使責以名教。有",
    "X87n1628_008:0404c11": "虧其旨。臣等愚昧。請從不拜為宜。時眾議請拜者三",
    "X87n1628_008:0404c12": "百餘人。請不拜者五百餘人。六月八日詔曰。朕商搉",
    "X87n1628_008:0404c13": "群議。沉研幽&#x9825;。然箕&#x9834;之風高尚其事。遐想前代固",
    "X87n1628_008:0404c14": "亦有之。今後不宜拜跪(弘明)。",
    "X87n1628_008:0404c15": "王勃",
    "X87n1628_008:0404c16": "[0404c16] 勃。字子安。絳州龍門人。六歲善文辭。麟德初劉祥道",
    "X87n1628_008:0404c17": "巡行關內。勃上書自陳。祥道表於朝。對策高第。年未",
    "X87n1628_008:0404c18": "冠授朝散郎。數獻頌闕下。沛王聞其名。召署府修撰。",
    "X87n1628_008:0404c19": "父福畤左遷交趾。令勃往省。渡海溺水而卒。兄&#x52D4;&#x52EE;",
    "X87n1628_008:0404c20": "并勃林易簡稱為三珠樹(本傳)。嘗撰釋迦畫像記。維摩",
    "X87n1628_008:0404c21": "畫像&#x7891;。釋迦如來成道記。其成道記曰。觀夫釋迦如",
    "X87n1628_008:0404c22": "來之垂&#x8FF9;也。淨法界身本無出沒。大悲願力示現受",
    "X87n1628_008:0404c23": "生。洎兜率陀天為護明菩薩。降迦毗羅國號一切義",
    "X87n1628_008:0404c24": "成。金團天子選其家。白淨飯王為其父。玉象乘日。示",
    "X87n1628_008:0405a01": "現于大術胎中。金輪作王。創誕於無憂樹下。八十種",
    "X87n1628_008:0405a02": "隨形之玅好。粲若芬花。三十二大士之相儀。皎如滿",
    "X87n1628_008:0405a03": "月。四方而各行七步。九水而共沐一身。現優曇花作",
    "X87n1628_008:0405a04": "獅子吼。言胎分之已盡。早證常身。為度生以還來。今",
    "X87n1628_008:0405a05": "垂化&#x8FF9;於是。還羈襁褓示類嬰兒。為占相也。悲悵於",
    "X87n1628_008:0405a06": "阿私陀仙。往郊祠也。驚起於大自在廟。或為童子或",
    "X87n1628_008:0405a07": "學聲明。為講武也。箭塔箭井猶存。為角力也。象跡象",
    "X87n1628_008:0405a08": "坑仍在。受欲樂於十歲。現遊觀於四門。樂沙門身。厭",
    "X87n1628_008:0405a09": "老病死。於是澡缾天子以警覺。彰妓女之醜容。淨居",
    "X87n1628_008:0405a10": "夫人以捧持。躍車匿而嚴駕。逾春城於八夜。棲雪嶺",
    "X87n1628_008:0405a11": "於六年。人辭愴戀主之心。馬舐落連珠之淚。揮寶刀",
    "X87n1628_008:0405a12": "而落紺髮。塔起天宮。將袞服以貿皮衣。形參山鹿。扣",
    "X87n1628_008:0405a13": "林仙之所得。了世定之非真。食麥食麻降苦降樂。且",
    "X87n1628_008:0405a14": "瑤琴奏曲必自中而曲成。佛果圓因示假中而向果。",
    "X87n1628_008:0405a15": "由是擇其處也過龍窟。浴其身也入連河。示其食也",
    "X87n1628_008:0405a16": "受難陀之乳麋。示其座也受吉祥之茆草。以最後之",
    "X87n1628_008:0405a17": "勝體。詣菩提之道場。圓解脫之深因。登金剛之寶座。",
    "X87n1628_008:0405a18": "一百四十功德不共二乘。八萬四千法門高超十地。",
    "X87n1628_008:0405a19": "由是魔軍威懾於慈力。愁怖旋歸媚女。敗毒於定心。",
    "X87n1628_008:0405a20": "媸嬴變質。於是堅牢地神踊躍而作證。&#x8657;空天子展",
    "X87n1628_008:0405a21": "轉而報知。類蓮花而出水。赫煥無方。若桂月以懸空。",
    "X87n1628_008:0405a22": "光明洞徹。經七日受提謂之&#x9EA8;蜜。警以少小之言。垂",
    "X87n1628_008:0405a23": "一音授賈客之戒歸。賜與人天之福。既成佛已。觀所",
    "X87n1628_008:0405a24": "化緣。悲二仙而不遇雷音。喜五人而堪從法化。然以",
    "X87n1628_008:0405b01": "塵根昧劣。聖智淵深。順其法則法不應根。順其根則",
    "X87n1628_008:0405b02": "根不達法。莫不為愛河之長溺。緣痴樂之所盲。苟不",
    "X87n1628_008:0405b03": "利於當聞。仍假言於入滅。於是忉利帝釋雲驅於三",
    "X87n1628_008:0405b04": "十三天。堪忍界主霧擁於一十八梵。頭面作禮致敬",
    "X87n1628_008:0405b05": "專精。請轉法輪勸隨宜說。如來尋念善逝通規。順古",
    "X87n1628_008:0405b06": "佛之嘉謨。應群機之鄙欲。于時十方佛現。同興讚美",
    "X87n1628_008:0405b07": "之詞。一法乘分。共創塵勞之域。由是起道樹詣鹿林。",
    "X87n1628_008:0405b08": "三月調根。五人得度。憍陳如悟慈尊之首唱。&#x524F;解標",
    "X87n1628_008:0405b09": "名。舍利弗逢馬勝以傳言。於途見。諦採菽氏繼踵以",
    "X87n1628_008:0405b10": "師事。率門屬以同歸。迦葉氏&#x5F5A;跡以降心。領大徒而",
    "X87n1628_008:0405b11": "迴席。莫不甘露洪澍。未尼普應。天界人界鸚林尸林。",
    "X87n1628_008:0405b12": "或鷺池或鷲嶺。或海殿或庵園。或獼猴江或火龍窟。",
    "X87n1628_008:0405b13": "或住波羅柰或居摩竭提。或依堅固林或止音樂樹。",
    "X87n1628_008:0405b14": "或海&#x6FF5;楞伽頂或山際補陀岩。或迦蘭&#x9641;竹園或舍",
    "X87n1628_008:0405b15": "衛國金地。或應念而空現。或沒山而出宮。或說法假",
    "X87n1628_008:0405b16": "於六方。或化身變為三尺。或掌覆而指變。或光流而",
    "X87n1628_008:0405b17": "佛來。或一身普集於多身。或此界便明於他界。或變",
    "X87n1628_008:0405b18": "淨而以淨覆穢。或隨俗而即俗明真。若空谷之答響。",
    "X87n1628_008:0405b19": "洪鐘之待扣矣。其間所說阿含四有。般若八空。蜜嚴",
    "X87n1628_008:0405b20": "華嚴佛藏地藏。思益天之請問。楞伽山之語心。萬行",
    "X87n1628_008:0405b21": "首楞嚴。一乘無量義。大悲芬陀利。法炬陀羅尼。無垢",
    "X87n1628_008:0405b22": "稱之說經。須達挐之瑞應。本事本生之別。諷頌重頌",
    "X87n1628_008:0405b23": "之殊。象馬兔之三獸渡河。羊鹿牛之三車出宅。或謂",
    "X87n1628_008:0405b24": "之有空守中也。或謂之無轉照持也。或謂之頓也漸",
    "X87n1628_008:0405c01": "也。或謂之半也滿也。或無說而常說。或不聞而常聞。",
    "X87n1628_008:0405c02": "或保任而可憑。或加被而不忘。無小而不大。無邊而",
    "X87n1628_008:0405c03": "不中。三乘同入一佛乘。三性同歸一法性。真可謂父",
    "X87n1628_008:0405c04": "母孩孺導師險夷。懸日月於幽宵。布舟航於幻海。為",
    "X87n1628_008:0405c05": "雲為雨。使枯槁心還滋。為救為歸。指窮途於壽域。暨",
    "X87n1628_008:0405c06": "乎所作已辦。功成不居。將返本以還源。類薪盡而火",
    "X87n1628_008:0405c07": "滅。由是指力地詣金河。光流面門。相驚塵剎。山搖地",
    "X87n1628_008:0405c08": "動。俱興苦痛之聲。異類變容。同現奢花之血。受純陀",
    "X87n1628_008:0405c09": "之後供。納毗耶之密言。唱四德以顯三伊。指萬有而",
    "X87n1628_008:0405c10": "歸一性。酬多羅迦葉四十二請問已周。度須跋陀羅",
    "X87n1628_008:0405c11": "八十一化緣將畢。破十仙之橫計。使獲朝聞。建四塔",
    "X87n1628_008:0405c12": "之崇規。遐滋末葉。將欲明有為之有滅。表無相以無",
    "X87n1628_008:0405c13": "生。上昇金剛身。往復&#x8657;空界。日月其猶墜落。螢光如",
    "X87n1628_008:0405c14": "何久留。誡有常身使無放逸。於是還登玉座。首臥鶴",
    "X87n1628_008:0405c15": "林。遍遊三昧之門。將復一真之性。逆入半入。全超半",
    "X87n1628_008:0405c16": "超。依四禪之等持。湛三點之圓寂。是時也。人天&#x544C;&#x8E83;。",
    "X87n1628_008:0405c17": "鳥獸哀號。飄風驟雲。山吼波逆。案輪王之古式。方俟",
    "X87n1628_008:0405c18": "葬儀。命力士以捧持。竟無能動。由是金棺自舉。遶拘",
    "X87n1628_008:0405c19": "尸之大城。寶炬不然。駐闍維之盛禮。莫不未生怨在",
    "X87n1628_008:0405c20": "於王舍。創結夢於十號慈尊。大迦葉遠下&#x9DC4;峰。獲瞻",
    "X87n1628_008:0405c21": "禮於千輻輪足。畢以兜羅緻[疊*毛]。聖火自焚。爇王眾栴",
    "X87n1628_008:0405c22": "檀之新注。帝釋金瓶之水。彼願力猶在悲心尚熏。碎",
    "X87n1628_008:0405c23": "金剛之勝身。為舍利之遺骨。於是八國嚴衛。四兵肅",
    "X87n1628_008:0405c24": "容。各自捧於金&#x58DC;。競歸興于寶塔。於是若牙若髮。迦",
    "X87n1628_008:0406a01": "葉波禮於忉利天宮。或炭或&#x7070;。無憂王建於贍部洲",
    "X87n1628_008:0406a02": "界。若乃金言道在塵劫法存。象王去而象子隨。一燈",
    "X87n1628_008:0406a03": "滅而一燈續。莫不大迦葉雲迎千眾。阿難陀雷吼三",
    "X87n1628_008:0406a04": "輪。商那表定於未來。&#x6BF1;多化籌而盈室。始自&#x74CC;梁之",
    "X87n1628_008:0406a05": "感。終乎流乳之徵。缾器異而水必同。燈點殊而光終",
    "X87n1628_008:0406a06": "一。是以大乘之真空玅有。文殊彌勒異其宗。小乘而",
    "X87n1628_008:0406a07": "分[疊*毛]析金。上座大眾元其部。或十支宏闡。或千部&#x9B31;",
    "X87n1628_008:0406a08": "興。馬鳴龍樹繼其芳。無著天親播其美。或提婆鑿眸",
    "X87n1628_008:0406a09": "而作器。陳那吼石以飛聲。或百偈齊祛於外宗。或十",
    "X87n1628_008:0406a10": "師翊贊於遺頌。或聞經而夜升兜率。或待佛而窟寄",
    "X87n1628_008:0406a11": "修羅。或劍誓首以要期。或象馱金而請釋。或賞能而",
    "X87n1628_008:0406a12": "食邑。或得勝以建幢。或論般若之理也名燈。或究俱",
    "X87n1628_008:0406a13": "舍之非也名雹。莫不殊途異轍。終會一源。自有及空",
    "X87n1628_008:0406a14": "咸歸萬德。自商周見虹貫。炎漢夢金人。教及神州。聲",
    "X87n1628_008:0406a15": "流華夏。勃叨生季世。獲奉真譚。雖錄續而敘金言。在",
    "X87n1628_008:0406a16": "飄零而不逢玉相。見聞盡爾。宗致昭然。&#x76D6;委遺文不",
    "X87n1628_008:0406a17": "復&#x4FFB;而言也。乃為銘曰。化起從本源。功成應賢劫。萬",
    "X87n1628_008:0406a18": "行顯真宗。三祇積鴻業。為法出於世。降靈示分&#x8107;。眉",
    "X87n1628_008:0406a19": "橫天帝弓。目帶青蓮葉。仙師相垂淚。天神爭捧接。灌",
    "X87n1628_008:0406a20": "頂當在宮。飛輪化彌帖。宗承天日貴。象貫獅子頰。善",
    "X87n1628_008:0406a21": "教誰與傳。抨彈獨豪俠。遊觀驚老死。逾城棄臣妾。落",
    "X87n1628_008:0406a22": "髮親寶刀。貿衣遇群獵。寄跡狎麋鹿。苦身示羸怯。食",
    "X87n1628_008:0406a23": "麋人盡知。坐草魔方懾。潔若蓮出水。明逾鏡開匣。山",
    "X87n1628_008:0406a24": "海類高深。雲雷等辭捷。三時教彌闡。萬類根自愜。四",
    "X87n1628_008:0406b01": "問聊欲詶。千仙度相躡。補處記慈氏。遺文囑迦葉。臥",
    "X87n1628_008:0406b02": "樹徒載春。香薪已焚[疊*毛]。悲心及綿遠。舍利光煒燁。獨",
    "X87n1628_008:0406b03": "我生後時。餘波幸霑涉。",
    "X87n1628_008:0406b04": "李白",
    "X87n1628_008:0406b05": "[0406b05] 白。字太白。興聖皇帝九世孫。天寶初至長安。往見賀",
    "X87n1628_008:0406b06": "知章。知章見其文嘆曰。子謫仙人也。言於玄宗。召見",
    "X87n1628_008:0406b07": "金鑾殿。賜食。上親為調&#x7FAE;。詔供奉翰林。白著金銀泥",
    "X87n1628_008:0406b08": "畫西方淨土變相贊并序曰。我聞金天之西。日沒之",
    "X87n1628_008:0406b09": "所。去中華十萬億剎。有極樂世界焉。彼國之佛身長",
    "X87n1628_008:0406b10": "六十萬億那由他由旬。眉間白毫向右宛轉。如五須",
    "X87n1628_008:0406b11": "彌山。目光清白若四海水。端坐說法湛然常存。沼明",
    "X87n1628_008:0406b12": "金沙。岸列珍樹。欄楯彌覆。羅網周張。車渠琉璃為樓",
    "X87n1628_008:0406b13": "殿之飾。頗黎瑪瑙耀&#x5826;砌之榮。皆諸佛所證無&#x8657;言",
    "X87n1628_008:0406b14": "者(云云)。贊曰。向西日沒處。遙瞻大悲顏。目淨四海水。",
    "X87n1628_008:0406b15": "身光紫金山。勤念必往生。是故稱極樂。珠網珍寶樹。",
    "X87n1628_008:0406b16": "天花散香閣。圖&#x7575;了在眼。願託彼道場。以此功德海。",
    "X87n1628_008:0406b17": "冥祐為舟梁。八十億劫罪。如風掃輕霜。庶觀無量壽。",
    "X87n1628_008:0406b18": "長願玉毫光。又為地藏菩薩贊曰。本心若&#x8657;空。清淨",
    "X87n1628_008:0406b19": "無一物。焚蕩淫怒癡。圓照了見佛。五綵圖聖像。悟真",
    "X87n1628_008:0406b20": "非妄傳。掃雪萬病盡。爽然清&#x51C9;天。讚此功德海。永為",
    "X87n1628_008:0406b21": "曠代宣。又製誌公贊曰。水中之月。了不可取。&#x8657;空其",
    "X87n1628_008:0406b22": "口。寥廓無主。錦幪烏爪。獨行絕侶。刀齊尺梁。扇迷陳",
    "X87n1628_008:0406b23": "語。丹青聖容。何住何所(本集)。",
    "X87n1628_008:0406b24": "杜甫",
    "X87n1628_008:0406c01": "[0406c01] 甫。字子美。杜陵人。肅宗至德二載拜拾遺。後為工部",
    "X87n1628_008:0406c02": "侍郎。甫好為方外遊。其詩有曰。漠漠世界黑。區區爭",
    "X87n1628_008:0406c03": "奪繁。唯有摩尼珠。照耀濁水源。傳燈無白日。布地有",
    "X87n1628_008:0406c04": "黃金。願聞第一義。回向心地初。問法看詩妄。觀身向",
    "X87n1628_008:0406c05": "酒慵。地靈步步雪山草。僧寶人人滄海珠。蓮花交響",
    "X87n1628_008:0406c06": "共命鳥。金榜雙回三足烏。重聞西方止觀經。他日杖",
    "X87n1628_008:0406c07": "藜來細聽等句(本集)。",
    "X87n1628_008:0406c08": "韋&#x81EF;",
    "X87n1628_008:0406c09": "[0406c09] &#x81EF;。字城武。京兆人。初生時。父飯僧。有應真至。齋畢。乳",
    "X87n1628_008:0406c10": "媼抱兒求&#x546A;願。尊者謂眾曰。此兒諸葛武侯也。他日",
    "X87n1628_008:0406c11": "有美政於蜀。宜以武字之。言訖不見。其後&#x81EF;游宦。出",
    "X87n1628_008:0406c12": "處名節大&#x69E9;與武侯相類。治蜀二十一年。官至太尉",
    "X87n1628_008:0406c13": "中書令。封南康郡。王&#x751E;為嘉州彌勒如來石像記。略",
    "X87n1628_008:0406c14": "曰。身長三百六十尺。目廣二丈。其餘相好一一具足。",
    "X87n1628_008:0406c15": "覆閣九層。又撰鸚鵡記。略曰。元精以五氣授萬類。雖",
    "X87n1628_008:0406c16": "鱗介毛羽必有感清英純粹者矣。或炳耀離火。或稟",
    "X87n1628_008:0406c17": "奇蒼精。皆應乎人文。以奉若時政。則有革彼禽類。習",
    "X87n1628_008:0406c18": "乎能言。了空相於不念。留真骨於已斃。人有獻鸚鵡",
    "X87n1628_008:0406c19": "者。何東裴氏謂此鳥名載梵經。智殊&#x751E;類。常狎而敬",
    "X87n1628_008:0406c20": "之。始告之六齋之禁。及午非時終夕不食。或教以持",
    "X87n1628_008:0406c21": "佛名號。則仰首奮翼若善承聽。每清晨永夜發和雅",
    "X87n1628_008:0406c22": "音。阿彌陀佛聲聲相續。一日有憔悴容。訓育者鳴磬",
    "X87n1628_008:0406c23": "而告曰。將去此而西歸乎。每一擊磬一稱佛。十擊磬",
    "X87n1628_008:0406c24": "而十念成。斂翼委足奄然而絕。按釋典。十念成。往生",
    "X87n1628_008:0407a01": "西方。又云。得佛慧者。歿有舍利。遂命火焚之。得舍利",
    "X87n1628_008:0407a02": "十餘粒。貞元十九年九月日記(本傳)。"
}