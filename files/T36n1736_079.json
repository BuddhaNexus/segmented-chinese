{
    "T36n1736_079:0614c08": "大方廣佛華嚴經隨疏演義鈔卷",
    "T36n1736_079:0614c09": "第七十九",
    "T36n1736_079:0614c11": "唐清涼山大華嚴寺沙門澄觀述",
    "T36n1736_079:0614c12": "如來出現品第三十七[0614c12] 疏。答第二會所行問",
    "T36n1736_079:0614c13": "者。以不思議法品中出現即第二會所行故。",
    "T36n1736_079:0614c14": "疏二釋名者。疏文分三。初正釋。二若唯約",
    "T36n1736_079:0614c15": "化下結彈古義。三若來即出現下會六釋。初",
    "T36n1736_079:0614c16": "中四。一總釋。二如來雖下結前生後。三若依",
    "T36n1736_079:0614c17": "法身下別釋。然法身若約報上論法應云",
    "T36n1736_079:0614c18": "真如出纏是法身出現。今以出纏為報。直",
    "T36n1736_079:0614c19": "就體上故。云如理常現。餘二可知。四今以",
    "T36n1736_079:0614c20": "新佛下融通會釋。於中二。先會三身十身。",
    "T36n1736_079:0614c21": "後會品名證成前義。前中有三。初以法報",
    "T36n1736_079:0614c22": "相對。二真應相對。三結融三十。今初。言新",
    "T36n1736_079:0614c23": "佛舊成曾無二體者。以報就法如出模之",
    "T36n1736_079:0614c24": "像。像本舊成故無二體。言新成舊佛法報",
    "T36n1736_079:0614c25": "似分者。以法就報如金成像。金像似分",
    "T36n1736_079:0614c26": "以有未成像金故。今成像竟似分二矣。",
    "T36n1736_079:0614c27": "前對是非異。此對是非一。非一即非異故。言",
    "T36n1736_079:0614c28": "似分竟無二體。[0614c28] 疏。無不應時下。第二真應",
    "T36n1736_079:0614c29": "相對。以辯融通。法報皆真體上常用故。即",
    "T36n1736_079:0615a01": "真成應用不離體故。即應而真。[0615a01] 疏。三佛圓",
    "T36n1736_079:0615a02": "融下第三結融三十。謂以三佛收十佛。不",
    "T36n1736_079:0615a03": "出三身。三身既融。十身即三自體無礙",
    "T36n1736_079:0615a04": "故。辯應成下結成正義。[0615a04] 疏。是以晉名下第二",
    "T36n1736_079:0615a05": "會品名。二經品名即為二別。先會晉經。初",
    "T36n1736_079:0615a06": "二句總標。以將晉經用成前義故。有是",
    "T36n1736_079:0615a07": "以之言雖是義加者。梵本無故。後以應雖從",
    "T36n1736_079:0615a08": "緣下釋性起義順應現義。於中總有六義。",
    "T36n1736_079:0615a09": "證成性起。今初。立理即不相違門。然出現",
    "T36n1736_079:0615a10": "義亦名緣起。亦名性起。若取相說覽緣出",
    "T36n1736_079:0615a11": "現故名緣起。謂由眾生業感如來大悲而",
    "T36n1736_079:0615a12": "出現故。八相成道從法性生故名性起。今",
    "T36n1736_079:0615a13": "以從緣無性緣起。即名性起。又淨緣起常",
    "T36n1736_079:0615a14": "順於性。亦名性起故云應雖從緣不違性",
    "T36n1736_079:0615a15": "故。[0615a15] 疏。無不從此法界流故者。第二引梁論",
    "T36n1736_079:0615a16": "證成。即相成門明性成於緣故。此性起自",
    "T36n1736_079:0615a17": "有二義。一從緣無性而為性起。二法性隨緣",
    "T36n1736_079:0615a18": "故名性起。前段即初義。今段即後義。亦應",
    "T36n1736_079:0615a19": "云無不還證此法身故。此乃緣智相成即",
    "T36n1736_079:0615a20": "緣成性。即是前義。但前取無違。今取相",
    "T36n1736_079:0615a21": "成是故此為相成門也。[0615a21] 疏。以淨奪染性即",
    "T36n1736_079:0615a22": "起者。第三明相奪門。亦是通妨。謂有問言。",
    "T36n1736_079:0615a23": "性起唯淨緣起通染。云何緣起即是性起。故",
    "T36n1736_079:0615a24": "為此通。謂緣起有二。一染二淨。淨謂如來",
    "T36n1736_079:0615a25": "大悲菩薩萬行等。染者。謂眾生惑業等。若",
    "T36n1736_079:0615a26": "以染奪淨則屬眾生故唯緣起。今以淨奪",
    "T36n1736_079:0615a27": "染唯屬諸佛故名性起。[0615a27] 疏。若離於緣性叵",
    "T36n1736_079:0615a28": "說故者。即第四是相即門。亦是通妨。謂有問",
    "T36n1736_079:0615a29": "言。緣起約事性起約理。如何相即。故為此",
    "T36n1736_079:0615b01": "通。從緣無性方顯性起。又由見緣推知性",
    "T36n1736_079:0615b02": "起。若離於緣復論何性。離緣有性是斷空",
    "T36n1736_079:0615b03": "故。疏下加性起者。即第五段引當經證。即",
    "T36n1736_079:0615b04": "以人表法門。[0615b04] 疏。妄雖即真下第六以妄隱真",
    "T36n1736_079:0615b05": "門。亦是解妨。妨云。若緣即性妄本自空。當",
    "T36n1736_079:0615b06": "體即性何以不得染奪淨耶。故為此通淨",
    "T36n1736_079:0615b07": "緣順性染緣違故。故瓔珞云。始起一想住",
    "T36n1736_079:0615b08": "於緣。順第一義諦為善。違背為惡。[0615b08] 疏。今以",
    "T36n1736_079:0615b09": "起義多含直云出現下。第二會通今經。則",
    "T36n1736_079:0615b10": "性起局性。出現即起。起含緣性故曰多",
    "T36n1736_079:0615b11": "含。言從性者。性起即法身。從因者。緣起緣",
    "T36n1736_079:0615b12": "起即報身。從真從感即是化身。而從真約佛",
    "T36n1736_079:0615b13": "通於緣性。謂依法報而起於化名曰從",
    "T36n1736_079:0615b14": "真。從感約生即是緣起。由上諸義故云多",
    "T36n1736_079:0615b15": "含。結彈六釋並顯可知。[0615b15] 疏。一眾生外增上",
    "T36n1736_079:0615b16": "業者。揀異內異熟業。[0615b16] 疏。謂多有情應生此界",
    "T36n1736_079:0615b17": "共業同變者。即唯識論釋初能變中處之一",
    "T36n1736_079:0615b18": "字。論云。所言處者。謂異熟識。由共相種成",
    "T36n1736_079:0615b19": "熟力故。變似色等器世間相。即外大種及所",
    "T36n1736_079:0615b20": "造色。雖諸有情所變各別。而相相似處所無",
    "T36n1736_079:0615b21": "異。如眾燈明各遍似一。釋曰。此釋共變之",
    "T36n1736_079:0615b22": "義相似名共。論又云。誰異熟識變為此相。",
    "T36n1736_079:0615b23": "有義一切。所以者何。如契經說。一切有情業",
    "T36n1736_079:0615b24": "增上力共所起故。有義不許。乃至云經依",
    "T36n1736_079:0615b25": "少分說一切。言諸業同者。皆共變故。釋曰。",
    "T36n1736_079:0615b26": "此揀通局。即今疏文。[0615b26] 疏。依此義云應生",
    "T36n1736_079:0615b27": "此界故下。經云各隨所宜而得受用。若不",
    "T36n1736_079:0615b28": "應生豈安樂界所有眾生變為此界之穢土",
    "T36n1736_079:0615b29": "耶。[0615b29] 疏。於中有四句。謂共中共等者。即唯識",
    "T36n1736_079:0615c01": "第二引瑜伽論說共不共中。各有二種。共",
    "T36n1736_079:0615c02": "中二者。一共中共如山河等。非唯一趣獨能",
    "T36n1736_079:0615c03": "用故。二共中不共。如己田宅及鬼所見為",
    "T36n1736_079:0615c04": "水火等。即於彼境非互用也。不共中二者。",
    "T36n1736_079:0615c05": "一不共。中不共如眼等根。唯自識依用之",
    "T36n1736_079:0615c06": "緣境。非他依故。二不共中共如自浮塵",
    "T36n1736_079:0615c07": "根。他亦受用故。[0615c07] 疏。一約同居等者。地前菩",
    "T36n1736_079:0615c08": "薩未生受用同居變化。亦以善業共變此",
    "T36n1736_079:0615c09": "土。[0615c09] 疏。二約能化。謂隨諸眾生等者。即淨名",
    "T36n1736_079:0615c10": "意能化菩薩非自業成。以大悲故取土攝",
    "T36n1736_079:0615c11": "生及眾生之類。皆淨名經。並如世界成就品",
    "T36n1736_079:0615c12": "引。[0615c12] 疏。先成器界等者。俱舍十二云。壞從獄",
    "T36n1736_079:0615c13": "不生。至後器都盡。成劫從風起。至地獄初",
    "T36n1736_079:0615c14": "生。論釋云。謂成劫中初一劫起器世間。後十",
    "T36n1736_079:0615c15": "九劫起有情漸住。壞中後一劫壞於器界。",
    "T36n1736_079:0615c16": "前十九劫有情漸捨。二十中劫初劫唯減後",
    "T36n1736_079:0615c17": "劫唯增。然此二時等中十八成壞。時量法爾",
    "T36n1736_079:0615c18": "先成必在後壞。[0615c18] 疏。一品之中下。總顯喻意。",
    "T36n1736_079:0615c19": "[0615c19] 疏。廣大難知周十方故者。是下結文。[0615c19] 疏。以",
    "T36n1736_079:0615c20": "十句各結一喻。文皆暗用。可以意得。[0615c20] 疏。",
    "T36n1736_079:0615c21": "體無生滅亦是下結文結第三也。[0615c21] 疏。準",
    "T36n1736_079:0615c22": "五卷大悲經第三云。有千葉故者。結云。阿",
    "T36n1736_079:0615c23": "難何故名為賢劫。阿難此三千大千世界。劫",
    "T36n1736_079:0615c24": "欲成時盡為一水。淨居天子以天眼觀見",
    "T36n1736_079:0615c25": "此世界。唯一大水見有千枚諸妙蓮華。一一",
    "T36n1736_079:0615c26": "蓮華各有千葉甚可愛樂。彼淨居天因見",
    "T36n1736_079:0615c27": "此華心生歡喜。踊躍無量而皆讚歎言。奇",
    "T36n1736_079:0615c28": "哉希有。奇哉希有。如此劫中當有千佛出",
    "T36n1736_079:0615c29": "興於世。以是因緣遂名此劫號之為賢",
    "T36n1736_079:0616a01": "劫。我滅度後當有九百九十六佛。[0616a01] 疏。次第",
    "T36n1736_079:0616a02": "合前者。一清淨離垢光合善淨光明風輪。此",
    "T36n1736_079:0616a03": "約能成。若約所成義類亦同此。一能成如",
    "T36n1736_079:0616a04": "來無漏無盡智合成色界。色界離於欲過",
    "T36n1736_079:0616a05": "故如無漏。四禪不壞如無盡也。二普照光",
    "T36n1736_079:0616a06": "合淨莊嚴風輪。三持佛種性合堅密無能壞。",
    "T36n1736_079:0616a07": "四&#x9008;出無能壞合勝高輪。五一切神通合不",
    "T36n1736_079:0616a08": "動輪。六出生變化合安住輪。七普隨順合",
    "T36n1736_079:0616a09": "莊嚴輪。八不可究竟合無盡藏。九種種莊嚴",
    "T36n1736_079:0616a10": "合普光明藏。十不可壞合堅固根。其所成德",
    "T36n1736_079:0616a11": "可以意取。[0616a11] 疏。所成唯果德者。唯釋於法如",
    "T36n1736_079:0616a12": "無漏無盡智不傾動力等。皆果德也。能成通",
    "T36n1736_079:0616a13": "因果者。如持佛種性。一切神通皆通因果。",
    "T36n1736_079:0616a14": "疏以緣奪因者。此中化生眾生。自力為因",
    "T36n1736_079:0616a15": "佛力為緣。餘可思準。[0616a15] 疏。大諾健那者。此云",
    "T36n1736_079:0616a16": "露形也。[0616a16] 疏。其量廣無數厚十六洛叉者。是",
    "T36n1736_079:0616a17": "俱舍頌上二句云。安立器世間。風輪最居下。",
    "T36n1736_079:0616a18": "[0616a18] 疏。故淨名云。其無礙慧無若干者。即第三",
    "T36n1736_079:0616a19": "菩薩行品。經前已頻引。今更略示因說香飯",
    "T36n1736_079:0616a20": "為佛事竟。便明諸佛功德平等云。阿難汝",
    "T36n1736_079:0616a21": "見諸佛國土地有若干。而虛空無若干",
    "T36n1736_079:0616a22": "也。汝見諸佛色身有若干。其無礙慧無若",
    "T36n1736_079:0616a23": "干也疏。若將一一通前十下結彈古釋。[0616a23] 疏。",
    "T36n1736_079:0616a24": "淨意如空總以喻顯等者。此中有深止觀宜",
    "T36n1736_079:0616a25": "審思之。第二身業疏唯有五界者。結示正",
    "T36n1736_079:0616a26": "義非是略也。彈於古釋。古云。應有十句。但",
    "T36n1736_079:0616a27": "文略耳。故今彈之。[0616a27] 疏。明如來出現有十種身",
    "T36n1736_079:0616a28": "者。疏文有四。一正科經文。二此即八地下",
    "T36n1736_079:0616a29": "會釋十身。三四是菩提下隨難重釋。四一",
    "T36n1736_079:0616b01": "一喻中下釋文。此亦古德同迷之處。不知",
    "T36n1736_079:0616b02": "此十即十身故。[0616b02] 疏。初二合初句世出世異故",
    "T36n1736_079:0616b03": "者。謂初二句皆合破暗作明初句。滅惡生",
    "T36n1736_079:0616b04": "善。即世間破暗作明。惡即黑暗善即明故。後",
    "T36n1736_079:0616b05": "句破愚為智。即是出世破暗作明。[0616b05] 疏。三拔四",
    "T36n1736_079:0616b06": "流等者。即大慈救護大悲度脫。合變濕令燥。",
    "T36n1736_079:0616b07": "四流是濕出世是燥。定水是濕菩提是燥。不",
    "T36n1736_079:0616b08": "沈定水故。[0616b08] 疏。道品通長下合上生長草木。",
    "T36n1736_079:0616b09": "三乘草木即藥草喻品三草二木。初會已引",
    "T36n1736_079:0616b10": "喻。高原喻聲聞者。不生佛法蓮華故。即淨",
    "T36n1736_079:0616b11": "名第二。譬如高原陸地不生蓮華。卑濕淤",
    "T36n1736_079:0616b12": "泥乃生此華。如是聲聞諸結斷者。於佛法",
    "T36n1736_079:0616b13": "中無所復益。煩惱泥中乃有眾生出佛法",
    "T36n1736_079:0616b14": "矣。前亦已引。故法華經法師品內穿鑿高原。",
    "T36n1736_079:0616b15": "亦況聲聞。[0616b15] 疏。又既約機說異則照高未能",
    "T36n1736_079:0616b16": "兼下等者。如照高山未照黑山。若照黑",
    "T36n1736_079:0616b17": "山即照高山。謂說華嚴是照高山二乘不",
    "T36n1736_079:0616b18": "預。說阿含等菩薩常聞等。餘例可知。疏又",
    "T36n1736_079:0616b19": "若捨化下。約會權歸實。然經但有先照高山",
    "T36n1736_079:0616b20": "之言。無有後照高山之語。今以義求必有",
    "T36n1736_079:0616b21": "之矣。會權歸實先棄人天。非出離故。如",
    "T36n1736_079:0616b22": "平地落照。次捨聲聞。令自悟故。如高原",
    "T36n1736_079:0616b23": "無光。次捨緣覺。令起悲故。如黑山掩曜。",
    "T36n1736_079:0616b24": "次捨三乘。歸一乘故。如山銜夕陽故。先",
    "T36n1736_079:0616b25": "大後小即從本流末。於一佛乘分別說三",
    "T36n1736_079:0616b26": "等。捨小歸大即攝末歸本。則二義皆具。疏",
    "T36n1736_079:0616b27": "略中五事皆盲等者。亦通外難。謂有問言。五",
    "T36n1736_079:0616b28": "事皆盲。何不言無解等眼。答意可知。[0616b28] 疏。此",
    "T36n1736_079:0616b29": "即涅槃下。會涅槃第九。初明三罪最重有",
    "T36n1736_079:0616c01": "涅槃因。不說闡提。後聖行品下收闡提云。",
    "T36n1736_079:0616c02": "一闡提人雖復斷善。猶有佛性。故總收之。",
    "T36n1736_079:0616c03": "此四明至惡不捨。言三罪者。一謗方等經。",
    "T36n1736_079:0616c04": "二犯四重禁。三作五逆罪。此三未必撥無",
    "T36n1736_079:0616c05": "因果。撥無因果即一闡提。[0616c05] 疏。令離苦集者。",
    "T36n1736_079:0616c06": "現在身苦為苦果也。及諸煩惱未來苦因義",
    "T36n1736_079:0616c07": "兼惑業。上二皆集。第三語業。疏圓音之義",
    "T36n1736_079:0616c08": "下分三。初總明。二釋文。三彈古。初中疏一",
    "T36n1736_079:0616c09": "敘昔等者。昔有三義。一云。諸佛唯是第一義",
    "T36n1736_079:0616c10": "身。永絕萬像無形無聲。直隨機現無量色",
    "T36n1736_079:0616c11": "聲。猶谷無聲隨呼發響。然則就佛言之",
    "T36n1736_079:0616c12": "無音。是一約機論之。眾音非一。而言一音",
    "T36n1736_079:0616c13": "圓音者。良由一時一會異類等解隨其根",
    "T36n1736_079:0616c14": "性。各得一音不聞餘聲不亂不沓。顯是",
    "T36n1736_079:0616c15": "奇特。故名一音。音遍十方隨機熟處無不",
    "T36n1736_079:0616c16": "聞故。名為圓音。非謂如空遍滿無別韻",
    "T36n1736_079:0616c17": "曲經云。隨其類音普告眾生。斯之謂也。二",
    "T36n1736_079:0616c18": "云。就佛言之實有色聲。其音遍滿無所不",
    "T36n1736_079:0616c19": "遍。但無五音四聲等異。無異曲故名為一",
    "T36n1736_079:0616c20": "音。無不遍故名為圓音。但是圓音作增",
    "T36n1736_079:0616c21": "上緣。隨根差別現眾多聲。猶如滿月唯一",
    "T36n1736_079:0616c22": "圓形。隨器差別而現多影。亦如長風隨其",
    "T36n1736_079:0616c23": "眾竅聲有多種。經言。佛以一音演說法。眾",
    "T36n1736_079:0616c24": "生隨類各得解。三云。如來於一語業之中",
    "T36n1736_079:0616c25": "演出一切眾生言音。是故令彼眾生各聞己",
    "T36n1736_079:0616c26": "語。非是如來唯發一音。但以語業同故名",
    "T36n1736_079:0616c27": "為一音。所發多故名為圓音。如舍支聲尚",
    "T36n1736_079:0616c28": "多音齊發。況如來耶。二辯違者。上來三解偏",
    "T36n1736_079:0616c29": "取皆失。初第一義無形無聲。非一音義",
    "T36n1736_079:0617a01": "故。但隨他音非自音故。第二唯是一語無",
    "T36n1736_079:0617a02": "多音故。一不即多豈為圓音。有則多亦應",
    "T36n1736_079:0617a03": "有。無則一亦須無。何得一有而多無耶。第",
    "T36n1736_079:0617a04": "三雖但是多。又無一故。若語業同一切眾",
    "T36n1736_079:0617a05": "生豈一音耶。故並非也。第三會通者。上但",
    "T36n1736_079:0617a06": "責偏不謂全失。合上三義。方是圓音之一",
    "T36n1736_079:0617a07": "義耳。謂多即一。若多不即一則非一音。一",
    "T36n1736_079:0617a08": "復即多若一不即多。即非圓音。二即是空",
    "T36n1736_079:0617a09": "空即是二。若二不即空是所執故。不無性",
    "T36n1736_079:0617a10": "故。非圓非一空不即二非音非圓故。鎔",
    "T36n1736_079:0617a11": "融無礙即是圓音。此中三義。謂初是無生滅",
    "T36n1736_079:0617a12": "義。次一是無邪曲義。後一是普至義。是知",
    "T36n1736_079:0617a13": "得其正義。則傍收無遺不得正意。並為",
    "T36n1736_079:0617a14": "乖理。疏文有十音下。第二正釋經文。在文",
    "T36n1736_079:0617a15": "可見。但初一即隨類音亦同淨名。佛以一",
    "T36n1736_079:0617a16": "音演說法。眾生隨類各得解。皆謂世尊同",
    "T36n1736_079:0617a17": "其語。斯則神力不共法。釋曰。此即詞無礙解。",
    "T36n1736_079:0617a18": "以辯一音。三四皆引寶積。亦即淨名寶積長",
    "T36n1736_079:0617a19": "者子偈讚一音。次上所引第二偈云。佛以",
    "T36n1736_079:0617a20": "一音演說法。眾生各各隨所解。普得受行",
    "T36n1736_079:0617a21": "獲其利。斯則神力不共法。釋曰。此即法無礙",
    "T36n1736_079:0617a22": "解云一音也。第三偈云。佛以一音演說法。",
    "T36n1736_079:0617a23": "或有恐怖或歡喜。或生厭離或斷疑。斯則",
    "T36n1736_079:0617a24": "神力不共法。釋曰。此即義無礙解云一音",
    "T36n1736_079:0617a25": "也。疏此十圓融下結成上義。[0617a25] 疏。是知或謂無",
    "T36n1736_079:0617a26": "聲下。第三結彈古說。但結前二。以其第三",
    "T36n1736_079:0617a27": "可入正故。言皆大地之一塵者。約收以結",
    "T36n1736_079:0617a28": "則此一塵不離地界。積多小塵可成大地。",
    "T36n1736_079:0617a29": "積其多義以為圓音。若約斥彈異說之",
    "T36n1736_079:0617b01": "微。豈同正解廣大智地。[0617b01] 疏。今初收上十聲下。",
    "T36n1736_079:0617b02": "疏文有三。先釋經文。二更以四句下以義",
    "T36n1736_079:0617b03": "融攝。四句可思。後名為如來圓音下結歎。",
    "T36n1736_079:0617b04": "[0617b04] 疏。若佛音聲是有法非非法者。釋曰。此非法",
    "T36n1736_079:0617b05": "言即是真理為非法耳。[0617b05] 疏。一將成正覺念相",
    "T36n1736_079:0617b06": "欲盡等者。即起信論意。數段論文參而用之。",
    "T36n1736_079:0617b07": "論云。菩薩地盡一念相應。覺心初起心無",
    "T36n1736_079:0617b08": "初相。以遠離微細念故。得見心性。心即",
    "T36n1736_079:0617b09": "常住。名究竟覺。今取意釋。故云將成正覺。",
    "T36n1736_079:0617b10": "言念相欲盡者即微細念也。此念亦名生",
    "T36n1736_079:0617b11": "相。即論三細之一。論云。一無明業相。以依",
    "T36n1736_079:0617b12": "不覺故心動。說名為業。動則有苦。果不離",
    "T36n1736_079:0617b13": "因故。釋曰。此念即細中之細。今無此相云",
    "T36n1736_079:0617b14": "細念都亡。言得見心性者。即上論文言等虛",
    "T36n1736_079:0617b15": "空界法界一相者。即論釋本覺之文。論云。",
    "T36n1736_079:0617b16": "所言覺義者。謂心體離念。離念相者。等虛",
    "T36n1736_079:0617b17": "空界無所不遍法界一相。即是如來平等法",
    "T36n1736_079:0617b18": "身。依此法身說名本覺。釋曰。今略取二",
    "T36n1736_079:0617b19": "句彰所顯本覺。言始本無二者。即所成始",
    "T36n1736_079:0617b20": "覺。彼論釋前說名本覺。竟後云何以故本",
    "T36n1736_079:0617b21": "覺義者。對始覺義說。以始覺者即同本覺",
    "T36n1736_079:0617b22": "故。始覺義者依本覺故。而有不覺。依不覺",
    "T36n1736_079:0617b23": "故說有始覺。又以覺心源故名究竟覺。不",
    "T36n1736_079:0617b24": "覺心源故非究竟覺。釋曰。今疏取意。故",
    "T36n1736_079:0617b25": "云始本無二。言契同諸佛。平等法身下。結",
    "T36n1736_079:0617b26": "成上來無二之義。平等法身即前本覺。言故",
    "T36n1736_079:0617b27": "云說法界下以經帖成。[0617b27] 疏。三德涅槃者。涅槃",
    "T36n1736_079:0617b28": "章明。疏在法華經以體從用。名如來知見",
    "T36n1736_079:0617b29": "者。涅槃約理知見約智。知見有性非無有",
    "T36n1736_079:0617c01": "理。涅槃亦有般若之德非無有智。涅槃乃",
    "T36n1736_079:0617c02": "是攝用從體。但稱涅槃以為所證。法華經",
    "T36n1736_079:0617c03": "明以體從用但名知見。故法華論釋開義",
    "T36n1736_079:0617c04": "云。開者無上義。即雙開菩提涅槃。示法身",
    "T36n1736_079:0617c05": "同即唯約理悟。約菩提即是於智明其理",
    "T36n1736_079:0617c06": "智。況知法無性豈非理耶。故今疏云以體",
    "T36n1736_079:0617c07": "從用等。[0617c07] 疏。深固幽遠者。即法華經法師品文。",
    "T36n1736_079:0617c08": "文云。此法華經藏深固幽遠。無人能到。今",
    "T36n1736_079:0617c09": "佛教化成就菩薩。而為開示。釋曰。幽遠深",
    "T36n1736_079:0617c10": "固名為祕密。疏初心同稟下解妨。解妨云。",
    "T36n1736_079:0617c11": "法華經除諸菩薩眾信力堅固者。又三根聲",
    "T36n1736_079:0617c12": "聞初發大心。皆稟法華如來知見。何要此",
    "T36n1736_079:0617c13": "位方為說耶。故為此通。約究竟故。為等",
    "T36n1736_079:0617c14": "覺說實則此法通被始末。[0617c14] 疏。更一下生者。",
    "T36n1736_079:0617c15": "第二會。初已廣分別。[0617c15] 疏。有說初地即得者。六",
    "T36n1736_079:0617c16": "地已引。即仁王云。若得信心必不退進入",
    "T36n1736_079:0617c17": "無生初地道。[0617c17] 疏。為說信等者。即初地淨治",
    "T36n1736_079:0617c18": "地法。信悲慈捨無疲厭。知經論了世法。堅",
    "T36n1736_079:0617c19": "固力慚愧莊嚴供養佛也。[0617c19] 疏。後後圓淨者。",
    "T36n1736_079:0617c20": "釋經寶字。以此十法淨治地障。地地漸淨",
    "T36n1736_079:0617c21": "故云後後。[0617c21] 疏。十地地智一一開發者。即釋",
    "T36n1736_079:0617c22": "智慧華開敷。不斷二利者。不斷大悲行等。地",
    "T36n1736_079:0617c23": "地之中有二利故。疏中道者名為佛性。初二",
    "T36n1736_079:0617c24": "會中已廣分別。言為上上智觀者。亦涅槃文",
    "T36n1736_079:0617c25": "六地已引。應以法空智斷一切惑者。此有",
    "T36n1736_079:0617c26": "二意。一以法空揀於人空。照惑無本無斷",
    "T36n1736_079:0617c27": "斷故。二言一切者。兼斷所知亦煩惱故。第",
    "T36n1736_079:0617c28": "四出現意業。疏約體遮詮下釋此段經。疏文",
    "T36n1736_079:0617c29": "有三。初總釋文意。二別敘異釋。三會釋",
    "T36n1736_079:0618a01": "歸宗。今初。心即是王。就王辯體。智則是所。",
    "T36n1736_079:0618a02": "約所明用。體則表詮不逮故但遮詮。用則",
    "T36n1736_079:0618a03": "相可照著故寄表詮。然用亦有遮詮。同體",
    "T36n1736_079:0618a04": "故。無分量故。若一向遮則無由顯妙。故",
    "T36n1736_079:0618a05": "寄表詮以辯玄極。而言寄者。謂寄所顯王",
    "T36n1736_079:0618a06": "寄用顯體。又用及心所皆有遮義。今但寄",
    "T36n1736_079:0618a07": "表以顯於深。[0618a07] 疏。然此一文下。第二別敘異",
    "T36n1736_079:0618a08": "釋。於中二。先標。後一云下別說。略有三說。",
    "T36n1736_079:0618a09": "不離一宗即分為三。初二師即法相宗。二",
    "T36n1736_079:0618a10": "結前生後。三敘法性宗。就初師中有五。一",
    "T36n1736_079:0618a11": "正明。二解妨。三反成。四引證。五重解妨。",
    "T36n1736_079:0618a12": "今初。言無彼有漏染心心所而有淨分者。",
    "T36n1736_079:0618a13": "唯有八識心王及二十一心所。即遍行五別",
    "T36n1736_079:0618a14": "境五善十一也疏果位之中解妨。有徵問云。",
    "T36n1736_079:0618a15": "若爾則王所俱有。何以王上言不可得。故此",
    "T36n1736_079:0618a16": "釋云。果位之中識劣故云不可得。智強故云",
    "T36n1736_079:0618a17": "智無量。言識劣者。以二分中。但有淨故。",
    "T36n1736_079:0618a18": "不同眾生分別強故。言智強者。無惡慧",
    "T36n1736_079:0618a19": "故。決斷勝故。[0618a19] 疏。若必無王下。第三反以成",
    "T36n1736_079:0618a20": "立。智是心所。若無心王智何所依。[0618a20] 疏。故成",
    "T36n1736_079:0618a21": "唯識下第四引證。言是淨無漏界者。漏即",
    "T36n1736_079:0618a22": "垢染。既言無垢識則有識矣。又云圓鏡智",
    "T36n1736_079:0618a23": "相應。明有心王與所相應。非所獨立。是故",
    "T36n1736_079:0618a24": "結云有王明矣。[0618a24] 疏。言轉識下。第五重通妨",
    "T36n1736_079:0618a25": "難。謂有難言。既言轉八識成四智。明唯",
    "T36n1736_079:0618a26": "智無識。故今釋云智依識轉等。言依識轉",
    "T36n1736_079:0618a27": "者。識為主故。智非主故。然唯識轉有三師",
    "T36n1736_079:0618a28": "義。今並用之。此是一師上智強識劣。亦是",
    "T36n1736_079:0618a29": "一師。疏一云。以無積集思量等義下。此義有",
    "T36n1736_079:0618b01": "三。初正明。二引證。三遮救。今初。以集起",
    "T36n1736_079:0618b02": "名心。思量名意。分別名識。今果位中八不",
    "T36n1736_079:0618b03": "積集種子而起現行。七不思量第八為",
    "T36n1736_079:0618b04": "我。而言等者等取前六。又不分別諸境。所",
    "T36n1736_079:0618b05": "以爾者。以皆與四智相應故言無耳。非不",
    "T36n1736_079:0618b06": "有彼無集第八。無思第七。無分別六。是故",
    "T36n1736_079:0618b07": "結云非無心體。[0618b07] 疏。故攝論下。二引證。非心",
    "T36n1736_079:0618b08": "非思義故者。明八非積集七非思量等。[0618b08] 疏。",
    "T36n1736_079:0618b09": "亦非非心為所依止者。三遮救也。恐有難",
    "T36n1736_079:0618b10": "云。若非心義無分別智。應依於色。故今顯",
    "T36n1736_079:0618b11": "云。所依之王非全無體。此上總標有也。次",
    "T36n1736_079:0618b12": "心種類故下釋成有義。謂是心種類安得非",
    "T36n1736_079:0618b13": "心。次云。以心為因下。復釋上文心為種類。",
    "T36n1736_079:0618b14": "言此位者即是果位。謂以集起等心為因。",
    "T36n1736_079:0618b15": "引得果位淨八識故。不可名為非心也。",
    "T36n1736_079:0618b16": "如無表色依表色生故得名色。據此亦得",
    "T36n1736_079:0618b17": "名無集起心等。[0618b17] 疏。上之二解俱明心意識有",
    "T36n1736_079:0618b18": "者。第二結前生後。明結前二是法相宗。生後",
    "T36n1736_079:0618b19": "一解是法性宗。問二俱是有。復有何別。答",
    "T36n1736_079:0618b20": "前釋有淨無染。後釋有體無用。故義不同",
    "T36n1736_079:0618b21": "也。然二義相成。以無思等故說無染。以無",
    "T36n1736_079:0618b22": "染故說非積集思量義等。疏一云。佛果無",
    "T36n1736_079:0618b23": "實心意等者。即第三師是無相宗。及法性宗。",
    "T36n1736_079:0618b24": "先正明可知。故金光下第二引證。論當第",
    "T36n1736_079:0618b25": "三。論云此中自性身者。即法身也。釋論云。",
    "T36n1736_079:0618b26": "唯有真如及真如智獨存。名為法身。[0618b26] 疏。上",
    "T36n1736_079:0618b27": "之二宗偏取皆妨。下第三會釋歸宗分二。先",
    "T36n1736_079:0618b28": "明不可偏取。二明會成正義。前中亦二。",
    "T36n1736_079:0618b29": "上二句標。後若依前義下解釋。於中又二。先",
    "T36n1736_079:0618c01": "離破後合破。前中先明法相宗妨。[0618c01] 疏。文分",
    "T36n1736_079:0618c02": "三。初奪破。次縱破。後遮救初中二。先明",
    "T36n1736_079:0618c03": "違義。以不得即有即空故成增益。後亦不",
    "T36n1736_079:0618c04": "能通。不可得言下。明其違文。以文但云心",
    "T36n1736_079:0618c05": "意識俱不可得。不言染不可得故。疏又此",
    "T36n1736_079:0618c06": "淨分此何不說下。第二縱破縱許淨有染無。",
    "T36n1736_079:0618c07": "經何不言有淨分也。[0618c07] 疏。彼無垢識而得說",
    "T36n1736_079:0618c08": "耶下。第三遮救。二句疏文遮其兩救。上句",
    "T36n1736_079:0618c09": "恐彼救云。淨相難說故不言之。故今遮云。",
    "T36n1736_079:0618c10": "彼莊嚴經何得說有無漏識耶。豈非是淨。",
    "T36n1736_079:0618c11": "下句恐彼救云。經言叵得意在於染。故亦",
    "T36n1736_079:0618c12": "遮云。經何不言染不可得。[0618c12] 疏。若依後義下。",
    "T36n1736_079:0618c13": "明法性宗妨。於中二。先奪後縱。前中亦二。",
    "T36n1736_079:0618c14": "先明違義。以空礙有故云損減。二亦不能",
    "T36n1736_079:0618c15": "通下明其違文。文中既言智無量故知如來",
    "T36n1736_079:0618c16": "心。不言知如來智。明知假智知心心則有",
    "T36n1736_079:0618c17": "矣。何得言無。[0618c17] 疏。又心既是無下。第二縱破。",
    "T36n1736_079:0618c18": "縱汝心無智有亦有二過。一違義。心王最",
    "T36n1736_079:0618c19": "勝尚說為無。智無所依豈當獨立。如無君",
    "T36n1736_079:0618c20": "主何有臣下。二非唯下明其違文。言上",
    "T36n1736_079:0618c21": "二論者。即唯識攝論言涅槃滅無常則通",
    "T36n1736_079:0618c22": "五蘊。故經云。憍陳如因滅無常色而獲常",
    "T36n1736_079:0618c23": "色。受想行識亦復如是。既有常識則有心",
    "T36n1736_079:0618c24": "矣。[0618c24] 疏。若二義雙取下第二合破二宗。成四",
    "T36n1736_079:0618c25": "謗故。此亦遮救。謂有救云。上之二宗偏取",
    "T36n1736_079:0618c26": "不可。合豈過耶。故云。合則相違。以其定謂",
    "T36n1736_079:0618c27": "有無非即有之無即無之有故。若爾互泯雙",
    "T36n1736_079:0618c28": "非可乎。故答云寧逃戲論以無詮當故。[0618c28] 疏。",
    "T36n1736_079:0618c29": "若爾何以指南下。第二會成正義。於中有",
    "T36n1736_079:0619a01": "四。一徵前起後。二今釋此義下雙標二章。",
    "T36n1736_079:0619a02": "三今初若後宗言下別解二門。四然佛尚不",
    "T36n1736_079:0619a03": "說下謙退總結。初二可知。三中分二。先別",
    "T36n1736_079:0619a04": "會二宗後通會二宗。前中即分為二。先會",
    "T36n1736_079:0619a05": "法性宗。意云。心即是如智即如智。離心無",
    "T36n1736_079:0619a06": "如則知有如已有心矣。況即體之用故稱",
    "T36n1736_079:0619a07": "如智。即用之體即是真如。如一明珠。珠體",
    "T36n1736_079:0619a08": "即如。明即如智。豈得存如亡於心矣。[0619a08] 疏。前",
    "T36n1736_079:0619a09": "宗以純如下會法相宗。意云。即如之有。有",
    "T36n1736_079:0619a10": "豈乖如。如境即虛則有心無失。[0619a10] 疏。是知",
    "T36n1736_079:0619a11": "即真之有下第二通會二宗。即真之有是法",
    "T36n1736_079:0619a12": "相宗。即有之真是法性宗。兩不相離方成",
    "T36n1736_079:0619a13": "無礙真佛心矣。[0619a13] 疏。後消經意下第二釋經",
    "T36n1736_079:0619a14": "文。於中有三。初略明即雙標遮表二故。",
    "T36n1736_079:0619a15": "晉經下引證雙證遮表。既言知心無量則",
    "T36n1736_079:0619a16": "有心矣。言無最失。疏云何深玄下。第三廣",
    "T36n1736_079:0619a17": "釋。即雙釋遮表。即分為二。第一釋寄遮",
    "T36n1736_079:0619a18": "顯深。第二釋寄表顯深。前中四。初明偏語",
    "T36n1736_079:0619a19": "不能盡理。二結性相二門難思。三明總具",
    "T36n1736_079:0619a20": "性相不可別彰。四明不即不離故難顯說。",
    "T36n1736_079:0619a21": "今初。略有四對。一有無者即別對二宗。二",
    "T36n1736_079:0619a22": "染淨即法相宗。三一異者通對二宗。四情非",
    "T36n1736_079:0619a23": "情亦對二宗。初對義者事即理故非有。理",
    "T36n1736_079:0619a24": "不失事故非無二。染淨對。淨約絕相染",
    "T36n1736_079:0619a25": "約契性。言不斷性惡者。惡同以心性為",
    "T36n1736_079:0619a26": "性。若斷性惡則斷心性。性不可斷。亦猶",
    "T36n1736_079:0619a27": "闡提不斷性善。三一異對。通對二宗。即體",
    "T36n1736_079:0619a28": "之相能包。即相之體一味。四情非情對。亦",
    "T36n1736_079:0619a29": "對二宗。即用之體同色。即體之用徹幽。",
    "T36n1736_079:0619b01": "言無殊色性者。即起信論云。以知色性即",
    "T36n1736_079:0619b02": "智性故。說名智身。以知智性即色相故。說",
    "T36n1736_079:0619b03": "名法身遍一切處。又梵行品云。知一切法",
    "T36n1736_079:0619b04": "即心自性故。情非情性曾何異體。[0619b04] 疏。口欲辯",
    "T36n1736_079:0619b05": "下二結性相難思。[0619b05] 疏。是知佛心下。三總具",
    "T36n1736_079:0619b06": "性相不可別彰。皆雙融前二宗之法。[0619b06] 疏。心",
    "T36n1736_079:0619b07": "中非有意下。四明不即不離故難顯說。於",
    "T36n1736_079:0619b08": "中三。初約八識心王辯。二王所對辯。三一",
    "T36n1736_079:0619b09": "一結例。言非有者是不即義。二相別故。亦",
    "T36n1736_079:0619b10": "非不有。是不離義。無二體故。又非有者。以",
    "T36n1736_079:0619b11": "無二體互攝盡故。亦非不有者。二俱不壞",
    "T36n1736_079:0619b12": "力用交徹故。[0619b12] 疏。言寄表下。第二釋寄表顯",
    "T36n1736_079:0619b13": "深可知。[0619b13] 疏。然佛尚不說下。第四謙退結成。",
    "T36n1736_079:0619b14": "佛尚不說者。即此經云心意識皆不可得。是",
    "T36n1736_079:0619b15": "不說也。釋迦掩室於摩竭。淨名杜口於毘",
    "T36n1736_079:0619b16": "耶。皆佛不說也。果海離言唯證相應。皆不",
    "T36n1736_079:0619b17": "可說。有因緣故者。即四悉檀。因緣則得無",
    "T36n1736_079:0619b18": "說之說耳。[0619b18] 疏。合中謂諸乘下。疏文有三。初",
    "T36n1736_079:0619b19": "正釋文。二豈不依心及依理者設難也。依心",
    "T36n1736_079:0619b20": "約法相宗。依理約法性宗。三豈不向言王所",
    "T36n1736_079:0619b21": "無二下釋通。此釋依心。後良以佛智下釋依",
    "T36n1736_079:0619b22": "理義。於中四。初正釋。二引例。三引證。四",
    "T36n1736_079:0619b23": "舉況。今初。即迴向經云。無有智外如為智",
    "T36n1736_079:0619b24": "所入。亦無如外智能證於如。今但通上豈",
    "T36n1736_079:0619b25": "不依理難。故但引前句。謂彼難云。上言唯",
    "T36n1736_079:0619b26": "如如及如如智獨存。則智依如矣。何言無",
    "T36n1736_079:0619b27": "依。故今釋云。智外無如。故無所依。然彼迴",
    "T36n1736_079:0619b28": "向經文。自有三意。一約如體性空故。智外",
    "T36n1736_079:0619b29": "無如。智體性空故。如外無智。二如智一味",
    "T36n1736_079:0619c01": "同一真體。安得智外更有如耶。三約事事",
    "T36n1736_079:0619c02": "無礙舉一全收。今但用初二意以酬難",
    "T36n1736_079:0619c03": "竟。後意即在第四舉況之中。[0619c03] 疏。亦猶淨名法",
    "T36n1736_079:0619c04": "隨於如無所隨故者。二引例也。即目連章。",
    "T36n1736_079:0619c05": "彼約性相相對。此約如智相對。義非全同",
    "T36n1736_079:0619c06": "義勢相似。故云引例。言法隨於如者。法即",
    "T36n1736_079:0619c07": "一切。一切法即如。故云隨如。言無所隨故",
    "T36n1736_079:0619c08": "者。經自釋隨如之義。由法即如。法外無如。",
    "T36n1736_079:0619c09": "故云無所隨。故若有所隨能所未泯。豈得",
    "T36n1736_079:0619c10": "隨如。又法外有如。法非如矣。故無所隨方",
    "T36n1736_079:0619c11": "曰隨如。此中亦爾。若有所依智外有法。能",
    "T36n1736_079:0619c12": "所未忘不名如智。如外有智智亦不如。故",
    "T36n1736_079:0619c13": "得引例。[0619c13] 疏。文殊般若云。若無境界則無所依",
    "T36n1736_079:0619c14": "者。三引證也。文義全同。故得引證。即大般",
    "T36n1736_079:0619c15": "若曼殊室利分光明覺品已引。今當更引。經",
    "T36n1736_079:0619c16": "云。若知我性即知無法。若知無法即無境",
    "T36n1736_079:0619c17": "界。若無境界即無所依。若無所依即無所",
    "T36n1736_079:0619c18": "住。釋曰。今但要無依之言故但引一對。[0619c18] 疏。",
    "T36n1736_079:0619c19": "況佛智外無法可得下。第四舉況。謂上引",
    "T36n1736_079:0619c20": "二經。但明契理無依心境雙寂。即事理無",
    "T36n1736_079:0619c21": "礙之義。已通前難。況今約事事無礙舉一",
    "T36n1736_079:0619c22": "全收。即迴向中第三意也。佛智稱真收法",
    "T36n1736_079:0619c23": "界盡。差別之事皆隨於理在佛智中。況所",
    "T36n1736_079:0619c24": "證如寧在智外。此約相入門。下句云以一",
    "T36n1736_079:0619c25": "切法即佛智故者。釋上無法可得。約相即",
    "T36n1736_079:0619c26": "門。佛智即一切一切即佛智也。[0619c26] 疏。即轉釋前",
    "T36n1736_079:0619c27": "依者。謂疏意明初喻為總含下九喻。故下",
    "T36n1736_079:0619c28": "喻中節節指初。今以第一喻云虛空為一",
    "T36n1736_079:0619c29": "切法所依。喻佛智為一切世出世智所依。",
    "T36n1736_079:0620a01": "故今釋之。云得為依依彼出故。[0620a01] 疏。雖出",
    "T36n1736_079:0620a02": "諸智佛智不減菩薩成佛佛智不增者。如山",
    "T36n1736_079:0620a03": "出雲山亦不減。如谷納雲谷亦不增。海",
    "T36n1736_079:0620a04": "中板喻即十行品。[0620a04] 疏。列名中衍英諸公等者。",
    "T36n1736_079:0620a05": "疏文有三。初敘昔。次此釋亦無大過下會",
    "T36n1736_079:0620a06": "釋。上句總明。果地具此三道下。為其通釋。",
    "T36n1736_079:0620a07": "恐有難云。助等是因何將釋果。故為此通。",
    "T36n1736_079:0620a08": "三今更一下申今正解。於中二。先總明。後",
    "T36n1736_079:0620a09": "一大圓鏡下別辯。然取唯識論以為疏文。",
    "T36n1736_079:0620a10": "心無染著巧方便智寶為大圓鏡智。論云。一",
    "T36n1736_079:0620a11": "大圓鏡智相應心品。謂此心品離諸分別。所",
    "T36n1736_079:0620a12": "緣行相微細難知。不忘不愚一切境相。性",
    "T36n1736_079:0620a13": "相清淨離諸雜染。純淨圓德現種依持。能現",
    "T36n1736_079:0620a14": "能生身土智影。無間無斷窮未來際。如大",
    "T36n1736_079:0620a15": "圓鏡現眾色像。釋曰。觀上論文自分主客。",
    "T36n1736_079:0620a16": "但云不忘者常現前故。不愚者不迷暗故。",
    "T36n1736_079:0620a17": "餘義可知。論云。二平等性智相應心品。觀",
    "T36n1736_079:0620a18": "一切法自他有情。皆悉平等大慈悲等恒共",
    "T36n1736_079:0620a19": "相應。隨諸有情所樂。示現受用身土影像",
    "T36n1736_079:0620a20": "差別。妙觀察智不共所依無住涅槃之所建",
    "T36n1736_079:0620a21": "立。一味相續窮未來際。釋曰。由昔因中執",
    "T36n1736_079:0620a22": "有我故。自他不等。今由我無故皆平等。言",
    "T36n1736_079:0620a23": "一味者一無漏味。餘義可知。由涅槃故。此",
    "T36n1736_079:0620a24": "識恒共悲智俱行。論云。三妙觀察智相應心",
    "T36n1736_079:0620a25": "品。謂此心品觀察諸法自相共相無礙而轉。",
    "T36n1736_079:0620a26": "攝觀無量總持定門。及所發生功德珍寶。",
    "T36n1736_079:0620a27": "於大眾會能現無邊作用差別。皆得自在",
    "T36n1736_079:0620a28": "雨大法雨斷一切疑。令諸有情皆獲利樂。",
    "T36n1736_079:0620a29": "釋曰。攝謂攝藏觀謂觀察。功德珍寶即六度",
    "T36n1736_079:0620b01": "道品等。論云。四成所作智相應心品。謂此心",
    "T36n1736_079:0620b02": "品為欲利樂諸有情故。普於十方示現種",
    "T36n1736_079:0620b03": "種變化三業。成本願力所應作事。釋曰。四",
    "T36n1736_079:0620b04": "智廣義初會已明。今以疏有故復重引。令",
    "T36n1736_079:0620b05": "知主客。[0620b05] 疏。同法華髻中明珠下。七喻之中",
    "T36n1736_079:0620b06": "此當第六。如安樂行品明。一乘圓智居佛",
    "T36n1736_079:0620b07": "心頂。以權覆實如在髻中。開權為解。前亦",
    "T36n1736_079:0620b08": "已引。[0620b08] 疏。然約下智不及下釋上密義。故法華",
    "T36n1736_079:0620b09": "云。我以無數方便種種因緣譬喻言詞演說",
    "T36n1736_079:0620b10": "諸法。是法非思量分別之所能解。唯有諸",
    "T36n1736_079:0620b11": "佛乃能知之。所以者何。諸佛世尊。唯以一",
    "T36n1736_079:0620b12": "大事因緣故出現於世。釋曰。種種說法皆",
    "T36n1736_079:0620b13": "為一乘。眾生不知故云祕密。故涅槃下引",
    "T36n1736_079:0620b14": "證。亦如前引。[0620b14] 疏。體勝用深下疏文有二。先",
    "T36n1736_079:0620b15": "釋經。後解妨。今初。言純淨圓德現種依持",
    "T36n1736_079:0620b16": "者。純即無雜淨即離染。圓者滿義。現行功",
    "T36n1736_079:0620b17": "德之依。種子功德之持。自性明善名為清淨。",
    "T36n1736_079:0620b18": "有漏永亡云離諸雜染。餘如前釋。[0620b18] 疏。今以",
    "T36n1736_079:0620b19": "四智圓融下二解妨。妨云。何以將法相宗",
    "T36n1736_079:0620b20": "釋法性義。故為此通。謂彼四智超然不同。",
    "T36n1736_079:0620b21": "今一具四。豈得同耶。先將四寶以況四",
    "T36n1736_079:0620b22": "智。此即別義。於一寶上復具四德。即圓融",
    "T36n1736_079:0620b23": "義。況四圓融十中之一。豈得言同。欲顯包",
    "T36n1736_079:0620b24": "融故用釋之。[0620b24] 疏。第五珠消海水喻躡前以",
    "T36n1736_079:0620b25": "釋。疏文分二。先明智斷不同。後又前下橫",
    "T36n1736_079:0620b26": "&#x7AEA;分別。一佛果中具有四智名橫。菩薩歷",
    "T36n1736_079:0620b27": "位具有四智名&#x7AEA;。言皆是釋上為依之義",
    "T36n1736_079:0620b28": "者。即虛空無依為依。喻中之一義也。[0620b28] 疏。起",
    "T36n1736_079:0620b29": "世婆沙等說者。起世即經。婆沙即論。皆同俱",
    "T36n1736_079:0620c01": "舍。俱舍云。此下過二萬無間深廣同上七捺",
    "T36n1736_079:0620c02": "落迦。八增皆十六等是也。[0620c02] 疏。俗典云。沃燋",
    "T36n1736_079:0620c03": "石者。山海經說尾盧壑。又云注下亦如彼說。",
    "T36n1736_079:0620c04": "莊子秋水篇亦明。已見迴向品。[0620c04] 疏。別顯用",
    "T36n1736_079:0620c05": "相下疏文分三。初敘昔。二辯順違。三申正",
    "T36n1736_079:0620c06": "義。今初。即靈辯法師。此三昧名。即唯識第",
    "T36n1736_079:0620c07": "九。論云。一大乘光明定。謂此能發照了大乘",
    "T36n1736_079:0620c08": "理教行果智光明故。二集福德王定。謂此自",
    "T36n1736_079:0620c09": "在集無邊福如王勢力無等雙故。三賢守",
    "T36n1736_079:0620c10": "定。謂此能守世出世間賢善法故。四健行",
    "T36n1736_079:0620c11": "(平呼)定。謂佛菩薩大健有情之所行故。攝論第",
    "T36n1736_079:0620c12": "八意亦同此。首楞嚴者。是梁論名。即健行",
    "T36n1736_079:0620c13": "義。然是梵言。此云一切事畢竟。又英法師",
    "T36n1736_079:0620c14": "云。初定空智除不善障。二除著禪障。三除",
    "T36n1736_079:0620c15": "煩惱障。四除所知障。賢首云。初能除流散",
    "T36n1736_079:0620c16": "雜染業。二能除味定著靜障。三能除根本無",
    "T36n1736_079:0620c17": "明障。四能除盡成果智障。與前大同。[0620c17] 疏。此",
    "T36n1736_079:0620c18": "釋配定可爾下。第二辯順違可知。[0620c18] 疏。今更",
    "T36n1736_079:0620c19": "一解下。三申今正義。於中有二。先總後",
    "T36n1736_079:0620c20": "別。今初所成即是四定者。如唯識論。定為",
    "T36n1736_079:0620c21": "能發智為所發。四智即是所成。今明佛具",
    "T36n1736_079:0620c22": "四智。令諸菩薩能具四定故。智為能成定",
    "T36n1736_079:0620c23": "為所成。&#x7AEA;配之相下別當具。疏謂一佛以即",
    "T36n1736_079:0620c24": "事而真智下。第二別釋。一一智中文皆有",
    "T36n1736_079:0620c25": "三。初舉能成智。二治於下治所破病。三令",
    "T36n1736_079:0620c26": "得下顯所成德。文並可知。[0620c26] 疏。肇公亦云下。",
    "T36n1736_079:0620c27": "即涅槃無名論。第七妙存中文。然則玄道存",
    "T36n1736_079:0620c28": "乎妙悟。妙悟在於即真。即真則有無齊觀。有",
    "T36n1736_079:0620c29": "無齊觀則彼己莫二。所以天地與我同根。",
    "T36n1736_079:0621a01": "萬物與我一體。同我則非復有無。異我則",
    "T36n1736_079:0621a02": "乖於會通。所以不出不在而道存乎其間",
    "T36n1736_079:0621a03": "矣。何則涅槃夫至人虛心冥照理無不統。懷",
    "T36n1736_079:0621a04": "六合於胸中而靈鑑有餘。鏡萬有於方寸",
    "T36n1736_079:0621a05": "而其神常虛等。今但引兩對足顯經意。[0621a05] 疏。",
    "T36n1736_079:0621a06": "四戒定息熱者。此唯定下合別顯用相。中有",
    "T36n1736_079:0621a07": "淨戒頭陀。疏文多影略者。為分能所成故。",
    "T36n1736_079:0621a08": "能成者即如來悲等。所成即菩薩悲等。如在",
    "T36n1736_079:0621a09": "佛為方便在菩薩為深心。在佛禪定為",
    "T36n1736_079:0621a10": "葉。在菩薩淨戒頭陀為葉。在佛即是菩提",
    "T36n1736_079:0621a11": "為果。在菩薩即無生忍等。[0621a11] 疏。是知現惡明",
    "T36n1736_079:0621a12": "無則無惡必有者。即生公意。生公忍死待",
    "T36n1736_079:0621a13": "得大經。以證大義。如何至今猶不信耶。",
    "T36n1736_079:0621a14": "廣如玄中。今當重釋。言現惡明無者。正作",
    "T36n1736_079:0621a15": "闡提撥無因果故無。無惡必有者。由撥因",
    "T36n1736_079:0621a16": "果之惡故無。今無此惡是則有矣。故應問",
    "T36n1736_079:0621a17": "言。頗有新作一闡提不。復有闡提後生信",
    "T36n1736_079:0621a18": "不。若有新作未作之時有佛性不。若未作",
    "T36n1736_079:0621a19": "時有作時無者。佛性可斷。若先無者則不",
    "T36n1736_079:0621a20": "由於闡提無也。本自無故。後生信心亦復",
    "T36n1736_079:0621a21": "如是。若有佛性佛性是可生之法。前則本",
    "T36n1736_079:0621a22": "有今無。此則本無今有。若發信心亦無性",
    "T36n1736_079:0621a23": "者。此亦不干闡提故無。故知但是約於長",
    "T36n1736_079:0621a24": "時未成果善。抑言無耳。謂抑令恐怖使",
    "T36n1736_079:0621a25": "發大心。未作闡提令其莫作。故皆誘物",
    "T36n1736_079:0621a26": "何定言無。疏故涅槃下引證。此引二經。先",
    "T36n1736_079:0621a27": "引涅槃。自有二文。唯證闡提有性。成上不",
    "T36n1736_079:0621a28": "捨邪見水輪。初意即第九經玄中已引。今復",
    "T36n1736_079:0621a29": "略明。經云。彼一闡提雖有佛性而為無量",
    "T36n1736_079:0621b01": "罪垢所纏。不能得見。如蠶處繭則有而",
    "T36n1736_079:0621b02": "非無。三十五經云。斷善根人以現在世煩",
    "T36n1736_079:0621b03": "惱因緣能斷善根。未來佛性力因緣故還生",
    "T36n1736_079:0621b04": "善根。亦有文也。復云。若能發心非闡提者。",
    "T36n1736_079:0621b05": "即二十六經高貴德王菩薩品。經云。善男子。",
    "T36n1736_079:0621b06": "一闡提輩若遇善友諸佛菩薩聞說深法。",
    "T36n1736_079:0621b07": "及以不遇俱不得離一闡提心。何以故。斷",
    "T36n1736_079:0621b08": "善根故。一闡提輩亦得阿耨多羅三藐三菩",
    "T36n1736_079:0621b09": "提。所以者何。若能發於菩提之心則不名",
    "T36n1736_079:0621b10": "為一闡提也。即其文矣。[0621b10] 疏。法華云下。二引",
    "T36n1736_079:0621b11": "法華。亦有二文。以證定性二乘皆成佛義。",
    "T36n1736_079:0621b12": "一即法師品。藥王汝當知。如是諸人等。不",
    "T36n1736_079:0621b13": "聞法華經。去佛智甚遠。若聞是深經。決",
    "T36n1736_079:0621b14": "了聲聞法。是諸經之王。聞已諦思惟。當知此",
    "T36n1736_079:0621b15": "人等。近於佛智慧。釋曰。既言決了聲聞法。",
    "T36n1736_079:0621b16": "明昔淨名等經聲聞如根敗之士。其於五欲",
    "T36n1736_079:0621b17": "不復能利。及如燋穀芽。佛名經說。如燋",
    "T36n1736_079:0621b18": "穀芽雖逢春陽無希秋實。及深密等說",
    "T36n1736_079:0621b19": "於定性不得成佛。三乘聖人心皆猶預。今",
    "T36n1736_079:0621b20": "皆作佛。故云決了。第一經云。菩薩聞是法",
    "T36n1736_079:0621b21": "疑網皆以除。千二百羅漢悉亦當作佛。故云",
    "T36n1736_079:0621b22": "決了。復恐人云。千二百外定性聲聞即不作",
    "T36n1736_079:0621b23": "佛也。故引次文。即五百弟子授記品初。千",
    "T36n1736_079:0621b24": "二百悉皆求記。如來先授陳如作佛。次授",
    "T36n1736_079:0621b25": "五百。末後偈云。其五百比丘。次第當作佛。",
    "T36n1736_079:0621b26": "同號曰普明。轉次而授記。我滅度之後。某甲",
    "T36n1736_079:0621b27": "當作佛。其所化世間。亦如我今日。國土之嚴",
    "T36n1736_079:0621b28": "淨及諸神通力。菩薩聲聞眾。正法及像法。壽",
    "T36n1736_079:0621b29": "命劫多少。皆如上所說。迦葉汝已知。五百自",
    "T36n1736_079:0621c01": "在者。餘諸聲聞眾。亦當復如是。其不在此",
    "T36n1736_079:0621c02": "會。汝當為宣說。釋曰。據此非唯列千二",
    "T36n1736_079:0621c03": "百。則靈山之會萬二千人。五千拂席增上慢",
    "T36n1736_079:0621c04": "者。應是聲聞不廁靈山法華勝會者。令此",
    "T36n1736_079:0621c05": "會中聲聞菩薩轉為授記。餘如玄中。[0621c05] 疏。有",
    "T36n1736_079:0621c06": "引向來所揀下即舉邪顯正。謂法相師以水",
    "T36n1736_079:0621c07": "輪中證有無性。地獄深坑證有定性趣寂",
    "T36n1736_079:0621c08": "二乘不觀已下破其妄引。疏有三節。初指",
    "T36n1736_079:0621c09": "經中&#x5374;收之義。二引第十等有喻意。三減損",
    "T36n1736_079:0621c10": "佛性下以理結勸。謂唐三藏創自西迴。薦福",
    "T36n1736_079:0621c11": "寺有一人大德。不肯修敬。後因見日照三",
    "T36n1736_079:0621c12": "藏遠涉流沙廣取經論。誠曰劬勞。然減損",
    "T36n1736_079:0621c13": "佛性增足煩惱。未知與聖意相應。不言",
    "T36n1736_079:0621c14": "減損佛性者。以五性之中唯一性半有佛",
    "T36n1736_079:0621c15": "性耳。謂菩薩性及不定性之半。以不定性容",
    "T36n1736_079:0621c16": "有無故。餘三性半一向言無。謂一無種性",
    "T36n1736_079:0621c17": "人。二定性聲聞。三定性緣覺。言一半者。即",
    "T36n1736_079:0621c18": "不定性中或無是也。言恐謗一乘者。以罪",
    "T36n1736_079:0621c19": "怖之。然法華經特稱妙者。以佛昔說三乘",
    "T36n1736_079:0621c20": "五性。今法華云一乘一性。謂一切眾生有",
    "T36n1736_079:0621c21": "如來知見。更無餘性故。惟一乘涅槃云佛",
    "T36n1736_079:0621c22": "性者。名為一乘。以凡是有心定當作佛。故",
    "T36n1736_079:0621c23": "唯一乘。法華又云。唯此一事實。餘二則非",
    "T36n1736_079:0621c24": "真。終不以小乘濟度於眾生。又第四云平",
    "T36n1736_079:0621c25": "等大慧。又彼疏自立一乘為宗。及其立義",
    "T36n1736_079:0621c26": "定有五性。&#x5374;以一乘而為方便。此豈不是",
    "T36n1736_079:0621c27": "謗一乘耶。謗一乘罪。法華具明。事不可",
    "T36n1736_079:0621c28": "輕。如增上慢不信不輕。皆作佛言即為謗",
    "T36n1736_079:0621c29": "耳。[0621c29] 疏。廣明留惑潤生具如前章者。即義理分",
    "T36n1736_079:0622a01": "齊別有一門。第十喻法說中三。初略消經",
    "T36n1736_079:0622a02": "文。二以上言潛流下對前辯異。三此有三意",
    "T36n1736_079:0622a03": "下。別解文旨。文三。初順釋。二釋疑。三及",
    "T36n1736_079:0622a04": "以理成。初中亦三。一明生等有因。二明因",
    "T36n1736_079:0622a05": "有果智。三自他交徹。今初。先正立。後則知",
    "T36n1736_079:0622a06": "無性下反成上義。即涅槃經云。除牆壁瓦",
    "T36n1736_079:0622a07": "石皆有佛性故。無佛性則非眾生。凡是有",
    "T36n1736_079:0622a08": "心定當作佛。則無一不有。以一切人皆有",
    "T36n1736_079:0622a09": "心故。故知作佛言無佛性則無心也。無",
    "T36n1736_079:0622a10": "心寧異瓦礫。此是涅槃一性之宗。故云已",
    "T36n1736_079:0622a11": "過五性。[0622a11] 疏。二者眾生在纏之因等者。二明因",
    "T36n1736_079:0622a12": "有果智。揀勝初義。但有佛性。於中三。初",
    "T36n1736_079:0622a13": "正立。二正揀。三結勸。今初。謂遠公等釋涅",
    "T36n1736_079:0622a14": "槃經。言因性本有果性當成。今因有佛智",
    "T36n1736_079:0622a15": "佛智非因。故超前也。所以有者。因果二性",
    "T36n1736_079:0622a16": "無二體故。若因無果性果是新生。便有始",
    "T36n1736_079:0622a17": "故。新生有始佛性非常住故。[0622a17] 疏。非但有性",
    "T36n1736_079:0622a18": "後方當成者。第二正揀前義。於中二。一揀",
    "T36n1736_079:0622a19": "因果不同。謂前義意如木有火性鑽方生",
    "T36n1736_079:0622a20": "火。乳有酪性緣具成酪。今此中意果尚本",
    "T36n1736_079:0622a21": "有。況於因性。況當有耶。[0622a21] 疏。亦非理先智後",
    "T36n1736_079:0622a22": "者。二揀理智兩別。若唯理性為先有者。則",
    "T36n1736_079:0622a23": "第一義空不名智慧。理智異故。無漏智性本",
    "T36n1736_079:0622a24": "自有之。不應理故。大智光明非本有故。智",
    "T36n1736_079:0622a25": "後生者果無常故。能證所證成二體故。[0622a25] 疏。",
    "T36n1736_079:0622a26": "是知涅槃下第三結會勸信。謂涅槃終極之",
    "T36n1736_079:0622a27": "說。會昔有餘四十九年多說三乘五性之",
    "T36n1736_079:0622a28": "教。機習已久。難可頓移。且說有心皆有佛",
    "T36n1736_079:0622a29": "性。一經前後縱奪合離。而其明言凡是有心",
    "T36n1736_079:0622b01": "定當作佛。[0622b01] 疏。後學尚謂談有藏無者。即大乘",
    "T36n1736_079:0622b02": "法師法華疏意。彼意涅槃經言一切眾生皆",
    "T36n1736_079:0622b03": "有佛性。總談皆有欲獎眾生。實而明之亦",
    "T36n1736_079:0622b04": "有無者。藏在一切總有之中。言通別類異",
    "T36n1736_079:0622b05": "者。通相皆有別揀有無。有無不同不應一",
    "T36n1736_079:0622b06": "類。[0622b06] 疏。況聞等有果智誰當信者。即舉今宗",
    "T36n1736_079:0622b07": "結成難信勸令信耳。[0622b07] 疏。三彼因中之果智",
    "T36n1736_079:0622b08": "下。第三自他交徹。謂諸凡夫因中果智。即他",
    "T36n1736_079:0622b09": "諸佛已成果智自身佛性。一身&#x7AEA;論。他佛智",
    "T36n1736_079:0622b10": "在凡自他橫辯。故更玄也。[0622b10] 疏。不爾此說眾",
    "T36n1736_079:0622b11": "生下以理成立自他平等。謂此章中舉其十",
    "T36n1736_079:0622b12": "喻以辯佛智。忽引眾生有佛智者。何名為",
    "T36n1736_079:0622b13": "說諸佛心耶。明知是說眾生心為佛矣。斯",
    "T36n1736_079:0622b14": "則玄下結歎歸宗。[0622b14] 疏。如壯士迷於額珠。豈謂",
    "T36n1736_079:0622b15": "膚中無寶者。即涅槃第八如來性品。北經第",
    "T36n1736_079:0622b16": "七。佛告迦葉。善男子。譬如王家有大力士。",
    "T36n1736_079:0622b17": "其人眉間有金剛珠。與餘力士捔力相撲。",
    "T36n1736_079:0622b18": "而彼力士以頭抵觸。其額上珠尋沒膚中。都",
    "T36n1736_079:0622b19": "不覺知是珠所在。其處有瘡。即命良醫欲",
    "T36n1736_079:0622b20": "自療治。時有明醫善知方藥。即知是瘡因",
    "T36n1736_079:0622b21": "珠入體。是珠入皮即便停住。是時良醫尋",
    "T36n1736_079:0622b22": "問力士。汝額上珠為何所在。力士驚答大",
    "T36n1736_079:0622b23": "師醫王。我額上珠乃無去耶。是珠今者為何",
    "T36n1736_079:0622b24": "所在。將非幻化憂愁啼哭。是時良醫慰喻",
    "T36n1736_079:0622b25": "力士。汝今不應生大愁惱。汝因&#x9B2A;時寶",
    "T36n1736_079:0622b26": "珠入體。今在皮裏影現於外。汝當&#x9B2A;時嗔",
    "T36n1736_079:0622b27": "恚毒盛。珠陷入體故不自知。是時力士不",
    "T36n1736_079:0622b28": "信醫言。若在皮裏膿血不淨何緣不出。",
    "T36n1736_079:0622b29": "若在筋裏不應可見。汝今云何欺誑於我。",
    "T36n1736_079:0622c01": "時醫執鏡以照其面。珠在鏡中明了顯現。",
    "T36n1736_079:0622c02": "力士見已。心懷驚怪生奇特想。上具引",
    "T36n1736_079:0622c03": "經文下合文。廣以意引之。謂以良醫喻之",
    "T36n1736_079:0622c04": "善友。煩惱為皮膚。佛性為寶珠。不知為失。",
    "T36n1736_079:0622c05": "惑盡乃得證知了了。如彼力士於明鏡中",
    "T36n1736_079:0622c06": "見其寶珠。薦福解云。貧女金藏通喻凡夫",
    "T36n1736_079:0622c07": "不知佛性。此喻菩薩二乘觀心之首隱其",
    "T36n1736_079:0622c08": "佛性。已發三乘心名為王家。以未入佛",
    "T36n1736_079:0622c09": "家故有觀心力名為力士。中道佛性之珠",
    "T36n1736_079:0622c10": "在其心間。與倒競力觀於俗境名為相競。",
    "T36n1736_079:0622c11": "觀心取境名頭抵觸。取相隱理名尋沒膚",
    "T36n1736_079:0622c12": "中。以相求理不能得見。名不知所在。取",
    "T36n1736_079:0622c13": "相見空名之為瘡。訪友為命醫。佛為良",
    "T36n1736_079:0622c14": "醫。知佛性珠取其空相。名知是瘡因珠入",
    "T36n1736_079:0622c15": "體。定得之性在上相內。名珠入皮即便停",
    "T36n1736_079:0622c16": "住。是時良醫下問性所在。相覆真性故。力",
    "T36n1736_079:0622c17": "士不知所在。先因發心。將非虛說。名將",
    "T36n1736_079:0622c18": "非幻化。恐無性流轉名憂愁啼哭。次佛慰",
    "T36n1736_079:0622c19": "云。言性不失汝之妄競性隱無我。名珠",
    "T36n1736_079:0622c20": "入體在於皮裏。因本有理有理性相。名影",
    "T36n1736_079:0622c21": "現於外。汝觀空等時其心猛利。如嗔恚盛。",
    "T36n1736_079:0622c22": "因斯陷入故不自知。此上有性不見喻二",
    "T36n1736_079:0622c23": "乘。是時力士下拒教不信喻。若在皮裏膿血",
    "T36n1736_079:0622c24": "等者。謂在凡夫苦等相中。有漏不淨性淨應",
    "T36n1736_079:0622c25": "出。何緣不見。若筋等者。若是真理真理。無",
    "T36n1736_079:0622c26": "相不應可見。汝今云何下正明不信經。",
    "T36n1736_079:0622c27": "是時良醫下依教見性喻。珠在鏡中明了顯",
    "T36n1736_079:0622c28": "現者。定得之性惟大涅槃理教能顯。如鏡",
    "T36n1736_079:0622c29": "照面了了分明。力士見已者。眾生則聞見。十",
    "T36n1736_079:0623a01": "住則目見。餘可知。[0623a01] 疏。如貧得珠非今授與",
    "T36n1736_079:0623a02": "者。即法華第四五百弟子授記品。說繫珠喻",
    "T36n1736_079:0623a03": "領解得記。經云。譬如有人。至親友家醉",
    "T36n1736_079:0623a04": "酒而臥。是時親友官事當行。以無價寶珠",
    "T36n1736_079:0623a05": "繫其衣裏與之而去。其人醉臥都不覺知。",
    "T36n1736_079:0623a06": "起已遊行到於他國。為衣食故勤力求索。",
    "T36n1736_079:0623a07": "甚大艱難。若少有所得便以為足。於後親",
    "T36n1736_079:0623a08": "友會遇見之而作是言。咄哉丈夫。何為衣",
    "T36n1736_079:0623a09": "食乃至如是。我昔欲令汝得安樂五欲自",
    "T36n1736_079:0623a10": "恣。於某年月日以無價寶珠繫汝衣裏。今",
    "T36n1736_079:0623a11": "故現在。而汝不知。勤苦憂惱以求自活。甚",
    "T36n1736_079:0623a12": "為癡也。汝今可以此寶貿易所須。常可",
    "T36n1736_079:0623a13": "如意無所乏短。不合可知。然繫有二。一",
    "T36n1736_079:0623a14": "約結緣則圓解為珠。為說為繫。煩惱昏醉",
    "T36n1736_079:0623a15": "少有微解。故曰繫珠。五道求樂為勤力艱",
    "T36n1736_079:0623a16": "難。證小涅槃不求大果。云得少為足。後",
    "T36n1736_079:0623a17": "聞法華為會遇親友。示以知見如得衣",
    "T36n1736_079:0623a18": "珠。以因易果無樂不得。昔已繫之。故云",
    "T36n1736_079:0623a19": "非今授與。二約無性然其昔繫亦非新與。",
    "T36n1736_079:0623a20": "未知令知故云繫耳。則不全同喻。今疏取",
    "T36n1736_079:0623a21": "無性繫珠以成本有。故云非今授與。[0623a21] 疏。",
    "T36n1736_079:0623a22": "是以涅槃恐不修行下。以涅槃經結成上",
    "T36n1736_079:0623a23": "義。執著過輕乍可言有。妄語過重不可言",
    "T36n1736_079:0623a24": "無。況無著而知。決須有矣。"
}