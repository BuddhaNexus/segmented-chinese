{
    "T37n1763_062:0570b16": "大般涅槃經集解卷第六十二",
    "T37n1763_062:0570b18": "　舉盲人說象譬",
    "T37n1763_062:0570b19": "　明佛性不即六法不離六法義",
    "T37n1763_062:0570b20": "　明佛性十二因緣信等",
    "T37n1763_062:0570b21": "　辨菩薩不退相日食一麻一豆等事",
    "T37n1763_062:0570b22": "　出菩薩以身施眾生發願事",
    "T37n1763_062:0570b23": "　出菩薩為眾生受苦不退事",
    "T37n1763_062:0570b24": "　出天海八種不思議譬",
    "T37n1763_062:0570b25": "師子吼品之第九",
    "T37n1763_062:0570b26": "善男子譬如有王告一大臣(至)以是故說色為",
    "T37n1763_062:0570b27": "佛性。案。僧亮曰。各以手觸者。譬聞見也。同",
    "T37n1763_062:0570b28": "不說象體。偏見非象。亦非不說者。各得其分。",
    "T37n1763_062:0570b29": "非不說也。色是佛性者。正因性異。成果亦異。",
    "T37n1763_062:0570c01": "以偏著為失也。如金色是一槃蛇為異也。僧",
    "T37n1763_062:0570c02": "宗曰。第二翻也。明如來說性不同。凡夫既真",
    "T37n1763_062:0570c03": "而無謬。故應修也。王者譬佛。臣者譬常住經",
    "T37n1763_062:0570c04": "教。象譬教下理也。盲者隨所觸而說象。眾生",
    "T37n1763_062:0570c05": "無慧。乃計陰說我也。說離陰有我者。此計太",
    "T37n1763_062:0570c06": "過。下當非之也。非即六法。不離六法者。以五",
    "T37n1763_062:0570c07": "陰成假名人。佛性在果。豈即六法非因。無以",
    "T37n1763_062:0570c08": "感果。故言不離也。寶亮曰。盲人觸象。若一一",
    "T37n1763_062:0570c09": "而望。不得象體。然復不得離此而有象也。外",
    "T37n1763_062:0570c10": "道凡夫。捉五陰及離陰。一一計非佛性。然始",
    "T37n1763_062:0570c11": "終不離此六法也。有諸外道。雖說有我。而實",
    "T37n1763_062:0570c12": "無我者。破第六別計五陰外有我。謂五陰假",
    "T37n1763_062:0570c13": "合。名為眾生。無別五陰外有我也。",
    "T37n1763_062:0570c14": "或有說言受是佛性(至)乃至非我不離我。案。",
    "T37n1763_062:0570c15": "僧亮曰。上舉色。今舉心歷心。稱四陰也。",
    "T37n1763_062:0570c16": "善男子有諸外道雖說有我(至)第一義空故名",
    "T37n1763_062:0570c17": "佛性。案。僧亮曰。就惑情為離也。故是即陰",
    "T37n1763_062:0570c18": "我相續不斷耳。後還正之。謂離陰別我也。",
    "T37n1763_062:0570c19": "善男子大慈大悲名為佛性(至)佛性者即是如",
    "T37n1763_062:0570c20": "來。案。僧亮曰。說緣因性。眾生必得。故名有",
    "T37n1763_062:0570c21": "也。相續不異。即如來也。僧宗曰。第三出佛性",
    "T37n1763_062:0570c22": "體也。寶亮曰。第四歷緣因四無量行。即是緣",
    "T37n1763_062:0570c23": "因。善菩薩常行。如影隨形也。佛性名如來者。",
    "T37n1763_062:0570c24": "行四無量。近得初住一字之地。遠則圓滿得",
    "T37n1763_062:0570c25": "佛。故名如來也。",
    "T37n1763_062:0570c26": "佛性者名大信心(至)一切眾生悉有佛性。案。",
    "T37n1763_062:0570c27": "僧亮曰。舉六法門。助顯其旨也。",
    "T37n1763_062:0570c28": "善男子如上所說種種諸法(至)一切眾生悉有",
    "T37n1763_062:0570c29": "佛性。案。僧亮曰。總結上旨也。",
    "T37n1763_062:0571a01": "善男子若說色是佛性者(至)乃至說識亦復",
    "T37n1763_062:0571a02": "如是。案。僧亮曰。若說色是佛性。餘非者。耶",
    "T37n1763_062:0571a03": "見眾生。聞必起倒也。",
    "T37n1763_062:0571a04": "善男子若諸眾生了佛性者(至)兼復讚歎禮拜",
    "T37n1763_062:0571a05": "問說。案。僧亮曰。既勸修此經名。故說修",
    "T37n1763_062:0571a06": "者之福也。僧宗曰。第四正勸修也。寶亮曰。第",
    "T37n1763_062:0571a07": "五結勸。明應須修道之意也。",
    "T37n1763_062:0571a08": "善男子若有已於過去無量(至)然後乃得聞是",
    "T37n1763_062:0571a09": "經名。案。僧亮曰。歎修者之因也。",
    "T37n1763_062:0571a10": "善男子佛性不可思議(至)大涅槃經亦不可思",
    "T37n1763_062:0571a11": "議。案。僧亮曰。歎三寶佛性經法不可議。",
    "T37n1763_062:0571a12": "顯勸修之旨不虛也。",
    "T37n1763_062:0571a13": "師子吼菩薩言世尊(至)得阿耨多羅三藐三菩",
    "T37n1763_062:0571a14": "提。案。僧亮曰。師子吼領。并敘時眾得利益。",
    "T37n1763_062:0571a15": "佛即印述也。",
    "T37n1763_062:0571a16": "師子吼言世尊云何不退(至)阿耨多羅三藐三",
    "T37n1763_062:0571a17": "菩提。案。僧宗曰。此下修道之第七也。向以",
    "T37n1763_062:0571a18": "有性故。所以勸修。言修行者。功業轉深。不復",
    "T37n1763_062:0571a19": "退轉。若不能深識經旨。者則有退轉也。如",
    "T37n1763_062:0571a20": "此苦行。多是住前。言因經修行。無利益事。尚",
    "T37n1763_062:0571a21": "為之。豈況有益。而當不為此。明人於經修行。",
    "T37n1763_062:0571a22": "得其理味。永不復退也。寶亮曰。此下修道之",
    "T37n1763_062:0571a23": "第七。正出修道人相。上來雖勸其修道。諸人",
    "T37n1763_062:0571a24": "咸然。不知修道之法。佛今略示其相。若能作",
    "T37n1763_062:0571a25": "如此苦行者是也。",
    "T37n1763_062:0571a26": "善男子菩薩摩訶薩(至)是名不退菩提之相。",
    "T37n1763_062:0571a27": "案。僧亮曰。第七不退相門也。修道必生死。但",
    "T37n1763_062:0571a28": "生死多難。不能自知退與不退。次辨不退相",
    "T37n1763_062:0571a29": "也。",
    "T37n1763_062:0571b01": "復次善男子菩薩摩訶薩(至)是故復名不可思",
    "T37n1763_062:0571b02": "議。案。僧亮曰。第八歎不退菩薩。不思議德",
    "T37n1763_062:0571b03": "也。受後邊身者。上說具煩惱性地解地。今說",
    "T37n1763_062:0571b04": "後身義其始終。但舉其兩端耳。僧宗曰。第八",
    "T37n1763_062:0571b05": "明上地菩薩。備諸勝德也。寶亮曰。歎修道",
    "T37n1763_062:0571b06": "人之德也。人謂苦不可忍。今云。若能立心修",
    "T37n1763_062:0571b07": "道。雖為眾生受苦。如三禪樂也。",
    "T37n1763_062:0571b08": "善男子大涅槃經亦復如是(至)彼大海有八不",
    "T37n1763_062:0571b09": "思議。案。僧亮曰。第九歎經。佛及菩薩。功德",
    "T37n1763_062:0571b10": "智慧。經實其本。故讚歎也。僧宗曰。上言人由",
    "T37n1763_062:0571b11": "經益。則經有資成人義。故次歎也。寶亮曰。海",
    "T37n1763_062:0571b12": "有八德。以譬經也。一者因眾生之福海則漸",
    "T37n1763_062:0571b13": "深。眾生有感。所以經教次第。從淺至深也。二",
    "T37n1763_062:0571b14": "逐風而行。諸佛菩薩。隨緣而化也。三河水入",
    "T37n1763_062:0571b15": "者。明涅槃納眾命之器也。下去類爾也。",
    "T37n1763_062:0571b16": "師子吼言世尊若言如來(至)云何獨令我受化",
    "T37n1763_062:0571b17": "身。案。僧亮曰。第十歎佛也。以經典佛說理",
    "T37n1763_062:0571b18": "應歎也。但說由慈生。故先問也。寶亮曰。四生",
    "T37n1763_062:0571b19": "之中。化生最勝。而佛為眾生。故胎生。恩德之",
    "T37n1763_062:0571b20": "重。所以致歎也。",
    "T37n1763_062:0571b21": "爾時師子吼菩薩合掌長跪右膝著地以偈讚",
    "T37n1763_062:0571b22": "佛。案。僧宗曰。如來是王化之主道被蒼生。",
    "T37n1763_062:0571b23": "所以最後興歎也。",
    "T37n1763_062:0571b24": "如來無量功德聚(至)能吼無量師子吼。案。僧",
    "T37n1763_062:0571b25": "亮曰。彼國以偈為詠歌也。蓋盛德之至道也。",
    "T37n1763_062:0571b26": "大般涅槃經集解卷第六十二"
}