{
    "X22n0411_001:0379a04": " 刻觀經義疏正觀記序",
    "X22n0411_001:0379a05": "靈芝大智祖師當五百運興於趙宋博究諸家以律",
    "X22n0411_001:0379a06": "為宗體法華圓意以弘揚四分令終南家法十倍明",
    "X22n0411_001:0379a07": "晶厥功厥德為天下學者之所仰止所謂宋僧一狐",
    "X22n0411_001:0379a08": "之腋非苟讚矣弘律之外以淨土業自行化他故十",
    "X22n0411_001:0379a09": "六觀小阿彌陀並著義疏較之諸師非無同異蓋各",
    "X22n0411_001:0379a10": "要逗機不得不然也其繼述者亦皆偉人而惟拙菴",
    "X22n0411_001:0379a11": "度律師稱為特拔嘗翼正觀記於觀經疏聞持記於",
    "X22n0411_001:0379a12": "彌陀疏聞持久傳此方而正觀尚未流行學者憾焉",
    "X22n0411_001:0379a13": "天台山有德王院主大雲潤法師亦其門秀者也頃",
    "X22n0411_001:0379a14": "於濃之長瀧寺經庫得此書本乃圖剞劂廣其流傳",
    "X22n0411_001:0379a15": "於是徵序於余余雖鄙拙無文亦至喜此書久隱復",
    "X22n0411_001:0379a16": "顯豈得固辭哉學者由記達疏因疏通經教以立行",
    "X22n0411_001:0379a17": "事能稱理超聖凡於當念泯淨穢於一心則生前不",
    "X22n0411_001:0379a18": "慚為鶖峰支屬死後無謬於蓮國往生矣是為序。",
    "X22n0411_001:0379a19": "旹",
    "X22n0411_001:0379a20": "寶永己丑六年仲春既望",
    "X22n0411_001:0379a21": "東湖安養精舍後學比丘慧淑熏盥和南題",
    "X22n0411_001:0379b07": "靈芝觀經義疏正觀記卷上(并序)",
    "X22n0411_001:0379b08": "四明龍山足菴沙門　戒度　述",
    "X22n0411_001:0379b09": "十方諸佛同音偏讚於彌陀一切眾生秉志咸欣於",
    "X22n0411_001:0379b10": "安養葢由法藏發四十八願海無與等倫釋迦演一",
    "X22n0411_001:0379b11": "十六觀門最為玅行利鈍兼濟理事相修莫非九品",
    "X22n0411_001:0379b12": "之正因俱會三乘之良伴翻傳綿歷述作繼興金璧",
    "X22n0411_001:0379b13": "爭輝蘭菊各美文富義博誠讓於諸師事顯理彰無",
    "X22n0411_001:0379b14": "偕於今疏以兩土之入道判一代之能詮純雜既分",
    "X22n0411_001:0379b15": "源流不混至若黜訛從正去濫傳真試觀往古之談",
    "X22n0411_001:0379b16": "又非同日而語但以夜光之寶實愧於闇投白雪之",
    "X22n0411_001:0379b17": "歌難聞於俚耳率情欺罔信筆詆訶雖羣記之解紛",
    "X22n0411_001:0379b18": "奈斯文之尚壅每思及此深疚于懷故即斐然敢稱",
    "X22n0411_001:0379b19": "作者采昔人之聞見為後學之筌[(ㄇ@(企止))/弟]不惑異端勉修",
    "X22n0411_001:0379b20": "正觀頓了是心是佛共期上品上生太虗可窮此心",
    "X22n0411_001:0379b21": "罔極。旹淳熈八年歲次辛丑夏安居日寓南湖之戒",
    "X22n0411_001:0379b22": "壇序云",
    "X22n0411_001:0379b23": "題號中初釋題目經題如下疏文自解或以能所通",
    "X22n0411_001:0379b24": "別華梵諸門料簡可準作之茲並不繁義疏者義宜",
    "X22n0411_001:0379c01": "也預取一經奧義旁引三藏聖教敷演厥旨適恊機",
    "X22n0411_001:0379c02": "宜故也疏疎也疎決疑壅披文見意坦然明白故也",
    "X22n0411_001:0379c03": "即以疏題兼目於序註以示之餘如常解撰號中西",
    "X22n0411_001:0379c04": "湖隷錢唐郡城之西實天下之勝槩也寺居其中昔",
    "X22n0411_001:0379c05": "錢氏園苑嘗生紫芝捨作佛祠故稱靈芝皇朝賜額",
    "X22n0411_001:0379c06": "從本鴻臚故稱為寺釋乃出家之姓氏疏主錢唐人",
    "X22n0411_001:0379c07": "俗姓唐字湛如號安忍子住世傳道盛績懿業備載",
    "X22n0411_001:0379c08": "塔銘行狀春秋六十九僧臘五十一政和六年九月",
    "X22n0411_001:0379c09": "一日入滅臨終面西端坐而逝建塔瘞全身于寺之",
    "X22n0411_001:0379c10": "西北隅紹興辛酉諡號大智律師戒光之塔述即撰",
    "X22n0411_001:0379c11": "也序引初科對穢顯淨中上四句舉兩土依正以彰",
    "X22n0411_001:0379c12": "淨穢是下四句躡二方苦樂以勸忻厭潮下四句引",
    "X22n0411_001:0379c13": "聖凡典誥以為證信初中上二句明穢下二句明淨",
    "X22n0411_001:0379c14": "又並上句明依下句明正堪忍者梵語娑婆亦云索",
    "X22n0411_001:0379c15": "訶悲華經云是諸眾生忍受三毒及煩惱故佛剎經",
    "X22n0411_001:0379c16": "有二義初義同上次云菩薩成就忍辱若人加害悉",
    "X22n0411_001:0379c17": "能含忍(觀今文意次義則疎)劫見煩惱眾生及命雜業所成故",
    "X22n0411_001:0379c18": "云濁土異趣即三惡道故下經云此濁惡處(濁土也)地",
    "X22n0411_001:0379c19": "獄餓鬼畜生盈滿多不善聚(異趣也)此即釋迦同居穢",
    "X22n0411_001:0379c20": "土也安養者或云安樂養育諸眾生故又云安住祕",
    "X22n0411_001:0379c21": "藏長養法身大本云畢得超純去往生安養國彼土",
    "X22n0411_001:0379c22": "依正莊嚴悉是法藏願力所成故云淨邦純一大乘",
    "X22n0411_001:0379c23": "清淨良伴故云上善小本云諸上善人俱會一處此",
    "X22n0411_001:0379c24": "即彌陀同居淨土也次勸忻厭中上二句勸厭棘林",
    "X22n0411_001:0380a01": "胎獄指上濁土也三界依報土地所產莫非荊棘叢",
    "X22n0411_001:0380a02": "林故曰棘林玅經云瓦礫荊棘坑坎堆阜六凡正報",
    "X22n0411_001:0380a03": "具有四生今就人中多從胎臟兒在母胎備受眾苦",
    "X22n0411_001:0380a04": "故曰胎獄寶積經云處胎不樂猶如牢獄奮發辭謝",
    "X22n0411_001:0380a05": "也奮然發志永謝勞生(劉遺民云傲天宮以長辭)下二句勸忻寶",
    "X22n0411_001:0380a06": "界金池指上淨邦也彼國依報悉是百寶所成故曰",
    "X22n0411_001:0380a07": "寶界如下經云寶樹寶地寶池等金池即指往生孕",
    "X22n0411_001:0380a08": "質之處屬於正報經云有七寶池黃金為渠渠下皆",
    "X22n0411_001:0380a09": "以雜色金剛以為底沙小本云池底純以金沙布地",
    "X22n0411_001:0380a10": "故曰金池(或云水產金蓮曰金池者非)天台云胎獄之望華池棘",
    "X22n0411_001:0380a11": "林之比瓊樹亦以兩土依正淨穢對論今疏法之潛",
    "X22n0411_001:0380a12": "神者神即心神往生在定之心微密難見故名為潛",
    "X22n0411_001:0380a13": "肇法師云潛神玄默與虗空合德是也(或云潛神目修觀者非)",
    "X22n0411_001:0380a14": "舉念即登故云直往天台云正念直往生安養三引",
    "X22n0411_001:0380a15": "證中上二句引經如來逗機說教譬如潮不過限故",
    "X22n0411_001:0380a16": "曰潮音楞嚴云發海潮音偏告同會偏讚者十疑論",
    "X22n0411_001:0380a17": "引隨願往生經云普廣菩薩問佛世尊何故偏讚西",
    "X22n0411_001:0380a18": "方淨土專遣往生佛言眾生心多濁亂三昧難成欲",
    "X22n0411_001:0380a19": "使專心一境專念一佛所以偏讚又云釋迦大師一",
    "X22n0411_001:0380a20": "代說法處處聖教唯勸眾生專心偏念阿彌陀佛求",
    "X22n0411_001:0380a21": "生西方乃至云其餘佛土雖一經兩經略勸往生不",
    "X22n0411_001:0380a22": "如彌陀佛國處處叮嚀等孤山云羣經森列而偏讚",
    "X22n0411_001:0380a23": "西方淨土其有旨哉琅函乃指盛經之器以召佛語",
    "X22n0411_001:0380a24": "(或云佛語尊貴名琅函者非)下二句引傳往生者眾喻之如海棲",
    "X22n0411_001:0380b01": "止也南山云建志要期高棲累外青史即目三代僧",
    "X22n0411_001:0380b02": "傳乃淨土傳等同世史籍古無紙素殺青刻字束以",
    "X22n0411_001:0380b03": "熟皮故曰青史二別歎中初科上二句通敘機教機",
    "X22n0411_001:0380b04": "既不等教亦有殊誘引也掖謂扶掖西都賦云後宮",
    "X22n0411_001:0380b05": "則有掖庭椒房註曰掖庭宮名在天子左右如肘掖",
    "X22n0411_001:0380b06": "也今謂設教逗機如扶掖左右使無顛危之患也多",
    "X22n0411_001:0380b07": "門楞嚴云歸元性無二方便有多門或下四句別列",
    "X22n0411_001:0380b08": "四行初句即陀羅尼集皷音王經等又彌陀不思議",
    "X22n0411_001:0380b09": "神力傳云龍樹願生淨土夢感異人授往生呪(云云)次",
    "X22n0411_001:0380b10": "句即大悲經云若晝若夜專稱名號小本云一日七",
    "X22n0411_001:0380b11": "日執持名號等三即般舟經九十日常令繫想彌陀",
    "X22n0411_001:0380b12": "三十二相四即大本十日十夜奉持齋戒等各下二",
    "X22n0411_001:0380b13": "句結示行法更多略舉上四復不備引指如眾典唯",
    "X22n0411_001:0380b14": "下正歎今經初二句顯勝正觀即下經云作是觀者",
    "X22n0411_001:0380b15": "名為正觀觀成理顯決定往生以因驗果故云畢趣",
    "X22n0411_001:0380b16": "趣至也經云捨身他世生諸佛前得無生忍下二句",
    "X22n0411_001:0380b17": "彰益初句滅惡益次句生善益除疑者經云必生彼",
    "X22n0411_001:0380b18": "國心得無疑捨障者經云除八十億劫生死重罪流",
    "X22n0411_001:0380b19": "通文中佛唱名云淨除業障生諸佛前等長生不死",
    "X22n0411_001:0380b20": "者大本云可得極長生壽樂無窮極淨土傳云齊曇",
    "X22n0411_001:0380b21": "鸞法師聞陶隱居得長生法千里求之陶以仙經十",
    "X22n0411_001:0380b22": "卷授鸞鸞欣然自得以為神仙之術必然也後還洛",
    "X22n0411_001:0380b23": "下遇菩提留支問曰佛道有得長生乎其能却老為",
    "X22n0411_001:0380b24": "不死乎支笑曰長生不死乃吾佛之道也即以觀無",
    "X22n0411_001:0380c01": "量壽經授之曰汝可修此則三界無復生六道無攸",
    "X22n0411_001:0380c02": "往盈虗消長禍福成敗無得而朕其為壽也有劫石",
    "X22n0411_001:0380c03": "焉有河沙焉河沙之數有極壽量之數無期此吾金",
    "X22n0411_001:0380c04": "仙氏長生不死之術也廣敘傳持中初科初四句明",
    "X22n0411_001:0380c05": "古今盛行次四句明早年獲遇歷觀即逆推也(易云歷觀",
    "X22n0411_001:0380c06": "眾卦)逮及方當也受誦則但持文句樂聞則欲求講解",
    "X22n0411_001:0380c07": "沗從等者如十二光懺所敘自下壇後因遭重病莫",
    "X22n0411_001:0380c08": "知趣向方乃留心淨業等專玩不釋手也斯文即指",
    "X22n0411_001:0380c09": "今經億劫無歸歎昔捨父逃逝也餘生有賴忻今域",
    "X22n0411_001:0380c10": "心得處也指後殘齡故曰餘生即疏主云幾生負德",
    "X22n0411_001:0380c11": "枉受沈淪今日投誠心蒙拯濟是也解釋敘古中上",
    "X22n0411_001:0380c12": "二句明先德專門據下所敘不出天台慧遠善導並",
    "X22n0411_001:0380c13": "有章疏行世專守己宗未為通贍故云各尚下二句",
    "X22n0411_001:0380c14": "明後學失措渺同河漢故曰莫知攸所往詣也(易曰君子",
    "X22n0411_001:0380c15": "有攸往先迷後得)明今敘興懷中初四句示博考去取秪緣",
    "X22n0411_001:0380c16": "古今章疏為物情深委曲指諭博涉理教卒難通曉",
    "X22n0411_001:0380c17": "是以今疏操觚染翰不尚繁詞直指經宗務存修進",
    "X22n0411_001:0380c18": "興懷在此豈有他哉名理即指三藏聖教名言理趣",
    "X22n0411_001:0380c19": "也古今乃召諸師章疏翻覆研究故曰叅詳比並格",
    "X22n0411_001:0380c20": "量故曰酬校摭取採摘也(孟子題詞曰今諸解者往往摭取而說之)優長",
    "X22n0411_001:0380c21": "言其精當芟除翦削也繁瑣言其錯雜(書序云芟夷繁亂翦截浮",
    "X22n0411_001:0380c22": "詞)此示述作文體從其簡要故有芟除之語他不見",
    "X22n0411_001:0380c23": "之以謂廢我天台時教劇意詆排良可笑也(委如扶新論辯)",
    "X22n0411_001:0380c24": "述下四句明謙己益物立言演義並循舊跡故云述",
    "X22n0411_001:0381a01": "而不作侮慢也前脩選云吾法夫前脩兮非世俗之",
    "X22n0411_001:0381a02": "所服注云前脩謂前代脩習道德之人今疏意在由",
    "X22n0411_001:0381a03": "疏通經由經修觀觀成理顯決志往生故曰統之有",
    "X22n0411_001:0381a04": "宗(語出周易)在理既當足可依承故曰貽於來學庶望貽",
    "X22n0411_001:0381a05": "賜也(書序云庶幾有補於將來)示文體中初句明教異古繁瑣故",
    "X22n0411_001:0381a06": "云簡易(語出揚子)次句明行直指觀門非數他寶故曰修",
    "X22n0411_001:0381a07": "治月下四句遣執或云指舟譬能詮教月岸譬所詮",
    "X22n0411_001:0381a08": "理今恐初喻以指喻疏以月喻經由疏曉經譬因指",
    "X22n0411_001:0381a09": "見月也次喻以舟喻觀行以岸喻往生由觀行而獲",
    "X22n0411_001:0381a10": "往生譬因舟而到岸也如此則見二喻不重圓覺經",
    "X22n0411_001:0381a11": "云修多羅教如標月指了知所標畢竟非月金剛經",
    "X22n0411_001:0381a12": "云知我說法如筏喻者法尚應捨何況非法(云云)彰述",
    "X22n0411_001:0381a13": "意中初四句遵承二聖曲被未來者韋提大權發起",
    "X22n0411_001:0381a14": "淨土不專自己俯為末世經云若佛滅後諸眾生等",
    "X22n0411_001:0381a15": "濁惡不善五苦所逼云何當見阿彌陀佛極樂世界",
    "X22n0411_001:0381a16": "又云未來眾生當云何觀無量壽佛及二菩薩等今",
    "X22n0411_001:0381a17": "疏曲被未來之眾猶若韋提虔請故云不負仰承遺",
    "X22n0411_001:0381a18": "囑者如來始降幽宮說法聽眾不多累囑阿難意在",
    "X22n0411_001:0381a19": "耆山再說經云阿難汝當受持廣為多眾宣說佛語",
    "X22n0411_001:0381a20": "又云汝持佛語為未來世一切大眾欲脫苦者說是",
    "X22n0411_001:0381a21": "觀地法等今疏仰承遺囑之意不異慶喜重宣故云",
    "X22n0411_001:0381a22": "敢忘敢不敢也聊下二句正述本懷上乘即指今經",
    "X22n0411_001:0381a23": "非偏小故邁往也云耳乃結上之詞。",
    "X22n0411_001:0381a24": "本文標章中初句標舉將欲也下四句大分二科以明",
    "X22n0411_001:0381b01": "總別若但釋別文則大義不彰若唯談總義則迷於起",
    "X22n0411_001:0381b02": "盡若一混而說則彼此無歸故須預取經中所蘊大義",
    "X22n0411_001:0381b03": "於別文前列門總示則一經旨趣皎如指掌然後別文",
    "X22n0411_001:0381b04": "節句次第消釋還與總義血脈潛通總別相收始終一",
    "X22n0411_001:0381b05": "貫義家之門故曰義門不入其門莫窺美富也於此聊",
    "X22n0411_001:0381b06": "申數問以決世疑問自古弘演各有司存靈芝專攻",
    "X22n0411_001:0381b07": "律部那得撰疏通經豈非尸祝越罇爼而代庖人耶",
    "X22n0411_001:0381b08": "答觀子之問無乃蓬心曲見乎且三藏聖教天下共",
    "X22n0411_001:0381b09": "之何分彼此所以西來梵僧此土高德或稱三藏或",
    "X22n0411_001:0381b10": "號三學豈是單輪翼者哉天台專弘經經論非不談",
    "X22n0411_001:0381b11": "戒律如止觀具緣持戒清淨梵網戒疏是也南山獨",
    "X22n0411_001:0381b12": "權戒律非不通經論奉詔翻譯作三經序講楞伽經",
    "X22n0411_001:0381b13": "撰法華義苑是也雖傳持各有所主而學解不可專",
    "X22n0411_001:0381b14": "門至如古之劉虬李長者今之荊公張天覺彼乃儒",
    "X22n0411_001:0381b15": "士尚解佛書安有釋子不可通經問南山云自宗猶",
    "X22n0411_001:0381b16": "困於未聞況餘經論何由道盡祖師嚴戒安得固違",
    "X22n0411_001:0381b17": "答乘虗接響其來久矣今為明之斯文乃出南山戒",
    "X22n0411_001:0381b18": "疏大妄戒中蓋由戒本說上人法古師於此廣引經",
    "X22n0411_001:0381b19": "論禪定法相參糅律宗持犯之要後進討論動經他",
    "X22n0411_001:0381b20": "日殊不知律中說經號隨律之經經中說律名隨經",
    "X22n0411_001:0381b21": "之律止可略解名相不應展演紊亂宗途是故吾祖",
    "X22n0411_001:0381b22": "垂茲明訓奚甞不許兼通經論豈不聞吾祖作義苑",
    "X22n0411_001:0381b23": "講楞伽乎問此經行世自古解釋乃有多家天台章",
    "X22n0411_001:0381b24": "疏大盛東南人皆寶之甚於金玉況是靈岳親承大",
    "X22n0411_001:0381c01": "蘇妙悟獲旋總持樂說無壅今若別出新疏則應天",
    "X22n0411_001:0381c02": "台有所未了耶答斯乃各言其志也凡德人垂世立",
    "X22n0411_001:0381c03": "言行事無非讚揚佛化誘物為先豈如市井爭奪取",
    "X22n0411_001:0381c04": "勝於一時哉古今共業一經而各申釋者多矣且如",
    "X22n0411_001:0381c05": "天台法華文句已行於世至於唐朝慈恩法師復出",
    "X22n0411_001:0381c06": "義疏秪今觀經天台之後慧遠善導澄觀繼而有作",
    "X22n0411_001:0381c07": "又如孤山霅川同宗天台之學各製彌陀疏鈔良由",
    "X22n0411_001:0381c08": "教旨幽深情解差別智度大海唯佛窮底清辯尚謂",
    "X22n0411_001:0381c09": "彌勒未是徧知欲待龍華道後方復問津即其事也",
    "X22n0411_001:0381c10": "今之所述或機宜不等或知見有殊與物結緣助佛",
    "X22n0411_001:0381c11": "揚化在理或當何必求人問天台凡釋一經必有規",
    "X22n0411_001:0381c12": "矩存焉先以五時八教揀判次用五義三分解釋山",
    "X22n0411_001:0381c13": "家宗途時教為要新疏安得不遵直爾申經耶答固",
    "X22n0411_001:0381c14": "以天台時教見責何太專隅疏主甞云自古及今諸",
    "X22n0411_001:0381c15": "宗彌闡或破或立或抑或揚乃述作之通規討論之",
    "X22n0411_001:0381c16": "常事西天諸論大小相攻或空有爭馳或性相勍敵",
    "X22n0411_001:0381c17": "異執支離迨今不絕此方傳教華嚴賢首天台慈恩",
    "X22n0411_001:0381c18": "章疏競行互相斥奪亦猶儒家魯史春秋學開五傳",
    "X22n0411_001:0381c19": "國風雅誦分為四詩孟氏辭闢於楊墨子雲無取於",
    "X22n0411_001:0381c20": "老莊鄭玄王肅師資形矛盾之談劉向劉歆父子有",
    "X22n0411_001:0381c21": "異同之論至如宗門自達磨西來衣鉢相傳迨于五",
    "X22n0411_001:0381c22": "祖而下則南北分宗五家派別豈可執為是非而興",
    "X22n0411_001:0381c23": "諍訟(彼文)秪如天台之前南三北七各立門庭天台之",
    "X22n0411_001:0381c24": "後分宗列派弘闡更多豈可抑令捨汝所學從我之",
    "X22n0411_001:0382a01": "學乎又復天台化行六十餘州未審此外稟誰教耶",
    "X22n0411_001:0382a02": "大抵諸家建立莫不逗機為先是一非諸未為通論",
    "X22n0411_001:0382a03": "問天台聖師位居五品達諸法相冥契佛心凡所釋",
    "X22n0411_001:0382a04": "經懸河瀉辯任運自與修多羅合新疏安敢輒加斥",
    "X22n0411_001:0382a05": "奪矯異常情後學無知非經反聖自此而興誰之過",
    "X22n0411_001:0382a06": "歟答請觀新疏未嘗一語指斥天台至於教觀理事",
    "X22n0411_001:0382a07": "綱領之談凡十餘處專以天台而為憑準自餘毛目",
    "X22n0411_001:0382a08": "或取或捨各有所據非出胷襟盡採諸師之長以成",
    "X22n0411_001:0382a09": "一家之見其間所有剏出新義葢由佛意多含教通",
    "X22n0411_001:0382a10": "餘論所以龍樹釋經存於眾解者是也幸取長其理",
    "X22n0411_001:0382a11": "無取長其情問新疏既無時教判經但約四門總別",
    "X22n0411_001:0382a12": "申釋為出臆論為有宗承答學不師安義不中難故",
    "X22n0411_001:0382a13": "南山所撰戒業二疏首列四門非不判教如戒疏攝",
    "X22n0411_001:0382a14": "教門中備引諸師建立或約三輪或約化行或約制",
    "X22n0411_001:0382a15": "聽或約化制乃至云經論廣演其量極多如涅槃說",
    "X22n0411_001:0382a16": "半滿兩字用收大小如餘經論三藏攝文或分大小",
    "X22n0411_001:0382a17": "各立四藏大乘論中但立兩藏菩薩聲聞攝教斯盡",
    "X22n0411_001:0382a18": "等新疏規矩祖述南山何敢擅立淺見寡聞輒生謗",
    "X22n0411_001:0382a19": "議未知其可也問新疏讚述本宗之外留心淨土專",
    "X22n0411_001:0382a20": "解斯經其意何在答如向已明更以二意表而出之",
    "X22n0411_001:0382a21": "一者葢為本宗律部專明持犯雖則南山深契開顯",
    "X22n0411_001:0382a22": "以立圓宗廣談性相唯識三觀但恐後學不得意者",
    "X22n0411_001:0382a23": "執著名相無處域心特闡淨土一門以為終歸之處",
    "X22n0411_001:0382a24": "故曰生弘毗尼死歸安養能事畢矣二者淨土一法",
    "X22n0411_001:0382b01": "大異常途但作願求皆得超往奈何諸師道在邇而",
    "X22n0411_001:0382b02": "求諸遠事在易而求諸難所撰章疏申通解釋必混",
    "X22n0411_001:0382b03": "一代時教不分純雜之殊各尚宗風迭相廢立文義",
    "X22n0411_001:0382b04": "該博旨趣幽深自非積學洞微窮幽盡理卒難趣入",
    "X22n0411_001:0382b05": "而況無常迅速生死無期急欲造修遲疑罔措所以",
    "X22n0411_001:0382b06": "興懷述作務存簡易不尚支離辨明兩土入道直指",
    "X22n0411_001:0382b07": "往生捷徑庶令末世利鈍兩根展卷臨文坦然明白",
    "X22n0411_001:0382b08": "可舉而行不待廣尋經論徧歷教門可謂千載之難",
    "X22n0411_001:0382b09": "一朝忽易勉諸同道宜留意焉。",
    "X22n0411_001:0382b10": "義門標列中吾佛降靈隨機設教須求本意故有初",
    "X22n0411_001:0382b11": "也教意雖明大小純雜罔知適從故有二也大小既",
    "X22n0411_001:0382b12": "判不曉所詮行無以立故有三也法相淆混若非甄",
    "X22n0411_001:0382b13": "別人惑多岐故有四也四科文旨次第相須一部大",
    "X22n0411_001:0382b14": "綱無越於此預宜通練臨文不迷。",
    "X22n0411_001:0382b15": "通明教興敘佛意中初句標俗以三十年為代今則",
    "X22n0411_001:0382b16": "通指一化也大下正示大覺即指釋迦梵語佛陀此",
    "X22n0411_001:0382b17": "翻覺者究竟圓滿故名為大世出世間無以過上故",
    "X22n0411_001:0382b18": "獨稱尊從本垂跡者肇法師云非本無以垂跡非跡",
    "X22n0411_001:0382b19": "無以顯本本跡雖殊不思議一本跡之義遠近不同",
    "X22n0411_001:0382b20": "遠則直取釋迦最初一番成道名之為本故妙經云",
    "X22n0411_001:0382b21": "我實成佛已來無量無邊百千萬億那由他劫譬如",
    "X22n0411_001:0382b22": "五百千萬億那由他阿僧祇三千大千世界假使有",
    "X22n0411_001:0382b23": "人抹為微塵過於東方爾許國土乃下一塵一塵一",
    "X22n0411_001:0382b24": "劫我成佛已來復過於此等中間則指大通為本近",
    "X22n0411_001:0382c01": "以今日寂場為本斯乃跡中之本若望久本還屬於",
    "X22n0411_001:0382c02": "跡諸文或以法身為本應身為跡今既不論長遠壽",
    "X22n0411_001:0382c03": "量且指寂場舍那為本釋迦為跡本跡之名非一處",
    "X22n0411_001:0382c04": "得天台廣辯不可具陳為下先明本意為欲與下令",
    "X22n0411_001:0382c05": "其即能救之心開示與下悟入乃能度之法佛之知",
    "X22n0411_001:0382c06": "見即所為之事眾生乃所度之機然玅經中開示悟",
    "X22n0411_001:0382c07": "入古今申釋不同古以開示屬應悟入屬機天台破",
    "X22n0411_001:0382c08": "云今不用此解經明四句皆云為令眾生語意悉主",
    "X22n0411_001:0382c09": "前機非關化主等遂引法華論文為據仍加助釋文",
    "X22n0411_001:0382c10": "廣不錄但今文意必須兩分何者文中既云為欲開",
    "X22n0411_001:0382c11": "示眾生則知能開能示主在於佛令其悟入方屬於",
    "X22n0411_001:0382c12": "機文相顯然無勞固執若爾不但違於天台亦與經",
    "X22n0411_001:0382c13": "意相反耶答天台正釋經文經中先云眾生次云開",
    "X22n0411_001:0382c14": "示是故四句並須就機今疏不爾先云開示次云眾",
    "X22n0411_001:0382c15": "生但借彼文略明化意則與天台正釋不同至經曰",
    "X22n0411_001:0382c16": "下方且引證以顯上文乃是立義用意既別非相反",
    "X22n0411_001:0382c17": "也開即開發示即指示屬於應也悟謂悟解入謂證",
    "X22n0411_001:0382c18": "入屬於機也(正因雖則兩分不通來難輔觀雖順天台不曉今意)於下二正明",
    "X22n0411_001:0382c19": "起應乘時利見文出周易乾卦二五兩爻皆云利見",
    "X22n0411_001:0382c20": "大人彼明國君出潛登極必合時心萬物宜覩今借",
    "X22n0411_001:0382c21": "彼語以明如來機興緣熟湯仰欲見所以降世而善",
    "X22n0411_001:0382c22": "誘之大有為者始從成道終至涅槃張設教網撈摝",
    "X22n0411_001:0382c23": "羣機皆令作佛故云大也(語出孟子)經下三引文誠證諸",
    "X22n0411_001:0382c24": "有所作通指一代化法證上大有為也常下證上出",
    "X22n0411_001:0383a01": "世本意佛意無他故曰常為一事即佛之知見也種",
    "X22n0411_001:0383a02": "智為知佛眼為見眾生本具迷而不覺來至法華直",
    "X22n0411_001:0383a03": "指凡心即是佛心肉眼頓同佛眼出世本懷於茲始",
    "X22n0411_001:0383a04": "暢二彰法體初中初三句躡上教興出生示滅舉其",
    "X22n0411_001:0383a05": "初後以攝中間一代聲教通目三藏如來在世金口",
    "X22n0411_001:0383a06": "親宣聲為教體故曰聲教教跡雖多半滿攝盡涅槃",
    "X22n0411_001:0383a07": "經云半字是不了義教滿字是了義教(云云)莫下承前",
    "X22n0411_001:0383a08": "佛意正明法體究盡化源故云皆使諸有總目三界",
    "X22n0411_001:0383a09": "凡庸通召薄地自悟己心者本有心性靈明寂滅常",
    "X22n0411_001:0383a10": "住不變由妄想故不自覺知今欲返本藉教起修性",
    "X22n0411_001:0383a11": "顯情亡不從外得故云自悟華嚴經云知一切法即",
    "X22n0411_001:0383a12": "自心性成就慧身不由他悟楞嚴經云狂心自歇歇",
    "X22n0411_001:0383a13": "即菩提勝淨明心不從人得我心既爾生佛亦然所",
    "X22n0411_001:0383a14": "以文中具明三法自悟己心心法也十方如來佛法",
    "X22n0411_001:0383a15": "也法界含靈眾生法也故華嚴云如心佛亦爾如佛",
    "X22n0411_001:0383a16": "眾生然心佛及眾生是三無差別體下復約三德釋",
    "X22n0411_001:0383a17": "出此心初二句明體量如太虗空了無罣礙般若德",
    "X22n0411_001:0383a18": "也具下四句明體德一切諸法無不具足解脫德也",
    "X22n0411_001:0383a19": "清下二句明體性本來離染無有方所法身德也是",
    "X22n0411_001:0383a20": "三即一是一即三非縱非橫不竝不別天然本具不",
    "X22n0411_001:0383a21": "假修成釋上己心也十下總明包徧現前一心雖具",
    "X22n0411_001:0383a22": "三德恐認諸法敻居心外故撮楞嚴經意而復示之",
    "X22n0411_001:0383a23": "一漚片雲喻彼諸法大海太清喻自己心二引文示",
    "X22n0411_001:0383a24": "中初科初引本經是心者即指行人念佛之心依教",
    "X22n0411_001:0383b01": "修行從因感果始於此心故云是心作佛雖假修成",
    "X22n0411_001:0383b02": "佛非外得故云是心是佛正徧知十號之一橫廣豎",
    "X22n0411_001:0383b03": "深喻之如海究竟果德因心本具故云從心想生當",
    "X22n0411_001:0383b04": "下結顯亦即三德菩提般若也涅槃解脫也清淨法",
    "X22n0411_001:0383b05": "身也語出楞嚴彼云一切眾生從無始來不能得成",
    "X22n0411_001:0383b06": "無上菩提皆由不知二種根本一者無始生死根本",
    "X22n0411_001:0383b07": "則汝今者與諸眾生用攀緣心為自性者二者無始",
    "X22n0411_001:0383b08": "菩提涅槃元清淨體則汝今者識精元明能生諸緣",
    "X22n0411_001:0383b09": "緣所遺者三非定三三即是一復轉釋云即是大乘",
    "X22n0411_001:0383b10": "一實境界全即自心故云非他法也次引占察中具",
    "X22n0411_001:0383b11": "云占察善惡報應經文有二卷此引下卷從初至計",
    "X22n0411_001:0383b12": "我所皆本經文彼文甚廣末後二句疏家足成初明",
    "X22n0411_001:0383b13": "真心不變上科雖點三德即是一實且約義說今復",
    "X22n0411_001:0383b14": "引文彰灼顯示亦欲生下從真起妄以為設教之張",
    "X22n0411_001:0383b15": "本故有此科之來也初句標起究竟不二名一遠離",
    "X22n0411_001:0383b16": "虗妄名實諸佛眾生安住其中故名境界次句指歸",
    "X22n0411_001:0383b17": "自心證成前義前科既會三德歸乎一實此科復以",
    "X22n0411_001:0383b18": "一實離為三德以顯三一圓融不即不離則彰法體",
    "X22n0411_001:0383b19": "不可思議從下點示三德本自無生今則無滅是故",
    "X22n0411_001:0383b20": "不生不滅即法身德大智光明離諸惑染是故自性",
    "X22n0411_001:0383b21": "清淨即般若德隨緣赴感無處不周是故圓滿十方",
    "X22n0411_001:0383b22": "即解脫德性具三德離而不分故云究竟一相但下",
    "X22n0411_001:0383b23": "次明妄念隨緣眾生心體既靜且明名為法性一迷",
    "X22n0411_001:0383b24": "此心全體暗動翻作無明體既全轉用亦歒翻三德",
    "X22n0411_001:0383c01": "既隱三道乃彰初三句惑道也妄下三句業道也沒",
    "X22n0411_001:0383c02": "下二句苦道也起信云不達一法界故心不相應忽",
    "X22n0411_001:0383c03": "然念起名為無明既無智明所以癡暗熏習者起信",
    "X22n0411_001:0383c04": "云如世間衣服實無於香若人以香而熏習故則有",
    "X22n0411_001:0383c05": "香氣此亦如是真如淨法實無於染但以無明而熏",
    "X22n0411_001:0383c06": "習故則有染相無明染法實無淨業但以真如而熏",
    "X22n0411_001:0383c07": "習故則有淨用當知熏習通於染淨迷則無明熏於",
    "X22n0411_001:0383c08": "真如全起染用悟則真如熏於無明全起淨用今此",
    "X22n0411_001:0383c09": "且約迷染以說言因緣者妄念為因妄境為緣起信",
    "X22n0411_001:0383c10": "云依因者不覺義故依緣者妄作境界義故言妄現",
    "X22n0411_001:0383c11": "者即占察云當知心外相者如夢所見種種境界唯",
    "X22n0411_001:0383c12": "心想作實無外事一切境界悉亦如是皆依無明識",
    "X22n0411_001:0383c13": "夢所見妄想作故良以妄心妄境因緣和合造諸妄",
    "X22n0411_001:0383c14": "業受諸妄報三道更資聯環莫解故云沒溺生死等",
    "X22n0411_001:0383c15": "楞嚴云一切眾生從無始來生死相續皆由不知常",
    "X22n0411_001:0383c16": "住真心性淨明體用諸妄想此想不真故受輪轉又",
    "X22n0411_001:0383c17": "云由諸眾生遺此本明雖終日行而不覺知枉入諸",
    "X22n0411_001:0383c18": "趣已上總明出世本意諸記迷文昧義不欲指斥學",
    "X22n0411_001:0383c19": "者對之自見臧否二明說教中初科文有三段初總",
    "X22n0411_001:0383c20": "明經下引證或下別示先覺者孟子云伊尹曰予天",
    "X22n0411_001:0383c21": "民之先覺者也將以斯道覺斯民也非予覺之而誰",
    "X22n0411_001:0383c22": "也今借彼語其意則別(云云)此心即上一實境界三德",
    "X22n0411_001:0383c23": "玅心是知如來法身地上觀見眾生迷而不覺起大",
    "X22n0411_001:0383c24": "悲心驚入火宅而度脫之故曰憫諸未悟慈悲方便",
    "X22n0411_001:0384a01": "度生之權巧也演說諸經度生之法門也諸經通漫",
    "X22n0411_001:0384a02": "故以華嚴鹿苑頓漸顯之如來始於寂場為高山機",
    "X22n0411_001:0384a03": "說圓滿教不從漸來直說於頓故云頓示一類小機",
    "X22n0411_001:0384a04": "於頓無益故不動寂場而游鹿苑說生滅法而逗會",
    "X22n0411_001:0384a05": "之故云漸誘頓漸雖殊莫非隨他意語究佛本懷為",
    "X22n0411_001:0384a06": "令入實暗用楞嚴扶成此義故云歸源等引證中初",
    "X22n0411_001:0384a07": "文小智小法則局在漸證上多門也次文種種須該",
    "X22n0411_001:0384a08": "頓漸證上無二也在昔佛乘祕而不談取法華意故",
    "X22n0411_001:0384a09": "作此說別示中疏主內鑑如來說法赴機有異故將",
    "X22n0411_001:0384a10": "一代聖教區分兩土入道不同預作下文判教張本",
    "X22n0411_001:0384a11": "並如後釋茲不兩煩結歸中上科雖分兩別皆是如",
    "X22n0411_001:0384a12": "來化他權巧究其所歸莫不為令眾生作佛文中初",
    "X22n0411_001:0384a13": "明依教開解自心即向法體諸法雖多不出十界依正",
    "X22n0411_001:0384a14": "因果同居一心一心既悟法法全心心法一如故云洞",
    "X22n0411_001:0384a15": "達然下次明修因證果初句發大心次句修大行下二",
    "X22n0411_001:0384a16": "句成大果兼上洞達即開大解前三屬因後一屬果",
    "X22n0411_001:0384a17": "因果同時二心不別以下三明果後起用初四句不",
    "X22n0411_001:0384a18": "著二邊唯住中道生死該於分段變易破煩惱惑出",
    "X22n0411_001:0384a19": "生死苦功由智慧涅槃通乎有餘無餘教化眾生亡",
    "X22n0411_001:0384a20": "己益物功由慈悲歷下正示大用所謂眾生界盡眾",
    "X22n0411_001:0384a21": "生業盡眾生煩惱盡我此願王無有窮盡也引證中",
    "X22n0411_001:0384a22": "所引二經但欲證上示生唱滅無盡之義爾初華嚴",
    "X22n0411_001:0384a23": "文自行則無化他則有故法華云我今非實滅度而",
    "X22n0411_001:0384a24": "便唱言我當滅度所以者何薄德之人若見如來常",
    "X22n0411_001:0384b01": "在不滅便起憍恣厭怠之心不生難遭之想恭敬之",
    "X22n0411_001:0384b02": "心是故如來方便說耳然楞伽二句似難分異今恐",
    "X22n0411_001:0384b03": "初句約過去說未曾聞有入涅槃佛次句約現在論",
    "X22n0411_001:0384b04": "亦無有佛欲入涅槃經文回互諒不徒然三結示中",
    "X22n0411_001:0384b05": "是謂二字通指一代教興本意大事因緣者經中上",
    "X22n0411_001:0384b06": "有一字天台釋云一則一實相也大則其性廣博諸",
    "X22n0411_001:0384b07": "佛出世之儀式故名為事眾生有感佛之機為因佛",
    "X22n0411_001:0384b08": "即承機而應為緣是為出世之本意佛佛道同故云",
    "X22n0411_001:0384b09": "皆爾究竟指歸故云在此。",
    "X22n0411_001:0384b10": "別示今經中初科文有二節初明機興請法大下次",
    "X22n0411_001:0384b11": "明赴機演教初中初句標起韋下正示弩牙曰機有",
    "X22n0411_001:0384b12": "可發之義以喻韋提乘時致請故云機發闍王作逆",
    "X22n0411_001:0384b13": "情無畏憚故曰公為當知悉是大權示跡俯觀末世",
    "X22n0411_001:0384b14": "一類眾生淨土緣種宜密在懷不能發起特與擊揚",
    "X22n0411_001:0384b15": "人到于今咸受其賜兩段文意具如後釋別列十段",
    "X22n0411_001:0384b16": "中竝先立義次引經證觀此十意次第排布亦匪偶",
    "X22n0411_001:0384b17": "然前三即三障也眾生無始三道流轉今求出離必",
    "X22n0411_001:0384b18": "先對治欲破三障必修二嚴諸佛菩薩歷劫修行無",
    "X22n0411_001:0384b19": "越福慧所以第四即福德緣因也第五即智慧了因",
    "X22n0411_001:0384b20": "也由無智故隨邪背正今欲歸正翻邪非智不可二",
    "X22n0411_001:0384b21": "嚴既備三學宜遵是故第六離染清淨戒學也七令",
    "X22n0411_001:0384b22": "心在定定學也八念佛三昧慧學也前八屬因後二",
    "X22n0411_001:0384b23": "屬果第九現身見佛觀成理顯也第十疾得成佛因",
    "X22n0411_001:0384b24": "圓果滿也結略中上二句明以凡度聖次二句明用",
    "X22n0411_001:0384c01": "意搜經末二句正結顯經意。",
    "X22n0411_001:0384c02": "大科第二攝教分齊標分中三科之義次第相生從",
    "X22n0411_001:0384c03": "寬至狹欲顯淨土之教是純非雜是大非小是頓非",
    "X22n0411_001:0384c04": "漸是了義非不了義也。",
    "X22n0411_001:0384c05": "隨釋中明二土純雜標分大略有二者問疏主區分",
    "X22n0411_001:0384c06": "兩土教法純雜有異前古未聞達士無不適從小智",
    "X22n0411_001:0384c07": "尚生輕誚為有典據為出臆裁試請申通永祛疑惑",
    "X22n0411_001:0384c08": "答造疏通經立言判教苟無正量安敢師心非獨無",
    "X22n0411_001:0384c09": "功反貽伊戚但義蘊羣編名出今疏無文有義智者",
    "X22n0411_001:0384c10": "用之今為委陳庶幾一悟故天台十疑論明自力他",
    "X22n0411_001:0384c11": "力自力者此土修道卒未得成他力者若信彌陀大",
    "X22n0411_001:0384c12": "悲願力攝取不捨即得往生復引十住婆沙論難易",
    "X22n0411_001:0384c13": "二道云難行道者在此五濁惡世無量佛所求菩提",
    "X22n0411_001:0384c14": "道是為甚難(云云)易行道者謂信佛語修念佛三昧佛",
    "X22n0411_001:0384c15": "力攝持即得往生(云云)準知自行難行道非此土入道",
    "X22n0411_001:0384c16": "教耶他力易行道非淨土入道教耶又如善導玄義",
    "X22n0411_001:0384c17": "專雜二修以分兩土進道不同瑛師修證儀中乃有",
    "X22n0411_001:0384c18": "此方破惑證真求生西方淨土之說疏主深得佛意",
    "X22n0411_001:0384c19": "仰則先賢故茲高判獨拔古今可使四海咸規萬載",
    "X22n0411_001:0384c20": "不易也次別釋此土教中二先敘立教不純經下次",
    "X22n0411_001:0384c21": "明判釋有異初中先明機別初句以處召人即指羣",
    "X22n0411_001:0384c22": "迷也惑業是因根性屬果果即苦報三道具焉能生",
    "X22n0411_001:0384c23": "為根不改曰性隨其惑業迭論重輕故有差別在下",
    "X22n0411_001:0384c24": "次明教雜上二句通明下二句別示南山云機分小",
    "X22n0411_001:0385a01": "大之別道殊半滿之科是也判釋中初正明互不同",
    "X22n0411_001:0385a02": "者天下盛行莫如天台賢首天台則立四教所謂藏",
    "X22n0411_001:0385a03": "通別圓賢首則立五教所謂愚法小乘教大乘始教",
    "X22n0411_001:0385a04": "大乘終教大乘頓教一乘圓教迭廢立者清涼疏中",
    "X22n0411_001:0385a05": "具出始從一教至于五教總二十餘家輔觀備引茲",
    "X22n0411_001:0385a06": "不繁文下二句指略淨土教中初立義故下引證雖",
    "X22n0411_001:0385a07": "下釋疑初中初句總標對前五濁故云淨土次句目",
    "X22n0411_001:0385a08": "教對前大小偏圓故曰純一又次句召機對前根性",
    "X22n0411_001:0385a09": "差別故曰良伴眾下二句明品位有殊莫下推因果",
    "X22n0411_001:0385a10": "不別發無上心因也不退菩提果也引證中論即天",
    "X22n0411_001:0385a11": "親所造既云二乘不生可證上文清淨良伴餘如後",
    "X22n0411_001:0385a12": "辨結示中是知二字躡上二科總顯純雜則下別示",
    "X22n0411_001:0385a13": "淨土機教既純更無餘論故曰不勞(餘如扶新)。",
    "X22n0411_001:0385a14": "二大小漸頓中初科初句標起天下引釋天台總判",
    "X22n0411_001:0385a15": "一代教法先豎論五時次橫辨八教凡釋一經必立",
    "X22n0411_001:0385a16": "五重玄義教相一章最居其末大乘約教判也方等",
    "X22n0411_001:0385a17": "約時判也四教並談四機普被故名方等文中第列",
    "X22n0411_001:0385a18": "三義初約大小彼宗通別圓三俱稱大乘唯藏教名",
    "X22n0411_001:0385a19": "小言秪云者白蓮記云秪猶直也斯言甚當不必他",
    "X22n0411_001:0385a20": "云次約二藏本出伽論智論亦然三約漸頓然此三",
    "X22n0411_001:0385a21": "義從寬至狹大乘既通三教尚兼二乘故須次義也",
    "X22n0411_001:0385a22": "菩薩猶通偏漸復須後義也則知此經乃是大乘菩",
    "X22n0411_001:0385a23": "薩頓教如是甄別方為盡理(餘如扶新)再引遠疏獨證頓",
    "X22n0411_001:0385a24": "義韋下引當機證文見台疏(或約開顯強生問答甚乖教意)結成中",
    "X22n0411_001:0385b01": "文有三段初正結專據二師故曰準知不獨此經故",
    "X22n0411_001:0385b02": "曰一代簡非漸頓故曰圓頓不雜偏小故無餘途慈",
    "X22n0411_001:0385b03": "下引證文出決疑行願門括即搜括也貝書即指小",
    "X22n0411_001:0385b04": "乘經部無一字者以顯絕分尚不說有豈復勸生彼",
    "X22n0411_001:0385b05": "文但說無土恐疑有佛復助釋云不說彌陀如古德",
    "X22n0411_001:0385b06": "云小乘無他佛之說大教有剎海之談是下結勸下",
    "X22n0411_001:0385b07": "佛種者如常不輕十六王子結緣之徒是也。",
    "X22n0411_001:0385b08": "三簡了不了總分中初句標慈下釋撮略決疑中文",
    "X22n0411_001:0385b09": "初以大小對簡二獨就大簡言大乘者梵語摩訶衍",
    "X22n0411_001:0385b10": "此翻大乘通含三教復有了不了者彼云今明大乘",
    "X22n0411_001:0385b11": "復有三種一者大乘通教此教門雖通大類狎二乘",
    "X22n0411_001:0385b12": "菩薩雖復化他化畢終歸灰斷淨土深理非彼所知",
    "X22n0411_001:0385b13": "非了義也二者大乘別教此乃詮旨隔歷因果不融",
    "X22n0411_001:0385b14": "淨土則理外修成萬法乃不由心具雖廣游佛剎然",
    "X22n0411_001:0385b15": "往生玅旨斯亦未了三者佛乘圓教理事圓融因果",
    "X22n0411_001:0385b16": "頓足佛法之玅過此已往不知所云(已上彼文)今論淨土",
    "X22n0411_001:0385b17": "唯取最後圓頓佛乘簡之極也經下彼自引證可見",
    "X22n0411_001:0385b18": "別示初科約義中初明身土非他如下明往生非外",
    "X22n0411_001:0385b19": "了謂照了達謂體達淨土即同居依報也彌陀即應",
    "X22n0411_001:0385b20": "身正報也極樂依正同居一心心性徧周法界無外",
    "X22n0411_001:0385b21": "若一毫法從心外生不名了義又復心即是土性即",
    "X22n0411_001:0385b22": "是佛所以文中皆曰非他是則心性佛土畢竟平等",
    "X22n0411_001:0385b23": "無二無別也回神與下法華等四句皆是決疑中文",
    "X22n0411_001:0385b24": "既了身土無非心性雖越億剎不離己心雖孕蓮沼",
    "X22n0411_001:0385c01": "不離剎那己心剎那俱指當念也引證中文為三段",
    "X22n0411_001:0385c02": "初引四經即下結示秪下複疎所以特引四經者前",
    "X22n0411_001:0385c03": "二證上彌陀即性後二證上淨土即心本經略如前",
    "X22n0411_001:0385c04": "示佛既心作心是則與法華開佛知見其義無別故",
    "X22n0411_001:0385c05": "云即是等仍又躡前簡判益顯今經了中之了也楞",
    "X22n0411_001:0385c06": "嚴中上二句屬因下二句明果即心憶念顯佛非外",
    "X22n0411_001:0385c07": "現前當來者即同象觀云於現身中得念佛三昧(現前",
    "X22n0411_001:0385c08": "也)佛觀云捨身他世得無生忍(當來也)當坐道場生諸",
    "X22n0411_001:0385c09": "佛家是故註云成佛不久法華稱玅者在昔諸經權",
    "X22n0411_001:0385c10": "實未會悉屬於麤唯至法華點權即實始得玅名華",
    "X22n0411_001:0385c11": "嚴言極者若通指華嚴部教未為圓極清涼疏云一",
    "X22n0411_001:0385c12": "極唱高二乘絕聽是也今別約部中圓意與法華同",
    "X22n0411_001:0385c13": "特舉玅部極談以彰淨土非偏小也結示中上引四",
    "X22n0411_001:0385c14": "經雙證故雙結云淨穢身土等也複疎中恐謂身土",
    "X22n0411_001:0385c15": "既即我心心淨土淨何須外求破此執情故云秪由",
    "X22n0411_001:0385c16": "等體之與性其義不別即前法體一實境界也虗融",
    "X22n0411_001:0385c17": "言其體量包徧言其體德量則無處不周德乃無法",
    "X22n0411_001:0385c18": "不具言包徧者楞嚴云如意默容十方三世一切世",
    "X22n0411_001:0385c19": "間出世間法唯聖與凡無不包容又云心精徧圓含",
    "X22n0411_001:0385c20": "裹十方等斯皆包徧之義當以意求文無以文害意",
    "X22n0411_001:0385c21": "或見疏主讚文性本包容及今包徧之語輒生輕議",
    "X22n0411_001:0385c22": "未之思爾既達此理於無往來不礙往來向無取舍",
    "X22n0411_001:0385c23": "不妨取舍往來即性性無所移取舍全心心常宛爾",
    "X22n0411_001:0385c24": "故慈雲云當知淨土百寶莊嚴九品因果並在眾生",
    "X22n0411_001:0386a01": "介爾心中理性具足方得今日往生事用隨願自然",
    "X22n0411_001:0386a02": "是則旁羅十方不離當念往來法界正協唯心免信",
    "X22n0411_001:0386a03": "常流執此非彼偉哉斯言若也凝然不動便為無生",
    "X22n0411_001:0386a04": "玅理與彼偏空斷見相去幾何輔正墮此悲夫(委如扶新)",
    "X22n0411_001:0386a05": "輔觀有辭明適越無非宋國之語以喻舍此取彼正",
    "X22n0411_001:0386a06": "因亦有舊適他邦後忽憶想如在目前之喻斯皆情",
    "X22n0411_001:0386a07": "想測度安稱唯心是法非思量分別之所能解唯忘",
    "X22n0411_001:0386a08": "情離念者始可與議也斥偏執敘非中初四句總標",
    "X22n0411_001:0386a09": "淺識膚受故云末學點靈與下二心字即妄念也自",
    "X22n0411_001:0386a10": "下四句出計指下二句顯過彌陀外物對上佛即我",
    "X22n0411_001:0386a11": "心極樂他邦對上心淨土淨引斥中文見天竺集初",
    "X22n0411_001:0386a12": "敘外執對之可見釋下決破自分二段初正決外執",
    "X22n0411_001:0386a13": "二世下因斥邪空初中初句總斷將下牒計若下正",
    "X22n0411_001:0386a14": "決言心徧者全體名徧非徧而徧也言塵徧者塵無",
    "X22n0411_001:0386a15": "自性攬真而成真性既徧塵亦隨徧古德云色何以",
    "X22n0411_001:0386a16": "徧色即心故慈雲云一念既然一塵亦爾一一心中",
    "X22n0411_001:0386a17": "一切塵一一塵中一切心一一心塵復互周重重無",
    "X22n0411_001:0386a18": "盡如帝網是也若了心塵互徧何愁十萬之遙咫步",
    "X22n0411_001:0386a19": "之間尚涉程途豈在心外猶成二法彌須得意不可",
    "X22n0411_001:0386a20": "封文斥邪空中但學虗言全無正見鼠唧鳥空即斯",
    "X22n0411_001:0386a21": "人也豈下初明損自謗法謗心即苦因殃墜萬劫即",
    "X22n0411_001:0386a22": "苦果妄下次明損他結告中上二句荷德下二句勸",
    "X22n0411_001:0386a23": "依(師承引孔子曰藥酒苦於口而利於病忠言逆於耳而利於行)。",
    "X22n0411_001:0386a24": "辯經宗標示中以主釋宗乃有三義一者獨尊義天",
    "X22n0411_001:0386b01": "無二日國無二王故二者統攝義如網之綱如裘之",
    "X22n0411_001:0386b02": "領故三者歸趣義星必拱北水必朝東故今經之主",
    "X22n0411_001:0386b03": "備茲三義講者臨文詳而說之問天台釋經必出經",
    "X22n0411_001:0386b04": "體今何但立宗耶答向明法體一實境界非體而何",
    "X22n0411_001:0386b05": "問一實境界乃是通明一代法體未審今經的指何",
    "X22n0411_001:0386b06": "法為體答有通有別通則一經始末二八玅境悉是",
    "X22n0411_001:0386b07": "法藏比丘無作願力所成皆為今經正體別如象觀",
    "X22n0411_001:0386b08": "是心作佛是心是佛疏主會同法華開佛知見出體",
    "X22n0411_001:0386b09": "愈明問天台取體必以修性離合揀辨無遺今何通",
    "X22n0411_001:0386b10": "漫答前約純雜大小漸頓了不了義次第甄明非不",
    "X22n0411_001:0386b11": "親的何更致疑問既立體宗還可立用得否答可在",
    "X22n0411_001:0386b12": "文非不明白今為顯立其名應云一實境界為體觀",
    "X22n0411_001:0386b13": "佛三昧為宗除疑捨障為用若爾復與天台所立為",
    "X22n0411_001:0386b14": "同為異答同中有異異中有同請細考之無使相濫",
    "X22n0411_001:0386b15": "次科引釋考定中大有二節初引天台次引二師今",
    "X22n0411_001:0386b16": "經定宗古今諍論況文旨深隱卒難取解不免細釋",
    "X22n0411_001:0386b17": "勿誚繁詞天台中自分為三初引文此下二句判定",
    "X22n0411_001:0386b18": "觀下二句釋意判定中據彼現文心觀之言是故判",
    "X22n0411_001:0386b19": "為單就能觀也釋意中應先徵起云天台既立能觀",
    "X22n0411_001:0386b20": "必具所觀如何單云心觀耶乃釋出云據理能觀必",
    "X22n0411_001:0386b21": "具所觀境觀相當定不可闕所以秪云心觀為宗者",
    "X22n0411_001:0386b22": "且就能觀一邊為言故云觀佛依正得非心觀乎如",
    "X22n0411_001:0386b23": "下疏引十疑論云凡求生者希心起想緣阿彌陀佛",
    "X22n0411_001:0386b24": "及彼七寶莊嚴疏即結云今經觀佛斯為明據用彼",
    "X22n0411_001:0386c01": "照此天台非不立所觀則知心觀為宗且就能觀言",
    "X22n0411_001:0386c02": "之明矣請考上下判定之語天台則云單就為言二",
    "X22n0411_001:0386c03": "師則云通就而立深有其致以意逆之當自得之二",
    "X22n0411_001:0386c04": "師中亦分為三初引文二家建立既同是故合示言",
    "X22n0411_001:0386c05": "宗趣各異者正因備引遠疏出諸經宗今據玄義云",
    "X22n0411_001:0386c06": "維摩經以不思議解脫為宗大品以空慧為宗此例",
    "X22n0411_001:0386c07": "非一今此觀無量壽佛經以觀佛三昧為宗亦以念",
    "X22n0411_001:0386c08": "佛三昧為宗此下二判定據彼現文所立觀即能觀",
    "X22n0411_001:0386c09": "佛即所觀是故判云通就能所也觀雖下三釋意亦",
    "X22n0411_001:0386c10": "先徵起云經中具列依正莊嚴總十六境何故獨云",
    "X22n0411_001:0386c11": "觀佛而下釋出正顯經宗即下引經證上主義念即",
    "X22n0411_001:0386c12": "是觀會同宗名但下今疏標簡如首題者應云此經",
    "X22n0411_001:0386c13": "以觀無量壽佛為宗方盡善美問今疏連引三家立",
    "X22n0411_001:0386c14": "宗而無去取未審以何而為正說答俱正說也但據",
    "X22n0411_001:0386c15": "台疏現文秪云心觀為宗未見所觀尚恐通漫故引",
    "X22n0411_001:0386c16": "二師而成顯之雖則二師能所雙立猶有相濫故復",
    "X22n0411_001:0386c17": "簡之欲使三宗義歸一揆用成今家正義所以文中",
    "X22n0411_001:0386c18": "略無一言與奪意在此也自非疏主具擇法眼焉能",
    "X22n0411_001:0386c19": "如是精細甄別(他謂不取天台輙生詞訟委如扶新)顯勝中以由今經",
    "X22n0411_001:0386c20": "觀佛為主故引彼經特彰功勝具云佛說觀佛三昧",
    "X22n0411_001:0386c21": "海經晉朝佛陀跋陀譯十卷成文引經三段初段即",
    "X22n0411_001:0386c22": "滅惡生善阿難對告人也觀佛三昧標指行法也觀",
    "X22n0411_001:0386c23": "即能觀佛即所觀境觀泯合惑破理顯乃名三昧梵",
    "X22n0411_001:0386c24": "語三摩提訛略名為三昧此翻正心行處是心無始",
    "X22n0411_001:0387a01": "常曲不端入正行處心則端直如蛇行常曲入筒則",
    "X22n0411_001:0387a02": "直大論云一切禪定心皆名三摩地初明滅惡不出",
    "X22n0411_001:0387a03": "三道犯罪破戒業道也失道即墮惡趣苦道也餘四",
    "X22n0411_001:0387a04": "並煩惱道也諸佛下次明生善諸佛即人楞嚴即法",
    "X22n0411_001:0387a05": "人法皆從此三昧出如金剛般若云諸佛及阿耨菩",
    "X22n0411_001:0387a06": "提皆從此經出是也梵語首楞嚴此翻健相(云云)又下",
    "X22n0411_001:0387a07": "次段舉況初標行以下彰益現感說法來成佛因何",
    "X22n0411_001:0387a08": "下正況一毛尚爾具足可知又云下第三段前但總",
    "X22n0411_001:0387a09": "論滅惡此復細陳罪相初敘過若下次顯德尋文可",
    "X22n0411_001:0387a10": "見結示中初二句總標功德難思者良由諸佛三身",
    "X22n0411_001:0387a11": "圓證三德圓顯安住祕藏端拱寂光攝念諦觀心冥",
    "X22n0411_001:0387a12": "真境佛從心現感應道交滅業破障秪在剎那此理",
    "X22n0411_001:0387a13": "深妙故曰難思良下別示初二句觀法身佛破煩惱",
    "X22n0411_001:0387a14": "障虗實相對也假下二句觀報身佛破黑業障愚智",
    "X22n0411_001:0387a15": "相對也藉下二句觀應身佛破生死障悲苦相對也",
    "X22n0411_001:0387a16": "是下二句總結破障顯德斯為第一故喻前陣初門",
    "X22n0411_001:0387a17": "以顯觀佛是究竟法也(餘如扶新)復引楞嚴成上結示之",
    "X22n0411_001:0387a18": "意不假方便非漸修也自得心開即頓悟也攝心觀",
    "X22n0411_001:0387a19": "佛喻染香人入佛境界如有香氣三昧成就故曰香",
    "X22n0411_001:0387a20": "光莊嚴如後即辯觀法中。",
    "X22n0411_001:0387a21": "二辯事理示名體中所以須明事理者理即平等性",
    "X22n0411_001:0387a22": "體事乃差別境界全理是事全事是理理事相即一",
    "X22n0411_001:0387a23": "法二名斯乃千聖之本源萬化之歸趣諸佛常依二",
    "X22n0411_001:0387a24": "諦說法良在於此欲顯彌陀身土雖是同居不離寂",
    "X22n0411_001:0387b01": "光雖是應身不離遮那理事無偏任智修習利皆理",
    "X22n0411_001:0387b02": "觀鈍唯事想下文欲示境觀是故於此預明初句總",
    "X22n0411_001:0387b03": "標次二句約名乍異理本絕言假名而召故曰強也",
    "X22n0411_001:0387b04": "事相差別舉一全收故曰總也又次二句據體會同",
    "X22n0411_001:0387b05": "其下舉喻釋出波字喻上事異水黑喻上理同若下",
    "X22n0411_001:0387b06": "斥世抗分是下二句結示彰過顯圓融中初依天台",
    "X22n0411_001:0387b07": "先引文是下結顯彼論先疑曰諸法無生平等寂滅",
    "X22n0411_001:0387b08": "今乃舍此取彼與理乖違故此釋之初明忘筌則通",
    "X22n0411_001:0387b09": "識見超拔故稱智者熾然猛烈之貌求生淨土不滯",
    "X22n0411_001:0387b10": "空也生體叵得不著有也二邊俱泯中道全彰故曰",
    "X22n0411_001:0387b11": "真無生也愚下次明守株則塞膠固封執故稱愚者",
    "X22n0411_001:0387b12": "隨言生解任物牽行事等夜遊罔分南北生作生解",
    "X22n0411_001:0387b13": "著常見也無作無解著斷見也而下隨病發藥不下",
    "X22n0411_001:0387b14": "躡過指斥非理曰橫斷常二見矛盾相攻其悞非淺",
    "X22n0411_001:0387b15": "故曰幾許結顯中承上論文釋成前義達事即理等",
    "X22n0411_001:0387b16": "者即論文云非謂因緣生外別有不生不滅亦非不",
    "X22n0411_001:0387b17": "求生淨土喚作無生(云云)亦如慈雲云真解空者即於",
    "X22n0411_001:0387b18": "因緣法中了生無生性滅無滅性非謂斷無為不生",
    "X22n0411_001:0387b19": "滅是也事理混融思議叵及故稱妙也次準南山中",
    "X22n0411_001:0387b20": "所以須此科者葢由上引論文愚智兩別愚者故非",
    "X22n0411_001:0387b21": "所取智者唯局利根今經觀法利鈍兼資若唯達理",
    "X22n0411_001:0387b22": "鈍根莫及復準南山事理二懺須分兩根欲顯今經",
    "X22n0411_001:0387b23": "通被利鈍故也問鈍之與愚何以分異答須知鈍根",
    "X22n0411_001:0387b24": "若望愚者俱得稱利但不若利根直達法性附事而",
    "X22n0411_001:0387c01": "修故名為鈍非如愚人瞢無所曉也初引文事鈔云",
    "X22n0411_001:0387c02": "理據利智觀彼罪性由妄覆心鈍根未達專令修事",
    "X22n0411_001:0387c03": "業疏云理懺者要識心本是大乘理其體清淨妙用",
    "X22n0411_001:0387c04": "虗通廓達無礙等事懺者如世常行或依塔廟或造",
    "X22n0411_001:0387c05": "佛經禮誦諸業皆緣事起等餘下正示初揀他經局",
    "X22n0411_001:0387c06": "被今下明今經通攝又利下約業成俱生但下據入",
    "X22n0411_001:0387c07": "位分異(有難唯心不合屬理備如扶新)斥互判初敘中初二句總標",
    "X22n0411_001:0387c08": "一下別列初說即四明妙宗鈔彼云以法界心觀法",
    "X22n0411_001:0387c09": "界境生於法界依正色心故十六境豈不一一皆是",
    "X22n0411_001:0387c10": "圓妙三諦三觀(云云)次說即桐江修證儀彼文問曰般",
    "X22n0411_001:0387c11": "舟觀佛與今何殊答彼是先觀事境後修理觀此經",
    "X22n0411_001:0387c12": "直觀事境而取往生等後說即孤山刊正記彼亦問",
    "X22n0411_001:0387c13": "曰佛身觀云是法界身入心想中豈非理觀耶答此",
    "X22n0411_001:0387c14": "一雖理餘皆是事從多以判俱事觀也今下隨後指",
    "X22n0411_001:0387c15": "破夫下重斥第三利則俱理鈍則俱事豈可一人修",
    "X22n0411_001:0387c16": "觀而分兩途乎出經意中初據所觀不偏得下約能",
    "X22n0411_001:0387c17": "觀自異若或局定前境無乃被機不周專事則上根",
    "X22n0411_001:0387c18": "不忻專理則下根難造任智淺深無可不可斯乃今",
    "X22n0411_001:0387c19": "疏妙談也(餘如扶新)引古中據唐皎然撰塔銘云師劉氏",
    "X22n0411_001:0387c20": "之子漢楚王交三十一代孫事靈隱謀禪師聞其指",
    "X22n0411_001:0387c21": "訓如涼風入懷醒然清悟初傳律于會稽大師曇一",
    "X22n0411_001:0387c22": "乾元中有詔天下大德七人長講戒律師預選焉頃",
    "X22n0411_001:0387c23": "年淨土一門不愆于念甞謂人曰昔聞西方之行餘",
    "X22n0411_001:0387c24": "如疏引初引昔迷有相即事也此下明後悟蓬心蓬",
    "X22n0411_001:0388a01": "即艸名其心拳曲(莊子云今夫子亦有蓬心)達觀即理性虗通也",
    "X22n0411_001:0388a02": "何下彼自徵釋言意色香皆是事之微末尚與理等",
    "X22n0411_001:0388a03": "豈有觀想正念而非理乎細下今疏評量上二句與",
    "X22n0411_001:0388a04": "以由今經十六種境皆名為觀故云深會但下二句",
    "X22n0411_001:0388a05": "奪得於上根失於中下釋疑妨問修法中初敘問前",
    "X22n0411_001:0388a06": "但通明理事今欲的明修觀方法故須問決答釋中",
    "X22n0411_001:0388a07": "二意先分心境能下次明相即初中初句總標一下",
    "X22n0411_001:0388a08": "別示能觀中現前簡非過未識心唯局第六心王想",
    "X22n0411_001:0388a09": "念即指行心也引經正取初句次句兼帶而來所觀",
    "X22n0411_001:0388a10": "可見欲令行者識別心境能所不濫故爾兩分及乎",
    "X22n0411_001:0388a11": "用觀能所一如心境融即故曰相冥也問疏中雖分",
    "X22n0411_001:0388a12": "能所歷然未審正修觀時作何方便依何儀式若何",
    "X22n0411_001:0388a13": "用心答當如日觀所示必須靜室面西端坐送想彼",
    "X22n0411_001:0388a14": "方依正因果以心取境以境繫心觀之不已心與境",
    "X22n0411_001:0388a15": "冥然後能所兩忘三昧成就閉目開目了了分明應",
    "X22n0411_001:0388a16": "與修多羅合片有乖違悉名邪觀問修此觀者為畢",
    "X22n0411_001:0388a17": "世長修為要期有限答如地觀說唯除食時恒憶此",
    "X22n0411_001:0388a18": "事理無間斷然隨根性利鈍如何但取三昧成就以",
    "X22n0411_001:0388a19": "為要也問文示所觀指十六境為從初至後次第別",
    "X22n0411_001:0388a20": "觀為十六境一道總觀別觀則前後起滅未稱圓融",
    "X22n0411_001:0388a21": "總觀則諸境交參若為用觀答據論觀法本為一機",
    "X22n0411_001:0388a22": "而設必須從微至著原始要終先依後正境境歷然",
    "X22n0411_001:0388a23": "闕一不可但恐初心不能善觀故論次第觀道稍開",
    "X22n0411_001:0388a24": "彌加增進一道而觀更無前後此心尚具一切諸法",
    "X22n0411_001:0388b01": "況十六境乎問利根達事即理十六種境無非妙觀",
    "X22n0411_001:0388b02": "鈍根但依事相安得稱為十六觀耶答今經通被利",
    "X22n0411_001:0388b03": "鈍兩根豈可偏乎向準南山理事二懺皆可修之利",
    "X22n0411_001:0388b04": "根莫非理觀鈍根皆歸事想當知事想即是事觀如",
    "X22n0411_001:0388b05": "經論中明事六度即其例也次科起心乖理立難中",
    "X22n0411_001:0388b06": "葢由前問理觀而以起心取境為答正屬於事故復",
    "X22n0411_001:0388b07": "徵之答中初立理次引證心即能觀境即所觀因緣",
    "X22n0411_001:0388b08": "生者中觀論云因緣所生法我說即是空北山錄云",
    "X22n0411_001:0388b09": "萬象之生不自有體待彼眾緣生既待緣象本無矣",
    "X22n0411_001:0388b10": "根於空矣譬諸水月緣會則見孰謂之空形虗無在",
    "X22n0411_001:0388b11": "孰謂之有是也言無性者自他共離四性俱亡故體",
    "X22n0411_001:0388b12": "非生滅者指上緣生之體本無實性無性之性有何",
    "X22n0411_001:0388b13": "生滅若達此理終日起心未嘗動念終日取境未嘗",
    "X22n0411_001:0388b14": "著相論中初句標起於下釋出初五句總示此下六",
    "X22n0411_001:0388b15": "句別示非下二句破執並在文可見次今準中則顯",
    "X22n0411_001:0388b16": "上科所立識心為能觀依正為所觀非出臆斷葢有",
    "X22n0411_001:0388b17": "所承以下複示緣生心境一無混濫能下融即能觀",
    "X22n0411_001:0388b18": "心即心法也所觀佛即佛法也心佛一如能所不二",
    "X22n0411_001:0388b19": "故引華嚴顯無差別問極樂依正是本法藏願力所",
    "X22n0411_001:0388b20": "成如小本云不可思議功德莊嚴一一皆是真實妙",
    "X22n0411_001:0388b21": "境那謂緣生虗幻耶答當知法藏因地所修莫非達",
    "X22n0411_001:0388b22": "緣生法顯無生理在彼已成無非真實今之行者剏",
    "X22n0411_001:0388b23": "心修觀若離緣生無用心處故須託彼依正而為境",
    "X22n0411_001:0388b24": "本熏發心性三昧未成心性未顯盡屬緣生也問前",
    "X22n0411_001:0388c01": "後諸境可是緣生佛已離陰安住祕藏何得亦是緣",
    "X22n0411_001:0388c02": "生所攝答秪由行者心想未絕外境未忘見有他佛",
    "X22n0411_001:0388c03": "敻在心外故屬緣生過在於我何關佛乎三勸修正",
    "X22n0411_001:0388c04": "勸中初句召當機次二句囑開解然下勸立行不下",
    "X22n0411_001:0388c05": "示妙理不妨心境者指上緣生法也體自無生者非",
    "X22n0411_001:0388c06": "離緣生別有無生須了心境一一緣生當體空寂方",
    "X22n0411_001:0388c07": "稱妙觀是則終日加功終日無作非使然者釋上自",
    "X22n0411_001:0388c08": "之一字也例通中初科是知者通躡上文理事科意",
    "X22n0411_001:0388c09": "向之所辨且就淨業於緣生中達無生理今則貫通",
    "X22n0411_001:0388c10": "一代諸大乘經所詮行法莫不皆然初立義次引文",
    "X22n0411_001:0388c11": "初中先泛舉世出世法遠指他境也出處語默近取",
    "X22n0411_001:0388c12": "諸身也自遠至近無不該收莫下一句總示非下類",
    "X22n0411_001:0388c13": "通引文中初法華文觀即能觀之智一切法即所觀",
    "X22n0411_001:0388c14": "之境徧該十界依正因果故云一切由觀故空一法",
    "X22n0411_001:0388c15": "叵得如實相者不異故如不虗故實一切諸法以實",
    "X22n0411_001:0388c16": "為相故名實相不顛倒者離八倒故次段諸法同前",
    "X22n0411_001:0388c17": "皆字經作空字空無所有者內體本空故無有常住",
    "X22n0411_001:0388c18": "者外相如幻故起即生也無生無滅即實相故自普",
    "X22n0411_001:0388c19": "賢觀下五文莫不皆指緣生諸法即無生理所以趣",
    "X22n0411_001:0388c20": "舉此七文者皆有一切之言攝法盡故又復七文或",
    "X22n0411_001:0388c21": "即諸法或離諸法大乘法體即處常離離處常即非",
    "X22n0411_001:0388c22": "即非離而即而離微妙難思豈容情想若乃聞即作",
    "X22n0411_001:0388c23": "即解聞離作離解斯是斷常二計何關大教之正見",
    "X22n0411_001:0388c24": "乎(餘如扶新)次勸信中初指廣若下斥非淨下引示聖下",
    "X22n0411_001:0389a01": "結勸如是等文指上即理之教離事談理其猶棄氷",
    "X22n0411_001:0389a02": "求水非偏即邪何足議道偏即小乘偏空邪即外道",
    "X22n0411_001:0389a03": "邪見淨名經中寶積請問菩薩修淨土行佛為廣說",
    "X22n0411_001:0389a04": "末後乃云菩薩取於佛國皆為饒益諸眾生故即接",
    "X22n0411_001:0389a05": "今文續云菩薩成就眾生故願取佛國取佛國者非",
    "X22n0411_001:0389a06": "於空也文中上三句顯得若下二句彰失造立宮室",
    "X22n0411_001:0389a07": "喻修萬行以空喻理以地喻事空地兩全則宮室可",
    "X22n0411_001:0389a08": "立事理兼運則萬行乃成若執理廢事如依空無地",
    "X22n0411_001:0389a09": "其可得乎諸佛下復引大論轉證不壞假名即俗諦",
    "X22n0411_001:0389a10": "證上依地也而說實相即真諦證上依空也結勸可",
    "X22n0411_001:0389a11": "見(諸記差誤對之可知)。",
    "X22n0411_001:0389a12": "三辯觀法初通括中上來雖明修觀而諸經論觀行",
    "X22n0411_001:0389a13": "不同今此收束一代大乘以為五例次第揀辯一無",
    "X22n0411_001:0389a14": "混濫欲使行者投心有託不枉時功矣文中初總標",
    "X22n0411_001:0389a15": "一下別示初例即前法華經文次例止觀即天台所",
    "X22n0411_001:0389a16": "說凡有四本一曰圓頓止觀二曰漸次止觀三曰不",
    "X22n0411_001:0389a17": "定止觀四曰小止觀復有南嶽止觀還源藏師所撰",
    "X22n0411_001:0389a18": "法界杜順所立淨心南山所作第三例經即淨名佛",
    "X22n0411_001:0389a19": "問維摩汝以何等見如來乎答言如自觀身實相觀",
    "X22n0411_001:0389a20": "佛亦然前際不來後際不去等仁王般若佛問波斯",
    "X22n0411_001:0389a21": "匿王亦同此說不淨觀即五停心中多貪眾生修不",
    "X22n0411_001:0389a22": "淨觀種子依處當體外相究竟五種不淨大論各有",
    "X22n0411_001:0389a23": "偈文(云云)白骨觀如析玄引俱舍論云假想思惟於眉",
    "X22n0411_001:0389a24": "間等一點破壞似針鋒許漸漸爛墮徹至於骨如是",
    "X22n0411_001:0389b01": "至於半頭一頭眉膊胸背及於一身漸至一房一縣",
    "X22n0411_001:0389b02": "一州一國皆是白骨等此為對治貪心亦屬不淨觀",
    "X22n0411_001:0389b03": "收四麤色心經即般若心經五蘊者經云色即是空",
    "X22n0411_001:0389b04": "空即是色受想行識亦復如是蘊以積聚為義亦名",
    "X22n0411_001:0389b05": "五陰五眾也十二入者經云無眼耳鼻舌身意無色",
    "X22n0411_001:0389b06": "聲香味觸法六根六境互相涉入故名為入亦名十",
    "X22n0411_001:0389b07": "二處也十八界者經云無眼界乃至無意識界於前",
    "X22n0411_001:0389b08": "根境更加六識故成十八也界以限分為義取境生",
    "X22n0411_001:0389b09": "識不相濫故然此三科皆破我執實無主宰所以廣",
    "X22n0411_001:0389b10": "略不同者一類有情迷於心所不迷色心佛應彼根",
    "X22n0411_001:0389b11": "為說五蘊三蘊是心所一蘊是色一蘊是心又有一",
    "X22n0411_001:0389b12": "類迷於色法不迷心及心所佛乃為說十二入五根",
    "X22n0411_001:0389b13": "五境及法一半是色餘法一半是心所一意是心復",
    "X22n0411_001:0389b14": "有一類迷於色心不迷心所佛則為說十八界十界",
    "X22n0411_001:0389b15": "半是色七界是心半法界是心所(云云)數息觀者葢為",
    "X22n0411_001:0389b16": "眾生心多散亂因此流蕩佛令數息可以除遣息即",
    "X22n0411_001:0389b17": "出入息風也梵云阿那此云遣來即入息也梵云阿",
    "X22n0411_001:0389b18": "波那此云遣去即出息也作此觀時有六種相一數",
    "X22n0411_001:0389b19": "二隨三止四觀五轉六淨如六妙門并法界次第(云云)",
    "X22n0411_001:0389b20": "五觀勝境即見次科上之五例通收一代觀法未是",
    "X22n0411_001:0389b21": "的論修相或見新疏揀判分明似懷妬忌故於平地",
    "X22n0411_001:0389b22": "激起風波惑亂羣聽乃問初例為觀一法為觀諸法",
    "X22n0411_001:0389b23": "為一諸並觀為觀諸為一等今諭之曰文中明云總",
    "X22n0411_001:0389b24": "觀諸法那問一諸等耶諸法之言不出十界依正因",
    "X22n0411_001:0389c01": "果同居一心全心是法全法是心心法無二畢竟平",
    "X22n0411_001:0389c02": "等智解既明正用觀時一念心空法法皆空安有一",
    "X22n0411_001:0389c03": "諸諸一差別之相況今五例且據行人宜樂投心發",
    "X22n0411_001:0389c04": "足而說乍分五別及論觀成歷法無所不通秪如觀",
    "X22n0411_001:0389c05": "心何嘗離色至於觀色未始離心如大論云一切諸",
    "X22n0411_001:0389c06": "法中但有名與色更無有一法出於名色者故天台",
    "X22n0411_001:0389c07": "云至論諸法本原清淨絕名離相尚非是一何曾有",
    "X22n0411_001:0389c08": "二等(云云)當知法相差別並是赴機有異不得其旨而",
    "X22n0411_001:0389c09": "興執諍徒戲論耳(餘如扶新)別簡中初分五別上科雖簡",
    "X22n0411_001:0389c10": "今經局在第五以由勝境尚且通濫復須精別初通",
    "X22n0411_001:0389c11": "列諸經上下別分功用又下復簡二方尋文可領對",
    "X22n0411_001:0389c12": "簡觀心總標中初通標兩土入道不同今下別校兩",
    "X22n0411_001:0389c13": "土用觀有異言略為者示不盡故(修證儀中出十五種須者看之)別",
    "X22n0411_001:0389c14": "列中初正列六義頓同水火一一如後臨文自見略",
    "X22n0411_001:0389c15": "下結示兩殊問答中初問由前經宗必須觀佛恐未",
    "X22n0411_001:0389c16": "了者不許觀心故須問決答中初文顯正但下指非",
    "X22n0411_001:0389c17": "達境則與求陰則奪向云達彼彌陀即我自性非他",
    "X22n0411_001:0389c18": "佛也若此妙達佛非心外終日觀心無非觀佛終日",
    "X22n0411_001:0389c19": "觀佛即是觀心心佛一如有何不可本陰點靈並指",
    "X22n0411_001:0389c20": "現前赤肉團心也他經通收此土入道之教唯觀自",
    "X22n0411_001:0389c21": "心盡為所簡(餘如扶新)次問三法難易本出天台妙玄佛",
    "X22n0411_001:0389c22": "法太高唯極果故生法太廣徧十界故觀心為要至",
    "X22n0411_001:0389c23": "近易故世多此見通云或謂今下躡文立難答中初",
    "X22n0411_001:0389c24": "約被機正答上二句總收心佛若下別示所主彼下",
    "X22n0411_001:0390a01": "出彼文意非下次約觀佛反質觀佛三昧非局今經",
    "X22n0411_001:0390a02": "如前勝境五例是也作此申通兩無妨礙三問躡上",
    "X22n0411_001:0390a03": "三法以為問端華嚴既曰三無差別今若棄心觀佛",
    "X22n0411_001:0390a04": "反成差別答中初正答古下引證正答中上句約理",
    "X22n0411_001:0390a05": "縱與次句據事還奪荊溪云理體無差差約事用是",
    "X22n0411_001:0390a06": "也將下正示別相既修彼土觀法觀佛方乃相當若",
    "X22n0411_001:0390a07": "或一例觀心則混此方入道北轅適楚斯之謂乎引",
    "X22n0411_001:0390a08": "證中又二先引古德即輔行文由觀心故佛從心現",
    "X22n0411_001:0390a09": "故云自心三昧佛也從因感果即指彌陀已成之佛",
    "X22n0411_001:0390a10": "彼文續云具含二義共為一境為順理故從初義釋",
    "X22n0411_001:0390a11": "三昧既成隨心即見見是心性名心作佛等諸下分",
    "X22n0411_001:0390a12": "配二佛據下準文斷定(餘如扶新)次引論文向來立宗已",
    "X22n0411_001:0390a13": "曾點示今覿斯文永祛羣惑希心起想即緣生心也",
    "X22n0411_001:0390a14": "緣佛依正即緣生境也不唯證今觀佛有據亦見天",
    "X22n0411_001:0390a15": "台所立經宗且就能觀為言非無所觀信不虗矣四",
    "X22n0411_001:0390a16": "問世多倚傍增長邪心撥棄修行毀廢經像故須問",
    "X22n0411_001:0390a17": "釋以顯教源初引經今下結難答中初四句法喻雙",
    "X22n0411_001:0390a18": "顯並上句法下句喻皎月清響喻佛應也幽谷百川",
    "X22n0411_001:0390a19": "喻機感也佛之聲色皆即法身法身無相有感斯彰",
    "X22n0411_001:0390a20": "水清月來本無實體谷虗響答豈有定聲然下示愚",
    "X22n0411_001:0390a21": "人固執無正不邪如經所斥達下明智士虗通無邪",
    "X22n0411_001:0390a22": "不正是今所觀故引華嚴聖量為據不即不離妙在",
    "X22n0411_001:0390a23": "其中上二句蕩一切法第一義空也下二句立一切",
    "X22n0411_001:0390a24": "法不思議假也即蕩即立遮照同時亦如金剛經云",
    "X22n0411_001:0390b01": "凡所有相皆是虗妄若見諸相非相即見如來頗符",
    "X22n0411_001:0390b02": "此意覿下二句結勸大門。",
    "X22n0411_001:0390b03": "第四料簡異同明佛身中初科通明佛身初句標佛",
    "X22n0411_001:0390b04": "下三句通示多種今下準用四身言多種者佛本無",
    "X22n0411_001:0390b05": "身無壽無量寂如虗空應物現形隨機赴感故諸經",
    "X22n0411_001:0390b06": "論所說不同如華嚴中十身舍那即其事也必欲備",
    "X22n0411_001:0390b07": "陳略難窮盡故準戒疏以明四身則一切身攝無不",
    "X22n0411_001:0390b08": "足但今疏所引與彼少殊彼云佛身四種一謂法身",
    "X22n0411_001:0390b09": "二謂真應三謂法報應毗盧徧耀正法為身舍那行",
    "X22n0411_001:0390b10": "滿報果為身釋迦應跡赴感為身金光攝論名法應",
    "X22n0411_001:0390b11": "化若更四身者應身受純陀供化身受大眾供(彼文)隨",
    "X22n0411_001:0390b12": "緣下疏主助釋法身者師軌法性還以法性為身此",
    "X22n0411_001:0390b13": "非色質心智亦非陰界入所攝毗盧具云毗盧遮那",
    "X22n0411_001:0390b14": "此翻徧一切處以此法身等虗空界無所不在故名",
    "X22n0411_001:0390b15": "徧遠離三惑二死昏暗故名耀不墮偏邪故名正可",
    "X22n0411_001:0390b16": "軌可則故名法此身該乎修性大小不同(云云)報身者",
    "X22n0411_001:0390b17": "梵云盧舍那此翻淨滿惑累究盡故淨種智圓極故",
    "X22n0411_001:0390b18": "滿從因至果修行所感法華云壽命無數劫久修業",
    "X22n0411_001:0390b19": "所得以如如智照如如境境智冥合強指此智名為",
    "X22n0411_001:0390b20": "報身稱實感報故名報果此身須分自他受用不同",
    "X22n0411_001:0390b21": "自則上冥法性他則下應羣機又他受用亦名尊特",
    "X22n0411_001:0390b22": "亦名勝應(云云)應身者應同萬物即感赴義梵云釋迦",
    "X22n0411_001:0390b23": "此翻能儒亦曰能仁對前勝應此即劣應化身者戒",
    "X22n0411_001:0390b24": "疏云受大眾供者涅槃經云世尊自受純陀之供於",
    "X22n0411_001:0390c01": "自身上一一毛孔化無量佛各有無量諸比丘僧悉",
    "X22n0411_001:0390c02": "皆示現受其供養今疏復以隨緣不定釋之垂形異",
    "X22n0411_001:0390c03": "類無而欻有故名為化然戒疏中一謂法身單舉其",
    "X22n0411_001:0390c04": "體二謂真應真即法身應即攝報三謂法報應開應",
    "X22n0411_001:0390c05": "出報四謂法報應化於應復開化也並由經論赴機",
    "X22n0411_001:0390c06": "異說不可揩定佛佛道同故云皆具今疏特用戒疏",
    "X22n0411_001:0390c07": "四身者葢由本經具四身故義不徒然文見次科別",
    "X22n0411_001:0390c08": "顯中初科初句標起經下引示法界身即法報者以",
    "X22n0411_001:0390c09": "法身屬理理徧法界報身屬智智冥於理亦徧法界",
    "X22n0411_001:0390c10": "函葢相稱無有闕減此即自受用報與法身理等故",
    "X22n0411_001:0390c11": "法界身雙收法報也指六十萬億為應身者彼雖同",
    "X22n0411_001:0390c12": "居本願力故依正莊嚴超諸佛剎所以佛身亦復最",
    "X22n0411_001:0390c13": "勝此即彼土常身凡夫人天皆悉得見他宗廣有議",
    "X22n0411_001:0390c14": "論非此所明化身可見辯開合中初科上三句通示",
    "X22n0411_001:0390c15": "法報義定置而不論諸文應化出沒有異故獨辯之",
    "X22n0411_001:0390c16": "當下別明良由彌陀是法界身隨緣赴感靡不周徧",
    "X22n0411_001:0390c17": "即一而四即四而一豈容思議哉寶王論云法身如",
    "X22n0411_001:0390c18": "月之體報身如月之光應身如月之影萬水之內皆",
    "X22n0411_001:0390c19": "有月焉言一則萬水之月常差言多則虗空之月無",
    "X22n0411_001:0390c20": "二伊字三點摩醯三目可以喻之若下復約本跡一",
    "X22n0411_001:0390c21": "多互融華下引證初句證垂跡次句證歸本也引示",
    "X22n0411_001:0390c22": "中初遠疏但云真應者法報冥合俱名為真體同法",
    "X22n0411_001:0390c23": "界故無有盡應隨物機故有兩量引受記經既有補",
    "X22n0411_001:0390c24": "處驗必終極且據人天莫數故名無量據下準經判",
    "X22n0411_001:0391a01": "定是知六十萬億之身屬應無疑次引論文有漏凡",
    "X22n0411_001:0391a02": "夫者未破見思故隨分見者任其智力有明昧故上",
    "X22n0411_001:0391a03": "生即見色相具足下生七日心不明了等麤相即八",
    "X22n0411_001:0391a04": "萬四千相好之身也菩薩始自初心分破無明分顯",
    "X22n0411_001:0391a05": "法性位有淺深見亦明昧細相即十蓮華藏微塵相",
    "X22n0411_001:0391a06": "海他受用身也示不定正明中故知者躡上遠疏論",
    "X22n0411_001:0391a07": "文以為言焉上二句約法如下舉喻喻中初二句通",
    "X22n0411_001:0391a08": "舉器下別配初四句喻身水澄下四句喻壽水器喻",
    "X22n0411_001:0391a09": "機月影喻佛全闕展縮喻報應之身也存亡去來喻",
    "X22n0411_001:0391a10": "長短之壽也以下二句總結對文可見引證中涅槃",
    "X22n0411_001:0391a11": "文出三十四卷佛將涅槃四眾雲集純陀後至奉獻",
    "X22n0411_001:0391a12": "供養遂生哀慕佛乃誡云汝不應等一下佛自釋出",
    "X22n0411_001:0391a13": "其意世出世法皆如夢幻如來為化眾生方便示現",
    "X22n0411_001:0391a14": "入般涅槃亦如夢幻無有實事故云無染著也引華",
    "X22n0411_001:0391a15": "嚴中總有六偈初二偈明佛身無著後四偈明壽量",
    "X22n0411_001:0391a16": "無窮初中初偈約法說法身藏者法身之體具足萬",
    "X22n0411_001:0391a17": "行福智功德多所含容喻之如藏普入世間者從真",
    "X22n0411_001:0391a18": "起應所謂佛身充滿於法界也不為生死涅槃二邊",
    "X22n0411_001:0391a19": "所縛故云雖在無著也次約喻顯上二句正立喻清",
    "X22n0411_001:0391a20": "水喻法身影象喻起應下二句舉法帖合可見明壽",
    "X22n0411_001:0391a21": "量中前二偈舉喻後二偈合法喻中初偈明幻事幻",
    "X22n0411_001:0391a22": "師喻法身現事喻報應二身次偈明幻量非量無量",
    "X22n0411_001:0391a23": "即法身壽也示量無量即報應身壽也合中初偈合",
    "X22n0411_001:0391a24": "幻事寂定心即法身理體合上工幻師也諸善根即",
    "X22n0411_001:0391b01": "報應之因一切佛即報應之果合上種種事也次偈",
    "X22n0411_001:0391b02": "合幻量平等法界本來無有量與無量皆是眾生妄",
    "X22n0411_001:0391b03": "想執著見量無量若知是幻離幻即覺於量無量悉",
    "X22n0411_001:0391b04": "無所著故云了達結示中諸佛如來不思議境言語",
    "X22n0411_001:0391b05": "道斷心行處滅故云尚非等也。",
    "X22n0411_001:0391b06": "二明佛土正明敘意總標中初通舉三經以彰無盡",
    "X22n0411_001:0391b07": "是下總標二種欲顯有歸良以諸經明土極有差別",
    "X22n0411_001:0391b08": "攝別歸總二種收盡然後派總出別復分四土委如",
    "X22n0411_001:0391b09": "次科天台淨名疏中亦絕總別以論故彼疏云一總",
    "X22n0411_001:0391b10": "明佛國者國有事理事即應身之域理則極智所照",
    "X22n0411_001:0391b11": "之境隨機應物說有事理非本無以垂跡故有應形",
    "X22n0411_001:0391b12": "應土非跡無以顯本同歸法身真國也二別明佛國",
    "X22n0411_001:0391b13": "者諸佛利物差別之相無量無邊今略為四等(云云)今",
    "X22n0411_001:0391b14": "疏雅合信匪偶然(餘如扶新具辨)別釋初科引所出中言法",
    "X22n0411_001:0391b15": "性者十界所軌名之為法常樂我淨不遷不變名之",
    "X22n0411_001:0391b16": "為性天真自具不假修成從本以來安住其中故名",
    "X22n0411_001:0391b17": "為土初引圓覺欲顯生佛不二故次普賢觀欲彰法",
    "X22n0411_001:0391b18": "體周徧故遮那能依之身也寂光所依之土也又常",
    "X22n0411_001:0391b19": "寂光雖所依土即是三德常法身德也寂解脫德也",
    "X22n0411_001:0391b20": "光般若德也是則離身無土離土無身身土混融一",
    "X22n0411_001:0391b21": "法二義常下結名秪一平等法性玅理在能依則為",
    "X22n0411_001:0391b22": "身在所依則為土皆是強立故曰實非此唯妙覺極",
    "X22n0411_001:0391b23": "果所證境界經云爾時如來游於無量甚深法性故",
    "X22n0411_001:0391b24": "云佛住處也示體相中上二句示體指前法性非是",
    "X22n0411_001:0391c01": "他法全即自心以為其體此心包徧無處不周故云",
    "X22n0411_001:0391c02": "舉足道場淨名云諸有所作舉足下足當知皆從道",
    "X22n0411_001:0391c03": "場中來非下四句示相一三兩句舉體雙非二四兩",
    "X22n0411_001:0391c04": "句約相雙亦雖然性體本非淨穢眾生在迷計有淨",
    "X22n0411_001:0391c05": "穢今欲起修必須舍穢取淨舍穢究盡取淨窮源則",
    "X22n0411_001:0391c06": "與非淨非穢畢竟不別取舍既爾去來亦然準上說",
    "X22n0411_001:0391c07": "之慈下引古證成初句即上不妨淨穢也次句即上",
    "X22n0411_001:0391c08": "非淨非穢也卷懷猶言會歸也剎那即下一念也雖",
    "X22n0411_001:0391c09": "有十方淨穢之殊卷而懷之無出一念第三句即上",
    "X22n0411_001:0391c10": "不礙往來第四句即上無去無來三際即三世華嚴",
    "X22n0411_001:0391c11": "云一念普觀無量劫無去無來亦無住如是了知三",
    "X22n0411_001:0391c12": "世事超諸方便成十力是也一念既該三際則知終",
    "X22n0411_001:0391c13": "日往來不踰自心眾下示性平等生迷不失者以本",
    "X22n0411_001:0391c14": "有故如演若多失頭狂走忽然狂歇頭非外得縱未",
    "X22n0411_001:0391c15": "歇狂亦何遺失日用不知者以本迷故即用此理起",
    "X22n0411_001:0391c16": "惑造業終日由之終日不覺(書云百姓日用而不知聖人之道鮮矣)佛",
    "X22n0411_001:0391c17": "證無得者亦本有故乘權起用者大悲益物故顯居",
    "X22n0411_001:0391c18": "中初句斷定法性土是究竟本覺果人是究竟始覺",
    "X22n0411_001:0391c19": "始本一合無復分張仁下引證唯佛一人且從修說",
    "X22n0411_001:0391c20": "此土指上法性也二應化土中初敘意應下列示以",
    "X22n0411_001:0391c21": "法性土唯佛所居所謂法身真國乃據理體而說隨",
    "X22n0411_001:0391c22": "機應物現下三土即從理體而起事用事用非一喻",
    "X22n0411_001:0391c23": "如微塵約機收土不出有三初實報土應菩薩中即",
    "X22n0411_001:0391c24": "是華藏世界純諸菩薩所居以觀實相發真無漏破",
    "X22n0411_001:0392a01": "無明顯法性故所感土名為實報依正互融色心交",
    "X22n0411_001:0392a02": "徹亦名無障礙土賢即住行向聖即十地也應二乘",
    "X22n0411_001:0392a03": "中雖破見思證方便道未為究竟故名方便土未斷",
    "X22n0411_001:0392a04": "無明亦名有餘土見思既盡而生界外不受胞胎分",
    "X22n0411_001:0392a05": "段之質名法性身故引智論雙證身土法華云我於",
    "X22n0411_001:0392a06": "餘國作佛更有異名是人雖生滅度之想入於涅槃",
    "X22n0411_001:0392a07": "而於彼土求佛智慧得聞是經即今方便土也同居",
    "X22n0411_001:0392a08": "見次科別示中初句總標一下別列釋下明二佛互",
    "X22n0411_001:0392a09": "現然下約正報簡異言互現者大論三十六云當知",
    "X22n0411_001:0392a10": "釋迦文佛更有清淨國土如何彌陀佛國阿彌陀佛",
    "X22n0411_001:0392a11": "亦有不嚴淨國如釋迦文佛國又三十八云此間惡",
    "X22n0411_001:0392a12": "故釋迦壽應短餘處好故佛壽應長涅槃二十二云",
    "X22n0411_001:0392a13": "西方去此三十二恒河沙有無勝國所有莊嚴如安",
    "X22n0411_001:0392a14": "樂世界我於彼土出現於世又皷音王經云阿彌陀",
    "X22n0411_001:0392a15": "佛婆羅門種其國號曰清泰聖王所居其城縱廣十",
    "X22n0411_001:0392a16": "千由旬父名月上母名殊勝玅顏乃至魔王名曰無",
    "X22n0411_001:0392a17": "勝亦有惡逆弟子名為調達等簡異可見結顯中上",
    "X22n0411_001:0392a18": "二句明赴機不同法下約能所收束葢由上科總分",
    "X22n0411_001:0392a19": "二種次於應化別示三土乃是從本出末今此復以",
    "X22n0411_001:0392a20": "二種用收諸土乃是攝末歸本又復特引楞嚴以彰",
    "X22n0411_001:0392a21": "法性應化有所典據初引經大下次正示初二句分",
    "X22n0411_001:0392a22": "配二種應下二句迭論相依能下二句結顯大覺是",
    "X22n0411_001:0392a23": "所是本虗空是能是末又虗空為所為本應化為能",
    "X22n0411_001:0392a24": "為末在義易明故云可見點示中初三句立定彌陀",
    "X22n0411_001:0392b01": "即應身簡非法報同居簡非三土淨土簡非穢土又",
    "X22n0411_001:0392b02": "下復簡身土同名今下的取昔因以驗今果如斯決",
    "X22n0411_001:0392b03": "擇纖毫不濫仍引光臺用彰今意。",
    "X22n0411_001:0392b05": "靈芝觀經義疏正觀記卷上"
}