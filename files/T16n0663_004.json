{
    "T16n0663_004:0352b12": "金光明經卷第四",
    "T16n0663_004:0352b14": "北涼三藏法師曇無讖譯",
    "T16n0663_004:0352b15": "金光明經流水長者子品第十六",
    "T16n0663_004:0352b16": "佛告樹神：「爾時流水長者子，於天自在光王",
    "T16n0663_004:0352b17": "國內，治一切眾生無量苦患已，令其身體",
    "T16n0663_004:0352b18": "平復如本，受諸快樂；以病除故多設福業，",
    "T16n0663_004:0352b19": "修行布施，尊重恭敬是長者子，作如是",
    "T16n0663_004:0352b20": "言：『善哉長者！能大增長福德之事，能益眾",
    "T16n0663_004:0352b21": "生無量壽命，汝今真是大醫之王，善治眾生",
    "T16n0663_004:0352b22": "無量重病，必是菩薩善解方藥。』「善女天！時長",
    "T16n0663_004:0352b23": "者子，有妻名曰水空龍藏，而生二子：一名",
    "T16n0663_004:0352b24": "水空，二名水藏。時長者子將是二子，次第",
    "T16n0663_004:0352b25": "遊行城邑聚落，最後到一大空澤中，見諸",
    "T16n0663_004:0352b26": "虎狼狐犬鳥獸多食肉血，悉皆一向馳奔而",
    "T16n0663_004:0352b27": "去。時長者子作是念言：『是諸禽獸何因緣故",
    "T16n0663_004:0352b28": "一向馳走？我當隨後逐而觀之。』「時長者子",
    "T16n0663_004:0352b29": "遂便隨逐，見有一池其水枯涸，於其池中",
    "T16n0663_004:0352c01": "多有諸魚，時長者子見是魚已生大悲心。",
    "T16n0663_004:0352c02": "時有樹神示現半身，作如是言：『善哉，善哉！",
    "T16n0663_004:0352c03": "大善男子。此魚可愍，汝可與水，是故號汝",
    "T16n0663_004:0352c04": "名為流水。復有二緣名為流水：一能流水，",
    "T16n0663_004:0352c05": "二能與水。汝今應當隨名定實。』時長者子",
    "T16n0663_004:0352c06": "問樹神言：『此魚頭數為有幾所？』樹神答言：",
    "T16n0663_004:0352c07": "『其數具足足滿十千。』「善女天！爾時流水聞是",
    "T16n0663_004:0352c08": "數已，倍復增益生大悲心。善女天！時此空",
    "T16n0663_004:0352c09": "池為日所曝唯少水在，是十千魚將入死",
    "T16n0663_004:0352c10": "門，四向宛轉，見是長者心生恃賴，隨是長",
    "T16n0663_004:0352c11": "者所至方面，隨逐瞻視目未曾捨。是時長",
    "T16n0663_004:0352c12": "者馳趣四方，推求索水了不能得，便四顧",
    "T16n0663_004:0352c13": "望，見有大樹尋取枝葉，還到池上與作陰",
    "T16n0663_004:0352c14": "涼。作陰涼已，復更推求是池中水本從何",
    "T16n0663_004:0352c15": "來？即出四向周遍求覓莫知水處，復更疾",
    "T16n0663_004:0352c16": "走遠至餘處，見一大河名曰水生。爾時復",
    "T16n0663_004:0352c17": "有諸餘惡人，為捕此魚故，於上流懸險之",
    "T16n0663_004:0352c18": "處，決棄其水不令下過；然其決處懸險難",
    "T16n0663_004:0352c19": "補，計當修治經九十日，百千人功猶不能",
    "T16n0663_004:0352c20": "成，況我一身？「時長者子，速疾還反至大王",
    "T16n0663_004:0352c21": "所，頭面禮拜却住一面，合掌向王說其因",
    "T16n0663_004:0352c22": "緣，作如是言：『我為大王國土人民治種種",
    "T16n0663_004:0352c23": "病，漸漸遊行至彼空澤，見有一池其水枯",
    "T16n0663_004:0352c24": "涸，有十千魚為日所曝，今日困厄將死不",
    "T16n0663_004:0352c25": "久。惟願大王，借二十大象令得負水濟",
    "T16n0663_004:0352c26": "彼魚命，如我與諸病人壽命。』爾時大王即",
    "T16n0663_004:0352c27": "勅大臣，速疾供給。爾時大臣奉王告勅，語",
    "T16n0663_004:0352c28": "是長者：『善哉大士！汝今自可至象厩中隨",
    "T16n0663_004:0352c29": "意選取，利益眾生令得快樂。』「是時流水及",
    "T16n0663_004:0353a01": "其二子，將二十大象，從治城人借索皮囊，",
    "T16n0663_004:0353a02": "疾至彼河上流決處，盛水象負，馳疾奔還",
    "T16n0663_004:0353a03": "至空澤池，從象背上下其囊水寫置池",
    "T16n0663_004:0353a04": "中，水遂彌滿還復如本。時長者子，於池四",
    "T16n0663_004:0353a05": "邊彷徉而行，是魚爾時亦復隨逐循岸而",
    "T16n0663_004:0353a06": "行。時長者子，復作是念：『是魚何緣隨我而",
    "T16n0663_004:0353a07": "行？是魚必為飢火所惱，復欲從我求索",
    "T16n0663_004:0353a08": "飲食，我今當與。』「善女天！爾時流水長者子，",
    "T16n0663_004:0353a09": "告其子言：『汝取一象最大力者，速至家",
    "T16n0663_004:0353a10": "中啟父長者：「家中所有可食之物，乃至父",
    "T16n0663_004:0353a11": "母飲噉之分，及以妻子奴婢之分，一切聚集",
    "T16n0663_004:0353a12": "悉載象上急速來還。」』爾時二子如父教勅，",
    "T16n0663_004:0353a13": "乘最大象往至家中，白其祖父說如上事。",
    "T16n0663_004:0353a14": "「爾時二子，收取家中可食之物，載象背上",
    "T16n0663_004:0353a15": "疾還父所至空澤池。時長者子見其子還",
    "T16n0663_004:0353a16": "心生歡喜踊躍無量，從子邊取飲食之物",
    "T16n0663_004:0353a17": "散著池中，與魚食已即自思惟：『我今已能",
    "T16n0663_004:0353a18": "與此魚食令其飽滿，未來之世當施法食。』",
    "T16n0663_004:0353a19": "復更思惟：『曾聞過去空閑之處有一比丘，讀",
    "T16n0663_004:0353a20": "誦大乘方等經典，其經中說，若有眾生臨命",
    "T16n0663_004:0353a21": "終時，得聞寶勝如來名號即生天上，我今",
    "T16n0663_004:0353a22": "當為是十千魚解說甚深十二因緣，亦當",
    "T16n0663_004:0353a23": "稱說寶勝佛名。』「時閻浮提中有二種人：一",
    "T16n0663_004:0353a24": "者深信大乘方等，二者毀呰不生信樂。時",
    "T16n0663_004:0353a25": "長者子作是思惟：『我今當入池水之中，為",
    "T16n0663_004:0353a26": "是諸魚說深妙法。』思惟是已，即便入水作",
    "T16n0663_004:0353a27": "如是言：『南無過去寶勝如來、應供、正遍知、明",
    "T16n0663_004:0353a28": "行足、善逝、世間解、無上士、調御丈夫、天人師、佛、",
    "T16n0663_004:0353a29": "世尊。寶勝如來本往昔時，行菩薩道作是",
    "T16n0663_004:0353b01": "誓願：「若有眾生，於十方界臨命終時聞我",
    "T16n0663_004:0353b02": "名者，當令是輩即命終已，尋得上生三十",
    "T16n0663_004:0353b03": "三天。」』爾時流水復為是魚，解說如是甚深",
    "T16n0663_004:0353b04": "妙法——所謂無明緣行，行緣識，識緣名色，名",
    "T16n0663_004:0353b05": "色緣六入，六入緣觸，觸緣受，受緣愛，愛緣",
    "T16n0663_004:0353b06": "取，取緣有，有緣生，生緣老死憂悲苦惱。",
    "T16n0663_004:0353b07": "「善女天！爾時流水長者子及其二子，說是法",
    "T16n0663_004:0353b08": "已即共還家。是長者子復於後時，賓客聚會",
    "T16n0663_004:0353b09": "醉酒而臥。爾時其地卒大震動，時十千魚同",
    "T16n0663_004:0353b10": "日命終，既命終已生忉利天。既生天已作",
    "T16n0663_004:0353b11": "是思惟：『我等以何善業因緣，得生於此忉",
    "T16n0663_004:0353b12": "利天中？』復相謂言：『我等先於閻浮提內，墮",
    "T16n0663_004:0353b13": "畜生中受於魚身，流水長者子，與我等水",
    "T16n0663_004:0353b14": "及以飲食，復為我等解說甚深十二因緣，",
    "T16n0663_004:0353b15": "并稱寶勝如來名號，以是因緣令我等輩",
    "T16n0663_004:0353b16": "得生此天。是故我等今當往至長者子所",
    "T16n0663_004:0353b17": "報恩供養。』「爾時十千天子，從忉利天下閻",
    "T16n0663_004:0353b18": "浮提，至流水長者子大醫王家。時長者子在",
    "T16n0663_004:0353b19": "樓屋上露臥眠睡。是十千天子，以十千真珠",
    "T16n0663_004:0353b20": "天妙瓔珞置其頭邊，復以十千置其足邊，",
    "T16n0663_004:0353b21": "復以十千置右脇邊，復以十千置左脇邊；",
    "T16n0663_004:0353b22": "雨曼陀羅華、摩訶曼陀羅華，積至于膝；作",
    "T16n0663_004:0353b23": "種種天樂出妙音聲。閻浮提中，有睡眠者",
    "T16n0663_004:0353b24": "皆悉覺寤，流水長者子亦從睡寤。是十千天",
    "T16n0663_004:0353b25": "子，於上空中飛騰遊行，於天自在光王國",
    "T16n0663_004:0353b26": "內，處處皆雨天妙蓮華，是諸天子復至本",
    "T16n0663_004:0353b27": "處空澤池所復雨天華，便從此沒還忉利",
    "T16n0663_004:0353b28": "宮，隨意自在受天五欲。「時閻浮提過是夜",
    "T16n0663_004:0353b29": "已，天自在光王，問諸大臣：『昨夜何緣，示現",
    "T16n0663_004:0353c01": "如是淨妙瑞相有大光明？』大臣答言：『大王",
    "T16n0663_004:0353c02": "當知，忉利諸天於流水長者子家，雨四十",
    "T16n0663_004:0353c03": "千真珠瓔珞及不可計曼陀羅華。』王即告臣：",
    "T16n0663_004:0353c04": "『卿可往至彼長者家，善言誘喻喚令使來。』",
    "T16n0663_004:0353c05": "大臣受勅即至其家，宣王教令喚是長者。",
    "T16n0663_004:0353c06": "「是時長者尋至王所。王問長者：『何緣示現",
    "T16n0663_004:0353c07": "如是瑞相？』長者子言：『我必定知是十千魚其",
    "T16n0663_004:0353c08": "命已終。』時大王言：『今可遣人審實是事。』「爾",
    "T16n0663_004:0353c09": "時流水，尋遣其子至彼池所，看是諸魚死",
    "T16n0663_004:0353c10": "活定實。爾時其子聞是語已，向於彼池既",
    "T16n0663_004:0353c11": "至池已，見其池中多有摩訶曼陀羅華，積",
    "T16n0663_004:0353c12": "聚成[卄/積]，其中諸魚悉皆命終。見已即還白其",
    "T16n0663_004:0353c13": "父言：『彼諸魚等悉已命終。』爾時流水知是",
    "T16n0663_004:0353c14": "事已，復至王所作如是言：『是十千魚悉皆",
    "T16n0663_004:0353c15": "命終。』王聞是已心生歡喜。」爾時世尊，告道",
    "T16n0663_004:0353c16": "場菩提樹神：「善女天！欲知爾時流水長者",
    "T16n0663_004:0353c17": "子，今我身是；長子水空，今羅睺羅是；次子水",
    "T16n0663_004:0353c18": "藏，今阿難是；時十千魚者，今十千天子是。是",
    "T16n0663_004:0353c19": "故我今為其授阿耨多羅三藐三菩提記。爾",
    "T16n0663_004:0353c20": "時樹神現半身者，今汝身是。」",
    "T16n0663_004:0353c21": "金光明經捨身品第十七",
    "T16n0663_004:0353c22": "爾時道場菩提樹神復白佛言：「世尊！我聞世",
    "T16n0663_004:0353c23": "尊過去修行菩薩道時，具受無量百千苦",
    "T16n0663_004:0353c24": "行，捐捨身命肉血骨髓，惟願世尊，少說往",
    "T16n0663_004:0353c25": "昔苦行因緣，為利眾生受諸快樂。」爾時世",
    "T16n0663_004:0353c26": "尊即現神足，神足力故令此大地六種震動，",
    "T16n0663_004:0353c27": "於大講堂眾會之中，有七寶塔從地涌出，",
    "T16n0663_004:0353c28": "眾寶羅網彌覆其上。爾時大眾見是事已",
    "T16n0663_004:0353c29": "生希有心。爾時世尊，即從座起禮拜是塔，",
    "T16n0663_004:0354a01": "恭敬圍繞還就本座。爾時道場菩提樹神白",
    "T16n0663_004:0354a02": "佛言：「世尊！如來世雄出現於世，常為一切",
    "T16n0663_004:0354a03": "之所恭敬，於諸眾生最勝最尊，何因緣故",
    "T16n0663_004:0354a04": "禮拜是塔？」佛言：「善女天！我本修行菩薩道",
    "T16n0663_004:0354a05": "時，我身舍利安止是塔，因由是身令我早",
    "T16n0663_004:0354a06": "成阿耨多羅三藐三菩提。」爾時佛告尊者阿",
    "T16n0663_004:0354a07": "難：「汝可開塔取中舍利示此大眾，是舍利",
    "T16n0663_004:0354a08": "者，乃是無量六波羅蜜功德所熏。」爾時阿難，",
    "T16n0663_004:0354a09": "聞佛教勅即往塔所，禮拜供養開其塔戶，",
    "T16n0663_004:0354a10": "見其塔中有七寶函，以手開函，見其舍",
    "T16n0663_004:0354a11": "利色妙紅白，而白佛言：「世尊！是中舍利其",
    "T16n0663_004:0354a12": "色紅白。」佛告阿難：「汝可持來，此是大士真",
    "T16n0663_004:0354a13": "身舍利。」爾時阿難即舉寶函，還至佛所持",
    "T16n0663_004:0354a14": "以上佛。爾時佛告一切大眾：「汝等今可禮",
    "T16n0663_004:0354a15": "是舍利，此舍利者是戒定慧之所熏修，甚難",
    "T16n0663_004:0354a16": "可得最上福田。」爾時大眾聞是語已，心懷",
    "T16n0663_004:0354a17": "歡喜即從座起，合掌敬禮大士舍利。爾時",
    "T16n0663_004:0354a18": "世尊，欲為大眾斷疑網故，說是舍利往昔",
    "T16n0663_004:0354a19": "因緣：「阿難！過去之世有王名曰摩訶羅陀，",
    "T16n0663_004:0354a20": "修行善法善治國土無有怨敵。時有三",
    "T16n0663_004:0354a21": "子端正微妙，形色殊特，威德第一：第一大",
    "T16n0663_004:0354a22": "子名曰摩訶波那羅，次子名曰摩訶提婆，",
    "T16n0663_004:0354a23": "小子名曰摩訶薩埵。是三王子，於諸園林",
    "T16n0663_004:0354a24": "遊戲觀看，次第漸到一大竹林憩駕止息。",
    "T16n0663_004:0354a25": "第一王子作如是言：『我於今日心甚怖懅，",
    "T16n0663_004:0354a26": "於是林中將無衰損？』第二王子復作是言：",
    "T16n0663_004:0354a27": "『我於今日不自惜身，但離所愛心憂愁耳。』",
    "T16n0663_004:0354a28": "第三王子復作是言：『我於今日獨無怖懅",
    "T16n0663_004:0354a29": "亦無愁惱，山中空寂神仙所讚，是處閑靜能",
    "T16n0663_004:0354b01": "令行人安隱受樂。』「時諸王子說是語已，轉",
    "T16n0663_004:0354b02": "復前行見有一虎，適產七日而有七子，圍",
    "T16n0663_004:0354b03": "繞周匝飢餓窮悴，身體羸瘦命將欲絕。第一",
    "T16n0663_004:0354b04": "王子見是虎已，作如是言：『怪哉！此虎產來",
    "T16n0663_004:0354b05": "七日，七子圍繞不得求食，若為飢逼必還",
    "T16n0663_004:0354b06": "噉子。』第三王子言：『此虎經常所食何物？』第",
    "T16n0663_004:0354b07": "一王子言：『此虎唯食新熱肉血。』第三王子言：",
    "T16n0663_004:0354b08": "『君等誰能與此虎食？』第二王子言：『此虎飢餓",
    "T16n0663_004:0354b09": "身體羸瘦，窮困頓乏餘命無幾，不容餘處",
    "T16n0663_004:0354b10": "為其求食，設餘求者命必不濟，誰能為此",
    "T16n0663_004:0354b11": "不惜身命？』第一王子言：『一切難捨不過己",
    "T16n0663_004:0354b12": "身。』第二王子言：『我等今者以貪惜故，於此",
    "T16n0663_004:0354b13": "身命不能放捨，智慧薄少故於是事而生",
    "T16n0663_004:0354b14": "驚怖。若諸大士欲利益他，生大悲心為眾",
    "T16n0663_004:0354b15": "生者，捨此身命不足為難。』時諸王子心大",
    "T16n0663_004:0354b16": "愁憂，久住視之目未曾捨，作是觀已尋便",
    "T16n0663_004:0354b17": "離去。「爾時第三王子，作是念言：『我今捨身",
    "T16n0663_004:0354b18": "時已到矣。何以故？我從昔來多棄是身都",
    "T16n0663_004:0354b19": "無所為，亦常愛護處之屋宅，又復供給衣",
    "T16n0663_004:0354b20": "服飲食臥具醫藥、象馬車乘，隨時將養令無",
    "T16n0663_004:0354b21": "所乏，而不知恩反生怨害，然復不免無",
    "T16n0663_004:0354b22": "常敗壞。復次是身不堅無所利益，可惡如",
    "T16n0663_004:0354b23": "賊猶若行廁。我於今日，當使此身作無上",
    "T16n0663_004:0354b24": "業，於生死海中作大橋梁。復次若捨此身，",
    "T16n0663_004:0354b25": "即捨無量癰疽瘭疾百千怖畏。是身唯有",
    "T16n0663_004:0354b26": "大小便利；是身不堅如水上沫；是身不淨多",
    "T16n0663_004:0354b27": "諸蟲戶；是身可惡荕纏血塗，皮骨髓腦共",
    "T16n0663_004:0354b28": "相連持；如是觀察甚可患厭，是故我今應",
    "T16n0663_004:0354b29": "當捨離，以求寂滅無上涅槃，永離憂患無",
    "T16n0663_004:0354c01": "常變異，生死休息無諸塵累，無量禪定智",
    "T16n0663_004:0354c02": "慧功德，具足成就微妙法身，百福莊嚴諸佛",
    "T16n0663_004:0354c03": "所讚，證成如是無上法身，與諸眾生無量",
    "T16n0663_004:0354c04": "法樂。』「是時王子勇猛堪任，作是大願，以上",
    "T16n0663_004:0354c05": "大悲熏修其心，慮其二兄心懷怖懅，或恐",
    "T16n0663_004:0354c06": "固遮為作留難，即便語言：『兄等今者可與",
    "T16n0663_004:0354c07": "眷屬還其所止。』爾時王子摩訶薩埵，還至",
    "T16n0663_004:0354c08": "虎所脫身衣裳置竹枝上，作是誓言：『我今",
    "T16n0663_004:0354c09": "為利諸眾生故，證於最勝無上道故，大悲",
    "T16n0663_004:0354c10": "不動捨難捨故，為求菩提智所讚故，欲",
    "T16n0663_004:0354c11": "度三有諸眾生故，欲滅生死怖畏熱惱",
    "T16n0663_004:0354c12": "故。』是時王子作是誓已，即自放身臥餓虎",
    "T16n0663_004:0354c13": "前；是時王子以大悲力故，虎無能為。王子",
    "T16n0663_004:0354c14": "復作如是念言：『虎今羸瘦身無勢力，不能",
    "T16n0663_004:0354c15": "得我身血肉食。』即起求刁，周遍求之了不",
    "T16n0663_004:0354c16": "能得，即以乾竹刺頸出血，於高山上",
    "T16n0663_004:0354c17": "投身虎前。「是時大地六種震動，日無精光，",
    "T16n0663_004:0354c18": "如羅睺羅阿修羅王捉持障蔽，又雨雜華種",
    "T16n0663_004:0354c19": "種妙香。時虛空中有諸餘天，見是事已心",
    "T16n0663_004:0354c20": "生歡喜歎未曾有，讚言：『善哉，善哉！大士！",
    "T16n0663_004:0354c21": "汝今真是行大悲者，為眾生故能捨難捨，",
    "T16n0663_004:0354c22": "於諸學人第一勇健，汝已為得諸佛所讚，",
    "T16n0663_004:0354c23": "常樂住處，不久當證無惱無熱清涼涅槃。』",
    "T16n0663_004:0354c24": "「是虎爾時見血流出污王子身，即便舐血",
    "T16n0663_004:0354c25": "噉食其肉唯留餘骨。爾時第一王子見地",
    "T16n0663_004:0354c26": "大動，為第二王子而說偈言：",
    "T16n0663_004:0354c27": "「『震動大地，　　及以大海，　　日無精光，",
    "T16n0663_004:0354c28": "　　如有覆蔽；　　於上虛空，　　雨諸華香，",
    "T16n0663_004:0354c29": "　　必是我弟，　　捨所愛身。』",
    "T16n0663_004:0355a01": "「第二王子復說偈言：",
    "T16n0663_004:0355a02": "「『彼虎產來，　　已經七日，　　七子圍繞，",
    "T16n0663_004:0355a03": "　　窮無飲食，　　氣力羸損，　　命不云遠。",
    "T16n0663_004:0355a04": "　　小弟大悲，　　知其窮悴，　　懼不堪忍，",
    "T16n0663_004:0355a05": "　　還食其子，　　恐定捨身，　　以救彼命。』",
    "T16n0663_004:0355a06": "「時二王子心大愁怖，涕泣悲歎容貌憔悴，復",
    "T16n0663_004:0355a07": "共相將還至虎所，見弟所著帔服衣裳，皆",
    "T16n0663_004:0355a08": "悉在一竹枝之上，骸骨髮爪布散狼藉，流血",
    "T16n0663_004:0355a09": "處處遍污其地；見已悶絕不自勝持，投身",
    "T16n0663_004:0355a10": "骨上良久乃蘇，即起舉首號天而哭：『我",
    "T16n0663_004:0355a11": "弟幼稚才能過人，特為父母之所愛念，奄",
    "T16n0663_004:0355a12": "忽捨身以飼餓虎。我今還宮，父母說問",
    "T16n0663_004:0355a13": "當云何答？我寧在此併命一處，不忍見",
    "T16n0663_004:0355a14": "是骸骨髮爪，何心捨離還見父母妻子眷屬",
    "T16n0663_004:0355a15": "朋友知識？』時二王子悲號懊惱漸捨而去。「時",
    "T16n0663_004:0355a16": "小王子所將侍從，各散諸方互相謂言：『今",
    "T16n0663_004:0355a17": "者我天為何所在？』爾時王妃於睡眠中，夢",
    "T16n0663_004:0355a18": "乳被割牙齒墮落，得三鴿雛一為鷹食。爾",
    "T16n0663_004:0355a19": "時王妃，大地動時即便驚寤，心生愁怖而",
    "T16n0663_004:0355a20": "說偈言：",
    "T16n0663_004:0355a21": "「『今日何故，　　大地大水，　　一切皆動；",
    "T16n0663_004:0355a22": "　　物不安所，　　日無精光，　　如有覆蔽？",
    "T16n0663_004:0355a23": "　　我心憂苦，　　目睫瞤動，　　如我今者，",
    "T16n0663_004:0355a24": "　　所見瑞相，　　必有災異，　　不祥苦惱。』",
    "T16n0663_004:0355a25": "「於是王妃說是偈已，時有青衣在外已聞",
    "T16n0663_004:0355a26": "王子消息，心驚惶怖尋即入內，啟白王妃",
    "T16n0663_004:0355a27": "作如是言：『向者在外聞諸侍從推覓王子",
    "T16n0663_004:0355a28": "不知所在。』王妃聞已生大憂惱，涕泣滿目",
    "T16n0663_004:0355a29": "至大王所：『我於向者傳聞外人，失我最小",
    "T16n0663_004:0355b01": "所愛之子。』大王聞已而復悶絕，悲哽苦惱抆",
    "T16n0663_004:0355b02": "淚而言：『如何今日失我心中所愛重者？』」爾",
    "T16n0663_004:0355b03": "時世尊欲重宣此義，而說偈言：",
    "T16n0663_004:0355b04": "「我於往昔，　　無量劫中，　　捨所重身，",
    "T16n0663_004:0355b05": "　以求菩提。　　若為國王，　　及作王子，",
    "T16n0663_004:0355b06": "　常捨難捨，　　以求菩提。　　我念宿命，",
    "T16n0663_004:0355b07": "　有大國王，　　其王名曰，　　摩訶羅陀；",
    "T16n0663_004:0355b08": "　是王有子，　　能大布施，　　其子名曰，",
    "T16n0663_004:0355b09": "　摩訶薩埵；　　復有二兄，　　長者名曰，",
    "T16n0663_004:0355b10": "　大波那羅，　　次名大天。　　三人同遊，",
    "T16n0663_004:0355b11": "　至一空山，　　見新產虎，　　飢窮無食。",
    "T16n0663_004:0355b12": "　時勝大士，　　生大悲心：　　『我今當捨，",
    "T16n0663_004:0355b13": "　所重之身，　　此虎或為，　　飢餓所逼，",
    "T16n0663_004:0355b14": "　儻能還食，　　自所生子。』　　即上高山，",
    "T16n0663_004:0355b15": "　自投虎前，　　為令虎子，　　得全性命。",
    "T16n0663_004:0355b16": "　是時大地，　　及諸大山，　　皆悉震動；",
    "T16n0663_004:0355b17": "　驚諸蟲獸、　　虎狼師子，　　四散馳走；",
    "T16n0663_004:0355b18": "　世間皆闇，　　無有光明。　　是時二兄，",
    "T16n0663_004:0355b19": "　故在竹林，　　心懷憂惱，　　愁苦涕泣，",
    "T16n0663_004:0355b20": "　漸漸推求，　　遂至虎所。　　見虎虎子，",
    "T16n0663_004:0355b21": "　血污其口，　　又見骸骨，　　髮毛爪齒，",
    "T16n0663_004:0355b22": "　處處迸血，　　狼藉在地。　　時二王子，",
    "T16n0663_004:0355b23": "　見是事已，　　心更悶絕，　　自躄於地，",
    "T16n0663_004:0355b24": "　以灰塵土，　　自塗坌身，　　忘失正念，",
    "T16n0663_004:0355b25": "　生狂癡心。　　所將侍從，　　覩見是事，",
    "T16n0663_004:0355b26": "　亦生悲慟，　　失聲號哭，　　互以冷水，",
    "T16n0663_004:0355b27": "　共相噴灑，　　然後蘇息，　　而復得起。",
    "T16n0663_004:0355b28": "　是時王子，　　當捨身時，　　正值後宮，",
    "T16n0663_004:0355b29": "　妃后婇女，　　眷屬五百，　　共相娛樂。",
    "T16n0663_004:0355c01": "　王妃是時，　　兩乳汁出，　　一切肢節，",
    "T16n0663_004:0355c02": "　痛如針刺，　　心生愁惱，　　似喪愛子。",
    "T16n0663_004:0355c03": "　於是王妃，　　疾至王所，　　其聲微細，",
    "T16n0663_004:0355c04": "　悲泣而言：　　『大王今當，　　諦聽諦聽，",
    "T16n0663_004:0355c05": "　憂愁盛火，　　今來燒我；　　我今二乳，",
    "T16n0663_004:0355c06": "　俱時汁出，　　身體苦切，　　如被針刺。",
    "T16n0663_004:0355c07": "　我見如是，　　不祥瑞相，　　恐更不復，",
    "T16n0663_004:0355c08": "　見所愛子；　　今以身命，　　奉上大王，",
    "T16n0663_004:0355c09": "　願速遣人，　　求覓我子。　　夢三鴿雛，",
    "T16n0663_004:0355c10": "　在我懷抱，　　其最小者，　　可適我心；",
    "T16n0663_004:0355c11": "　有鷹飛來，　　奪我而去；　　夢是事已，",
    "T16n0663_004:0355c12": "　即生憂惱。　　我今愁怖，　　恐命不濟，",
    "T16n0663_004:0355c13": "　願速遣人，　　推求我子。』　　是時王妃，",
    "T16n0663_004:0355c14": "　說是語已，　　即時悶絕，　　而復躄地。",
    "T16n0663_004:0355c15": "　王聞是語，　　復生憂惱，　　以不得見，",
    "T16n0663_004:0355c16": "　所愛子故；　　其王大臣，　　及諸眷屬，",
    "T16n0663_004:0355c17": "　悉皆聚集，　　在王左右，　　哀哭悲號，",
    "T16n0663_004:0355c18": "　聲動天地。　　爾時城內，　　所有人民，",
    "T16n0663_004:0355c19": "　聞是聲已，　　驚愕而出，　　各相謂言：",
    "T16n0663_004:0355c20": "『今是王子，　　為活來耶？　　為已死亡？",
    "T16n0663_004:0355c21": "　如是大士，　　常出軟語，　　為眾所愛，",
    "T16n0663_004:0355c22": "　今難可見。』　　已有諸人，　　入林推求，",
    "T16n0663_004:0355c23": "　不久自當，　　得定消息。　　諸人爾時，",
    "T16n0663_004:0355c24": "　慞惶如是，　　而復悲號，　　哀動神祇。",
    "T16n0663_004:0355c25": "　爾時大王，　　即從座起，　　以水灑妃，",
    "T16n0663_004:0355c26": "　良久乃蘇。　　還得正念，　　微聲問王：",
    "T16n0663_004:0355c27": "『我子今者，　　為死活耶？』　　爾時王妃，",
    "T16n0663_004:0355c28": "　念其子故，　　倍復懊惱，　　心無暫捨：",
    "T16n0663_004:0355c29": "『可惜我子，　　形色端正，　　如何一旦，",
    "T16n0663_004:0356a01": "　捨我終亡？　　云何我身，　　不先薨沒，",
    "T16n0663_004:0356a02": "　而見如是，　　諸苦惱事？　　善子妙色，",
    "T16n0663_004:0356a03": "　猶淨蓮華，　　誰壞汝身，　　使令分離？",
    "T16n0663_004:0356a04": "　將非是我，　　昔日怨讐，　　挾本業緣，",
    "T16n0663_004:0356a05": "　而殺汝耶？　　我子面目，　　淨如滿月，",
    "T16n0663_004:0356a06": "　不圖一旦，　　遇斯禍對，　　寧使我身，",
    "T16n0663_004:0356a07": "　破碎如塵，　　不令我子，　　喪失身命。",
    "T16n0663_004:0356a08": "　我所見夢，　　已為得報，　　直我無情，",
    "T16n0663_004:0356a09": "　能堪是苦？　　如我所夢，　　牙齒墮落，",
    "T16n0663_004:0356a10": "　二乳一時，　　汁自流出，　　必定是我，",
    "T16n0663_004:0356a11": "　失所愛子；　　夢三鴿雛，　　鷹奪一去，",
    "T16n0663_004:0356a12": "　三子之中，　　必定失一。』　　爾時大王，",
    "T16n0663_004:0356a13": "　即告其妃：　　『我今當遣，　　大臣使者，",
    "T16n0663_004:0356a14": "　周遍東西，　　推求覓子，　　汝今且可，",
    "T16n0663_004:0356a15": "　莫大憂愁。』　　大王如是，　　慰喻妃已，",
    "T16n0663_004:0356a16": "　即便嚴駕，　　出其宮殿。　　心生愁惱，",
    "T16n0663_004:0356a17": "　憂苦所切，　　雖在大眾，　　顏貌憔悴，",
    "T16n0663_004:0356a18": "　即出其城，　　覓所愛子　　爾時亦有。",
    "T16n0663_004:0356a19": "　無量諸人，　　哀號動地，　　尋從王後。",
    "T16n0663_004:0356a20": "　是時大王，　　既出城已，　　四向顧望，",
    "T16n0663_004:0356a21": "　求覓其子，　　煩惋心亂，　　靡知所在；",
    "T16n0663_004:0356a22": "　最後遙見，　　有一信來，　　頭蒙塵土，",
    "T16n0663_004:0356a23": "　血污其衣，　　灰糞塗身，　　悲號而至。",
    "T16n0663_004:0356a24": "　爾時大王，　　摩訶羅陀，　　見是使已，",
    "T16n0663_004:0356a25": "　倍生懊惱，　　舉首號叫，　　仰天而哭。",
    "T16n0663_004:0356a26": "　先所遣臣，　　尋復來至，　　既至王所，",
    "T16n0663_004:0356a27": "　作如是言：　　『願王莫愁，　　諸子猶在，",
    "T16n0663_004:0356a28": "　不久當至，　　令王得見。』　　須臾之頃，",
    "T16n0663_004:0356a29": "　復有臣來，　　見王愁苦，　　顏貌憔悴，",
    "T16n0663_004:0356b01": "　身所著衣，　　垢膩塵污：　　『大王當知，",
    "T16n0663_004:0356b02": "　一子已終；　　二子雖存，　　哀悴無賴。",
    "T16n0663_004:0356b03": "　第三王子，　　見虎新產，　　飢窮七日，",
    "T16n0663_004:0356b04": "　恐還食子；　　見是虎已，　　深生悲心，",
    "T16n0663_004:0356b05": "　發大誓願：　　「當度眾生，　　於未來世，",
    "T16n0663_004:0356b06": "　證成菩提。」　　即上高處，　　投身虎前。",
    "T16n0663_004:0356b07": "　虎飢所逼，　　便起噉食，　　一切血肉，",
    "T16n0663_004:0356b08": "　已為都盡，　　唯有骸骨，　　狼藉在地。』",
    "T16n0663_004:0356b09": "　是時大王，　　聞臣語已，　　轉復悶絕，",
    "T16n0663_004:0356b10": "　失念躄地，　　憂愁盛火，　　熾然其身；",
    "T16n0663_004:0356b11": "　諸臣眷屬，　　亦復如是，　　以水灑王，",
    "T16n0663_004:0356b12": "　良久乃蘇，　　復起舉首，　　號天而哭。",
    "T16n0663_004:0356b13": "　復有臣來，　　而白王言：　　『向於林中，",
    "T16n0663_004:0356b14": "　見二王子，　　愁憂苦毒，　　悲號涕泣，",
    "T16n0663_004:0356b15": "　迷悶失志，　　自投於地；　　臣即求水，",
    "T16n0663_004:0356b16": "　灑其身上，　　良久之頃，　　乃還蘇息。",
    "T16n0663_004:0356b17": "　望見四方，　　大火熾然，　　扶持暫起，",
    "T16n0663_004:0356b18": "　尋復躄地，　　舉首悲哀，　　號天而哭，",
    "T16n0663_004:0356b19": "　乍復讚歎，　　其弟功德。』　　是時大王，",
    "T16n0663_004:0356b20": "　以離愛子，　　其心迷悶，　　氣力惙然，",
    "T16n0663_004:0356b21": "　憂惱涕泣，　　並復思惟：　　『是最小者，",
    "T16n0663_004:0356b22": "　我所愛重；　　無常大鬼，　　奄便吞食；",
    "T16n0663_004:0356b23": "　其餘二子，　　今雖存在，　　而為憂火，",
    "T16n0663_004:0356b24": "　之所焚燒，　　或能為是，　　喪失命根。",
    "T16n0663_004:0356b25": "　我宜速往，　　至彼林中，　　迎載諸子，",
    "T16n0663_004:0356b26": "　急還宮殿；　　其母在後，　　憂苦逼切，",
    "T16n0663_004:0356b27": "　心肝分裂，　　或能失命，　　若見二子，",
    "T16n0663_004:0356b28": "　慰喻其心，　　可使終保，　　餘年壽命。』",
    "T16n0663_004:0356b29": "　爾時大王，　　駕乘名象，　　與諸侍從，",
    "T16n0663_004:0356c01": "　欲至彼林，　　即於中路，　　見其二子，",
    "T16n0663_004:0356c02": "　號天扣地，　　稱弟名字。　　時王即前，",
    "T16n0663_004:0356c03": "　抱持二子，　　悲號涕泣，　　隨路還宮，",
    "T16n0663_004:0356c04": "　速令二子，　　覲見其母。」　　佛告樹神：",
    "T16n0663_004:0356c05": "「汝今當知，　　爾時王子，　　摩訶薩埵，",
    "T16n0663_004:0356c06": "　捨身飼虎，　　今我身是；　　爾時大王，",
    "T16n0663_004:0356c07": "　摩訶羅陀，　　於今父王，　　輸頭檀是；",
    "T16n0663_004:0356c08": "　爾時王妃，　　今摩耶是；　　第一王子，",
    "T16n0663_004:0356c09": "　今彌勒是；　　第二王子，　　今調達是；",
    "T16n0663_004:0356c10": "　爾時虎者，　　今瞿夷是；　　時虎七子，",
    "T16n0663_004:0356c11": "　今五比丘，　　及舍利弗，　　目犍連是。",
    "T16n0663_004:0356c12": "　爾時大王，　　摩訶羅陀，　　及其妃后，",
    "T16n0663_004:0356c13": "　悲號涕泣，　　悉皆脫身，　　御服瓔珞，",
    "T16n0663_004:0356c14": "　與諸大眾，　　往竹林中，　　收其舍利，",
    "T16n0663_004:0356c15": "　即於此處，　　起七寶塔。　　是時王子，",
    "T16n0663_004:0356c16": "　摩訶薩埵，　　臨捨命時，　　作是誓願：",
    "T16n0663_004:0356c17": "『願我舍利，　　於未來世，　　過算數劫，",
    "T16n0663_004:0356c18": "　常為眾生，　　而作佛事。』」",
    "T16n0663_004:0356c19": "說是經時，無量阿僧祇諸天及人，發阿耨",
    "T16n0663_004:0356c20": "多羅三藐三菩提心。「樹神！是名禮塔往昔因",
    "T16n0663_004:0356c21": "緣。」爾時佛神力故，是七寶塔即沒不現。",
    "T16n0663_004:0356c22": "金光明經讚佛品第十八",
    "T16n0663_004:0356c23": "爾時無量百千萬億諸菩薩眾，從此世界至",
    "T16n0663_004:0356c24": "金寶蓋山王如來國土，到彼土已五體投",
    "T16n0663_004:0356c25": "地，為佛作禮却住一面，合掌向佛異口",
    "T16n0663_004:0356c26": "同音，而讚歎曰：",
    "T16n0663_004:0356c27": "「如來之身，　　金色微妙，　　其明照耀，",
    "T16n0663_004:0356c28": "　如金山王；　　身淨柔軟，　　如金蓮華；",
    "T16n0663_004:0356c29": "　無量妙相，　　以自莊嚴；　　隨形之好，",
    "T16n0663_004:0357a01": "　光飾其體；　　淨絜無比，　　如紫金山；",
    "T16n0663_004:0357a02": "　圓足無垢，　　如淨滿月；　　其音清徹，",
    "T16n0663_004:0357a03": "　妙如梵聲——　　師子吼聲、　　大雷震聲，",
    "T16n0663_004:0357a04": "　六種清淨，　　微妙音聲；　　迦陵頻伽，",
    "T16n0663_004:0357a05": "　孔雀之聲，　　清淨無垢，　　威德具足；",
    "T16n0663_004:0357a06": "　百福相好，　　莊嚴其身，　　光明遠照，",
    "T16n0663_004:0357a07": "　無有齊限，　　智慧寂滅，　　無諸愛習。",
    "T16n0663_004:0357a08": "　世尊成就，　　無量功德，　　譬如大海，",
    "T16n0663_004:0357a09": "　須彌寶山，　　為諸眾生，　　生憐愍心，",
    "T16n0663_004:0357a10": "　於未來世，　　能與快樂。　　如來所說，",
    "T16n0663_004:0357a11": "　第一深義，　　能令眾生，　　寂滅安隱；",
    "T16n0663_004:0357a12": "　能與眾生，　　無量快樂；　　能演無上，",
    "T16n0663_004:0357a13": "　甘露妙法；　　能開無上，　　甘露法門；",
    "T16n0663_004:0357a14": "　能入一切，　　無患窟宅；　　能令眾生，",
    "T16n0663_004:0357a15": "　悉得解脫，　　度於三有，　　無量苦海，",
    "T16n0663_004:0357a16": "　安住正道，　　無諸憂苦。　　如來世尊，",
    "T16n0663_004:0357a17": "　功德智慧，　　大慈悲力，　　精進方便，",
    "T16n0663_004:0357a18": "　如是無量，　　不可稱計。　　我等今者，",
    "T16n0663_004:0357a19": "　不能說有，　　諸天世人，　　於無量劫，",
    "T16n0663_004:0357a20": "　盡思度量，　　不能得知，　　如來所有，",
    "T16n0663_004:0357a21": "　功德智慧，　　無量大海，　　一滴少分。",
    "T16n0663_004:0357a22": "　我今略讚，　　如來功德，　　百千億分，",
    "T16n0663_004:0357a23": "　不能宣一；　　若我功德，　　得聚集者，",
    "T16n0663_004:0357a24": "　迴與眾生，　　證無上道。」",
    "T16n0663_004:0357a25": "爾時信相菩薩，即於此會從座而起，偏袒",
    "T16n0663_004:0357a26": "右肩右膝著地，合掌向佛而說讚言：",
    "T16n0663_004:0357a27": "「世尊百福，　　相好微妙，　　功德千數，",
    "T16n0663_004:0357a28": "　莊嚴其身，　　色淨遠照，　　視之無厭；",
    "T16n0663_004:0357a29": "　如日千光，　　彌滿虛空，　　光明熾盛，",
    "T16n0663_004:0357b01": "　無量無邊；　　猶如無數，　　珍寶大聚，",
    "T16n0663_004:0357b02": "　其明五色，　　青紅赤白，　　琉璃頗梨，",
    "T16n0663_004:0357b03": "　如融真金，　　光明赫奕，　　通徹諸山，",
    "T16n0663_004:0357b04": "　悉能遠照，　　無量佛土；　　能滅眾生，",
    "T16n0663_004:0357b05": "　無量苦惱，　　又與眾生，　　上妙快樂。",
    "T16n0663_004:0357b06": "　諸根清淨，　　微妙第一，　　眾生見者，",
    "T16n0663_004:0357b07": "　無有厭足。　　髮紺柔軟，　　猶孔雀項，",
    "T16n0663_004:0357b08": "　如諸蜂王，　　集在蓮華；　　清淨大悲，",
    "T16n0663_004:0357b09": "　功德莊嚴，　　無量三昧，　　及以大慈，",
    "T16n0663_004:0357b10": "　如是功德，　　悉以聚集；　　相好妙色，",
    "T16n0663_004:0357b11": "　嚴飾其身，　　種種功德，　　助成菩提。",
    "T16n0663_004:0357b12": "　如來悉能，　　調伏眾生，　　令心柔軟，",
    "T16n0663_004:0357b13": "　受諸快樂；　　種種深妙，　　功德莊嚴；",
    "T16n0663_004:0357b14": "　亦為十方，　　諸佛所讚，　　其光遠照，",
    "T16n0663_004:0357b15": "　遍於諸方，　　猶如日月，　　充滿虛空；",
    "T16n0663_004:0357b16": "　功德成就，　　如須彌山，　　在在示現，",
    "T16n0663_004:0357b17": "　於諸世界。　　齒白齊密，　　猶如珂雪；",
    "T16n0663_004:0357b18": "　其德如日，　　處空明顯；　　眉間毫相，",
    "T16n0663_004:0357b19": "　右旋宛轉，　　光明流出，　　如琉璃珠，",
    "T16n0663_004:0357b20": "　其色微妙，　　如日處空。」",
    "T16n0663_004:0357b21": "爾時道場菩提樹神，復說讚曰：",
    "T16n0663_004:0357b22": "「南無清淨，　　無上正覺，　　甚深妙法，",
    "T16n0663_004:0357b23": "　隨順覺了，　　遠離一切，　　非法非道，",
    "T16n0663_004:0357b24": "　獨拔而出，　　成佛正覺。　　知有非有，",
    "T16n0663_004:0357b25": "　本性清淨，　　希有希有，　　如來功德；",
    "T16n0663_004:0357b26": "　希有希有，　　如來大海；　　希有希有，",
    "T16n0663_004:0357b27": "　如須彌山；　　希有希有，　　佛無邊行；",
    "T16n0663_004:0357b28": "　希有希有，　　佛出於世，　　如優曇華，",
    "T16n0663_004:0357b29": "　時一現耳；　　希有如來，　　無量大悲。",
    "T16n0663_004:0357c01": "　釋迦牟尼，　　為人中日，　　為欲利益，",
    "T16n0663_004:0357c02": "　諸眾生故，　　宣說如是，　　妙寶經典。",
    "T16n0663_004:0357c03": "　善哉如來，　　諸根寂滅，　　而復遊入，",
    "T16n0663_004:0357c04": "　善寂大城；　　無垢清淨，　　甚深三昧，",
    "T16n0663_004:0357c05": "　入於諸佛，　　所行之處；　　一切聲聞，",
    "T16n0663_004:0357c06": "　身皆空寂，　　兩足世尊，　　行處亦空。",
    "T16n0663_004:0357c07": "　如是一切，　　無量諸法，　　推本性相，",
    "T16n0663_004:0357c08": "　亦皆空寂；　　一切眾生，　　性相亦空，",
    "T16n0663_004:0357c09": "　狂愚心故，　　不能覺知。　　我常念佛，",
    "T16n0663_004:0357c10": "　樂見世尊，　　常作誓願，　　不離佛日。",
    "T16n0663_004:0357c11": "　我常於地，　　長跪合掌，　　其心戀慕，",
    "T16n0663_004:0357c12": "　欲見於佛；　　我常修行，　　最上大悲，",
    "T16n0663_004:0357c13": "　哀泣雨淚，　　欲見於佛；　　我常渴仰，",
    "T16n0663_004:0357c14": "　欲見於佛，　　為是事故，　　憂火熾然；",
    "T16n0663_004:0357c15": "　惟願世尊，　　賜我慈悲，　　清冷法水，",
    "T16n0663_004:0357c16": "　以滅是火。　　世尊慈愍，　　悲心無量，",
    "T16n0663_004:0357c17": "　願賜我身，　　常得見佛。　　世尊常護，",
    "T16n0663_004:0357c18": "　一切人天，　　是故我今，　　渴仰欲見。",
    "T16n0663_004:0357c19": "　聲聞之身，　　猶如虛空，　　焰幻響化，",
    "T16n0663_004:0357c20": "　如水中月；　　眾生之性，　　如夢所見。",
    "T16n0663_004:0357c21": "　如來行處，　　淨如琉璃，　　入於無上，",
    "T16n0663_004:0357c22": "　甘露法處，　　能與眾生，　　無量快樂。",
    "T16n0663_004:0357c23": "　如來行處，　　微妙甚深，　　一切眾生，",
    "T16n0663_004:0357c24": "　無能知者；　　五通神仙，　　及諸聲聞，",
    "T16n0663_004:0357c25": "　一切緣覺，　　亦不能知。　　我今不疑，",
    "T16n0663_004:0357c26": "　佛所行處，　　惟願慈悲，　　為我現身。」",
    "T16n0663_004:0357c27": "　爾時世尊，　　從三昧起，　　以微妙音，",
    "T16n0663_004:0357c28": "　而讚歎言：　　「善哉善哉！　　樹神善女，",
    "T16n0663_004:0357c29": "　汝於今日，　　快說是言，　　一切眾生，",
    "T16n0663_004:0358a01": "　若聞此法，　　皆入甘露，　　無生法門。」",
    "T16n0663_004:0358a02": "金光明經囑累品第十九",
    "T16n0663_004:0358a03": "爾時釋迦牟尼佛，從三昧起現大神力，以",
    "T16n0663_004:0358a04": "右手摩諸菩薩摩訶薩頂，與諸天王及諸龍",
    "T16n0663_004:0358a05": "王、二十八部散脂鬼神大將軍等，而作是言：",
    "T16n0663_004:0358a06": "「我於無量百千萬億恒河沙劫，修習是金光",
    "T16n0663_004:0358a07": "明微妙經典，汝等當受持讀誦廣宣此法，復",
    "T16n0663_004:0358a08": "於閻浮提內無令斷絕。若有善男子、善女",
    "T16n0663_004:0358a09": "人，於未來世中有受持讀誦此經典者，汝",
    "T16n0663_004:0358a10": "等諸天常當擁護，當知是人於未來世無",
    "T16n0663_004:0358a11": "量百千人天之中常受快樂，於未來世值",
    "T16n0663_004:0358a12": "遇諸佛，疾得證成阿耨多羅三藐三菩提。」",
    "T16n0663_004:0358a13": "爾時諸大菩薩，及天龍王二十八部散脂大",
    "T16n0663_004:0358a14": "將等，即從座起到於佛前，五體投地俱發",
    "T16n0663_004:0358a15": "聲言：「如世尊勅，當具奉行。」如是三白：「如",
    "T16n0663_004:0358a16": "世尊勅，當具奉行。」於是散脂大將等，而白",
    "T16n0663_004:0358a17": "佛言：「如世尊勅，若未來世中有受持是經，",
    "T16n0663_004:0358a18": "若自書若使人書，我當與此二十八部諸鬼",
    "T16n0663_004:0358a19": "神等，常當隨侍擁護隱蔽其身，是說法者皆",
    "T16n0663_004:0358a20": "悉消滅諸惡令得安隱，願不有慮。」爾時釋",
    "T16n0663_004:0358a21": "迦牟尼佛，現大神力，十方無量世界悉皆六",
    "T16n0663_004:0358a22": "種震動，是時諸佛皆大歡喜；囑累是經故，",
    "T16n0663_004:0358a23": "讚美持法者，現無量神力。於是無量無邊",
    "T16n0663_004:0358a24": "阿僧祇菩薩摩訶薩大眾及信相菩薩，金光、",
    "T16n0663_004:0358a25": "金藏、常悲、法上等，及四天大王、十千天子，與",
    "T16n0663_004:0358a26": "道場菩提樹神、堅牢地神及一切世間天人阿",
    "T16n0663_004:0358a27": "脩羅等，聞佛所說，皆發無上菩提之道，踊",
    "T16n0663_004:0358a28": "躍歡喜作禮而去。",
    "T16n0663_004:0358a29": "金光明經卷第四"
}