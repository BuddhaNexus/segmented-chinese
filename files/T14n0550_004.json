{
    "T14n0550_004:0871a19": "金色童子因緣經卷第四",
    "T14n0550_004:0871a21": "西天譯經三藏朝散大夫試",
    "T14n0550_004:0871a22": "鴻臚卿傳梵大師賜紫沙門",
    "T14n0550_004:0871a23": "臣法護等奉　詔譯",
    "T14n0550_004:0871a24": "爾時，日照商主涉渡大海，獲利成辦，不日還",
    "T14n0550_004:0871a25": "復王舍大城。當入城時，商主忽見不吉祥相，",
    "T14n0550_004:0871a26": "即時商主心生驚怖，身極顫掉，兩目眴動；其",
    "T14n0550_004:0871a27": "相所謂群飛聚前厲聲鳴噪。商主素解其占，",
    "T14n0550_004:0871a28": "即作是念：「如我今者所見之相，極不祥善，決",
    "T14n0550_004:0871a29": "定我子金色童子有嬈亂事，今應在近，如相",
    "T14n0550_004:0871b01": "法說必有別離。」于是商主說伽陀曰：",
    "T14n0550_004:0871b02": "「如我兩目俱眴動，　　群飛厲聲而鳴噪，",
    "T14n0550_004:0871b03": "　決定我子於今時，　　別離之苦應在近。",
    "T14n0550_004:0871b04": "　又若身支發顫掉，　　其心熱惱驚怖生，",
    "T14n0550_004:0871b05": "　決定親子今別離，　　惡相同前應在近。」",
    "T14n0550_004:0871b06": "商主說是伽陀已，當其身心顫怖之際，思百",
    "T14n0550_004:0871b07": "千種無義利事，遲疑盤旋不知所止。又復惟",
    "T14n0550_004:0871b08": "忖：「我今何故來復此城？」乃至後時，聞多人眾",
    "T14n0550_004:0871b09": "舉聲[口*睪]叫，商主聞是[口*睪]叫聲時，又復思念。乃",
    "T14n0550_004:0871b10": "適四衢，復見多人如被羅剎怖畏侵惱，各各",
    "T14n0550_004:0871b11": "皆有別離苦逼。居商主前，乃見一人，即發問",
    "T14n0550_004:0871b12": "言：「仁者！今此何故事相如是？」彼人答言：「日照",
    "T14n0550_004:0871b13": "商主有子其名金色童子，色相端嚴眾德圓",
    "T14n0550_004:0871b14": "具，而彼童子於自園中殺害迦尸孫那利女，",
    "T14n0550_004:0871b15": "王官不能審察是事，付執法人，將欲棄置四",
    "T14n0550_004:0871b16": "衢巷陌，眾所共聞，童子非久往棄屍林命",
    "T14n0550_004:0871b17": "垂殞謝。」",
    "T14n0550_004:0871b18": "是時，日照商主聞是語已，以子別離苦惱逼",
    "T14n0550_004:0871b19": "故，即時悶絕而躃于地，以水灑面，良久乃蘇。",
    "T14n0550_004:0871b20": "扶持漸起，極大號哭，流淚如雨，四顧觀察，作",
    "T14n0550_004:0871b21": "如是言：「苦哉！我子金色童子今在何處？」于是",
    "T14n0550_004:0871b22": "商主速疾周行巷陌尋求，乃見己妻荒迷散",
    "T14n0550_004:0871b23": "髮，拊膝悲號，逼迫哀聲，周行馳走，以子別離",
    "T14n0550_004:0871b24": "極大苦故。商主見已，極生悲惱，哽咽流淚漸",
    "T14n0550_004:0871b25": "近其前。妻見夫已，倍復悲號，憂箭射心流淚",
    "T14n0550_004:0871b26": "如雨，速詣夫前舉體投地。于是，日照商主",
    "T14n0550_004:0871b27": "前執其手高聲號哭，妻乃趨前虔伸拜奉，即",
    "T14n0550_004:0871b28": "作是言：「仁者夫主！救我！救我！我今從夫乞",
    "T14n0550_004:0871b29": "彼愛子，願夫哀察。」說伽陀曰：",
    "T14n0550_004:0871c01": "「願今夫主安慰我，　　我無福分無歡喜，",
    "T14n0550_004:0871c02": "　我今與子別離時，　　極大苦惱徒悲泣。",
    "T14n0550_004:0871c03": "　夫主共知子生時，　　若獲最上大喜者，",
    "T14n0550_004:0871c04": "　何故愛子復于今，　　執持受死而非久？",
    "T14n0550_004:0871c05": "　我子調善復少勇，　　多種教典悉明解，",
    "T14n0550_004:0871c06": "　色相端嚴無比倫，　　大智之子將命殞，",
    "T14n0550_004:0871c07": "　斷我大族中種姓，　　破我大族中根源，",
    "T14n0550_004:0871c08": "　族中明炬大吉祥，　　息滅如是諸光照。",
    "T14n0550_004:0871c09": "　我子是為心中寶，　　是為相續中深愛，",
    "T14n0550_004:0871c10": "　我子眾中甘露眼，　　為執法者將刑戮。",
    "T14n0550_004:0871c11": "　一切皆為子所作，　　失子猶如眼喪滅，",
    "T14n0550_004:0871c12": "　集聚心寶子亦然，　　何故今時將破壞？",
    "T14n0550_004:0871c13": "　夫當速疾發勤勇，　　為子廣施善方便，",
    "T14n0550_004:0871c14": "　若人能救我子時，　　一切珍寶我今與。",
    "T14n0550_004:0871c15": "　我見汝子於今時，　　未臨刑戮餘命在，",
    "T14n0550_004:0871c16": "　隨汝意樂及思惟，　　宜今速作救護事。」",
    "T14n0550_004:0871c17": "爾時，日照商主雖復以子離別憂苦逼迫哀",
    "T14n0550_004:0871c18": "切，然且奮警身心扶持，前詣諸人眾所，合掌",
    "T14n0550_004:0871c19": "告言：「汝諸仁者！咸聽我語，我於今時險惡艱",
    "T14n0550_004:0871c20": "難斯現所發，汝等何不少施方便放捨救護？",
    "T14n0550_004:0871c21": "若曠野中事難明察，今在王城汝豈不見？況",
    "T14n0550_004:0871c22": "復我子有德顯明，何故付執法人持將刑戮？",
    "T14n0550_004:0871c23": "汝等何不少發悲心勤力救護？云何王者多",
    "T14n0550_004:0871c24": "種法律不審思惟？何不勇銳其心放捨我子？」",
    "T14n0550_004:0871c25": "時諸人眾中一答言：「商主！汝此童子圓具眾",
    "T14n0550_004:0871c26": "德我等悉知，且於今時非汝一人獨受艱苦，",
    "T14n0550_004:0871c27": "我等內外一切人眾悲苦亦同，然亦我等未",
    "T14n0550_004:0871c28": "見方便，能令童子而獲放捨，是故我等心各",
    "T14n0550_004:0871c29": "愁憂，咸生熱惱。」商主復言：「汝諸仁者！又復",
    "T14n0550_004:0872a01": "應知，今此童子畢竟純善，悲心增劇有大威",
    "T14n0550_004:0872a02": "德，法欲具足愛念眾生，豈於如是無義利事",
    "T14n0550_004:0872a03": "而能發心？況復行邪？願諸仁者速於今時特",
    "T14n0550_004:0872a04": "為審察，如是事相。若或詳審，而此童子事有",
    "T14n0550_004:0872a05": "實者，此之危難願令放捨，汝等人眾若於是",
    "T14n0550_004:0872a06": "事詳證可成，一切人眾同汝教令，是故無少",
    "T14n0550_004:0872a07": "過失可得。此外別無悲愍之心而為發現，若",
    "T14n0550_004:0872a08": "其然者，汝等能善愛敬有德悲心顯明，汝等",
    "T14n0550_004:0872a09": "若發悲愍心已，應詣王所，求王教令勅前臣",
    "T14n0550_004:0872a10": "輔，如汝所言宣示其事，無復別異而可信聽。",
    "T14n0550_004:0872a11": "仁者當知，我今為子將其別離畢竟艱苦，能",
    "T14n0550_004:0872a12": "救護者我今悉與一切珍寶，惟願汝等廣施",
    "T14n0550_004:0872a13": "恩惠，為此童子如理詳察。」",
    "T14n0550_004:0872a14": "時諸人眾聞商主言，具明其意，互相謂曰：「今",
    "T14n0550_004:0872a15": "此童子，眾德咸具，深可愛敬。」即時眾中召其",
    "T14n0550_004:0872a16": "二三有智之人、明正理者，遣詣王所具奏於",
    "T14n0550_004:0872a17": "王：「若王今時為金色童子勅彼臣輔，令其審",
    "T14n0550_004:0872a18": "細重復詳察事之虛實，我等民眾以十萬金",
    "T14n0550_004:0872a19": "奉上於王。」王從所奏。時有智人詣掌法司，先",
    "T14n0550_004:0872a20": "勅詳辯勇戾大臣之所。",
    "T14n0550_004:0872a21": "爾時，勇戾大臣遠見二三人來，即發問言：「汝",
    "T14n0550_004:0872a22": "等無其事緣，何故來此？」諸人答言：「我等王",
    "T14n0550_004:0872a23": "舍大城所居，人眾哀告：『仁者！今此金色童子",
    "T14n0550_004:0872a24": "色相端嚴，眾德備具多人愛念，彼將別離，王",
    "T14n0550_004:0872a25": "舍城中一切人民極大逼惱，況復此人常樂",
    "T14n0550_004:0872a26": "正法、諸法律等，德行具足，此人無有少分過",
    "T14n0550_004:0872a27": "失，眾所共信。』王勅仁者，今為金色童子重",
    "T14n0550_004:0872a28": "復審細詳辯前事，我等以十萬金奉上於王，",
    "T14n0550_004:0872a29": "日照商主亦自排備眾多珍寶而以奉之，令",
    "T14n0550_004:0872b01": "王廣藏有所增益。」",
    "T14n0550_004:0872b02": "時勇戾大臣聞是語已，忿恚答言：「事定已久，",
    "T14n0550_004:0872b03": "汝等何故復令詳辯？又復何言與十萬金令",
    "T14n0550_004:0872b04": "增王藏，豈我今時非理取財增王府庫？汝等",
    "T14n0550_004:0872b05": "誠謂不知王意，汝諸人眾於一切處巧設計",
    "T14n0550_004:0872b06": "智，欲令王者作無義利，此非方便，乃是汝等",
    "T14n0550_004:0872b07": "出譏謗言謗於王者，若或餘事欲令王者同",
    "T14n0550_004:0872b08": "斯詳辯，即見多人悉皆破壞。」",
    "T14n0550_004:0872b09": "時勇戾大臣呵責彼等二三人已，即時呼召",
    "T14n0550_004:0872b10": "四類惡人：所謂造作極惡業者、不忍辱者、無",
    "T14n0550_004:0872b11": "慈愍者、無悲心者。召已，謂言：「汝等今速監逐",
    "T14n0550_004:0872b12": "彼諸膾宰之人出於城外，依我所言，如王法",
    "T14n0550_004:0872b13": "令殺彼童子。汝等勿得輒令放捨，自餘臣佐",
    "T14n0550_004:0872b14": "或有所言亦不可放。汝等若或依我教令斯",
    "T14n0550_004:0872b15": "即甚善；若不從命起異見者，我與汝等大生",
    "T14n0550_004:0872b16": "怨縛。」彼等答言：「我今從命。」",
    "T14n0550_004:0872b17": "是時，四監逐官受旨命已，各執利劍監逐前",
    "T14n0550_004:0872b18": "行。時諸膾宰審慮百端運謀方計，徐緩進步",
    "T14n0550_004:0872b19": "執持童子，迂轉四衢周行巷陌，欲令一切普",
    "T14n0550_004:0872b20": "使聞知，乃作是言：「苦哉！我今作何方計，今",
    "T14n0550_004:0872b21": "此童子脫免斯難？我等今時，豈能作此無義",
    "T14n0550_004:0872b22": "利事？」",
    "T14n0550_004:0872b23": "是時，四監逐官各執利劍，詣諸膾宰之前，告",
    "T14n0550_004:0872b24": "語彼言：「汝等宜應如，彼大臣所授旨命速營",
    "T14n0550_004:0872b25": "其事，汝等若不速出城外，如彼法令殺其童",
    "T14n0550_004:0872b26": "子，我即今時斷汝等命。」而彼四類極惡監逐",
    "T14n0550_004:0872b27": "之官，各執利劍其狀可畏，怒目觀視彼諸膾",
    "T14n0550_004:0872b28": "宰。是時，彼等慮其斷命，咸生驚怖，皆言：「苦",
    "T14n0550_004:0872b29": "哉！我等今時無復方計救此童子，須宜從命",
    "T14n0550_004:0872c01": "而將致殺。」言已，悲傷滿目垂淚。是時，四監逐",
    "T14n0550_004:0872c02": "官疾速催驅金色童子出於城外。當其童子",
    "T14n0550_004:0872c03": "出城之時，有無數百千人眾奔馳瞻覩，傷痛",
    "T14n0550_004:0872c04": "流淚，異口同音，咸作是言：「苦哉！苦哉！日照商",
    "T14n0550_004:0872c05": "主大寶散失，又此日照商主根源上族而悉",
    "T14n0550_004:0872c06": "斷壞，日照商主族中明炬而將息滅，日照商",
    "T14n0550_004:0872c07": "主族中最上髻珠墜落，日照商主清淨眼滅，",
    "T14n0550_004:0872c08": "日照商主妙好莊嚴今悉離散，日照商主心",
    "T14n0550_004:0872c09": "極痛傷其猶開剖，日照商主體中命殞。苦哉！",
    "T14n0550_004:0872c10": "苦哉！何故令此童子出於城外曠野孤逈寂",
    "T14n0550_004:0872c11": "寥之所？盤旋宛轉無救無依？今此童子於其",
    "T14n0550_004:0872c12": "最勝王舍城中，如清淨月為彼羅睺之所吞",
    "T14n0550_004:0872c13": "食，又此王舍大城如空中日白晝銷殞；王舍",
    "T14n0550_004:0872c14": "大城所居人眾，喪甘露眼迷失方處；王舍大",
    "T14n0550_004:0872c15": "城所居人眾，相續深愛而悉離散；王舍大城",
    "T14n0550_004:0872c16": "所居人眾妙好莊嚴今已廢棄；王舍大城所",
    "T14n0550_004:0872c17": "居人眾髻珠墜落；王舍大城所居人眾心所",
    "T14n0550_004:0872c18": "愛寶今悉破壞；王舍大城所居人眾目既喪，",
    "T14n0550_004:0872c19": "明將何瞻覩？我等今時見是事已，云何能生",
    "T14n0550_004:0872c20": "悅樂？心意誠謂我等無所依止。」",
    "T14n0550_004:0872c21": "爾時，童子既出城已，彼監逐官遣人來白勇",
    "T14n0550_004:0872c22": "戾大臣：「金色童子已出王舍大城。」時勇戾大",
    "T14n0550_004:0872c23": "臣聞已歡喜。",
    "T14n0550_004:0872c24": "爾時先所來者，其二三人聞是事已，愁憂不",
    "T14n0550_004:0872c25": "樂，寂然無依還訪城中。先同議者，彼彼人眾",
    "T14n0550_004:0872c26": "具陳上事，彼諸人眾聞已，愁憂寂無依托，互",
    "T14n0550_004:0872c27": "相議言：「汝等應知，我之國主阿闍世王，是",
    "T14n0550_004:0872c28": "惡王者不遵正理，昔害父命今作非法，以其",
    "T14n0550_004:0872c29": "有德色相端嚴眾所愛念勝智之人，而令殺",
    "T14n0550_004:0873a01": "害。苦哉！王者極無悲愍。苦哉！王者不知有德，",
    "T14n0550_004:0873a02": "王及臣輔無勝知見，何故不令依正法律審",
    "T14n0550_004:0873a03": "細詳辯？以勝善人輕為棄捨？又或時數使其",
    "T14n0550_004:0873a04": "然哉，正法隱陷增長非法，於濁時中信惡人",
    "T14n0550_004:0873a05": "語，故令有德極善之人生別離苦。苦哉！苦哉！",
    "T14n0550_004:0873a06": "深無義利。」",
    "T14n0550_004:0873a07": "金色童子因緣經卷第四"
}