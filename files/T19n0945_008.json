{
    "T19n0945_008:0141b17": "大佛頂如來密因修證了義諸",
    "T19n0945_008:0141b18": "菩薩萬行首楞嚴經卷第八(一名中印度那蘭陀",
    "T19n0945_008:0141b19": "大道場經，於灌頂部錄出別行)",
    "T19n0945_008:0141b21": "唐天竺沙門般剌蜜帝譯",
    "T19n0945_008:0141b22": "[0141b22] 「阿難！如是眾生一一類中，亦各各具十二顛",
    "T19n0945_008:0141b23": "倒；猶如&#x63D1;目亂花發生，顛倒妙圓真淨明心，",
    "T19n0945_008:0141b24": "具足如斯虛妄亂想。汝今修證佛三摩提，於",
    "T19n0945_008:0141b25": "是本因元所亂想，立三漸次方得除滅；如淨",
    "T19n0945_008:0141b26": "器中除去毒蜜，以諸湯水并雜灰香洗滌其",
    "T19n0945_008:0141b27": "器，後貯甘露。云何名為三種漸次？一者修習，",
    "T19n0945_008:0141b28": "除其助因；二者真修，刳其正性；三者增進，違",
    "T19n0945_008:0141b29": "其現業。",
    "T19n0945_008:0141c01": "[0141c01] 「云何助因？阿難！如是世界十二類生，不能自",
    "T19n0945_008:0141c02": "全依四食住，所謂段食、觸食、思食、識食，是故",
    "T19n0945_008:0141c03": "佛說一切眾生皆依食住。阿難！一切眾生食",
    "T19n0945_008:0141c04": "甘故生，食毒故死。是諸眾生求三摩提，當",
    "T19n0945_008:0141c05": "斷世間五種辛菜，是五種辛，熟食發婬，生啖",
    "T19n0945_008:0141c06": "增恚，如是世界食辛之人，縱能宣說十二部",
    "T19n0945_008:0141c07": "經，十方天仙嫌其臭穢咸皆遠離，諸餓鬼等",
    "T19n0945_008:0141c08": "因彼食次，舐其唇吻常與鬼住，福德日銷長",
    "T19n0945_008:0141c09": "無利益。是食辛人修三摩地，菩薩、天仙、十方",
    "T19n0945_008:0141c10": "善神不來守護，大力魔王得其方便，現作佛",
    "T19n0945_008:0141c11": "身來為說法，非毀禁戒讚婬怒癡，命終自為",
    "T19n0945_008:0141c12": "魔王眷屬，受魔福盡墮無間獄。阿難！修菩提",
    "T19n0945_008:0141c13": "者永斷五辛，是則名為第一增進修行漸次。",
    "T19n0945_008:0141c14": "[0141c14] 「云何正性？",
    "T19n0945_008:0141c15": "阿難！如是眾生入三摩地，要先嚴持清淨戒",
    "T19n0945_008:0141c16": "律，永斷婬心不&#x98E1;酒肉，以火淨食無啖生氣。",
    "T19n0945_008:0141c17": "阿難！是修行人，若不斷婬及與殺生，出三界",
    "T19n0945_008:0141c18": "者無有是處。常觀婬欲猶如毒蛇、如見怨賊，",
    "T19n0945_008:0141c19": "先持聲聞四棄八棄執身不動，後行菩薩清",
    "T19n0945_008:0141c20": "淨律儀執心不起，禁戒成就，則於世間永無",
    "T19n0945_008:0141c21": "相生相殺之業，偷劫不行無相負累，亦於世",
    "T19n0945_008:0141c22": "間不還宿債。是清淨人修三摩地，父母肉身",
    "T19n0945_008:0141c23": "不須天眼，自然觀見十方世界，&#x89A9;佛聞法親",
    "T19n0945_008:0141c24": "奉聖旨，得大神通遊十方界，宿命清淨得無",
    "T19n0945_008:0141c25": "艱嶮。是則名為第二增進修行漸次。",
    "T19n0945_008:0141c26": "[0141c26] 「云何現業？阿難！如是清淨持禁戒人心無貪",
    "T19n0945_008:0141c27": "婬，於外六塵不多流逸，因不流逸旋元自歸，",
    "T19n0945_008:0141c28": "塵既不緣根無所偶，反流全一六用不行，十",
    "T19n0945_008:0141c29": "方國土皎然清淨，譬如琉璃內懸明月。身心",
    "T19n0945_008:0142a01": "快然妙圓平等獲大安隱，一切如來密圓淨",
    "T19n0945_008:0142a02": "妙皆現其中，是人即獲無生法忍。從是漸修，",
    "T19n0945_008:0142a03": "隨所發行安立聖位，是則名為第三增進修",
    "T19n0945_008:0142a04": "行漸次。",
    "T19n0945_008:0142a05": "[0142a05] 「阿難！是善男子欲愛乾枯根境不偶，現前殘",
    "T19n0945_008:0142a06": "質不復續生，執心虛明純是智慧，慧性明圓",
    "T19n0945_008:0142a07": "瑩十方界，乾有其慧名乾慧地。欲習初乾",
    "T19n0945_008:0142a08": "未與如來法流水接，即以此心中中流入圓",
    "T19n0945_008:0142a09": "妙開敷，從真妙圓重發真妙，妙信常住，一切",
    "T19n0945_008:0142a10": "妄想滅盡無餘，中道純真名信心住。真信明",
    "T19n0945_008:0142a11": "了一切圓通，陰處界三不能為礙，如是乃至",
    "T19n0945_008:0142a12": "過去未來無數劫中捨身受身，一切習氣皆",
    "T19n0945_008:0142a13": "現在前，是善男子皆能憶念，得無遺忘名念",
    "T19n0945_008:0142a14": "心住。妙圓純真真精發化，無始習氣通一精",
    "T19n0945_008:0142a15": "明，唯以精明進趣真淨名精進心，心精現前",
    "T19n0945_008:0142a16": "純以智慧名慧心住。執持智明周遍寂湛，寂",
    "T19n0945_008:0142a17": "妙常凝，名定心住。定光發明明性深入，唯進",
    "T19n0945_008:0142a18": "無退，名不退心。心進安然保持不失，十方如",
    "T19n0945_008:0142a19": "來氣分交接，名護法心。覺明保持，能以妙力",
    "T19n0945_008:0142a20": "迴佛慈光向佛安住，猶如雙鏡光明相對，其",
    "T19n0945_008:0142a21": "中妙影重重相入，名迴向心。心光密迴，獲佛",
    "T19n0945_008:0142a22": "常凝無上妙淨，安住無為得無遺失，名戒心",
    "T19n0945_008:0142a23": "住。住戒自在能遊十方，所去隨願，名願心",
    "T19n0945_008:0142a24": "住。",
    "T19n0945_008:0142a25": "[0142a25] 「阿難！是善男子以真方便發此十心，心精發",
    "T19n0945_008:0142a26": "揮十用涉入，圓成一心，名發心住。心中發明",
    "T19n0945_008:0142a27": "如淨&#x7460;璃，內現精金，以前妙心履以成地，名",
    "T19n0945_008:0142a28": "治地住。心地涉知俱得明了，遊履十方得無",
    "T19n0945_008:0142a29": "留礙，名修行住。行與佛同受佛氣分，如中",
    "T19n0945_008:0142b01": "陰身自求父母，陰信冥通入如來種，名生貴",
    "T19n0945_008:0142b02": "住。既遊道胎親奉覺胤，如胎已成人相不缺，",
    "T19n0945_008:0142b03": "名方便具足住。容貌如佛心相亦同，名正心",
    "T19n0945_008:0142b04": "住。身心合成日益增長，名不退住。十身靈相",
    "T19n0945_008:0142b05": "一時具足，名童真住。形成出胎親為佛子，名",
    "T19n0945_008:0142b06": "法王子住。表以成人如國大王，以諸國事分",
    "T19n0945_008:0142b07": "委太子，彼剎利王世子長成陳列灌頂，名灌",
    "T19n0945_008:0142b08": "頂住。",
    "T19n0945_008:0142b09": "[0142b09] 「阿難！是善男子成佛子已，具足無量如來妙",
    "T19n0945_008:0142b10": "德，十方隨順，名歡喜行。善能利益一切眾生，",
    "T19n0945_008:0142b11": "名饒益行。自覺覺他得無違拒，名無嗔恨行。",
    "T19n0945_008:0142b12": "種類出生窮未來際，三世平等十方通達，名",
    "T19n0945_008:0142b13": "無盡行。一切合同，種種法門得無差誤，名離",
    "T19n0945_008:0142b14": "癡亂行。則於同中顯現群異，一一異相各各",
    "T19n0945_008:0142b15": "見同，名善現行。如是乃至十方虛空滿足微",
    "T19n0945_008:0142b16": "塵，一一塵中現十方界，現塵現界不相留礙，",
    "T19n0945_008:0142b17": "名無著行。種種現前咸是第一波羅蜜多，名",
    "T19n0945_008:0142b18": "尊重行。如是圓融能成十方諸佛軌則，名善",
    "T19n0945_008:0142b19": "法行。一一皆是清淨無漏，一真無為性本然",
    "T19n0945_008:0142b20": "故，名真實行。",
    "T19n0945_008:0142b21": "[0142b21] 「阿難！是善男子滿足神通成佛事已，純潔精",
    "T19n0945_008:0142b22": "真遠諸留患，當度眾生滅除度相，迴無為",
    "T19n0945_008:0142b23": "心向涅槃路，名救護一切眾生離眾生相迴",
    "T19n0945_008:0142b24": "向。壞其可壞遠離諸離，名不壞迴向。本覺湛",
    "T19n0945_008:0142b25": "然覺齊佛覺，名等一切佛迴向。精真發明地",
    "T19n0945_008:0142b26": "如佛地，名至一切處迴向。世界如來互相涉",
    "T19n0945_008:0142b27": "入得無罣礙，名無盡功德藏迴向。於同佛地，",
    "T19n0945_008:0142b28": "地中各各生清淨因，依因發揮取涅槃道，名",
    "T19n0945_008:0142b29": "隨順平等善根迴向。真根既成，十方眾生皆",
    "T19n0945_008:0142c01": "我本性，性圓成就不失眾生，名隨順等觀",
    "T19n0945_008:0142c02": "一切眾生迴向。即一切法離一切相，唯即與",
    "T19n0945_008:0142c03": "離二無所著，名如相迴向。真得所如十方無",
    "T19n0945_008:0142c04": "礙，名無縛解脫迴向。性德圓成法界量滅，名",
    "T19n0945_008:0142c05": "法界無量迴向。[0142c05] 「阿難！是善男子盡是清淨四",
    "T19n0945_008:0142c06": "十一心，次成四種妙圓加行。即以佛覺用為",
    "T19n0945_008:0142c07": "己心，若出未出，猶如鑽火欲然其木，名為煖",
    "T19n0945_008:0142c08": "地。又以己心成佛所履，若依非依如登高山，",
    "T19n0945_008:0142c09": "身入虛空下有微礙，名為頂地。心佛二同善",
    "T19n0945_008:0142c10": "得中道，如忍事人非懷非出，名為忍地。數量",
    "T19n0945_008:0142c11": "銷滅，迷覺中道二無所目，名世第一地。",
    "T19n0945_008:0142c12": "[0142c12] 「阿難！是善男子於大菩提善得通達，覺通如",
    "T19n0945_008:0142c13": "來盡佛境界，名歡喜地。異性入同同性亦滅，",
    "T19n0945_008:0142c14": "名離垢地。淨極明生，名發光地。明極覺滿，名",
    "T19n0945_008:0142c15": "焰慧地。一切同異所不能至，名難勝地。無為",
    "T19n0945_008:0142c16": "真如性淨明露，名現前地。盡真如際，名遠行",
    "T19n0945_008:0142c17": "地。一真如心，名不動地。發真如用，名善慧地。",
    "T19n0945_008:0142c18": "[0142c18] 「阿難！是諸菩薩從此已往，修習畢功功德圓",
    "T19n0945_008:0142c19": "滿，亦目此地名修習位，慈陰妙雲覆涅槃海，",
    "T19n0945_008:0142c20": "名法雲地。如來逆流，如是菩薩順行而至覺",
    "T19n0945_008:0142c21": "際入交，名為等覺。[0142c21] 「阿難！從乾慧心至等覺已，",
    "T19n0945_008:0142c22": "是覺始獲金剛心中初乾慧地，如是重重單",
    "T19n0945_008:0142c23": "複十二，方盡妙覺成無上道，是種種地皆以",
    "T19n0945_008:0142c24": "金剛觀察如幻十種深喻，奢摩他中用諸",
    "T19n0945_008:0142c25": "如來毘婆舍那，清淨修證漸次深入。阿難！如",
    "T19n0945_008:0142c26": "是皆以三增進故，善能成就五十五位真菩",
    "T19n0945_008:0142c27": "提路，作是觀者名為正觀；若他觀者名為邪",
    "T19n0945_008:0142c28": "觀。」",
    "T19n0945_008:0142c29": "[0142c29] 爾時，文殊師利法王子在大眾中即從座起，",
    "T19n0945_008:0143a01": "頂禮佛足而白佛言：「當何名是經？我及眾生",
    "T19n0945_008:0143a02": "云何奉持？」[0143a02] 佛告文殊師利：「是經名『大佛頂悉",
    "T19n0945_008:0143a03": "怛多般怛囉無上寶印十方如來清淨海眼』；",
    "T19n0945_008:0143a04": "亦名『救護親因度脫阿難及此會中性比丘",
    "T19n0945_008:0143a05": "尼得菩提心入遍知海』；亦名『如來密因修證",
    "T19n0945_008:0143a06": "了義』，亦名『大方廣妙蓮華王十方佛母陀羅",
    "T19n0945_008:0143a07": "尼&#x546A;』；亦名『灌頂章句諸菩薩萬行首楞嚴』。汝",
    "T19n0945_008:0143a08": "當奉持。」",
    "T19n0945_008:0143a09": "[0143a09] 說是語已，即時阿難及諸大眾，得蒙如來開",
    "T19n0945_008:0143a10": "示密印般怛囉義，兼聞此經了義名目，頓悟",
    "T19n0945_008:0143a11": "禪那修進聖位，增上妙理心慮虛凝，斷除三",
    "T19n0945_008:0143a12": "界修心六品微細煩惱，即從座起頂禮佛足，",
    "T19n0945_008:0143a13": "合掌恭敬而白佛言：「大威德世尊！慈音無遮，",
    "T19n0945_008:0143a14": "善開眾生微細沈惑，令我今日身意快然得",
    "T19n0945_008:0143a15": "大饒益。世尊！若此妙明真淨妙心本來遍圓，",
    "T19n0945_008:0143a16": "如是乃至大地草木蠕動含靈本元真如，即",
    "T19n0945_008:0143a17": "是如來成佛真體。佛體真實，云何復有地獄、",
    "T19n0945_008:0143a18": "餓鬼、畜生、修羅、人、天等道？世尊！此道為復本",
    "T19n0945_008:0143a19": "來自有？為是眾生妄習生起？世尊！如寶蓮香",
    "T19n0945_008:0143a20": "比丘尼，持菩薩戒私行婬欲，妄言行婬非殺、",
    "T19n0945_008:0143a21": "非偷無有業報，發是語已，先於女根生大猛",
    "T19n0945_008:0143a22": "火，後於節節猛火燒然，墮無間獄。&#x7460;璃大王、",
    "T19n0945_008:0143a23": "善星比丘，&#x7460;璃為誅瞿曇族姓，善星妄說一",
    "T19n0945_008:0143a24": "切法空，生身陷入阿鼻地獄。此諸地獄為有",
    "T19n0945_008:0143a25": "定處？為復自然？彼彼發業各各私受，唯垂大",
    "T19n0945_008:0143a26": "慈發開童蒙，令諸一切持戒眾生聞決定義，",
    "T19n0945_008:0143a27": "歡喜頂戴謹潔無犯。」",
    "T19n0945_008:0143a28": "[0143a28] 佛告阿難：「快哉此問！令諸眾生不入邪見。汝",
    "T19n0945_008:0143a29": "今諦聽！當為汝說。阿難！一切眾生實本真淨，",
    "T19n0945_008:0143b01": "因彼妄見有妄習生，因此分開內分外分。阿",
    "T19n0945_008:0143b02": "難！內分即是眾生分內，因諸愛染發起妄情，",
    "T19n0945_008:0143b03": "情積不休能生愛水，是故眾生心憶珍羞口",
    "T19n0945_008:0143b04": "中水出，心憶前人或憐或恨目中淚盈，貪求",
    "T19n0945_008:0143b05": "財寶心發愛涎舉體光潤，心著行婬男女二",
    "T19n0945_008:0143b06": "根自然流液。阿難！諸愛雖別流結是同，潤濕",
    "T19n0945_008:0143b07": "不昇自然從墜，此名內分。",
    "T19n0945_008:0143b08": "[0143b08] 「阿難！外分即是眾生分外，因諸渴仰發明虛",
    "T19n0945_008:0143b09": "想，想積不休能生勝氣，是故眾生心持禁戒",
    "T19n0945_008:0143b10": "舉身輕清，心持&#x546A;印顧眄雄毅，心欲生天夢",
    "T19n0945_008:0143b11": "想飛舉，心存佛國聖境冥現，事善知識自輕",
    "T19n0945_008:0143b12": "身命。阿難！諸想雖別輕舉是同，飛動不沈自",
    "T19n0945_008:0143b13": "然超越，此名外分。",
    "T19n0945_008:0143b14": "[0143b14] 「阿難！一切世間生死相續，生從順習死從變",
    "T19n0945_008:0143b15": "流，臨命終時未捨暖觸，一生善惡俱時頓",
    "T19n0945_008:0143b16": "現，死逆生順二習相交，純想即飛必生天上，",
    "T19n0945_008:0143b17": "若飛心中兼福兼慧及與淨願，自然心開見",
    "T19n0945_008:0143b18": "十方佛，一切淨土隨願往生；情少想多輕舉",
    "T19n0945_008:0143b19": "非遠，即為飛仙、大力鬼王、飛行夜叉、地行羅",
    "T19n0945_008:0143b20": "剎，遊於四天所去無礙，其中若有善願善心",
    "T19n0945_008:0143b21": "護持我法，或護禁戒隨持戒人，或護神&#x546A;隨",
    "T19n0945_008:0143b22": "持&#x546A;者，或護禪定保綏法忍，是等親住如來",
    "T19n0945_008:0143b23": "座下；情想均等不飛不墜生於人間，想明斯",
    "T19n0945_008:0143b24": "聰情幽斯鈍；情多想少流入橫生，重為毛群",
    "T19n0945_008:0143b25": "輕為羽族；七情三想沈下水輪，生於火際受",
    "T19n0945_008:0143b26": "氣猛火，身為餓鬼常被焚燒、水能害己，無食",
    "T19n0945_008:0143b27": "無飲經百千劫；九情一想下洞火輪，身入風",
    "T19n0945_008:0143b28": "火二交過地，輕生有間重生無間二種地獄；",
    "T19n0945_008:0143b29": "純情即沈入阿鼻獄，若沈心中有謗大乘、毀",
    "T19n0945_008:0143c01": "佛禁戒、誑妄說法、虛貪信施、濫膺恭敬、五逆",
    "T19n0945_008:0143c02": "十重，更生十方阿鼻地獄。循造惡業雖則自",
    "T19n0945_008:0143c03": "招，眾同分中兼有元地。",
    "T19n0945_008:0143c04": "[0143c04] 「阿難！此等皆是彼諸眾生自業所感，造十習",
    "T19n0945_008:0143c05": "因受六交報。云何十因？[0143c05] 「阿難！一者婬習交接，",
    "T19n0945_008:0143c06": "發於相磨，研磨不休，如是故有大猛火光於",
    "T19n0945_008:0143c07": "中發動，如人以手自相磨觸暖相現前；二",
    "T19n0945_008:0143c08": "習相然，故有鐵床銅柱諸事。是故十方一切如",
    "T19n0945_008:0143c09": "來，色目行婬，同名欲火；菩薩見欲如避火坑。",
    "T19n0945_008:0143c10": "[0143c10] 「二者貪習交計，發於相吸，吸攬不止，如是故",
    "T19n0945_008:0143c11": "有積寒堅&#x6C37;於中凍冽，如人以口吸縮風氣",
    "T19n0945_008:0143c12": "有冷觸生；二習相凌，故有吒吒波波囉囉，",
    "T19n0945_008:0143c13": "青赤白蓮寒&#x6C37;等事。是故十方一切如來，色",
    "T19n0945_008:0143c14": "目多求同名貪水；菩薩見貪如避瘴海。",
    "T19n0945_008:0143c15": "[0143c15] 「三者慢習交凌，發於相恃，馳流不息，如是故",
    "T19n0945_008:0143c16": "有騰逸奔波積波為水，如人口舌自相綿味",
    "T19n0945_008:0143c17": "因而水發；二習相鼓，故有血河、灰河、熱沙、毒",
    "T19n0945_008:0143c18": "海、融銅灌吞諸事。是故十方一切如來，色目",
    "T19n0945_008:0143c19": "我慢名飲癡水；菩薩見慢如避巨溺。",
    "T19n0945_008:0143c20": "[0143c20] 「四者嗔習交衝，發於相忤，忤結不息，心熱發",
    "T19n0945_008:0143c21": "火鑄氣為金，如是故有刀山、鐵橛、劍樹、劍輪、",
    "T19n0945_008:0143c22": "斧鉞、鎗鋸，如人銜冤殺氣飛動；二習相擊，故",
    "T19n0945_008:0143c23": "有宮、割、斬、斫、剉、刺、搥、擊諸事。是故十方一切",
    "T19n0945_008:0143c24": "如來，色目嗔恚名利刀劍；菩薩見嗔如避誅",
    "T19n0945_008:0143c25": "戮。",
    "T19n0945_008:0143c26": "[0143c26] 「五者詐習交誘，發於相調，引起不住，如是故",
    "T19n0945_008:0143c27": "有繩木絞挍，如水浸田草木生長；二習相延，",
    "T19n0945_008:0143c28": "故有杻械、枷鎖、鞭杖、撾棒諸事。是故十方一",
    "T19n0945_008:0143c29": "切如來，色目姦偽同名讒賊；菩薩見詐如畏",
    "T19n0945_008:0144a01": "&#x72B2;狼。",
    "T19n0945_008:0144a02": "[0144a02] 「六者誑習交欺，發於相&#x8AB7;，誣&#x8AB7;不止飛心",
    "T19n0945_008:0144a03": "造姦，如是故有塵土、屎尿、穢污不淨，如塵隨",
    "T19n0945_008:0144a04": "風各無所見；二習相加，故有沒溺、騰擲、飛墜、",
    "T19n0945_008:0144a05": "漂淪諸事。是故十方一切如來，色目欺誑同",
    "T19n0945_008:0144a06": "名劫殺；菩薩見誑如踐蛇虺。",
    "T19n0945_008:0144a07": "[0144a07] 「七者怨習交嫌，發于銜恨，如是故有飛石、投",
    "T19n0945_008:0144a08": "&#x7930;、匣貯、車檻、甕盛、囊撲，如陰毒人懷抱畜",
    "T19n0945_008:0144a09": "惡；二習相吞，故有投擲、擒捉、擊射、挽撮諸事。",
    "T19n0945_008:0144a10": "是故十方一切如來，色目怨家名違害鬼；菩",
    "T19n0945_008:0144a11": "薩見怨如飲鴆酒。",
    "T19n0945_008:0144a12": "[0144a12] 「八者見習交明，如薩迦耶見戒禁取，邪悟諸",
    "T19n0945_008:0144a13": "業，發於違拒出生相返，如是故有王使主吏",
    "T19n0945_008:0144a14": "證執文藉；如行路人來往相見，二習相交，故",
    "T19n0945_008:0144a15": "有勘問、權詐、考訊、推鞫、察訪、披究，照明善惡童",
    "T19n0945_008:0144a16": "子手執文簿辭辯諸事。是故十方一切如來，",
    "T19n0945_008:0144a17": "色目惡見同名見坑；菩薩見諸虛妄遍執如",
    "T19n0945_008:0144a18": "入毒壑。",
    "T19n0945_008:0144a19": "[0144a19] 「九者枉習交加，發於誣謗，如是故有合山、合",
    "T19n0945_008:0144a20": "石、碾磑、耕磨，如讒賊人逼枉良善；二習相排，",
    "T19n0945_008:0144a21": "故有押捺、搥按、蹙漉、衝度諸事。是故十方一",
    "T19n0945_008:0144a22": "切如來，色目怨謗同名讒虎；菩薩見枉如遭",
    "T19n0945_008:0144a23": "霹靂。",
    "T19n0945_008:0144a24": "[0144a24] 「十者訟習交諠，發於藏覆，如是故有鑒見照",
    "T19n0945_008:0144a25": "燭，如於日中不能藏影；故有惡友、業鏡、火珠",
    "T19n0945_008:0144a26": "披露宿業對驗諸事。是故十方一切如來，色",
    "T19n0945_008:0144a27": "目覆藏同名陰賊；菩薩觀覆如戴高山履於",
    "T19n0945_008:0144a28": "巨海。[0144a28] 「云何六報？阿難！一切眾生六識造業，所",
    "T19n0945_008:0144a29": "招惡報從六根出。[0144a29] 「云何惡報從六根出？一者",
    "T19n0945_008:0144b01": "見報招引惡果。此見業交，則臨終時先見猛",
    "T19n0945_008:0144b02": "火滿十方界，亡者神識飛墜乘煙，入無間獄",
    "T19n0945_008:0144b03": "發明二相：",
    "T19n0945_008:0144b04": "[0144b04] 「一者明見，則能遍見種種惡物，生無量畏；二",
    "T19n0945_008:0144b05": "者暗見，寂然不見，生無量恐。如是見火、燒",
    "T19n0945_008:0144b06": "聽能為鑊湯洋銅；燒息能為黑&#x70DF;紫焰；燒味",
    "T19n0945_008:0144b07": "能為燋丸鐵糜；燒觸能為熱灰爐炭；燒心能",
    "T19n0945_008:0144b08": "生星火迸灑煽鼓空界。",
    "T19n0945_008:0144b09": "[0144b09] 「二者聞報招引惡果。此聞業交，則臨終時先",
    "T19n0945_008:0144b10": "見波濤沒溺天地，亡者神識降注乘流，入無",
    "T19n0945_008:0144b11": "間獄發明二相：一者開聽，聽種種鬧精神&#x6117;",
    "T19n0945_008:0144b12": "亂；二者閉聽，寂無所聞幽魄沈沒。如是聞波，",
    "T19n0945_008:0144b13": "注聞則能為責為詰；注見則能為雷為吼，為",
    "T19n0945_008:0144b14": "惡毒氣；注息則能為雨為霧，灑諸毒虫周滿",
    "T19n0945_008:0144b15": "身體；注味則能為膿為血種種雜穢；注觸則",
    "T19n0945_008:0144b16": "能為畜為鬼為屎為尿；注意則能為電為雹",
    "T19n0945_008:0144b17": "摧碎心魄。",
    "T19n0945_008:0144b18": "[0144b18] 「三者嗅報招引惡果。此嗅業交，則臨終時先",
    "T19n0945_008:0144b19": "見毒氣充塞遠近，亡者神識從地涌出，入無",
    "T19n0945_008:0144b20": "間獄發明二相：一者通聞，被諸惡氣薰極心",
    "T19n0945_008:0144b21": "擾；二者塞聞，氣掩不通悶絕於地。如是嗅",
    "T19n0945_008:0144b22": "氣，衝息則能為質為履；衝見則能為火為炬；",
    "T19n0945_008:0144b23": "衝聽則能為沒為溺為洋為沸；衝味則能為",
    "T19n0945_008:0144b24": "餒為爽；衝觸則能為綻為爛，為大肉山，有百",
    "T19n0945_008:0144b25": "千眼無量咂食；衝思則能為灰為瘴，為飛砂",
    "T19n0945_008:0144b26": "&#x7930;擊碎身體。",
    "T19n0945_008:0144b27": "[0144b27] 「四者味報招引惡果。此味業交，則臨終時先",
    "T19n0945_008:0144b28": "見鐵網猛炎熾烈周覆世界，亡者神識下透",
    "T19n0945_008:0144b29": "挂網倒懸其頭，入無間獄發明二相：一者吸",
    "T19n0945_008:0144c01": "氣，結成寒&#x6C37;凍裂身肉；二者吐氣，飛為猛",
    "T19n0945_008:0144c02": "火燋爛骨髓。如是嘗味，歷嘗則能為承為忍；",
    "T19n0945_008:0144c03": "歷見則能為然金石；歷聽則能為利兵刃；歷",
    "T19n0945_008:0144c04": "息則能為大鐵籠彌覆國土；歷觸則能為弓",
    "T19n0945_008:0144c05": "為箭為弩為射；歷思則能為飛熱鐵從空雨",
    "T19n0945_008:0144c06": "下。",
    "T19n0945_008:0144c07": "[0144c07] 「五者觸報招引惡果。此觸業交，則臨終時先",
    "T19n0945_008:0144c08": "見大山四面來合無復出路，亡者神識見大",
    "T19n0945_008:0144c09": "鐵城，火蛇火狗虎狼師子，牛頭獄卒、馬頭羅",
    "T19n0945_008:0144c10": "剎，手執槍&#x77DF;驅入城門，向無間獄發明二",
    "T19n0945_008:0144c11": "相：一者合觸，合山逼體骨肉血潰；二者離觸，",
    "T19n0945_008:0144c12": "刀劍觸身心肝屠裂。如是合觸，歷觸則能為",
    "T19n0945_008:0144c13": "道為觀為廳為案；歷見則能為燒為爇；歷聽",
    "T19n0945_008:0144c14": "則能為撞為擊為剚為射；歷息則能為括為",
    "T19n0945_008:0144c15": "袋為拷為縛；歷嘗則能為耕為鉗為斬為截；",
    "T19n0945_008:0144c16": "歷思則能為墜為飛為煎為炙。",
    "T19n0945_008:0144c17": "[0144c17] 「六者思報招引惡果。此思業交，則臨終時先",
    "T19n0945_008:0144c18": "見惡風吹壞國土，亡者神識被吹上空旋落",
    "T19n0945_008:0144c19": "乘風，墮無間獄發明二相：一者不覺，迷極則",
    "T19n0945_008:0144c20": "荒奔走不息；二者不迷，覺知則苦無量煎燒",
    "T19n0945_008:0144c21": "痛深難忍。如是邪思，結思則能為方為所；結",
    "T19n0945_008:0144c22": "見則能為鑒為證；結聽則能為大合石，為&#x6C37;",
    "T19n0945_008:0144c23": "為霜為土為霧；結息則能為大火車火船火",
    "T19n0945_008:0144c24": "檻；結嘗則能為大叫喚，為悔為泣；結觸則能",
    "T19n0945_008:0144c25": "為大為小，為一日中萬生萬死，為偃為仰。",
    "T19n0945_008:0144c26": "[0144c26] 「阿難！是名地獄十因六果，皆是眾生迷妄所",
    "T19n0945_008:0144c27": "造。若諸眾生惡業圓造，入阿鼻獄受無量苦",
    "T19n0945_008:0144c28": "經無量劫；六根各造，及彼所作兼境兼根，是",
    "T19n0945_008:0144c29": "人則入八無間獄；身口意三，作殺盜婬，是人",
    "T19n0945_008:0145a01": "則入十八地獄；三業不兼，中間或為一殺一",
    "T19n0945_008:0145a02": "盜，是人則入三十六地獄；見見一根單犯一",
    "T19n0945_008:0145a03": "業，是人則入一百八地獄。由是眾生別作別",
    "T19n0945_008:0145a04": "造，於世界中入同分地，妄想發生非本來有。",
    "T19n0945_008:0145a05": "[0145a05] 「復次，阿難！是諸眾生非破律儀，犯菩薩戒，毀",
    "T19n0945_008:0145a06": "佛涅槃，諸餘雜業歷劫燒然，後還罪畢受諸",
    "T19n0945_008:0145a07": "鬼形；若於本因貪物為罪，是人罪畢遇物成",
    "T19n0945_008:0145a08": "形，名為魑鬼；貪色為罪，是人罪畢遇風成形，",
    "T19n0945_008:0145a09": "名為魑鬼；貪惑為罪，是人罪畢遇畜成形，名",
    "T19n0945_008:0145a10": "為魅鬼；貪恨為罪，是人罪畢遇蟲成形，名蠱",
    "T19n0945_008:0145a11": "毒鬼；貪憶為罪，是人罪畢遇衰成形，名為癘",
    "T19n0945_008:0145a12": "鬼；貪&#x6160;為罪，是人罪畢遇氣成形，名為餓鬼；",
    "T19n0945_008:0145a13": "貪罔為罪，是人罪畢遇幽為形，名為魘鬼；",
    "T19n0945_008:0145a14": "貪明為罪，是人罪畢遇精為形，名魍魎鬼；貪",
    "T19n0945_008:0145a15": "成為罪，是人罪畢遇明為形，名役使鬼；貪黨",
    "T19n0945_008:0145a16": "為罪，是人罪畢遇人為形，名傳送鬼。阿難！是",
    "T19n0945_008:0145a17": "人皆以純情墜落，業火燒乾上出為鬼，此等",
    "T19n0945_008:0145a18": "皆是自妄想業之所招引；若悟菩提，則妙圓",
    "T19n0945_008:0145a19": "明，本無所有。",
    "T19n0945_008:0145a20": "[0145a20] 「復次，阿難！鬼業既盡，則情與想二俱成空，方",
    "T19n0945_008:0145a21": "於世間與元負人怨對相值，身為畜生酬其",
    "T19n0945_008:0145a22": "宿債。物怪之鬼物銷報盡，生於世間多為梟",
    "T19n0945_008:0145a23": "類；風魑之鬼風銷報盡，生於世間多為咎徵",
    "T19n0945_008:0145a24": "一切異類；畜魅之鬼畜死報盡，生於世間多",
    "T19n0945_008:0145a25": "為狐類；蟲蠱之鬼蟲滅報盡，生於世間多為",
    "T19n0945_008:0145a26": "毒類；衰癘之鬼衰窮報盡，生於世間多為蛔",
    "T19n0945_008:0145a27": "類；受氣之鬼氣銷報盡，生於世間多為食類；",
    "T19n0945_008:0145a28": "綿幽之鬼幽銷報盡，生於世間多為服類；和",
    "T19n0945_008:0145a29": "精之鬼和銷報盡，生於世間多為應類；明靈",
    "T19n0945_008:0145b01": "之鬼明滅報盡，生於世間多為休徵一切諸",
    "T19n0945_008:0145b02": "類；依人之鬼人亡報盡，生於世間多於循",
    "T19n0945_008:0145b03": "類。阿難！是等皆以業火乾枯，酬其宿債傍為",
    "T19n0945_008:0145b04": "畜生，此等亦皆自虛妄業之所招引；若悟菩",
    "T19n0945_008:0145b05": "提，則此妄緣本無所有。如汝所言寶蓮香等，",
    "T19n0945_008:0145b06": "及&#x7460;璃王善星比丘，如是惡業本自發明，非",
    "T19n0945_008:0145b07": "從天降亦非地出亦非人與，自妄所招還自",
    "T19n0945_008:0145b08": "來受；菩提心中皆為浮妄虛想凝結。",
    "T19n0945_008:0145b09": "[0145b09] 「復次，阿難！從是畜生酬償先債，若彼酬者分",
    "T19n0945_008:0145b10": "越所酬，此等眾生還復為人返徵其剩，如",
    "T19n0945_008:0145b11": "彼有力兼有福德，則於人中不捨人身酬還",
    "T19n0945_008:0145b12": "彼力；若無福者，還為畜生償彼餘直。阿難！當",
    "T19n0945_008:0145b13": "知若用錢物或役其力，償足自停，如於中間",
    "T19n0945_008:0145b14": "殺彼身命或食其肉，如是乃至經微塵劫，相",
    "T19n0945_008:0145b15": "食相誅猶如轉輪，互為高下無有休息；除奢",
    "T19n0945_008:0145b16": "摩他及佛出世，不可停寢。汝今應知，彼梟倫",
    "T19n0945_008:0145b17": "者酬足復形，生人道中參合頑類；彼咎徵者",
    "T19n0945_008:0145b18": "酬足復形，生人道中參合愚類；彼狐倫者酬",
    "T19n0945_008:0145b19": "足復形，生人道中參於佷類；彼毒倫者酬足",
    "T19n0945_008:0145b20": "復形，生人道中參合庸類；彼蛔倫者酬足復",
    "T19n0945_008:0145b21": "形，生人道中參合微類；彼食倫者酬足復形，",
    "T19n0945_008:0145b22": "生人道中參合柔類；彼服倫者酬足復形，生",
    "T19n0945_008:0145b23": "人道中參合勞類；彼應倫者酬足復形，生人",
    "T19n0945_008:0145b24": "道中參於文類；彼休徵者酬足復形，生人道",
    "T19n0945_008:0145b25": "中參合明類；彼諸循倫酬足復形，生人道中",
    "T19n0945_008:0145b26": "參於達類。阿難！是等皆以宿債畢酬復形人",
    "T19n0945_008:0145b27": "道，皆無始來業計顛倒相生相殺，不遇如來",
    "T19n0945_008:0145b28": "不聞正法，於塵勞中法爾輪轉，此輩名為可",
    "T19n0945_008:0145b29": "憐愍者。",
    "T19n0945_008:0145c01": "[0145c01] 「阿難！復有從人不依正覺修三摩地，別修妄",
    "T19n0945_008:0145c02": "念存想固形，遊於山林人不及處，有十仙",
    "T19n0945_008:0145c03": "種。阿難！彼諸眾生，堅固服餌而不休息，食道",
    "T19n0945_008:0145c04": "圓成，名地行仙；堅固草木而不休息，藥道圓",
    "T19n0945_008:0145c05": "成，名飛行仙；堅固金石而不休息，化道圓成，",
    "T19n0945_008:0145c06": "名遊行仙；堅固動止而不休息，氣精圓成，名",
    "T19n0945_008:0145c07": "空行仙；堅固津液而不休息，潤德圓成，名天",
    "T19n0945_008:0145c08": "行仙；堅固精色而不休息，吸粹圓成，名通行",
    "T19n0945_008:0145c09": "仙；堅固&#x546A;禁而不休息，術法圓成，名道行仙；",
    "T19n0945_008:0145c10": "堅固思念而不休息，思憶圓成，名照行仙；堅",
    "T19n0945_008:0145c11": "固交遘而不休息，感應圓成，名精行仙；堅固",
    "T19n0945_008:0145c12": "變化而不休息，覺悟圓成，名絕行仙。阿難！是",
    "T19n0945_008:0145c13": "等皆於人中鍊心，不循正覺，別得生理壽千",
    "T19n0945_008:0145c14": "萬歲，休止深山或大海島絕於人境，斯亦輪",
    "T19n0945_008:0145c15": "迴妄想流轉，不修三昧，報盡還來散入諸趣。",
    "T19n0945_008:0145c16": "[0145c16] 「阿難！諸世間人不求常住，未能捨諸妻妾恩",
    "T19n0945_008:0145c17": "愛，於邪婬中心不流逸澄瑩生明，命終之後",
    "T19n0945_008:0145c18": "&#x96A3;於日月，如是一類名四天王天；於己妻房",
    "T19n0945_008:0145c19": "婬愛微薄，於淨居時不得全味，命終之後",
    "T19n0945_008:0145c20": "超日月明居人間頂，如是一類名忉利天；逢",
    "T19n0945_008:0145c21": "欲暫交去無思憶，於人間世動少靜多，命終",
    "T19n0945_008:0145c22": "之後於虛空中朗然安住，日月光明上照不",
    "T19n0945_008:0145c23": "及，是諸人等自有光明，如是一類名須焰摩",
    "T19n0945_008:0145c24": "天；一切時靜，有應觸來未能違戾，命終之後",
    "T19n0945_008:0145c25": "上昇精微，不接下界諸人天境，乃至劫壞三",
    "T19n0945_008:0145c26": "災不及，如是一類名兜率陀天；我無欲心應",
    "T19n0945_008:0145c27": "汝行事，於橫陳時味如嚼蠟，命終之後生越",
    "T19n0945_008:0145c28": "化地，如是一類名樂變化天；無世間心同世",
    "T19n0945_008:0145c29": "行事，於行事交了然超越，命終之後遍能出",
    "T19n0945_008:0146a01": "超化無化境，如是一類名他化自在天。阿難！",
    "T19n0945_008:0146a02": "如是六天，形雖出動心跡尚交，自此已還名",
    "T19n0945_008:0146a03": "為欲界。"
}