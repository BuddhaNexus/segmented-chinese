{
    "X15n0302_009:0329c12": "楞嚴經略疏卷之九",
    "X15n0302_009:0329c13": "福州鼓山湧泉禪寺沙門 元賢 述",
    "X15n0302_009:0329c14": "[0329c14] 阿難世間一切所修心人(至)名為三禪。",
    "X15n0302_009:0329c15": "[0329c15] 此下名色界十八天也此界無飲食婬愛睡眠三欲",
    "X15n0302_009:0329c16": "但有依正色相故云色界又以心離欲染名梵世以",
    "X15n0302_009:0329c17": "心離散動名禮天凡生此者必欲心全伏十善具足",
    "X15n0302_009:0329c18": "加以有漏禪觀者也若人不用真三摩地但以六行",
    "X15n0302_009:0329c19": "執身不婬至於想念俱無則心&#x8FF9;不交不留欲界必",
    "X15n0302_009:0329c20": "能上生梵世身為梵侶故名梵眾天若欲習既除淨",
    "X15n0302_009:0329c21": "心益著於諸律儀自然愛樂隨順是人應時能贊弘",
    "X15n0302_009:0329c22": "梵化故名梵輔天若淨心轉勝至於身心妙圓則出",
    "X15n0302_009:0329c23": "入動靜無非妙圓戒德淨矣復加以明悟慧解過人",
    "X15n0302_009:0329c24": "是人應身能統梵眾為大梵王故名大梵天此言妙",
    "X15n0302_009:0330a01": "者以異於欲之麤言圓者以其無不妙也言明悟者",
    "X15n0302_009:0330a02": "亦本修之觀智增明也此三勝流已離欲界八苦所",
    "X15n0302_009:0330a03": "不能逼雖非正修真三摩地而清淨心中欲漏不動",
    "X15n0302_009:0330a04": "名為初禪若已圓梵行而定力轉深深定發照其光",
    "X15n0302_009:0330a05": "尚微故名少光天若更發多光光光互照輝映十方",
    "X15n0302_009:0330a06": "&#x5FA7;成&#x7460;璃其光大矣故名無量光天按此光雖稱無",
    "X15n0302_009:0330a07": "量止能照小千界而已若吸持圓光以為法音發於",
    "X15n0302_009:0330a08": "教化清淨闡揚妙應無盡故名光音天此三勝流與",
    "X15n0302_009:0330a09": "喜俱發憂愁不生雖非正修真三摩地而清淨心中",
    "X15n0302_009:0330a10": "麤漏已伏名為二禪若由前圓光教體披露妙理以",
    "X15n0302_009:0330a11": "成妙行由是滅前喜相通後樂相此樂寂淨今能少",
    "X15n0302_009:0330a12": "通故名少淨天若此淨空現前引而發之至於無際",
    "X15n0302_009:0330a13": "則身心俱得輕安方成寂滅之樂故名無量淨天淨",
    "X15n0302_009:0330a14": "樂益廣至於世界身心一切圓淨此德成就為彼勝",
    "X15n0302_009:0330a15": "託而歸休於是矣故名&#x5FA7;淨天此三勝流具大隨順",
    "X15n0302_009:0330a16": "得無量樂雖非正修真三摩地而安隱心中歡喜具",
    "X15n0302_009:0330a17": "足名為三禪按此已離喜得樂今復言歡喜畢具者",
    "X15n0302_009:0330a18": "何以此乃安隱心中恬寂清淨之真歡喜也。",
    "X15n0302_009:0330a19": "[0330a19] 復次天人不逼身心(至)名為色界。",
    "X15n0302_009:0330a20": "[0330a20] 前初禪離苦有憂二禪離憂得喜苦因盡矣至三禪",
    "X15n0302_009:0330a21": "離喜得樂然樂久必壞則樂亦是苦此天厭之乃於",
    "X15n0302_009:0330a22": "苦樂二心一時俱捨則麤重之垢滅而清淨之福生",
    "X15n0302_009:0330a23": "矣故名福生天此福生即捨心中之定生也若捨心",
    "X15n0302_009:0330a24": "圓融了無所礙定中發慧亦益清淨由是四無量善",
    "X15n0302_009:0330b01": "資之以行無漏禪定可從而發其福無限任心自在",
    "X15n0302_009:0330b02": "及未來際無有窮盡是福之最可愛者故名福愛天",
    "X15n0302_009:0330b03": "從是天而上有二岐路一往廣果直道也一往無想",
    "X15n0302_009:0330b04": "曲逕也若於先心定中發起無量淨光資禪福德抵",
    "X15n0302_009:0330b05": "於圓明如是修證而住則廣福所感得生勝處故名",
    "X15n0302_009:0330b06": "廣果天若於先心益精其捨功用無間捨功既極身",
    "X15n0302_009:0330b07": "心俱滅以是感果得心慮&#x7070;凝經五百劫彼認以為",
    "X15n0302_009:0330b08": "涅槃者也不知既捨生而趨滅是以生滅為因豈能",
    "X15n0302_009:0330b09": "發明不生滅性總為妄果而已初生半劫其想始滅",
    "X15n0302_009:0330b10": "最後半劫其想復生遂至淪墮故名無想天此四勝",
    "X15n0302_009:0330b11": "流既已苦樂雙捨故世間苦樂俱不能動然器非真",
    "X15n0302_009:0330b12": "常情俱生滅非為真不動地但有為功用至此已純",
    "X15n0302_009:0330b13": "熟矣名為四禪此中別有五不還天乃三果聖人之",
    "X15n0302_009:0330b14": "所寄居以彼斷欲界思惑俱盡則欲界非所居又苦",
    "X15n0302_009:0330b15": "樂雙亡則下三禪亦非所居獨以雙捨之心與此天",
    "X15n0302_009:0330b16": "同故於此居之若苦樂兩亡境不&#x9B2C;心則心自無煩",
    "X15n0302_009:0330b17": "故名不煩天煩者熱之甚也若唯一捨心卷舒自在",
    "X15n0302_009:0330b18": "非獨苦樂不交而交之境亦不可得心漸清涼故名",
    "X15n0302_009:0330b19": "無熱天熱者煩之微也若此捨心照了十方圓遍澄",
    "X15n0302_009:0330b20": "寂更無塵象為之沈垢則其見微妙故名善見天若",
    "X15n0302_009:0330b21": "精見既現不為塵垢所滯則能發化無方隨緣應現",
    "X15n0302_009:0330b22": "如陶鑄萬象故名善現天若深究&#x7FA3;有之機至於色",
    "X15n0302_009:0330b23": "性之體則&#x7FA3;有未兆之先出乎形礙入無邊際者也",
    "X15n0302_009:0330b24": "是為色之極處故名色究竟天此五天者雖與廣果",
    "X15n0302_009:0330c01": "同居而四禪四王獨有聞而不能見以此天修無漏",
    "X15n0302_009:0330c02": "定前天修有漏定此天斷惑前天伏惑此天聖位前",
    "X15n0302_009:0330c03": "天凡位麤細&#x9008;殊所以不能見也此上凡十八天雖",
    "X15n0302_009:0330c04": "淺深不同然皆能離染欲獨行無交但尚有色質未",
    "X15n0302_009:0330c05": "免形累總名色界。",
    "X15n0302_009:0330c06": "[0330c06] 復次阿難從是有頂(至)各從其類。",
    "X15n0302_009:0330c07": "[0330c07] 此明無色界四天也此界依正俱無但聖眼觀之有",
    "X15n0302_009:0330c08": "三尺識神如中陰焉其從色究竟天而來者有二岐",
    "X15n0302_009:0330c09": "路其一於捨心中發起無漏智慧思惑斷盡慧光圓",
    "X15n0302_009:0330c10": "通即出塵界成阿羅漢入菩薩乘此由渠頓發大心",
    "X15n0302_009:0330c11": "速出三界名回心大阿羅漢其一不發大心徒欣上",
    "X15n0302_009:0330c12": "厭下而修遂入空界若捨厭情堅覺身為礙乃修空",
    "X15n0302_009:0330c13": "定滅身歸無是厭色歸空者也故名為空處天若諸",
    "X15n0302_009:0330c14": "礙既消而復以無礙為礙并此無礙亦滅則六識現",
    "X15n0302_009:0330c15": "行俱無唯八識獨全七識止得微細半分而已此厭",
    "X15n0302_009:0330c16": "空而依識者也故名為識處天若空色兩亡而識心",
    "X15n0302_009:0330c17": "未泯猶以為礙乃憑深定伏之令二識現行不生則",
    "X15n0302_009:0330c18": "十方寂然&#x9008;無所往故名為無所有處天若識心既",
    "X15n0302_009:0330c19": "滅而識性猶存是現行伏而種子存也此識種子即",
    "X15n0302_009:0330c20": "無始以來生死根本非凡夫外道所能盡亦非二乘",
    "X15n0302_009:0330c21": "聖人所能盡今強窮研於無可盡中發力盡之令此",
    "X15n0302_009:0330c22": "識性如存而又似不存若盡而又似非盡名為非想",
    "X15n0302_009:0330c23": "非非想天此等窮空至此已極然皆不達真空之理",
    "X15n0302_009:0330c24": "若從不還中聖道來者八萬劫滿思惑銷盡得出三",
    "X15n0302_009:0331a01": "界此乃定性聲聞故名不迴心鈍阿羅漢若從無想",
    "X15n0302_009:0331a02": "廣果諸天來者窮極不還智窮力竭迷漏無聞無可",
    "X15n0302_009:0331a03": "復往有墜下輪轉而已此四空天前二身滅後二心",
    "X15n0302_009:0331a04": "滅但得定中果色現前無復業果麤色總名無色界",
    "X15n0302_009:0331a05": "以上三界諸天雖各得一期受用然皆不了覺性故",
    "X15n0302_009:0331a06": "積妄發生妄現三界中間復逐妄不還終不免輪迴",
    "X15n0302_009:0331a07": "七趣隨類受生而已。[0331a07] ○是諸天上各各天人一段明",
    "X15n0302_009:0331a08": "是總結諸天非單結四空也況四空非菩薩寄居之",
    "X15n0302_009:0331a09": "處今列在四空之後結界名之前甚為無謂宜在名",
    "X15n0302_009:0331a10": "無色界之後方為當也。[0331a10] 全於末那半分微細古謂",
    "X15n0302_009:0331a11": "是六識半分七識全在於文不順溫陵謂是七識不",
    "X15n0302_009:0331a12": "緣色空之半分似與唯識不合以七識本不緣色空",
    "X15n0302_009:0331a13": "也愚謂七識內執八識見分為我今為空定所伏則",
    "X15n0302_009:0331a14": "此執似亦半銷故云半分微細也又無想諸外道天",
    "X15n0302_009:0331a15": "古說準經論皆謂外道業盡必墮無上生四空之理",
    "X15n0302_009:0331a16": "然翫今經從字明說從彼而生者也若作不生從字",
    "X15n0302_009:0331a17": "甚礙今以理推之經謂其不上生者以其無想不能",
    "X15n0302_009:0331a18": "加修也然此天後半劫想念復生或者懼將退墮極",
    "X15n0302_009:0331a19": "力窮空銷滅身礙因而上生間宜有之其言不生者",
    "X15n0302_009:0331a20": "乃言其大&#x69E9;也。",
    "X15n0302_009:0331a21": "[0331a21] 是三界中(至)畜生趣攝。",
    "X15n0302_009:0331a22": "[0331a22] 此明修羅趣也修羅此云非天謂福力等天而無天",
    "X15n0302_009:0331a23": "行以其多嗔也三界之中唯欲界有之凡有四種若",
    "X15n0302_009:0331a24": "從鬼道中以護法力升居此趣遂乘通力入空而居",
    "X15n0302_009:0331b01": "此從卵所生鬼趣所攝若從天道降墜而來其所卜",
    "X15n0302_009:0331b02": "居&#x96A3;於日月此從胎生人趣所攝若有能執持世間",
    "X15n0302_009:0331b03": "威力遠澈略無所畏常與梵王帝釋及四天爭權者",
    "X15n0302_009:0331b04": "此從變化而生天趣所攝更有一等下劣修羅生大",
    "X15n0302_009:0331b05": "海心沉水&#x5B82;口旦遊&#x8657;空暮歸水宿此從溼生畜生",
    "X15n0302_009:0331b06": "趣所攝按此四種修羅論其福力似當在天趣之前",
    "X15n0302_009:0331b07": "仙趣之後今最後列者以其為四趣所攝故也其後",
    "X15n0302_009:0331b08": "二種經不言來處以理推之或亦天趣所貶或人間",
    "X15n0302_009:0331b09": "積行功可生天而獨以嗔心不斷遂淪此趣者有之。",
    "X15n0302_009:0331b10": "[0331b10] 如是地獄(至)即魔王說。",
    "X15n0302_009:0331b11": "[0331b11] 此總結前七趣也七趣之升沉往返不知幾千萬迴",
    "X15n0302_009:0331b12": "皆執為有莫知其妄今精研之此七趣皆昏沉有為",
    "X15n0302_009:0331b13": "之相因妄想而受生復因妄想而造業豈本心之所",
    "X15n0302_009:0331b14": "有哉本心妙而常寂圓而常遍明而常照且不由取",
    "X15n0302_009:0331b15": "捨修證而得七趣之在此心中直如空華之在太&#x8657;",
    "X15n0302_009:0331b16": "無毫末住著亦無毫末頭緒者也然今灼然成有受",
    "X15n0302_009:0331b17": "此輪迴者無非以殺盜婬三為之根本耳因有剎盜",
    "X15n0302_009:0331b18": "婬復有無殺盜婬有之則下墜無之則上升有無相",
    "X15n0302_009:0331b19": "奪而七趣由之輪轉也若能發明真三摩地則此本",
    "X15n0302_009:0331b20": "妙常寂之體有無俱無三界之業因不繫無二亦滅",
    "X15n0302_009:0331b21": "小乘之涅槃不居又何殺盜婬之可言哉眾生因不",
    "X15n0302_009:0331b22": "斷此三各起私業雖人人殊而以類相從報有同分",
    "X15n0302_009:0331b23": "之處皆一妄之所生而已所以欲修菩提者要先除",
    "X15n0302_009:0331b24": "此三惑此三不除縱以有為功力妄得神通終落魔",
    "X15n0302_009:0331c01": "道且假世智而妄研乘神通而造業轉加&#x8657;妄必從",
    "X15n0302_009:0331c02": "淪墮是為大可憐愍者豈本有菩提之咎哉依此則",
    "X15n0302_009:0331c03": "為正說反此則為魔說學者不可不知所擇也。",
    "X15n0302_009:0331c04": "[0331c04] 即時如來將罷法座(至)無可哀救。",
    "X15n0302_009:0331c05": "[0331c05] 前示七趣已竟當機無問大眾默然當罷法座佛乃",
    "X15n0302_009:0331c06": "再回金容為說魔事者何以修禪類多發魔魔能殺",
    "X15n0302_009:0331c07": "慧命奪善法其害靡細若不預明恐遭其亂但魔事",
    "X15n0302_009:0331c08": "微細非佛不能盡知諸人非獨不能知且不能問矣",
    "X15n0302_009:0331c09": "故佛無問而自說乃最後之深慈也凡欲趣無上菩",
    "X15n0302_009:0331c10": "提修真三摩地者方在觀行之中五陰未滅魔事必",
    "X15n0302_009:0331c11": "乘間而發若不能辨則洗心非正落於邪見將諸魔",
    "X15n0302_009:0331c12": "境認為真實且得少為足卒成淪溺如無聞比丘者",
    "X15n0302_009:0331c13": "焉豈不深可惜哉然禪之動魔其故何也緣此世界",
    "X15n0302_009:0331c14": "眾生其覺圓心體與十方諸佛無二因迷理故不達",
    "X15n0302_009:0331c15": "真如法一見有所相是之謂癡既有所相執而不捨",
    "X15n0302_009:0331c16": "是之謂愛由是其迷益&#x5FA7;頓現&#x8657;空其迷不息遂結",
    "X15n0302_009:0331c17": "世界是此有漏世界皆迷頑妄想之所安立者也彼",
    "X15n0302_009:0331c18": "&#x8657;空之生於心中第如片雲點於太清況世界之在",
    "X15n0302_009:0331c19": "空中有何堅固者乎所以若有一人撥顯真如還歸",
    "X15n0302_009:0331c20": "元體則諸妄應時銷滅&#x8657;空尚殞何況國土而不振",
    "X15n0302_009:0331c21": "裂但此三摩地與諸菩薩及阿羅漢心同一覺如空",
    "X15n0302_009:0331c22": "合空當處湛然固無震動之事若彼魔王鬼神諸凡",
    "X15n0302_009:0331c23": "夫天既是全妄所成以真傾妄遂至宮殿崩裂大地",
    "X15n0302_009:0331c24": "振坼而水陸飛騰無不驚慴也此中昏昧凡夫神通",
    "X15n0302_009:0332a01": "不具者則不覺其遷訛之故若諸魔王等各有五通",
    "X15n0302_009:0332a02": "咸知其故久戀塵勞豈容汝摧滅其處所以於諸三",
    "X15n0302_009:0332a03": "昧中僉來惱汝然彼雖大怒勢原不敵彼處塵勞我",
    "X15n0302_009:0332a04": "居妙覺邪不敵正妄不敵真故如風吹光如刀斷水",
    "X15n0302_009:0332a05": "了不相觸亦如湯加&#x6C37;不日銷殞且從徒恃神力&#x5374;",
    "X15n0302_009:0332a06": "從外來勢但為客客心既&#x8657;豈能直入必伺我主人",
    "X15n0302_009:0332a07": "之隙主人若迷正觀稍&#x758E;客得其便遂發魔境若能",
    "X15n0302_009:0332a08": "堅處禪那覺悟其妄則魔亦不能為害至於五陰銷",
    "X15n0302_009:0332a09": "而還明則魔事頓歇以彼&#x7FA3;邪全是五陰悉受幽氣",
    "X15n0302_009:0332a10": "今以我之明爍彼之幽有不破滅者哉若不能覺悟",
    "X15n0302_009:0332a11": "其妄則必為魔子魔人而已彼摩登梵&#x546A;力眇劣也",
    "X15n0302_009:0332a12": "止能毀汝一戒心尚未至淪溺事眇劣也然尚可畏",
    "X15n0302_009:0332a13": "如此若彼魔力豈摩登之比哉直能使汝將登寶覺",
    "X15n0302_009:0332a14": "之身忽遭墮落正如宰臣貴近天子而忽遭藉沒至",
    "X15n0302_009:0332a15": "於零落而不可救其為害為何如也。[0332a15] ○按此魔事根",
    "X15n0302_009:0332a16": "於五陰修行者多不能免但最初若能親悟不生不",
    "X15n0302_009:0332a17": "滅之心以為本修因復以戒為之防&#x546A;為之護備是",
    "X15n0302_009:0332a18": "三者豈有魔事縱發魔事必便銷滅其有為所擾亂",
    "X15n0302_009:0332a19": "而至淪墮者皆先無此三者妄以比知之見修習圓",
    "X15n0302_009:0332a20": "通故也。",
    "X15n0302_009:0332a21": "[0332a21] 阿難當知汝坐(至)成無上道。",
    "X15n0302_009:0332a22": "[0332a22] 此下明五陰魔事魔不自來根於五陰一陰未破則",
    "X15n0302_009:0332a23": "有十種境現五陰以次而破故魔事以次而現今首",
    "X15n0302_009:0332a24": "明破色陰也行人初坐道場修習返聞念念無間則",
    "X15n0302_009:0332b01": "分別麤念自然銷滅諸念既滅則離念之體自然一",
    "X15n0302_009:0332b02": "切精明惺惺不昧此體離境故動靜不移此體離念",
    "X15n0302_009:0332b03": "故憶忘如一住於此中深入正定則精性妙淨定心",
    "X15n0302_009:0332b04": "顯也心光未發慧未生也故如明目人處大幽暗是",
    "X15n0302_009:0332b05": "為色陰區宇若得心光煥發無復&#x8462;覆如明目人洞",
    "X15n0302_009:0332b06": "見十方則色陰盡而劫濁之依色而立者從此可超",
    "X15n0302_009:0332b07": "矣觀色所由乃堅固妄想之所成非有真實而不可",
    "X15n0302_009:0332b08": "破者也今行人在此色陰之中以觀力精研將破未",
    "X15n0302_009:0332b09": "破之間遂發十境或於定中忽見前境四大不密身",
    "X15n0302_009:0332b10": "能出礙此由定力所逼使心光流溢前境故前境&#x8657;",
    "X15n0302_009:0332b11": "豁也或於定中忽見此身內無所障能於身內拾出",
    "X15n0302_009:0332b12": "蟯蛔而身相宛然此由定力所逼使心光流溢形體",
    "X15n0302_009:0332b13": "故形體&#x8657;豁也或者內身外境俱得&#x8657;豁則魂魄志",
    "X15n0302_009:0332b14": "意精神不守故居互相涉入迭為賓主交相說法或",
    "X15n0302_009:0332b15": "聞空中獨說或聞十方同敷此由宿聞熏種今因禪",
    "X15n0302_009:0332b16": "力激發遂寄神魄現為法音也或以此心澄澈發光",
    "X15n0302_009:0332b17": "忽見大地盡作金色種類悉是如來千佛繞毗盧之",
    "X15n0302_009:0332b18": "座蓮華浮百億之土此由宿聞聖教靈悟染心茲心",
    "X15n0302_009:0332b19": "光被研因而發現者也或於定中忽見十方&#x8657;空成",
    "X15n0302_009:0332b20": "七寶色或百寶色各各同時遍滿無礙無雜此由用",
    "X15n0302_009:0332b21": "心觀察制止過分忽然超越似證圓融無礙法界故",
    "X15n0302_009:0332b22": "現斯象也或於夜中合眼能見暗室中異物而室中",
    "X15n0302_009:0332b23": "原物亦自宛然此由心靜而細密澄其光不為境亂",
    "X15n0302_009:0332b24": "故能洞幽也或以此心&#x5FA7;入&#x8657;融忽然四肢同於草",
    "X15n0302_009:0332c01": "木一任燒斫曾無所覺或亦無所損此由心&#x5FA7;&#x8657;融",
    "X15n0302_009:0332c02": "則己身他物無不寂然五塵併銷四大排遣純一定",
    "X15n0302_009:0332c03": "心非外物所能傷觸也或淨心功極忽見十方諸佛",
    "X15n0302_009:0332c04": "國土凡聖同居無不炳然此由夙習厭穢欣淨積想",
    "X15n0302_009:0332c05": "成種今因定力所感故聖境冥現也或於中夜遙見",
    "X15n0302_009:0332c06": "遠方境界人物并聞其語此由觀力迫心精光飛出",
    "X15n0302_009:0332c07": "故多隔見也或研究精極乃發魔事忽於定中見善",
    "X15n0302_009:0332c08": "知識形體變遷此邪魅入心故發妄見也或無端說",
    "X15n0302_009:0332c09": "法通達妙義此天魔入心故發狂慧也此上十種境",
    "X15n0302_009:0332c10": "現皆由行人觀力與色陰交互故現斯事前九善境",
    "X15n0302_009:0332c11": "後一魔境雖有不同若以為聖而生心取著則魔必",
    "X15n0302_009:0332c12": "乘之妄言證聖其墮無間必矣。[0332c12] ○色陰盡則能超越",
    "X15n0302_009:0332c13": "劫濁據古諸解多作觀行釋之則陰盡正是伏而非",
    "X15n0302_009:0332c14": "斷豈有超濁之義且經云見諸佛心如明鏡中顯現",
    "X15n0302_009:0332c15": "其像乃是相似理顯又經云生機隳裂酬業深&#x8109;感",
    "X15n0302_009:0332c16": "應懸絕乃是不受分段正入信之明文也何云伏而",
    "X15n0302_009:0332c17": "非斷乎若作相似釋之則陰盡是斷而非伏方有超",
    "X15n0302_009:0332c18": "濁之義但下五十種魔之文除聲聞緣覺餘皆云犯",
    "X15n0302_009:0332c19": "大妄語墮無間獄豈有入信超濁之人猶有此失乎",
    "X15n0302_009:0332c20": "吳興乃以五陰首段之文俱作斷釋以順超濁之義",
    "X15n0302_009:0332c21": "以五十種之文除聲聞緣覺餘俱作伏釋以順有墮",
    "X15n0302_009:0332c22": "之文前後雖通但二說遷就亦未為快至交光俱判",
    "X15n0302_009:0332c23": "入信且曰圓頓行人不取實證故自住前俱有墮義",
    "X15n0302_009:0332c24": "此乃臆說經論無據且所謂頓者非止頓悟亦能頓",
    "X15n0302_009:0333a01": "斷雖不取證惑亦自斷豈徒恃其&#x8657;見哉若曰住前",
    "X15n0302_009:0333a02": "俱有墮則是見思必未斷五陰必未盡憑何而判其",
    "X15n0302_009:0333a03": "入信乎至近解者多只順文訓釋前後相違殊為可",
    "X15n0302_009:0333a04": "笑今姑依吳興之說再俟高明訂之。",
    "X15n0302_009:0333a05": "[0333a05] 彼善男子修三摩提(至)成無上道。",
    "X15n0302_009:0333a06": "[0333a06] 此明破受陰也前色陰未盡如處幽暗無有所見今",
    "X15n0302_009:0333a07": "色陰既盡則能見諸佛心如明鏡中現其影像此乃",
    "X15n0302_009:0333a08": "相似理顯但未證真以有受陰為之領納故也既有",
    "X15n0302_009:0333a09": "領納發用不得故如人被魘手足宛然而不能動此",
    "X15n0302_009:0333a10": "名受除區宇若心能離身返觀其面隨意出入俱無",
    "X15n0302_009:0333a11": "所礙則受陰盡而見濁之依受而立者從此可超矣",
    "X15n0302_009:0333a12": "觀受所由乃&#x8657;明妄想之所成非有真實而不可破",
    "X15n0302_009:0333a13": "者也行人於受陰之中觀力所逼將破未破之間發",
    "X15n0302_009:0333a14": "十種境或於定中發大光耀有所發明知其非實用",
    "X15n0302_009:0333a15": "心抑之抑之過急激動悲憂種子生無限悲雖見蚊",
    "X15n0302_009:0333a16": "蚋憐若赤子若悟其非久當自歇若以為聖則悲魔",
    "X15n0302_009:0333a17": "附之逢人悲泣必失正定而從淪墜矣或於定中勝",
    "X15n0302_009:0333a18": "相現前得未曾有大生感激感激太過激動我慢種",
    "X15n0302_009:0333a19": "子生無限勇志齊諸佛謂三祇劫一念可超若悟其",
    "X15n0302_009:0333a20": "非久當自歇若以為聖則狂魔附之我慢無比必失",
    "X15n0302_009:0333a21": "正定而從淪墜矣或受陰未破進無所得色陰已銷",
    "X15n0302_009:0333a22": "退無所居隳墮於兩楹之中&#x9008;無所見因其無見生",
    "X15n0302_009:0333a23": "大枯竭沈憶不散將以此為精進之象此由定力偏",
    "X15n0302_009:0333a24": "勝無慧自照若悟其非自無他咎若以為聖則有憶",
    "X15n0302_009:0333b01": "魔附之旦夕懸憶必失正定而從淪墜矣或於定中",
    "X15n0302_009:0333b02": "慧力過猛專執自性尊勝便疑己是盧舍那此由不",
    "X15n0302_009:0333b03": "能恒審溺於知見若悟其非自無他咎若以為聖則",
    "X15n0302_009:0333b04": "有下劣易足魔附之自言得無上道必失正定而從",
    "X15n0302_009:0333b05": "淪墜矣或於定中新證未獲故心已亡歷覽二際之",
    "X15n0302_009:0333b06": "間自生艱險發無限憂如坐鐵床如飲毒藥常求捨",
    "X15n0302_009:0333b07": "命早取解脫此由勤修警懼之過激動悔惱種子若",
    "X15n0302_009:0333b08": "悟其非自無他咎若以為聖則有憂魔附之每自傷",
    "X15n0302_009:0333b09": "毀欣其捨命或常憂愁不耐見人必失正定而從淪",
    "X15n0302_009:0333b10": "墜矣或於受陰定中清淨安穩心生耽樂引動掉舉",
    "X15n0302_009:0333b11": "種子生大歡喜不能自止此由初得輕安無慧自禁",
    "X15n0302_009:0333b12": "若悟其非自無他咎若以為聖則有喜魔附之戲笑",
    "X15n0302_009:0333b13": "歌舞自謂得無礙解脫必失正定而從淪墜矣或於",
    "X15n0302_009:0333b14": "定中見色陰銷受陰現得少為足忽起無端慢心恃",
    "X15n0302_009:0333b15": "己凌他佛位尚輕何況二乘此由忽生勝見無慧自",
    "X15n0302_009:0333b16": "救若悟其非自無他咎若以為聖則有大我慢魔附",
    "X15n0302_009:0333b17": "之不禮塔廟摧毀經像必失正定而從淪墜矣或於",
    "X15n0302_009:0333b18": "圓定精明之中復能發慧與理暫契智與理冥不相",
    "X15n0302_009:0333b19": "違拒因無違拒遂發無量輕安身心調適謂言證聖",
    "X15n0302_009:0333b20": "得大自在此由慧暫契理受陰與諸塵境無重濁之",
    "X15n0302_009:0333b21": "惑故獲輕清若悟其非自無他咎若以為聖則有好",
    "X15n0302_009:0333b22": "輕清魔附之自謂成聖永不求進如無聞比丘者焉",
    "X15n0302_009:0333b23": "必失正定而從淪墜矣或於受陰定中復發明悟得",
    "X15n0302_009:0333b24": "&#x8657;明性寂無一法可得著此&#x8657;明遂成斷滅撥無因",
    "X15n0302_009:0333c01": "果若悟其非自無他咎若以為聖則有空魔附之謗",
    "X15n0302_009:0333c02": "持戒為小乘謂大乘悟空有何持犯遂至盡破律儀",
    "X15n0302_009:0333c03": "自誤誤人必失正定而從淪墜矣或於定中得&#x8657;明",
    "X15n0302_009:0333c04": "性深生味著生無限愛愛極引起貪欲種子遂發狂",
    "X15n0302_009:0333c05": "欲此由定境順適無慧自持若悟其非自無他咎若",
    "X15n0302_009:0333c06": "以為聖則有欲魔附之以欲為道教化行婬百千為",
    "X15n0302_009:0333c07": "&#x7FA3;自&#x609E;&#x609E;他必失正定而從淪墜矣此上十種境現",
    "X15n0302_009:0333c08": "皆是行人觀力與受陰交互故現斯事也。",
    "X15n0302_009:0333c09": "[0333c09] 彼善男子修三摩提受陰盡者(至)成無上道。",
    "X15n0302_009:0333c10": "[0333c10] 此明破想陰也前受陰未盡則身有執受故心不離",
    "X15n0302_009:0333c11": "身至於受陰盡則身無執受故心離身而去住自由",
    "X15n0302_009:0333c12": "自此便有上歷聖位得意生身之分意生身者言隨",
    "X15n0302_009:0333c13": "意而生速疾無礙者也今雖未得但受陰既破已有",
    "X15n0302_009:0333c14": "其因正如寐人寱語雖無所知而言已成音韻令傍",
    "X15n0302_009:0333c15": "聽者咸解其語此名想陰區宇若如明鏡去塵無復",
    "X15n0302_009:0333c16": "遮蔽行陰於此露現見一類生死始終洞然則想陰",
    "X15n0302_009:0333c17": "盡而煩惱濁之依想而立者從此可超矣觀想所由",
    "X15n0302_009:0333c18": "乃融通妄想之所成非有真實而不可破者也今行",
    "X15n0302_009:0333c19": "人於受陰盡後邪慮不生住此想陰圓定之中將破",
    "X15n0302_009:0333c20": "未破能發十種魔事或者心愛圓明乃銳其精思貪",
    "X15n0302_009:0333c21": "求善巧夫妙體既圓妙用自彰有心希求即成邪隙",
    "X15n0302_009:0333c22": "故魔得其便即飛精附人為其說法現通無非投合",
    "X15n0302_009:0333c23": "其求巧之好令其心志迷惑增婬破戒卒之犯王難",
    "X15n0302_009:0333c24": "而入阿鼻皆此求巧一念為之階也或者心愛遊行",
    "X15n0302_009:0334a01": "放蕩乃飛其精思而貪求經歷夫行住在定遊禮何",
    "X15n0302_009:0334a02": "妨若妄情放逸徒喪正念故魔得其便即飛精附人",
    "X15n0302_009:0334a03": "為其說法現通無非投合其求遊之好令其心志迷",
    "X15n0302_009:0334a04": "惑增婬破戒卒之犯王難而入阿鼻皆此求遊一念",
    "X15n0302_009:0334a05": "為之階也或者心愛密&#x8117;妙理乃澄其精思而貪求",
    "X15n0302_009:0334a06": "契合夫忘機寂照理自冥會擬心希求反成妄本故",
    "X15n0302_009:0334a07": "魔得其便即飛精附人為其說法現通無非投合其",
    "X15n0302_009:0334a08": "求契之好令其心志迷惑增&#x8117;破戒卒之犯王難而",
    "X15n0302_009:0334a09": "入阿鼻皆此求契一念為之階也或者心愛窮萬物",
    "X15n0302_009:0334a10": "之元因乃精爽其心而貪求辨&#x6663;夫萬物深本非佛",
    "X15n0302_009:0334a11": "莫測今強求俗理翻益漏心故魔得其便即飛精附",
    "X15n0302_009:0334a12": "人為其說法顯通無非投合其求元之好令其心志",
    "X15n0302_009:0334a13": "迷惑增婬破戒卒之犯王難而入阿鼻皆此求元一",
    "X15n0302_009:0334a14": "念為之階也或者心愛懸應乃精研不休而貪求冥",
    "X15n0302_009:0334a15": "感夫功深行著感應自冥起心希求反成邪隙故魔",
    "X15n0302_009:0334a16": "得其便即飛精附人為其說法現通無非投合其求",
    "X15n0302_009:0334a17": "感之好使其心志惑亂增婬破戒卒之犯王難而入",
    "X15n0302_009:0334a18": "阿鼻皆此求感一念為之階也或者心愛湛寂以澄",
    "X15n0302_009:0334a19": "養通力乃約束身心而貪求靜謐夫心亡則境寂念",
    "X15n0302_009:0334a20": "動則緣繁起心貪寂是謂異念故魔得其便即飛精",
    "X15n0302_009:0334a21": "附人為其說法顯通無非投合其求靜之意使其心",
    "X15n0302_009:0334a22": "志惑亂謂言證聖卒之陷王法而入阿鼻皆此求靜",
    "X15n0302_009:0334a23": "一念為之階也或者心愛知見幽隱乃勤苦研尋而",
    "X15n0302_009:0334a24": "貪求宿命等通夫通由靜慮任運現前若欲強求反",
    "X15n0302_009:0334b01": "成邪種故魔得其使即飛精附人為其說法顯通無",
    "X15n0302_009:0334b02": "非投合其求知之好使其心志迷亂謂言證聖卒之",
    "X15n0302_009:0334b03": "陷王難而入地獄皆此求知一念為之階也或者心",
    "X15n0302_009:0334b04": "愛神變乃研究變化之因而貪取神力夫神境通力",
    "X15n0302_009:0334b05": "離欲方得貪心強取翻成愛染故魔得其便即飛精",
    "X15n0302_009:0334b06": "附人為其說法現通無非投其求通之好使其心志",
    "X15n0302_009:0334b07": "迷惑謂言證聖卒之犯王難而入阿鼻皆此求通一",
    "X15n0302_009:0334b08": "念為之階也或者心愛深入寂滅乃研窮萬化之性",
    "X15n0302_009:0334b09": "而貪求深空夫即色明空是無上智滅色取空是為",
    "X15n0302_009:0334b10": "邪見故魔得其便即飛精附人為其說法現通無非",
    "X15n0302_009:0334b11": "投合其求空之好使其心志迷惑增婬破戒卒之犯",
    "X15n0302_009:0334b12": "王難而入阿鼻皆此求空一念為之階也或者心愛",
    "X15n0302_009:0334b13": "長壽乃辛苦研窮欲脫分段之短算希變易之長年",
    "X15n0302_009:0334b14": "夫見思若盡分段自亡惑全未斷強求成妄故魔得",
    "X15n0302_009:0334b15": "其便即飛精附人為其說法現通無非投合其長壽",
    "X15n0302_009:0334b16": "之好甚至於盛行婬欲自速其斃其墮入阿鼻必矣",
    "X15n0302_009:0334b17": "此皆求壽一念為之階也此之十種皆由觀力與想",
    "X15n0302_009:0334b18": "陰交互故現斯境也。[0334b18] ○舊說自爾時天魔下屬天魔",
    "X15n0302_009:0334b19": "自口中好言下屬鬼神魔文理謬甚交光謂鬼神即",
    "X15n0302_009:0334b20": "是天魔所遣前飛精精字即屬鬼神乃天魔飛遣之",
    "X15n0302_009:0334b21": "此說甚便可從。"
}