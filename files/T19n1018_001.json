{
    "T19n1018_001:0702c05": "出生無邊門陀羅尼經",
    "T19n1018_001:0702c07": "終南山至相寺上座",
    "T19n1018_001:0702c08": "將軍師智嚴重翻譯",
    "T19n1018_001:0702c09": "如是我聞。一時佛住毘舍離城大林精舍。與",
    "T19n1018_001:0702c10": "大比丘眾四十二億百千人俱。菩薩摩訶薩",
    "T19n1018_001:0702c11": "八十億人。是時世尊自念命行。却後三月當",
    "T19n1018_001:0702c12": "般涅槃。即告長老大目健連。汝當遍告此三",
    "T19n1018_001:0702c13": "千大千世界。所有沙門求三乘者。皆來集此",
    "T19n1018_001:0702c14": "大林精舍。於是目連敬受佛教。以神通力一",
    "T19n1018_001:0702c15": "念之間。至須彌頂發大音聲。令此三千大千",
    "T19n1018_001:0702c16": "世界。所有眾生咸悉聞知。而說頌言。",
    "T19n1018_001:0702c17": "　一切諸世界　　佛子普當聽",
    "T19n1018_001:0702c18": "　佛今雨法雨　　誰樂咸宜往",
    "T19n1018_001:0702c19": "爾時目連說此頌已。有四十二億百千比丘",
    "T19n1018_001:0702c20": "來詣精舍。時長老舍利弗作是念言。我今亦",
    "T19n1018_001:0702c21": "當以神通力。令諸聚落所有沙門皆集來此。",
    "T19n1018_001:0702c22": "作是念已即現神通。時有三十億百千沙門",
    "T19n1018_001:0702c23": "來集精舍。稽首佛足却坐一面。",
    "T19n1018_001:0702c24": "爾時佛告文殊師利法王子菩薩。離一切憂",
    "T19n1018_001:0702c25": "菩薩。離諸境界菩薩。峯辯無盡菩薩。棄諸",
    "T19n1018_001:0702c26": "蓋菩薩。不空見菩薩。救惡趣菩薩。觀自在",
    "T19n1018_001:0702c27": "菩薩。香象菩薩。慈氏菩薩。善男子汝往十",
    "T19n1018_001:0702c28": "方恒河沙等諸佛世界。其中所有一生補處",
    "T19n1018_001:0702c29": "菩薩。阿鞞跋致菩薩。得無生忍菩薩。普告令",
    "T19n1018_001:0703a01": "集大林精舍。時諸菩薩承佛聖旨。各隨所詣",
    "T19n1018_001:0703a02": "彼諸世界。有八十億百千一生補處菩薩。億",
    "T19n1018_001:0703a03": "百千阿鞞跋致菩薩。三十億無生法忍菩薩。",
    "T19n1018_001:0703a04": "六十億淨意解脫菩薩。如是等菩薩摩訶薩",
    "T19n1018_001:0703a05": "皆來集會。復有初發菩薩之心。及應法器諸",
    "T19n1018_001:0703a06": "菩薩等不可稱計。皆與同類承佛威神。各從",
    "T19n1018_001:0703a07": "本土乘空而來。為佛作禮退住一面。",
    "T19n1018_001:0703a08": "爾時舍利弗見諸菩薩。品類差別世界不同。",
    "T19n1018_001:0703a09": "然皆齊等乘空來集。心生疑念為以如來功",
    "T19n1018_001:0703a10": "德神力之所致耶。為復何緣而來至此。今當",
    "T19n1018_001:0703a11": "問佛。為令此會諸菩薩眾。聞佛所說疑惑悉",
    "T19n1018_001:0703a12": "除。獲如恒沙無礙之辯。於諸如來聞法受持",
    "T19n1018_001:0703a13": "無疑無忘。乃至阿耨多羅三藐三菩提。復令",
    "T19n1018_001:0703a14": "速得菩薩四種清淨無盡法門。何等為四。所",
    "T19n1018_001:0703a15": "謂眾生清淨。法門清淨。辯說清淨。讚佛土清",
    "T19n1018_001:0703a16": "淨。復得四種妙好之法何等為四。所謂身相",
    "T19n1018_001:0703a17": "妙好口相妙好。意相妙好。方便妙好。復得悟",
    "T19n1018_001:0703a18": "入四陀羅尼門何等為四。所謂受持無盡陀",
    "T19n1018_001:0703a19": "羅尼門。通達深法陀羅尼門。善入眾生諸根",
    "T19n1018_001:0703a20": "方便陀羅尼門。普能分別善惡業報陀羅尼",
    "T19n1018_001:0703a21": "門。爾時舍利弗以是疑故。如其所念如其所",
    "T19n1018_001:0703a22": "思。白佛言世尊。云何菩薩動念覺觀。云何菩",
    "T19n1018_001:0703a23": "薩清淨智慧無量決擇。唯願如來為我宣說。",
    "T19n1018_001:0703a24": "佛言善哉善哉舍利弗。汝今為欲利益安樂",
    "T19n1018_001:0703a25": "無量眾生。哀愍人天令受快樂。今問如來如",
    "T19n1018_001:0703a26": "是之義。舍利弗汝欲為令初學菩薩悟解深",
    "T19n1018_001:0703a27": "法。疾得無量辯才方便。速成阿耨多羅三藐",
    "T19n1018_001:0703a28": "三菩提者。汝當諦聽善思念之。吾今為汝分",
    "T19n1018_001:0703a29": "別解說。舍利弗言唯然世尊受教而聽。",
    "T19n1018_001:0703b01": "爾時佛告舍利弗。若諸菩薩為求阿耨多羅",
    "T19n1018_001:0703b02": "三藐三菩提者。應當發廣大心。無所染著無",
    "T19n1018_001:0703b03": "取無捨。受持誦念此陀羅尼。爾時世尊說陀",
    "T19n1018_001:0703b04": "羅尼曰。",
    "T19n1018_001:0703b05": "寫陀(提耶反)體曇(一)阿拏麼拏(二)阿谿麼谿(三)",
    "T19n1018_001:0703b06": "娑蔓多目谿(四)娑低(低耶反)邏咩(五)掃咩(六)欲訖",
    "T19n1018_001:0703b07": "低(二合七)泥嚕訖低(二合八)泥嚕訖多(二合)鉢鞞(九)翳",
    "T19n1018_001:0703b08": "[口*(黍禾+利)]咩[口*(黍禾+利)]醯黎(十)舸立箄(二合十一)舸立謗(二合)泥(十",
    "T19n1018_001:0703b09": "二)舸立跛(二合)拪(十三)娑[口*(黍禾+利)](去)娑黎(去)囉啝低",
    "T19n1018_001:0703b10": "(十四)醯囉醯黎(十五)醯禮黎(十六)醯邏醯禮黎(十",
    "T19n1018_001:0703b11": "七)戰提(十八)遮啝低(十九)者黎遮囉拏(二十)遮囉",
    "T19n1018_001:0703b12": "遮囉拏(二十一)阿者[口*(黍禾+利)](二十二)按低(二十三)按多低(二十四)",
    "T19n1018_001:0703b13": "舸囉拏(二十五)阿囉拏(二十六)阿散低(二十七)涅縵泥(二十八)",
    "T19n1018_001:0703b14": "涅靺哆泥(二十九)涅目訖低(二合三十)涅殿低(三十一)涅陀",
    "T19n1018_001:0703b15": "(提耶反)嚟(三十二)涅訶嚟(三十三)涅訶囉伏麼黎(三十四)涅",
    "T19n1018_001:0703b16": "荷囉燒馱泥(三十五)燒跋泥(三十六)尸羅燒馱泥(三十",
    "T19n1018_001:0703b17": "七)鉢吉低(二合)靺泥(三十八)鉢吉低(二合)泥跋泥",
    "T19n1018_001:0703b18": "(三十九)婆(去)啝伏婆啝泥(四十)阿僧倪(四十一)娜咩",
    "T19n1018_001:0703b19": "(四十二)縒(娑可反)咩(四十三)微晡羅鉢鞞(四十四)桑葛屣拏",
    "T19n1018_001:0703b20": "(四十五)姪嚟(四十六)姪姪嚟(四十七)摩訶姪姪嚟(四十八)泥般",
    "T19n1018_001:0703b21": "泥(四十九)婆(去)啝伏婆(去)啝泥(五十)婆啝泥(五十一)摩",
    "T19n1018_001:0703b22": "訶婆啝泥(五十二)訖吒泥(五十三)摩訶訖吒泥(五十四)耶",
    "T19n1018_001:0703b23": "賒啝低(五十五)者黎(五十六)阿者黎(五十七)摩者黎(五十八)",
    "T19n1018_001:0703b24": "娑摩者黎(五十九)姪茶散泥(六十)速思體(二合)低",
    "T19n1018_001:0703b25": "(六十一)阿僧伽鞞呵嚟(六十二)阿僧伽泥呵嚟(六十",
    "T19n1018_001:0703b26": "三)娑蔓多目谿(六十四)涅訶黎(六十五)涅訶囉欲訖",
    "T19n1018_001:0703b27": "低(二合六十六)涅訶囉伏麼黎(六十七)涅訶囉燒馱泥(六十",
    "T19n1018_001:0703b28": "八)姪茶散泥(六十九)速思體(二合)低(七十)掃咩宋摩",
    "T19n1018_001:0703b29": "啝低(七十一)思蕩(二合)咩(七十二)思湯(二合)摩啝低(七十三)",
    "T19n1018_001:0703c01": "思貪(二合)婆啝低(七十四)侄茶思儻(二合)咩(七十五)思",
    "T19n1018_001:0703c02": "湯(二合)摩鉢卑低(七十六)摩訶鉢鞞(七十七)娑蔓多鉢",
    "T19n1018_001:0703c03": "鞞(七十八)鞞摩羅鉢鞞(七十九)鞞摩羅囉濕咩(八十二合)娑",
    "T19n1018_001:0703c04": "蔓多目谿(八十一)薩婆怛[口*邏](二合)女揭低(八十二)閜(烏可",
    "T19n1018_001:0703c05": "反)那(去)撦陀(提耶反)鉢囉(二合)低婆(去)泥(八十三)馱",
    "T19n1018_001:0703c06": "囉尼泥馱泥(八十四)馱羅尼目抗奴散泥(八十五)薩",
    "T19n1018_001:0703c07": "婆勃陀婆(去)瑟低(八十六)薩婆勃馱姪瑟恥(二合)",
    "T19n1018_001:0703c08": "低(八十七)泥馱那遨低嚟(二合八十八)莎訶(八十九)",
    "T19n1018_001:0703c09": "佛告舍利弗。菩薩若修此陀羅尼者。不應分",
    "T19n1018_001:0703c10": "別有為無為。亦不取不著不增不減。不成不",
    "T19n1018_001:0703c11": "壞不合不散不生不滅。亦不念於過去未來",
    "T19n1018_001:0703c12": "現在諸法。亦不積集攝取諸法。但當思惟諸",
    "T19n1018_001:0703c13": "佛。非色非無色。非相非無相。菩薩不應同於",
    "T19n1018_001:0703c14": "二乘取佛色身。何以故聲聞緣覺。取佛色身",
    "T19n1018_001:0703c15": "莊嚴之相光明照曜。父母生育飲食長養血",
    "T19n1018_001:0703c16": "肉筋骨。四大合成無常變壞。苦惱不淨為佛",
    "T19n1018_001:0703c17": "色身。菩薩不爾何以故。如來之身無生相故。",
    "T19n1018_001:0703c18": "普為眾生於一切法。以非明照集智資糧。顯",
    "T19n1018_001:0703c19": "現法身虛空相無生相。如來法身以無生相",
    "T19n1018_001:0703c20": "而為色蘊。復以無生相甚深之義。是一切法",
    "T19n1018_001:0703c21": "體故。然諸菩薩不應非色取如來相。若以非",
    "T19n1018_001:0703c22": "色取如來相便同聲聞。謂佛入於寂滅涅槃。",
    "T19n1018_001:0703c23": "色身斷滅無復更生。菩薩不爾何以故。如來",
    "T19n1018_001:0703c24": "之身無盡相故。普為眾生於一切法。以非明",
    "T19n1018_001:0703c25": "照顯現色身。以法作相集福資糧。以如來色",
    "T19n1018_001:0703c26": "身無盡相故。是為無盡色蘊。是故諸法亦無",
    "T19n1018_001:0703c27": "盡相。若眾生界度脫未盡如來常現無盡色",
    "T19n1018_001:0703c28": "身。或現佛身或菩薩身緣覺身聲聞身。梵天",
    "T19n1018_001:0703c29": "身帝釋身大自在身那羅延身。或復現於國",
    "T19n1018_001:0704a01": "王大臣長者商主良醫之身。或現沙門婆羅",
    "T19n1018_001:0704a02": "門比丘比丘尼優婆塞優婆夷身。或現丈夫",
    "T19n1018_001:0704a03": "婦女童男童女。乃至現於禽獸之身。皆為度",
    "T19n1018_001:0704a04": "脫諸眾生故。方便示現。",
    "T19n1018_001:0704a05": "復次菩薩不應同於聲聞緣覺。執取如來三",
    "T19n1018_001:0704a06": "十二相。謂佛色身從父母生骨肉和合。菩薩",
    "T19n1018_001:0704a07": "不爾何以故。如來之身如虛空相。無生相故",
    "T19n1018_001:0704a08": "亦非明照。普為眾生集智資糧。於一切法顯",
    "T19n1018_001:0704a09": "現法身。此佛法身無所入相。無盡相故示現",
    "T19n1018_001:0704a10": "三十二相。以無生相甚深之義。是一切諸法",
    "T19n1018_001:0704a11": "體故。然諸菩薩不應同於聲聞緣覺。取佛非",
    "T19n1018_001:0704a12": "相。謂佛入於寂滅涅槃。諸相皆滅無復更生。",
    "T19n1018_001:0704a13": "菩薩不爾何以故。如來之身無盡相故。普為",
    "T19n1018_001:0704a14": "眾生於一切法。以非明照顯現色身。以法作",
    "T19n1018_001:0704a15": "相集福資糧。以如來色身無盡相故。三十二",
    "T19n1018_001:0704a16": "相以無盡相故。一切諸法亦無盡相。若眾生",
    "T19n1018_001:0704a17": "界度脫未盡。如來常以諸相嚴身光明顯現。",
    "T19n1018_001:0704a18": "於其相中。復現奇特無量諸相。其相云何。所",
    "T19n1018_001:0704a19": "謂十方諸佛及剎。於其相中悉皆影現若有",
    "T19n1018_001:0704a20": "眾生見聞此者。信解開悟長菩提心。由是菩",
    "T19n1018_001:0704a21": "薩不應以非相取於如來。",
    "T19n1018_001:0704a22": "復次菩薩不應同於聲聞緣覺。執取如來八",
    "T19n1018_001:0704a23": "十種好。乃至滅相如上所說。若眾生界度脫",
    "T19n1018_001:0704a24": "未盡。如來常以隨好嚴身光明照曜。於其好",
    "T19n1018_001:0704a25": "中。復現奇特無盡諸相。其相云何。所謂我初",
    "T19n1018_001:0704a26": "發心。身為國王名曰光明。及以值遇然燈如",
    "T19n1018_001:0704a27": "來授我記別。乃至第三阿僧祇劫。於其中間",
    "T19n1018_001:0704a28": "所有苦行。一一皆於隨好中現。若有眾生見",
    "T19n1018_001:0704a29": "聞此者。信解開悟長菩提心。菩薩由此不應",
    "T19n1018_001:0704b01": "執取隨好滅相。亦不念於家族眷屬。及戒定",
    "T19n1018_001:0704b02": "慧解脫解脫知見。不行不到亦無所得。不垢",
    "T19n1018_001:0704b03": "不淨不智不愚。亦無說法無我淨無眾生淨。",
    "T19n1018_001:0704b04": "不自利不利他不生法不滅法。亦不清淨身",
    "T19n1018_001:0704b05": "語意業。亦非過去未來現在。非自為非為他。",
    "T19n1018_001:0704b06": "舍利弗此菩薩。始從觀察如來色身及蘊界",
    "T19n1018_001:0704b07": "處。如是成就。則為諸佛之所憶念入是法門。",
    "T19n1018_001:0704b08": "爾時菩薩用此法門淨菩提性。能知如來無",
    "T19n1018_001:0704b09": "上真淨菩提法身。是諸如來法身之體。非諸",
    "T19n1018_001:0704b10": "凡愚所行境界。亦非二乘初學菩薩之所能",
    "T19n1018_001:0704b11": "知。何以故此輩樂著色身體相及蘊處界乃",
    "T19n1018_001:0704b12": "至相好。而修行故。當知過去初學菩薩。以此",
    "T19n1018_001:0704b13": "法門淨菩提性。皆為愍念諸眾生故。修習色",
    "T19n1018_001:0704b14": "身蘊界等處。當知菩提如是法門成立。何以",
    "T19n1018_001:0704b15": "故以是色身隨順世法。眾生因此供養三寶。",
    "T19n1018_001:0704b16": "修習菩薩六波羅蜜行四攝事。於是菩薩以",
    "T19n1018_001:0704b17": "此法門。迴作世間內外諸法。或蘊界處或三",
    "T19n1018_001:0704b18": "十二相八十隨好。乃至或為父母眷屬。戒定",
    "T19n1018_001:0704b19": "慧蘊解脫解脫知見蘊。凡諸藥草花果甘露",
    "T19n1018_001:0704b20": "百穀苗稼。利眾生故方便安立。若菩薩從於",
    "T19n1018_001:0704b21": "初句。悟解菩提清淨法身。復從後句安立色",
    "T19n1018_001:0704b22": "身。當知即為一切智人之所印可。何以故凡",
    "T19n1018_001:0704b23": "愚眾生結集世業。貪著我所不了真諦是故",
    "T19n1018_001:0704b24": "不稱一切智心。二乘雖有勝義諦智。以非正",
    "T19n1018_001:0704b25": "見滅生死種故。亦不稱一切智心。諸佛如來",
    "T19n1018_001:0704b26": "具知勝義世俗二諦。智慧無盡行願滿足得",
    "T19n1018_001:0704b27": "大菩提。復入一切善根三昧。是故稱可一切",
    "T19n1018_001:0704b28": "智心。何以故凡愚眾生聲聞緣覺。及諸菩薩",
    "T19n1018_001:0704b29": "所獲勝福。皆從諸佛功德所致。若如來成等",
    "T19n1018_001:0704c01": "正覺。莫不皆是出生無邊門陀羅尼力。當知",
    "T19n1018_001:0704c02": "此經是一切善根所生之本。為一切法門積",
    "T19n1018_001:0704c03": "集之藏。種性無垢超度魔軍。舍利弗若諸菩",
    "T19n1018_001:0704c04": "薩。聞此出生無邊門陀羅尼經者。於無上菩",
    "T19n1018_001:0704c05": "提皆不退轉。何以故此經具顯諸佛所行讚",
    "T19n1018_001:0704c06": "其功德。能為破壞一切眾生。生死業行無染",
    "T19n1018_001:0704c07": "法式。爾時世尊而說頌言。",
    "T19n1018_001:0704c08": "　汝等勿樂著　　一切諸法空",
    "T19n1018_001:0704c09": "　於諸佛菩提　　亦莫起分別",
    "T19n1018_001:0704c10": "　於菩提涅槃　　心不生疑惑",
    "T19n1018_001:0704c11": "　若能修此行　　速得陀羅尼",
    "T19n1018_001:0704c12": "　聽此修多羅　　習智空無相",
    "T19n1018_001:0704c13": "　無生亦無滅　　當速證菩提",
    "T19n1018_001:0704c14": "　菩薩持是經　　深解無量法",
    "T19n1018_001:0704c15": "　得生諸佛剎　　親近最勝尊",
    "T19n1018_001:0704c16": "　若得陀羅尼　　決定深義趣",
    "T19n1018_001:0704c17": "　不生退懼心　　受持無盡法",
    "T19n1018_001:0704c18": "　十方一切佛　　說法皆盡聞",
    "T19n1018_001:0704c19": "　聞已悉受持　　頂戴而奉行",
    "T19n1018_001:0704c20": "　若受持此經　　於文字名句",
    "T19n1018_001:0704c21": "　及所說妙義　　終無有疑忘",
    "T19n1018_001:0704c22": "　如日月光明　　所照無不遍",
    "T19n1018_001:0704c23": "　了知此法門　　通達無量義",
    "T19n1018_001:0704c24": "　誦持此經故　　即自能開解",
    "T19n1018_001:0704c25": "　一切最勝法　　陀羅尼妙門",
    "T19n1018_001:0704c26": "　假使一劫中　　一切諸眾生",
    "T19n1018_001:0704c27": "　所有深疑惑　　皆問持經者",
    "T19n1018_001:0704c28": "　時持經菩薩　　咸皆為開演",
    "T19n1018_001:0704c29": "　疑網悉已除　　菩薩智無盡",
    "T19n1018_001:0705a01": "　愛樂此經故　　能速近菩提",
    "T19n1018_001:0705a02": "　如是真佛子　　護持祕密藏",
    "T19n1018_001:0705a03": "　持此陀羅尼　　眾生咸敬念",
    "T19n1018_001:0705a04": "　諸佛共稱揚　　名聞十方界",
    "T19n1018_001:0705a05": "　由持此經故　　臨欲命終時",
    "T19n1018_001:0705a06": "　見八十億佛　　申手俱携接",
    "T19n1018_001:0705a07": "　咸作如是言　　汝當往我剎",
    "T19n1018_001:0705a08": "　由誦持此經　　見受如斯福",
    "T19n1018_001:0705a09": "　若百千億劫　　造罪當應受",
    "T19n1018_001:0705a10": "　誦此陀羅尼　　一月皆清淨",
    "T19n1018_001:0705a11": "　菩薩億劫中　　勤習諸功德",
    "T19n1018_001:0705a12": "　一月誦此經　　其福超於彼",
    "T19n1018_001:0705a13": "　善念慧精進　　三昧陀羅尼",
    "T19n1018_001:0705a14": "　經故常現前　　乃至如來地",
    "T19n1018_001:0705a15": "　三界諸眾生　　一時盡為魔",
    "T19n1018_001:0705a16": "　誦持此經故　　悉無能障礙",
    "T19n1018_001:0705a17": "　此經中解釋　　一切諸法門",
    "T19n1018_001:0705a18": "　而說一切智　　因是成正覺",
    "T19n1018_001:0705a19": "　我因聞是經　　然燈授我記",
    "T19n1018_001:0705a20": "　記言汝成佛　　解脫諸眾生",
    "T19n1018_001:0705a21": "　彼時見諸佛　　其數如恒沙",
    "T19n1018_001:0705a22": "　聞諸佛說法　　皆悉能解了",
    "T19n1018_001:0705a23": "　若欲得受持　　諸佛所說法",
    "T19n1018_001:0705a24": "　勤修學此經　　速成如是力",
    "T19n1018_001:0705a25": "　殊勝莊嚴剎　　大會諸聖眾",
    "T19n1018_001:0705a26": "　光相及妙族　　皆從此經得",
    "T19n1018_001:0705a27": "　若人經七日　　諦思惟是經",
    "T19n1018_001:0705a28": "　八十億諸佛　　為說如斯法",
    "T19n1018_001:0705a29": "　邪思慎莫思　　不應思勿思",
    "T19n1018_001:0705b01": "　以智當正思　　速得此經典",
    "T19n1018_001:0705b02": "　勤修此法門　　勿懼菩提遠",
    "T19n1018_001:0705b03": "　如人至寶洲　　隨意採眾寶",
    "T19n1018_001:0705b04": "　若持陀羅尼　　莫言無善報",
    "T19n1018_001:0705b05": "　具足人天樂　　近佛位非難",
    "T19n1018_001:0705b06": "　若願速成佛　　應持是經典",
    "T19n1018_001:0705b07": "　畢竟定當得　　無上大菩提",
    "T19n1018_001:0705b08": "佛告舍利弗。若菩薩成就四法必定當得此",
    "T19n1018_001:0705b09": "陀羅尼何等為四。一者不樂愛欲。二者不生",
    "T19n1018_001:0705b10": "嫉妬。三者於諸眾生能捨一切無有恚惱。四",
    "T19n1018_001:0705b11": "者晝夜歡悅深樂求法。舍利弗菩薩成就如",
    "T19n1018_001:0705b12": "是四法得此陀羅尼。爾時世尊而說頌言。",
    "T19n1018_001:0705b13": "　愛欲深熾盛　　能為地獄因",
    "T19n1018_001:0705b14": "　魔王此障道　　應當速遠離",
    "T19n1018_001:0705b15": "　懈怠造諸罪　　惡業墮泥犁",
    "T19n1018_001:0705b16": "　展轉在其中　　多劫無休息",
    "T19n1018_001:0705b17": "　不應生嫉妬　　斷利及名聞",
    "T19n1018_001:0705b18": "　慈眼視貧窮　　故獲如是位",
    "T19n1018_001:0705b19": "　一切興諍訟　　貪愛心慳吝",
    "T19n1018_001:0705b20": "　若能悉斷除　　當得如斯法",
    "T19n1018_001:0705b21": "　晝夜勤求法　　於眾生無恚",
    "T19n1018_001:0705b22": "　復專樂是經　　速能獲此經",
    "T19n1018_001:0705b23": "復次舍利弗。若菩薩成就四法得此陀羅尼",
    "T19n1018_001:0705b24": "何等為四。一者住寂阿蘭若行。二者悟入甚",
    "T19n1018_001:0705b25": "深法忍。三者不樂名聞利養。四者能捨所愛",
    "T19n1018_001:0705b26": "之物乃至身命。菩薩成就如是四法得此陀",
    "T19n1018_001:0705b27": "羅尼。爾時世尊而說頌言。",
    "T19n1018_001:0705b28": "　常習阿蘭若　　諸佛所稱讚",
    "T19n1018_001:0705b29": "　勤行深法忍　　當如救頭然",
    "T19n1018_001:0705c01": "　悟入深法義　　無毀呰他人",
    "T19n1018_001:0705c02": "　不應戀著家　　名聞利養處",
    "T19n1018_001:0705c03": "　勿於諸財寶　　而生貪愛心",
    "T19n1018_001:0705c04": "　樂少欲知足　　如鳥無儲積",
    "T19n1018_001:0705c05": "　既已得人身　　常應修善行",
    "T19n1018_001:0705c06": "　出家棄苦本　　善哉得佛法",
    "T19n1018_001:0705c07": "　憍慢等煩惱　　皆令得清淨",
    "T19n1018_001:0705c08": "　應當勤恭敬　　尊重佛法僧",
    "T19n1018_001:0705c09": "　貪利失念智　　亦喪信施行",
    "T19n1018_001:0705c10": "　如是之人等　　去菩提甚遠",
    "T19n1018_001:0705c11": "　是故應棄捐　　名譽及利養",
    "T19n1018_001:0705c12": "　修持清淨戒　　正見慈悲行",
    "T19n1018_001:0705c13": "復次舍利弗。若菩薩成就四法得此陀羅尼。",
    "T19n1018_001:0705c14": "何等為四。所謂入於八字之義。云何八字。一",
    "T19n1018_001:0705c15": "者跛字。是第一義。一切諸法無我入義。二者",
    "T19n1018_001:0705c16": "攞字。入於如來無生法身。以非明照集智資",
    "T19n1018_001:0705c17": "糧無所入相。以無生相而為色身。以無盡相",
    "T19n1018_001:0705c18": "而為色蘊入義。三者麼字。智慧愚癡法作同",
    "T19n1018_001:0705c19": "類入義。四者舸字。分別業報亦無業報入義。",
    "T19n1018_001:0705c20": "五者闍字。悟生老病死不生不滅入義。六者",
    "T19n1018_001:0705c21": "馱字。悟陀羅尼法體空無相無願寂如涅槃開",
    "T19n1018_001:0705c22": "解入義。七者賒(賒我反)字。奢摩他住寂定相。鞞",
    "T19n1018_001:0705c23": "鉢舍那正見諸法相。如何而得住於寂定。宜",
    "T19n1018_001:0705c24": "當精勤晝夜無間。觀佛形像不應取相。當念",
    "T19n1018_001:0705c25": "鞞鉢舍那以慧正見。若行者見佛而現將為",
    "T19n1018_001:0705c26": "真佛。應作是念此所見佛從何方來。東西南",
    "T19n1018_001:0705c27": "北四維上下方所來耶。若將此佛是人所造。",
    "T19n1018_001:0705c28": "應作是念。此佛為是泥木作耶。為復金銅所",
    "T19n1018_001:0705c29": "作。如是觀已知所見佛。但由我於精舍之中。",
    "T19n1018_001:0706a01": "觀佛形像晝夜憶念。是故此佛常現目前。由",
    "T19n1018_001:0706a02": "是當知我常見聞一切諸法。將為實者皆從",
    "T19n1018_001:0706a03": "自心憶念而起。即是菩薩第一溫習不住定",
    "T19n1018_001:0706a04": "也。若菩薩於初分中。所作觀心微得明已。應",
    "T19n1018_001:0706a05": "即攝念起於加行。乃至能知一切世間所有",
    "T19n1018_001:0706a06": "諸法。皆悉不離自心而起。此是菩薩第二德",
    "T19n1018_001:0706a07": "相不住定也。菩薩復當如是觀察。今此念體",
    "T19n1018_001:0706a08": "為誰是耶。應知但是依他起心。遍計所執之",
    "T19n1018_001:0706a09": "所依住。當知此心無一所有如毛端許。此是",
    "T19n1018_001:0706a10": "菩薩第三忍不住定也。從此復即起自在定。",
    "T19n1018_001:0706a11": "起此定已。即是菩薩第四世諦無上法不住",
    "T19n1018_001:0706a12": "定也世諦法中菩提之心為無有上。此即依",
    "T19n1018_001:0706a13": "他起性之心。周遍入於圓成實性。此圓成性",
    "T19n1018_001:0706a14": "是性淨真如。而此真如是義諦心。何以故以",
    "T19n1018_001:0706a15": "勝義諦有二相故。云何二相。謂以無生相故。",
    "T19n1018_001:0706a16": "如來法身清淨相續體故。復以無盡相故。示",
    "T19n1018_001:0706a17": "現如來色身相好相續體故。此菩薩明如來",
    "T19n1018_001:0706a18": "法身清淨體已。復明色身相好顯現體已。菩",
    "T19n1018_001:0706a19": "薩即知法界解脫法門。見未曾見心生歡喜。",
    "T19n1018_001:0706a20": "此是菩薩得第一歡喜地位。",
    "T19n1018_001:0706a21": "云何真如是勝義諦。此圓成實性亦通義諦。",
    "T19n1018_001:0706a22": "貪欲恚癡於勝義中。本來空寂無所斷除。清",
    "T19n1018_001:0706a23": "淨法身於勝義中。本來常在無可增益。由以",
    "T19n1018_001:0706a24": "正見無所得心。集智資糧。息諸惡法。是故諸",
    "T19n1018_001:0706a25": "佛法身顯現。由以正見作諸善法。是故諸佛",
    "T19n1018_001:0706a26": "色身顯現。云何依他起性亦勝義諦。由性自",
    "T19n1018_001:0706a27": "無因習起性故。離執有。然存事物故。離執無。",
    "T19n1018_001:0706a28": "復次云何遍計所執。自性五蘊十二處十八",
    "T19n1018_001:0706a29": "界。亦是住於勝義諦門。當知所見蘊等種類。",
    "T19n1018_001:0706b01": "但是凡愚宿習因緣。憶念攀緣而實非有。是",
    "T19n1018_001:0706b02": "故菩薩解蘊界處。一切法中法身顯現。菩薩",
    "T19n1018_001:0706b03": "既解彼蘊界處。但是凡愚自心所見。然即用",
    "T19n1018_001:0706b04": "此攝諸眾生修菩薩行。是故菩薩見蘊界處。",
    "T19n1018_001:0706b05": "一切體相資糧顯現色身相好。",
    "T19n1018_001:0706b06": "云何觀佛形像亦住勝義諦門。當作是念我",
    "T19n1018_001:0706b07": "今所見佛之形像。非佛所有種類之相。此但",
    "T19n1018_001:0706b08": "是我現在觀察像因緣故。見佛形像得入定",
    "T19n1018_001:0706b09": "中。類知一切諸法亦復如是。以是義故見佛",
    "T19n1018_001:0706b10": "形像。不應總無。當知賒字與一切法。無無",
    "T19n1018_001:0706b11": "有差別皆同法門入義。八者叉字。諸法皆空",
    "T19n1018_001:0706b12": "不生不滅。何以故悟解諸法本來空寂自性",
    "T19n1018_001:0706b13": "涅槃入義。是八字義如是受持。隨何方所有",
    "T19n1018_001:0706b14": "是經卷者。應當尊重恭敬供養。半月半月讀",
    "T19n1018_001:0706b15": "誦演說。若見誦習此經典者。稱揚勸進。舍利",
    "T19n1018_001:0706b16": "弗若有菩薩修此四法。得是陀羅尼。爾時世",
    "T19n1018_001:0706b17": "尊而說頌言。",
    "T19n1018_001:0706b18": "　八字常憶念　　書持是經典",
    "T19n1018_001:0706b19": "　半月半月說　　勤化諸眾生",
    "T19n1018_001:0706b20": "　由斯近佛位　　智慧甚彌廣",
    "T19n1018_001:0706b21": "　當於十方剎　　親覩諸如來",
    "T19n1018_001:0706b22": "　即於諸佛所　　學佛所行法",
    "T19n1018_001:0706b23": "　堅固護持教　　諸惡悉斷除",
    "T19n1018_001:0706b24": "復次舍利弗。若有菩薩修學如是陀羅尼者。",
    "T19n1018_001:0706b25": "當得四種善根法利。何等為四。一者十方諸",
    "T19n1018_001:0706b26": "佛攝護是人。二者究竟無有諸魔嬈亂。三者",
    "T19n1018_001:0706b27": "諸惡業障速得清淨。四者疾獲微妙無斷辯",
    "T19n1018_001:0706b28": "才。舍利弗若有菩薩。受持如是陀羅尼故得",
    "T19n1018_001:0706b29": "此法利。爾時世尊而說頌言。",
    "T19n1018_001:0706c01": "　受持是經故　　十方佛護念",
    "T19n1018_001:0706c02": "　一切諸魔軍　　無能為嬈惱",
    "T19n1018_001:0706c03": "　重苦諸業障　　速盡無有餘",
    "T19n1018_001:0706c04": "　於此陀羅尼　　當疾能開解",
    "T19n1018_001:0706c05": "　聞讚持此經　　讀誦及書寫",
    "T19n1018_001:0706c06": "　如說而修行　　速證菩提果",
    "T19n1018_001:0706c07": "佛告舍利弗。乃往古世無量無邊阿僧祇劫。",
    "T19n1018_001:0706c08": "是時有佛。號曰寶勝威宿劫王如來應供正",
    "T19n1018_001:0706c09": "遍知明行足善逝世間解無上士調御丈夫天",
    "T19n1018_001:0706c10": "人師佛世尊。出現於世。舍利弗寶勝威宿",
    "T19n1018_001:0706c11": "劫王如來臨涅槃時。有轉輪聖王名曰星持。",
    "T19n1018_001:0706c12": "七寶具足王四天下。其王有子名不思議功",
    "T19n1018_001:0706c13": "德最勝。時此王子年始十六。於寶勝劫王佛",
    "T19n1018_001:0706c14": "所。最初得聞此陀羅尼精勤修習。其後經於",
    "T19n1018_001:0706c15": "七萬歲中。捨身命財及以王位。復於七萬歲",
    "T19n1018_001:0706c16": "中獨處閑靜。結加趺坐脅不著地。於九十九",
    "T19n1018_001:0706c17": "億百千那由他諸如來所。聞說是經悉皆受",
    "T19n1018_001:0706c18": "持。是時王子即便出家。經九千歲以此無邊",
    "T19n1018_001:0706c19": "門陀羅尼。廣為眾生開演其義。而王子比丘",
    "T19n1018_001:0706c20": "於後生中。教化八十億那由他百千眾生。皆",
    "T19n1018_001:0706c21": "悉安住阿耨多羅三藐三菩提道。或有證於",
    "T19n1018_001:0706c22": "不退轉地。時彼眾中有一長者名為月幢。聞",
    "T19n1018_001:0706c23": "說此無邊門陀羅尼已。隨喜善根功德力故。",
    "T19n1018_001:0706c24": "得值九億諸佛世尊恭敬供養。得此最上陀羅",
    "T19n1018_001:0706c25": "尼法。於諸言論最為殊勝。又獲第一無斷辯",
    "T19n1018_001:0706c26": "才。於三劫中供養諸佛。過三劫已得成無上",
    "T19n1018_001:0706c27": "正等菩提。號曰然燈。舍利弗彼時不思議功",
    "T19n1018_001:0706c28": "德最勝王子比丘者。今無量壽佛是也。舍利",
    "T19n1018_001:0706c29": "弗我與賢劫諸菩薩等。行菩薩道時。悉皆得",
    "T19n1018_001:0707a01": "聞此陀羅尼深心隨喜。由此隨喜善根因緣。",
    "T19n1018_001:0707a02": "超越世間四十百千劫生死流轉。又於九億",
    "T19n1018_001:0707a03": "諸如來所供養恭敬。然後得成阿耨多羅三",
    "T19n1018_001:0707a04": "藐三菩提舍利弗若欲速得大菩提者。宜應",
    "T19n1018_001:0707a05": "受持此陀羅尼。若復不能受持之者。但生隨",
    "T19n1018_001:0707a06": "喜。所以者何。由此善根必定當得不退轉地。",
    "T19n1018_001:0707a07": "乃至阿耨多羅三藐三菩提。何況受持讀誦",
    "T19n1018_001:0707a08": "書寫。廣為他人分別演說。其所獲福不可思",
    "T19n1018_001:0707a09": "議不可稱量。一切眾生無能測度。爾時世尊",
    "T19n1018_001:0707a10": "而說頌曰。",
    "T19n1018_001:0707a11": "　若有聞此經　　書寫生隨喜",
    "T19n1018_001:0707a12": "　讀誦及受持　　廣為他人說",
    "T19n1018_001:0707a13": "　其所獲功德　　眾生莫能測",
    "T19n1018_001:0707a14": "　於無量劫中　　受福無窮盡",
    "T19n1018_001:0707a15": "　菩薩所生處　　常得見諸佛",
    "T19n1018_001:0707a16": "　獲不思議信　　善解深經義",
    "T19n1018_001:0707a17": "　於經有疑滯　　便能自開悟",
    "T19n1018_001:0707a18": "　從是疾當成　　無上菩提果",
    "T19n1018_001:0707a19": "　總持神通定　　此等皆無盡",
    "T19n1018_001:0707a20": "　了達深法忍　　常近諸如來",
    "T19n1018_001:0707a21": "　我念過去世　　聞說如是經",
    "T19n1018_001:0707a22": "　奉覲恒沙佛　　逮成無上道",
    "T19n1018_001:0707a23": "　彼月幢長者　　得佛號然燈",
    "T19n1018_001:0707a24": "　功德勝比丘　　成無量壽佛",
    "T19n1018_001:0707a25": "　我與賢劫中　　無量諸菩薩",
    "T19n1018_001:0707a26": "　俱得聞此經　　深心共隨喜",
    "T19n1018_001:0707a27": "　以隨喜功德　　銷滅諸塵垢",
    "T19n1018_001:0707a28": "　罪障殄無餘　　速成無上覺",
    "T19n1018_001:0707a29": "　若樂近菩提　　降魔及嚴相",
    "T19n1018_001:0707b01": "　勤修此總持　　所欲非難獲",
    "T19n1018_001:0707b02": "　若以恒沙剎　　滿中珍寶施",
    "T19n1018_001:0707b03": "　菩薩持是經　　其福逾於彼",
    "T19n1018_001:0707b04": "佛告舍利弗。若菩薩專心念此陀羅尼者。有",
    "T19n1018_001:0707b05": "八藥叉常當擁護。何等為八。一名戍[口*(黍禾+利)]。二名",
    "T19n1018_001:0707b06": "姪茶。三名鉢部羝。四名那羅延跋。五名遮",
    "T19n1018_001:0707b07": "唎怛。六名突達產。七名俱末。八名蘇博呼。此",
    "T19n1018_001:0707b08": "八藥叉住在雪山。護念是人資助道業。為除",
    "T19n1018_001:0707b09": "衰患益其精氣。持是經者應當沐浴著淨衣",
    "T19n1018_001:0707b10": "服。經行誦習此陀羅尼。於諸眾生其心平等。",
    "T19n1018_001:0707b11": "觀察經義如法供養。復有八菩薩在欲界天。",
    "T19n1018_001:0707b12": "亦常擁護持是經者。何等為八。一名嚕遮。二",
    "T19n1018_001:0707b13": "名鞞嘮戰。三名般孃鉢鞞。四名窣耶揭鞞。五",
    "T19n1018_001:0707b14": "名薩低。六名阿鞞鉢耶鉢本。七名諾叉怛囉",
    "T19n1018_001:0707b15": "闍。八名遮唎怛磨。是八菩薩亦當營衛。資助",
    "T19n1018_001:0707b16": "道業令得此法。持是陀羅尼者。應當尊重信",
    "T19n1018_001:0707b17": "受奉行。慈愍眾生捨其過惡。雖受少恩心常",
    "T19n1018_001:0707b18": "念報。於甚深法專求開解。以善方便恒利眾",
    "T19n1018_001:0707b19": "生。於來乞者惠施無悋。如來說是法時。有",
    "T19n1018_001:0707b20": "三十二恒河沙等菩薩得此陀羅尼。於無上",
    "T19n1018_001:0707b21": "菩提皆不退轉。復有六十頻拔囉菩薩得無",
    "T19n1018_001:0707b22": "生忍。復有三萬二千天人皆發阿耨多羅三",
    "T19n1018_001:0707b23": "藐三菩提心。",
    "T19n1018_001:0707b24": "爾時此三千大千世界。六種震動諸天雨花。",
    "T19n1018_001:0707b25": "百千樂器不鼓自鳴。時長老舍利弗白佛言。",
    "T19n1018_001:0707b26": "世尊此經何名云何奉持。佛告舍利弗。此經",
    "T19n1018_001:0707b27": "名為出生無邊門陀羅尼。亦名能達菩提陀",
    "T19n1018_001:0707b28": "羅尼。亦名得一切智降伏眾魔陀羅尼。如是",
    "T19n1018_001:0707b29": "受持。爾時世尊說此經已。長老舍利弗及餘",
    "T19n1018_001:0707c01": "剎土諸來菩薩。天龍八部人非人等。聞佛所",
    "T19n1018_001:0707c02": "說歡喜奉行。",
    "T19n1018_001:0707c03": "出生無邊門陀羅尼經"
}