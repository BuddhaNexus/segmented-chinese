{
    "T10n0279_037:0193b14": "大方廣佛華嚴經卷第三十七",
    "T10n0279_037:0193b16": "于闐國三藏實叉難陀奉 制譯",
    "T10n0279_037:0193b17": "十地品第二十六之四第六地",
    "T10n0279_037:0193b18": " 菩薩既聞諸勝行，  其心歡喜雨妙華，",
    "T10n0279_037:0193b19": " 放淨光明散寶珠，  供養如來稱善說。",
    "T10n0279_037:0193b20": " 百千天眾皆欣慶，  共在空中散眾寶，",
    "T10n0279_037:0193b21": " 華鬘瓔珞及幢幡，  寶蓋塗香咸供佛。",
    "T10n0279_037:0193b22": " 自在天王并眷屬，  心生歡喜住空中，",
    "T10n0279_037:0193b23": " 散寶成雲持供養，  讚言：「佛子快宣說！」",
    "T10n0279_037:0193b24": " 無量天女空中住，  共以樂音歌讚佛，",
    "T10n0279_037:0193b25": " 音中悉作如是言：  「佛語能除煩惱病。",
    "T10n0279_037:0193b26": " 法性本寂無諸相，  猶如虛空不分別，",
    "T10n0279_037:0193b27": " 超諸取著絕言道，  真實平等常清淨。",
    "T10n0279_037:0193b28": " 若能通達諸法性，  於有於無心不動。",
    "T10n0279_037:0193b29": " 為欲救世勤修行，  此佛口生真佛子。",
    "T10n0279_037:0193c01": " 不取眾相而行施，  本絕諸惡堅持戒，",
    "T10n0279_037:0193c02": " 解法無害常堪忍，  知法性離具精進，",
    "T10n0279_037:0193c03": " 已盡煩惱入諸禪，  善達性空分別法，",
    "T10n0279_037:0193c04": " 具足智力能博濟，  滅除眾惡稱大士。」",
    "T10n0279_037:0193c05": " 如是妙音千萬種，  讚已默然瞻仰佛。",
    "T10n0279_037:0193c06": " 解脫月語金剛藏：  「以何行相入後地？」",
    "T10n0279_037:0193c07": "[0193c07] 爾時，金剛藏菩薩告解脫月菩薩言：[0193c07] 「佛子！菩",
    "T10n0279_037:0193c08": "薩摩訶薩已具足第五地，欲入第六現前地，",
    "T10n0279_037:0193c09": "當觀察十平等法。何等為十？所謂：一切法無",
    "T10n0279_037:0193c10": "相故平等，無體故平等，無生故平等，無成",
    "T10n0279_037:0193c11": "故平等，本來清淨故平等，無戲論故平等，無",
    "T10n0279_037:0193c12": "取捨故平等，寂靜故平等，如幻、如夢、如影、如",
    "T10n0279_037:0193c13": "響、如水中月、如鏡中像、如焰、如化故平等，有、",
    "T10n0279_037:0193c14": "無不二故平等。菩薩如是觀一切法自性清",
    "T10n0279_037:0193c15": "淨，隨順無違，得入第六現前地，得明利隨順",
    "T10n0279_037:0193c16": "忍，未得無生法忍。",
    "T10n0279_037:0193c17": "[0193c17] 「佛子！此菩薩摩訶薩如是觀已，復以大悲為",
    "T10n0279_037:0193c18": "首、大悲增上、大悲滿足，觀世間生滅，作是",
    "T10n0279_037:0193c19": "念：『世間受生皆由著我，若離此著，則無生",
    "T10n0279_037:0193c20": "處。』復作是念：『凡夫無智，執著於我，常求有、",
    "T10n0279_037:0193c21": "無，不正思惟，起於妄行，行於邪道；罪行、福行、",
    "T10n0279_037:0193c22": "不動行，積集增長，於諸行中植心種子，有",
    "T10n0279_037:0193c23": "漏有取，復起後有生及老死。所謂：業為田，",
    "T10n0279_037:0193c24": "識為種，無明闇覆，愛水為潤，我慢溉灌，見網",
    "T10n0279_037:0193c25": "增長，生名色芽，名色增長生五根，諸根相",
    "T10n0279_037:0193c26": "對生觸，觸對生受，受後希求生愛，愛增長生",
    "T10n0279_037:0193c27": "取，取增長生有；有生已，於諸趣中起五蘊身，",
    "T10n0279_037:0193c28": "名生；生已衰變為老，終歿為死。於老死時，生",
    "T10n0279_037:0193c29": "諸熱惱；因熱惱故，憂愁悲歎，眾苦皆集。此因",
    "T10n0279_037:0194a01": "緣故，集無有集者，任運而滅亦無滅者。』菩薩",
    "T10n0279_037:0194a02": "如是隨順觀察緣起之相。佛子！此菩薩摩訶",
    "T10n0279_037:0194a03": "薩復作是念：『於第一義諦不了故名：無明，所",
    "T10n0279_037:0194a04": "作業果是行，行依止初心是識，與識共生四",
    "T10n0279_037:0194a05": "取蘊為名色，名色增長為六處，根、境、識三事",
    "T10n0279_037:0194a06": "和合是觸，觸共生有受，於受染著是愛，愛增",
    "T10n0279_037:0194a07": "長是取，取所起有漏業為有，從業起蘊為生，",
    "T10n0279_037:0194a08": "蘊熟為老，蘊壞為死；死時離別，愚迷貪戀，心",
    "T10n0279_037:0194a09": "胸煩悶為愁，涕泗諮嗟為歎，在五根為苦，在",
    "T10n0279_037:0194a10": "意地為憂，憂苦轉多為惱。如是但有苦樹增",
    "T10n0279_037:0194a11": "長，無我、無我所，無作、無受者。』復作是念：『若有",
    "T10n0279_037:0194a12": "作者，則有作事；若無作者，亦無作事，第一義",
    "T10n0279_037:0194a13": "中俱不可得。』佛子！此菩薩摩訶薩復作是",
    "T10n0279_037:0194a14": "念：『三界所有，唯是一心。如來於此分別演說",
    "T10n0279_037:0194a15": "十二有支，皆依一心，如是而立。何以故？隨事",
    "T10n0279_037:0194a16": "貪欲與心共生，心是識，事是行，於行迷惑",
    "T10n0279_037:0194a17": "是無明，與無明及心共生是名色，名色增長是",
    "T10n0279_037:0194a18": "六處，六處三分合為觸，觸共生是受，受無厭",
    "T10n0279_037:0194a19": "足是愛，愛攝不捨是取，彼諸有支生是有，有",
    "T10n0279_037:0194a20": "所起名：生，生熟為老，老壞為死。』[0194a20] 「佛子！此中無",
    "T10n0279_037:0194a21": "明有二種業，一令眾生迷於所緣，二與行作",
    "T10n0279_037:0194a22": "生起因。行亦有二種業，一能生未來報，二與",
    "T10n0279_037:0194a23": "識作生起因。識亦有二種業，一令諸有相續，",
    "T10n0279_037:0194a24": "二與名色作生起因。名色亦有二種業，一互",
    "T10n0279_037:0194a25": "相助成，二與六處作生起因。六處亦有二種",
    "T10n0279_037:0194a26": "業，一各取自境界，二與觸作生起因。觸亦有",
    "T10n0279_037:0194a27": "二種業，一能觸所緣，二與受作生起因。受亦",
    "T10n0279_037:0194a28": "有二種業，一能領受愛憎等事，二與愛作生",
    "T10n0279_037:0194a29": "起因。愛亦有二種業，一染著可愛事，二與取",
    "T10n0279_037:0194b01": "作生起因。取亦有二種業，一令諸煩惱相續，",
    "T10n0279_037:0194b02": "二與有作生起因。有亦有二種業，一能令於",
    "T10n0279_037:0194b03": "餘趣中生，二與生作生起因。生亦有二種業，",
    "T10n0279_037:0194b04": "一能起諸蘊，二與老作生起因。老亦有二種",
    "T10n0279_037:0194b05": "業，一令諸根變異，二與死作生起因。死亦有",
    "T10n0279_037:0194b06": "二種業，一能壞諸行，二不覺知故相續不絕。",
    "T10n0279_037:0194b07": "[0194b07] 「佛子！此中無明緣行，乃至生緣老死者，由無",
    "T10n0279_037:0194b08": "明乃至生為緣，令行乃至老死不斷，助成故。",
    "T10n0279_037:0194b09": "無明滅則行滅，乃至生滅則老死滅者，由無",
    "T10n0279_037:0194b10": "明乃至生不為緣，令諸行乃至老死斷滅，不",
    "T10n0279_037:0194b11": "助成故。佛子！此中無明、愛、取不斷是煩惱道，",
    "T10n0279_037:0194b12": "行、有不斷是業道，餘分不斷是苦道；前後際",
    "T10n0279_037:0194b13": "分別滅三道斷，如是三道離我、我所，但有生",
    "T10n0279_037:0194b14": "滅，猶如束蘆。復次，無明緣行者，是觀過去；識",
    "T10n0279_037:0194b15": "乃至受，是觀現在；愛乃至有，是觀未來。於是",
    "T10n0279_037:0194b16": "以後，展轉相續。無明滅行滅者，是觀待斷。復",
    "T10n0279_037:0194b17": "次，十二有支名為三苦，此中無明、行乃至六",
    "T10n0279_037:0194b18": "處是行苦，觸、受是苦苦，餘是壞苦；無明滅行",
    "T10n0279_037:0194b19": "滅者，是三苦斷。復次，無明緣行者，無明因緣",
    "T10n0279_037:0194b20": "能生諸行；無明滅行滅者，以無無明，諸行亦",
    "T10n0279_037:0194b21": "無，餘亦如是。又無明緣行者，是生繫縛；無明",
    "T10n0279_037:0194b22": "滅行滅者，是滅繫縛。餘亦如是。又無明緣行",
    "T10n0279_037:0194b23": "者，是隨順無所有觀；無明滅行滅者，是隨順",
    "T10n0279_037:0194b24": "盡滅觀。餘亦如是。[0194b24] 「佛子！菩薩摩訶薩如是",
    "T10n0279_037:0194b25": "十種逆順觀諸緣起。所謂：有支相續故，一心",
    "T10n0279_037:0194b26": "所攝故，自業差別故，不相捨離故，三道不斷",
    "T10n0279_037:0194b27": "故，觀過去、現在、未來故，三苦聚集故，因緣生",
    "T10n0279_037:0194b28": "滅故，生滅繫縛故，無所有、盡觀故：",
    "T10n0279_037:0194b29": "[0194b29] 「佛子，菩薩摩訶薩以如是十種相觀諸緣起，",
    "T10n0279_037:0194c01": "知無我、無人、無壽命、自性空、無作者、無受者，",
    "T10n0279_037:0194c02": "即得空解脫門現在前。觀諸有支皆自性滅，",
    "T10n0279_037:0194c03": "畢竟解脫，無有少法相生，即時得無相解脫",
    "T10n0279_037:0194c04": "門現在前。如是入空、無相已，無有願求，唯除",
    "T10n0279_037:0194c05": "大悲為首，教化眾生，即時得無願解脫門現",
    "T10n0279_037:0194c06": "在前。菩薩如是修三解脫門，離彼、我想，離作",
    "T10n0279_037:0194c07": "者、受者想，離有、無想。",
    "T10n0279_037:0194c08": "[0194c08] 「佛子！此菩薩摩訶薩大悲轉增，精勤修習，為",
    "T10n0279_037:0194c09": "未滿菩提分法令圓滿故，作是念：『一切有為，",
    "T10n0279_037:0194c10": "有和合則轉，無和合則不轉；緣集則轉，緣不",
    "T10n0279_037:0194c11": "集則不轉。我如是知有為法多諸過患，當斷",
    "T10n0279_037:0194c12": "此和合因緣；然為成就眾生故，亦不畢竟滅",
    "T10n0279_037:0194c13": "於諸行。』佛子！菩薩如是觀察有為多諸過",
    "T10n0279_037:0194c14": "患，無有自性，不生不滅，而恒起大悲，不捨",
    "T10n0279_037:0194c15": "眾生，即得般若波羅蜜現前，名：無障礙智光",
    "T10n0279_037:0194c16": "明。成就如是智光明已，雖修習菩提分因緣",
    "T10n0279_037:0194c17": "而不住有為中，雖觀有為法自性寂滅亦不",
    "T10n0279_037:0194c18": "住寂滅中，以菩提分法未圓滿故。",
    "T10n0279_037:0194c19": "[0194c19] 「佛子！菩薩住此現前地，得入空三昧、自性空",
    "T10n0279_037:0194c20": "三昧、第一義空三昧、第一空三昧、大空三昧、",
    "T10n0279_037:0194c21": "合空三昧、起空三昧、如實不分別空三昧、不",
    "T10n0279_037:0194c22": "捨離空三昧、離不離空三昧。此菩薩得如是",
    "T10n0279_037:0194c23": "十空三昧門為首，百千空三昧皆悉現前；如",
    "T10n0279_037:0194c24": "是十無相、十無願三昧門為首，百千無相、無",
    "T10n0279_037:0194c25": "願三昧門皆悉現前。",
    "T10n0279_037:0194c26": "[0194c26] 「佛子！菩薩住此現前地，復更修習滿足不可",
    "T10n0279_037:0194c27": "壞心、決定心、純善心、甚深心、不退轉心、不",
    "T10n0279_037:0194c28": "休息心、廣大心、無邊心、求智心、方便慧相應",
    "T10n0279_037:0194c29": "心，皆悉圓滿。",
    "T10n0279_037:0195a01": "[0195a01] 「佛子！菩薩以此心順佛菩提，不懼異論，入諸",
    "T10n0279_037:0195a02": "智地，離二乘道，趣於佛智，諸煩惱魔無能沮",
    "T10n0279_037:0195a03": "壞，住於菩薩智慧光明，於空、無相、無願法中",
    "T10n0279_037:0195a04": "皆善修習，方便智慧恒共相應，菩提分法常",
    "T10n0279_037:0195a05": "行不捨。佛子！菩薩住此現前地中，得般若波",
    "T10n0279_037:0195a06": "羅蜜行增上，得第三明利順忍，以於諸法如",
    "T10n0279_037:0195a07": "實相隨順無違故。",
    "T10n0279_037:0195a08": "[0195a08] 「佛子！菩薩住此現前地已，以願力故，得見多",
    "T10n0279_037:0195a09": "佛。所謂：見多百佛，乃至見多百千億那由他",
    "T10n0279_037:0195a10": "佛。悉以廣大心、深心，供養恭敬，尊重讚歎，衣",
    "T10n0279_037:0195a11": "服、飲食、臥具、湯藥，一切資生悉以奉施，亦以",
    "T10n0279_037:0195a12": "供養一切眾僧，以此善根迴向阿耨多羅三",
    "T10n0279_037:0195a13": "藐三菩提。於諸佛所，恭敬聽法，聞已受持，得",
    "T10n0279_037:0195a14": "如實三昧智慧光明，隨順修行，憶持不捨。又",
    "T10n0279_037:0195a15": "得諸佛甚深法藏，經於百劫，經於千劫，乃至",
    "T10n0279_037:0195a16": "無量百千億那由他劫，所有善根轉更明淨。",
    "T10n0279_037:0195a17": "譬如真金，以毘&#x7460;璃寶數數磨瑩，轉更明淨；",
    "T10n0279_037:0195a18": "此地菩薩所有善根亦復如是，以方便慧，隨",
    "T10n0279_037:0195a19": "逐觀察，轉更明淨，轉復寂滅，無能映蔽。譬如",
    "T10n0279_037:0195a20": "月光，照眾生身，令得清涼，四種風輪所不",
    "T10n0279_037:0195a21": "能壞；此地菩薩所有善根亦復如是，能滅無",
    "T10n0279_037:0195a22": "量百千億那由他眾生煩惱熾火，四種魔道",
    "T10n0279_037:0195a23": "所不能壞。此菩薩，十波羅蜜中，般若波羅蜜",
    "T10n0279_037:0195a24": "偏多；餘非不修，但隨力隨分。[0195a24] 「佛子！是名：略說",
    "T10n0279_037:0195a25": "菩薩摩訶薩第六現前地。菩薩住此地，多作",
    "T10n0279_037:0195a26": "善化天王，所作自在，一切聲聞所有問難無",
    "T10n0279_037:0195a27": "能退屈，能令眾生除滅我慢、深入緣起。布施、",
    "T10n0279_037:0195a28": "愛語、利行、同事——如是一切諸所作業，皆不離",
    "T10n0279_037:0195a29": "念佛，乃至不離念具足一切種、一切智智。復",
    "T10n0279_037:0195b01": "作是念：『我當於一切眾生中為首、為勝，乃至",
    "T10n0279_037:0195b02": "為一切智智依止者。』此菩薩若勤行精進，於",
    "T10n0279_037:0195b03": "一念頃，得百千億三昧，乃至示現百千億菩",
    "T10n0279_037:0195b04": "薩以為眷屬；若以願力自在示現，過於此",
    "T10n0279_037:0195b05": "數，乃至百千億那由他劫不能數知。」[0195b05] 爾時，金",
    "T10n0279_037:0195b06": "剛藏菩薩欲重宣其義而說頌曰：",
    "T10n0279_037:0195b07": "「菩薩圓滿五地已，  觀法無相亦無性，",
    "T10n0279_037:0195b08": " 無生無成本清淨，  無有戲論無取捨，",
    "T10n0279_037:0195b09": " 體相寂滅如幻等，  有無不二離分別，",
    "T10n0279_037:0195b10": " 隨順法性如是觀，  此智得成入六地。",
    "T10n0279_037:0195b11": " 明利順忍智具足，  觀察世間生滅相，",
    "T10n0279_037:0195b12": " 以癡闇力世間生，  若滅癡闇世無有。",
    "T10n0279_037:0195b13": " 觀諸因緣實義空，  不壞假名和合用，",
    "T10n0279_037:0195b14": " 無作無受無思念，  諸行如雲遍興起。",
    "T10n0279_037:0195b15": " 不知真諦名無明，  所作思業愚癡果，",
    "T10n0279_037:0195b16": " 識起共生是名色，  如是乃至眾苦聚。",
    "T10n0279_037:0195b17": " 了達三界依心有，  十二因緣亦復然，",
    "T10n0279_037:0195b18": " 生死皆由心所作，  心若滅者生死盡。",
    "T10n0279_037:0195b19": " 無明所作有二種，  緣中不了為行因，",
    "T10n0279_037:0195b20": " 如是乃至老終歿，  從此苦生無有盡。",
    "T10n0279_037:0195b21": " 無明為緣不可斷，  彼緣若盡悉皆滅，",
    "T10n0279_037:0195b22": " 愚癡愛取煩惱支，  行有是業餘皆苦。",
    "T10n0279_037:0195b23": " 癡至六處是行苦，  觸受增長是苦苦，",
    "T10n0279_037:0195b24": " 所餘有支是壞苦，  若見無我三苦滅。",
    "T10n0279_037:0195b25": " 無明與行為過去，  識至於受現在轉，",
    "T10n0279_037:0195b26": " 愛取有生未來苦，  觀待若斷邊際盡。",
    "T10n0279_037:0195b27": " 無明為緣是生縛，  於緣得離縛乃盡，",
    "T10n0279_037:0195b28": " 從因生果離則斷，  觀察於此知性空。",
    "T10n0279_037:0195b29": " 隨順無明起諸有，  若不隨順諸有斷，",
    "T10n0279_037:0195c01": " 此有彼有無亦然，  十種思惟心離著。",
    "T10n0279_037:0195c02": " 有支相續一心攝，  自業不離及三道，",
    "T10n0279_037:0195c03": " 三際三苦因緣生，  繫縛起滅順無盡。",
    "T10n0279_037:0195c04": " 如是普觀緣起行，  無作無受無真實，",
    "T10n0279_037:0195c05": " 如幻如夢如光影，  亦如愚夫逐陽焰。",
    "T10n0279_037:0195c06": " 如是觀察入於空，  知緣性離得無相，",
    "T10n0279_037:0195c07": " 了其虛妄無所願，  唯除慈愍為眾生。",
    "T10n0279_037:0195c08": " 大士修行解脫門，  轉益大悲求佛法，",
    "T10n0279_037:0195c09": " 知諸有為和合作，  志樂決定勤行道。",
    "T10n0279_037:0195c10": " 空三昧門具百千，  無相無願亦復然，",
    "T10n0279_037:0195c11": " 般若順忍皆增上，  解脫智慧得成滿。",
    "T10n0279_037:0195c12": " 復以深心多供佛，  於佛教中修習道，",
    "T10n0279_037:0195c13": " 得佛法藏增善根，  如金&#x7460;璃所磨瑩。",
    "T10n0279_037:0195c14": " 如月清涼被眾物，  四風來觸無能壞；",
    "T10n0279_037:0195c15": " 此地菩薩超魔道，  亦息群生煩惱熱。",
    "T10n0279_037:0195c16": " 此地多作善化王，  化導眾生除我慢，",
    "T10n0279_037:0195c17": " 所作皆求一切智，  悉已超勝聲聞道。",
    "T10n0279_037:0195c18": " 此地菩薩勤精進，  獲諸三昧百千億，",
    "T10n0279_037:0195c19": " 亦見若干無量佛，  譬如盛夏空中日。",
    "T10n0279_037:0195c20": " 甚深微妙難見知，  聲聞獨覺無能了，",
    "T10n0279_037:0195c21": " 如是菩薩第六地，  我為佛子已宣說。」",
    "T10n0279_037:0195c22": "第七地",
    "T10n0279_037:0195c23": " 是時天眾心歡喜，  散寶成雲在空住，",
    "T10n0279_037:0195c24": " 普發種種妙音聲，  告於最勝清淨者：",
    "T10n0279_037:0195c25": "「了達勝義智自在，  成就功德百千億，",
    "T10n0279_037:0195c26": " 人中蓮華無所著，  為利群生演深行。」",
    "T10n0279_037:0195c27": " 自在天王在空中，  放大光明照佛身，",
    "T10n0279_037:0195c28": " 亦散最上妙香雲，  普供除憂煩惱者。",
    "T10n0279_037:0195c29": " 爾時天眾皆歡喜，  悉發美音同讚述：",
    "T10n0279_037:0196a01": "「我等聞斯地功德，  則為已獲大善利。」",
    "T10n0279_037:0196a02": " 天女是時心慶悅，  競奏樂音千萬種，",
    "T10n0279_037:0196a03": " 悉以如來神力故，  音中共作如是言：",
    "T10n0279_037:0196a04": "「威儀寂靜最無比，  能調難調世應供，",
    "T10n0279_037:0196a05": " 已超一切諸世間，  而行於世闡妙道。",
    "T10n0279_037:0196a06": " 雖現種種無量身，  知身一一無所有，",
    "T10n0279_037:0196a07": " 巧以言辭說諸法，  不取文字音聲相。",
    "T10n0279_037:0196a08": " 往詣百千諸國土，  以諸上供供養佛，",
    "T10n0279_037:0196a09": " 智慧自在無所著，  不生於我佛國想。",
    "T10n0279_037:0196a10": " 雖勤教化諸眾生，  而無彼己一切心；",
    "T10n0279_037:0196a11": " 雖已修成廣大善，  而於善法不生著。",
    "T10n0279_037:0196a12": " 以見一切諸世間，  貪恚癡火常熾然，",
    "T10n0279_037:0196a13": " 於諸想念悉皆離，  發起大悲精進力。」",
    "T10n0279_037:0196a14": " 一切諸天及天女，  種種供養稱讚已，",
    "T10n0279_037:0196a15": " 悉共同時默然住，  瞻仰人尊願聞法。",
    "T10n0279_037:0196a16": " 時解脫月復請言：  「此諸大眾心清淨，",
    "T10n0279_037:0196a17": " 第七地中諸行相，  唯願佛子為宣說！」",
    "T10n0279_037:0196a18": "[0196a18] 爾時，金剛藏菩薩告解脫月菩薩言：[0196a18] 「佛子！菩",
    "T10n0279_037:0196a19": "薩摩訶薩具足第六地行已，欲入第七遠行",
    "T10n0279_037:0196a20": "地，當修十種方便慧起殊勝道。何等為十？所",
    "T10n0279_037:0196a21": "謂：雖善修空、無相、無願三昧，而慈悲不捨眾",
    "T10n0279_037:0196a22": "生，雖得諸佛平等法，而樂常供養佛；雖入",
    "T10n0279_037:0196a23": "觀空智門，而勤集福德；雖遠離三界，而莊嚴",
    "T10n0279_037:0196a24": "三界；雖畢竟寂滅諸煩惱焰，而能為一切眾",
    "T10n0279_037:0196a25": "生起滅貪、瞋、癡煩惱焰；雖知諸法如幻、如夢、",
    "T10n0279_037:0196a26": "如影、如響、如焰、如化、如水中月、如鏡中像、自性",
    "T10n0279_037:0196a27": "無二，而隨心作業無量差別；雖知一切國土",
    "T10n0279_037:0196a28": "猶如虛空，而能以清淨妙行莊嚴佛土；雖知",
    "T10n0279_037:0196a29": "諸佛法身本性無身，而以相好莊嚴其身；雖",
    "T10n0279_037:0196b01": "知諸佛音聲性空寂滅不可言說，而能隨一",
    "T10n0279_037:0196b02": "切眾生出種種差別清淨音聲；雖隨諸佛了",
    "T10n0279_037:0196b03": "知三世唯是一念，而隨眾生意解分別，以種",
    "T10n0279_037:0196b04": "種相、種種時、種種劫數而修諸行。菩薩以如",
    "T10n0279_037:0196b05": "是十種方便慧起殊勝行，從第六地入第七",
    "T10n0279_037:0196b06": "地；入已，此行常現在前，名為：住第七遠行地。",
    "T10n0279_037:0196b07": "[0196b07] 「佛子！菩薩摩訶薩住此第七地已，入無量眾",
    "T10n0279_037:0196b08": "生界，入無量諸佛教化眾生業，入無量世界",
    "T10n0279_037:0196b09": "網，入無量諸佛清淨國土，入無量種種差別",
    "T10n0279_037:0196b10": "法，入無量諸佛現覺智，入無量劫數，入無量",
    "T10n0279_037:0196b11": "諸佛覺了三世智，入無量眾生差別信解，入",
    "T10n0279_037:0196b12": "無量諸佛示現種種名色身，入無量眾生欲",
    "T10n0279_037:0196b13": "樂諸根差別，入無量諸佛語言音聲令眾生",
    "T10n0279_037:0196b14": "歡喜，入無量眾生種種心行，入無量諸佛了",
    "T10n0279_037:0196b15": "知廣大智，入無量聲聞乘信解，入無量諸佛",
    "T10n0279_037:0196b16": "說智道令信解，入無量辟支佛所成就，入無",
    "T10n0279_037:0196b17": "量諸佛說甚深智慧門令趣入，入無量諸菩",
    "T10n0279_037:0196b18": "薩方便行，入無量諸佛所說大乘集成事令",
    "T10n0279_037:0196b19": "菩薩得入。此菩薩作是念：『如是無量如來境",
    "T10n0279_037:0196b20": "界，乃至於百千億那由他劫不能得知，我悉",
    "T10n0279_037:0196b21": "應以無功用無分別心成就圓滿。』[0196b21] 「佛子！此菩",
    "T10n0279_037:0196b22": "薩以深智慧如是觀察，常勤修習方便慧起",
    "T10n0279_037:0196b23": "殊勝道，安住不動，無有一念休息廢捨；行、",
    "T10n0279_037:0196b24": "住、坐、臥乃至睡夢，未曾暫與蓋障相應，常不",
    "T10n0279_037:0196b25": "捨於如是想念。此菩薩於念念中，常能具足",
    "T10n0279_037:0196b26": "十波羅蜜。何以故？念念皆以大悲為首，修行",
    "T10n0279_037:0196b27": "佛法，向佛智故。所有善根，為求佛智，施與眾",
    "T10n0279_037:0196b28": "生，是名：檀那波羅蜜；能滅一切諸煩惱熱，是",
    "T10n0279_037:0196b29": "名：尸羅波羅蜜；慈悲為首，不損眾生，是名：羼",
    "T10n0279_037:0196c01": "提波羅蜜；求勝善法，無有厭足，是名：毘梨耶",
    "T10n0279_037:0196c02": "波羅蜜；一切智道常現在前，未&#x751E;散亂，是名：",
    "T10n0279_037:0196c03": "禪那波羅蜜；能忍諸法無生無滅，是名：般若",
    "T10n0279_037:0196c04": "波羅蜜；能出生無量智，是名：方便波羅蜜；能",
    "T10n0279_037:0196c05": "求上上勝智，是名：願波羅蜜；一切異論及諸",
    "T10n0279_037:0196c06": "魔眾無能沮壞，是名：力波羅蜜；如實了知一",
    "T10n0279_037:0196c07": "切法，是名：智波羅蜜。佛子！此十波羅蜜，菩薩",
    "T10n0279_037:0196c08": "於念念中皆得具足；如是，四攝、四持、三十七",
    "T10n0279_037:0196c09": "品、三解脫門，略說乃至一切菩提分法，於念",
    "T10n0279_037:0196c10": "念中皆悉圓滿。」",
    "T10n0279_037:0196c11": "[0196c11] 爾時，解脫月菩薩問金剛藏菩薩言：「佛子！菩",
    "T10n0279_037:0196c12": "薩但於此第七地中滿足一切菩提分法，為",
    "T10n0279_037:0196c13": "諸地中亦能滿足？」[0196c13] 金剛藏菩薩言：「佛子！菩薩",
    "T10n0279_037:0196c14": "於十地中皆能滿足菩提分法，然第七地最",
    "T10n0279_037:0196c15": "為殊勝。何以故？此第七地功用行滿，得入智",
    "T10n0279_037:0196c16": "慧自在行故。佛子！菩薩於初地中，緣一切佛",
    "T10n0279_037:0196c17": "法願求故，滿足菩提分法；第二地離心垢故，",
    "T10n0279_037:0196c18": "第三地願轉增長得法光明故，第四地入道",
    "T10n0279_037:0196c19": "故，第五地順世所作故，第六地入甚深法門",
    "T10n0279_037:0196c20": "故，第七地起一切佛法故，皆亦滿足菩提分",
    "T10n0279_037:0196c21": "法。何以故？菩薩從初地乃至第七地，成就智",
    "T10n0279_037:0196c22": "功用分。以此力故，從第八地乃至第十地，",
    "T10n0279_037:0196c23": "無功用行皆悉成就。佛子！譬如有二世界，一",
    "T10n0279_037:0196c24": "處雜染，一處純淨，是二中間難可得過，唯除",
    "T10n0279_037:0196c25": "菩薩有大方便神通願力。佛子！菩薩諸地亦",
    "T10n0279_037:0196c26": "復如是，有雜染行，有清淨行，是二中間難可",
    "T10n0279_037:0196c27": "得過，唯除菩薩有大願力方便智慧乃能得",
    "T10n0279_037:0196c28": "過。」[0196c28] 解脫月菩薩言：「佛子！此七地菩薩，為是染",
    "T10n0279_037:0196c29": "行？為是淨行？」[0196c29] 金剛藏菩薩言：[0196c29] 「佛子！從初地至",
    "T10n0279_037:0197a01": "七地，所行諸行皆捨離煩惱業，以迴向無上",
    "T10n0279_037:0197a02": "菩提故，分得平等道故，然未名為超煩惱行。",
    "T10n0279_037:0197a03": "佛子！譬如轉輪聖王乘天象寶遊四天下，",
    "T10n0279_037:0197a04": "知有貧窮困苦之人，而不為彼眾患所染，然",
    "T10n0279_037:0197a05": "未名為超過人位；若捨王身，生於梵世，乘天",
    "T10n0279_037:0197a06": "宮殿，見千世界，遊千世界，示現梵天光明威",
    "T10n0279_037:0197a07": "德，爾乃名為超過人位。佛子！菩薩亦復如是，",
    "T10n0279_037:0197a08": "始從初地至於七地，乘波羅蜜乘遊行世間，",
    "T10n0279_037:0197a09": "知諸世間煩惱過患，以乘正道故，不為煩惱",
    "T10n0279_037:0197a10": "過失所染，然未名為超煩惱行；若捨一切有",
    "T10n0279_037:0197a11": "功用行，從第七地入第八地，乘菩薩清淨乘",
    "T10n0279_037:0197a12": "遊行世間，知煩惱過失不為所染，爾乃名為",
    "T10n0279_037:0197a13": "超煩惱行，以得一切盡超過故。佛子！此第七",
    "T10n0279_037:0197a14": "地菩薩盡超過多貪等諸煩惱眾住此地，不",
    "T10n0279_037:0197a15": "名有煩惱者，不名無煩惱者。何以故？一切煩",
    "T10n0279_037:0197a16": "惱不現行故，不名有者；求如來智心未滿",
    "T10n0279_037:0197a17": "故，不名無者。",
    "T10n0279_037:0197a18": "[0197a18] 「佛子！菩薩住此第七地，以深淨心，成就身業，",
    "T10n0279_037:0197a19": "成就語業，成就意業。所有一切不善業道——如",
    "T10n0279_037:0197a20": "來所訶，皆已捨離；一切善業——如來所讚，常善",
    "T10n0279_037:0197a21": "修行。世間所有經書、技術，如五地中說，皆自",
    "T10n0279_037:0197a22": "然而行，不假功用。此菩薩於三千大千世界",
    "T10n0279_037:0197a23": "中為大明師，唯除如來及八地已上其餘菩",
    "T10n0279_037:0197a24": "薩，深心妙行無與等者，諸禪三昧、三摩&#x9262;",
    "T10n0279_037:0197a25": "底、神通解脫皆得現前。然是修成，非如八地",
    "T10n0279_037:0197a26": "報得成就。此地菩薩於念念中具足修習",
    "T10n0279_037:0197a27": "方便智力及一切菩提分法，轉勝圓滿。",
    "T10n0279_037:0197a28": "[0197a28] 「佛子！菩薩住此地，入菩薩善觀擇三昧、善擇",
    "T10n0279_037:0197a29": "義三昧、最勝慧三昧、分別義藏三昧、如實分",
    "T10n0279_037:0197b01": "別義三昧、善住堅固根三昧、智慧神通門三",
    "T10n0279_037:0197b02": "昧、法界業三昧、如來勝利三昧、種種義藏生",
    "T10n0279_037:0197b03": "死涅槃門三昧，入如是等具足大智神通門",
    "T10n0279_037:0197b04": "百萬三昧，淨治此地。是菩薩得此三昧，善治",
    "T10n0279_037:0197b05": "淨方便慧故，大悲力故，超過二乘地，得觀察",
    "T10n0279_037:0197b06": "智慧地。",
    "T10n0279_037:0197b07": "[0197b07] 「佛子！菩薩住此地，善淨無量身業無相行，善",
    "T10n0279_037:0197b08": "淨無量語業無相行，善淨無量意業無相行",
    "T10n0279_037:0197b09": "故，得無生法忍光明。」[0197b09] 解脫月菩薩言：「佛子！菩",
    "T10n0279_037:0197b10": "薩從初地來所有無量身、語、意業，豈不超過",
    "T10n0279_037:0197b11": "二乘耶？」[0197b11] 金剛藏菩薩言：「佛子！彼悉超過，然但",
    "T10n0279_037:0197b12": "以願求諸佛法故，非是自智觀察之力；今第",
    "T10n0279_037:0197b13": "七地自智力故，一切二乘所不能及。譬如王",
    "T10n0279_037:0197b14": "子，生在王家，王后所生，具足王相，生已即勝",
    "T10n0279_037:0197b15": "一切臣眾，但以王力，非是自力；若身長大，藝",
    "T10n0279_037:0197b16": "業悉成，乃以自力超過一切。菩薩摩訶薩亦",
    "T10n0279_037:0197b17": "復如是，初發心時，以志求大法故，超過一切",
    "T10n0279_037:0197b18": "聲聞、獨覺；今住此地，以自所行智慧力故，出",
    "T10n0279_037:0197b19": "過一切二乘之上。佛子！菩薩住此第七地，得",
    "T10n0279_037:0197b20": "甚深遠離無行、常行身語意業，勤求上道而",
    "T10n0279_037:0197b21": "不捨離，是故菩薩雖行實際而不作證。」",
    "T10n0279_037:0197b22": "[0197b22] 解脫月菩薩言：「佛子！菩薩從何地來，能入滅",
    "T10n0279_037:0197b23": "定？」[0197b23] 金剛藏菩薩言：[0197b23] 「佛子！菩薩從第六地來，能",
    "T10n0279_037:0197b24": "入滅定。今住此地，能念念入，亦念念起，而不",
    "T10n0279_037:0197b25": "作證。故此菩薩名為：成就不可思議身、語、意",
    "T10n0279_037:0197b26": "業，行於實際而不作證。譬如有人乘船入",
    "T10n0279_037:0197b27": "海，以善巧力不遭水難；此地菩薩亦復如",
    "T10n0279_037:0197b28": "是，乘波羅蜜船行實際海，以願力故而不證",
    "T10n0279_037:0197b29": "滅。",
    "T10n0279_037:0197c01": "[0197c01] 「佛子！此菩薩得如是三昧智力，以大方便，雖",
    "T10n0279_037:0197c02": "示現生死，而恒住涅槃；雖眷屬圍遶，而常樂",
    "T10n0279_037:0197c03": "遠離；雖以願力三界受生，而不為世法所染；",
    "T10n0279_037:0197c04": "雖常寂滅，以方便力而還熾然，雖然不燒；雖",
    "T10n0279_037:0197c05": "隨順佛智，而示入聲聞、辟支佛地；雖得佛境",
    "T10n0279_037:0197c06": "界藏，而示住魔境界；雖超魔道，而現行魔",
    "T10n0279_037:0197c07": "法；雖示同外道行，而不捨佛法；雖示隨順一",
    "T10n0279_037:0197c08": "切世間，而常行一切出世間法；所有一切莊",
    "T10n0279_037:0197c09": "嚴之事，出過一切天、龍、夜叉、乾闥婆、阿脩羅、",
    "T10n0279_037:0197c10": "迦樓羅、緊那羅、摩&#x777A;羅伽、人及非人、帝釋、梵",
    "T10n0279_037:0197c11": "王、四天王等之所有者，而不捨離樂法之心。",
    "T10n0279_037:0197c12": "[0197c12] 「佛子！菩薩成就如是智慧，住遠行地，以願力",
    "T10n0279_037:0197c13": "故，得見多佛。所謂：見多百佛，乃至見多百千",
    "T10n0279_037:0197c14": "億那由他佛。於彼佛所，以廣大心、增勝心，供",
    "T10n0279_037:0197c15": "養恭敬，尊重讚歎，衣服、飲食、臥具、醫藥，一切",
    "T10n0279_037:0197c16": "資生悉以奉施，亦以供養一切眾僧，以此善",
    "T10n0279_037:0197c17": "根迴向阿耨多羅三藐三菩提。復於佛所恭",
    "T10n0279_037:0197c18": "敬聽法，聞已受持，獲如實三昧智慧光明，隨",
    "T10n0279_037:0197c19": "順修行。於諸佛所護持正法，常為如來之所",
    "T10n0279_037:0197c20": "讚喜，一切二乘所有問難無能退屈，利益眾",
    "T10n0279_037:0197c21": "生，法忍清淨。如是經無量百千億那由他劫，",
    "T10n0279_037:0197c22": "所有善根轉更增勝。譬如真金，以眾妙寶間",
    "T10n0279_037:0197c23": "錯莊嚴，轉更增勝，倍益光明，餘莊嚴具所不",
    "T10n0279_037:0197c24": "能及；菩薩住此第七地所有善根亦復如是，",
    "T10n0279_037:0197c25": "以方便慧力轉更明淨，非是二乘之所能及。",
    "T10n0279_037:0197c26": "佛子！譬如日光，星月等光無能及者，閻浮提",
    "T10n0279_037:0197c27": "地所有泥潦悉能乾竭；此遠行地菩薩亦復",
    "T10n0279_037:0197c28": "如是，一切二乘無有能及，悉能乾竭一切眾",
    "T10n0279_037:0197c29": "生諸惑泥潦。此菩薩，十波羅蜜中，方便波羅",
    "T10n0279_037:0198a01": "蜜偏多；餘非不行，但隨力隨分。[0198a01] 「佛子！是名：",
    "T10n0279_037:0198a02": "略說菩薩摩訶薩第七遠行地。菩薩住此地，",
    "T10n0279_037:0198a03": "多作自在天王，善為眾生說證智法，令其",
    "T10n0279_037:0198a04": "證入。布施、愛語、利行、同事——如是一切諸所作",
    "T10n0279_037:0198a05": "業，皆不離念佛，乃至不離念具足一切種、一",
    "T10n0279_037:0198a06": "切智智。復作是念：『我當於一切眾生中為首、",
    "T10n0279_037:0198a07": "為勝，乃至為一切智智依止者。』此菩薩若發",
    "T10n0279_037:0198a08": "勤精進，於一念頃，得百千億那由他三昧，乃",
    "T10n0279_037:0198a09": "至示現百千億那由他菩薩以為眷屬；若以",
    "T10n0279_037:0198a10": "菩薩殊勝願力自在示現，過於此數，乃至百",
    "T10n0279_037:0198a11": "千億那由他劫不能數知。」[0198a11] 爾時，金剛藏菩薩",
    "T10n0279_037:0198a12": "欲重宣此義而說頌曰：",
    "T10n0279_037:0198a13": "「第一義智三昧道，  六地修行心滿足，",
    "T10n0279_037:0198a14": " 即時成就方便慧，  菩薩以此入七地。",
    "T10n0279_037:0198a15": " 雖明三脫起慈悲，  雖等如來勤供佛，",
    "T10n0279_037:0198a16": " 雖觀於空集福德，  菩薩以此昇七地。",
    "T10n0279_037:0198a17": " 遠離三界而莊嚴，  滅除惑火而起焰，",
    "T10n0279_037:0198a18": " 知法無二勤作業，  了剎皆空樂嚴土，",
    "T10n0279_037:0198a19": " 解身不動具諸相，  達聲性離善開演，",
    "T10n0279_037:0198a20": " 入於一念事各別，  智者以此昇七地。",
    "T10n0279_037:0198a21": " 觀察此法得明了，  廣為群迷興利益，",
    "T10n0279_037:0198a22": " 入眾生界無有邊，  佛教化業亦無量。",
    "T10n0279_037:0198a23": " 國土諸法與劫數，  解欲心行悉能入，",
    "T10n0279_037:0198a24": " 說三乘法亦無限，  如是教化諸群生。",
    "T10n0279_037:0198a25": " 菩薩勤求最勝道，  動息不捨方便慧，",
    "T10n0279_037:0198a26": " 一一迴向佛菩提，  念念成就波羅蜜。",
    "T10n0279_037:0198a27": " 發心迴向是布施，  滅惑為戒不害忍，",
    "T10n0279_037:0198a28": " 求善無厭斯進策，  於道不動即修禪，",
    "T10n0279_037:0198a29": " 忍受無生名般若，  迴向方便希求願，",
    "T10n0279_037:0198b01": " 無能摧力善了智，  如是一切皆成滿。",
    "T10n0279_037:0198b02": " 初地攀緣功德滿，  二地離垢三諍息，",
    "T10n0279_037:0198b03": " 四地入道五順行，  第六無生智光照，",
    "T10n0279_037:0198b04": " 七住菩提功德滿，  種種大願皆具足，",
    "T10n0279_037:0198b05": " 以是能令八地中，  一切所作咸清淨。",
    "T10n0279_037:0198b06": " 此地難過智乃超，  譬如世界二中間，",
    "T10n0279_037:0198b07": " 亦如聖王無染著，  然未名為總超度。",
    "T10n0279_037:0198b08": " 若住第八智地中，  爾乃逾於心境界，",
    "T10n0279_037:0198b09": " 如梵觀世超人位，  如蓮處水無染著。",
    "T10n0279_037:0198b10": " 此地雖超諸惑眾，  不名有惑非無惑，",
    "T10n0279_037:0198b11": " 以無煩惱於中行，  而求佛智心未足。",
    "T10n0279_037:0198b12": " 世間所有眾技藝，  經書詞論普明了，",
    "T10n0279_037:0198b13": " 禪定三昧及神通，  如是修行悉成就。",
    "T10n0279_037:0198b14": " 菩薩修成七住道，  超過一切二乘行，",
    "T10n0279_037:0198b15": " 初地願故此由智，  譬如王子力具足。",
    "T10n0279_037:0198b16": " 成就甚深仍進道，  心心寂滅不取證；",
    "T10n0279_037:0198b17": " 譬如乘船入海中，  在水不為水所溺。",
    "T10n0279_037:0198b18": " 方便慧行功德具，  一切世間無能了，",
    "T10n0279_037:0198b19": " 供養多佛心益明，  如以妙寶莊嚴金。",
    "T10n0279_037:0198b20": " 此地菩薩智最明，  如日舒光竭愛水，",
    "T10n0279_037:0198b21": " 又作自在天中主，  化導群生修正智。",
    "T10n0279_037:0198b22": " 若以勇猛精勤力，  獲多三昧見多佛，",
    "T10n0279_037:0198b23": " 百千億數那由他，  願力自在復過是。",
    "T10n0279_037:0198b24": " 此是菩薩遠行地，  方便智慧清淨道，",
    "T10n0279_037:0198b25": " 一切世間天及人，  聲聞獨覺無能知。」"
}