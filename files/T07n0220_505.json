{
    "T07n0220_505:0572a02": "大般若波羅蜜多經卷第五百五",
    "T07n0220_505:0572a04": "三藏法師玄奘奉　詔譯",
    "T07n0220_505:0572a05": "第三分隨喜迴向品第九之二",
    "T07n0220_505:0572a06": "爾時，天帝釋白具壽善現言：「新學大乘諸菩",
    "T07n0220_505:0572a07": "薩摩訶薩聞如是法，其心將無驚恐疑惑？新",
    "T07n0220_505:0572a08": "學大乘諸菩薩摩訶薩，云何能以所修善根",
    "T07n0220_505:0572a09": "迴向無上正等菩提？云何攝受隨喜俱行諸",
    "T07n0220_505:0572a10": "福業事，迴向無上正等菩提？」時，具壽善現告",
    "T07n0220_505:0572a11": "天帝釋言：「新學大乘諸菩薩摩訶薩，若修敬",
    "T07n0220_505:0572a12": "般若波羅蜜多廣說乃至一切相智，以無所",
    "T07n0220_505:0572a13": "得而為方便及以無相而為方便，攝受般若",
    "T07n0220_505:0572a14": "波羅蜜多廣說乃至一切相智。是菩薩摩訶",
    "T07n0220_505:0572a15": "薩由此因緣，能於般若波羅蜜多廣說乃至",
    "T07n0220_505:0572a16": "一切相智自相空義多生勝解，常為善友之",
    "T07n0220_505:0572a17": "所攝受，如是善友以無量門巧妙文義，為其",
    "T07n0220_505:0572a18": "辯說甚深般若波羅蜜多廣說乃至一切相智",
    "T07n0220_505:0572a19": "相應之法，以如是法教誡教授，令其乃至",
    "T07n0220_505:0572a20": "得入菩薩正性離生。未入菩薩正性離生，亦",
    "T07n0220_505:0572a21": "常不離甚深般若波羅蜜多廣說乃至一切相",
    "T07n0220_505:0572a22": "智，亦為辯說諸惡魔事，令其聞已於諸魔事",
    "T07n0220_505:0572a23": "心無增減。何以故？諸惡魔事性無所有不可",
    "T07n0220_505:0572a24": "得故。亦以是法教誡教授，令其乃至得入菩",
    "T07n0220_505:0572a25": "薩正性離生，常不離佛，於諸佛所種諸善根，",
    "T07n0220_505:0572a26": "復由善根所攝受故，常生菩薩摩訶薩家，乃",
    "T07n0220_505:0572a27": "至無上正等菩提於諸善根常不遠離。「憍尸",
    "T07n0220_505:0572a28": "迦！新學大乘諸菩薩摩訶薩，若能如是以無",
    "T07n0220_505:0572a29": "所得而為方便，及以無相而為方便，攝諸功",
    "T07n0220_505:0572b01": "德，於諸功德多生勝解，常為善友之所攝受，",
    "T07n0220_505:0572b02": "聞如是法心不驚恐亦無疑惑。「復次，憍尸迦！",
    "T07n0220_505:0572b03": "新學大乘諸菩薩摩訶薩，隨所修集布施等",
    "T07n0220_505:0572b04": "六波羅蜜多廣說乃至一切相智，皆應以無",
    "T07n0220_505:0572b05": "所得而為方便及以無相而為方便，與諸有",
    "T07n0220_505:0572b06": "情平等共有迴向無上正等菩提。「復次，憍尸",
    "T07n0220_505:0572b07": "迦！新學大乘諸菩薩摩訶薩普於十方無量",
    "T07n0220_505:0572b08": "無數無邊世界一切如來、應、正等覺斷諸有",
    "T07n0220_505:0572b09": "路、絕戲論道、棄諸重擔、摧聚落刺、盡諸有結、",
    "T07n0220_505:0572b10": "具足正智、心善解脫、巧說法者，及彼弟子所",
    "T07n0220_505:0572b11": "成戒蘊、定蘊、慧蘊、解脫蘊、解脫智見蘊，及餘",
    "T07n0220_505:0572b12": "所作種種功德，并於是處所種善根，謂剎帝",
    "T07n0220_505:0572b13": "利大族乃至居士大族等所種善根，若四大",
    "T07n0220_505:0572b14": "王眾天乃至淨居天等所種善根，如是一切",
    "T07n0220_505:0572b15": "合集稱量現前發起，比餘善根為最為勝、為",
    "T07n0220_505:0572b16": "尊為高、為妙為微妙、為上為無上、無等無等",
    "T07n0220_505:0572b17": "等隨喜之心，復以如是隨喜俱行諸福業事，",
    "T07n0220_505:0572b18": "與諸有情平等共有迴向無上正等菩提。」",
    "T07n0220_505:0572b19": "爾時，慈氏菩薩問具壽善現言：「新學大乘諸",
    "T07n0220_505:0572b20": "菩薩摩訶薩，若念如來及諸弟子所有功德，",
    "T07n0220_505:0572b21": "并人、天等所種善根，如是一切合集稱量現前",
    "T07n0220_505:0572b22": "發起，比餘善根為最勝等隨喜之心，復以如",
    "T07n0220_505:0572b23": "是隨喜善根與諸有情平等共有迴向無上",
    "T07n0220_505:0572b24": "正等菩提，是菩薩摩訶薩云何不墮想心見",
    "T07n0220_505:0572b25": "倒？」具壽善現答言：「大士！若菩薩摩訶薩於所",
    "T07n0220_505:0572b26": "念佛及諸弟子所有功德，不起諸佛及諸弟",
    "T07n0220_505:0572b27": "子、功德之想；於人、天等所種善根，不起善根、",
    "T07n0220_505:0572b28": "人、天等想；於所發起隨喜迴向大菩提心，亦",
    "T07n0220_505:0572b29": "復不起隨喜迴向菩提心想，是菩薩摩訶薩",
    "T07n0220_505:0572c01": "所起隨喜迴向之心，則不墮於想、心、見倒。若",
    "T07n0220_505:0572c02": "菩薩摩訶薩，於所念佛及諸弟子所有功德，",
    "T07n0220_505:0572c03": "取佛、弟子、功德之相；於人、天等所種善根，取",
    "T07n0220_505:0572c04": "彼善根、人、天等相；於所發起隨喜迴向大菩提",
    "T07n0220_505:0572c05": "心，取所發起隨喜迴向、菩提心相，是菩薩摩",
    "T07n0220_505:0572c06": "訶薩所起隨喜迴向之心，則便墮於想、心、見",
    "T07n0220_505:0572c07": "倒。「復次，大士！若菩薩摩訶薩以如是心，念一",
    "T07n0220_505:0572c08": "切佛及諸弟子功德善根，正知此心盡滅離",
    "T07n0220_505:0572c09": "變非能隨喜，正知彼法其性亦然非所隨喜，",
    "T07n0220_505:0572c10": "又正了達能迴向心法性亦爾非能迴向，及",
    "T07n0220_505:0572c11": "正了達所迴向法其性亦爾非所迴向。若有",
    "T07n0220_505:0572c12": "能依如是所說隨喜迴向是正非邪，諸菩薩",
    "T07n0220_505:0572c13": "摩訶薩皆應如是隨喜迴向。「復次，大士！若菩",
    "T07n0220_505:0572c14": "薩摩訶薩普於三世諸佛世尊，從初發心至",
    "T07n0220_505:0572c15": "得無上正等菩提乃至法滅，於其中間所有",
    "T07n0220_505:0572c16": "功德，若佛弟子及諸獨覺依彼佛法所起善",
    "T07n0220_505:0572c17": "根，若諸異生聞彼說法所種善根，若諸龍、神、",
    "T07n0220_505:0572c18": "阿素洛等聞彼說法所種善根，若剎帝利大",
    "T07n0220_505:0572c19": "族乃至居士大族聞彼說法所種善根；若四",
    "T07n0220_505:0572c20": "大王眾天乃至色究竟天聞彼說法所種善",
    "T07n0220_505:0572c21": "根，若善男子、善女人等聞彼說法發趣無上",
    "T07n0220_505:0572c22": "正等覺心，勤修種種諸菩薩行。如是一切合",
    "T07n0220_505:0572c23": "集稱量現前發起比餘善根為最勝等隨喜",
    "T07n0220_505:0572c24": "之心，復以如是隨喜善根與諸有情平等共",
    "T07n0220_505:0572c25": "有迴向無上正等菩提。於如是時，若正解了",
    "T07n0220_505:0572c26": "諸能隨喜迴向之法盡滅離變，諸所隨喜迴",
    "T07n0220_505:0572c27": "向之法自性皆空，雖如是知而能隨喜迴向",
    "T07n0220_505:0572c28": "無上正等菩提。復於是時，若正解了都無有",
    "T07n0220_505:0572c29": "法可能隨喜迴向於法。何以故？以一切法自",
    "T07n0220_505:0573a01": "性皆空，空中都無能所隨喜迴向法故。雖如",
    "T07n0220_505:0573a02": "是知，而能隨喜迴向無上正等菩提。是菩薩",
    "T07n0220_505:0573a03": "摩訶薩若能如是隨喜迴向，修行般若波羅",
    "T07n0220_505:0573a04": "蜜多廣說乃至一切相智，便能不墮想、心、見",
    "T07n0220_505:0573a05": "倒。所以者何？是菩薩摩訶薩於隨喜心及所",
    "T07n0220_505:0573a06": "隨喜功德善根不生執著，於迴向心及所迴",
    "T07n0220_505:0573a07": "向無上菩提亦不執著，由無執著不墮顛倒，",
    "T07n0220_505:0573a08": "如是菩薩所起隨喜迴向之心，名為無上隨",
    "T07n0220_505:0573a09": "喜迴向，遠離一切虛妄分別。「復次，大士！若菩",
    "T07n0220_505:0573a10": "薩摩訶薩於所修作諸福業事，如實了知離",
    "T07n0220_505:0573a11": "蘊、處、界，亦離般若波羅蜜多廣說乃至一切相",
    "T07n0220_505:0573a12": "智，是菩薩摩訶薩於所修作諸福業事如是",
    "T07n0220_505:0573a13": "知已，能正隨喜迴向無上正等菩提。「復次，大",
    "T07n0220_505:0573a14": "士！若菩薩摩訶薩，如實了知隨喜俱行諸福",
    "T07n0220_505:0573a15": "業事遠離隨喜俱行諸福業事自性，諸佛世",
    "T07n0220_505:0573a16": "尊遠離諸佛世尊自性，功德善根遠離功德",
    "T07n0220_505:0573a17": "善根自性，聲聞、獨覺及諸異生遠離聲聞、獨覺",
    "T07n0220_505:0573a18": "及諸異生自性，隨喜迴向大菩提心遠離隨",
    "T07n0220_505:0573a19": "喜迴向大菩提心自性，菩薩摩訶薩遠離菩",
    "T07n0220_505:0573a20": "薩摩訶薩自性，般若波羅蜜多乃至一切相",
    "T07n0220_505:0573a21": "智遠離般若波羅蜜多乃至一切相智自性，",
    "T07n0220_505:0573a22": "一切菩薩摩訶薩行遠離一切菩薩摩訶薩行",
    "T07n0220_505:0573a23": "自性，諸佛無上正等菩提遠離諸佛無上正",
    "T07n0220_505:0573a24": "等菩提自性，是菩薩摩訶薩如是修行離性",
    "T07n0220_505:0573a25": "般若波羅蜜多，名真修行甚深般若波羅蜜",
    "T07n0220_505:0573a26": "多，能正隨喜迴向無上正等菩提。「復次，大士！",
    "T07n0220_505:0573a27": "諸菩薩摩訶薩於已涅槃一切如來、應、正等",
    "T07n0220_505:0573a28": "覺及諸弟子功德善根，若欲發起隨喜迴向",
    "T07n0220_505:0573a29": "無上正等菩提心者，應作如是隨喜迴向，謂",
    "T07n0220_505:0573b01": "作是念：『如諸如來、應、正等覺及諸弟子皆已",
    "T07n0220_505:0573b02": "滅度，自性非有，功德善根亦復如是，我所發",
    "T07n0220_505:0573b03": "起隨喜迴向無上正等菩提之心及所迴向",
    "T07n0220_505:0573b04": "無上菩提其性亦爾。』如是知已，於諸善根發",
    "T07n0220_505:0573b05": "生隨喜迴向無上正等菩提，便能不生想心",
    "T07n0220_505:0573b06": "見倒。若菩薩摩訶薩以取相為方便行深般",
    "T07n0220_505:0573b07": "若波羅蜜多，於已滅度諸佛世尊及諸弟子",
    "T07n0220_505:0573b08": "功德善根取相隨喜迴向無上正等菩提，是",
    "T07n0220_505:0573b09": "為非善隨喜迴向。以過去佛及諸弟子功德",
    "T07n0220_505:0573b10": "善根非相、無相所取境界，是菩薩摩訶薩以",
    "T07n0220_505:0573b11": "取相念發生隨喜迴向無上正等菩提，是故",
    "T07n0220_505:0573b12": "非善隨喜迴向，由斯便墮想心見倒。若菩薩",
    "T07n0220_505:0573b13": "摩訶薩不取相為方便行深般若波羅蜜多，",
    "T07n0220_505:0573b14": "於已滅度諸佛世尊及諸弟子功德善根，離",
    "T07n0220_505:0573b15": "相隨喜迴向無上正等菩提，是名為善隨喜",
    "T07n0220_505:0573b16": "迴向，由斯不墮想、心、見倒。」",
    "T07n0220_505:0573b17": "爾時，慈氏菩薩問具壽善現言：「云何菩薩摩",
    "T07n0220_505:0573b18": "訶薩於諸如來、應、正等覺及弟子眾功德善",
    "T07n0220_505:0573b19": "根隨喜俱行福業事等皆不取相，而能隨喜",
    "T07n0220_505:0573b20": "迴向無上正等菩提？」善現答言：「應知菩薩摩",
    "T07n0220_505:0573b21": "訶薩所學般若波羅蜜多，有如是等方便善",
    "T07n0220_505:0573b22": "巧，雖不取相而所作成，非離般若波羅蜜多",
    "T07n0220_505:0573b23": "有能正起隨喜俱行諸福業事，迴向無上正等",
    "T07n0220_505:0573b24": "菩提。是故菩薩摩訶薩眾欲成所作，應學般",
    "T07n0220_505:0573b25": "若波羅蜜多。」慈氏菩薩摩訶薩言：「大德善現！",
    "T07n0220_505:0573b26": "莫作是說。何以故？以甚深般若波羅蜜多中，",
    "T07n0220_505:0573b27": "諸佛世尊及弟子眾并所成就功德善根皆",
    "T07n0220_505:0573b28": "無所有不可得故，所作隨喜諸福業事發心",
    "T07n0220_505:0573b29": "迴向無上菩提亦無所有不可得故。此中菩",
    "T07n0220_505:0573c01": "薩摩訶薩行深般若波羅蜜多時，應作是觀：",
    "T07n0220_505:0573c02": "『過去諸佛及弟子眾功德善根性皆已滅，所",
    "T07n0220_505:0573c03": "作隨喜諸福業事、發心迴向無上菩提性皆",
    "T07n0220_505:0573c04": "寂滅，我若於彼諸佛世尊及弟子眾功德善",
    "T07n0220_505:0573c05": "根取相分別，及於所作隨喜俱行諸福業事、",
    "T07n0220_505:0573c06": "發心迴向無上菩提取相分別，以是取相分",
    "T07n0220_505:0573c07": "別方便發生隨喜迴向無上正等菩提，諸佛",
    "T07n0220_505:0573c08": "世尊皆所不許。所以者何？於已滅度諸佛世",
    "T07n0220_505:0573c09": "尊及弟子等取相分別，隨喜迴向無上菩提，",
    "T07n0220_505:0573c10": "是則名為大有所得。』是故菩薩摩訶薩眾，欲",
    "T07n0220_505:0573c11": "於如來及諸弟子功德善根，正發隨喜迴向無",
    "T07n0220_505:0573c12": "上正等菩提，不應於中起有所得取相分別",
    "T07n0220_505:0573c13": "隨喜迴向，若於其中起有所得取相分別隨",
    "T07n0220_505:0573c14": "喜迴向，佛不說彼有大義利。何以故？如是隨",
    "T07n0220_505:0573c15": "喜迴向之心，妄想分別名雜毒故。如有飲食，",
    "T07n0220_505:0573c16": "雖具上妙色香美味，而雜毒藥，愚人淺識貪",
    "T07n0220_505:0573c17": "取噉之，初雖適意歡喜快樂，而後食消倍受",
    "T07n0220_505:0573c18": "眾苦，或便致死若近失命。如是一類補特伽",
    "T07n0220_505:0573c19": "羅不善受持、不善觀察甚深般若波羅蜜多",
    "T07n0220_505:0573c20": "文句義理，不善讀誦、不善通達甚深義趣，而",
    "T07n0220_505:0573c21": "告大乘種性者曰：『來！善男子！汝於三世諸佛",
    "T07n0220_505:0573c22": "世尊，從初發心至得無上正等菩提，轉妙法",
    "T07n0220_505:0573c23": "輪度有情眾，入無餘依涅槃界已乃至法滅，",
    "T07n0220_505:0573c24": "於其中間若修般若波羅蜜多廣說乃至一切",
    "T07n0220_505:0573c25": "相智已集、當集、現集善根，若成熟有情、嚴淨",
    "T07n0220_505:0573c26": "佛土已集、當集、現集善根。若諸如來所有戒",
    "T07n0220_505:0573c27": "蘊、定蘊、慧蘊、解脫蘊、解脫智見蘊及餘無量無",
    "T07n0220_505:0573c28": "邊功德，若佛弟子一切有漏、無漏善根，若諸",
    "T07n0220_505:0573c29": "如來已、現、當記諸天、人等獨覺菩提所有功",
    "T07n0220_505:0574a01": "德，若諸天、龍、阿素洛等已集、當集、現集善根，",
    "T07n0220_505:0574a02": "若善男子、善女人等於諸功德發生隨喜迴",
    "T07n0220_505:0574a03": "向善根。如是一切合集稱量現前隨喜，與諸",
    "T07n0220_505:0574a04": "有情平等共有迴向無上正等菩提。』如是所",
    "T07n0220_505:0574a05": "說隨喜迴向，以有所得取相分別而為方便。",
    "T07n0220_505:0574a06": "譬如世間雜毒飲食初益後損，故此非善隨",
    "T07n0220_505:0574a07": "喜迴向。所以者何？以有所得取相分別發起",
    "T07n0220_505:0574a08": "隨喜迴向之心，有因、有緣、有作意、有戲論，不",
    "T07n0220_505:0574a09": "應般若波羅蜜多。彼雜毒故則為謗佛，不隨",
    "T07n0220_505:0574a10": "佛教不隨法說，菩薩種性補特伽羅不應隨",
    "T07n0220_505:0574a11": "彼所說而學。「是故，大德！應說云何住菩薩乘",
    "T07n0220_505:0574a12": "善男子等，應於三世十方諸佛及弟子等功",
    "T07n0220_505:0574a13": "德善根隨喜迴向？謂彼諸佛從初發心乃至",
    "T07n0220_505:0574a14": "法滅，於其中間若修般若波羅蜜多廣說乃",
    "T07n0220_505:0574a15": "至一切相智集諸善根，如是乃至若善男子、",
    "T07n0220_505:0574a16": "善女人等於諸功德發生隨喜迴向善根，住",
    "T07n0220_505:0574a17": "菩薩乘諸善男子、善女人等云何於彼功德",
    "T07n0220_505:0574a18": "善根發生隨喜迴向無上正等菩提？」具壽善",
    "T07n0220_505:0574a19": "現答慈氏菩薩言：「住菩薩乘諸善男子、善女",
    "T07n0220_505:0574a20": "人等行深般若波羅蜜多，欲不謗佛而發隨",
    "T07n0220_505:0574a21": "喜迴向心者，應作是念：『如諸如來無上佛智",
    "T07n0220_505:0574a22": "了達遍知功德善根有如是性、有如是相、有",
    "T07n0220_505:0574a23": "如是法而可隨喜，我今亦應如是隨喜。如諸",
    "T07n0220_505:0574a24": "如來無上佛智了達遍知應以如是諸福業",
    "T07n0220_505:0574a25": "事迴向無上正等菩提，我今亦應如是迴向。』",
    "T07n0220_505:0574a26": "住菩薩乘諸善男子、善女人等，於諸如來及弟",
    "T07n0220_505:0574a27": "子等功德善根，應作如是隨喜迴向，若作如是",
    "T07n0220_505:0574a28": "隨喜迴向則不謗佛，隨佛所教，隨法而說。是",
    "T07n0220_505:0574a29": "菩薩摩訶薩如是隨喜迴向之心，不雜眾毒，",
    "T07n0220_505:0574b01": "能至究竟。「復次，大士！住菩薩乘諸善男子、善",
    "T07n0220_505:0574b02": "女人等行深般若波羅蜜多，於諸如來及弟",
    "T07n0220_505:0574b03": "子等功德善根，應作如是隨喜迴向。如色等",
    "T07n0220_505:0574b04": "蘊，不墮三界非三世攝，隨喜迴向亦應如是。",
    "T07n0220_505:0574b05": "廣說乃至如一切智、道相智、一切相智，不墮三",
    "T07n0220_505:0574b06": "界非三世攝，隨喜迴向亦應如是；如諸戒蘊、",
    "T07n0220_505:0574b07": "定蘊、慧蘊、解脫蘊、解脫智見蘊，不墮三界非三",
    "T07n0220_505:0574b08": "世攝，隨喜迴向亦應如是。所以者何？如彼諸",
    "T07n0220_505:0574b09": "法自性空故，不墮三界非三世攝，隨喜迴向",
    "T07n0220_505:0574b10": "亦復如是，謂諸如來自性空故，不墮三界非三",
    "T07n0220_505:0574b11": "世攝；諸佛功德自性空故，不墮三界非三世",
    "T07n0220_505:0574b12": "攝；聲聞、獨覺及人、天等自性空故，不墮三界",
    "T07n0220_505:0574b13": "非三世攝；彼諸善根自性空故，不墮三界非",
    "T07n0220_505:0574b14": "三世攝；於彼隨喜自性空故，不墮三界非三",
    "T07n0220_505:0574b15": "世攝；所迴向法自性空故，不墮三界非三世",
    "T07n0220_505:0574b16": "攝；能迴向者自性空故，不墮三界非三世攝。",
    "T07n0220_505:0574b17": "若菩薩摩訶薩行深般若波羅蜜多時，如實",
    "T07n0220_505:0574b18": "了知五蘊等法不墮三界非三世攝，若不墮",
    "T07n0220_505:0574b19": "三界非三世攝，則不可以彼有相為方便、有",
    "T07n0220_505:0574b20": "所得為方便，發生隨喜迴向無上正等菩提。",
    "T07n0220_505:0574b21": "何以故？以蘊等法自性不生，若法不生則無",
    "T07n0220_505:0574b22": "所有，不可以彼無所有法隨喜迴向無所有",
    "T07n0220_505:0574b23": "故，是菩薩摩訶薩如是隨喜迴向無上正等",
    "T07n0220_505:0574b24": "菩提，不雜眾毒能至究竟。住菩薩乘諸善男",
    "T07n0220_505:0574b25": "子、善女人等若以有相而為方便，或有所得",
    "T07n0220_505:0574b26": "而為方便，於諸如來及弟子等功德善根，發",
    "T07n0220_505:0574b27": "生隨喜迴向之心，當知是邪隨喜迴向，此邪",
    "T07n0220_505:0574b28": "隨喜迴向之心，諸佛世尊所不稱讚。如是隨",
    "T07n0220_505:0574b29": "喜迴向之心非佛世尊所稱讚故，不能圓滿",
    "T07n0220_505:0574c01": "布施等六波羅蜜多，廣說乃至不能圓滿一",
    "T07n0220_505:0574c02": "切智、道相智、一切相智。由諸功德不圓滿故，",
    "T07n0220_505:0574c03": "不能嚴淨佛土、成熟有情，由不能嚴淨佛土、",
    "T07n0220_505:0574c04": "成熟有情故，不證無上正等菩提。何以故？由",
    "T07n0220_505:0574c05": "彼所起隨喜迴向有相有得，雜眾毒故。「復次，",
    "T07n0220_505:0574c06": "大士！諸菩薩摩訶薩行深般若波羅蜜多時，",
    "T07n0220_505:0574c07": "應作是念：『如十方界一切如來、應、正等覺，如",
    "T07n0220_505:0574c08": "實通達功德善根有如是法，可依是法發生",
    "T07n0220_505:0574c09": "無倒隨喜迴向，我今亦應依如是法，發生隨",
    "T07n0220_505:0574c10": "喜迴向無上正等菩提。』是為正發隨喜迴向，",
    "T07n0220_505:0574c11": "由斯定證無上菩提，能盡未來度有情眾。」",
    "T07n0220_505:0574c12": "爾時，世尊讚善現言：「善哉！善哉！汝今已為一",
    "T07n0220_505:0574c13": "切菩薩摩訶薩等作大佛事，謂為菩薩摩訶",
    "T07n0220_505:0574c14": "薩等善說無倒隨喜迴向，如是所說隨喜迴",
    "T07n0220_505:0574c15": "向，以無相無得、無生無滅、無染無淨、無性自",
    "T07n0220_505:0574c16": "性、自相性空而為方便，亦以真如、法界、法性",
    "T07n0220_505:0574c17": "廣說乃至不思議界為方便故。「善現當知！假",
    "T07n0220_505:0574c18": "使三千大千世界一切有情，皆得成就十善",
    "T07n0220_505:0574c19": "業道、四靜慮、四無量、四無色定、五神通。於意",
    "T07n0220_505:0574c20": "云何？是諸有情福德多不？」善現答言：「甚多！世",
    "T07n0220_505:0574c21": "尊！甚多！善逝！」佛告善現：「若善男子、善女人等，",
    "T07n0220_505:0574c22": "於諸如來及弟子等功德善根起無染著隨",
    "T07n0220_505:0574c23": "喜迴向，所獲功德甚多於前。善現當知！是善",
    "T07n0220_505:0574c24": "男子、善女人等所起如是隨喜迴向，於餘善",
    "T07n0220_505:0574c25": "根為最為勝、為尊為高、為妙為微妙、為上為無",
    "T07n0220_505:0574c26": "上、無等無等等。「復次，善現！假使三千大千世",
    "T07n0220_505:0574c27": "界一切有情，皆得預流、一來、不還、阿羅漢果、",
    "T07n0220_505:0574c28": "獨覺菩提，有善男子、善女人等於彼預流乃",
    "T07n0220_505:0574c29": "至獨覺，盡其形壽以諸供具而奉施之，供養",
    "T07n0220_505:0575a01": "恭敬、尊重讚歎。於意云何？是善男子、善女人",
    "T07n0220_505:0575a02": "等由此因緣得福多不？」善現答言：「甚多！世尊！",
    "T07n0220_505:0575a03": "甚多！善逝！」佛告善現：「若善男子、善女人等，於",
    "T07n0220_505:0575a04": "諸如來及弟子等功德善根，起無染著隨喜",
    "T07n0220_505:0575a05": "迴向，所獲功德甚多於前。善現當知！是善男",
    "T07n0220_505:0575a06": "子、善女人等所起如是隨喜迴向，於餘善根",
    "T07n0220_505:0575a07": "為最為勝乃至廣說。「復次，善現！假使三千大",
    "T07n0220_505:0575a08": "千世界一切有情皆趣無上正等菩提，設有",
    "T07n0220_505:0575a09": "十方各如殑伽沙等世界一切有情，一一於",
    "T07n0220_505:0575a10": "彼以諸供具而奉施之，經如殑伽沙等大劫，",
    "T07n0220_505:0575a11": "供養恭敬、尊重讚歎，於意云何？是諸有情由",
    "T07n0220_505:0575a12": "此因緣得福多不？」善現答言：「甚多！世尊！甚多！",
    "T07n0220_505:0575a13": "善逝！如是福聚若有形色，十方各如殑伽沙",
    "T07n0220_505:0575a14": "界不能容受。」佛告善現：「如是！如是！如汝所說。",
    "T07n0220_505:0575a15": "善現當知！若善男子、善女人等，於諸如來及",
    "T07n0220_505:0575a16": "弟子等功德善根，起無染著隨喜迴向，所獲",
    "T07n0220_505:0575a17": "功德甚多於前。善現當知！是善男子、善女人",
    "T07n0220_505:0575a18": "等所起如是隨喜迴向，於餘善根為最為勝",
    "T07n0220_505:0575a19": "乃至廣說。善現當知！以前福聚比後功德，百",
    "T07n0220_505:0575a20": "分不及一，千分不及一，乃至鄔波尼殺曇分",
    "T07n0220_505:0575a21": "亦不及一。所以者何？彼有情類十善業道、四",
    "T07n0220_505:0575a22": "靜慮等，皆以有相及有所得為方便故。彼善",
    "T07n0220_505:0575a23": "男子、善女人等，以諸供具奉施預流乃至發",
    "T07n0220_505:0575a24": "趣大菩提者，亦以有相及有所得為方便故。」",
    "T07n0220_505:0575a25": "爾時，四大天王各與眷屬三萬二千諸天子",
    "T07n0220_505:0575a26": "俱，頂禮佛足，合掌恭敬白言：「世尊！彼諸菩薩",
    "T07n0220_505:0575a27": "摩訶薩乃能發起如是廣大隨喜迴向，謂彼",
    "T07n0220_505:0575a28": "菩薩摩訶薩方便善巧，以無相、無所得、無染",
    "T07n0220_505:0575a29": "著、無思作而為方便，於諸如來及弟子等功",
    "T07n0220_505:0575b01": "德善根發起無倒隨喜迴向，如是所起隨喜",
    "T07n0220_505:0575b02": "迴向，不墮二法、不二法中。」時，天帝釋及蘇夜",
    "T07n0220_505:0575b03": "摩天子、珊覩史多天子、善變化天子、最自在",
    "T07n0220_505:0575b04": "天子，各與眷屬無量百千諸天子俱，皆持種",
    "T07n0220_505:0575b05": "種天妙華鬘、塗散等香、衣服、瓔珞、寶幢、幡蓋、眾",
    "T07n0220_505:0575b06": "妙、珍奇，奏天樂音，以供養佛。頂禮雙足，合掌",
    "T07n0220_505:0575b07": "白言：「彼諸菩薩摩訶薩乃能發起如是廣大",
    "T07n0220_505:0575b08": "隨喜迴向，謂彼菩薩摩訶薩方便善巧，以無",
    "T07n0220_505:0575b09": "相、無所得、無染著、無思作而為方便，於諸如",
    "T07n0220_505:0575b10": "來及弟子等功德善根，發起無倒隨喜迴向，",
    "T07n0220_505:0575b11": "如是所起隨喜迴向，不墮二法、不二法中。」時，",
    "T07n0220_505:0575b12": "大梵天王及極光淨天、遍淨天、廣果天、色究",
    "T07n0220_505:0575b13": "竟天，各與無量百千俱胝那庾多天眾，前詣",
    "T07n0220_505:0575b14": "佛所頂禮雙足，合掌恭敬俱發聲言：「希有！世",
    "T07n0220_505:0575b15": "尊！彼諸菩薩摩訶薩為般若波羅蜜多方便",
    "T07n0220_505:0575b16": "善巧所攝受故，超勝於前無方便善巧、有相、",
    "T07n0220_505:0575b17": "有所得善男子等所修善根。」爾時，佛告四大",
    "T07n0220_505:0575b18": "王眾天乃至色究竟天等言：「假使三千大千",
    "T07n0220_505:0575b19": "世界一切有情皆趣無上正等菩提，普於過",
    "T07n0220_505:0575b20": "去未來現在十方世界一切如來從初發心",
    "T07n0220_505:0575b21": "乃至法住，於其中間所修布施波羅蜜多廣",
    "T07n0220_505:0575b22": "說乃至一切相智相應善根，若諸弟子所有",
    "T07n0220_505:0575b23": "善根，若諸如來所有戒蘊、定蘊、慧蘊、解脫蘊、",
    "T07n0220_505:0575b24": "解脫智見蘊及餘無量無邊佛法，若諸如來",
    "T07n0220_505:0575b25": "所說正法，若依彼法修習施性、戒性、修性三",
    "T07n0220_505:0575b26": "福業事，若依彼法精勤修學，得預流果、一來、",
    "T07n0220_505:0575b27": "不還、阿羅漢果、獨覺菩提，得入菩薩正性離",
    "T07n0220_505:0575b28": "生，若諸有情修布施、淨戒、安忍、精進、靜慮、般",
    "T07n0220_505:0575b29": "若等所引善根，如是一切合集稱量，以有相、",
    "T07n0220_505:0575c01": "有所得、有染著、有思作、有二不二而為方便現",
    "T07n0220_505:0575c02": "前隨喜，既隨喜已迴向無上正等菩提。「有善",
    "T07n0220_505:0575c03": "男子、善女人等發趣無上正等菩提，普於過",
    "T07n0220_505:0575c04": "去未來現在十方世界一切如來從初發心",
    "T07n0220_505:0575c05": "乃至法住，於其中間所修布施波羅蜜多相",
    "T07n0220_505:0575c06": "應善根，廣說乃至若諸有情修布施、淨戒、安",
    "T07n0220_505:0575c07": "忍、精進、靜慮、般若等所引善根，如是一切合",
    "T07n0220_505:0575c08": "集稱量，以無相、無所得、無染著、無思作、無二",
    "T07n0220_505:0575c09": "不二而為方便現前隨喜，既隨喜已迴向無",
    "T07n0220_505:0575c10": "上正等菩提。是善男子、善女人等隨喜迴向，",
    "T07n0220_505:0575c11": "於餘善根為最為勝乃至廣說，於前有情隨",
    "T07n0220_505:0575c12": "喜迴向百倍為勝，千倍為勝，乃至鄔波尼殺",
    "T07n0220_505:0575c13": "曇倍亦最為勝。」具壽善現前白佛言：「如佛所",
    "T07n0220_505:0575c14": "說，是善男子、善女人等隨喜迴向，於餘善根",
    "T07n0220_505:0575c15": "為最為勝乃至廣說。齊何說是隨喜迴向，於",
    "T07n0220_505:0575c16": "餘善根為最勝等？」佛告善現：「是善男子、善女",
    "T07n0220_505:0575c17": "人等，普於過去未來現在十方世界，一切如",
    "T07n0220_505:0575c18": "來、聲聞、獨覺、菩薩，及餘一切有情諸善根等，",
    "T07n0220_505:0575c19": "不取不捨、不矜不蔑，非有所得、非無所得，達",
    "T07n0220_505:0575c20": "一切法無生無滅、無染無淨、無增無減、無去無",
    "T07n0220_505:0575c21": "來、無集無散、無入無出，作如是念：『如三世法",
    "T07n0220_505:0575c22": "真如、法界廣說乃至不思議界，我亦如是於",
    "T07n0220_505:0575c23": "諸善法以無所得而為方便隨喜迴向。』善現！",
    "T07n0220_505:0575c24": "齊是所起隨喜迴向，我說於餘善根為最勝",
    "T07n0220_505:0575c25": "等，如是隨喜迴向勝餘隨喜迴向百倍、千倍",
    "T07n0220_505:0575c26": "乃至鄔波尼殺曇倍，是故我說如是所起隨",
    "T07n0220_505:0575c27": "喜迴向於餘善根為最勝等。「復次，善現！住菩",
    "T07n0220_505:0575c28": "薩乘諸善男子、善女人等，欲於三世十方如",
    "T07n0220_505:0575c29": "來從初發心乃至法住，於其中間所修布施",
    "T07n0220_505:0576a01": "乃至般若波羅蜜多相應善根，廣說乃至無",
    "T07n0220_505:0576a02": "量無數無邊佛法，若諸聲聞、獨覺、菩薩功德",
    "T07n0220_505:0576a03": "善根，若餘有情所有施性、戒性、修性三福業事",
    "T07n0220_505:0576a04": "及餘善根，如是一切合集稱量，現前發起無",
    "T07n0220_505:0576a05": "倒隨喜迴向心者，應作是念：『色乃至識與解",
    "T07n0220_505:0576a06": "脫等，廣說乃至一切相智與解脫等，戒蘊等",
    "T07n0220_505:0576a07": "五與解脫等，於一切法所起勝解與解脫等，",
    "T07n0220_505:0576a08": "三世諸佛與解脫等，三世諸法與解脫等，一",
    "T07n0220_505:0576a09": "切隨喜及諸迴向與解脫等，佛及弟子并諸",
    "T07n0220_505:0576a10": "獨覺諸根熟變與解脫等，佛及弟子并諸獨",
    "T07n0220_505:0576a11": "覺所得涅槃與解脫等，諸佛、菩薩、獨覺、聲聞",
    "T07n0220_505:0576a12": "諸法法性與解脫等，一切有情及一切法并",
    "T07n0220_505:0576a13": "彼法性與解脫等，如諸法性無縛無解、無染",
    "T07n0220_505:0576a14": "無淨、無起無盡、無生無滅、無取無捨。我於如",
    "T07n0220_505:0576a15": "是功德善根現前隨喜，持此善根與諸有情",
    "T07n0220_505:0576a16": "平等共有迴向無上正等菩提，如是隨喜迴",
    "T07n0220_505:0576a17": "向非能隨喜迴向，無所隨喜所迴向故，如是",
    "T07n0220_505:0576a18": "所起隨喜迴向非轉非息，無生滅故。』善現！是",
    "T07n0220_505:0576a19": "菩薩摩訶薩隨喜迴向，於餘所起隨喜迴向，",
    "T07n0220_505:0576a20": "為最為勝乃至廣說。若菩薩摩訶薩成就如",
    "T07n0220_505:0576a21": "是隨喜迴向，疾證無上正等菩提。「復次，善現！",
    "T07n0220_505:0576a22": "若趣大乘諸善男子、善女人等，假使能於十",
    "T07n0220_505:0576a23": "方現在各如殑伽沙等世界一切如來及諸弟",
    "T07n0220_505:0576a24": "子，以有相有所得為方便，盡其形壽常以種",
    "T07n0220_505:0576a25": "種上妙供具供養恭敬、尊重讚歎。彼諸如來",
    "T07n0220_505:0576a26": "及弟子眾般涅槃後，取設利羅以妙七寶造",
    "T07n0220_505:0576a27": "立高廣諸窣堵波，晝夜精勤禮拜右繞，復以",
    "T07n0220_505:0576a28": "種種上妙華鬘乃至燈明供養恭敬、尊重讚",
    "T07n0220_505:0576a29": "歎。復以有相及有所得而為方便，勤修布施",
    "T07n0220_505:0576b01": "乃至般若及餘善根。有善男子、善女人等發",
    "T07n0220_505:0576b02": "趣大乘，能以無相及無所得而為方便，修行",
    "T07n0220_505:0576b03": "六種波羅蜜多相應善根方便善巧，於餘一",
    "T07n0220_505:0576b04": "切功德善根發生隨喜，持此善根與諸有情",
    "T07n0220_505:0576b05": "平等共有迴向無上正等菩提。是善男子、善",
    "T07n0220_505:0576b06": "女人等，由依般若波羅蜜多方便善巧隨喜",
    "T07n0220_505:0576b07": "迴向，勝前所說發趣大乘善男子等所作功",
    "T07n0220_505:0576b08": "德百倍、千倍乃至鄔波尼殺曇倍。故說如是",
    "T07n0220_505:0576b09": "隨喜迴向，於餘善根為最勝等。「是故，善現！發",
    "T07n0220_505:0576b10": "趣大乘諸菩薩摩訶薩，應以無相及無所得",
    "T07n0220_505:0576b11": "而為方便，勤修布施乃至般若波羅蜜多相",
    "T07n0220_505:0576b12": "應善根，及依般若波羅蜜多方便善巧，於諸",
    "T07n0220_505:0576b13": "如來及弟子等功德善根，發生無倒隨喜迴",
    "T07n0220_505:0576b14": "向。若菩薩摩訶薩，能以無相及無所得而為",
    "T07n0220_505:0576b15": "方便隨喜迴向，是菩薩摩訶薩疾證無上正",
    "T07n0220_505:0576b16": "等菩提，能盡未來利樂一切。」",
    "T07n0220_505:0576b17": "第三分地獄品第十之一",
    "T07n0220_505:0576b18": "爾時，舍利子白佛言：「世尊！甚深般若波羅蜜",
    "T07n0220_505:0576b19": "多能作照明，畢竟淨故；皆應敬禮，諸人、天等",
    "T07n0220_505:0576b20": "所欽重故；無所染著，世間諸法不能污故；",
    "T07n0220_505:0576b21": "遠離一切三界瞖眩，能除煩惱諸見闇故；最",
    "T07n0220_505:0576b22": "為上首，於一切種菩提分法極尊勝故；能作",
    "T07n0220_505:0576b23": "安隱，永斷一切驚恐逼迫災橫事故；能施光",
    "T07n0220_505:0576b24": "明，攝受諸有情令得五眼故；能示中道，令失",
    "T07n0220_505:0576b25": "路者離二邊故；善能發生一切智智，永斷一",
    "T07n0220_505:0576b26": "切煩惱相續并習氣故；是諸菩薩摩訶薩母，",
    "T07n0220_505:0576b27": "菩薩所修一切佛法從此生故，不生不滅自",
    "T07n0220_505:0576b28": "相空故；脫一切生死，非常非壞故；能為依怙，",
    "T07n0220_505:0576b29": "施諸有情諸法寶故；能成圓滿如來十力，一",
    "T07n0220_505:0576c01": "切他論不能屈故；能轉三轉十二行相無上",
    "T07n0220_505:0576c02": "法輪，達一切法無轉還故；能示諸法無倒，自",
    "T07n0220_505:0576c03": "性顯了無性自性空故。世尊！諸有情類於此",
    "T07n0220_505:0576c04": "般若波羅蜜多，應云何住？」爾時，佛告舍利子",
    "T07n0220_505:0576c05": "言：「諸有情類於此般若波羅蜜多，應如佛住，",
    "T07n0220_505:0576c06": "供養、禮敬、思惟般若波羅蜜多，應如供養、禮敬、",
    "T07n0220_505:0576c07": "思惟佛薄伽梵。何以故？舍利子！佛不異般若",
    "T07n0220_505:0576c08": "波羅蜜多，般若波羅蜜多不異佛，佛即是般",
    "T07n0220_505:0576c09": "若波羅蜜多，般若波羅蜜多即是佛。所以者",
    "T07n0220_505:0576c10": "何？諸佛、菩薩、獨覺、聲聞皆由般若波羅蜜多",
    "T07n0220_505:0576c11": "而得出現。一切世間十善業道、四靜慮、四無",
    "T07n0220_505:0576c12": "量、四無色定、五神通，亦由般若波羅蜜多而",
    "T07n0220_505:0576c13": "得出現。一切布施波羅蜜多廣說乃至一切",
    "T07n0220_505:0576c14": "相智，亦由般若波羅蜜多而得出現。」時，天帝",
    "T07n0220_505:0576c15": "釋竊作是念：「今舍利子以何因緣問佛斯事？」",
    "T07n0220_505:0576c16": "時，舍利子知彼心念，便告之言：「憍尸迦！諸菩",
    "T07n0220_505:0576c17": "薩摩訶薩由此般若波羅蜜多所攝受故，方便",
    "T07n0220_505:0576c18": "善巧能於三世十方諸佛，從初發心乃至法",
    "T07n0220_505:0576c19": "住，於其中間所有功德；若諸聲聞、獨覺、菩薩、",
    "T07n0220_505:0576c20": "餘有情類所有善根，如是一切，能以無相及無",
    "T07n0220_505:0576c21": "所得而為方便，合集稱量現前隨喜，既隨喜",
    "T07n0220_505:0576c22": "已，與諸有情平等共有迴向無上正等菩提，",
    "T07n0220_505:0576c23": "由此因緣故問斯事。「復次，憍尸迦！諸菩薩摩",
    "T07n0220_505:0576c24": "訶薩所學般若波羅蜜多，超勝布施乃至靜",
    "T07n0220_505:0576c25": "慮波羅蜜多無邊倍數。如生盲人百千等眾，",
    "T07n0220_505:0576c26": "無淨眼者善引導之，猶尚不能近趣正道，況",
    "T07n0220_505:0576c27": "能遠達豐樂大城！如是前五波羅蜜多諸生",
    "T07n0220_505:0576c28": "盲眾，若無般若波羅蜜多淨眼者導，尚不能",
    "T07n0220_505:0576c29": "趣菩薩正道，況能遠達一切智城！「復次，憍尸",
    "T07n0220_505:0577a01": "迦！布施等五波羅蜜多，要由般若波羅蜜多，",
    "T07n0220_505:0577a02": "名有目者。復由般若波羅蜜多之所攝受，名到",
    "T07n0220_505:0577a03": "彼岸。」天帝釋言：「豈不前五波羅蜜多亦互為",
    "T07n0220_505:0577a04": "首，攝受餘五波羅蜜多令到彼岸？既爾何緣",
    "T07n0220_505:0577a05": "獨讚般若超勝餘五波羅蜜多？」舍利子言：「天",
    "T07n0220_505:0577a06": "主所說理不應爾。所以者何？非由前五波羅",
    "T07n0220_505:0577a07": "蜜多為首，攝餘令到彼岸；要由般若波羅蜜",
    "T07n0220_505:0577a08": "多具大勢力方便善巧，攝受餘五波羅蜜多，",
    "T07n0220_505:0577a09": "令無執著速到彼岸。是故般若波羅蜜多於",
    "T07n0220_505:0577a10": "前五種為最為勝、為尊為高、為妙為微妙、為",
    "T07n0220_505:0577a11": "上為無上、無等無等等。」爾時，舍利子白佛言：",
    "T07n0220_505:0577a12": "「世尊！諸菩薩摩訶薩云何應引發般若波羅",
    "T07n0220_505:0577a13": "蜜多？」佛告舍利子：「諸菩薩摩訶薩不為引發",
    "T07n0220_505:0577a14": "色故，應引發般若波羅蜜多；不為引發受、想、",
    "T07n0220_505:0577a15": "行、識故，應引發般若波羅蜜多；廣說乃至不",
    "T07n0220_505:0577a16": "為引發一切智故，應引發般若波羅蜜多；不",
    "T07n0220_505:0577a17": "為引發道相智、一切相智故，應引發般若波",
    "T07n0220_505:0577a18": "羅蜜多；不為引發一切法故，應引發般若波",
    "T07n0220_505:0577a19": "羅蜜多。」舍利子言：「云何菩薩摩訶薩不為引",
    "T07n0220_505:0577a20": "發色乃至一切法故，應引發般若波羅蜜多？」",
    "T07n0220_505:0577a21": "佛告舍利子：「以色乃至一切法無作、無生、無",
    "T07n0220_505:0577a22": "得、無壞、無自性故，諸菩薩摩訶薩不為引發",
    "T07n0220_505:0577a23": "色乃至一切法故，應引發般若波羅蜜多。」時，",
    "T07n0220_505:0577a24": "舍利子復白佛言：「諸菩薩摩訶薩如是引發",
    "T07n0220_505:0577a25": "般若波羅蜜多與何法合？」佛告舍利子：「諸菩",
    "T07n0220_505:0577a26": "薩摩訶薩如是引發般若波羅蜜多，不與一",
    "T07n0220_505:0577a27": "切法合，由不合故得名般若波羅蜜多。」舍利",
    "T07n0220_505:0577a28": "子言：「如是般若波羅蜜多，不與何等一切法",
    "T07n0220_505:0577a29": "合？」世尊告曰：「如是般若波羅蜜多，不與善法",
    "T07n0220_505:0577b01": "合，不與非善法合；不與有罪法合，不與無罪",
    "T07n0220_505:0577b02": "法合；不與有漏法合，不與無漏法合；不與有",
    "T07n0220_505:0577b03": "為法合，不與無為法合；不與有染法合，不與",
    "T07n0220_505:0577b04": "無染法合；不與世間法合，不與出世法合；不",
    "T07n0220_505:0577b05": "與雜染法合，不與清淨法合；不與生死法合，",
    "T07n0220_505:0577b06": "不與涅槃法合。何以故？舍利子！甚深般若波",
    "T07n0220_505:0577b07": "羅蜜多於一切法無所得故，不可說與如是",
    "T07n0220_505:0577b08": "法合。」時，天帝釋便白佛言：「甚深般若波羅蜜",
    "T07n0220_505:0577b09": "多，豈亦不與一切智合？」佛言：「如是！如汝所說。",
    "T07n0220_505:0577b10": "甚深般若波羅蜜多，亦不說與一切智合，由",
    "T07n0220_505:0577b11": "此於彼無所得故。」天帝釋言：「云何般若波羅",
    "T07n0220_505:0577b12": "蜜多，於一切智無合無得？」世尊告曰：「非深",
    "T07n0220_505:0577b13": "般若波羅蜜多，於一切智如名、如相、如所造作",
    "T07n0220_505:0577b14": "有合有得。」天帝釋言：「云何般若波羅蜜多，於",
    "T07n0220_505:0577b15": "一切智亦有合得？」世尊告曰：「由深般若波羅",
    "T07n0220_505:0577b16": "蜜多，於一切智如名相等無受無取、無住無斷、",
    "T07n0220_505:0577b17": "無執無捨，如是合得而無合得；於一切法亦",
    "T07n0220_505:0577b18": "復如是，如名相等無受無取、無住無斷、無執",
    "T07n0220_505:0577b19": "無捨，如是合得而無合得。」時，天帝釋復白佛",
    "T07n0220_505:0577b20": "言：「甚奇！世尊！希有！善逝！如是般若波羅蜜多",
    "T07n0220_505:0577b21": "為一切法無生無滅、無作無成、無得無壞、無自",
    "T07n0220_505:0577b22": "性故，出現世間，雖有合得而無合得，如是",
    "T07n0220_505:0577b23": "理趣不可思議，唯佛世尊能覺能說。」時，具壽",
    "T07n0220_505:0577b24": "善現白佛言：「世尊！若菩薩摩訶薩行深般若",
    "T07n0220_505:0577b25": "波羅蜜多時，起如是想：『甚深般若波羅蜜多，",
    "T07n0220_505:0577b26": "與一切法若合不合。』是菩薩摩訶薩俱捨、俱",
    "T07n0220_505:0577b27": "遠甚深般若波羅蜜多。」佛告善現：「復有因緣，",
    "T07n0220_505:0577b28": "諸菩薩摩訶薩捨、遠般若波羅蜜多，謂彼修",
    "T07n0220_505:0577b29": "行甚深般若波羅蜜多時，起如是想：『甚深般",
    "T07n0220_505:0577c01": "若波羅蜜多，無所有、非真實，不堅固、不自",
    "T07n0220_505:0577c02": "在。』是菩薩摩訶薩捨、遠般若波羅蜜多。」爾時，",
    "T07n0220_505:0577c03": "善現復白佛言：「若菩薩摩訶薩信甚深般若",
    "T07n0220_505:0577c04": "波羅蜜多時，為不信何法？」佛告善現：「若菩薩",
    "T07n0220_505:0577c05": "摩訶薩信甚深般若波羅蜜多時，則不信色，",
    "T07n0220_505:0577c06": "不信受、想、行、識，廣說乃至不信一切智，不信",
    "T07n0220_505:0577c07": "道相智、一切相智。」具壽善現復白佛言：「云何",
    "T07n0220_505:0577c08": "菩薩摩訶薩信甚深般若波羅蜜多時，則不",
    "T07n0220_505:0577c09": "信色，乃至不信一切相智？」佛告善現：「諸菩薩",
    "T07n0220_505:0577c10": "摩訶薩行深般若波羅蜜多時，觀一切色廣",
    "T07n0220_505:0577c11": "說乃至一切相智不可得故，雖信般若波羅",
    "T07n0220_505:0577c12": "蜜多，而不信色廣說乃至一切相智。如是，善",
    "T07n0220_505:0577c13": "現！諸菩薩摩訶薩信甚深般若波羅蜜多時，",
    "T07n0220_505:0577c14": "則不信色乃至不信一切相智。」",
    "T07n0220_505:0577c15": "大般若波羅蜜多經卷第五百五"
}