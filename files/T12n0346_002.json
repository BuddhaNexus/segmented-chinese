{
    "T12n0346_002:0169a23": "佛說大方廣善巧方便經卷第二",
    "T12n0346_002:0169a25": "西天譯經三藏朝奉大夫試光祿卿",
    "T12n0346_002:0169a26": "傳法大師賜紫臣施護奉 詔譯",
    "T12n0346_002:0169a27": "[0169a27] 「復次，光聚王！又如持明人善修瑜伽悉地法",
    "T12n0346_002:0169a28": "門，於祕密五種縛中而受繫縛，隨所作法不",
    "T12n0346_002:0169a29": "越三昧。是人以一大明句力悉能斷除彼一切",
    "T12n0346_002:0169b01": "縛，而獲安住祕密行門。雖在繫縛中，常不離",
    "T12n0346_002:0169b02": "三昧。具善巧方便菩薩摩訶薩亦復如是，於",
    "T12n0346_002:0169b03": "五欲境中嬉戲順行，隨其所作不壞正行。是",
    "T12n0346_002:0169b04": "菩薩以一智慧明力悉能清淨一切染法，於",
    "T12n0346_002:0169b05": "一切智心而能安住。雖受五欲樂，常生梵天",
    "T12n0346_002:0169b06": "界。[0169b06] 「光聚王！又如世間善用劍者於其劍法巧",
    "T12n0346_002:0169b07": "妙精熟。是人一時隱覆利劍，獨行曠野險難",
    "T12n0346_002:0169b08": "之處。於其中路忽見一人，單己無伴復無器",
    "T12n0346_002:0169b09": "仗。時用劍人見彼人已，生悲愍心，即相附近",
    "T12n0346_002:0169b10": "而謂言曰：『汝今獨行，一無伴侶又無器仗，將",
    "T12n0346_002:0169b11": "何護身？汝今同我隨其所往，終不令汝有所",
    "T12n0346_002:0169b12": "闕失。若忽值遇盜賊等事，我當為汝作大救",
    "T12n0346_002:0169b13": "護。』言已同行。於其中路忽逢賊眾，時同行人",
    "T12n0346_002:0169b14": "不知此人先隱利劍，見是賊已即生怖畏。時",
    "T12n0346_002:0169b15": "用劍人發勇猛心，無所怯懼，即出其劍與彼",
    "T12n0346_002:0169b16": "賊眾而共&#x9B2A;敵。時彼賊眾皆悉斷命，其用劍",
    "T12n0346_002:0169b17": "人自護身已、復能防護彼同行者，咸得安隱",
    "T12n0346_002:0169b18": "過斯險難。具善巧方便菩薩摩訶薩亦復如",
    "T12n0346_002:0169b19": "是，而能具足種種方便、執智慧劍。雖於五欲",
    "T12n0346_002:0169b20": "境嬉戲順行，終不暫令身根起放逸事，能為",
    "T12n0346_002:0169b21": "身根作大防護。設於異時遇煩惱魔，菩薩亦",
    "T12n0346_002:0169b22": "復無所動轉，被精進鎧不生怖畏，以智慧劍",
    "T12n0346_002:0169b23": "斷煩惱網，悉令清淨。菩薩常生清淨佛土。」",
    "T12n0346_002:0169b24": "[0169b24] 爾時，會中有一菩薩名曰作愛，於其食時入",
    "T12n0346_002:0169b25": "舍衛大城而行乞食。時彼菩薩次第行至一",
    "T12n0346_002:0169b26": "長者舍，住立門側，發聲乞食。長者有女名曰",
    "T12n0346_002:0169b27": "上財，顏貌端正，人所愛樂。是時，彼女聞菩薩",
    "T12n0346_002:0169b28": "聲，即持飲食出施菩薩。授其食已，即於菩薩",
    "T12n0346_002:0169b29": "生愛樂心，若色相、若音聲而生取著，由此因",
    "T12n0346_002:0169c01": "緣起貪染心。[0169c01] 作愛菩薩見是女已，即知其念。",
    "T12n0346_002:0169c02": "菩薩爾時於貪染法無所作意，即自思惟：「於",
    "T12n0346_002:0169c03": "須臾間若起一念貪染心者，是大過失。何以",
    "T12n0346_002:0169c04": "故？今此女人，我於何處而生可愛？若彼眼根",
    "T12n0346_002:0169c05": "為可愛者，眼是無常敗壞不淨肉團，彼自性",
    "T12n0346_002:0169c06": "空，何所愛樂？若於耳、鼻、舌、身、意根為可愛者，",
    "T12n0346_002:0169c07": "彼彼諸根亦復如是，自性皆空，無有實法，何",
    "T12n0346_002:0169c08": "所愛樂？如是，從足至頂、乃至內外中間，一一",
    "T12n0346_002:0169c09": "如實審諦觀察，是中無有少法可得。我今如",
    "T12n0346_002:0169c10": "是如實觀已，於一切法悉無所有。法無有故，",
    "T12n0346_002:0169c11": "即法無生。」[0169c11] 菩薩作是思惟時，即得無生法忍。",
    "T12n0346_002:0169c12": "菩薩得是利已，心大歡喜，即於是處踊身虛",
    "T12n0346_002:0169c13": "空高一多羅樹，於其城中右繞七匝出舍衛",
    "T12n0346_002:0169c14": "大城，乘空往詣佛世尊所。",
    "T12n0346_002:0169c15": "[0169c15] 爾時，世尊見彼作愛菩薩威德巍巍猶如鵝",
    "T12n0346_002:0169c16": "王，乘空自在徐緩而來。世尊見已，謂阿難言：",
    "T12n0346_002:0169c17": "「阿難！汝見此作愛菩薩從空來不？」[0169c17] 阿難白佛",
    "T12n0346_002:0169c18": "言：「世尊！唯然已見。」[0169c18] 佛告阿難言：「汝今當知，",
    "T12n0346_002:0169c19": "此菩薩者，於一切法離貪愛心，證法無生、悉",
    "T12n0346_002:0169c20": "無所得，而能降伏一切魔軍，廣為眾生轉正",
    "T12n0346_002:0169c21": "法輪。」[0169c21] 時佛言已，而彼菩薩即住空中聽佛說",
    "T12n0346_002:0169c22": "法。",
    "T12n0346_002:0169c23": "[0169c23] 是時，彼上財女人於長者舍忽然命終，生三",
    "T12n0346_002:0169c24": "十三天，轉女人相，得天子身。彼天子生時，有",
    "T12n0346_002:0169c25": "七寶莊嚴微妙宮殿同時出現，縱廣十二由",
    "T12n0346_002:0169c26": "旬。復有一萬四千天女眷屬同時而生。是諸",
    "T12n0346_002:0169c27": "天女於須臾間自有智生，咸作是念：「我等今",
    "T12n0346_002:0169c28": "時以何善根得生於此？」即知：「先世舍衛城中，",
    "T12n0346_002:0169c29": "有長者女於一菩薩起染愛心。以是因緣，於",
    "T12n0346_002:0170a01": "彼命終生此天中，轉女人相而為天子。彼得",
    "T12n0346_002:0170a02": "無量勝報神通，我等由是天子勝因緣故亦",
    "T12n0346_002:0170a03": "得生此。」作是念已，歡喜而住。",
    "T12n0346_002:0170a04": "[0170a04] 爾時，彼新生天子即作是念：「我昔人間生染",
    "T12n0346_002:0170a05": "愛心，而何今時得是勝報？此因緣者，乃是",
    "T12n0346_002:0170a06": "作愛菩薩增上善力為開導故。我今宜應往",
    "T12n0346_002:0170a07": "詣佛所，恭敬供養彼佛、世尊及欲瞻禮作愛",
    "T12n0346_002:0170a08": "菩薩。」",
    "T12n0346_002:0170a09": "[0170a09] 爾時，彼天子作是念已，即時與諸天女眷屬",
    "T12n0346_002:0170a10": "持以種種殊妙香華，從彼天界來詣佛所。到",
    "T12n0346_002:0170a11": "已，頭面禮世尊足，即於佛前合掌向空遙伸",
    "T12n0346_002:0170a12": "敬禮作愛菩薩，然後以彼所持眾香華等尊",
    "T12n0346_002:0170a13": "重恭敬供養世尊。作供養已，右繞三匝，合掌",
    "T12n0346_002:0170a14": "向佛說伽陀曰：",
    "T12n0346_002:0170a15": "「不可思議人中尊！  不可思議大菩提！",
    "T12n0346_002:0170a16": " 不可思議諸佛行！  不可思議諸佛法！",
    "T12n0346_002:0170a17": " 我舍衛城長者女，  父本立名為上財，",
    "T12n0346_002:0170a18": " 色相端嚴眾所欽，  父母、宗親亦愛念。",
    "T12n0346_002:0170a19": " 於一時中有佛子，  具大威德名作愛，",
    "T12n0346_002:0170a20": " 舍衛城中乞食行，  次第來至於我舍。",
    "T12n0346_002:0170a21": " 我時聞彼美音聲，  適悅歡喜即取食，",
    "T12n0346_002:0170a22": " 持食詣彼作愛前，  以尊重心施佛子。",
    "T12n0346_002:0170a23": " 我時見彼妙色相，  心生愛染欲和合，",
    "T12n0346_002:0170a24": " 彼因緣故不能成，  我於剎那而命斷。",
    "T12n0346_002:0170a25": " 我今不能具宣說，  作愛佛子大因緣，",
    "T12n0346_002:0170a26": " 於染愛法不相應，  令我滅已生勝處。",
    "T12n0346_002:0170a27": " 世尊！我雖捨前報，  快哉斷我女人相，",
    "T12n0346_002:0170a28": " 轉成男子大威光；  又復得生於天界，",
    "T12n0346_002:0170a29": " 與我同生諸天女，  一萬四千為眷屬；",
    "T12n0346_002:0170b01": " 復有最上七寶嚴，  微妙宮殿同時現。",
    "T12n0346_002:0170b02": " 我時發生如是心，  此為不可思議事，",
    "T12n0346_002:0170b03": " 我以染愛心為因，  云何得此清淨報？",
    "T12n0346_002:0170b04": " 作愛佛子甚希有，  亦名作喜、作光明，",
    "T12n0346_002:0170b05": " 我身熾盛大威光，  由彼勝因獲如是。",
    "T12n0346_002:0170b06": " 染因能成如是果，  聲聞、緣覺不能知，",
    "T12n0346_002:0170b07": " 而彼乘中無此法，  唯善逝智而能轉。",
    "T12n0346_002:0170b08": " 假使殑伽沙數劫，  不能修學諸佛智，",
    "T12n0346_002:0170b09": " 我今無餘所樂心，  唯求無上菩提果。",
    "T12n0346_002:0170b10": " 作愛佛子大威德，  是我最上善知識，",
    "T12n0346_002:0170b11": " 我因彼故得見佛，  安住菩提無退轉。",
    "T12n0346_002:0170b12": " 我知修行菩提者，  於染愛心無所著，",
    "T12n0346_002:0170b13": " 如我所轉女人相，  普願一切為男子。",
    "T12n0346_002:0170b14": " 我前世中命終後，  父母親族懷悲惱，",
    "T12n0346_002:0170b15": " 恩愛極苦所纏心，  返於沙門生忿恚。",
    "T12n0346_002:0170b16": " 我今以佛威神力，  於剎那間詣父所，",
    "T12n0346_002:0170b17": " 隱身住空而白言：  『勿於沙門生忿恚，",
    "T12n0346_002:0170b18": " 起忿恚者大過失，  於長夜中受苦惱。",
    "T12n0346_002:0170b19": " 上財女者今我是，  已生三十三天中，",
    "T12n0346_002:0170b20": " 轉彼女人前報相，  得大威光天子身。",
    "T12n0346_002:0170b21": " 父母今詣於佛所，  應當懺彼忿恚心，",
    "T12n0346_002:0170b22": " 佛是眾生大慈父，  一切眾生所歸趣。』」",
    "T12n0346_002:0170b23": " 父母聞說佛聲已，  即起廣大增勝心，",
    "T12n0346_002:0170b24": " 爾時父母承佛力，  應聲即詣於佛所。",
    "T12n0346_002:0170b25": " 到已頭面禮佛足，  懺悔先起忿恚心，",
    "T12n0346_002:0170b26": " 白言：「我今歸依佛。」  合掌又復伸問言：",
    "T12n0346_002:0170b27": "「佛、法、僧寶最尊勝，  當云何作供養事？",
    "T12n0346_002:0170b28": " 唯佛能知我心意，  如我所問願佛說。」",
    "T12n0346_002:0170b29": " 發是言已諦誠住，  一心渴仰而聽受。",
    "T12n0346_002:0170c01": " 佛告上財父母言：  「汝今諦聽我所說，",
    "T12n0346_002:0170c02": " 若欲供養諸佛者，  應當發起菩提心。",
    "T12n0346_002:0170c03": " 當知汝女上財者，  五百生中種善根，",
    "T12n0346_002:0170c04": " 今轉女身為天子，  為汝父母善開導。」",
    "T12n0346_002:0170c05": " 父母聞佛如是語，  即發無上菩提心，",
    "T12n0346_002:0170c06": " 歡喜稱讚作是言：  「人中大仙如實語。」",
    "T12n0346_002:0170c07": " 爾時佛告阿難言：  「汝今證知如是事，",
    "T12n0346_002:0170c08": " 菩薩方便不思議，  於染心中得淨報。",
    "T12n0346_002:0170c09": " 如上財女所轉相，  一切眾生亦如是，",
    "T12n0346_002:0170c10": " 阿難！如是勝功德，  能令眾生皆離苦。",
    "T12n0346_002:0170c11": " 今此天子勝福報，  於染愛心常清淨，",
    "T12n0346_002:0170c12": " 而能恭敬佛世尊，  尊重無上菩提故。",
    "T12n0346_002:0170c13": " 多劫已曾供養佛，  於諸佛所種善根，",
    "T12n0346_002:0170c14": " 堅固安住菩提心，  決定當得菩提果。」",
    "T12n0346_002:0170c15": "[0170c15] 爾時，尊者阿難白佛言：「世尊！如我意者，譬如",
    "T12n0346_002:0170c16": "須彌山王眾寶所成，雖種種寶有種種色，彼",
    "T12n0346_002:0170c17": "黃金色而為最上。菩薩摩訶薩亦復如是，若",
    "T12n0346_002:0170c18": "清淨心、若染污心、若住法心、若隱法心，雖種",
    "T12n0346_002:0170c19": "種心如是差別，彼一切智心而為最上。世尊！",
    "T12n0346_002:0170c20": "諸菩薩摩訶薩最初安住一切智心，於諸染",
    "T12n0346_002:0170c21": "法悉能清淨。又如有藥名曰善現，能治世間",
    "T12n0346_002:0170c22": "一切病苦。菩薩摩訶薩亦復如是，住一切智",
    "T12n0346_002:0170c23": "心已，能斷除貪、瞋、癡等諸煩惱病。」",
    "T12n0346_002:0170c24": "[0170c24] 爾時，世尊讚尊者阿難言：「善哉，阿難！如汝所",
    "T12n0346_002:0170c25": "說，如是如是。」",
    "T12n0346_002:0170c26": "[0170c26] 爾時，尊者大迦葉前白佛言：「希有，世尊！菩薩",
    "T12n0346_002:0170c27": "摩訶薩能行最上寂靜之行，能於一切眾生",
    "T12n0346_002:0170c28": "起悲愍心，常所利益。又復能修空、無相、無願",
    "T12n0346_002:0170c29": "解脫法門，不樂聲聞、緣覺之法，於一切處不",
    "T12n0346_002:0171a01": "離一切智心，具不可思議善巧方便。世尊！諸",
    "T12n0346_002:0171a02": "菩薩摩訶薩一切所行無著、無礙，於色、聲、香、",
    "T12n0346_002:0171a03": "味、觸境中行而不取、亦無起作。世尊！我今樂",
    "T12n0346_002:0171a04": "說譬喻明菩薩行，願佛世尊聽許我說。」[0171a04] 佛言：",
    "T12n0346_002:0171a05": "「大迦葉！樂說當說，今正是時。」[0171a05] 大迦葉言：「世尊！",
    "T12n0346_002:0171a06": "譬如世間有無數百千人眾，於其曠野險難之",
    "T12n0346_002:0171a07": "處見有一門，而彼人眾爾時各各從其門入。",
    "T12n0346_002:0171a08": "過是門已，次見道路，其路懸曠，險惡多難。彼",
    "T12n0346_002:0171a09": "諸人眾見是路已，咸生怖畏。是時，有一智人",
    "T12n0346_002:0171a10": "具善方便，欲為多人利益安樂，即告眾言：『汝",
    "T12n0346_002:0171a11": "等當知，去此不遠有一大城。其城廣闊，嚴麗",
    "T12n0346_002:0171a12": "清淨；人民熾盛，安隱豐饒。入彼城者，適悅快",
    "T12n0346_002:0171a13": "樂。誰當愛樂入其城中，即能遠離險難怖畏。』",
    "T12n0346_002:0171a14": "時彼眾中有一類人聞是語已，即時發言：『我",
    "T12n0346_002:0171a15": "今樂入。』入是城已，見其豐饒、安隱、快樂，生希",
    "T12n0346_002:0171a16": "有想，愛著不捨，即於彼住不復樂出。有一類",
    "T12n0346_002:0171a17": "人聞說其城，即時發言：『我亦隨順入彼城中。』",
    "T12n0346_002:0171a18": "是人雖入，不樂彼住，後復還出。又復眾中有",
    "T12n0346_002:0171a19": "一類人雖聞是語，不能前詣入彼城中。[0171a19] 「世尊！",
    "T12n0346_002:0171a20": "彼有智人過此城已，又復行於曠野險路。出",
    "T12n0346_002:0171a21": "是路已，見一道徑，其徑狹小，可一尺量。徑之",
    "T12n0346_002:0171a22": "左面有一大坑深百千肘、徑之右面復一大坑",
    "T12n0346_002:0171a23": "深百千肘，若或有人墮是坑者不能出離。彼",
    "T12n0346_002:0171a24": "徑四向，有一類人發是聲言：『我於此處生大",
    "T12n0346_002:0171a25": "怖畏。』又復去彼狹徑不遠有四衢道，一類人",
    "T12n0346_002:0171a26": "眾遊履其道，隨其所向彼彼皆能見有大城；",
    "T12n0346_002:0171a27": "如如所見，彼彼隨應而生愛樂。時彼智人見",
    "T12n0346_002:0171a28": "是狹徑已，即行其徑到安隱處。[0171a28] 「世尊！世間無",
    "T12n0346_002:0171a29": "數百千人者，當知即是諸愚異生。",
    "T12n0346_002:0171b01": "[0171b01] 「一門者，當知即是取一有身；彼曠野險難中",
    "T12n0346_002:0171b02": "見道路者，當知即是生死險難之路；其路懸",
    "T12n0346_002:0171b03": "曠者，當知即是無明、有、愛，為因受果極懸遠",
    "T12n0346_002:0171b04": "故。彼有智人能唱導者，當知即是具善巧方",
    "T12n0346_002:0171b05": "便菩薩摩訶薩；彼大城者，即是二乘所證涅",
    "T12n0346_002:0171b06": "盤。有一類人入彼大城愛樂安住、不求出者，",
    "T12n0346_002:0171b07": "當知即是聲聞、緣覺，下劣信解，生止息想；彼",
    "T12n0346_002:0171b08": "一類人亦欲隨順入其城中，不樂安住、後還出",
    "T12n0346_002:0171b09": "者，當知即是餘諸菩薩，成就最上信解心故；",
    "T12n0346_002:0171b10": "彼一類人雖聞是語不能前詣入其城者，當",
    "T12n0346_002:0171b11": "知即是少福、無智、諸外道輩。彼有智人過此",
    "T12n0346_002:0171b12": "城已又復出彼曠野路者，當知即是具善巧",
    "T12n0346_002:0171b13": "方便菩薩摩訶薩精進波羅蜜多故。彼一尺",
    "T12n0346_002:0171b14": "量狹徑路者，當知即是最上法界；左面坑者，",
    "T12n0346_002:0171b15": "當知即是彼聲聞地；右面坑者，當知即是彼",
    "T12n0346_002:0171b16": "緣覺地。彼徑四面有一類人發怖畏聲者，當",
    "T12n0346_002:0171b17": "知即是諸天魔王及魔眷屬；彼四衢道者，即",
    "T12n0346_002:0171b18": "是四攝法門。隨其所向彼彼皆能見大城者，",
    "T12n0346_002:0171b19": "當知即是彼二乘人，隨其所應見佛功德、見",
    "T12n0346_002:0171b20": "佛所行及佛智慧，生愛樂故；時彼智人到安",
    "T12n0346_002:0171b21": "隱處者，當知即是到一切智地。[0171b21] 「世尊！如是等",
    "T12n0346_002:0171b22": "譬喻說者，當知皆是菩薩摩訶薩善巧方便",
    "T12n0346_002:0171b23": "引導眾生，是為菩薩最上勝行。以是義故，我",
    "T12n0346_002:0171b24": "於菩薩摩訶薩所應敬禮。」",
    "T12n0346_002:0171b25": "[0171b25] 爾時，世尊讚尊者大迦葉言：「善哉，善哉。汝大",
    "T12n0346_002:0171b26": "迦葉善說此語。」[0171b26] 當佛如是讚迦葉時，會中",
    "T12n0346_002:0171b27": "有萬二千眾生得天人身，皆發阿耨多羅三",
    "T12n0346_002:0171b28": "藐三菩提心。[0171b28] 佛告大迦葉言：「汝今當知，菩薩",
    "T12n0346_002:0171b29": "摩訶薩具善巧方便者，已能成就無量功德，",
    "T12n0346_002:0171c01": "於一切時雖有所作，不復起彼諸不善業，於",
    "T12n0346_002:0171c02": "自、於他遠離過失。」",
    "T12n0346_002:0171c03": "[0171c03] 爾時，智上菩薩摩訶薩於佛會中見如是事、",
    "T12n0346_002:0171c04": "聞如是法，又復恭敬，前白佛言：「云何，世尊！往",
    "T12n0346_002:0171c05": "昔為一生補處菩薩時，於彼迦葉如來法中",
    "T12n0346_002:0171c06": "曾作是語：『何故剃鬚髮？云何求菩提而此菩",
    "T12n0346_002:0171c07": "提最上難得？』昔作是語當有何義？願佛于今",
    "T12n0346_002:0171c08": "為我宣說。」[0171c08] 佛告智上菩薩摩訶薩言：「止，善男",
    "T12n0346_002:0171c09": "子！勿作是語。當知菩薩摩訶薩隨其所行、隨",
    "T12n0346_002:0171c10": "有所說，非無利益。何以故？具不可思議方便",
    "T12n0346_002:0171c11": "菩薩見彼彼正士，隨所應住於彼彼眾生如",
    "T12n0346_002:0171c12": "應調伏，一切所行當知不離菩薩摩訶薩善",
    "T12n0346_002:0171c13": "巧方便。",
    "T12n0346_002:0171c14": "[0171c14] 「復次，智上！我今為汝廣說菩薩摩訶薩善巧",
    "T12n0346_002:0171c15": "方便甚深正法，汝應諦聽，如善作意。善男子！",
    "T12n0346_002:0171c16": "如我往昔為菩薩時，於燃燈佛所成就不",
    "T12n0346_002:0171c17": "可思議方便。爾時，我於彼佛法中證得無生",
    "T12n0346_002:0171c18": "法忍，從是已後，我為得忍菩薩。為菩提故轉",
    "T12n0346_002:0171c19": "復精進，若一劫、若百劫，未&#x751E;懈倦、未&#x751E;厭捨、",
    "T12n0346_002:0171c20": "未&#x751E;失念，數數來此輪迴趣中以善方便救",
    "T12n0346_002:0171c21": "度眾生，以自慧力隨諸所作悉得成就，於後",
    "T12n0346_002:0171c22": "邊際不作住想，為利眾生無有休息。當知此",
    "T12n0346_002:0171c23": "是菩薩摩訶薩善巧方便。",
    "T12n0346_002:0171c24": "[0171c24] 「復次，善男子！我為菩薩時，為菩提故，雖入聲",
    "T12n0346_002:0171c25": "聞寂靜三摩地，乃至入菩薩三摩地，若身、若",
    "T12n0346_002:0171c26": "心無出沒想；雖得寂靜樂而不住著；雖在三",
    "T12n0346_002:0171c27": "摩地而精進不懈，以六波羅蜜多、四攝法門",
    "T12n0346_002:0171c28": "教化眾生，諸有所作未&#x751E;懈息。當知此是菩",
    "T12n0346_002:0171c29": "薩摩訶薩善巧方便。[0171c29] 「又，善男子！我為菩薩時——",
    "T12n0346_002:0172a01": "已得一生補處，將欲成道轉大法輪——即於兜",
    "T12n0346_002:0172a02": "率天宮如實觀察：『我今為當於此天中成等",
    "T12n0346_002:0172a03": "正覺轉法輪耶？為人間耶？』如是觀察，又復思",
    "T12n0346_002:0172a04": "惟：『我若即於天中作此利者，閻浮提人不得",
    "T12n0346_002:0172a05": "聞法；若於閻浮提中作此利者，而此諸天不",
    "T12n0346_002:0172a06": "得聞法。我今隨其所宜，但應下降閻浮提中",
    "T12n0346_002:0172a07": "成等正覺，而此諸天亦可利益。』又復菩薩思",
    "T12n0346_002:0172a08": "惟觀察：『我若從此兜率天宮沒已下生人間，",
    "T12n0346_002:0172a09": "不入胎藏現受生相，於須臾間便成正覺者，",
    "T12n0346_002:0172a10": "彼閻浮提所有眾生當起疑念：「此釋迦菩薩",
    "T12n0346_002:0172a11": "從何所來？天中來耶？乾闥婆中來耶？變化",
    "T12n0346_002:0172a12": "來耶？」』以是緣故，從天中沒，下降閻浮，隨順世",
    "T12n0346_002:0172a13": "間，入母胎藏。當知此是菩薩摩訶薩善巧方",
    "T12n0346_002:0172a14": "便。",
    "T12n0346_002:0172a15": "[0172a15] 「復次，善男子！菩薩雖住胎藏，世間眾生不應",
    "T12n0346_002:0172a16": "於此作實住想。何以故？菩薩本從無垢寂靜",
    "T12n0346_002:0172a17": "三摩地安詳而起。從天中沒、下降人間、處胎",
    "T12n0346_002:0172a18": "受生、出家苦行，乃至坐菩提場成等正覺、降",
    "T12n0346_002:0172a19": "伏魔眾、轉大法輪，如是一切所作，菩薩於中",
    "T12n0346_002:0172a20": "清淨、無染，無動、無轉，不出、不沒。以是義故，應",
    "T12n0346_002:0172a21": "知清淨行菩薩不實住胎藏，當知此是菩薩",
    "T12n0346_002:0172a22": "摩訶薩善巧方便。[0172a22] 「又復何緣菩薩但現胎生、",
    "T12n0346_002:0172a23": "不現餘生耶？所謂：菩薩於一切眾生中最上、",
    "T12n0346_002:0172a24": "最勝，是潔白分，純一無雜。以如是相現處胎",
    "T12n0346_002:0172a25": "生，當知此是菩薩摩訶薩善巧方便。[0172a25] 「又復菩",
    "T12n0346_002:0172a26": "薩初入母胎其相云何？所謂：菩薩入母胎時",
    "T12n0346_002:0172a27": "內外清淨，安隱無難，不苦、不惱。如昔天中所",
    "T12n0346_002:0172a28": "受快樂，菩薩入母胎時樂受相應亦復如是，",
    "T12n0346_002:0172a29": "不同世人攬彼父母羯邏藍等穢污不淨為",
    "T12n0346_002:0172b01": "入胎相。[0172b01] 「又復何緣菩薩於母胎中住滿十月，",
    "T12n0346_002:0172b02": "不增減耶？所謂：菩薩不同世人住母胎藏日",
    "T12n0346_002:0172b03": "月數量有增、有減，以增、減故，胎藏不圓，諸根",
    "T12n0346_002:0172b04": "缺減。是故，菩薩滿足十月，胎藏圓滿，諸根",
    "T12n0346_002:0172b05": "具足，無所增減。當知此是菩薩摩訶薩善巧",
    "T12n0346_002:0172b06": "方便。[0172b06] 「又復何緣菩薩不樂宮殿而返於其園",
    "T12n0346_002:0172b07": "林中生？所謂：菩薩於其長時遠離憒&#x9599;，樂寂",
    "T12n0346_002:0172b08": "靜處，修寂靜行，有諸天、龍、夜叉、乾闥婆等常",
    "T12n0346_002:0172b09": "所衛護。菩薩欲令迦毘羅城一切人民以諸",
    "T12n0346_002:0172b10": "香華隨喜供養，各得瞻&#x89A9;。以是因緣，菩薩於",
    "T12n0346_002:0172b11": "其園林中生。[0172b11] 「又復何緣菩薩之母攀其樹枝",
    "T12n0346_002:0172b12": "生菩薩耶？謂：菩薩母不同世間所有母人，當",
    "T12n0346_002:0172b13": "產生時苦受相應，得大苦惱。摩耶夫人生菩",
    "T12n0346_002:0172b14": "薩時樂受相應，得大快樂。以是因緣，菩薩之",
    "T12n0346_002:0172b15": "母攀彼樹枝而生菩薩。[0172b15] 「又復何緣菩薩於母",
    "T12n0346_002:0172b16": "胎中能念能知彼三世事，乃至菩薩入胎、住",
    "T12n0346_002:0172b17": "胎等事悉能知耶？所謂：清淨行菩薩於三界",
    "T12n0346_002:0172b18": "中最上、最勝，正念現前，於一切法無所忘失。",
    "T12n0346_002:0172b19": "是故，菩薩雖住胎中能念能知彼一切事。[0172b19] 「又",
    "T12n0346_002:0172b20": "復何緣菩薩生時唯帝釋天主而來衛護？菩",
    "T12n0346_002:0172b21": "薩生已即為捧接，爾時無復餘天人耶？所謂：",
    "T12n0346_002:0172b22": "帝釋天主先發大願：『菩薩生時為作守護。』以",
    "T12n0346_002:0172b23": "彼往昔善根力故，是故菩薩生時唯帝釋天",
    "T12n0346_002:0172b24": "主而來衛護。[0172b24] 「又復何緣菩薩生已即於四方",
    "T12n0346_002:0172b25": "各行七步，不減至六、不增八耶？所謂：菩薩",
    "T12n0346_002:0172b26": "正士神通變化隨宜方便，其相如是，由此因",
    "T12n0346_002:0172b27": "緣但行七步，無所增減。[0172b27] 「又復何緣行七步已",
    "T12n0346_002:0172b28": "即發是言：『我於世間最尊、最勝，已能解脫老、",
    "T12n0346_002:0172b29": "病、死法。』謂此梵界諸天子眾聞菩薩生悉來",
    "T12n0346_002:0172c01": "瞻禮，各各隨應得其利益。菩薩爾時即自思",
    "T12n0346_002:0172c02": "惟：『但此梵界諸天子眾得知是事，我今欲令",
    "T12n0346_002:0172c03": "一切普得聞知。』作是念已，乃發聲言：『我於",
    "T12n0346_002:0172c04": "世間最尊、最勝，已能解脫老、病、死法。』發是言",
    "T12n0346_002:0172c05": "時，所有三千大千世界諸天子眾及諸梵眾",
    "T12n0346_002:0172c06": "聞是聲已，於須臾間一切皆來至菩薩所，合",
    "T12n0346_002:0172c07": "掌恭敬，隨喜稱讚。以是因緣，乃唱是言：『我於",
    "T12n0346_002:0172c08": "世間最尊、最勝。』"
}