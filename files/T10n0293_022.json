{
    "T10n0293_022:0760b17": "大方廣佛華嚴經卷第二十二",
    "T10n0293_022:0760b19": "罽賓國三藏般若奉 詔譯",
    "T10n0293_022:0760b20": "入不思議解脫境界普賢行願品",
    "T10n0293_022:0760b21": "[0760b21] 爾時，善財童子隨順修行具足功德寂靜音",
    "T10n0293_022:0760b22": "海主夜神所得解脫，觀察彼神所說法門，一",
    "T10n0293_022:0760b23": "一文句皆無忘失；於無量深心、無量法性、一",
    "T10n0293_022:0760b24": "切方便神通智慧，憶念思擇，相續不斷，微細",
    "T10n0293_022:0760b25": "分別，解了甚深，其心廣大，證入安住。漸行往",
    "T10n0293_022:0760b26": "詣守護一切城增長威德主夜神所，見彼夜",
    "T10n0293_022:0760b27": "神坐光明普照一切宮殿摩尼寶王大蓮華",
    "T10n0293_022:0760b28": "藏師子之座，百千夜神而為眷屬，前後圍遶；",
    "T10n0293_022:0760b29": "現普應一切眾生色相身，現普對一切眾生",
    "T10n0293_022:0760c01": "之前身，現不染一切世間身，現等一切眾生",
    "T10n0293_022:0760c02": "身數身，現超過一切世間身，現調伏眾生隨",
    "T10n0293_022:0760c03": "轉身，現速往一切十方身，現圓滿一切大願",
    "T10n0293_022:0760c04": "身，現滅除一切障礙究竟如來體性身，現究",
    "T10n0293_022:0760c05": "竟教化成熟一切眾生身。善財見已，歡喜踊",
    "T10n0293_022:0760c06": "躍，心願圓滿，欣慶無量，頂禮其足，遶無數",
    "T10n0293_022:0760c07": "匝，於前合掌，白言：「聖者！我已先發阿耨多",
    "T10n0293_022:0760c08": "羅三藐三菩提心，而未知菩薩修菩薩行時",
    "T10n0293_022:0760c09": "云何利益安樂眾生？云何以無上攝攝取眾",
    "T10n0293_022:0760c10": "生？云何學菩薩道？云何住菩薩業？云何順諸",
    "T10n0293_022:0760c11": "佛教？云何近法王位？唯願慈哀，為我宣說。」[0760c11] 時，",
    "T10n0293_022:0760c12": "彼夜神告善財言：「善哉！善哉！善男子！汝為救",
    "T10n0293_022:0760c13": "護一切眾生故，汝為嚴淨一切佛剎故，汝為",
    "T10n0293_022:0760c14": "供養一切如來故，汝欲住一切劫救眾生故，",
    "T10n0293_022:0760c15": "汝欲守護一切佛種性故，汝欲普入十方修",
    "T10n0293_022:0760c16": "諸行故，汝欲普入一切法門海故，汝欲以平",
    "T10n0293_022:0760c17": "等心遍入一切所知境故，汝欲普遍聞持一",
    "T10n0293_022:0760c18": "切如來正法輪故，汝欲普隨一切眾生心之",
    "T10n0293_022:0760c19": "所樂雨法雨故，問諸菩薩所修行門。善男子！",
    "T10n0293_022:0760c20": "我得菩薩甚深自在可愛妙音解脫門，為大",
    "T10n0293_022:0760c21": "法師，白繒繫頂，於一切法心無所著，善能開",
    "T10n0293_022:0760c22": "示一切如來深法藏故；具大誓願大慈悲力，",
    "T10n0293_022:0760c23": "令一切眾生住菩提心故；能作一切利眾生",
    "T10n0293_022:0760c24": "事，積聚善根無休息故；為一切眾生調御之",
    "T10n0293_022:0760c25": "師，令一切眾生住一切智道故；為一切世間",
    "T10n0293_022:0760c26": "作大法雲，普雨一切契經法故；為一切世間",
    "T10n0293_022:0760c27": "清淨法日，普照世間令生善根故；於一切世",
    "T10n0293_022:0760c28": "間其心平等，普令眾生增善法故；於諸境界",
    "T10n0293_022:0760c29": "其心清淨，除滅一切不善業故；為大導師，引",
    "T10n0293_022:0761a01": "導眾生令入一切善行中故；為諸眾生智慧",
    "T10n0293_022:0761a02": "莊嚴，令諸世間以智先導諸善行故；恒事一",
    "T10n0293_022:0761a03": "切諸善知識，為令眾生住佛教故。善男子！我",
    "T10n0293_022:0761a04": "以此等法施眾生，令生白法，求一切智其心",
    "T10n0293_022:0761a05": "堅固，猶如金剛那羅延藏，善能觀察佛力、魔",
    "T10n0293_022:0761a06": "力，常得親近諸善知識，摧破一切業惑障山，",
    "T10n0293_022:0761a07": "集一切智助道之法，心恒不捨一切智地圓",
    "T10n0293_022:0761a08": "滿白淨無礙法門。[0761a08] 「善男子！我以如是淨法光",
    "T10n0293_022:0761a09": "明普遍覺悟一切眾生，種種饒益，積集善根，",
    "T10n0293_022:0761a10": "增長成就助道法時，常作十種觀察法界。何",
    "T10n0293_022:0761a11": "者為十？所謂：我知法界無量，獲得廣大智光",
    "T10n0293_022:0761a12": "明故；我知法界無邊，見一切佛諸神變故；",
    "T10n0293_022:0761a13": "我知法界無際，普入一切諸佛國土，恭敬供",
    "T10n0293_022:0761a14": "養諸如來故；我知法界無畔，普於一切世界",
    "T10n0293_022:0761a15": "海中示現修行菩薩行故；我知法界無斷，入",
    "T10n0293_022:0761a16": "於如來甚深平等種種圓滿不斷智故；我知",
    "T10n0293_022:0761a17": "法界一性，入於如來圓滿言音，隨眾生心無",
    "T10n0293_022:0761a18": "不了故；我知法界性淨，入於如來過去願海，",
    "T10n0293_022:0761a19": "究竟調伏諸眾生故；我知法界遍諸眾生，",
    "T10n0293_022:0761a20": "普賢妙行悉周遍故；我知法界一莊嚴，普賢",
    "T10n0293_022:0761a21": "神通善莊嚴故；我知法界不可壞，一切善根",
    "T10n0293_022:0761a22": "充滿法界不可壞故。善男子！我作此十種觀",
    "T10n0293_022:0761a23": "察法界，隨順解知，出生一切廣大善根，辨助",
    "T10n0293_022:0761a24": "道法，明了諸佛殊勝威德，深入如來難思境",
    "T10n0293_022:0761a25": "界。又，善男子！我以如是隨順作意，正念思惟，",
    "T10n0293_022:0761a26": "得如來十種廣大威德陀羅尼輪，普為眾生",
    "T10n0293_022:0761a27": "演說妙法。何者為十？所謂：普入一切法海陀",
    "T10n0293_022:0761a28": "羅尼輪，普持一切法藏陀羅尼輪，普受一切",
    "T10n0293_022:0761a29": "清淨法雲陀羅尼輪，普念一切如來智燈陀",
    "T10n0293_022:0761b01": "羅尼輪，普演一切如來名號音聲陀羅尼輪，",
    "T10n0293_022:0761b02": "普入三世諸佛平等願海陀羅尼輪，普入一",
    "T10n0293_022:0761b03": "切諸乘行海速疾圓滿陀羅尼輪，普入一切",
    "T10n0293_022:0761b04": "眾生業海淨諸垢障陀羅尼輪，疾轉一切業",
    "T10n0293_022:0761b05": "海清淨陀羅尼輪，速疾出生一切智智勇猛",
    "T10n0293_022:0761b06": "成就陀羅尼輪。善男子！此十陀羅尼輪以十",
    "T10n0293_022:0761b07": "千陀羅尼輪而為眷屬，恒為眾生演說妙法。",
    "T10n0293_022:0761b08": "善男子！我或為眾生說聞慧法，或為眾生說",
    "T10n0293_022:0761b09": "思慧法，或為眾生說修慧法，或為眾生說一",
    "T10n0293_022:0761b10": "有海法，或為眾生說一切有海法，或為眾生",
    "T10n0293_022:0761b11": "說一如來名號海法，或為眾生說一切如來",
    "T10n0293_022:0761b12": "名號海法，或為眾生說一世界海法，或為眾",
    "T10n0293_022:0761b13": "生說一切世界海法，或為眾生說一佛授記",
    "T10n0293_022:0761b14": "海法，或為眾生說一切佛授記海法，或為眾",
    "T10n0293_022:0761b15": "生說一如來眾會道場海法，或為眾生說一",
    "T10n0293_022:0761b16": "切如來眾會道場海法，或為眾生說一如來",
    "T10n0293_022:0761b17": "法輪海法，或為眾生說一切如來法輪海法，",
    "T10n0293_022:0761b18": "或為眾生說一如來修多羅海法，或為眾生",
    "T10n0293_022:0761b19": "說一切如來修多羅海法，或為眾生說一如",
    "T10n0293_022:0761b20": "來集會海法，或為眾生說一切如來集會海",
    "T10n0293_022:0761b21": "法，或為眾生說一薩婆若心海法，或為眾生",
    "T10n0293_022:0761b22": "說一切薩婆若心海法，或為眾生說一乘出",
    "T10n0293_022:0761b23": "離法，或為眾生說一切乘出離法。善男子！我",
    "T10n0293_022:0761b24": "以此等不可說法門為眾生說。善男子！我入",
    "T10n0293_022:0761b25": "如是等無差別法界門海，說無上法，普遍最",
    "T10n0293_022:0761b26": "勝攝諸眾生，盡未來劫住普賢行。時，此甚深",
    "T10n0293_022:0761b27": "自在可愛妙音解脫，於念念中修習增長一",
    "T10n0293_022:0761b28": "切菩薩諸解脫門，念念充滿一切法界。」[0761b28] 時，善",
    "T10n0293_022:0761b29": "財童子白夜神言：「奇哉！聖者！此解脫門如",
    "T10n0293_022:0761c01": "是希有，如是甚深，聖者證得其已久如？」[0761c01] 夜神",
    "T10n0293_022:0761c02": "告言：「善男子！乃往古昔過世界轉極微塵數",
    "T10n0293_022:0761c03": "劫，有劫名無垢焰光；世界名法界焰光吉祥",
    "T10n0293_022:0761c04": "雲，以現一切眾生業海變化摩尼王為體，形",
    "T10n0293_022:0761c05": "如蓮華，淨穢相雜，依須彌山極微塵數差別",
    "T10n0293_022:0761c06": "香摩尼王網而住。以一切如來過去大願聲",
    "T10n0293_022:0761c07": "妙寶蓮華次第莊嚴，須彌山極微塵數寶蓮",
    "T10n0293_022:0761c08": "華輪圍山周匝圍遶，須彌山極微塵數香摩",
    "T10n0293_022:0761c09": "尼寶間錯莊嚴。有須彌山極微塵數四天下，",
    "T10n0293_022:0761c10": "一一四天下有不可說不可說百千億那由",
    "T10n0293_022:0761c11": "他城。善男子！彼世界中有四天下，名種種色",
    "T10n0293_022:0761c12": "妙莊嚴幢；中有王都，名普寶拘蘇摩光；去彼",
    "T10n0293_022:0761c13": "不遠，有菩提場名普現法王宮殿影像；須彌",
    "T10n0293_022:0761c14": "山極微塵數如來於中出現，其最初佛名",
    "T10n0293_022:0761c15": "一切法海大聲光明王。彼佛出時，有轉輪",
    "T10n0293_022:0761c16": "王，名無垢面日光明，於其佛所聞一切法海",
    "T10n0293_022:0761c17": "旋修多羅，悉能受持，佛涅槃後，其王出家，護",
    "T10n0293_022:0761c18": "持正法，法欲滅時，有千部異佛正法眼，分十",
    "T10n0293_022:0761c19": "千門，各隨其宜，種種說法。近於末劫五濁現",
    "T10n0293_022:0761c20": "時，諸惡比丘業惑障重，種種纏縛，多諸&#x9B2A;諍，",
    "T10n0293_022:0761c21": "樂著境界，受取無厭，不求一切增勝功德，樂",
    "T10n0293_022:0761c22": "說王論、賊論、女論、國論、海論、及諸世間種",
    "T10n0293_022:0761c23": "種議論，不捨外道斷滅見論，心生愛染，情無",
    "T10n0293_022:0761c24": "捨離。時，王比丘以正法音而語之言：『奇哉！苦",
    "T10n0293_022:0761c25": "哉！佛於無數大劫海中忍種種苦，集此法炬，",
    "T10n0293_022:0761c26": "云何汝等而共毀滅？』作是語已，上昇虛空",
    "T10n0293_022:0761c27": "高七多羅樹，身出無量眾色焰雲，放種種色",
    "T10n0293_022:0761c28": "大光明網，令無量眾生除煩惱熱，令無量眾",
    "T10n0293_022:0761c29": "生發菩提心。以是因緣，彼如來教復於六十",
    "T10n0293_022:0762a01": "千歲而得興盛。時，彼眾中有比丘尼，名法輪",
    "T10n0293_022:0762a02": "變化光，是此王女，百千比丘尼而為眷屬。聞",
    "T10n0293_022:0762a03": "父王語，及見神通光明威力，皆發阿耨多羅",
    "T10n0293_022:0762a04": "三藐三菩提心，永不退轉。諸比丘尼各得三",
    "T10n0293_022:0762a05": "昧，名現見如來平等出生；及得陀羅尼，名一",
    "T10n0293_022:0762a06": "切如來轉法輪金剛光明；及得般若波羅蜜，",
    "T10n0293_022:0762a07": "名普入一切法門海。時，法輪變化光比丘尼",
    "T10n0293_022:0762a08": "即得三昧，名出生一切佛教光明燈，又得此",
    "T10n0293_022:0762a09": "甚深自在可愛妙音解脫。得此三昧解脫門",
    "T10n0293_022:0762a10": "故，身心柔軟，微細適悅，便得現見一切法海",
    "T10n0293_022:0762a11": "大聲光明王如來一切所有神通威力。善男子！",
    "T10n0293_022:0762a12": "於汝意云何？彼無垢面日光明轉輪聖王隨",
    "T10n0293_022:0762a13": "彼如來轉正法輪、及涅槃後興其末法、然大",
    "T10n0293_022:0762a14": "法炬、光照世間者豈異人乎？今普賢菩薩是；",
    "T10n0293_022:0762a15": "其法輪變化光比丘尼，即我身是；百千眷屬",
    "T10n0293_022:0762a16": "比丘尼，即此會中百千夜神是。我於彼時守",
    "T10n0293_022:0762a17": "護佛法，令百千比丘尼於阿耨多羅三藐三",
    "T10n0293_022:0762a18": "菩提得不退轉，又令得現見一切如來平等",
    "T10n0293_022:0762a19": "出生三昧，又令得一切如來法輪金剛光明",
    "T10n0293_022:0762a20": "陀羅尼，又令得普入一切法門海般若波羅",
    "T10n0293_022:0762a21": "蜜。善男子！次彼如來有佛出興，名無垢法",
    "T10n0293_022:0762a22": "山頂智光明。我以種種承事供養，令心歡",
    "T10n0293_022:0762a23": "喜；次有佛興，名法輪圓滿光明髻；次有佛興，",
    "T10n0293_022:0762a24": "名法日吉祥雲；次有佛興，名法海門妙聲王；",
    "T10n0293_022:0762a25": "次有佛興，名法日智輪燈；次有佛興，名法拘",
    "T10n0293_022:0762a26": "蘇摩幢雲；次有佛興，名法焰光山幢王；次有",
    "T10n0293_022:0762a27": "佛興，名甚深吉祥圓滿月；次有佛興，名法智",
    "T10n0293_022:0762a28": "出生普光明藏；次有佛興，名出生根本智藏；",
    "T10n0293_022:0762a29": "次有佛興，名吉祥藏山王；次有佛興，名普門",
    "T10n0293_022:0762b01": "智須彌賢；次有佛興，名速疾精進幢；次有佛",
    "T10n0293_022:0762b02": "興，名法寶拘蘇摩吉祥雲；次有佛興，名甚深",
    "T10n0293_022:0762b03": "寂靜山光明髻；次有佛興，名法焰光明影像",
    "T10n0293_022:0762b04": "月；次有佛興，名智焰光吉祥海；次有佛興，",
    "T10n0293_022:0762b05": "名普賢圓滿智；次有佛興，名無上神通智光",
    "T10n0293_022:0762b06": "明王；次有佛興，名福德焰光開敷拘蘇摩燈；",
    "T10n0293_022:0762b07": "次有佛興，名智師子幢王；次有佛興，名普日",
    "T10n0293_022:0762b08": "光明王；次有佛興，名須彌相寶莊嚴王；次有",
    "T10n0293_022:0762b09": "佛興，名日光勇猛普照影像；次有佛興，名法",
    "T10n0293_022:0762b10": "網覺勝月；次有佛興，名法蓮華開敷吉祥雲；",
    "T10n0293_022:0762b11": "次有佛興，名日輪普光明；次有佛興，名普光",
    "T10n0293_022:0762b12": "吉祥大聲；次有佛興，名師子無畏金剛那羅",
    "T10n0293_022:0762b13": "延；次有佛興，名普智勇猛幢；次有佛興，名普",
    "T10n0293_022:0762b14": "法開敷蓮華身；次有佛興，名功德拘蘇摩吉",
    "T10n0293_022:0762b15": "祥海；次有佛興，名高山法門光明藏；次有佛",
    "T10n0293_022:0762b16": "興，名高山智焰光明雲；次有佛興，名普法高",
    "T10n0293_022:0762b17": "山面門光明；次有佛興，名道場吉祥月；次有",
    "T10n0293_022:0762b18": "佛興，名熾然法炬吉祥月；次有佛興，名普影",
    "T10n0293_022:0762b19": "像光明髻；次有佛興，名法速疾燈幢；次有佛",
    "T10n0293_022:0762b20": "興，名金剛海幢雲；次有佛興，名名稱山吉祥",
    "T10n0293_022:0762b21": "雲；次有佛興，名栴檀吉祥月；次有佛興，名普",
    "T10n0293_022:0762b22": "吉祥拘蘇摩威德光；次有佛興，名照一切眾",
    "T10n0293_022:0762b23": "生光明王；次有佛興，名功德蓮華吉祥藏；次",
    "T10n0293_022:0762b24": "有佛興，名香焰普光明王；次有佛興，名波頭",
    "T10n0293_022:0762b25": "摩華因；次有佛興，名眾相山毘盧遮那；次有",
    "T10n0293_022:0762b26": "佛興，名普音聲名稱幢；次有佛興，名須彌山",
    "T10n0293_022:0762b27": "普門光明；次有佛興，名法城吉祥光明；次有",
    "T10n0293_022:0762b28": "佛興，名大樹山威德；次有佛興，名普吉祥毘",
    "T10n0293_022:0762b29": "盧遮那幢；次有佛興，名吼法海大音聲光；次",
    "T10n0293_022:0762c01": "有佛興，名出生威德一切法宮殿；次有佛興，",
    "T10n0293_022:0762c02": "名普智最勝光；次有佛興，名最勝吉祥相；次",
    "T10n0293_022:0762c03": "有佛興，名法力勇猛幢；次有佛興，名轉法輪",
    "T10n0293_022:0762c04": "妙音聲；次有佛興，名功德焰冠智慧光；次有",
    "T10n0293_022:0762c05": "佛興，名出生吉祥法輪月；次有佛興，名法輪",
    "T10n0293_022:0762c06": "蓮華毘盧遮那幢；次有佛興，名寶蓮華光明",
    "T10n0293_022:0762c07": "藏；次有佛興，名寶吉祥雲山燈；次有佛興，名",
    "T10n0293_022:0762c08": "普清淨拘蘇摩；次有佛興，名種種吉祥焰須",
    "T10n0293_022:0762c09": "彌藏；次有佛興，名焰輪圓滿山王；次有佛興，",
    "T10n0293_022:0762c10": "名福德雲種種色；次有佛興，名法山雲幢王；",
    "T10n0293_022:0762c11": "次有佛興，名功德山王光明；次有佛興，名法",
    "T10n0293_022:0762c12": "日雲燈王；次有佛興，名法雲名稱遍滿王；次",
    "T10n0293_022:0762c13": "有佛興，名法輪雲；次有佛興，名開悟菩提",
    "T10n0293_022:0762c14": "智威德幢；次有佛興，名普照法輪吉祥月；次",
    "T10n0293_022:0762c15": "有佛興，名摩尼金山威德賢；次有佛興，名妙",
    "T10n0293_022:0762c16": "高吉祥威德賢；次有佛興，名賢德廣大光；次",
    "T10n0293_022:0762c17": "有佛興，名普智慧妙聲雲；次有佛興，名法力",
    "T10n0293_022:0762c18": "吉祥功德山；次有佛興，名吉祥雲香焰王；次",
    "T10n0293_022:0762c19": "有佛興，名金色摩尼山妙音聲；次有佛興，名",
    "T10n0293_022:0762c20": "頂髻藏出一切法圓滿光明雲；次有佛興，名",
    "T10n0293_022:0762c21": "法輪熾盛威德王；次有佛興，名無上出生威",
    "T10n0293_022:0762c22": "德；次有佛興，名普精進炬光明雲；次有佛",
    "T10n0293_022:0762c23": "興，名三昧印廣大智慧海光明冠；次有佛興，",
    "T10n0293_022:0762c24": "名妙寶吉祥威德王；次有佛興，名法炬寶帳",
    "T10n0293_022:0762c25": "妙音聲；次有佛興，名普照虛空界無畏法光",
    "T10n0293_022:0762c26": "明；次有佛興，名相好莊嚴幢；次有佛興，名種",
    "T10n0293_022:0762c27": "種色光明焰山雲；次有佛興，名照無障礙法",
    "T10n0293_022:0762c28": "虛空光明；次有佛興，名妙相華開敷身；次有",
    "T10n0293_022:0762c29": "佛興，名最勝世主妙光明音；次有佛興，名",
    "T10n0293_022:0763a01": "一切法三昧妙光明音；次有佛興，名妙辯才",
    "T10n0293_022:0763a02": "法音功德藏；次有佛興，名熾然光明法海妙",
    "T10n0293_022:0763a03": "音雲；次有佛興，名普照三世大光明相威德",
    "T10n0293_022:0763a04": "王；次有佛興，名普照法輪吉祥山廣大光明；",
    "T10n0293_022:0763a05": "次有佛興，名法界師子光；次有佛興，名毘盧",
    "T10n0293_022:0763a06": "遮那吉祥妙高；次有佛興，名一切三昧海普",
    "T10n0293_022:0763a07": "遍光焰師子王；次有佛興，名普智光明燈；",
    "T10n0293_022:0763a08": "次有佛興，名普智慧光明法城燈。善男子！如",
    "T10n0293_022:0763a09": "是等須彌山極微塵數如來，其最後佛名法",
    "T10n0293_022:0763a10": "界城智慧燈光王，於無垢焰光劫中出興于",
    "T10n0293_022:0763a11": "世，我皆尊重親近供養，聽聞受持所說妙法，",
    "T10n0293_022:0763a12": "我亦於彼諸如來所，出家學道，護持法教，",
    "T10n0293_022:0763a13": "入此菩薩甚深自在可愛妙音解脫，種種方",
    "T10n0293_022:0763a14": "便教化成熟無量眾生。從是已來，於佛剎",
    "T10n0293_022:0763a15": "極微塵數劫，所有諸佛出興於世，我皆供養，",
    "T10n0293_022:0763a16": "修行其法。善男子！我從是來，於生死夜無明",
    "T10n0293_022:0763a17": "昏寐諸眾生中而獨覺悟，令諸眾生守護心",
    "T10n0293_022:0763a18": "城，捨三界城，住一切智無上法城。善男子！我",
    "T10n0293_022:0763a19": "唯知此甚深自在可愛妙音解脫，如諸菩薩",
    "T10n0293_022:0763a20": "摩訶薩捨離世間諸雜穢語，不作二語，檢策",
    "T10n0293_022:0763a21": "語業，行正直道，安住勝義，成就圓滿，永不",
    "T10n0293_022:0763a22": "繫屬一切語言。於念念中開悟一切語言自",
    "T10n0293_022:0763a23": "性，深入一切諸言音海，了知眾生諸祕密",
    "T10n0293_022:0763a24": "海，明見一切諸法門海，普攝一切平等法海，",
    "T10n0293_022:0763a25": "出生種種陀羅尼海，已得自在，隨諸眾生心",
    "T10n0293_022:0763a26": "之所宜而為說法，善巧方便，究竟調伏成熟",
    "T10n0293_022:0763a27": "眾生，能普攝受一切眾生，巧修菩薩諸無上",
    "T10n0293_022:0763a28": "業，深入菩薩種種法門，極微細智能善觀察",
    "T10n0293_022:0763a29": "種種妙事、諸菩薩藏，能自在說諸菩薩法。何",
    "T10n0293_022:0763b01": "以故？已得成就一切法輪陀羅尼故，得名殊",
    "T10n0293_022:0763b02": "勝真實丈夫。而我云何能知、能說彼功德行？",
    "T10n0293_022:0763b03": "善男子！此菩提場佛眾會中，有主夜神名能",
    "T10n0293_022:0763b04": "開敷一切樹華安樂，汝詣彼問菩薩云何學",
    "T10n0293_022:0763b05": "一切智、云何修一切智、云何引導一切眾生",
    "T10n0293_022:0763b06": "令其悟入一切智城。」[0763b06] 爾時，守護一切城增長",
    "T10n0293_022:0763b07": "威德主夜神欲重宣此解脫門義，為善財童",
    "T10n0293_022:0763b08": "子而說偈曰：",
    "T10n0293_022:0763b09": "「菩薩解脫深難見，  虛空如如平等際，",
    "T10n0293_022:0763b10": " 普見無邊法界中，  所有一切三世佛。",
    "T10n0293_022:0763b11": " 出生無量諸解脫，  證入難思真法性，",
    "T10n0293_022:0763b12": " 速疾增長無礙智，  通達三世慈悲道。",
    "T10n0293_022:0763b13": " 過於剎轉極微劫，  時有劫名無垢光，",
    "T10n0293_022:0763b14": " 剎號法光吉祥雲，  城名普寶拘蘇摩。",
    "T10n0293_022:0763b15": " 其中諸佛興於世，  量與須彌塵數等，",
    "T10n0293_022:0763b16": " 佛號法海大聲王，  於此劫中先出現。",
    "T10n0293_022:0763b17": " 乃至其中最後佛，  名為法界智燈王，",
    "T10n0293_022:0763b18": " 如是一切諸如來，  我皆供養聽聞法。",
    "T10n0293_022:0763b19": " 我見法海音王佛，  其身普作真金色，",
    "T10n0293_022:0763b20": " 眾相莊嚴如寶山，  發心願得無師道。",
    "T10n0293_022:0763b21": " 我暫見彼如來身，  即發菩提廣大心，",
    "T10n0293_022:0763b22": " 誓願勤求一切智，  心等如空法界性。",
    "T10n0293_022:0763b23": " 由斯普見三世佛，  及以一切菩薩海，",
    "T10n0293_022:0763b24": " 亦見剎海眾生海，  普遍發起大悲心。",
    "T10n0293_022:0763b25": " 隨諸眾生心所宜，  一身普現無邊剎，",
    "T10n0293_022:0763b26": " 舒光動地遍十方，  開悟一切諸含識。",
    "T10n0293_022:0763b27": " 見第二佛而親近，  亦見十方剎海佛，",
    "T10n0293_022:0763b28": " 乃至最後佛出興，  名為法界智燈王，",
    "T10n0293_022:0763b29": " 如是須彌極微數，  一切如來咸供養。",
    "T10n0293_022:0763c01": " 於諸剎轉極微劫，  所有如來照世燈，",
    "T10n0293_022:0763c02": " 我皆親近而瞻奉，  令此解脫得清淨。」",
    "T10n0293_022:0763c03": "[0763c03] 爾時，善財童子得此菩薩甚深自在可愛妙",
    "T10n0293_022:0763c04": "音解脫，入無邊三昧海，成廣大總持海，又得",
    "T10n0293_022:0763c05": "菩薩大神通海，深入菩薩大辯才海，速疾增",
    "T10n0293_022:0763c06": "長大歡喜海；觀察守護一切城增長威德主",
    "T10n0293_022:0763c07": "夜神，以偈讚曰：",
    "T10n0293_022:0763c08": "「已行廣大深智海，  已度無邊諸有海，",
    "T10n0293_022:0763c09": " 長壽無患智藏身，  威光普照如滿月。",
    "T10n0293_022:0763c10": " 覺悟法性如虛空，  普入三際皆無礙，",
    "T10n0293_022:0763c11": " 念念普緣一切境，  心心寂靜無分別。",
    "T10n0293_022:0763c12": " 觀察眾生性本無，  大悲常入眾生海，",
    "T10n0293_022:0763c13": " 自在遊於解脫門，  廣度群迷無量眾。",
    "T10n0293_022:0763c14": " 觀察思惟一切法，  證入甚深諸法性，",
    "T10n0293_022:0763c15": " 一切聖道普修行，  普化眾生令解脫。",
    "T10n0293_022:0763c16": " 天是最勝調御師，  開示如來無垢智，",
    "T10n0293_022:0763c17": " 普為法界諸含識，  敷演離塵清淨行。",
    "T10n0293_022:0763c18": " 已住如來諸願道，  已入無邊廣大智，",
    "T10n0293_022:0763c19": " 已修一切諸佛力，  已見諸佛神通事，",
    "T10n0293_022:0763c20": " 天神心淨如虛空，  普離一切諸煩惱，",
    "T10n0293_022:0763c21": " 了知三世無量剎，  諸佛菩薩及眾生。",
    "T10n0293_022:0763c22": " 天神一念悉了知，  晝夜日月年劫海，",
    "T10n0293_022:0763c23": " 亦知一切眾生類，  種種名相各差別。",
    "T10n0293_022:0763c24": " 十方眾生生死處，  有色無色想無想，",
    "T10n0293_022:0763c25": " 隨順世俗悉了知，  引導令入菩提路。",
    "T10n0293_022:0763c26": " 已生如來誓願家，  已入諸佛功德海，",
    "T10n0293_022:0763c27": " 已證法性心平等，  隨眾生樂現色身。」",
    "T10n0293_022:0763c28": "[0763c28] 時，善財童子說此妙偈讚夜神已，禮夜神足，",
    "T10n0293_022:0763c29": "遶無數匝，慇懃瞻仰，一心戀慕，辭退而去。◎",
    "T10n0293_022:0764a01": "[0764a01] ◎爾時，善財童子得此菩薩甚深自在可愛",
    "T10n0293_022:0764a02": "妙音解脫，正念思惟，增長廣大，精勤顯示普",
    "T10n0293_022:0764a03": "遍修行。即時往詣開敷一切樹華安樂主夜",
    "T10n0293_022:0764a04": "神所，見其身在眾寶香樹枝條樓閣之內，坐",
    "T10n0293_022:0764a05": "大寶樹妙藏師子之座，十千夜神前後圍遶。",
    "T10n0293_022:0764a06": "善財童子頂禮其足，於前合掌，而作是言：「聖",
    "T10n0293_022:0764a07": "者！我已先發阿耨多羅三藐三菩提心，而未",
    "T10n0293_022:0764a08": "知菩薩云何學菩薩行，云何修行成就增長",
    "T10n0293_022:0764a09": "得一切智，唯願慈哀，為我宣說。」[0764a09] 夜神告言：「善",
    "T10n0293_022:0764a10": "男子！我於此娑婆世界日光已沒、蓮華覆合、",
    "T10n0293_022:0764a11": "諸人眾等罷遊觀時，見其一切若山、若水、若",
    "T10n0293_022:0764a12": "城、若野、若異國土，如是等處種種眾生，咸悉",
    "T10n0293_022:0764a13": "發心，欲還所住迷失道路，惶怖不安，我皆密",
    "T10n0293_022:0764a14": "護，令其無畏；為放光明，示以正道，達其處",
    "T10n0293_022:0764a15": "所；令免眾苦，宿夜安樂；若有眾生病苦逼",
    "T10n0293_022:0764a16": "惱，於夢寐中令其安樂。善男子！若有眾生",
    "T10n0293_022:0764a17": "盛年好色，愛著縱逸，五欲自恣，憍慢醉心，我",
    "T10n0293_022:0764a18": "為示現老病死相，令生恐怖，捨離諸惡，永斷",
    "T10n0293_022:0764a19": "無明，離生死怖，復為稱歎種種善根，令其修",
    "T10n0293_022:0764a20": "習；為慳吝者讚歎布施；為破戒者稱揚淨戒；",
    "T10n0293_022:0764a21": "有瞋害者令行慈忍；若懈怠者令起精進；若",
    "T10n0293_022:0764a22": "散亂者令修禪定；住惡慧者令學般若；樂小",
    "T10n0293_022:0764a23": "乘者令住大乘，勤修一切善巧方便；樂著三",
    "T10n0293_022:0764a24": "界諸趣中者，令住菩薩願波羅蜜；若有眾生",
    "T10n0293_022:0764a25": "福智微劣，為諸結業之所逼迫，種種障礙，不",
    "T10n0293_022:0764a26": "自在者，令住菩薩力波羅蜜；若有眾生其心",
    "T10n0293_022:0764a27": "闇昧，無有智慧，著我、我所，種種昏蔽，令住菩薩",
    "T10n0293_022:0764a28": "智波羅蜜。善男子！我得菩薩出生廣大歡喜",
    "T10n0293_022:0764a29": "光明解脫門。」[0764a29] 善財白言：「聖者！此解脫門境界",
    "T10n0293_022:0764b01": "云何？」[0764b01] 夜神言：「善男子！入此解脫能知如來",
    "T10n0293_022:0764b02": "種種福聚，普攝眾生，善巧方便，智慧光明。云",
    "T10n0293_022:0764b03": "何普攝？善男子！一切眾生所受諸樂，皆是如",
    "T10n0293_022:0764b04": "來威德力故，順如來教故，行如來語故，學如",
    "T10n0293_022:0764b05": "來行故，得如來所護力故，修如來所印道故，",
    "T10n0293_022:0764b06": "種如來同類善根故，讚如來相似善果故，守",
    "T10n0293_022:0764b07": "護如來所說戒法故，隨喜如來廣大誓願故，",
    "T10n0293_022:0764b08": "如來平等智慧日光之所照故，如來性淨圓",
    "T10n0293_022:0764b09": "滿業力之所攝故。以如是故，一切世間種種",
    "T10n0293_022:0764b10": "安樂出現成就。云何知然？善男子！我入此出",
    "T10n0293_022:0764b11": "生廣大歡喜光明解脫門時，正念思惟毘盧",
    "T10n0293_022:0764b12": "遮那如來、應、正等覺往昔所修菩薩行海，隨",
    "T10n0293_022:0764b13": "順觀察，悉皆明見。善男子！世尊往昔為菩薩",
    "T10n0293_022:0764b14": "時，見一切眾生著我、我所，住無明闇室，入諸",
    "T10n0293_022:0764b15": "見稠林，為貪愛所縛，忿怒所壞，愚癡所亂，慳",
    "T10n0293_022:0764b16": "嫉所纏，種種煩惱逼擾身心，生死輪迴，貧窮",
    "T10n0293_022:0764b17": "困苦，不得值遇諸佛菩薩。我見是已，起大悲",
    "T10n0293_022:0764b18": "心，為欲利益一切眾生；所謂：起願得一切妙",
    "T10n0293_022:0764b19": "寶資具攝眾生心、願一切眾生皆悉具足資",
    "T10n0293_022:0764b20": "生之物無所乏心、於一切眾事離執著心、於",
    "T10n0293_022:0764b21": "一切境界無貪染心、於一切所有無慳吝心、",
    "T10n0293_022:0764b22": "於一切布施無疑惑心、於一切果報無希望",
    "T10n0293_022:0764b23": "心、於一切榮好無羨慕心、於一切因緣無迷",
    "T10n0293_022:0764b24": "惑心、起觀察真實法性心、起救護一切眾生",
    "T10n0293_022:0764b25": "心、起深入一切諸法自性漩澓心、起於一切",
    "T10n0293_022:0764b26": "眾生住平等大慈心、起於一切眾生行方便",
    "T10n0293_022:0764b27": "大悲心、起為大法蓋普覆眾生令無熱惱心、",
    "T10n0293_022:0764b28": "起以大智金剛杵破一切眾生煩惱大障山心、",
    "T10n0293_022:0764b29": "起令一切眾生速疾增長廣大喜樂心、起願",
    "T10n0293_022:0764c01": "一切眾生究竟成就極安樂心、起隨一切眾",
    "T10n0293_022:0764c02": "生所欲雨一切財寶心、起以平等方便成熟",
    "T10n0293_022:0764c03": "一切眾生心、起令一切眾生滿足聖財心、起",
    "T10n0293_022:0764c04": "願一切眾生究竟皆得十力智果心。起如是",
    "T10n0293_022:0764c05": "心已，得菩薩力，現大神變，遍滿虛空最勝",
    "T10n0293_022:0764c06": "法界，於一切十方諸眾生前，起一切相、一切",
    "T10n0293_022:0764c07": "財、一切布施，無緣大雲普雨一切眾寶瓔珞",
    "T10n0293_022:0764c08": "資生之物，隨諸眾生心之所欲，悉滿其意，皆",
    "T10n0293_022:0764c09": "令歡喜。如是無量布施攝門，種種財物，恒行",
    "T10n0293_022:0764c10": "惠施，於一切時常無休息，不悔不吝，無間無",
    "T10n0293_022:0764c11": "斷。以是方便普攝眾生，教化成就具足圓滿，",
    "T10n0293_022:0764c12": "皆令得出生死苦難，救護饒益，不望其報，作",
    "T10n0293_022:0764c13": "意平等，心無分別，淨治一切眾生心寶，令其",
    "T10n0293_022:0764c14": "生起於一切佛一相深密同一善根，應眾生",
    "T10n0293_022:0764c15": "心作眾資具，攝取眾生，增一切智，速疾圓滿",
    "T10n0293_022:0764c16": "福德大海。菩薩如是於念念中盡無餘界調",
    "T10n0293_022:0764c17": "伏成熟一切眾生，令其皆得最勝清淨；念念",
    "T10n0293_022:0764c18": "嚴淨一切佛剎，令無雜穢；念念普入一切法",
    "T10n0293_022:0764c19": "界；念念皆悉遍虛空界；念念普入一切三世；",
    "T10n0293_022:0764c20": "念念以方便智調伏眾生；念念恒於一切世",
    "T10n0293_022:0764c21": "界普轉一切不退法輪；念念恒以一切智道",
    "T10n0293_022:0764c22": "善巧利益一切眾生；念念普於一切世界種",
    "T10n0293_022:0764c23": "種差別諸眾生前，盡未來劫現一切佛成等",
    "T10n0293_022:0764c24": "正覺；念念普於一切世界一切諸劫修菩薩",
    "T10n0293_022:0764c25": "行，不生二想，所謂：普入一切廣大世界海，一",
    "T10n0293_022:0764c26": "切世界種中所有一切種種際畔諸世界，種",
    "T10n0293_022:0764c27": "種莊嚴諸世界，種種體性諸世界，種種形狀",
    "T10n0293_022:0764c28": "諸世界，種種分布諸世界；或有世界穢而兼",
    "T10n0293_022:0764c29": "淨，或有世界淨而兼穢，或有世界一向雜",
    "T10n0293_022:0765a01": "穢，或有世界一向清淨，或有廣大，或有狹",
    "T10n0293_022:0765a02": "小，或高，或下，或&#x9E81;，或妙，或正，或側，或覆，或",
    "T10n0293_022:0765a03": "仰，或圓，或方，或非圓方。如是一切種種名字、",
    "T10n0293_022:0765a04": "形像、莊嚴諸世界中，念念修行諸菩薩行，入",
    "T10n0293_022:0765a05": "菩薩住，現菩薩力，亦現三世一切佛身，隨眾",
    "T10n0293_022:0765a06": "生心普使知見，速疾增長一切智智福德海",
    "T10n0293_022:0765a07": "門。善男子！毘盧遮那如來於過去世如是修",
    "T10n0293_022:0765a08": "行菩薩行時，見諸眾生不修福德，無有智慧，",
    "T10n0293_022:0765a09": "遠離慚愧，著我、我所；無明翳障，出生種種",
    "T10n0293_022:0765a10": "不正思惟，入諸邪網惡見稠林，不識因果，順",
    "T10n0293_022:0765a11": "煩惱業，迷惑其心，不得自在，墮於生死險難",
    "T10n0293_022:0765a12": "深阬，具受種種無量諸苦，起大悲心，修集",
    "T10n0293_022:0765a13": "一切波羅蜜行，為諸眾生稱揚讚歎堅固善",
    "T10n0293_022:0765a14": "根，令其安住遠離生死貧窮困苦，勤修福智",
    "T10n0293_022:0765a15": "助道之法，為說種種諸因果門，為說業報不",
    "T10n0293_022:0765a16": "相違返，為說於法證入之處，為說一切眾生",
    "T10n0293_022:0765a17": "欲解，及說一切受生國土；令其不斷一切佛",
    "T10n0293_022:0765a18": "種，令其守護一切佛教，令其捨離一切諸惡。",
    "T10n0293_022:0765a19": "又為稱歎趣一切智助道之法，令諸眾生心",
    "T10n0293_022:0765a20": "生歡喜，令行法施普攝一切，令其發起一切",
    "T10n0293_022:0765a21": "智行，令其修學諸大菩薩波羅蜜道，令其增",
    "T10n0293_022:0765a22": "長成一切智諸善根海，令其滿足一切聖財，",
    "T10n0293_022:0765a23": "令其得入佛自在門，令其攝取無量方便，令",
    "T10n0293_022:0765a24": "其觀察如來威德，令其親近隨順如來寂靜",
    "T10n0293_022:0765a25": "安樂，令其安住成就菩薩種種智慧。」◎"
}