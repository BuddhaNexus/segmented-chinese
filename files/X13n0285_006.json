{
    "X13n0285_006:0311a07": "大佛頂如來密因修證了義諸菩薩萬行首楞嚴經",
    "X13n0285_006:0311a08": "卷第六文句",
    "X13n0285_006:0311a09": "唐天竺沙門般剌密諦　譯經",
    "X13n0285_006:0311a10": "明菩薩沙彌古吳智旭　文句",
    "X13n0285_006:0311a11": "明菩薩比丘溫陵道昉　參訂",
    "X13n0285_006:0311a12": "五觀耳根此門次序本應在那律後由其正被當",
    "X13n0285_006:0311a13": "機故俟眾聖各已略陳乃廣陳修證之相也文分",
    "X13n0285_006:0311a14": "為二初敘悟緣起二牒證結答。初中三初值佛",
    "X13n0285_006:0311a15": "稟教二依教修證三由證起用。今初。",
    "X13n0285_006:0311a16": "爾時觀世音菩薩即從座起頂禮佛足而白佛言世",
    "X13n0285_006:0311a17": "尊憶念我昔無數恒河沙劫於時有佛出現於世名",
    "X13n0285_006:0311a18": "觀世音我於彼佛發菩提心彼佛教我從聞思修入",
    "X13n0285_006:0311a19": "三摩地。",
    "X13n0285_006:0311a20": "觀者能觀之智所謂一心三觀也世音者所觀之",
    "X13n0285_006:0311a21": "境所謂一境三諦也世有三種一器世間所謂同",
    "X13n0285_006:0311a22": "居方便實報寂光二眾生世間所謂天人阿修羅",
    "X13n0285_006:0311a23": "地獄鬼畜生三正覺世間所謂佛菩薩緣覺聲聞",
    "X13n0285_006:0311a24": "以要言之即十法界若依若正也音者依正所出",
    "X13n0285_006:0311b01": "種種音聲此音本即如來藏性循業發現眾生迷",
    "X13n0285_006:0311b02": "本聞循聲流轉故於十界依正音聲不能普徧圓",
    "X13n0285_006:0311b03": "觀又於所聞音聲或是有漏或是無漏或善或惡",
    "X13n0285_006:0311b04": "或樂或苦隨其妄想起諸分別不達一切音聲皆",
    "X13n0285_006:0311b05": "如來藏三諦妙理惟此菩薩善證耳根圓通觀一",
    "X13n0285_006:0311b06": "切音皆妙三諦故名觀世音也古佛亦名為觀世",
    "X13n0285_006:0311b07": "音正顯師資一揆我於彼佛發菩提心者亦如阿",
    "X13n0285_006:0311b08": "難圓悟藏性深發四弘也彼佛教我從聞思修入",
    "X13n0285_006:0311b09": "三摩地者亦如今佛開示阿難定境修觀也聞思",
    "X13n0285_006:0311b10": "修三字尋常作三慧釋今則稍異謂以聞根為所",
    "X13n0285_006:0311b11": "觀境從此思惟修習而入三昧下正備明思惟修",
    "X13n0285_006:0311b12": "習及證入起用之相也釋此圓通亦須三意境通",
    "X13n0285_006:0311b13": "別者隨聞一動一靜一聲一響皆可觸發聞機別",
    "X13n0285_006:0311b14": "成所觀之境今但云從聞思修其境通也觀盈縮",
    "X13n0285_006:0311b15": "者觀此耳入因緣所生全體虗妄無我我所是藏",
    "X13n0285_006:0311b16": "教意耳入即空是通教意耳入出生十界因果是",
    "X13n0285_006:0311b17": "別教意耳入本如來藏如來藏中性聞覺明覺精",
    "X13n0285_006:0311b18": "明聞妙德瑩然周徧法界等是圓教意也證則本",
    "X13n0285_006:0311b19": "迹俱圓具如下釋。二依教修證二初總敘圓修",
    "X13n0285_006:0311b20": "二別明破陰。今初。",
    "X13n0285_006:0311b21": "初於聞中入流亡所。",
    "X13n0285_006:0311b22": "初於聞中四字明其所觀之境雖十八界皆得為",
    "X13n0285_006:0311b23": "所觀境而大士初下手時別從耳聞而入故定聞",
    "X13n0285_006:0311b24": "根為所觀境此境不取所聞聲相亦不取耳識能",
    "X13n0285_006:0311c01": "分別相但聞而已入之一字明其能觀之智眾生",
    "X13n0285_006:0311c02": "循聲流轉非背而背名之為出大士反聞自性非",
    "X13n0285_006:0311c03": "合而合名之為入即一心三止三觀也流之一字",
    "X13n0285_006:0311c04": "明其所顯之諦下文云此則圓真實此則通真實",
    "X13n0285_006:0311c05": "此則常真實乃是聞性真流以此圓通常性不變",
    "X13n0285_006:0311c06": "隨緣隨緣不變故名為流若隨染緣則流為九界",
    "X13n0285_006:0311c07": "若隨淨緣則流為佛界九界名生死流佛界名涅",
    "X13n0285_006:0311c08": "槃流正隨流時水性不變十界俱非十界名真諦",
    "X13n0285_006:0311c09": "法流惟一水性隨十界流十界俱即十界名俗諦",
    "X13n0285_006:0311c10": "法流流外無水水外無流非水非流即流即水十",
    "X13n0285_006:0311c11": "界俱離即離非是即非即名中諦法流真諦即圓",
    "X13n0285_006:0311c12": "真實俗諦即通真實中諦即常真實又三諦俱圓",
    "X13n0285_006:0311c13": "量周徧故三諦皆通具勝用故三諦皆常體不變",
    "X13n0285_006:0311c14": "故若以能入止觀對所入法流須知橫竪二義方",
    "X13n0285_006:0311c15": "達非橫非竪言竪入者體真止空觀入真諦流方",
    "X13n0285_006:0311c16": "便隨緣止假觀入俗諦流息二邊分別止中觀入",
    "X13n0285_006:0311c17": "中諦流言橫入者一心三止入真諦流一心三觀",
    "X13n0285_006:0311c18": "入俗諦流止觀不二入中諦流如此橫豎即非橫",
    "X13n0285_006:0311c19": "豎又所觀聞境本具三諦總名妙假能觀止觀三",
    "X13n0285_006:0311c20": "智一心總名為空所入法流能所雙絕總名為中",
    "X13n0285_006:0311c21": "當知約義說三實非二體非一非三而三而一根",
    "X13n0285_006:0311c22": "塵識性一一咸爾眾生迷悶日用不知今以妙止",
    "X13n0285_006:0311c23": "觀力向耳門中圓顯此理則一顯一切顯矣言亡",
    "X13n0285_006:0311c24": "所者亡之一字總顯澄濁得清妄結得解之功所",
    "X13n0285_006:0312a01": "之一字總指耳根門頭五疊渾濁虗妄結根之相",
    "X13n0285_006:0312a02": "葢迷背時全即以此真流之理而成妄所今了悟",
    "X13n0285_006:0312a03": "時全即融彼妄所之法而成真流故云入流亡所",
    "X13n0285_006:0312a04": "又復應知入之一字一心三止三觀止觀不二是",
    "X13n0285_006:0312a05": "般若德流之一字一境三諦三非定三是法身德",
    "X13n0285_006:0312a06": "亡所二字即解脫德所無實體則亡無可亡所是",
    "X13n0285_006:0312a07": "幻妄則不亡而亡所非有無則非亡非不亡而論",
    "X13n0285_006:0312a08": "於亡也。二別明破陰夫所亡妄所元無實體能",
    "X13n0285_006:0312a09": "亡觀智亦無漸次但就迷中五疊渾濁不無淺深",
    "X13n0285_006:0312a10": "故令悟時不妨無次第中說於次第直是語不頓",
    "X13n0285_006:0312a11": "彰實則次第元非次第也分文為五初圓破色陰",
    "X13n0285_006:0312a12": "超劫濁(至)五圓破識陰超命濁。今初。",
    "X13n0285_006:0312a13": "所入既寂動靜二相了然不生。",
    "X13n0285_006:0312a14": "此以一心圓妙止觀直觀聞性本圓本通本常了",
    "X13n0285_006:0312a15": "知耳根所對動靜二塵本如來藏妙真如性動亦",
    "X13n0285_006:0312a16": "不生靜亦不生不生之理了然即在二相之中非",
    "X13n0285_006:0312a17": "滅二相而後為不生也夫動靜二相既已了然不",
    "X13n0285_006:0312a18": "生則凡明暗通塞恬變合離生滅等相又豈有生",
    "X13n0285_006:0312a19": "故得圓破色陰超劫濁也欲知此中修德淺深仍",
    "X13n0285_006:0312a20": "須善達橫竪二義竪約六即橫約四土竪中有橫",
    "X13n0285_006:0312a21": "橫中有豎乃能會入非橫非豎言六即者眾生循",
    "X13n0285_006:0312a22": "聲流轉妄計動滅靜生靜滅動生而動本無動靜",
    "X13n0285_006:0312a23": "本無靜是謂理即不生知此動靜二相來無所從",
    "X13n0285_006:0312a24": "去無所至是謂名字即不生依於聞根而觀聞性",
    "X13n0285_006:0312b01": "深達不生之理圓伏五住是謂觀行即不生觀力",
    "X13n0285_006:0312b02": "既深相似理現六根清淨粗垢先除是謂相似即",
    "X13n0285_006:0312b03": "不生無明豁破祕藏理顯一動一靜無非三德是",
    "X13n0285_006:0312b04": "謂分證即不生動亦法界靜亦法界法界圓照性",
    "X13n0285_006:0312b05": "妙覺明是謂究竟即不生今一往約竪先亡聲塵",
    "X13n0285_006:0312b06": "之所位在觀行若即竪論橫通於究竟不生也言",
    "X13n0285_006:0312b07": "四土者六凡眾生以聲生為動聲滅為靜是同居",
    "X13n0285_006:0312b08": "土動靜二相二乘以生死為動涅槃為靜是方便",
    "X13n0285_006:0312b09": "土動靜二相菩薩以二邊為動中道為靜是實報",
    "X13n0285_006:0312b10": "土動靜二相佛以不變隨緣為動隨緣不變為靜",
    "X13n0285_006:0312b11": "又不變隨緣故非動說動非靜說靜隨緣不變故",
    "X13n0285_006:0312b12": "動亦不生靜亦不生是寂光土動靜二相今一往",
    "X13n0285_006:0312b13": "約橫則四土動靜皆悉了然不生即橫論豎則六",
    "X13n0285_006:0312b14": "凡動靜二相了然不生超同居土劫濁位在圓教",
    "X13n0285_006:0312b15": "七信二乘動靜二相了然不生超方便土劫濁位",
    "X13n0285_006:0312b16": "在十信菩薩動靜二相了然不生超實報土劫濁",
    "X13n0285_006:0312b17": "位在初住已上佛界動靜二相了然不生證寂光",
    "X13n0285_006:0312b18": "土真善妙色一念普觀無量劫一塵普現十方界",
    "X13n0285_006:0312b19": "十世古今始終不離於當念微塵剎土自他不隔",
    "X13n0285_006:0312b20": "於毫端又能示現種種時劫種種延促皆悉自在",
    "X13n0285_006:0312b21": "位在妙覺也是謂初於聞中入色陰本如來藏之",
    "X13n0285_006:0312b22": "流亡九界劫濁之所。二圓破受陰超見濁。",
    "X13n0285_006:0312b23": "如是漸增聞所聞盡。",
    "X13n0285_006:0312b24": "如是漸增者理則頓悟乘悟併銷事非頓除因次",
    "X13n0285_006:0312c01": "第盡縱令利刀一截千紙而中間層數元自不亂",
    "X13n0285_006:0312c02": "縱令大鵬一舉九萬而中間尋尺亦自歷然故不",
    "X13n0285_006:0312c03": "妨於非漸次中說漸次也動靜二相了然不生則",
    "X13n0285_006:0312c04": "所聞之性本盡所聞既盡能聞亦然所謂施聞與",
    "X13n0285_006:0312c05": "聲脫能脫欲誰名夫能聞所聞既盡則能見所見",
    "X13n0285_006:0312c06": "能嗅所嗅能嘗所嘗能覺所覺能知所知又豈不",
    "X13n0285_006:0312c07": "盡故得圓破受陰超見濁也約六即者眾生終日",
    "X13n0285_006:0312c08": "循聲流轉而聲本無性聞亦本空是理即盡達此",
    "X13n0285_006:0312c09": "本盡之理是名字即盡餘可例知今一往約豎次",
    "X13n0285_006:0312c10": "亡聞根之所位在初信乃至七信若即豎論橫通",
    "X13n0285_006:0312c11": "於究竟盡也約四見者六凡以根為能聞聲為所",
    "X13n0285_006:0312c12": "聞起有我見二乘以慧耳為能聞以真諦為所聞",
    "X13n0285_006:0312c13": "起無我見菩薩以法耳為能聞以俗諦為所聞起",
    "X13n0285_006:0312c14": "亦我亦無我見佛以佛耳為能聞以中諦為所聞",
    "X13n0285_006:0312c15": "成非我非無我無上正見今一往約橫則四種聞",
    "X13n0285_006:0312c16": "所聞皆盡即橫論豎則凡夫聞所聞盡超有我見",
    "X13n0285_006:0312c17": "濁位在七信二乘聞所聞盡超無我見濁位在十",
    "X13n0285_006:0312c18": "信菩薩聞所聞盡超亦我亦無我見濁位在初住",
    "X13n0285_006:0312c19": "已上佛界聞所聞盡成非我非無我正見位在妙",
    "X13n0285_006:0312c20": "覺也是謂初於聞中入受陰本如來藏之流亡九",
    "X13n0285_006:0312c21": "界見濁之所。三圓破想陰超煩惱濁。",
    "X13n0285_006:0312c22": "盡聞不住覺所覺空。",
    "X13n0285_006:0312c23": "不住二字即是於未足中不生滿足證也後文云",
    "X13n0285_006:0312c24": "若動念盡浮想銷除於覺明心如去塵垢一倫生",
    "X13n0285_006:0313a01": "死首尾圓照名想陰盡又云想陰盡者是人平常",
    "X13n0285_006:0313a02": "夢想銷滅寤寐恒一覺明虗靜猶如晴空無復麤",
    "X13n0285_006:0313a03": "重前塵影事乃至唯一精真故知此文是圓破想",
    "X13n0285_006:0313a04": "陰以超煩惱濁也約六即者眾生終日起諸妄想",
    "X13n0285_006:0313a05": "而妄想無性是能覺所覺理即是空知此妄想無",
    "X13n0285_006:0313a06": "性無能無所是名字即空餘可例知今一往約豎",
    "X13n0285_006:0313a07": "次亡覺觀之所位亦在圓七信若即豎論橫通於",
    "X13n0285_006:0313a08": "究竟即空也約四慧者凡夫以根塵為所覺邪慧",
    "X13n0285_006:0313a09": "為能覺成見思煩惱二乘以真諦為所覺空慧為",
    "X13n0285_006:0313a10": "能覺成塵沙煩惱菩薩以二諦為所覺道慧為能",
    "X13n0285_006:0313a11": "覺成無明煩惱佛以中諦為所覺佛慧為能覺成",
    "X13n0285_006:0313a12": "無上菩提今一往約橫則四種覺所覺皆空即橫",
    "X13n0285_006:0313a13": "論竪則凡夫覺所覺空超見思煩惱濁位在七信",
    "X13n0285_006:0313a14": "二乘覺所覺空超塵沙煩惱濁位在十信菩薩覺",
    "X13n0285_006:0313a15": "所覺空超無明煩惱濁位在初住已上佛界覺所",
    "X13n0285_006:0313a16": "覺空煩惱即菩提位在妙覺也是謂初於聞中入",
    "X13n0285_006:0313a17": "想陰本如來藏之流亡九界煩惱濁之所。四圓",
    "X13n0285_006:0313a18": "破行陰超眾生濁。",
    "X13n0285_006:0313a19": "空覺極圓空所空滅生滅既滅寂滅現前。",
    "X13n0285_006:0313a20": "極之一字即是不生滿足任運增進之功也後文",
    "X13n0285_006:0313a21": "云若此清擾熠熠元性性入元澄如波瀾滅化為",
    "X13n0285_006:0313a22": "澄水名行陰盡又云行陰盡者諸世間性幽清擾",
    "X13n0285_006:0313a23": "動同分生機倐然隳裂沉細綱紐補特伽羅酬業",
    "X13n0285_006:0313a24": "深脉感應懸絕於涅槃天將大明悟內外湛明入",
    "X13n0285_006:0313b01": "無所入乃至已滅生滅而於寂滅精妙未圓故知",
    "X13n0285_006:0313b02": "此文是圓破行陰以超眾生濁也約六即者眾生",
    "X13n0285_006:0313b03": "妄見種種生滅而本無生滅可得是謂理即寂滅",
    "X13n0285_006:0313b04": "餘可例知今一往約豎次亡空理生滅之所位在",
    "X13n0285_006:0313b05": "十信若即豎論橫通於究竟寂滅也約四行者凡",
    "X13n0285_006:0313b06": "夫以有名生以無名滅成有漏行作世間眾生二",
    "X13n0285_006:0313b07": "乘以生死為生滅偏真為寂滅成無漏行作出世",
    "X13n0285_006:0313b08": "眾生菩薩以二邊為生滅但中為寂滅成漏無漏",
    "X13n0285_006:0313b09": "行作大道心成就眾生佛以不變隨緣為生滅隨",
    "X13n0285_006:0313b10": "緣不變為寂滅成不思議行作無上眾生今一往",
    "X13n0285_006:0313b11": "約橫則四種生滅皆滅若即橫論豎則凡夫生滅",
    "X13n0285_006:0313b12": "既滅超世間眾生濁位在七信二乘生滅既滅超",
    "X13n0285_006:0313b13": "出世眾生濁位在十信菩薩生滅既滅超大心眾",
    "X13n0285_006:0313b14": "生濁位在初住已上佛界生滅既滅成無上眾生",
    "X13n0285_006:0313b15": "位在妙覺也是謂初於聞中入行陰本如來藏之",
    "X13n0285_006:0313b16": "流亡九界眾生濁之所。五圓破識陰超命濁。",
    "X13n0285_006:0313b17": "忽然超越世出世間十方圓明獲二殊勝一者上合",
    "X13n0285_006:0313b18": "十方諸佛本妙覺心與佛如來同一慈力二者下合",
    "X13n0285_006:0313b19": "十方一切六道眾生與諸眾生同一悲仰。",
    "X13n0285_006:0313b20": "後文云十方世界及與身心如吠瑠璃內外明徹",
    "X13n0285_006:0313b21": "名識陰盡又云識陰若盡則汝現前諸根互用從",
    "X13n0285_006:0313b22": "互用中能入菩薩金剛乾慧圓明精心於中發化",
    "X13n0285_006:0313b23": "如淨瑠璃內含寶月如是乃超十信十住等廼至",
    "X13n0285_006:0313b24": "圓滿菩提歸無所得故知此文是圓破識陰以超",
    "X13n0285_006:0313c01": "命濁也夫如來藏妙真如性本自俱非世出世間",
    "X13n0285_006:0313c02": "所以俱即世出世間由眾生迷悶背覺合塵妄為",
    "X13n0285_006:0313c03": "五濁之所覆障是故凡夫以世間自囿聖人以出",
    "X13n0285_006:0313c04": "世自局既囿且局則其相不圓其光不明譬如月",
    "X13n0285_006:0313c05": "體雖無增減而光相妄有盈虧今以稱性所起圓",
    "X13n0285_006:0313c06": "頓止觀圓破五陰而澄五濁故得發本明曜徹證",
    "X13n0285_006:0313c07": "三無差別之性而上合下同也諸佛本妙覺心即",
    "X13n0285_006:0313c08": "是眾生心內諸佛今既自證九界中本具佛界之",
    "X13n0285_006:0313c09": "性便能徧與十界道滅故云與佛如來同一慈力",
    "X13n0285_006:0313c10": "是名無緣大慈十方一切眾生即是諸佛心內眾",
    "X13n0285_006:0313c11": "生今既自證佛界中本具九界之性便能徧拔十",
    "X13n0285_006:0313c12": "界苦集故云與諸眾生同一悲仰是名同體大悲",
    "X13n0285_006:0313c13": "十界惟是一心慈悲本自不二且約究竟義顯故",
    "X13n0285_006:0313c14": "但稱諸佛本妙覺心非謂本妙覺心獨在諸佛又",
    "X13n0285_006:0313c15": "約拔苦義強故但稱一切六道眾生非謂同體悲",
    "X13n0285_006:0313c16": "仰不偏九界也約六即者世間本非世間出世本",
    "X13n0285_006:0313c17": "非出世是謂理即超越餘可例知今一往約豎次",
    "X13n0285_006:0313c18": "亡寂滅之所位在初住已上若即豎論橫通於觀",
    "X13n0285_006:0313c19": "行超越乃至究竟超越也約四識者凡夫以現前",
    "X13n0285_006:0313c20": "為世間妄計諸天神仙為出世間成有漏識起分",
    "X13n0285_006:0313c21": "段命濁二乘以三界為世間以偏真涅槃為出世",
    "X13n0285_006:0313c22": "間成無漏識起方便土變易命濁菩薩以生死涅",
    "X13n0285_006:0313c23": "槃皆為世間以中道佛性逈超二諦為出世間成",
    "X13n0285_006:0313c24": "漏無漏識起果報土變易命濁佛以如來藏性不",
    "X13n0285_006:0314a01": "變隨緣為俱即世出世間隨緣不變為俱非世出",
    "X13n0285_006:0314a02": "世間成菴摩羅識證法性無量壽命今一往約橫",
    "X13n0285_006:0314a03": "則四種世出世間皆悉超越若即橫論豎則破凡",
    "X13n0285_006:0314a04": "夫世間有漏識陰超同居命濁位在七信破二乘",
    "X13n0285_006:0314a05": "出世間無漏識陰超方便命濁位在十信破菩薩",
    "X13n0285_006:0314a06": "亦世間亦出世間漏無漏識陰超實報命濁位在",
    "X13n0285_006:0314a07": "初住已上顯佛界非世間非出世間菴摩羅識陰",
    "X13n0285_006:0314a08": "證寂光無量壽命位在妙覺也是謂初於聞中入",
    "X13n0285_006:0314a09": "識陰本如來藏之流亡九界命濁之所。三由證",
    "X13n0285_006:0314a10": "起用三初明三十二應二明十四無畏三明四不",
    "X13n0285_006:0314a11": "思議無作妙德二十四聖所證藏性既同則所具",
    "X13n0285_006:0314a12": "妙用亦等但非此會當機故皆略而不說慎勿因",
    "X13n0285_006:0314a13": "此作勝劣想也此三妙用不出慈悲感應以觀音",
    "X13n0285_006:0314a14": "大士心中所有十界苦樂而為能感以十界眾生",
    "X13n0285_006:0314a15": "心中所具大士慈悲而為能應則有顯感顯應冥",
    "X13n0285_006:0314a16": "感顯應顯感冥應冥感冥應亦冥亦顯感而顯應",
    "X13n0285_006:0314a17": "亦冥亦顯感而冥應之不同顯感顯應者眾生現",
    "X13n0285_006:0314a18": "在三業精勤得見大士所現自身他身得聞大士",
    "X13n0285_006:0314a19": "所說權實諸法冥感顯應者眾生過去善根淳熟",
    "X13n0285_006:0314a20": "得見大士自他等身得聞大士權實等法此二通",
    "X13n0285_006:0314a21": "於三十二應十四無畏及四妙德顯感冥應者現",
    "X13n0285_006:0314a22": "在三業精勤雖不見身聞法而密得四益冥感冥",
    "X13n0285_006:0314a23": "應者過去善根淳熱密得四益此二惟在十四無",
    "X13n0285_006:0314a24": "畏及第四妙德亦冥亦顯感而顯應者過去善根",
    "X13n0285_006:0314b01": "淳熟現在三業精勤得見大士自他等身聞權實",
    "X13n0285_006:0314b02": "法此亦通於三十二應十四無畏及四妙德亦冥",
    "X13n0285_006:0314b03": "亦顯感而冥應者過現善根業力雖不見身聞法",
    "X13n0285_006:0314b04": "密成四益此亦惟在十四無畏及第三第四二妙",
    "X13n0285_006:0314b05": "德也然此三種妙用各有歡喜生善滅惡入理四",
    "X13n0285_006:0314b06": "益各有拔苦與樂二用而一往為語則三十二應",
    "X13n0285_006:0314b07": "與樂義強故承上文慈力言之十四無畏拔苦義",
    "X13n0285_006:0314b08": "強故承上文悲仰言之四無作德慈悲不二故名",
    "X13n0285_006:0314b09": "不思議也又三十二應既稱與佛同慈而現身說",
    "X13n0285_006:0314b10": "法乃具十法界身則知眾生是諸佛心內眾生十",
    "X13n0285_006:0314b11": "四無畏既稱與眾生同仰而所獲功德不離大士",
    "X13n0285_006:0314b12": "身心則知大士是眾生心內大士矣。初明三十",
    "X13n0285_006:0314b13": "二應此與法華普門示現同而不同同者皆現十",
    "X13n0285_006:0314b14": "法界身不同者法華說法惟指流通圓教此經說",
    "X13n0285_006:0314b15": "法徧用權實四悉也又分為三初總明大用所起",
    "X13n0285_006:0314b16": "二別明應說之相三結明功由三昧。今初。",
    "X13n0285_006:0314b17": "世尊由我供養觀音如來蒙彼如來授我如幻聞熏",
    "X13n0285_006:0314b18": "聞修金剛三昧與佛如來同慈力故令我身成三十",
    "X13n0285_006:0314b19": "二應入諸國土。",
    "X13n0285_006:0314b20": "全性起修修即無修故云如幻以本覺聞性熏於",
    "X13n0285_006:0314b21": "始覺以聞性中所起始覺修於本覺故云聞熏聞",
    "X13n0285_006:0314b22": "修以其頓破無明結根頓顯常住藏性故云金剛",
    "X13n0285_006:0314b23": "三昧也三十二應總不出十法界身入諸國土即",
    "X13n0285_006:0314b24": "是於實報方便同居三土橫豎而入也。二別明",
    "X13n0285_006:0314c01": "應說之相二初現四聖法界二現六凡法界。今",
    "X13n0285_006:0314c02": "初。",
    "X13n0285_006:0314c03": "世尊若諸菩薩入三摩地進修無漏勝解現圓我現",
    "X13n0285_006:0314c04": "佛身而為說法令其解脫若諸有學寂靜妙明勝妙",
    "X13n0285_006:0314c05": "現圓我於彼前現獨覺身而為說法令其解脫若諸",
    "X13n0285_006:0314c06": "有學斷十二緣緣斷勝性勝妙現圓我於彼前現緣",
    "X13n0285_006:0314c07": "覺身而為說法令其解脫若諸有學得四諦空修道",
    "X13n0285_006:0314c08": "入滅勝性現圓我於彼前現聲聞身而為說法令其",
    "X13n0285_006:0314c09": "解脫。",
    "X13n0285_006:0314c10": "諸菩薩者徧指四教因中大士現佛身者各現當",
    "X13n0285_006:0314c11": "教極果之身為說法者隨其所應說於四種第一",
    "X13n0285_006:0314c12": "義悉令解脫者令證四教佛果解脫之道究竟歸",
    "X13n0285_006:0314c13": "於圓教解脫也出無佛世名為獨覺寂靜妙明指",
    "X13n0285_006:0314c14": "無生觀慧言也出有佛世稟因緣教名為緣覺緣",
    "X13n0285_006:0314c15": "斷勝性言已能成就斷緣生之勝性也得四諦空",
    "X13n0285_006:0314c16": "等言先於四諦悟生空理證須陀洹今進修無漏",
    "X13n0285_006:0314c17": "道品欲入滅度也不言現菩薩身者大士示居菩",
    "X13n0285_006:0314c18": "薩位故。二現六凡法界又為二初成就樂欲二",
    "X13n0285_006:0314c19": "成就厭難。今初。",
    "X13n0285_006:0314c20": "若諸眾生欲(使其)心明悟不犯欲(染穢)塵欲(令其)身清淨我",
    "X13n0285_006:0314c21": "於彼前現梵王身而為說法令其解脫若諸眾生欲",
    "X13n0285_006:0314c22": "為天王統領諸天我於彼前現帝釋身而為說法令",
    "X13n0285_006:0314c23": "其成就若諸眾生欲身自在遊行十方我於彼前現",
    "X13n0285_006:0314c24": "自在天身而為說法令其成就若諸眾生欲身自在",
    "X13n0285_006:0315a01": "飛行虗空我於彼前現大自在天身而為說法令其",
    "X13n0285_006:0315a02": "成就若諸眾生愛統鬼神救護國土我於彼前現天",
    "X13n0285_006:0315a03": "大將軍身而為說法令其成就若諸眾生愛統世界",
    "X13n0285_006:0315a04": "保護眾生我於彼前現四天王身而為說法令其成",
    "X13n0285_006:0315a05": "就若諸眾生愛生天宮驅使鬼神我於彼前現四天",
    "X13n0285_006:0315a06": "王國太子身而為說法令其成就若諸眾生樂為人",
    "X13n0285_006:0315a07": "王我於彼前現人王身而為說法令其成就若有眾",
    "X13n0285_006:0315a08": "生愛主族姓世間推讓我於彼前現長者身而為說",
    "X13n0285_006:0315a09": "法令其成就若諸眾生愛譚名言清淨自居我於彼",
    "X13n0285_006:0315a10": "前現居士身而為說法令其成就若諸眾生愛治國",
    "X13n0285_006:0315a11": "土剖斷邦邑我於彼前現宰官身而為說法令其成",
    "X13n0285_006:0315a12": "就若諸眾生愛諸數術攝(持護)衛(以)自居(身)我於彼前",
    "X13n0285_006:0315a13": "現婆羅門身而為說法令其成就若有男子好學出",
    "X13n0285_006:0315a14": "家持諸戒律我於彼前現比丘身而為說法令其成",
    "X13n0285_006:0315a15": "就若有女人好學出家持諸禁戒我於彼前現比丘",
    "X13n0285_006:0315a16": "尼身而為說法令其成就若有男子樂持五戒我於",
    "X13n0285_006:0315a17": "彼前現優婆塞身而為說法令其成就若有女子五",
    "X13n0285_006:0315a18": "戒自居我於彼前現優婆夷身而為說法令其成就",
    "X13n0285_006:0315a19": "若有女子內政立身以修家國我於彼前現女主身",
    "X13n0285_006:0315a20": "及國夫人命婦大家而為說法令其成就若有眾生",
    "X13n0285_006:0315a21": "不壞男根我於彼前現童男身而為說法令其成就",
    "X13n0285_006:0315a22": "若有處女愛樂處身不求侵暴我於彼前現童女身",
    "X13n0285_006:0315a23": "而為說法令其成就。",
    "X13n0285_006:0315a24": "欲心明悟者且指欲界為暗色界為明欲染為迷",
    "X13n0285_006:0315b01": "梵行為悟也梵天以上品十善根本禪定為因此",
    "X13n0285_006:0315b02": "亦稱解脫者暫離欲界繫縛苦故又令轉入出世",
    "X13n0285_006:0315b03": "道故梵王即初禪天王帝釋即忉利天王以上品",
    "X13n0285_006:0315b04": "十善化他為因自在天居欲界頂以十善及未到",
    "X13n0285_006:0315b05": "地定為因大自在天居色界頂以四禪及四無量",
    "X13n0285_006:0315b06": "心為因天大將軍護世四王及王太子同以五戒",
    "X13n0285_006:0315b07": "十善摧邪輔正為因人王有五種一金輪王王四",
    "X13n0285_006:0315b08": "天下二銀輪王王三天下除於北洲三銅輪王王",
    "X13n0285_006:0315b09": "二天下除西北二洲四鐵輪王王一天下唯統南",
    "X13n0285_006:0315b10": "洲五粟散王如西域十六國王此土諸侯王等同",
    "X13n0285_006:0315b11": "以五戒十善化他為因長者須具十德一姓貴二",
    "X13n0285_006:0315b12": "位高三大富四威猛五智深六年耆七行淨八禮",
    "X13n0285_006:0315b13": "備九上歎十下歸也居士者隱居求之志士名言",
    "X13n0285_006:0315b14": "者典雅名世之言宰官者上自卿相下至百僚婆",
    "X13n0285_006:0315b15": "羅門此云淨裔亦云梵志即道術之流比丘解現",
    "X13n0285_006:0315b16": "初卷尼者女也優婆塞此云近事男優婆夷此云",
    "X13n0285_006:0315b17": "近事女受持三歸五戒堪能親近承事三寶故也",
    "X13n0285_006:0315b18": "大家家字讀作姑音廼后妃之所師事令其成就",
    "X13n0285_006:0315b19": "各有二意一者現在成就樂欲二者密令將來成",
    "X13n0285_006:0315b20": "就菩提。二成就厭離。",
    "X13n0285_006:0315b21": "若有諸天樂出天倫我現天身而為說法令其成就",
    "X13n0285_006:0315b22": "若有諸龍樂出龍倫我現龍身而為說法令其成就",
    "X13n0285_006:0315b23": "若有藥叉樂度本倫我於彼前現藥叉身而為說法",
    "X13n0285_006:0315b24": "令其成就若乾闥婆樂脫其倫我於彼前現乾闥婆",
    "X13n0285_006:0315c01": "身而為說法令其成就若阿修羅樂脫其倫我於彼",
    "X13n0285_006:0315c02": "前現阿修羅身而為說法令其成就若緊那羅樂脫",
    "X13n0285_006:0315c03": "其倫我於彼前現緊那羅身而為說法令其成就若",
    "X13n0285_006:0315c04": "摩呼羅伽樂脫其倫我於彼前現摩呼羅伽身而為",
    "X13n0285_006:0315c05": "說法令其成就若諸眾生樂人修人我現人身而為",
    "X13n0285_006:0315c06": "說法令其成就若諸非人有形無形有想無想樂度",
    "X13n0285_006:0315c07": "其倫我於彼前皆現其身而為說法令其成就。",
    "X13n0285_006:0315c08": "諸天雖樂亦有二苦一者為樂所醉不得見佛聞",
    "X13n0285_006:0315c09": "法二者復有一種天人雖由總業得受天身別業",
    "X13n0285_006:0315c10": "福微恒受饑渴故有樂出其倫者也龍有熱沙金",
    "X13n0285_006:0315c11": "翅諸苦藥叉亦云夜叉此翻輕捷乾闥婆此云尋",
    "X13n0285_006:0315c12": "香行阿修羅此云無端正女美男醜又云無天有",
    "X13n0285_006:0315c13": "天福無天德又云無酒釀海為酒而不能成緊那",
    "X13n0285_006:0315c14": "羅此云疑神亦云歌神摩呼羅伽此云地龍即大",
    "X13n0285_006:0315c15": "蟒腹行之神此等所受果報皆苦樂相雜而形相",
    "X13n0285_006:0315c16": "醜陋故每每樂脫本倫而欣慕人身以諸佛皆於",
    "X13n0285_006:0315c17": "人中得道又人道最能趨菩提故有形者休咎精",
    "X13n0285_006:0315c18": "明之類無形者空散銷沉之類有想者神鬼精靈",
    "X13n0285_006:0315c19": "之類無想者精神化為土木金石之類此皆八難",
    "X13n0285_006:0315c20": "中攝雖不明言地獄之身而理必具有也令其成",
    "X13n0285_006:0315c21": "就亦各二意一者成就脫離二者成就菩提。三",
    "X13n0285_006:0315c22": "結明功由三昧。",
    "X13n0285_006:0315c23": "是名妙淨三十二應入國土身皆以三昧聞熏聞修",
    "X13n0285_006:0315c24": "無作妙力自在成就。",
    "X13n0285_006:0316a01": "隨類巧現故曰妙不染過患故曰淨稱性所起故",
    "X13n0285_006:0316a02": "曰無作妙力也。二明十四無畏此與法華七難",
    "X13n0285_006:0316a03": "三毒二求義同并其初文總答最後勸持名答其",
    "X13n0285_006:0316a04": "成十四然法華但明果上勝用此經兼顯從因尅",
    "X13n0285_006:0316a05": "果又法華雙明機應此經但明能應也分文為三",
    "X13n0285_006:0316a06": "初總明大用所起二別明施無畏相三結明福備",
    "X13n0285_006:0316a07": "眾生。今初。",
    "X13n0285_006:0316a08": "世尊我復以此聞熏聞修金剛三昧無作妙力與諸",
    "X13n0285_006:0316a09": "十方三世六道一切眾生同悲仰故令諸眾生於我",
    "X13n0285_006:0316a10": "身心獲十四種無畏功德。",
    "X13n0285_006:0316a11": "悲能拔苦故令獲無畏也雖云六道實該九界。",
    "X13n0285_006:0316a12": "二別明施無畏相五初總明脫苦無畏二別明七",
    "X13n0285_006:0316a13": "難無畏三別明三毒無畏四別明二求無畏五結",
    "X13n0285_006:0316a14": "明持名無畏。今初。",
    "X13n0285_006:0316a15": "一者由我不自觀音以觀觀者令彼十方苦惱眾生",
    "X13n0285_006:0316a16": "觀其音聲即得解脫。",
    "X13n0285_006:0316a17": "按法華經云無量眾生受諸苦惱聞是觀世音菩",
    "X13n0285_006:0316a18": "薩一心稱名觀世音菩薩即時觀其音聲皆得解",
    "X13n0285_006:0316a19": "脫實與此文互為表裏今先正釋此文後與法華",
    "X13n0285_006:0316a20": "會釋此文云由我不自觀音以觀觀者乃顯其從",
    "X13n0285_006:0316a21": "因尅果從證起用之由致也旋聞與聲脫不復循",
    "X13n0285_006:0316a22": "聲流轉故言不自觀音反聞聞自性故言以觀觀",
    "X13n0285_006:0316a23": "者上觀字去聲呼之即是觀智下觀字平聲讀之",
    "X13n0285_006:0316a24": "即耳根境以耳根境名為觀者正顯六根無二故",
    "X13n0285_006:0316b01": "也觀其音聲謂觀其稱菩薩名之音聲也眾生正",
    "X13n0285_006:0316b02": "稱菩薩名時即須一心觀彼音聲由能一心觀其",
    "X13n0285_006:0316b03": "音聲故得解脫觀此音聲有事有理事一心者歷",
    "X13n0285_006:0316b04": "歷分明稱名不亂理一心者了知音聲性空惟心",
    "X13n0285_006:0316b05": "所現能稱所稱體即法界能所宛然能所雙絕若",
    "X13n0285_006:0316b06": "但有事一心觀能脫事苦若具有理一心觀能脫",
    "X13n0285_006:0316b07": "理苦也與法華會釋者法華明言稱菩薩名今文",
    "X13n0285_006:0316b08": "不說法華觀其音聲意在於應今文觀其音聲意",
    "X13n0285_006:0316b09": "在於機設無前機欲何所應設無能應何以接機",
    "X13n0285_006:0316b10": "故知相表裏耳又復應知法華是如來述此菩薩",
    "X13n0285_006:0316b11": "果上化他功德意令眾生歸依得度今文是菩薩",
    "X13n0285_006:0316b12": "自述始終修證體用意令當機悟入圓通得此意",
    "X13n0285_006:0316b13": "已往釋下文十三無畏及四妙德妙旨冷然。二",
    "X13n0285_006:0316b14": "別明七難無畏。",
    "X13n0285_006:0316b15": "二者知見旋復令諸眾生設入大火火不能燒三者",
    "X13n0285_006:0316b16": "觀聽旋復令諸眾生大水所漂水不能溺四者斷滅",
    "X13n0285_006:0316b17": "妄想心無殺害令諸眾生入諸鬼國鬼不能害五者",
    "X13n0285_006:0316b18": "熏(彼妄)聞成(於)聞(性)六根(皆悉)銷復同於聲聽(之不相黏)能令",
    "X13n0285_006:0316b19": "眾生臨當被害刀段段壞使其兵戈猶如割水亦如",
    "X13n0285_006:0316b20": "吹光性無搖動六者聞熏精明明徧法界則諸幽暗",
    "X13n0285_006:0316b21": "(之)性(為明所自)不能(自)全能令眾生藥叉羅剎鳩槃茶鬼",
    "X13n0285_006:0316b22": "及毗舍遮富單那等雖近其傍目不能視七者音性",
    "X13n0285_006:0316b23": "圓銷觀聽返入離諸塵妄能令眾生禁繫枷鎖所不",
    "X13n0285_006:0316b24": "能著八者滅音(塵之妄)圓(成)聞(性)徧生(同體)慈力能令眾",
    "X13n0285_006:0316c01": "生經過險路賊不能劫。",
    "X13n0285_006:0316c02": "見根屬火此火既滅何火能燒是故果報大火惡",
    "X13n0285_006:0316c03": "業大火煩惱大火悉不能燒果報火上至初禪惡",
    "X13n0285_006:0316c04": "業火通於三界煩惱火通於九界以要言之滅九",
    "X13n0285_006:0316c05": "界妄火證佛界清涼也聞機屬水此水既滅何水",
    "X13n0285_006:0316c06": "能溺果報水上至二禪惡業水通於三界煩惱水",
    "X13n0285_006:0316c07": "通於九界以要言之滅九界妄水登佛界彼岸也",
    "X13n0285_006:0316c08": "妄想如鬼此鬼既滅何鬼能害果報鬼惟惱欲界",
    "X13n0285_006:0316c09": "惡業鬼通於三界煩惱鬼通於九界以要言之滅",
    "X13n0285_006:0316c10": "九界鬼倫證佛界神力也妄根如刀觸壞法界此",
    "X13n0285_006:0316c11": "刀既銷何刀能害割水以喻無損吹光以喻無動",
    "X13n0285_006:0316c12": "果報刀惟壞欲界惡業刀通於三界煩惱刀通於",
    "X13n0285_006:0316c13": "九界以要言之滅九界事理殺具成佛界慧劒智",
    "X13n0285_006:0316c14": "刀也根塵為黑暗稠林此暗既除何暗不破藥叉",
    "X13n0285_006:0316c15": "是輕捷鬼羅剎是可畏鬼鳩槃茶是魘魅鬼毗舍",
    "X13n0285_006:0316c16": "遮是噉精氣鬼富單那是熱病鬼性皆幽暗果報",
    "X13n0285_006:0316c17": "暗僅在人世見思暗通於三界塵沙暗通於二乘",
    "X13n0285_006:0316c18": "無明暗通於九界以要言之滅九界暗妄證佛界",
    "X13n0285_006:0316c19": "真明也所妄既立明理不踰以為枷鎖此鎖既開",
    "X13n0285_006:0316c20": "何鎖能禁果報鎖禁繫人畜惡業鎖禁繫六凡煩",
    "X13n0285_006:0316c21": "惱鎖禁繫三乘以要言之脫九界繫縛開佛界關",
    "X13n0285_006:0316c22": "鍵也六塵為賊劫奪家珍此賊既平何賊能劫果",
    "X13n0285_006:0316c23": "報賊劫奪人間惡業賊劫於三界煩惱賊劫於三",
    "X13n0285_006:0316c24": "乘以要言之降九界怨賊成佛界大慈也由我成",
    "X13n0285_006:0317a01": "此妙應之本故令眾生稱名得脫。三別明三毒",
    "X13n0285_006:0317a02": "無畏。",
    "X13n0285_006:0317a03": "九者熏聞離塵色所不劫能令一切多婬眾生遠離",
    "X13n0285_006:0317a04": "貪欲十者純音無塵根境圓融無對所對能令一切",
    "X13n0285_006:0317a05": "忿恨眾生離諸瞋恚十一者銷塵旋明法界身心猶",
    "X13n0285_006:0317a06": "如瑠璃明徹無礙能令一切昏鈍性障諸阿顛迦永",
    "X13n0285_006:0317a07": "離癡暗。",
    "X13n0285_006:0317a08": "二法相對妄生貪染名之為婬欲界以男女相染",
    "X13n0285_006:0317a09": "而為貪欲色無色界以味禪相染而為貪欲二乘",
    "X13n0285_006:0317a10": "貪染偏真涅槃菩薩貪染六度萬行亦復貪染但",
    "X13n0285_006:0317a11": "中佛性今熏於聞根永離前塵了知色性本即藏",
    "X13n0285_006:0317a12": "性與諸聞性元無二性不應以聞劫聞以色劫色",
    "X13n0285_006:0317a13": "是故更無能貪及所貪也二法相對妄生違忤名",
    "X13n0285_006:0317a14": "之為瞋凡夫瞋於逆緣二乘厭惡三界菩薩輕鄙",
    "X13n0285_006:0317a15": "小乘亦復棄捨二邊今既達純是法性妙音無復",
    "X13n0285_006:0317a16": "塵相則根即是境境即是根稱性圓融無有能對",
    "X13n0285_006:0317a17": "及與所對是故更無一法可瞋恚也有明明覺失",
    "X13n0285_006:0317a18": "彼精了迷己為物認物為己名為癡暗凡夫不達",
    "X13n0285_006:0317a19": "諸法唯心本性空寂二乘不達諸法唯心假名無",
    "X13n0285_006:0317a20": "量菩薩不達諸法唯心體即中道今既銷落塵緣",
    "X13n0285_006:0317a21": "旋歸明性則法法唯心法法圓照故法界身心朗",
    "X13n0285_006:0317a22": "徹無礙也阿顛迦此云無善心不知心佛眾生三",
    "X13n0285_006:0317a23": "無差別不知性具緣了二善皆名為無善心此亦",
    "X13n0285_006:0317a24": "自行功成化他有本故令眾生念者離毒。四別",
    "X13n0285_006:0317b01": "明二求無畏。",
    "X13n0285_006:0317b02": "十二者融形復聞不動道場涉入世間不壞世界能",
    "X13n0285_006:0317b03": "徧十方供養微塵諸佛如來各各佛邊為法王子能",
    "X13n0285_006:0317b04": "令法界無子眾生欲求男者誕生福德智慧之男十",
    "X13n0285_006:0317b05": "三者六根圓通明照無二含十方界立大圓鏡空如",
    "X13n0285_006:0317b06": "來藏承順十方微塵如來祕密法門受領無失能令",
    "X13n0285_006:0317b07": "法界無子眾生欲求女者誕生端正福德柔順眾人",
    "X13n0285_006:0317b08": "愛敬有相之女。",
    "X13n0285_006:0317b09": "權智幹事義之如男實智順理義之如女融形復",
    "X13n0285_006:0317b10": "聞言融滅妄形而復還聞性也不動道場證諸法",
    "X13n0285_006:0317b11": "之實性也涉入世間等者由實智而起權智也明",
    "X13n0285_006:0317b12": "照無二等者照諸法之差別也立大圓鏡等者即",
    "X13n0285_006:0317b13": "權智而歸實智也果報男女惟在欲界法門男女",
    "X13n0285_006:0317b14": "通於十界惡法男女此非所求今約善法以辨男",
    "X13n0285_006:0317b15": "女復為六意一約五戒二約十善三約四禪四約",
    "X13n0285_006:0317b16": "二乘五約菩薩六約佛法一約五戒者不殺是仁",
    "X13n0285_006:0317b17": "不盜是義此二屬定法表之以女不邪婬是禮不",
    "X13n0285_006:0317b18": "妄語是信不飲酒是智此三屬慧法表之以男若",
    "X13n0285_006:0317b19": "不得此男女失人天身墮諸惡趣窮苦孤獨今令",
    "X13n0285_006:0317b20": "求五戒者戒得清淨即是誕生福德智慧男女也",
    "X13n0285_006:0317b21": "夫不婬不妄不飲一往說是慧法而慧必有定如",
    "X13n0285_006:0317b22": "男子雖尚智能亦必具於福德不殺不盜一往說",
    "X13n0285_006:0317b23": "是定法而定必有慧如女子雖尚福相亦必具於",
    "X13n0285_006:0317b24": "端正端正即是慧無邪醜由福德故人愛之由端",
    "X13n0285_006:0317c01": "正故人敬之也二約十善者不殺不盜屬女不婬",
    "X13n0285_006:0317c02": "及口四意三屬男餘如上說三約四禪者且約五",
    "X13n0285_006:0317c03": "法修於初禪及初禪所證五支言之修五法中樂",
    "X13n0285_006:0317c04": "欲精進及慧三屬男念及一心二屬女證五支中",
    "X13n0285_006:0317c05": "覺觀喜三支為男樂一心二支為女餘如上說四",
    "X13n0285_006:0317c06": "約二乘者出世禪定為女出世觀慧為男若不得",
    "X13n0285_006:0317c07": "此男女即當墮落三界飄零孤露餘如上說五約",
    "X13n0285_006:0317c08": "菩薩者藏教事度以前五度為女般若為男通教",
    "X13n0285_006:0317c09": "以人空斷惑為男出假慈悲為女別教以功德莊",
    "X13n0285_006:0317c10": "嚴為女智慧莊嚴為男六約佛法者即實智之權",
    "X13n0285_006:0317c11": "智為男即權智之實智為女若不得此男女不能",
    "X13n0285_006:0317c12": "究竟自利利他今大士自既男女具足亦令眾生",
    "X13n0285_006:0317c13": "得具足也。五結明持名無畏。",
    "X13n0285_006:0317c14": "十四者此三千大千世界百億日月現住世間諸法",
    "X13n0285_006:0317c15": "王子有六十二億恒河沙數修法垂範教化眾生隨",
    "X13n0285_006:0317c16": "須眾生方便智慧各各不同由我所得圓通本根(乃是)",
    "X13n0285_006:0317c17": "發妙(悟於)耳門然後身心(一切)微妙含容周徧法界能令",
    "X13n0285_006:0317c18": "眾生持我名號與彼其持六十二億恒河沙諸法王",
    "X13n0285_006:0317c19": "子二人福德正等無異世尊我一名號與彼眾多名",
    "X13n0285_006:0317c20": "號無異由我修習得真圓通。",
    "X13n0285_006:0317c21": "名號秪是音聲音聲即是如來藏性未達藏性妄",
    "X13n0285_006:0317c22": "存一多情計既達藏性則一亦法界多亦法界一",
    "X13n0285_006:0317c23": "不為少多不為多良由聞性圓明不由聲塵而起",
    "X13n0285_006:0317c24": "知見故也由我修習得真圓通者正逗阿難及此",
    "X13n0285_006:0318a01": "方之機故名為真非謂二十四聖有未真也。三",
    "X13n0285_006:0318a02": "結明福備眾生。",
    "X13n0285_006:0318a03": "是名十四施無畏力福備眾生。",
    "X13n0285_006:0318a04": "諸畏既滅淨福自成拔九界畏成佛界福徧於十",
    "X13n0285_006:0318a05": "方。",
    "X13n0285_006:0318a06": "亘於三際故名為備也。",
    "X13n0285_006:0318a07": "三明四不思議無作妙德二初總明大用所起二",
    "X13n0285_006:0318a08": "別明不思議相。今初。",
    "X13n0285_006:0318a09": "世尊我又獲是圓通修證無上道故又能善獲四不",
    "X13n0285_006:0318a10": "思議無作妙德。",
    "X13n0285_006:0318a11": "二別明不思議相四初現容不思議二說呪不思",
    "X13n0285_006:0318a12": "議三受供不思議四興供不思議。今初。",
    "X13n0285_006:0318a13": "一者由我初獲妙妙聞心心精遺聞見聞覺知不能",
    "X13n0285_006:0318a14": "分隔成一圓融清淨寶覺故我能現眾多妙容能說",
    "X13n0285_006:0318a15": "無邊祕密神呪其中或現一首三首五首七首九首",
    "X13n0285_006:0318a16": "十一首如是乃至一百八首千首萬首八萬四千爍",
    "X13n0285_006:0318a17": "迦羅首二臂四臂六臂八臂十臂十二臂十四十六",
    "X13n0285_006:0318a18": "十八二十至二十四如是乃至一百八臂千臂萬臂",
    "X13n0285_006:0318a19": "八萬四千母陀羅臂二目三目四目九目如是乃至",
    "X13n0285_006:0318a20": "一百八目千目萬目八萬四千清淨寶目或慈或威",
    "X13n0285_006:0318a21": "或定或慧救護眾生得大自在。",
    "X13n0285_006:0318a22": "此雖容呪並說而結歸在現容也妙妙聞心初妙",
    "X13n0285_006:0318a23": "字是妙諦次妙字是妙境妙諦約性通於諸法妙",
    "X13n0285_006:0318a24": "境從機獨在耳根以此方眾生耳根最利易顯圓",
    "X13n0285_006:0318b01": "通常性故也爍迦羅首者金剛堅固之首表法身",
    "X13n0285_006:0318b02": "德母陀羅臂者印手表於方便是解脫德清淨寶",
    "X13n0285_006:0318b03": "目者表於實慧是般若德各言八萬四千者意顯",
    "X13n0285_006:0318b04": "眾生迷本覺性具足八萬四千塵勞煩惱即此煩",
    "X13n0285_006:0318b05": "惱業果一一無非三德祕藏也。二說呪不思議。",
    "X13n0285_006:0318b06": "二者由我聞思脫出六塵如聲度垣不能為礙故我",
    "X13n0285_006:0318b07": "妙能現一一形誦一一呪其形其呪能以無畏施諸",
    "X13n0285_006:0318b08": "眾生是故十方微塵國土皆名我為施無畏者。",
    "X13n0285_006:0318b09": "此亦容呪並說而結歸在誦呪也現一一形即指",
    "X13n0285_006:0318b10": "前文首臂目等誦一一呪具如不空罥索經等。",
    "X13n0285_006:0318b11": "三受供不思議。",
    "X13n0285_006:0318b12": "三者由我修習本妙圓通清淨本根所遊世界皆令",
    "X13n0285_006:0318b13": "眾生捨身珍寶求我哀愍。",
    "X13n0285_006:0318b14": "所遊世界即實報方便同居諸土也九界眾生雲",
    "X13n0285_006:0318b15": "興供養以求哀愍良由不受諸受故能無所不受。",
    "X13n0285_006:0318b16": "四興供不思議。",
    "X13n0285_006:0318b17": "四者我得佛心證於究竟能以珍寶種種供養十方",
    "X13n0285_006:0318b18": "如來傍及法界六道眾生求妻得妻求子得子求三",
    "X13n0285_006:0318b19": "昧得三昧求長壽得長壽如是乃至求大涅槃得大",
    "X13n0285_006:0318b20": "涅槃。",
    "X13n0285_006:0318b21": "不惟供十方佛亦供法界眾生無所不徧良由圓",
    "X13n0285_006:0318b22": "滿菩提歸無所得故能無所不得。二牒證結答。",
    "X13n0285_006:0318b23": "佛問圓通我從耳門圓照三昧緣心自在因入流相",
    "X13n0285_006:0318b24": "得三摩提成就菩提斯為第一世尊彼佛如來歎我",
    "X13n0285_006:0318c01": "善得圓通法門於大會中授記我為觀世音號由我",
    "X13n0285_006:0318c02": "觀聽十方圓明故觀音名徧十方界。",
    "X13n0285_006:0318c03": "緣心自在等者不誤認緣心聽法則能因指見月",
    "X13n0285_006:0318c04": "親見法性從此遂入圓通常法而成三昧也第三",
    "X13n0285_006:0318c05": "眾聖各說證門竟。四放光現瑞總印。",
    "X13n0285_006:0318c06": "爾時世尊於師子座從其五體同放寶光遠灌十方",
    "X13n0285_006:0318c07": "微塵如來及法王子諸菩薩頂彼諸如來亦於五體",
    "X13n0285_006:0318c08": "同放寶光從微塵方來灌佛頂并灌會中諸大菩薩",
    "X13n0285_006:0318c09": "及阿羅漢林木池沼皆演法音交光相羅如寶絲網",
    "X13n0285_006:0318c10": "是諸大眾得未曾有一切普獲金剛三昧即時天雨",
    "X13n0285_006:0318c11": "百寶蓮華青黃赤白間錯紛糅十方虗空成七寶色",
    "X13n0285_006:0318c12": "此娑婆界大地山河俱時不現唯見十方微塵國土",
    "X13n0285_006:0318c13": "合成一界梵唄詠歌自然敷奏。",
    "X13n0285_006:0318c14": "五體同放寶光者表根根塵塵皆是圓通法門也",
    "X13n0285_006:0318c15": "遠灌佛菩薩頂者表一一圓通皆是無上大佛頂",
    "X13n0285_006:0318c16": "法如來以之為密因菩薩依之修萬行者也彼諸",
    "X13n0285_006:0318c17": "如來亦於五體同放寶光者表佛佛道同也來灌",
    "X13n0285_006:0318c18": "佛頂并灌菩薩羅漢者表於因果一致二十五聖",
    "X13n0285_006:0318c19": "同證大佛頂法實無優劣也林木池沼皆演法音",
    "X13n0285_006:0318c20": "者表有情無情同一圓通性也交光相羅如寶絲",
    "X13n0285_006:0318c21": "網者表一一圓通法門各各互徧互攝一切圓通",
    "X13n0285_006:0318c22": "法門也普獲金剛三昧者悟十八界七大皆如來",
    "X13n0285_006:0318c23": "藏妙真如性性不可壞也四色蓮華以表住行向",
    "X13n0285_006:0318c24": "地四十妙因間錯紛糅表諸大眾圓悟藏性以為",
    "X13n0285_006:0319a01": "真因故得因該果海果徹因源一位圓具一切諸",
    "X13n0285_006:0319a02": "位之功德也十方虗空成七寶色者表虗空頑暗",
    "X13n0285_006:0319a03": "之情執消殞而七大妙性一一周徧法界也娑婆",
    "X13n0285_006:0319a04": "大地山河俱時不現者表翳病得除狂勞顛倒華",
    "X13n0285_006:0319a05": "相皆滅也微塵國土合成一界者表性真圓融惟",
    "X13n0285_006:0319a06": "一常寂光土也梵唄詠歌自然敷奏者表寂光真",
    "X13n0285_006:0319a07": "土之中具足無量稱性法樂也幽溪云一本尊放",
    "X13n0285_006:0319a08": "光瑞二諸佛放光瑞為自他交互對三無情演法",
    "X13n0285_006:0319a09": "瑞四寶光交羅瑞為依正圓融對五眾會獲益瑞",
    "X13n0285_006:0319a10": "六天雨四華瑞為法位相應對七空成寶色瑞八",
    "X13n0285_006:0319a11": "大地不現瑞為空界俱銷對九國土合一瑞十梵",
    "X13n0285_006:0319a12": "唄敷奏瑞為法報冥同對。五佛敕文殊簡擇三",
    "X13n0285_006:0319a13": "初佛敕文殊二受命簡擇三時眾獲益。今初。",
    "X13n0285_006:0319a14": "於是如來告文殊師利法王子汝今觀此二十五無",
    "X13n0285_006:0319a15": "學諸大菩薩及阿羅漢各說最初成道方便皆言修",
    "X13n0285_006:0319a16": "習真實圓通彼等修行實無優劣前後差別我今欲",
    "X13n0285_006:0319a17": "令阿難開悟二十五行誰當其根兼我滅後此界眾",
    "X13n0285_006:0319a18": "生入菩薩乘求無上道何方便門得易成就。",
    "X13n0285_006:0319a19": "敕簡選者以前文但云得循圓根與不圓根日劫",
    "X13n0285_006:0319a20": "相倍然未的指何根最圓故須選也然如來不自",
    "X13n0285_006:0319a21": "指示而敕文殊大旨有二一者若依果位中論則",
    "X13n0285_006:0319a22": "法法皆妙實無可選今之選根本為初機文殊正",
    "X13n0285_006:0319a23": "是初機導師如華嚴以文殊為幼男始則先說名",
    "X13n0285_006:0319a24": "號四諦以開圓信後則指示善財徧參知識皆其",
    "X13n0285_006:0319b01": "事也二者文殊即表眾生根本實智今明欲入圓",
    "X13n0285_006:0319b02": "通須是自己決擇譬如圓覺二十五輪敕諸末世",
    "X13n0285_006:0319b03": "依鬮取決如來終不強以一法偏授人也彼等修",
    "X13n0285_006:0319b04": "行實無優劣前後差別者正顯聖無可簡法亦無",
    "X13n0285_006:0319b05": "可簡也聖則迹有權實本皆大士法則三科七大",
    "X13n0285_006:0319b06": "無非藏性故也我今欲令阿難等者正顯簡機不",
    "X13n0285_006:0319b07": "簡聖簡情不簡法也言阿難則不必人人皆爾言",
    "X13n0285_006:0319b08": "此界則不必十方盡然但以約機宜則所習有生",
    "X13n0285_006:0319b09": "熟約迷情則諸根有利鈍故須簡耳。二受命簡",
    "X13n0285_006:0319b10": "擇二初敘儀二正說。今初。",
    "X13n0285_006:0319b11": "文殊師利法王子奉佛慈旨即從座起頂禮佛足承",
    "X13n0285_006:0319b12": "佛威神說偈對佛。",
    "X13n0285_006:0319b13": "二正說二初頌真如不變之體以標真源二頌真",
    "X13n0285_006:0319b14": "如隨緣之能以明染淨。今初。",
    "X13n0285_006:0319b15": "覺海性澄圓圓澄覺元妙。",
    "X13n0285_006:0319b16": "將明隨染淨緣以成迷悟先頌不變之體者正如",
    "X13n0285_006:0319b17": "前文將破明不明之兩關先標性覺妙明本覺明",
    "X13n0285_006:0319b18": "妙又如將破有為無為二法先標真性二字也覺",
    "X13n0285_006:0319b19": "者本覺之性非覺非迷以其法爾靈知強名為覺",
    "X13n0285_006:0319b20": "也海者喻也覺性豎窮橫徧本無一物可喻姑以",
    "X13n0285_006:0319b21": "大海深廣喻之性澄圓者寂而常照即所謂性覺",
    "X13n0285_006:0319b22": "妙明也圓澄覺元妙者照而常寂即所謂本覺明",
    "X13n0285_006:0319b23": "妙也須知此不變體即在隨緣之中正隨緣時全",
    "X13n0285_006:0319b24": "體不變即指吾人現前一念介爾之心一任昏迷",
    "X13n0285_006:0319c01": "倒惑而妙明明妙性無變壞本自豎窮橫徧也是",
    "X13n0285_006:0319c02": "故直指人心見性成佛正是指此現前一念介爾",
    "X13n0285_006:0319c03": "之心全真在妄全妄即真若捨却現前一念別指",
    "X13n0285_006:0319c04": "空劫已前則真時無妄妄時無真真則本有今無",
    "X13n0285_006:0319c05": "今無後有妄則本無今有今有後無其為戲論甚",
    "X13n0285_006:0319c06": "矣。二頌真如隨緣之能以明染淨二初頌隨染",
    "X13n0285_006:0319c07": "緣從源出流二頌隨淨緣從流遡源。今初。",
    "X13n0285_006:0319c08": "元明照生所所立照性亡迷妄有虗空依空立世界",
    "X13n0285_006:0319c09": "想澄成國土知覺乃眾生。",
    "X13n0285_006:0319c10": "元明照生所即所謂妄為明覺因明立所也所立",
    "X13n0285_006:0319c11": "照性亡言既生妄所遂失真性也迷妄有虗空所",
    "X13n0285_006:0319c12": "謂晦昧為空也依空立世界想澄成國土即所謂",
    "X13n0285_006:0319c13": "結暗為色亦所謂起為世界靜成虗空虗空為同",
    "X13n0285_006:0319c14": "世界為異也知覺乃眾生即所謂色雜妄想想相",
    "X13n0285_006:0319c15": "為身也。二頌隨淨緣從流遡源二初總顯滅妄",
    "X13n0285_006:0319c16": "歸真二別明歸真方便。今初。",
    "X13n0285_006:0319c17": "空生大覺中如海一漚發有漏微塵國皆依空所生",
    "X13n0285_006:0319c18": "漚滅空本無況復諸三有。",
    "X13n0285_006:0319c19": "此言現前一念大覺之心本自豎窮橫徧亦無橫",
    "X13n0285_006:0319c20": "豎之相可得秪由認悟中迷方乃晦昧大覺之體",
    "X13n0285_006:0319c21": "而為十方虗空是故虗空情量生於大覺心中不",
    "X13n0285_006:0319c22": "過如大海中之一漚發現而已至於十方有漏微",
    "X13n0285_006:0319c23": "塵國土又依頑空妄想建立假說依空所生則知",
    "X13n0285_006:0319c24": "十方依正豈離我現前一念心性是故若能直觀",
    "X13n0285_006:0320a01": "心性俾此虗妄無明漚滅則虗空情量元自本無",
    "X13n0285_006:0320a02": "況復空中諸三有國土眾生而豈有哉。二別顯",
    "X13n0285_006:0320a03": "歸真方便二初總示方便須擇二正為選方便門。",
    "X13n0285_006:0320a04": "今初。",
    "X13n0285_006:0320a05": "歸元性無二方便有多門聖性無不通順逆皆方便",
    "X13n0285_006:0320a06": "初心入三昧遲速不同倫。",
    "X13n0285_006:0320a07": "一性一切性一切性一性根塵識大皆如來藏如",
    "X13n0285_006:0320a08": "來藏中性具根塵識大周徧圓融不可思議既歸",
    "X13n0285_006:0320a09": "此元則其性決定無二不可謂觀音獨勝諸聖或",
    "X13n0285_006:0320a10": "劣也方者法也便者宜也約法約宜則有多門略",
    "X13n0285_006:0320a11": "說所觀之境有二十五就彼二十五境之中復各",
    "X13n0285_006:0320a12": "有權實一十六門通於藏性也聖性無不通順逆",
    "X13n0285_006:0320a13": "皆方便者此明聖之與法皆不可簡也於此二十",
    "X13n0285_006:0320a14": "五境或用順觀或用逆觀皆成巧妙方便如陳那",
    "X13n0285_006:0320a15": "於聲悟諦則是順觀沙陀厭離不淨則是逆觀那",
    "X13n0285_006:0320a16": "律樂見照明因逆成順特迦調息治愚因順成逆",
    "X13n0285_006:0320a17": "舍利心見清淨亦是順觀艶喜觀鼻端白亦是逆",
    "X13n0285_006:0320a18": "治火頭觀諸煖氣復是順觀持地當平心地復是",
    "X13n0285_006:0320a19": "逆觀等乃至一一境中皆得論於順逆二種方便",
    "X13n0285_006:0320a20": "不可泥文而失旨也初心入三昧遲速不同倫者",
    "X13n0285_006:0320a21": "此明機之與情皆不可不簡也約當機則夙習各",
    "X13n0285_006:0320a22": "有所宜而阿難多聞士必以從聞思修為宜約迷",
    "X13n0285_006:0320a23": "情則諸根必有利鈍而此土諸眾生多分耳門入",
    "X13n0285_006:0320a24": "道為易也。二正為選方便門二初簡非二顯是。",
    "X13n0285_006:0320b01": "初中四初簡六塵二簡五根三簡六識四簡七",
    "X13n0285_006:0320b02": "大。今初。",
    "X13n0285_006:0320b03": "色想結成塵精了不能徹如何不明徹於是獲圓通",
    "X13n0285_006:0320b04": "聲音雜語言但伊(惟也是也)名句味一非含一切云何獲",
    "X13n0285_006:0320b05": "圓通香以合中知離則元無有不恒其所覺云何獲",
    "X13n0285_006:0320b06": "圓通味性非本然要以昧時有其覺不恒一云何獲",
    "X13n0285_006:0320b07": "圓通觸(必)以所觸(而)明(若)無所(便)不明觸合離性非",
    "X13n0285_006:0320b08": "定云何獲圓通法稱為內塵憑塵必有(其)所能所非",
    "X13n0285_006:0320b09": "徧涉云何獲圓通。",
    "X13n0285_006:0320b10": "此下簡於二十四境不惟非是簡聖亦復非是簡",
    "X13n0285_006:0320b11": "法直就初心夾帶迷情習氣而簡之也蓋二十四",
    "X13n0285_006:0320b12": "境雖復一一皆如來藏而無明未破根中積生無",
    "X13n0285_006:0320b13": "始虗習猶存豈能直下徹見藏性是故所觀之境",
    "X13n0285_006:0320b14": "不得不詳擇而簡選耳言初心若欲觀於色塵則",
    "X13n0285_006:0320b15": "色依妄想而結成塵精了所不能徹如何以此不",
    "X13n0285_006:0320b16": "明徹法而欲於是獲圓通證頓同沙陀之妙色密",
    "X13n0285_006:0320b17": "圓耶下皆倣此可以意知。二簡五根。",
    "X13n0285_006:0320b18": "見性雖(亦)洞然(但)明前(而)不明後(且)四維(又)虧一半",
    "X13n0285_006:0320b19": "云何(初心可)獲圓通鼻息出入(雖)通現前無(有)交氣支",
    "X13n0285_006:0320b20": "離匪(相)涉入云何(初心可)獲圓通舌非(領)入(滋味便)無端",
    "X13n0285_006:0320b21": "(倪必)因味(塵而)生覺了(若)味亡(時覺)了(即)無(所)有云何(初心可)",
    "X13n0285_006:0320b22": "獲圓通身(知因觸顯發)與所觸同(合時方知離時不覺)各非圓(融之)覺",
    "X13n0285_006:0320b23": "觀(其)涯(際分)量不(能)冥會云何(初心可)獲圓通知根(夾)雜",
    "X13n0285_006:0320b24": "亂思湛了(之性)終無(可)見想念(既)不可脫云何(初心可)獲",
    "X13n0285_006:0320c01": "圓通。",
    "X13n0285_006:0320c02": "三簡六識。",
    "X13n0285_006:0320c03": "識見雜三和詰本稱非相自體先無定云何獲圓通",
    "X13n0285_006:0320c04": "心聞洞十方生於大因力初心不能入云何獲圓通",
    "X13n0285_006:0320c05": "鼻想本權機秪令攝心住住成心所住云何獲圓通",
    "X13n0285_006:0320c06": "說法弄音文開悟先成者名句非無漏云何獲圓通",
    "X13n0285_006:0320c07": "持犯但束身非身無所束元非徧一切云何獲圓通",
    "X13n0285_006:0320c08": "神通本宿因何關法分別念緣非離物云何獲圓通。",
    "X13n0285_006:0320c09": "識見即眼識也必須根境相雜三緣和合妄有若",
    "X13n0285_006:0320c10": "詰其本則四性無生非有體相云何初心觀之便",
    "X13n0285_006:0320c11": "能心見發光耶耳識可知鼻端白想本屬權機秪",
    "X13n0285_006:0320c12": "令散亂多者得以攝心而住倘不能如難陀之息",
    "X13n0285_006:0320c13": "久發明則有住反成心之所住而墮虗妄云何得",
    "X13n0285_006:0320c14": "明圓滅漏耶說法播弄音文但能開悟夙根先已",
    "X13n0285_006:0320c15": "成就如滿慈者倘夙根未熟但耽著於名句便非",
    "X13n0285_006:0320c16": "無漏法性云何降伏魔怨消滅諸漏耶初心持戒",
    "X13n0285_006:0320c17": "不犯但能檢束其身非身則無所束元非徧於一",
    "X13n0285_006:0320c18": "切云何得如波離之身心一切通利耶彼目連之",
    "X13n0285_006:0320c19": "神通本其宿因何關初心之人以意識緣法分別",
    "X13n0285_006:0320c20": "而得成就若初心念於法緣非能離物云何得心",
    "X13n0285_006:0320c21": "光發宣耶。四簡七大。",
    "X13n0285_006:0320c22": "若(初心)以地性觀堅礙非通達有為(之法)非(是)聖性云何",
    "X13n0285_006:0320c23": "獲圓通若(初心)以水性觀(但是)想念(所成而)非真實如如(之性)",
    "X13n0285_006:0320c24": "非(屬)覺觀云何獲圓通若(初心)以火性觀(但是)厭有非(是)",
    "X13n0285_006:0321a01": "真(性本)離(之理便)非初心(因與果合之妙)方便云何獲圓通若(初心)",
    "X13n0285_006:0321a02": "以風性觀(有)動(則有)寂非無對(法)對(即)非無上覺云何",
    "X13n0285_006:0321a03": "獲圓通若(初心)以空性觀昏鈍先非覺(性)無覺(則)異菩",
    "X13n0285_006:0321a04": "提云何獲圓通若(初心)以識性觀(所)觀(之)識(帶生滅而)非常",
    "X13n0285_006:0321a05": "住(所)存(觀)心(亦)乃虗妄云何獲圓通諸行是無常念",
    "X13n0285_006:0321a06": "性元生滅因果今殊感云何獲圓通。",
    "X13n0285_006:0321a07": "此中地性水性等且指迷情所計堅為地性濕為",
    "X13n0285_006:0321a08": "水性乃至分別為識性非是如來藏之真性也文",
    "X13n0285_006:0321a09": "並易知諸行是無常等者言初心若依根大念佛",
    "X13n0285_006:0321a10": "既未拔除結根則六根秪屬有為諸行體是無常",
    "X13n0285_006:0321a11": "而能念之性亦元生滅此則生滅為因難感不生",
    "X13n0285_006:0321a12": "滅果故名殊感云何得同勢至妙三昧耶。二顯",
    "X13n0285_006:0321a13": "是七初泛明此土入道所宜二的明離苦得樂人",
    "X13n0285_006:0321a14": "法三正明觀音所修法門四誨勅當機諦聽學行",
    "X13n0285_006:0321a15": "五歎美法勝以寓勸修六述成佛意結示簡選七",
    "X13n0285_006:0321a16": "頂禮請加以明真實。今初。",
    "X13n0285_006:0321a17": "我今白世尊佛出娑婆界此方真教體清淨在音聞",
    "X13n0285_006:0321a18": "欲取三摩提實以聞中入。",
    "X13n0285_006:0321a19": "娑婆此云堪忍三千世界之總名也他方佛土諸",
    "X13n0285_006:0321a20": "根利鈍各有不同隨其機宜六塵並為教體此方",
    "X13n0285_006:0321a21": "偏用三塵若黃卷赤牘則色塵為教體聞法得悟",
    "X13n0285_006:0321a22": "則音聲為教體歷法觀察則法塵為教體今約佛",
    "X13n0285_006:0321a23": "世聞音獲證者多兼以末世亦從語言指示得悟",
    "X13n0285_006:0321a24": "者眾故云此方真教體清淨在音聞也。二的明",
    "X13n0285_006:0321b01": "離苦得樂人法。",
    "X13n0285_006:0321b02": "離苦得解脫良哉觀世音於恒沙劫中入微塵佛國",
    "X13n0285_006:0321b03": "得大自在力無畏施眾生妙音觀世音梵音海潮音",
    "X13n0285_006:0321b04": "救世悉安寧出世獲常住。",
    "X13n0285_006:0321b05": "離苦者離九界五濁之苦得解脫者得佛界法性",
    "X13n0285_006:0321b06": "五陰真解脫樂此自利成就也恒沙劫則豎窮三",
    "X13n0285_006:0321b07": "際微塵國則橫徧十方以大自在普施無畏此利",
    "X13n0285_006:0321b08": "他成就也悟一切音皆如來藏所謂隨緣不變名",
    "X13n0285_006:0321b09": "為妙音悟如來藏性音真空性空真音清淨本然",
    "X13n0285_006:0321b10": "周徧法界隨眾生心應所知量循業發現故有十",
    "X13n0285_006:0321b11": "界依正音聲差別所謂不變隨緣名觀世音此二",
    "X13n0285_006:0321b12": "亦約自行所說妙法契理清淨名為梵音所說妙",
    "X13n0285_006:0321b13": "法善應羣機不失其時名海潮音此二亦約化他",
    "X13n0285_006:0321b14": "救世悉安寧結成利他功德出世獲常住結成自",
    "X13n0285_006:0321b15": "利功德也。三正明觀音所修法門。",
    "X13n0285_006:0321b16": "我今啟如來如觀音所說譬如人靜居十方俱擊鼓",
    "X13n0285_006:0321b17": "十處一時聞此則圓真實目非觀障外口鼻亦復然",
    "X13n0285_006:0321b18": "(此句宜在下)身以合方知(此句宜在上)心念紛無緒隔垣聽音",
    "X13n0285_006:0321b19": "響遐邇俱可聞五根所不齊是則通真實音聲性動",
    "X13n0285_006:0321b20": "靜聞中為有無無聲號無聞非實聞無性聲無既無",
    "X13n0285_006:0321b21": "滅聲有亦非生生滅二圓離是則常真實縱令在夢",
    "X13n0285_006:0321b22": "想不為不思無覺觀出思惟身心不能及。",
    "X13n0285_006:0321b23": "此言初心之人即可從耳門悟圓通常三德所以",
    "X13n0285_006:0321b24": "的被羣機也如觀音所說者言觀音所說耳根法",
    "X13n0285_006:0321c01": "爾具此圓通常三真實義非必觀音口自說也譬",
    "X13n0285_006:0321c02": "如者舉例之辭非是設喻直就現量為論非是比",
    "X13n0285_006:0321c03": "量正所謂昏迷倒惑其理自存者也圓則量無不",
    "X13n0285_006:0321c04": "周是般若德通則具無礙用是解脫德常則體性",
    "X13n0285_006:0321c05": "不變是法身德又三德皆圓皆通皆常具如前釋。",
    "X13n0285_006:0321c06": "四誨敕當機諦聽學行又三初示其合機二勸",
    "X13n0285_006:0321c07": "其善修三結其真實。今初。",
    "X13n0285_006:0321c08": "今此娑婆國聲論得宣明眾生迷本聞循聲故流轉",
    "X13n0285_006:0321c09": "阿難縱強記不免落邪思豈非隨所淪旋流獲無妄。",
    "X13n0285_006:0321c10": "妄謂緣心聽法即是邪思以緣心但是所聽法音",
    "X13n0285_006:0321c11": "影子決非真能聽法之本聞故也豈非隨妄所而",
    "X13n0285_006:0321c12": "沉淪若能旋流而悟其本聞則便獲無妄矣。二",
    "X13n0285_006:0321c13": "觀其善修。",
    "X13n0285_006:0321c14": "阿難汝諦聽我承佛威力宣說金剛王如幻不思議",
    "X13n0285_006:0321c15": "佛母真三昧汝聞微塵佛一切祕密門欲漏不先除",
    "X13n0285_006:0321c16": "畜聞成過誤將聞持佛佛何不自聞聞聞非自然生",
    "X13n0285_006:0321c17": "因聲有名字旋聞與聲脫能脫欲誰名一根既返源",
    "X13n0285_006:0321c18": "六根成解脫見聞如幻翳三界若空華聞復翳根除",
    "X13n0285_006:0321c19": "塵銷覺圓淨淨極光通達寂照含虗空却來觀世間",
    "X13n0285_006:0321c20": "猶如夢中事摩登伽在夢誰能留汝形如世巧幻師",
    "X13n0285_006:0321c21": "幻作諸男女雖見諸根動要以一機抽息機歸寂然",
    "X13n0285_006:0321c22": "諸幻成無性六根亦如是元依一精明分成六和合",
    "X13n0285_006:0321c23": "一處成休復六用皆不成塵垢應念消成圓明淨妙",
    "X13n0285_006:0321c24": "餘塵尚諸學明極即如來。",
    "X13n0285_006:0322a01": "金剛王如幻不思議佛母真三昧亦作一句讀之",
    "X13n0285_006:0322a02": "破一切惑名金剛王般若德也立一切法名為如",
    "X13n0285_006:0322a03": "幻解脫德也破立同時名不思議法身德也一切",
    "X13n0285_006:0322a04": "諸佛皆從此三昧出故名佛母真三昧六根攀緣",
    "X13n0285_006:0322a05": "六塵總名欲漏今以耳緣法音即是欲漏以此聞",
    "X13n0285_006:0322a06": "為能畜以彼音為所畜能所相黏翻成過誤是故",
    "X13n0285_006:0322a07": "將此聞根以持佛所說之佛法何不自反聞其聞",
    "X13n0285_006:0322a08": "性乎夫聞根非自然生乃因聲而有名字若旋其",
    "X13n0285_006:0322a09": "聞機與聲塵脫既能脫彼聲塵更欲以誰名聞根",
    "X13n0285_006:0322a10": "耶此一耳根既返其源則六根皆成解脫由此見",
    "X13n0285_006:0322a11": "聞諸根皆如幻翳三界塵相總若空華聞性既復",
    "X13n0285_006:0322a12": "翳根已除塵相全銷覺體圓淨矣餘文可知幻師",
    "X13n0285_006:0322a13": "喻無明幻力一機抽喻一精明黏妄發光也圓明",
    "X13n0285_006:0322a14": "是般若淨是解脫妙是法身餘塵指微細無明如",
    "X13n0285_006:0322a15": "來指妙覺極果。三結其真實。",
    "X13n0285_006:0322a16": "大眾及阿難旋汝倒聞機反聞聞自性性成無上道",
    "X13n0285_006:0322a17": "圓通實如是。",
    "X13n0285_006:0322a18": "言真實圓通別無他法但旋轉汝循聲倒聞之妄",
    "X13n0285_006:0322a19": "機反而聞此聞之自性但得見性即成無上道矣。",
    "X13n0285_006:0322a20": "五歎美法勝以寓勸修。",
    "X13n0285_006:0322a21": "此是微塵佛一路涅槃門過去諸如來斯門已成就",
    "X13n0285_006:0322a22": "現在諸菩薩今各入圓明未來修學人當依如是法",
    "X13n0285_006:0322a23": "我亦從中證非唯觀世音。",
    "X13n0285_006:0322a24": "須知此中含有二義一約初機一門深入則耳根",
    "X13n0285_006:0322b01": "圓通不但觀音為然十方三世從此耳門入道者",
    "X13n0285_006:0322b02": "誠復眾多此則單就此一法門亦自豎窮橫徧也",
    "X13n0285_006:0322b03": "二約究竟圓通常性則耳根圓通即是二十五種",
    "X13n0285_006:0322b04": "圓通其餘一切圓通乃至十方三世種種法門皆",
    "X13n0285_006:0322b05": "可名為耳根圓通此則一門一切門一切門一門",
    "X13n0285_006:0322b06": "故云一路涅槃門也不達此旨謂二十四聖尚在",
    "X13n0285_006:0322b07": "門外可乎謂二十四聖更有岐路可乎。六述成",
    "X13n0285_006:0322b08": "佛意結示簡選。",
    "X13n0285_006:0322b09": "誠如佛世尊詢我諸方便以救諸末劫求出世間人",
    "X13n0285_006:0322b10": "成就涅槃心觀世音為最自餘諸方便皆是佛威神",
    "X13n0285_006:0322b11": "(使其)即事(以)捨塵勞非是(此方眾生)長(時)修學淺深同說(之)",
    "X13n0285_006:0322b12": "法(也)。",
    "X13n0285_006:0322b13": "即事捨塵勞猶所云就路還家也餘門圓通深位",
    "X13n0285_006:0322b14": "方達淺位不知但能被於一種夙根成就之人不",
    "X13n0285_006:0322b15": "能三根普被惟此耳根圓通普被三根而妙尤在",
    "X13n0285_006:0322b16": "巧被下根也。七頂禮請加以明真實。",
    "X13n0285_006:0322b17": "頂禮如來藏無漏不思議願加被未來於此門無惑",
    "X13n0285_006:0322b18": "方便易成就堪以教阿難及末劫沉淪但以此根修",
    "X13n0285_006:0322b19": "圓通超餘者真實心如是。",
    "X13n0285_006:0322b20": "如來藏者自性清淨之理體也無漏不思議者究",
    "X13n0285_006:0322b21": "竟圓證之智果也理名法寶智名佛僧即是一體",
    "X13n0285_006:0322b22": "三寶義也真實心如是言真實心要不過如是也。",
    "X13n0285_006:0322b23": "三時眾獲益。",
    "X13n0285_006:0322b24": "於是阿難及諸大眾身心了然得大開示觀佛菩提",
    "X13n0285_006:0322c01": "及大涅槃猶如有人因事遠遊未得歸還明了其家",
    "X13n0285_006:0322c02": "所歸道路普會大眾天龍八部有學二乘及諸一切",
    "X13n0285_006:0322c03": "新發心菩薩其數凡有十恒河沙皆得本心遠塵離",
    "X13n0285_006:0322c04": "垢獲法眼淨性比丘尼聞說偈已成阿羅漢無量眾",
    "X13n0285_006:0322c05": "生皆發無等等阿耨多羅三藐三菩提心。",
    "X13n0285_006:0322c06": "現前一念聞性本圓本通本常圓即實智菩提通",
    "X13n0285_006:0322c07": "即方便菩提常即真性菩提圓即圓淨涅槃通即",
    "X13n0285_006:0322c08": "方便淨涅槃常即性淨涅槃則有理即菩提涅槃",
    "X13n0285_006:0322c09": "乃至究竟菩提涅槃即而常六故言未得歸還六",
    "X13n0285_006:0322c10": "而常即則步步踏著故鄉道路矣得本心者達此",
    "X13n0285_006:0322c11": "現前一念之本體也遠想相之妄塵離識情之虗",
    "X13n0285_006:0322c12": "垢故云獲法眼淨此是如來正法眼藏非次第五",
    "X13n0285_006:0322c13": "眼中之法眼也性尼聞偈成阿羅漢所謂於大教",
    "X13n0285_006:0322c14": "中得小益正為菩薩旁為二乘部在方等明矣發",
    "X13n0285_006:0322c15": "無等等心者無法可等此心心能等一切法此則",
    "X13n0285_006:0322c16": "創聞圓理或是觀行發心或是名字發心也初為",
    "X13n0285_006:0322c17": "當機示圓通本根竟。二為末世示道場方法三",
    "X13n0285_006:0322c18": "初陳請二讚許三宣說。今初。",
    "X13n0285_006:0322c19": "阿難整衣服於大眾中合掌頂禮心迹圓明悲欣交",
    "X13n0285_006:0322c20": "集欲益未來諸眾生故稽首白佛大悲世尊我今已",
    "X13n0285_006:0322c21": "悟成佛法門是中修行得無疑惑常聞如來說如是",
    "X13n0285_006:0322c22": "言自未得度先度人者菩薩發心自覺已圓能覺他",
    "X13n0285_006:0322c23": "者如來應世我雖未度願度末劫一切眾生世尊此",
    "X13n0285_006:0322c24": "諸眾生去佛漸遠邪師說法如恒河沙欲攝其心入",
    "X13n0285_006:0323a01": "三摩地云何令其安立道場遠諸魔事於菩提心得",
    "X13n0285_006:0323a02": "無退屈。",
    "X13n0285_006:0323a03": "幽溪云心者涅槃妙心迹者所明道路吳興云悲",
    "X13n0285_006:0323a04": "者悲昔不聞欣者欣今得悟又念未來眾生未悟",
    "X13n0285_006:0323a05": "故悲觀現前大眾得益故欣。二讚許。",
    "X13n0285_006:0323a06": "爾時世尊於大眾中稱讚阿難善哉善哉如汝所問",
    "X13n0285_006:0323a07": "安立道場救獲眾生末劫沉溺汝今諦聽當為汝說",
    "X13n0285_006:0323a08": "阿難大眾唯然奉教。",
    "X13n0285_006:0323a09": "下逗末劫修道之機上合如來欲說之旨故再稱",
    "X13n0285_006:0323a10": "善也。三宣說二初明根本戒法二明誦呪治習。",
    "X13n0285_006:0323a11": "初中二初總顯三學以戒為本二別示四重以",
    "X13n0285_006:0323a12": "彰無漏。今初。",
    "X13n0285_006:0323a13": "佛告阿難汝常聞我毗奈耶中宣說修行三決定義",
    "X13n0285_006:0323a14": "所謂攝心為戒因戒生定因定發慧是則名為三無",
    "X13n0285_006:0323a15": "漏學。",
    "X13n0285_006:0323a16": "毗奈耶亦云毗尼即律藏也攝心為戒者為字訓",
    "X13n0285_006:0323a17": "作由字言欲攝其心必由持戒也若非以戒攝心",
    "X13n0285_006:0323a18": "何由甄別邪正又必攝心方可名戒正顯持犯不",
    "X13n0285_006:0323a19": "但束身而已由此波羅提木叉戒以攝其心然後",
    "X13n0285_006:0323a20": "生定發慧斯則名為三無漏學若無此戒縱有禪",
    "X13n0285_006:0323a21": "定多智現前必落魔邪成有漏矣問曰攝心為戒",
    "X13n0285_006:0323a22": "攝真心耶攝妄心耶若攝妄心妄本無體云何可",
    "X13n0285_006:0323a23": "攝若攝真心真何用攝又戒法雖一歷四教觀慧",
    "X13n0285_006:0323a24": "則有四別未審如何攝心方成圓戒若云戒即無",
    "X13n0285_006:0323b01": "漏則凡夫持戒報在人天者亦可稱無漏否若成",
    "X13n0285_006:0323b02": "有漏還得名淨戒否答曰真心妄心元非二體隨",
    "X13n0285_006:0323b03": "染緣則全真成妄如水成氷隨淨緣則全妄歸真",
    "X13n0285_006:0323b04": "如氷成水尅論迷真起妄秪因妄為明覺所謂知",
    "X13n0285_006:0323b05": "見立知過在立字亦即自心取自心之取字認悟",
    "X13n0285_006:0323b06": "中迷之認字尅論反妄歸真秪貴不隨分別三種",
    "X13n0285_006:0323b07": "相續所謂知見無見功在無字亦即不取無非幻",
    "X13n0285_006:0323b08": "之不取二字棄生滅守真常之守字脫黏內伏之",
    "X13n0285_006:0323b09": "伏字皆與今攝字同也故知不攝則真心便為妄",
    "X13n0285_006:0323b10": "心能攝則妄心便成真心而攝心妙法無過於戒",
    "X13n0285_006:0323b11": "念念與妙戒相應則名為攝非謂戒有方隅攝是",
    "X13n0285_006:0323b12": "束縛也如下文云必使婬機身心俱斷斷性亦無",
    "X13n0285_006:0323b13": "夫身斷律儀戒也心斷定共戒也斷性亦無道共",
    "X13n0285_006:0323b14": "戒也又身心俱斷故不住生死斷性亦無故不住",
    "X13n0285_006:0323b15": "涅槃又身斷故出生死真諦戒也心斷故遊戲神",
    "X13n0285_006:0323b16": "通俗諦戒也斷性亦無達殺盜婬妄等性即是佛",
    "X13n0285_006:0323b17": "性無復可斷中道第一義諦戒也經文又云眾生",
    "X13n0285_006:0323b18": "不識本心不得真淨皆由隨順殺盜婬故反此三",
    "X13n0285_006:0323b19": "種又則出生無殺盜婬有名鬼倫無名天趣有無",
    "X13n0285_006:0323b20": "相傾起輪迴見若得妙發三摩提者則妙常寂有",
    "X13n0285_006:0323b21": "無二無無二亦滅正與此中身心俱斷斷性亦無",
    "X13n0285_006:0323b22": "義同如此方名淨戒方可稱為攝心方是無漏之",
    "X13n0285_006:0323b23": "學彼以戒善感人天者喻如摩尼博貿一衣一食",
    "X13n0285_006:0323b24": "非法有優劣也故今欲攝心者先備明戒法以為",
    "X13n0285_006:0323c01": "其境次深明觀慧以成其功則庶幾近之矣。二",
    "X13n0285_006:0323c02": "別示四重以彰無漏二初牒徵二詳示。今初。",
    "X13n0285_006:0323c03": "阿難云何攝心我名為戒。",
    "X13n0285_006:0323c04": "言云何善攝其心與身口一齊清淨我方名為戒",
    "X13n0285_006:0323c05": "耶此正總顯非戒決不能攝心非攝心亦決不名",
    "X13n0285_006:0323c06": "戒也。二詳示四初婬戒二殺戒三盜戒四大妄",
    "X13n0285_006:0323c07": "語戒此即比丘四重戒法乃大小乘之根本也。",
    "X13n0285_006:0323c08": "初婬戒生死根本欲為第一故首陳之。",
    "X13n0285_006:0323c09": "若諸世界六道眾生其心不婬則不隨其生死相續",
    "X13n0285_006:0323c10": "汝修三昧本出塵勞婬心不除塵不可出縱有多智",
    "X13n0285_006:0323c11": "禪定現前如不斷婬必落魔道上品魔王中品魔民",
    "X13n0285_006:0323c12": "下品魔女彼等諸魔亦有徒眾各各自謂成無上道",
    "X13n0285_006:0323c13": "我滅度後末法之中多此魔民熾盛世間廣行貪婬",
    "X13n0285_006:0323c14": "為善知識令諸眾生落愛見坑失菩提路汝教世人",
    "X13n0285_006:0323c15": "修三摩地先斷心婬是名如來先佛世尊第一決定",
    "X13n0285_006:0323c16": "清淨明誨是故阿難若不斷婬修禪定者如蒸砂石",
    "X13n0285_006:0323c17": "欲其成飯經百千劫秪名熱砂何以故此非飯本砂",
    "X13n0285_006:0323c18": "石成故汝以婬身求佛妙果縱得妙悟皆是婬根根",
    "X13n0285_006:0323c19": "本成婬輪轉三塗必不能出如來涅槃何路修證必",
    "X13n0285_006:0323c20": "使婬機身心俱斷斷性亦無於佛菩提斯可希冀如",
    "X13n0285_006:0323c21": "我此說名為佛說不如此說即波旬說。",
    "X13n0285_006:0323c22": "此言不但執身不婬須是心亦不婬也縱有多智",
    "X13n0285_006:0323c23": "禪定尚為魔侶況無定慧直墜何疑魔侶為善知",
    "X13n0285_006:0323c24": "識亦復現慈悲相而不斷婬心則落愛坑妄謂婬",
    "X13n0285_006:0324a01": "不障道則落見坑既墮深坑永違覺路矣夫婬心",
    "X13n0285_006:0324a02": "為生死根本決不與佛果相應如砂石決非飯本",
    "X13n0285_006:0324a03": "禪定熏修喻之以蒸不生不滅為本修因然後圓",
    "X13n0285_006:0324a04": "成果地修證喻如蒸米成飯別成魔家邪福喻如",
    "X13n0285_006:0324a05": "蒸砂成熱耳身斷者木叉戒也心斷者禪戒也斷",
    "X13n0285_006:0324a06": "性亦無者無漏戒也此入空意也身斷者律儀及",
    "X13n0285_006:0324a07": "定共也心斷者道共也斷性亦無者涉境而不染",
    "X13n0285_006:0324a08": "也此出段意也身斷者證無漏也心斷者涉境不",
    "X13n0285_006:0324a09": "染也斷性亦無者斷不斷俱寂滅也此中道意也",
    "X13n0285_006:0324a10": "曰婬機者如前偈云雖見諸根動要以一機抽若",
    "X13n0285_006:0324a11": "未息機縱能伏斷煩惱不曾永除幻本故須直向",
    "X13n0285_006:0324a12": "機字覰破則斷與不斷二俱寂滅矣。二殺戒。",
    "X13n0285_006:0324a13": "阿難又諸世界六道眾生其心不殺則不隨其生死",
    "X13n0285_006:0324a14": "相續汝修三昧本出塵勞殺心不除塵不可出縱有",
    "X13n0285_006:0324a15": "多智禪定現前如不斷殺必落神道上品之人為大",
    "X13n0285_006:0324a16": "力鬼中品則為飛行夜叉諸鬼帥等下品當為地行",
    "X13n0285_006:0324a17": "羅剎彼諸鬼神亦有徒眾各各自謂成無上道我滅",
    "X13n0285_006:0324a18": "度後末法之中多此鬼神熾盛世間自言食肉得菩",
    "X13n0285_006:0324a19": "提路阿難我令比丘食五淨肉此肉皆我神力化生",
    "X13n0285_006:0324a20": "本無命根汝婆羅門地多蒸濕加以砂石草菜不生",
    "X13n0285_006:0324a21": "我以大悲神力所加因大慈悲假名為肉汝得其味",
    "X13n0285_006:0324a22": "奈何如來滅度之後食眾生肉名為釋子汝等當知",
    "X13n0285_006:0324a23": "是食肉人縱得心開似三摩地皆大羅剎報終必沉",
    "X13n0285_006:0324a24": "生死苦海非佛弟子如是之人相殺相吞相食未已",
    "X13n0285_006:0324b01": "云何是人得出三界汝教世人修三摩地次斷殺生",
    "X13n0285_006:0324b02": "是名如來先佛世尊第二決定清淨明誨是故阿難",
    "X13n0285_006:0324b03": "若不斷殺修禪定者譬如有人自塞其耳高聲大叫",
    "X13n0285_006:0324b04": "求人不聞此等名為欲隱彌露清淨比丘及諸菩薩",
    "X13n0285_006:0324b05": "於岐路行不蹋生草況以手拔云何大悲取諸眾生",
    "X13n0285_006:0324b06": "血肉充食若諸比丘不服東方絲綿絹帛及是此土",
    "X13n0285_006:0324b07": "靴履裘毳乳酪醍醐如是比丘於世真脫酬還宿債",
    "X13n0285_006:0324b08": "不遊三界何以故服其身分皆為彼緣如人食其地",
    "X13n0285_006:0324b09": "中百糓足不離地必使身心於諸眾生若身身分身",
    "X13n0285_006:0324b10": "心二塗不服不食我說是人真解脫者如我此說名",
    "X13n0285_006:0324b11": "為佛說不如此說即波旬說。",
    "X13n0285_006:0324b12": "此言非但執身不殺須是心亦不殺也五淨肉者",
    "X13n0285_006:0324b13": "不見殺不聞殺不疑為己殺自死鳥殘也五天竺",
    "X13n0285_006:0324b14": "國悉號為婆羅門是尊姓故問曰佛既具足神力",
    "X13n0285_006:0324b15": "何不化作草菜而乃化作五淨肉耶答曰佛順時",
    "X13n0285_006:0324b16": "宜不立異故此地既本不生草菜而今忽生則人",
    "X13n0285_006:0324b17": "將以為怪又復如來滅後設遇草菜不生又將奈",
    "X13n0285_006:0324b18": "何是故佛及比丘遇世饑荒目連請願番取地味",
    "X13n0285_006:0324b19": "及取北洲自然粳等佛皆不許而云後世無目連",
    "X13n0285_006:0324b20": "時又將奈何當知佛法可傳可繼為若此也妄謂",
    "X13n0285_006:0324b21": "殺生食肉無有罪報如自塞其耳殺彼生命如高",
    "X13n0285_006:0324b22": "聲大叫求其不聞不可得也修禪欲出生死故名",
    "X13n0285_006:0324b23": "欲隱殺生連仇結福故名彌露服有二種一者衣",
    "X13n0285_006:0324b24": "服二者服食絲絹綿帛靴履裘毳衣服之服也乳",
    "X13n0285_006:0324c01": "酪醍醐服食之服也然此中雖一概遮止而准諸",
    "X13n0285_006:0324c02": "經律不無分別若絲綿絹帛大小二乘並皆嚴禁",
    "X13n0285_006:0324c03": "以其由此害多命故若靴履裘毳小乘一向聽許",
    "X13n0285_006:0324c04": "大乘亦不全遮以其非專為此而害命故若乳酪",
    "X13n0285_006:0324c05": "醍醐大小並許乃至大涅槃經仍復開聽此經亦",
    "X13n0285_006:0324c06": "云汝常二時眾中持鉢其間或遇乳酪醍醐名為",
    "X13n0285_006:0324c07": "上味後文壇場儀式又仍用此供享三寶以其但",
    "X13n0285_006:0324c08": "分餘潤不害命故今云不服則是充類至盡之意",
    "X13n0285_006:0324c09": "言能不服則彌善耳如人食其地中等者劫初之",
    "X13n0285_006:0324c10": "人身能飛行由食地味及自然粳足不離地以喻",
    "X13n0285_006:0324c11": "服彼眾生身分不能永離眾生之種類也身者血",
    "X13n0285_006:0324c12": "肉之類身分者皮毛等物身既不服其身分不食",
    "X13n0285_006:0324c13": "其身肉心又永無貪求服食之想豈非真解脫者",
    "X13n0285_006:0324c14": "問曰小乘求出生死何故反許五淨及靴履等大",
    "X13n0285_006:0324c15": "乘度生為務何反嚴遮答曰小乘但求自度止須",
    "X13n0285_006:0324c16": "不造殺業不障出世足矣喻如舉家遠逃之人則",
    "X13n0285_006:0324c17": "小債可弗償也大乘須在三界廣化眾生喻如鄉",
    "X13n0285_006:0324c18": "國大姓長者設有分毫負人便有慚色不能自在",
    "X13n0285_006:0324c19": "設化矣行菩薩道者思之。三盜戒。",
    "X13n0285_006:0324c20": "阿難又復世界六道眾生其心不偷則不隨其生死",
    "X13n0285_006:0324c21": "相續汝脩三昧本出塵勞偷心不除塵不可出縱有",
    "X13n0285_006:0324c22": "多智禪定現前如不斷偷必落邪道上品精靈中品",
    "X13n0285_006:0324c23": "妖魅下品邪人諸魅所著彼等羣邪亦有徒眾各各",
    "X13n0285_006:0324c24": "自謂成無上道我滅度後末法之中多此妖邪熾盛",
    "X13n0285_006:0325a01": "世間潛匿姦欺稱善知識各自謂己得上人法詃惑",
    "X13n0285_006:0325a02": "無識恐令失心所過之處其家耗散我教比丘循方",
    "X13n0285_006:0325a03": "乞食令其捨貪成菩提道諸比丘等不自熟食寄於",
    "X13n0285_006:0325a04": "殘生旅泊三界示一往還去已無返云何賊人假我",
    "X13n0285_006:0325a05": "衣服裨販如來造種種(惡)業皆言佛法(應爾)却非(毀)出",
    "X13n0285_006:0325a06": "家具戒比丘(以)為(是)小乘道由是疑誤無量眾生墮",
    "X13n0285_006:0325a07": "無間獄若我滅後其有比丘發心決定修三摩地能",
    "X13n0285_006:0325a08": "於如來形像之前身然一燈燒一指節及於身上爇",
    "X13n0285_006:0325a09": "一香炷我說是人無始宿債一時酬畢長揖世間永",
    "X13n0285_006:0325a10": "脫諸漏雖未即明無上覺路是人於法已決定心若",
    "X13n0285_006:0325a11": "不為此捨身微因縱成無為必還生人酬其宿債如",
    "X13n0285_006:0325a12": "我馬麥正等無異汝教世人修三摩地後斷偷盜是",
    "X13n0285_006:0325a13": "名如來先佛世尊第三決定清淨明誨是故阿難若",
    "X13n0285_006:0325a14": "不斷偷修禪定者譬如有人水灌漏巵欲求其滿縱",
    "X13n0285_006:0325a15": "經塵劫終無平復若諸比丘衣鉢之餘分寸不畜乞",
    "X13n0285_006:0325a16": "食餘分施餓眾生於大集會合掌禮眾有人捶詈同",
    "X13n0285_006:0325a17": "於稱讚必使身心二俱捐捨身肉骨血與眾生共不",
    "X13n0285_006:0325a18": "將如來不了義說迴為己解以誤初學佛印是人得",
    "X13n0285_006:0325a19": "真三昧如我所說名為佛說不如此說即波旬說。",
    "X13n0285_006:0325a20": "此言非但執身不盜須是心亦不偷也邪道者奸",
    "X13n0285_006:0325a21": "欺之類精靈者盜日月之精氣而為神靈妖魅者",
    "X13n0285_006:0325a22": "盜人精氣為妖魅鬼循方乞食者謂循順方法而",
    "X13n0285_006:0325a23": "行乞食僧祇律中名為分衛言分施眾僧衛護道",
    "X13n0285_006:0325a24": "力也肇法師云乞食略有四意一為福利眾生二",
    "X13n0285_006:0325b01": "為折伏憍慢三為知身有苦四為除去滯著裨販",
    "X13n0285_006:0325b02": "如來者裨附佛法貪販利養也身然一燈等者依",
    "X13n0285_006:0325b03": "於身見而起偷心故以捨身微因對治盜業溫陵",
    "X13n0285_006:0325b04": "云一切難捨無如己身難捨能捨則自餘貪愛決",
    "X13n0285_006:0325b05": "能棄捨故曰是人於法已決定心也苟但捨身而",
    "X13n0285_006:0325b06": "心不決捨則無益於道故下文云必使身心二俱",
    "X13n0285_006:0325b07": "捐捨如我馬麥等者佛於往世曾詬比丘可食馬",
    "X13n0285_006:0325b08": "麥故於毗蘭邑中食麥三月以示宿債必償也禪",
    "X13n0285_006:0325b09": "定喻水偷心喻如漏巵衣鉢之餘分寸不畜是貪",
    "X13n0285_006:0325b10": "心畢捨乞食餘分施餓眾法是慳心畢捨於大集",
    "X13n0285_006:0325b11": "會合掌禮眾是畢捨慢心有人捶詈同於稱讚是",
    "X13n0285_006:0325b12": "畢捨瞋心不將如來不了義說等者上文是於依",
    "X13n0285_006:0325b13": "正二報永斷偷心此即於佛法上永斷偷心也謂",
    "X13n0285_006:0325b14": "若欲說法利生接引初學必須備討如來大小教",
    "X13n0285_006:0325b15": "典知其四悉因緣不可但執一義一解而自以為",
    "X13n0285_006:0325b16": "是兼以悞初學也。四大妄語戒。",
    "X13n0285_006:0325b17": "阿難如是世界六道眾生雖則身心無殺盜婬三行",
    "X13n0285_006:0325b18": "已圓若大妄語即三摩地不得清淨成愛見魔失如",
    "X13n0285_006:0325b19": "來種所謂未得謂得未證言證或求世間尊勝第一",
    "X13n0285_006:0325b20": "謂前人言我今已得須陀洹果斯陀洹果阿那含果",
    "X13n0285_006:0325b21": "阿羅漢道辟支佛乘十地地前諸位菩薩求彼禮懺",
    "X13n0285_006:0325b22": "貪其供養是一顛迦銷滅佛種如人以刀斷多羅木",
    "X13n0285_006:0325b23": "佛記是人永殞善根無復知見沉三苦海不成三昧",
    "X13n0285_006:0325b24": "我滅度後勅諸菩薩及阿羅漢應身生彼末法之中",
    "X13n0285_006:0325c01": "作種種形度諸輪轉或作沙門白衣居士人王宰官",
    "X13n0285_006:0325c02": "童男童女如是乃至婬女寡婦姦偷屠販與其同事",
    "X13n0285_006:0325c03": "稱讚佛乘令其身心入三摩地終不自言我真菩薩",
    "X13n0285_006:0325c04": "真阿羅漢洩佛密因輕言(之於)未學(人前)唯除命終陰有",
    "X13n0285_006:0325c05": "遺付云何是人惑亂眾生成大妄語汝教世人修三",
    "X13n0285_006:0325c06": "摩地後復斷除諸大妄語是名如來先佛世尊第四",
    "X13n0285_006:0325c07": "決定清淨明誨是故阿難若不斷其大妄語者如刻",
    "X13n0285_006:0325c08": "人糞為旃檀形欲求香氣無有是處我教比丘直心",
    "X13n0285_006:0325c09": "道場於四威儀一切行中尚無虗假云何自稱得上",
    "X13n0285_006:0325c10": "人法譬如窮人妄號帝王自取誅滅況復法王如何",
    "X13n0285_006:0325c11": "妄竊因地不真果招紆曲求佛菩提如噬臍人欲誰",
    "X13n0285_006:0325c12": "成就若諸比丘心如直弦一切真實入三摩地永無",
    "X13n0285_006:0325c13": "魔事我印是人成就菩薩無上知覺如我所說名為",
    "X13n0285_006:0325c14": "佛說不如此說即波旬說。",
    "X13n0285_006:0325c15": "愛見魔者稍有所得起增上慢則是愛魔執此是",
    "X13n0285_006:0325c16": "實餘皆虗妄則是見魔又借此貪求供養則是愛",
    "X13n0285_006:0325c17": "魔執性廢修妄謂已實齊於諸聖則是見魔也地",
    "X13n0285_006:0325c18": "前諸位即信住行向一顛迦即是一闡提三乘聖",
    "X13n0285_006:0325c19": "果喻如栴檀名利惡心喻如糞穢噬臍人者人不",
    "X13n0285_006:0325c20": "能自噬其臍以喻悔無所及或云麝被人逐自噬",
    "X13n0285_006:0325c21": "其臍雖復噬臍終不免難也餘皆如文可知。"
}