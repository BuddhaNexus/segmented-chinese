{
    "T26n1537_012:0509a07": "阿毘達磨法蘊足論卷第十二",
    "T26n1537_012:0509a09": "尊者大目乾連造",
    "T26n1537_012:0509a10": "三藏法師玄奘奉　詔譯",
    "T26n1537_012:0509a11": "緣起品第二十一之餘",
    "T26n1537_012:0509a12": "◎云何名色緣觸？謂眼及色為緣生眼識，三",
    "T26n1537_012:0509a13": "和合故生觸。此中眼及色，名為色；即彼所生",
    "T26n1537_012:0509a14": "受想行識，名為名。如是名色為緣生眼觸，是",
    "T26n1537_012:0509a15": "名名色為緣觸。乃至意及法為緣生意識，三",
    "T26n1537_012:0509a16": "和合故生觸。此中諸意識所了色，名為色；即",
    "T26n1537_012:0509a17": "彼所生受想行識，名為名。如是名色為緣生",
    "T26n1537_012:0509a18": "意觸，是名名色緣觸。復次《教誨頗勒窶那經》",
    "T26n1537_012:0509a19": "中佛作是說：頗勒窶那！識為食故，後有生起。",
    "T26n1537_012:0509a20": "此識云何？謂健達縛。廣說乃至與羯剌藍自",
    "T26n1537_012:0509a21": "體和合。此羯剌藍自體和合，名為色；即彼所",
    "T26n1537_012:0509a22": "生受想行識，名為名。爾時非理作意俱生名",
    "T26n1537_012:0509a23": "色為緣，母胎藏中諸觸生起，是名名色緣",
    "T26n1537_012:0509a24": "觸。復次《教誨莎底經》中佛作是說：三事和合",
    "T26n1537_012:0509a25": "入母胎藏，廣說乃至此識無間入母胎藏。此",
    "T26n1537_012:0509a26": "所託胎，名為色；即彼所生受想行識，名為名。",
    "T26n1537_012:0509a27": "爾時非理作意俱生名色為緣，母胎藏中諸",
    "T26n1537_012:0509a28": "觸生起，是名名色緣六處。復有一類，由貪",
    "T26n1537_012:0509a29": "瞋癡纏縛心故，造身語意三種惡行。此中身",
    "T26n1537_012:0509b01": "語惡行，名為色；意惡行，名為名。由此惡行名",
    "T26n1537_012:0509b02": "色為緣，身壞命終墮於地獄諸觸生起，是名",
    "T26n1537_012:0509b03": "名色緣觸。如說地獄，傍生、鬼界應知亦爾。復",
    "T26n1537_012:0509b04": "有一類，於人趣樂繫心希求，因此希求。造",
    "T26n1537_012:0509b05": "能感人趣身語意妙行。此中身語妙行，名為",
    "T26n1537_012:0509b06": "色；意妙行，名為名。由此妙行名色為緣，身壞",
    "T26n1537_012:0509b07": "命終生於人趣諸觸生起，是名名色緣觸。如",
    "T26n1537_012:0509b08": "說人趣，四大王眾天乃至他化自在天應知",
    "T26n1537_012:0509b09": "亦爾。復有一類，於梵眾天繫心悕求，因此",
    "T26n1537_012:0509b10": "悕求勤修加行，離欲惡不善法乃至初靜",
    "T26n1537_012:0509b11": "慮具足住。於此定中，諸身律儀、語律儀、命",
    "T26n1537_012:0509b12": "清淨，名為色；即彼所生受想行識，名為名。由",
    "T26n1537_012:0509b13": "此為緣，身壞命終生梵眾天眾同分中諸",
    "T26n1537_012:0509b14": "觸生起，是名名色緣觸。如說梵眾天，梵輔天",
    "T26n1537_012:0509b15": "乃至非想非非想天，隨其所應當知亦爾。復",
    "T26n1537_012:0509b16": "次《大因緣經》中尊者慶喜問佛：「諸觸為有緣",
    "T26n1537_012:0509b17": "不？」佛言：「有緣，此謂名色。廣說乃至若依止此",
    "T26n1537_012:0509b18": "相施設名身。此相若無，為可施設增語觸",
    "T26n1537_012:0509b19": "不？」「不也。世尊！」「若依止此相施設色身。此相若",
    "T26n1537_012:0509b20": "無為，可施設有對觸不？」「不也。世尊！」「若名色身",
    "T26n1537_012:0509b21": "都無所有，為可施設有諸觸不？」「不也。世尊！」「是",
    "T26n1537_012:0509b22": "故慶喜！諸觸皆以名色為緣，是名名色緣觸。」",
    "T26n1537_012:0509b23": "如是諸觸，名色為緣、名色為依、名色為建",
    "T26n1537_012:0509b24": "立故，起等起、生等生、聚集出現，故名名色",
    "T26n1537_012:0509b25": "緣觸。",
    "T26n1537_012:0509b26": "云何六處緣觸？謂眼及色為緣生眼識，三和",
    "T26n1537_012:0509b27": "合故生觸，乃至意及法為緣生意識，三和合",
    "T26n1537_012:0509b28": "故生觸，是名六處緣觸。復次眼及色為緣生",
    "T26n1537_012:0509b29": "眼識，三和合故生觸。此中眼為內緣，色為外",
    "T26n1537_012:0509c01": "緣生眼觸。乃至意及法為緣生意識，三和合",
    "T26n1537_012:0509c02": "故生觸，此中意為內緣，法為外緣生意觸。",
    "T26n1537_012:0509c03": "是名六處緣觸。復次眼及色為緣生眼識，三",
    "T26n1537_012:0509c04": "和合故生觸。此中眼觸，以眼色眼識為緣，乃",
    "T26n1537_012:0509c05": "至意及法為緣生意識，三和合故生觸。此中",
    "T26n1537_012:0509c06": "意觸，以意法意識為緣，是名六處緣觸。復次",
    "T26n1537_012:0509c07": "眼及色為緣生眼識，三和合故生觸。此中眼、",
    "T26n1537_012:0509c08": "色、眼識皆非是觸，由三和合而有觸生。乃至",
    "T26n1537_012:0509c09": "意及法為緣生意識，三和合故生觸。此中意、",
    "T26n1537_012:0509c10": "法、意識皆非是觸，由三和合而有觸生。是名",
    "T26n1537_012:0509c11": "六處緣觸。如是諸觸，六處為緣、六處為依、六",
    "T26n1537_012:0509c12": "處為建立故、起等起、生等生、聚集出現，故名",
    "T26n1537_012:0509c13": "六處緣觸。",
    "T26n1537_012:0509c14": "云何觸緣受？謂眼及色為緣生眼識，三和合",
    "T26n1537_012:0509c15": "故生觸，觸為緣生受。乃至意及法為緣生意",
    "T26n1537_012:0509c16": "識，三和合故生觸，觸為緣故生受。是名觸緣",
    "T26n1537_012:0509c17": "受。復次眼及色為緣生眼識，三和合故生觸，",
    "T26n1537_012:0509c18": "或順樂受、或順苦受、或順不苦不樂受，順樂",
    "T26n1537_012:0509c19": "受觸為緣生樂受、順苦受觸為緣生苦受、順",
    "T26n1537_012:0509c20": "不苦不樂受觸為緣生不苦不樂受。乃至意",
    "T26n1537_012:0509c21": "及法為緣生意識，三和合故生觸，或順樂受、",
    "T26n1537_012:0509c22": "或順苦受、或順不苦不樂受，順樂受觸為緣",
    "T26n1537_012:0509c23": "生樂受、順苦受觸為緣生苦受、順不苦不樂",
    "T26n1537_012:0509c24": "受觸為緣生不苦不樂受，是名觸緣受。復次",
    "T26n1537_012:0509c25": "如契經說，尊者慶喜告瞿史羅長者言：眼界、",
    "T26n1537_012:0509c26": "色界、眼識界，自體各別，順樂受二為緣生眼",
    "T26n1537_012:0509c27": "識，三和合故生觸，名順樂受觸，此順樂受觸",
    "T26n1537_012:0509c28": "為緣生樂受。順苦受二為緣生眼識，三和合",
    "T26n1537_012:0509c29": "故生觸，名順苦受觸，此順苦受觸為緣生苦",
    "T26n1537_012:0510a01": "受。順不苦不樂受二為緣生眼識，三和合故",
    "T26n1537_012:0510a02": "生觸，名順不苦不樂受觸，此順不苦不樂受",
    "T26n1537_012:0510a03": "觸為緣生不苦不樂受。餘五三界，廣說亦爾，",
    "T26n1537_012:0510a04": "是名觸緣受。復次《大因緣經》中尊者慶喜問",
    "T26n1537_012:0510a05": "佛：「諸受為有緣不？」佛言：「有緣，此緣謂觸。廣說",
    "T26n1537_012:0510a06": "乃至若無眼觸，為有眼觸為緣，生內樂受苦",
    "T26n1537_012:0510a07": "受不苦不樂受不？」「不也。世尊！」「乃至若無意觸，",
    "T26n1537_012:0510a08": "為有意觸為緣，生內樂受苦受不苦不樂受",
    "T26n1537_012:0510a09": "不？」「不也。世尊！」「若全無觸，為可施設有諸受不？」",
    "T26n1537_012:0510a10": "「不也。世尊！」「是故慶喜！諸受無不以觸為緣，是",
    "T26n1537_012:0510a11": "名觸緣受。」如是諸受，觸為緣、觸為依、觸為建",
    "T26n1537_012:0510a12": "立故、起等起、生等生、聚集出現，故名觸緣受。",
    "T26n1537_012:0510a13": "云何受緣愛？謂眼及色為緣生眼識，三和合",
    "T26n1537_012:0510a14": "故生觸，觸為緣故生受，受為緣故生愛。乃至",
    "T26n1537_012:0510a15": "意及法為緣生意識，三和合故生觸，觸為緣",
    "T26n1537_012:0510a16": "故生受，受為緣生愛。是名受緣愛。復次眼",
    "T26n1537_012:0510a17": "味受為緣故，數復於眼隨順而住。由隨順故，",
    "T26n1537_012:0510a18": "數復於眼起貪等貪，執藏防護堅著愛染。乃",
    "T26n1537_012:0510a19": "至意味受為緣故，數復於意隨順而住。由隨",
    "T26n1537_012:0510a20": "順故，數復於意起貪等貪，執藏防護堅著愛",
    "T26n1537_012:0510a21": "染。是名受緣愛。復次《取蘊經》中佛作是說：苾",
    "T26n1537_012:0510a22": "芻當知，我於色味已審尋思。諸有於色，或已",
    "T26n1537_012:0510a23": "起味、或今起味，我以正慧審見審知。彼以",
    "T26n1537_012:0510a24": "色味受為緣故，數復於色隨順而住。由隨順",
    "T26n1537_012:0510a25": "故，數復於色起貪等貪，執藏防護堅著愛染。",
    "T26n1537_012:0510a26": "乃至我於識味以審尋思。諸有於識，或已",
    "T26n1537_012:0510a27": "起味、或今起味，我以正慧審見審知。彼以識",
    "T26n1537_012:0510a28": "味，受為緣故，數復於識隨順而住。由隨順",
    "T26n1537_012:0510a29": "故，數復於識起貪等貪，執藏防護堅著愛染，",
    "T26n1537_012:0510b01": "是名受緣愛。復次《取蘊經》中世尊又說：苾芻",
    "T26n1537_012:0510b02": "當知，若諸色中都無味者，有情不應於色起",
    "T26n1537_012:0510b03": "染。以諸色中非都無味，是故有情於色起染。",
    "T26n1537_012:0510b04": "彼以色味受為緣故，數復於色隨順而住。由",
    "T26n1537_012:0510b05": "隨順故，數復於色起貪等貪，執藏防護堅著",
    "T26n1537_012:0510b06": "愛染。乃至若諸識中都無味者，有情不應於",
    "T26n1537_012:0510b07": "識起染。以諸識中非都無味，是故有情於識",
    "T26n1537_012:0510b08": "起染。彼以識味受為緣故，數復於識隨順而",
    "T26n1537_012:0510b09": "住。由隨順故起貪等貪，執藏防護堅著愛染，",
    "T26n1537_012:0510b10": "是名受緣愛。復次《六處經》中佛作是說：苾芻",
    "T26n1537_012:0510b11": "當知，我於眼味，已審尋思。諸有於眼，或已起",
    "T26n1537_012:0510b12": "味、或今起味，我以正慧審見審知。彼以眼",
    "T26n1537_012:0510b13": "味受為緣故，數復於眼隨順而住。由隨順故，",
    "T26n1537_012:0510b14": "數復於眼起貪等貪，執藏防護堅著愛染。乃",
    "T26n1537_012:0510b15": "至我於意味，已審尋思。諸有於意，或已起味、",
    "T26n1537_012:0510b16": "或今起味，我以正慧審見審知。彼以意味，受",
    "T26n1537_012:0510b17": "為緣故，數復於意隨順而住。由隨順故，數復",
    "T26n1537_012:0510b18": "於意起貪等貪，執藏防護堅著愛染，是名受",
    "T26n1537_012:0510b19": "緣愛。復次《六處經》中世尊又說：苾芻當知，若",
    "T26n1537_012:0510b20": "諸眼中都無味者，有情不應於眼起染。以諸",
    "T26n1537_012:0510b21": "眼中非都無味，是故有情於眼起染。彼以眼",
    "T26n1537_012:0510b22": "味受為緣故，數復於眼隨順而住。由隨順故，",
    "T26n1537_012:0510b23": "數復於眼起貪等貪，執藏防護堅著愛染。乃",
    "T26n1537_012:0510b24": "至若諸意中都無味者，有情不應於意起染。",
    "T26n1537_012:0510b25": "以諸意中非都無味，是故有情於意起味。彼",
    "T26n1537_012:0510b26": "以意味受為緣故，數復於意隨順而住。由隨",
    "T26n1537_012:0510b27": "順故，數復於意起貪等貪，執藏防護堅著愛",
    "T26n1537_012:0510b28": "染，是名受緣愛。復次《六處經》中世尊復說：",
    "T26n1537_012:0510b29": "苾芻當知，我於色味，已審尋思。諸有於色，或",
    "T26n1537_012:0510c01": "已起味、或今起味、我以正慧審見審知。彼以",
    "T26n1537_012:0510c02": "色味受為緣故、數復於色隨順而住。由隨順",
    "T26n1537_012:0510c03": "故、數復於色起貪等貪、執藏防護堅著愛染。",
    "T26n1537_012:0510c04": "乃至我於法味，已審尋思。諸有於法，或已起",
    "T26n1537_012:0510c05": "味、或今起味，我以正慧審見審知。彼以法",
    "T26n1537_012:0510c06": "味受為緣故，數復於法隨順而住。由隨順故，",
    "T26n1537_012:0510c07": "數復於法起貪等貪，執藏防護堅著愛染，是",
    "T26n1537_012:0510c08": "名受緣愛。復次《六處經》中世尊又說：苾芻當",
    "T26n1537_012:0510c09": "知，若諸色中都無味者，有情不應於色起",
    "T26n1537_012:0510c10": "染。以諸色中非都無味，是故有情於色起染。",
    "T26n1537_012:0510c11": "彼以色味受為緣故，數復於色隨順而住。由",
    "T26n1537_012:0510c12": "隨順故，數復於色起貪等貪，執藏防護堅著",
    "T26n1537_012:0510c13": "愛染。乃至若諸法中都無味者，有情不應於",
    "T26n1537_012:0510c14": "法起染。以諸法中非都無味，是故有情於法",
    "T26n1537_012:0510c15": "起染。彼以法味受為緣故，數復於法隨順而",
    "T26n1537_012:0510c16": "住。由隨順故，數復於法起貪等貪，執藏防護",
    "T26n1537_012:0510c17": "堅著愛染，是名受緣愛。復次佛為大名離呫",
    "T26n1537_012:0510c18": "毘說：大名當知，若色一向是苦非樂、非樂所",
    "T26n1537_012:0510c19": "隨、非樂喜受之所纏執，應無有情為求樂故，",
    "T26n1537_012:0510c20": "於諸色中起貪起染、煩惱纏縛。大名！以色非",
    "T26n1537_012:0510c21": "一向苦，彼亦是樂、是樂所隨、是樂喜受之所",
    "T26n1537_012:0510c22": "纏執，故有有情為求樂故，於諸色中起貪",
    "T26n1537_012:0510c23": "起染、煩惱纏縛。彼以色味受為緣故，數復於",
    "T26n1537_012:0510c24": "色隨順而住。由隨順故，數復於色起貪等貪，",
    "T26n1537_012:0510c25": "執藏防護堅著愛染。乃至若識一向是苦非",
    "T26n1537_012:0510c26": "樂，非樂所隨、非樂喜受之所纏執，應無有情",
    "T26n1537_012:0510c27": "為求樂故，於諸色中起貪起染、煩惱纏縛。大",
    "T26n1537_012:0510c28": "名！以識非一向苦，彼亦是樂、是樂所隨、是樂",
    "T26n1537_012:0510c29": "喜受之所纏執，故有有情為求樂故，於諸識",
    "T26n1537_012:0511a01": "中起貪起染、煩惱纏縛。彼以識味受為緣",
    "T26n1537_012:0511a02": "故，數復於識隨順而住。由隨順故，數復於",
    "T26n1537_012:0511a03": "識起貪等貪，執藏防護堅著愛染，是名受緣",
    "T26n1537_012:0511a04": "愛。復次《滿月經》中佛作是說：苾芻當知，色為",
    "T26n1537_012:0511a05": "緣故，起樂生喜，是名色味。彼以色味，受為緣",
    "T26n1537_012:0511a06": "故，數復於色隨順而住。由隨順故，數復於",
    "T26n1537_012:0511a07": "色起貪等貪，執藏防護堅著愛染。乃至識為",
    "T26n1537_012:0511a08": "緣故，起樂生喜，是名識味。彼以識味，受為緣",
    "T26n1537_012:0511a09": "故，數復於識隨順而住。由隨順故起貪等",
    "T26n1537_012:0511a10": "貪，執藏防護堅著愛染，是名受緣愛。復次《大",
    "T26n1537_012:0511a11": "因緣經》中佛告慶喜：「愛為緣故求，求為緣故",
    "T26n1537_012:0511a12": "得，得為緣故集，集為緣故著，著為緣故貪，貪",
    "T26n1537_012:0511a13": "為緣故慳，慳為緣故攝受，攝受為緣故防護，",
    "T26n1537_012:0511a14": "因防護故，執持刀仗、鬪訟諍競、諂詐虛誑，生",
    "T26n1537_012:0511a15": "無量種惡不善法。」佛告慶喜：「執持刀仗、鬪訟",
    "T26n1537_012:0511a16": "諍競、諂詐虛誑，生無量種惡不善法，皆因防",
    "T26n1537_012:0511a17": "護。防護為緣，有如是事。防護若無，有此事",
    "T26n1537_012:0511a18": "不？」阿難陀曰：「不也。世尊！」「是故執持刀仗等",
    "T26n1537_012:0511a19": "事，防護為由緒、防護為因、防護為集、防護",
    "T26n1537_012:0511a20": "為緣而得生起。如是防護，因於攝受。攝受為",
    "T26n1537_012:0511a21": "緣，而有防護。攝受若無，有防護不？」「不也。世尊！」",
    "T26n1537_012:0511a22": "「是故防護，攝受為由緒、攝受為因、攝受為集、",
    "T26n1537_012:0511a23": "攝受為緣而得生起。廣說乃至如是諸求皆",
    "T26n1537_012:0511a24": "因於愛，愛為緣故而有諸求。此愛若無，為有",
    "T26n1537_012:0511a25": "求不？」「不也。世尊！」「是故諸求，愛為由緒、愛為其",
    "T26n1537_012:0511a26": "因、愛為其集、愛為其緣而得生起。慶喜當",
    "T26n1537_012:0511a27": "知，愛有二種：一者欲愛；二者有愛。此二種",
    "T26n1537_012:0511a28": "愛，依受而有。受若無者，二愛亦無，是名受",
    "T26n1537_012:0511a29": "緣愛。」如是諸愛，受為緣、受為依、受為建",
    "T26n1537_012:0511b01": "立故，起等起、生等生、聚集出現，故名受緣",
    "T26n1537_012:0511b02": "愛。",
    "T26n1537_012:0511b03": "云何愛緣取？謂彼初生，說名為愛。愛增盛",
    "T26n1537_012:0511b04": "位，轉名為取。此復如何？謂如有一，於諸欲",
    "T26n1537_012:0511b05": "境繫心觀察，起欲貪纏。彼從此纏復起餘",
    "T26n1537_012:0511b06": "纏，增上轉增上、猛利轉猛利、圓滿轉圓滿。前",
    "T26n1537_012:0511b07": "所起纏，說名為愛；後所起纏，轉名為取，是名",
    "T26n1537_012:0511b08": "愛緣取。復如有一，於諸色境或無色境，繫心",
    "T26n1537_012:0511b09": "觀察，起色貪纏或無色貪纏。彼從此纏，復起",
    "T26n1537_012:0511b10": "餘纏，增上轉增上、猛利轉猛利、圓滿轉圓滿。",
    "T26n1537_012:0511b11": "前所起纏，說名為愛；後所起纏，轉名為取，",
    "T26n1537_012:0511b12": "是名愛緣取。復次《險坑經》中佛作是說：吾為",
    "T26n1537_012:0511b13": "汝等諸苾芻眾，宣說簡擇諸蘊法要，謂四念",
    "T26n1537_012:0511b14": "住、四正勝、四神足、五根、五力、七等覺支、八",
    "T26n1537_012:0511b15": "支聖道。如是宣說簡擇諸蘊正法要時，而有",
    "T26n1537_012:0511b16": "一類懷愚癡者，於我所說不住猛利信愛恭",
    "T26n1537_012:0511b17": "敬，彼遲證得無上漏盡。復有一類懷聰叡者，",
    "T26n1537_012:0511b18": "於我所說能住猛利信愛恭敬，彼速證得無",
    "T26n1537_012:0511b19": "上漏盡。復有一類，於我所說色蘊法中等隨",
    "T26n1537_012:0511b20": "觀我，此能觀行，以誰為緣、用誰為集、是誰種",
    "T26n1537_012:0511b21": "類、從誰而生？謂無明觸所生諸受為緣生愛，",
    "T26n1537_012:0511b22": "此所生行以彼為緣、用彼為集、是彼種類、從",
    "T26n1537_012:0511b23": "彼而生。此能生愛，以誰為緣、用誰為集、是誰",
    "T26n1537_012:0511b24": "種類、從誰而生？謂無明觸所生諸受，此所生",
    "T26n1537_012:0511b25": "愛以受為緣、用受為集、是受種類、從受而",
    "T26n1537_012:0511b26": "生。此能生受，以誰為緣、用誰為集、是誰種",
    "T26n1537_012:0511b27": "類、從誰而生？謂無明觸。此所生受，以觸為",
    "T26n1537_012:0511b28": "緣、用觸為集、是觸種類、從觸而生。此能生",
    "T26n1537_012:0511b29": "觸，以誰為緣、用誰為集、是誰種類、從誰而",
    "T26n1537_012:0511c01": "生？謂六處。此所生觸，以六處為緣、用六處",
    "T26n1537_012:0511c02": "為集、是六處種類、從六處而生。如是六處，無",
    "T26n1537_012:0511c03": "常有為、是所造作、從眾緣生。如是觸、受、愛、能",
    "T26n1537_012:0511c04": "觀行，亦無常有為、是所造作、從眾緣生。此等",
    "T26n1537_012:0511c05": "隨觀色為我者，是有身見現所起纏。彼從此",
    "T26n1537_012:0511c06": "纏，復起餘纏，增上轉增上、猛利轉猛利、圓滿",
    "T26n1537_012:0511c07": "轉圓滿。前所起纏，說名為愛；後所起纏，轉名",
    "T26n1537_012:0511c08": "為取，是名愛緣取。有不於色等隨觀我而等",
    "T26n1537_012:0511c09": "隨觀我，有諸色有不等隨觀我，有諸色而等",
    "T26n1537_012:0511c10": "隨觀色是我所，有不等隨觀色是我所而等",
    "T26n1537_012:0511c11": "隨觀我在色中，有不等隨觀我在色中而",
    "T26n1537_012:0511c12": "等隨觀受想行識為我，有不等隨觀受想",
    "T26n1537_012:0511c13": "行識為我而等隨觀我有受想行識，有不等",
    "T26n1537_012:0511c14": "隨觀我有受想行識而等隨觀受想行識是",
    "T26n1537_012:0511c15": "我所，有不等隨觀受想行識是我所而等隨",
    "T26n1537_012:0511c16": "觀我在受想行識中，有不等隨觀我在受想",
    "T26n1537_012:0511c17": "行識中而起疑惑，有不起疑惑而起有見、無",
    "T26n1537_012:0511c18": "有見，有不起有見、無有見而不離我慢。故由",
    "T26n1537_012:0511c19": "等隨觀我及我所而起我慢。此我慢行，以誰",
    "T26n1537_012:0511c20": "為緣、用誰為集、是誰種類、從誰而生？謂無",
    "T26n1537_012:0511c21": "明觸所生諸受為緣生愛。此所生行，以彼",
    "T26n1537_012:0511c22": "為緣、用彼為集、是彼種類、從彼而生。廣說乃",
    "T26n1537_012:0511c23": "至如是六處，無常有為、是所造作、從眾緣",
    "T26n1537_012:0511c24": "生。如是觸、受、愛、我慢、行，亦無常有為、是所造",
    "T26n1537_012:0511c25": "作、從眾緣生。如是我慢，是有身見所起慢",
    "T26n1537_012:0511c26": "纏。彼從此纏，復起餘纏，增上轉增上、猛利",
    "T26n1537_012:0511c27": "轉猛利、圓滿轉圓滿。前所起纏，說名為愛；後",
    "T26n1537_012:0511c28": "所起纏，轉名為取，是名愛緣取。復次有執世",
    "T26n1537_012:0511c29": "間常、或無常、或亦常亦無常、或非常非無常。",
    "T26n1537_012:0512a01": "執世間有邊、或無邊、或亦有邊亦無邊、或非",
    "T26n1537_012:0512a02": "有邊非無邊。執命者即身、執命者異身。執如",
    "T26n1537_012:0512a03": "來死後是有、或非有、或亦有亦非有、或非有",
    "T26n1537_012:0512a04": "非非有。皆是邊執見現所起纏。彼從此纏，",
    "T26n1537_012:0512a05": "復起餘纏，增上轉增上、猛利轉猛利、圓滿轉",
    "T26n1537_012:0512a06": "圓滿。前所起纏，說名為愛；後所起纏，轉名",
    "T26n1537_012:0512a07": "為取，是名愛緣取。復次有執世尊非如來、應、",
    "T26n1537_012:0512a08": "正等覺乃至非天人師。執佛正法非善說、現",
    "T26n1537_012:0512a09": "見乃至非智者內證。執佛弟子非具足妙行",
    "T26n1537_012:0512a10": "乃至非隨法行。或執無苦無集無滅無道。或",
    "T26n1537_012:0512a11": "執無一切行無常、無一切法無我、無涅槃寂",
    "T26n1537_012:0512a12": "靜。皆是邪見現所起纏。彼從此纏，復起餘",
    "T26n1537_012:0512a13": "纏，增上轉增上、猛利轉猛利、圓滿轉圓滿。前",
    "T26n1537_012:0512a14": "所起纏，說名為愛；後所起纏，轉名為取，是",
    "T26n1537_012:0512a15": "名愛緣取。復次有執世間是常，此實餘迷謬。",
    "T26n1537_012:0512a16": "或是無常，乃至如來死後非有非非有，此實",
    "T26n1537_012:0512a17": "餘迷謬。皆是見取現所起纏。彼從此纏，復",
    "T26n1537_012:0512a18": "起餘纏，增上轉增上、猛利轉猛利、圓滿轉",
    "T26n1537_012:0512a19": "圓滿。前所起纏，說名為愛；後所起纏，轉名為",
    "T26n1537_012:0512a20": "取，是名愛緣取。復次有起戒取、或起禁取、",
    "T26n1537_012:0512a21": "或起戒禁取，謂此戒此禁此戒禁，能清淨、",
    "T26n1537_012:0512a22": "能解脫、能出離、能超苦樂至超苦樂處。皆",
    "T26n1537_012:0512a23": "是戒禁取現所起纏。彼從此纏，復起餘纏，",
    "T26n1537_012:0512a24": "增上轉增上、猛利轉猛利、圓滿轉圓滿。前",
    "T26n1537_012:0512a25": "所起纏，說名為愛；後所起纏，轉名為取，是",
    "T26n1537_012:0512a26": "名愛緣取。復次有於世尊而起猶預，為是",
    "T26n1537_012:0512a27": "如來應正等覺、為非如來應正等覺？乃至",
    "T26n1537_012:0512a28": "為是天人師、為非天人師？於佛正法而起",
    "T26n1537_012:0512a29": "猶預，為是善說現見、為非善說現見？乃至為",
    "T26n1537_012:0512b01": "是智者內證、為非智者內證？於佛弟子而起",
    "T26n1537_012:0512b02": "猶預，為是具足妙行、為非具足妙行？乃至為",
    "T26n1537_012:0512b03": "是隨法行、為非隨法行？於四聖諦而起猶預，",
    "T26n1537_012:0512b04": "為是苦、為非苦？乃至為是道、為非道？於三法",
    "T26n1537_012:0512b05": "印而起猶預，為一切行無常、為非一切行無",
    "T26n1537_012:0512b06": "常？為一切法無我、為非一切法無我？為涅槃",
    "T26n1537_012:0512b07": "寂靜、為非涅槃寂靜？此皆是疑現所起纏。彼",
    "T26n1537_012:0512b08": "從此纏，復起餘纏，增上轉增上、猛利轉猛利、",
    "T26n1537_012:0512b09": "圓滿轉圓滿。前所起纏，說名為愛；後所起纏，",
    "T26n1537_012:0512b10": "轉名為取，是名愛緣取。復次一切四取，皆以",
    "T26n1537_012:0512b11": "愛為緣、用愛為集、是愛種類、從愛而生。何等",
    "T26n1537_012:0512b12": "四取？一、欲取；二、見取；三、戒禁取；四、我語取。",
    "T26n1537_012:0512b13": "云何欲取？謂欲界繫，除諸見，餘結縛隨眠隨",
    "T26n1537_012:0512b14": "煩惱纏，是名欲取。云何見取？謂有身見、邊",
    "T26n1537_012:0512b15": "執見、邪見、見取。如是四見，是名見取。云",
    "T26n1537_012:0512b16": "何戒禁取？謂有一類，取戒取禁取戒禁，為能",
    "T26n1537_012:0512b17": "清淨、能解脫、能出離、能超苦樂至超苦樂處，",
    "T26n1537_012:0512b18": "是名戒禁取。云何我語取？謂色無色界繫，除",
    "T26n1537_012:0512b19": "諸見，餘結縛隨眠隨煩惱纏，是名我語取。復",
    "T26n1537_012:0512b20": "次《大因緣經》中尊者慶喜問佛：「諸取為有緣",
    "T26n1537_012:0512b21": "不？」佛言：「有緣，此緣謂愛。廣說乃至若全無",
    "T26n1537_012:0512b22": "愛，為可施設有諸取不？」「不也。世尊！」「是故慶喜！",
    "T26n1537_012:0512b23": "諸取皆以愛為其緣，是名愛緣取。」如是諸取，",
    "T26n1537_012:0512b24": "愛為緣、愛為依、愛為建立故，起等起、生等生、",
    "T26n1537_012:0512b25": "聚集出現，故名愛緣取。",
    "T26n1537_012:0512b26": "云何取緣有？謂取為緣施設多有，謂佛或說",
    "T26n1537_012:0512b27": "三界五蘊名有，或說能感後有業名有，或說",
    "T26n1537_012:0512b28": "生分五蘊名有，云何說三界五蘊名有。如說",
    "T26n1537_012:0512b29": "三有，謂欲有、色有、無色有。云何說能感後有",
    "T26n1537_012:0512c01": "業名有？如世尊告阿難陀言：若業能感後有",
    "T26n1537_012:0512c02": "名有。云何說生分五蘊名有？如世尊告頗勒",
    "T26n1537_012:0512c03": "窶那：識為食故，後有生起。復次《大因緣經》",
    "T26n1537_012:0512c04": "中尊者慶喜問佛：「諸有為有緣不？」佛言：「有緣，",
    "T26n1537_012:0512c05": "此緣謂取。廣說乃至若全無取，為可施設有",
    "T26n1537_012:0512c06": "諸有不？」「不也。世尊！」「是故慶喜！諸有皆以取為",
    "T26n1537_012:0512c07": "其緣，是名取緣有。」如是諸有，取為緣、取為",
    "T26n1537_012:0512c08": "依、取為建立故，起等起、生等生、聚集出現，",
    "T26n1537_012:0512c09": "故名取緣有。",
    "T26n1537_012:0512c10": "云何有緣生？謂有一類，由貪瞋癡纏縛心故，",
    "T26n1537_012:0512c11": "造身語意三種惡行。此三惡行，說名業有。由",
    "T26n1537_012:0512c12": "此因緣，身壞命終墮於地獄。於彼諸生等生、",
    "T26n1537_012:0512c13": "趣入出現，蘊得、界得、處得，諸蘊生命根起，說",
    "T26n1537_012:0512c14": "名生。此生緣有故起，是名有緣生。如說地獄，",
    "T26n1537_012:0512c15": "傍生、鬼界應知亦爾。復有一類，於人趣樂繫",
    "T26n1537_012:0512c16": "心希求，彼作是念：「願我當生人趣同分，與諸",
    "T26n1537_012:0512c17": "人眾同受快樂。」因此希求，造能感人趣身語",
    "T26n1537_012:0512c18": "意妙行。此三妙行說名業有。由此因緣，身壞",
    "T26n1537_012:0512c19": "命終生於人趣眾同分中，於彼諸生等生乃",
    "T26n1537_012:0512c20": "至命根起，說名生。此生緣有故起，是名有緣",
    "T26n1537_012:0512c21": "生。如說人趣，四大王眾天乃至他化自在",
    "T26n1537_012:0512c22": "天應知亦爾。復有一類，於梵眾天繫心希",
    "T26n1537_012:0512c23": "求，彼作是念：「願我當生梵眾天眾同分中。」因",
    "T26n1537_012:0512c24": "此希求勤脩加行，離欲惡不善法，有尋有伺，",
    "T26n1537_012:0512c25": "離生喜樂，初靜慮具足住。於此定中，諸身律",
    "T26n1537_012:0512c26": "儀、語律儀、命清淨，說名業有。由此因緣，身",
    "T26n1537_012:0512c27": "壞命終生梵眾天眾同分中，於彼諸生等生",
    "T26n1537_012:0512c28": "乃至命根起，說名生。此生緣有故起，是名有",
    "T26n1537_012:0512c29": "緣生。如說梵眾天，梵輔天乃至廣果天應知",
    "T26n1537_012:0513a01": "亦爾。復有一類，於無想天繫心希求，彼作是",
    "T26n1537_012:0513a02": "念：「願我當生無想天眾同分中。」因此希求勤",
    "T26n1537_012:0513a03": "脩加行，思惟諸想是麁苦障，思惟無想是靜",
    "T26n1537_012:0513a04": "妙離。由此思惟，能滅諸想安住無想。彼諸想",
    "T26n1537_012:0513a05": "滅住無想時，名無想定。入此定時，諸身律",
    "T26n1537_012:0513a06": "儀、語律儀、命清淨說名業有。由此因緣，",
    "T26n1537_012:0513a07": "身壞命終生無想天眾同分中，於彼諸生等",
    "T26n1537_012:0513a08": "生乃至命根起，說名生。此生緣有故起，是",
    "T26n1537_012:0513a09": "名有緣生。復有一類，於空無邊處天繫心希",
    "T26n1537_012:0513a10": "求，彼作是念：「願我當生空無邊處天眾同分",
    "T26n1537_012:0513a11": "中。」因此希求勤修加行，超諸色想滅有對",
    "T26n1537_012:0513a12": "想，不思惟種種想入無邊空，空無邊處具足",
    "T26n1537_012:0513a13": "住。於此定中，諸思等思現前等思已思當",
    "T26n1537_012:0513a14": "思、思性思類、造心意業，說名業有。由此因",
    "T26n1537_012:0513a15": "緣，身壞命終生空無邊處眾同分中，於彼諸",
    "T26n1537_012:0513a16": "生等生乃至命根起，說名生。此生緣有故起，",
    "T26n1537_012:0513a17": "是名有緣生。如說空無邊處，乃至非想非非",
    "T26n1537_012:0513a18": "想處應知亦爾。復次《大因緣經》中尊者慶喜",
    "T26n1537_012:0513a19": "問佛：「諸生為有緣不？」佛言：「有緣，此緣謂有。廣",
    "T26n1537_012:0513a20": "說乃至若無業有，魚鳥蛇蝎、那伽、藥叉、部多、",
    "T26n1537_012:0513a21": "食香諸天人等、無足二足多足異類，彼彼有",
    "T26n1537_012:0513a22": "情於彼彼聚生等生等，為得有不？」「不也。世尊！」",
    "T26n1537_012:0513a23": "「若全無有，為可施設有諸生不？」「不也。世尊！」「是",
    "T26n1537_012:0513a24": "故慶喜！諸生皆以有為其緣，是名有緣生。」如",
    "T26n1537_012:0513a25": "是諸生，有為緣、有為依、有為建立故，起等起、",
    "T26n1537_012:0513a26": "生等生、聚集出現，故名有緣生。",
    "T26n1537_012:0513a27": "云何生緣老死，謂彼彼有情，即於彼彼有情",
    "T26n1537_012:0513a28": "聚中諸生等生、趣入出現，蘊得、界得、處得，諸",
    "T26n1537_012:0513a29": "蘊生命根起，說名生。髮落髮白、皮緩面皺、身",
    "T26n1537_012:0513b01": "曲背僂、喘息逾急、扶杖而行、肢體斑黑、衰",
    "T26n1537_012:0513b02": "退闇鈍、根熟變壞，諸行故敗朽壞羸損，說名",
    "T26n1537_012:0513b03": "老。彼彼有情，即於彼彼諸有情聚，移轉壞沒、",
    "T26n1537_012:0513b04": "退失別離、壽暖識滅、命根不轉、諸蘊破壞、夭",
    "T26n1537_012:0513b05": "喪殞逝，說名死。如是老死，緣生故起，是名生",
    "T26n1537_012:0513b06": "緣老死。復次《大因緣經》中尊者慶喜問佛：「老",
    "T26n1537_012:0513b07": "死為有緣不？」佛言：「有緣，此緣謂生。廣說乃至",
    "T26n1537_012:0513b08": "若無有生，魚鳥蛇蝎、那伽、藥叉、部多、食香",
    "T26n1537_012:0513b09": "諸天人等、無足二足多足異類，彼彼有情於",
    "T26n1537_012:0513b10": "彼彼聚所有老死，為得有不？」「不也。世尊！」「若全",
    "T26n1537_012:0513b11": "無生，為可施設有老死不？」「不也。世尊！」「是故慶",
    "T26n1537_012:0513b12": "喜！老死皆以生為其緣，是名生緣老死。」如是",
    "T26n1537_012:0513b13": "老死，生為緣、生為依、生為建立故，起等起、生",
    "T26n1537_012:0513b14": "等生、聚集出現，故名生緣老死。",
    "T26n1537_012:0513b15": "云何發生愁歎苦憂擾惱？謂有一類，或因父",
    "T26n1537_012:0513b16": "母兄弟姊妹師友死故、或因親族滅亡都盡、",
    "T26n1537_012:0513b17": "或因財位一切喪失，便發自身猛利剛獷切心",
    "T26n1537_012:0513b18": "奪命辛楚苦受。彼於爾時，心熱等熱、內熱遍",
    "T26n1537_012:0513b19": "熱，便發於愁已愁當愁，心中愁箭，說名愁。",
    "T26n1537_012:0513b20": "復有一類，或因父母兄弟姊妹師友死等，便",
    "T26n1537_012:0513b21": "發自身猛利剛獷切心奪命辛楚苦受。彼於",
    "T26n1537_012:0513b22": "爾時，心熱等熱、內熱遍熱，便發於愁已愁當",
    "T26n1537_012:0513b23": "愁，心中愁箭。由此緣故，而傷歎言：「苦哉苦",
    "T26n1537_012:0513b24": "哉！我父我母廣說乃至我財我位，如何一",
    "T26n1537_012:0513b25": "旦忽至於此？」其中所有傷怨言詞種種語業，",
    "T26n1537_012:0513b26": "說名歎。五識相應不平等受，說名苦。意識",
    "T26n1537_012:0513b27": "相應不平等受，說名憂。諸心擾惱、已擾惱、當",
    "T26n1537_012:0513b28": "擾惱、擾惱性、擾惱類，說名擾惱。於老死位，",
    "T26n1537_012:0513b29": "發生如是種種愁歎苦憂擾惱。",
    "T26n1537_012:0513c01": "云何如是便集純大苦蘊？謂於如是老死位",
    "T26n1537_012:0513c02": "中，積集一類大災、大橫具、大過患、眾苦蘊聚。",
    "T26n1537_012:0513c03": "復次無明苦蘊為緣，起行苦蘊。行苦蘊為緣，",
    "T26n1537_012:0513c04": "起識苦蘊。識苦蘊為緣，起名色苦蘊。名色苦",
    "T26n1537_012:0513c05": "蘊為緣，起六處苦蘊。六處苦蘊為緣，起觸苦",
    "T26n1537_012:0513c06": "蘊。觸苦蘊為緣，起受苦蘊。受苦蘊為緣，起",
    "T26n1537_012:0513c07": "愛苦蘊。愛苦蘊為緣，起取苦蘊。取苦蘊為緣，",
    "T26n1537_012:0513c08": "起有苦蘊。有苦蘊為緣，起生苦蘊。生苦蘊為",
    "T26n1537_012:0513c09": "緣，起老死苦蘊。由老死故，發生種種愁歎苦",
    "T26n1537_012:0513c10": "憂擾惱苦蘊，故總說言如是便集純大苦蘊。",
    "T26n1537_012:0513c11": "說一切有部法蘊足論卷第十二"
}