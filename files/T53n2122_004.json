{
    "T53n2122_004:0293a02": "法苑珠林卷第四",
    "T53n2122_004:0293a04": "西明寺沙門釋道世撰",
    "T53n2122_004:0293a05": "◎日月篇第三(此有一十三部)",
    "T53n2122_004:0293a06": "述意部星宿部日宮部月宮部寒",
    "T53n2122_004:0293a07": "暑部照用部虧盈部昇雲部震雷",
    "T53n2122_004:0293a08": "部擊電部降雨部失候部地動部",
    "T53n2122_004:0293a09": "述意部第一",
    "T53n2122_004:0293a10": "[0293a10] 若夫世界未成之前。二儀尚昧。眾生貯糧之",
    "T53n2122_004:0293a11": "後。三光乃昭。動寶意之深慈。啟吉祥之幽",
    "T53n2122_004:0293a12": "思。御陽精而流曜。澄陰魄而騰暉。馳風驛",
    "T53n2122_004:0293a13": "而運行。應旋璣而合度。紀寒暑於三際。繫朝",
    "T53n2122_004:0293a14": "夕於四洲。雖歷象於上天。亦表徵於下土。至",
    "T53n2122_004:0293a15": "若德契元良驅輪黃道。義乖魚水轉鏡玄途。",
    "T53n2122_004:0293a16": "三舍可迴。獎善言而&#x52B9;祉。五重時現。示惡",
    "T53n2122_004:0293a17": "兆而肅&#x59E7;。仰鑒玄文。俯躬懲勸。日月之用。其",
    "T53n2122_004:0293a18": "大矣哉。",
    "T53n2122_004:0293a19": "星宿部第二",
    "T53n2122_004:0293a20": "[0293a20] 如大集經云。爾時娑伽羅龍王。白殊致羅婆",
    "T53n2122_004:0293a21": "菩薩言。大士。是星宿者本誰所說。誰作大",
    "T53n2122_004:0293a22": "星小星。誰作日月。何日之中何星在先於虛",
    "T53n2122_004:0293a23": "空中復誰安置。三十日十二月年云何為時。",
    "T53n2122_004:0293a24": "繫屬何處。姓何字誰。何善何惡何食施。若為",
    "T53n2122_004:0293a25": "是晝是夜。日月星宿復若為行等。汝於諸聖",
    "T53n2122_004:0293a26": "中第一最尊。願愍我龍具足解說。我等聞已",
    "T53n2122_004:0293a27": "脫苦奉行。爾時殊致羅婆菩薩告諸龍言。過",
    "T53n2122_004:0293a28": "去世時此賢劫初有一天子。名曰大三摩多。",
    "T53n2122_004:0293a29": "端正少雙才智聰明。以正行化常樂寂靜。不",
    "T53n2122_004:0293b01": "樂愛染常樂潔身。王有夫人多貪色慾。王既",
    "T53n2122_004:0293b02": "不幸無處遂心。曾於一時見驢群命根相出",
    "T53n2122_004:0293b03": "現。慾心發動脫衣就之。驢見即交。遂成胎",
    "T53n2122_004:0293b04": "藏。月滿生子。頭耳口眼悉皆似驢。唯身類人。",
    "T53n2122_004:0293b05": "而復&#x9E81;&#x6F81;駮毛被體。與畜無殊。夫人見之心",
    "T53n2122_004:0293b06": "驚怖畏。即便委棄投於廁中。以福力故處空",
    "T53n2122_004:0293b07": "不墜。時有羅剎婦。名曰驢神。見兒不污念言",
    "T53n2122_004:0293b08": "福子。遂於空中接取洗持。將往雪山乳哺畜",
    "T53n2122_004:0293b09": "養。猶如己子等無有異。及至長成教服仙藥。",
    "T53n2122_004:0293b10": "與天童子日夜共游。復有大天亦來愛護。此",
    "T53n2122_004:0293b11": "兒飯食甘&#x83D3;藥草。身體轉異。福德莊嚴大",
    "T53n2122_004:0293b12": "光照曜。如是天眾同共稱美。號為佉盧虱吒",
    "T53n2122_004:0293b13": "(漢言)臚脣大仙聖人以是因緣。彼雪山中并及",
    "T53n2122_004:0293b14": "餘處悉皆化生種種好華好&#x83D3;好藥好香種種",
    "T53n2122_004:0293b15": "清流種種好鳥。在所行住普皆豐盈。以此藥",
    "T53n2122_004:0293b16": "&#x83D3;滋益因緣。其餘形容&#x9E81;相悉轉。身體端",
    "T53n2122_004:0293b17": "正。唯脣似驢。是故名為驢脣。仙人。是驢脣仙",
    "T53n2122_004:0293b18": "人學於聖法。經六萬年翹於一&#x811A;。日夜不",
    "T53n2122_004:0293b19": "下無有倦心。天見大仙如是苦。時諸梵眾",
    "T53n2122_004:0293b20": "及帝釋天。并餘上方欲色界等。和合悉來禮",
    "T53n2122_004:0293b21": "拜供養。乃至龍眾脩羅夜叉一切雲集。所有",
    "T53n2122_004:0293b22": "仙聖修梵行人。皆來到此驢聖人邊。都設",
    "T53n2122_004:0293b23": "供養已合掌問言。大仙聖人欲求何等。唯願",
    "T53n2122_004:0293b24": "為我諸天說之。若我能即當相與。終不&#x608B;惜。",
    "T53n2122_004:0293b25": "爾時驢脣聞是語已。內心慶幸。答諸天言。必",
    "T53n2122_004:0293b26": "能稱我情所求者。今當略說。我念宿命過去",
    "T53n2122_004:0293b27": "劫時。見虛空中有諸列宿日月五星。晝夜運",
    "T53n2122_004:0293b28": "行守常度。為於天下而作照明。我欲了知分",
    "T53n2122_004:0293b29": "別。識解暗瞑故不憚劬勞。此賢劫初無如是",
    "T53n2122_004:0293c01": "事。汝等一切諸天龍神。憐我故來。願說星辰",
    "T53n2122_004:0293c02": "日月法用。猶如過去置立安施造作便宜善",
    "T53n2122_004:0293c03": "惡好醜。如我所願具足說之。一切天言。大德",
    "T53n2122_004:0293c04": "仙人。此事甚深非我境界。若為憐愍一切眾",
    "T53n2122_004:0293c05": "生。如過去時願速自說。爾時佉盧瑟吒仙",
    "T53n2122_004:0293c06": "告一切天言。初置星宿昴為先首。眾星輪轉",
    "T53n2122_004:0293c07": "運行虛空。告諸天眾說昂為先首。其事是不。",
    "T53n2122_004:0293c08": "爾時日天而作是言此昴宿者。常行虛空。歷",
    "T53n2122_004:0293c09": "四天下恒作善事饒益我等。知彼宿屬於火",
    "T53n2122_004:0293c10": "天。是時眾中有一聖人名大威德。復作是言。",
    "T53n2122_004:0293c11": "彼昴宿者我妹之子。其星有六形如似剃刀。",
    "T53n2122_004:0293c12": "一日一夜歷四天下。行三十時。屬於火天。姓",
    "T53n2122_004:0293c13": "鞞耶尼。屬彼宿者祭之用酪。",
    "T53n2122_004:0293c14": "[0293c14] 復次置畢為第二宿。屬於水天。姓頗羅墮。畢",
    "T53n2122_004:0293c15": "有五星形如立叉。一日一夜行三十五時。屬",
    "T53n2122_004:0293c16": "畢宿者祭用鹿肉。",
    "T53n2122_004:0293c17": "[0293c17] 復次置觜為第三宿屬於月天。即是月子。姓",
    "T53n2122_004:0293c18": "毘梨伽耶尼。星數有三形如鹿頭。一日一夜",
    "T53n2122_004:0293c19": "行十五時。屬觜宿者祭根及&#x83D3;。",
    "T53n2122_004:0293c20": "[0293c20] 復次置參為第四宿。屬於日天。姓婆私失",
    "T53n2122_004:0293c21": "絺。其性大惡多於瞋忿。止有一星如婦人",
    "T53n2122_004:0293c22": "黶。一日一夜。行三十五時屬參宿。者祭用醍",
    "T53n2122_004:0293c23": "醐。",
    "T53n2122_004:0293c24": "[0293c24] 復次置井為第五宿。屬於日天。姓婆私失絺。",
    "T53n2122_004:0293c25": "共有兩星形如&#x811A;跡。一日一夜行十五時。",
    "T53n2122_004:0293c26": "屬井宿者。以糠米華和蜜祭之。",
    "T53n2122_004:0293c27": "[0293c27] 復次置鬼為第六宿。屬歲星天。歲星之子。姓",
    "T53n2122_004:0293c28": "炮波那毘。其性溫和樂修善法。其有三星猶",
    "T53n2122_004:0293c29": "如諸佛胸滿相。一日一夜行三十時。屬鬼宿",
    "T53n2122_004:0294a01": "者。亦以糠米華和蜜祭之。",
    "T53n2122_004:0294a02": "[0294a02] 復次置柳為第七宿。屬於蛇天。即姓蛇氏。止",
    "T53n2122_004:0294a03": "有一星如婦人黶。一日一夜行十五時。屬柳",
    "T53n2122_004:0294a04": "星者祭用乳糜。",
    "T53n2122_004:0294a05": "[0294a05] 右此七宿儅於東門。",
    "T53n2122_004:0294a06": "[0294a06] 復次置南方第一之宿。名曰七星。屬於火天。",
    "T53n2122_004:0294a07": "姓賓伽耶尼。其有五星形如河岸。一日一夜",
    "T53n2122_004:0294a08": "行三十時。屬七星者。宜用糠米烏麻作粥祭",
    "T53n2122_004:0294a09": "之。",
    "T53n2122_004:0294a10": "[0294a10] 復次置張為第二宿。屬福德天。姓瞿曇彌。其",
    "T53n2122_004:0294a11": "星有二形如&#x811A;跡。一日一夜行三十時。屬張",
    "T53n2122_004:0294a12": "宿者。將毘羅婆&#x83D3;以用祭之。",
    "T53n2122_004:0294a13": "[0294a13] 復次置翼為第三宿。屬於林天。姓憍陳如。其",
    "T53n2122_004:0294a14": "有二星形如&#x811A;跡。一日一夜行十五時。屬翼",
    "T53n2122_004:0294a15": "星者。用青黑豆煮熟祭之。",
    "T53n2122_004:0294a16": "[0294a16] 復次置軫為第四宿。屬沙毘梨帝天。姓迦遮",
    "T53n2122_004:0294a17": "延。蠍仙人子。其星有五形如人手。一日一",
    "T53n2122_004:0294a18": "夜行三十時。屬軫星者。作莠稗飯而以祭之。",
    "T53n2122_004:0294a19": "[0294a19] 復次置角為第五宿。屬喜樂天。姓質多羅延",
    "T53n2122_004:0294a20": "尼。乾闥婆子。止有一星如婦人黶。一日一夜",
    "T53n2122_004:0294a21": "行十五時。屬於角者。以諸華飯而用祭之。",
    "T53n2122_004:0294a22": "[0294a22] 復次置亢為第六宿。屬摩&#x59AC;羅天。姓迦旃延",
    "T53n2122_004:0294a23": "尼。其有一星如婦人黶。一日一夜行十五時。",
    "T53n2122_004:0294a24": "屬亢星者。當取菉豆和蘇蜜煮以用祭之。",
    "T53n2122_004:0294a25": "[0294a25] 復次置氏為第七宿。屬於火天。姓些吉利多",
    "T53n2122_004:0294a26": "耶尼。一日一夜行三十五時。屬氏宿者。取種",
    "T53n2122_004:0294a27": "種華。作食祭之。",
    "T53n2122_004:0294a28": "[0294a28] 右此七宿儅於南門。",
    "T53n2122_004:0294a29": "[0294a29] 次復置西方第一之宿。其名曰房。屬於慈",
    "T53n2122_004:0294b01": "天。姓阿藍婆耶尼。房有四星形如瓔珞。一日",
    "T53n2122_004:0294b02": "一夜行三十時。屬房宿者。以酒肉祭之。",
    "T53n2122_004:0294b03": "[0294b03] 次復置心為第二宿。屬帝釋天。姓羅延那。心",
    "T53n2122_004:0294b04": "有三星形如大麥。一日一夜行十五時。屬心",
    "T53n2122_004:0294b05": "星者。以糠米粥而用祭之。",
    "T53n2122_004:0294b06": "[0294b06] 次復置尾為第三宿。屬獵師天。姓迦遮耶尼。",
    "T53n2122_004:0294b07": "尾有七星形如蠍尾。一日一夜行三十時。屬",
    "T53n2122_004:0294b08": "尾星者。以諸&#x83D3;根作食祭之。次復置箕為第",
    "T53n2122_004:0294b09": "四宿。屬於水天。姓模叉迦栴延尼。箕有四",
    "T53n2122_004:0294b10": "星形如牛角。一日一夜行三十時。屬箕宿者。",
    "T53n2122_004:0294b11": "取尼拘陀皮汁祭之。",
    "T53n2122_004:0294b12": "[0294b12] 次復置斗為第五宿。屬於火天姓模伽邏尼。",
    "T53n2122_004:0294b13": "斗有四星如人拓地。一日一夜行四十五時。",
    "T53n2122_004:0294b14": "屬斗宿者。以糠米華和蜜祭之。",
    "T53n2122_004:0294b15": "[0294b15] 次復置牛為第六宿。屬於梵天。姓梵嵐摩。牛",
    "T53n2122_004:0294b16": "有三星形如牛頭。一日一夜行於六時。屬牛",
    "T53n2122_004:0294b17": "宿者。以醍醐飯而用祭之。次復置女為第七",
    "T53n2122_004:0294b18": "宿。屬毘紐天。姓帝利迦遮耶尼。女有四星如",
    "T53n2122_004:0294b19": "大麥粒。一日一夜行三十時。屬女宿者。以鳥",
    "T53n2122_004:0294b20": "肉祭之。",
    "T53n2122_004:0294b21": "[0294b21] 右此七宿儅於西門。",
    "T53n2122_004:0294b22": "[0294b22] 次復置北方第一之宿。名為虛星。屬帝釋天。",
    "T53n2122_004:0294b23": "娑婆天子。姓憍陳如。虛有四星其形如鳥。一",
    "T53n2122_004:0294b24": "日一夜行三十時。屬虛星者煮烏豆汁而用",
    "T53n2122_004:0294b25": "祭之。",
    "T53n2122_004:0294b26": "[0294b26] 次復置危為第二宿。屬多羅拏天。姓單那尼。",
    "T53n2122_004:0294b27": "一日一夜行十五時。屬此危宿者。以糠米粥",
    "T53n2122_004:0294b28": "而用祭之。",
    "T53n2122_004:0294b29": "[0294b29] 次復置室為第三宿。屬蛇頭天。蠍天之子。姓",
    "T53n2122_004:0294c01": "闍都迦尼拘。室有二星形如&#x811A;跡。一日一夜",
    "T53n2122_004:0294c02": "行三十時。屬室宿者。以肉血祭之。次復置",
    "T53n2122_004:0294c03": "壁為第四宿屬林天。婆婁那子。姓陀難闍。壁",
    "T53n2122_004:0294c04": "有二星形如&#x811A;跡。一日一夜行四十五時。屬",
    "T53n2122_004:0294c05": "壁星者。以肉祭之。",
    "T53n2122_004:0294c06": "[0294c06] 次復置奎為第五宿。屬富沙天。姓阿瑟吒排",
    "T53n2122_004:0294c07": "尼。奎有一星如婦人黶。一日一夜行三十時。",
    "T53n2122_004:0294c08": "屬奎宿者。以酪祭之。次復置婁為第六宿。屬",
    "T53n2122_004:0294c09": "乾闥婆天姓阿含婆。婁有三星形如馬頭。一",
    "T53n2122_004:0294c10": "日一夜行三十時。屬婁星者。以大麥飯并肉",
    "T53n2122_004:0294c11": "祭之。",
    "T53n2122_004:0294c12": "[0294c12] 次復置胃為第七宿。屬閻摩羅天。姓跋伽毘。",
    "T53n2122_004:0294c13": "胃有三星形如鼎足。一日一夜行四十時。屬",
    "T53n2122_004:0294c14": "胃宿者。以糠米烏麻及以野棗而用祭之。",
    "T53n2122_004:0294c15": "[0294c15] 右此七宿儅於北門。",
    "T53n2122_004:0294c16": "[0294c16] 此二十八宿有五宿。行四十五時。所謂畢參",
    "T53n2122_004:0294c17": "氐斗壁等。二十八宿。言義廣多難得深趣。",
    "T53n2122_004:0294c18": "不具宣。我今略說是宿時。同聞諸天皆悉歡",
    "T53n2122_004:0294c19": "喜。爾時佉盧瑟吒仙人。於大眾前合掌說",
    "T53n2122_004:0294c20": "言。如是安置日月年時(此置日月年時經向一卷。以文多故不錄之)",
    "T53n2122_004:0294c21": "大小星宿。何者名為有六時耶。答曰。正月",
    "T53n2122_004:0294c22": "二月名暄暖時。三月四月名種作時。五月",
    "T53n2122_004:0294c23": "六月名求降雨時。七月八月名物欲熟時。九",
    "T53n2122_004:0294c24": "月十月名寒凍之時。十一月十二月合此。十",
    "T53n2122_004:0294c25": "二月大雪之時。是十月分為六時。又大星宿",
    "T53n2122_004:0294c26": "其數有八。所謂歲星熒惑星鎮星太白星辰",
    "T53n2122_004:0294c27": "星日星月星荷邏候星。又小星宿有二十八。",
    "T53n2122_004:0294c28": "所謂從前昴至胃諸星是也。我作如是次第",
    "T53n2122_004:0294c29": "安置。汝等皆得見聞於意云何。爾時一切天",
    "T53n2122_004:0295a01": "人仙人阿脩羅龍及那羅等。皆悉合掌咸作",
    "T53n2122_004:0295a02": "是言。如今天仙於天人間最為尊重。乃至諸",
    "T53n2122_004:0295a03": "龍及阿脩羅無能勝者。智慧慈悲最為第一。",
    "T53n2122_004:0295a04": "於無量劫不忘憐愍一切眾生。故獲福報一",
    "T53n2122_004:0295a05": "切天人之間無有如是智慧之者。如是法用",
    "T53n2122_004:0295a06": "更無眾生能作是法。皆悉隨喜安樂我等。善",
    "T53n2122_004:0295a07": "哉大德安隱眾生。是時佉盧瑟吒仙人復作",
    "T53n2122_004:0295a08": "是言。此十二月一年始終。如此方便大小星",
    "T53n2122_004:0295a09": "等。剎那時法皆已說竟。又復安置四天大王。",
    "T53n2122_004:0295a10": "於須彌四方面所各置一王。是諸方所各饒",
    "T53n2122_004:0295a11": "眾生。是時一切大眾皆稱善哉。歡喜無量。是",
    "T53n2122_004:0295a12": "時天龍夜叉阿脩羅等日夜供養。復於後過",
    "T53n2122_004:0295a13": "無量世。更有仙人。名伽力。出現於世。後更別",
    "T53n2122_004:0295a14": "說置於星宿。小大月法時節要略(見如經說)今且列",
    "T53n2122_004:0295a15": "二十八宿。所屬不同各有靈衛。故大集經云。",
    "T53n2122_004:0295a16": "爾時佛告娑婆世界主大梵天王釋提桓因四",
    "T53n2122_004:0295a17": "天王言。過去天仙云何布置諸宿曜辰攝護",
    "T53n2122_004:0295a18": "國土養育眾生。大梵天王等而白佛言。過去",
    "T53n2122_004:0295a19": "天仙分布安置諸宿曜辰。攝護國土養育眾",
    "T53n2122_004:0295a20": "生。於四方中各有所主。東方七宿。一者角宿。",
    "T53n2122_004:0295a21": "主於眾鳥。二者亢宿。主於出家求聖道者。三",
    "T53n2122_004:0295a22": "者氐宿。主水生眾生。四者房宿。主行車求",
    "T53n2122_004:0295a23": "利。五者心宿。主於女人。六者尾宿。主洲渚眾",
    "T53n2122_004:0295a24": "生。七者箕宿。主於陶師。南方七宿。一者井",
    "T53n2122_004:0295a25": "宿。主於金師。二者鬼宿。主於一切國王大臣。",
    "T53n2122_004:0295a26": "三者柳宿。主雪山龍。四者星宿主巨富者。五",
    "T53n2122_004:0295a27": "者張宿。主於盜賊。六者翼宿。主於商人。七者",
    "T53n2122_004:0295a28": "軫宿。主須羅吒國。",
    "T53n2122_004:0295a29": "[0295a29] 西方七宿。一者奎宿。主行船人。二者婁宿。主",
    "T53n2122_004:0295b01": "於商人。三者胃宿。主於婆樓迦國。四者昴宿。",
    "T53n2122_004:0295b02": "主於水牛。五者畢宿。主一切眾生。六者觜宿。",
    "T53n2122_004:0295b03": "主鞞提訶國。七者參宿。主於剎利。",
    "T53n2122_004:0295b04": "[0295b04] 北方七宿。一者斗宿。主澆部沙國。二者牛宿。",
    "T53n2122_004:0295b05": "主於剎利及安多&#x9262;竭那國。三者女宿。主鴦",
    "T53n2122_004:0295b06": "伽摩伽陀國。四者虛宿。主那遮羅國。五者危",
    "T53n2122_004:0295b07": "宿。主著華冠。六者室宿。主乾陀羅國輸盧那",
    "T53n2122_004:0295b08": "國及諸龍蛇腹行之類。七者壁宿。主乾闥婆",
    "T53n2122_004:0295b09": "善樂者。大德婆伽婆。過去天仙。如是布置四",
    "T53n2122_004:0295b10": "方諸宿。攝護國土養育眾生。",
    "T53n2122_004:0295b11": "[0295b11] 爾時佛告梵王等言。汝等諦聽。我於世間天",
    "T53n2122_004:0295b12": "人仙中。一切知見最為殊勝。亦使諸曜辰攝",
    "T53n2122_004:0295b13": "護國土養育眾生。汝等宣告令彼得知如我",
    "T53n2122_004:0295b14": "所分國土眾生。各各隨分攝護養育。分國多",
    "T53n2122_004:0295b15": "少各屬二十八宿。",
    "T53n2122_004:0295b16": "[0295b16] 問曰。此之諸星形量大小云何。答曰。依增一",
    "T53n2122_004:0295b17": "阿含經云。大星一由旬。小星二百步。樓炭經",
    "T53n2122_004:0295b18": "云。大星圍七百里。中星四百八十里小星二",
    "T53n2122_004:0295b19": "十里。星是諸天宮宅。瑜伽論云。諸星宿中。其",
    "T53n2122_004:0295b20": "星大者十八拘盧舍。其中者十拘盧舍。最小",
    "T53n2122_004:0295b21": "者四拘盧舍。",
    "T53n2122_004:0295b22": "[0295b22] 述曰。若依內經。此諸星宿並是諸天宮宅。內",
    "T53n2122_004:0295b23": "有天住。依報所感福力光現。若依俗書。即云",
    "T53n2122_004:0295b24": "是石。故宋時星落。殞星如石。或云非星。是天",
    "T53n2122_004:0295b25": "河石落。故俗書云。天河共地河相連。故河內",
    "T53n2122_004:0295b26": "時有石落。如須彌象圖山經云。天空有河名",
    "T53n2122_004:0295b27": "耶摩羅。於虛空中行。久有大石小砂。時有",
    "T53n2122_004:0295b28": "漏失即執為星此非正經。是俗所造妄述流",
    "T53n2122_004:0295b29": "行。非是佛說。",
    "T53n2122_004:0295c01": "[0295c01] 唐貞觀十八年十月丙申後。汾州并州文",
    "T53n2122_004:0295c02": "水縣兩界天大雷震。空中雲內落一石下。大",
    "T53n2122_004:0295c03": "如雉觜。脊高腹平。其文水縣丞張孝靜共汾",
    "T53n2122_004:0295c04": "州官同奏。當時西域摩伽陀菩提寺長年師",
    "T53n2122_004:0295c05": "來到西京。內外博知。",
    "T53n2122_004:0295c06": "[0295c06] &#x52C5;問。答云。是龍食二龍相諍。故落下如石。准",
    "T53n2122_004:0295c07": "此而言。何必天落即云是星。夫遙天之物非",
    "T53n2122_004:0295c08": "凡度量。令人難知莫若天地。俗云。天為精",
    "T53n2122_004:0295c09": "氣。日為陽精。星為萬物之精。儒教所安也。星",
    "T53n2122_004:0295c10": "有墜落乃為石矣。精若是石不可有光。性又",
    "T53n2122_004:0295c11": "質重。何所繫屬。一星之徑大者百里。一宿",
    "T53n2122_004:0295c12": "首尾相去數萬。百里之物數萬相連。闊狹從",
    "T53n2122_004:0295c13": "斜常不盈縮。又星與日月光色同耳。但以大",
    "T53n2122_004:0295c14": "小差別不同。然而日月又當石耶。石既牢蜜",
    "T53n2122_004:0295c15": "鳥兔焉容。石在氣中豈能獨運。日月辰宿若",
    "T53n2122_004:0295c16": "皆是氣。氣體輕浮當與天合。往來環轉不得",
    "T53n2122_004:0295c17": "背違。其間遲疾理寧一等。何故日月五星二",
    "T53n2122_004:0295c18": "十八宿。各有度數移動不均。寧當氣墮忽變",
    "T53n2122_004:0295c19": "為石。地既滓濁。法應沈厚。鑿土得泉乃浮水",
    "T53n2122_004:0295c20": "上。積水之下復有何物。江河百谷從何處生。",
    "T53n2122_004:0295c21": "東流到海何為不溢。歸塘尾閭渠何所到。沃",
    "T53n2122_004:0295c22": "焦之石何氣所然。潮約去還誰所節度。天",
    "T53n2122_004:0295c23": "漢懸指那不散落。水性就下何故上騰。天地",
    "T53n2122_004:0295c24": "初開便有星宿。九州未畫。列國未分。翦疆區",
    "T53n2122_004:0295c25": "野。若為躔次。封建以來誰所制割。國有增減",
    "T53n2122_004:0295c26": "星無進退。災祥禍福就中不差。懸象之大。列",
    "T53n2122_004:0295c27": "星之夥。何為分野止繫中國。昴為旄頭匈奴",
    "T53n2122_004:0295c28": "之次。西胡東夷彫趾交趾獨棄之乎。以此而",
    "T53n2122_004:0295c29": "求迄無了者。豈得以人事尋常抑必宇宙之",
    "T53n2122_004:0296a01": "外乎。",
    "T53n2122_004:0296a02": "[0296a02] 凡人所信惟耳與目。自此之外。咸致疑焉。儒",
    "T53n2122_004:0296a03": "家說天自有數義或渾或蓋。乍穹乍安。計極",
    "T53n2122_004:0296a04": "所周苑維所屬。若有親見不容不同。若所測",
    "T53n2122_004:0296a05": "量寧足依據。何故信凡人之臆說。疑大聖之",
    "T53n2122_004:0296a06": "妙旨。而欲必無恒沙世界微塵數劫乎。而鄒",
    "T53n2122_004:0296a07": "衍亦有九州之談。山中人不信有魚大如木。",
    "T53n2122_004:0296a08": "海上人不信有木大如魚。漢武帝不信弦膠。",
    "T53n2122_004:0296a09": "魏人不信火布。胡人見錦不信有蟲食樹吐",
    "T53n2122_004:0296a10": "絲所成。吳人身在江南不信有千人氈帳。及",
    "T53n2122_004:0296a11": "來河北不信有二萬石船。皆實驗也。如世有",
    "T53n2122_004:0296a12": "祝師及諸幻術。猶能履火蹈刃種瓜移井。倏",
    "T53n2122_004:0296a13": "忽之間千變萬化。人力所為尚能如此。何妨",
    "T53n2122_004:0296a14": "神通感應不可思量。寶幢百由旬座化成淨",
    "T53n2122_004:0296a15": "土踊生妙塔乎。",
    "T53n2122_004:0296a16": "[0296a16] 又王玄策西國行傳云。王使顯慶四年至婆",
    "T53n2122_004:0296a17": "栗闍國。王為漢人設五女戲其五女傳弄三",
    "T53n2122_004:0296a18": "刀加至十刀。又作繩伎。騰虛繩上著履而",
    "T53n2122_004:0296a19": "擲。手弄三仗刀楯槍等。種種關伎雜諸幻",
    "T53n2122_004:0296a20": "術。截舌抽腸等。不可具述。◎",
    "T53n2122_004:0296a21": "◎日宮部第三",
    "T53n2122_004:0296a22": "[0296a22] 依起世經云。佛告諸比丘。日天宮殿縱廣正",
    "T53n2122_004:0296a23": "等五十一由旬。上下亦爾。以二種物成其宮",
    "T53n2122_004:0296a24": "殿。正方如宅。遙看似圓。何等為二。所謂金",
    "T53n2122_004:0296a25": "及玻[王*梨]。一面兩分皆是天金成。清淨光明。",
    "T53n2122_004:0296a26": "一面一分是天玻[王*梨]成。淨潔光明。有五種風",
    "T53n2122_004:0296a27": "吹轉而行。何等為五。一名為持。二名為住。三",
    "T53n2122_004:0296a28": "名隨順轉。四名波羅呵迦。五名將行。彼日天",
    "T53n2122_004:0296a29": "宮之前別。有無量諸天於前而行。行時各常",
    "T53n2122_004:0296b01": "受樂皆名牢行(依長阿含經云。日天宮牆及地薄如華葩。為五風所持也)又日",
    "T53n2122_004:0296b02": "宮殿中有閻浮檀金。以為妙輦輿。高十六由",
    "T53n2122_004:0296b03": "旬。方八由旬。莊嚴殊勝。天子及眷屬在彼輦",
    "T53n2122_004:0296b04": "中。以天五欲具足受樂。日天子身壽五百歲。",
    "T53n2122_004:0296b05": "子孫相承皆於彼治。宮殿住持滿足一劫。日",
    "T53n2122_004:0296b06": "天身光出照於輦。輦有光明復照宮殿。光明",
    "T53n2122_004:0296b07": "相接出已照曜遍四大洲及諸世間。日天身",
    "T53n2122_004:0296b08": "輦及宮殿有一千光明。五百光明傍行而照。",
    "T53n2122_004:0296b09": "五百光明向下而照。日天宮殿常行不息。六",
    "T53n2122_004:0296b10": "月北行。於一日中漸移北向六俱盧舍(依雜寶藏經有",
    "T53n2122_004:0296b11": "五里)未曾暫時離於日道。六月南行。亦一日中",
    "T53n2122_004:0296b12": "漸移南向六俱盧舍。不差日道。日宮殿六",
    "T53n2122_004:0296b13": "月行時。月天宮殿十五日中亦行爾許。",
    "T53n2122_004:0296b14": "月宮部第四",
    "T53n2122_004:0296b15": "[0296b15] 如起世經云佛告比丘。月天子宮殿縱廣正",
    "T53n2122_004:0296b16": "等四十九由旬。四面垣牆七寶所成。月天宮",
    "T53n2122_004:0296b17": "殿純以天銀天青&#x7460;璃而相間錯。二分天銀",
    "T53n2122_004:0296b18": "清淨無垢光甚明曜。餘之一分天青&#x7460;璃。亦",
    "T53n2122_004:0296b19": "甚清淨。表裏映徹光明遠照。亦為五風攝持",
    "T53n2122_004:0296b20": "而行(五風如前)月天宮殿依空而行。亦有無量諸",
    "T53n2122_004:0296b21": "天宮殿。引前而行恒受快樂。於此月殿亦有",
    "T53n2122_004:0296b22": "大輦。青&#x7460;璃成。輿高十六由旬。廣八由旬",
    "T53n2122_004:0296b23": "月天子身與諸天女在此輦中。以天種種五",
    "T53n2122_004:0296b24": "欲功德。和合受樂隨意而行。彼月天年月",
    "T53n2122_004:0296b25": "壽五百歲。子孫相承皆於彼治。然其宮殿住",
    "T53n2122_004:0296b26": "於一劫。彼月天子身分光明照彼青輦。其輦",
    "T53n2122_004:0296b27": "光明照月宮殿。月宮殿光照四大洲。彼月天",
    "T53n2122_004:0296b28": "子有五百光向下而照。有五百光傍行而照。",
    "T53n2122_004:0296b29": "是故月天名千光明。亦復名為涼冷光明。",
    "T53n2122_004:0296c01": "[0296c01] 又何因緣月天宮殿漸漸現耶。佛答。此月三",
    "T53n2122_004:0296c02": "因緣。一背相轉。二青身諸天。形服瓔珞一切",
    "T53n2122_004:0296c03": "悉青。常半月中隱覆其宮。以隱覆故月漸而",
    "T53n2122_004:0296c04": "現。三從日天宮殿有六十光明一時流出障",
    "T53n2122_004:0296c05": "彼月輪。以是因緣漸漸而現。",
    "T53n2122_004:0296c06": "[0296c06] 復何因緣是月宮殿圓淨滿足。亦三因緣故",
    "T53n2122_004:0296c07": "令如是。一爾時月天宮殿面相轉出。二青色",
    "T53n2122_004:0296c08": "諸天一切皆青。當半月中隱。於十五日時形",
    "T53n2122_004:0296c09": "最圓滿光明熾盛。譬如於多油中然火熾炬。",
    "T53n2122_004:0296c10": "諸小燈明皆悉隱翳。如是月宮十五日時能",
    "T53n2122_004:0296c11": "覆諸光。三復次日。宮殿六十光明。一時流",
    "T53n2122_004:0296c12": "出障月輪者。此月宮殿十五日時圓滿具足。",
    "T53n2122_004:0296c13": "於一切處皆離翳障。是時日光不能隱覆。復",
    "T53n2122_004:0296c14": "何因緣。月天宮殿。於黑月分第十五日一切",
    "T53n2122_004:0296c15": "不現。此月宮殿於黑月分十五日最近日宮。",
    "T53n2122_004:0296c16": "由彼日光所覆翳故一切不現。復何因緣名",
    "T53n2122_004:0296c17": "為月耶。此月宮殿於黑月分。一日已去乃至",
    "T53n2122_004:0296c18": "月盡。光明威德漸漸減少。以此因緣名之為",
    "T53n2122_004:0296c19": "月(西方一月分為黑白。初月一日至十五日。名為白月。十六日已去至於月盡。名為黑月。此方通攝",
    "T53n2122_004:0296c20": "黑月合為一月也)復何因緣月宮殿中有諸影現。此大",
    "T53n2122_004:0296c21": "洲中有閻浮樹。因此樹故。名閻浮洲其樹高",
    "T53n2122_004:0296c22": "大影現月輪。又瑜伽論云。由大海中有魚&#x9F08;",
    "T53n2122_004:0296c23": "等。影現月輪。故於其內有黑相現(衣西國傳云。過去",
    "T53n2122_004:0296c24": "有兔。行菩薩行。天帝試之索肉欲食。捨身火中。天帝愍之取其燋兔置於月內。令未來一切眾生舉",
    "T53n2122_004:0296c25": "目瞻之。知是過去菩薩行慈之身)。",
    "T53n2122_004:0296c26": "寒暑部第五",
    "T53n2122_004:0296c27": "[0296c27] 依起世經云。復何因緣夏時生熱。佛言。日天",
    "T53n2122_004:0296c28": "宮殿六月之間向北行。時一日常行六俱盧",
    "T53n2122_004:0296c29": "舍。未曾捨離日所行道。但於其中有十因緣。",
    "T53n2122_004:0297a01": "所有光明照觸彼十種山令其生熱。復何因",
    "T53n2122_004:0297a02": "緣有諸寒冷。日天宮殿六月已後漸向南行。",
    "T53n2122_004:0297a03": "復有十二因緣能生寒冷。於須彌山佉提羅迦",
    "T53n2122_004:0297a04": "山二山之間。有須彌海。闊八萬四千由旬。周",
    "T53n2122_004:0297a05": "迴無量。其中眾華悉皆遍滿香氣甚盛。日天",
    "T53n2122_004:0297a06": "光明照觸彼海。此是第一寒冷因緣。第二伊",
    "T53n2122_004:0297a07": "沙陀羅山。第三游乾陀山。第四善現山第五",
    "T53n2122_004:0297a08": "馬片頭山。第六尼民陀羅山。第七毘那耶迦",
    "T53n2122_004:0297a09": "山。第八輪圍大山。第九閻浮洲中所有諸河",
    "T53n2122_004:0297a10": "流行之處。日天照觸。故有寒冷。第十瞿陀尼",
    "T53n2122_004:0297a11": "洲諸河倍多。第十一弗婆提諸河倍多。第十",
    "T53n2122_004:0297a12": "二&#x6B1D;單越諸河倍多。此之十二諸河流水。日",
    "T53n2122_004:0297a13": "天光明照觸寒冷(前之生熱十二次前八山外。第九是空中去地萬由旬。有夜叉",
    "T53n2122_004:0297a14": "宮殿。第十是四。大洲山合為第十四)。又立世阿毘曇論。問言。云",
    "T53n2122_004:0297a15": "何冬寒。云何春熱。云何夏時寒熱。是冬時",
    "T53n2122_004:0297a16": "水界最長未減盡時。草木由濕未萎乾時。地",
    "T53n2122_004:0297a17": "大濕滑。火大向下。水界上升所以知然深",
    "T53n2122_004:0297a18": "水最暖淺水則冷。寒節已至日行路照炙不",
    "T53n2122_004:0297a19": "久。陽氣在內食消則速。以是事故冬時則寒。",
    "T53n2122_004:0297a20": "云何春熱時水界長起減已盡。草木乾萎。地",
    "T53n2122_004:0297a21": "已燥圻。水氣向下。火氣上升。何以知然。深水",
    "T53n2122_004:0297a22": "則冷淺水則熱。冬時已過日行內路照炙則",
    "T53n2122_004:0297a23": "久。身內火羸故春熱。云何夏時冷熱。是大",
    "T53n2122_004:0297a24": "地八月日中恒受照炙。大雲降雨之所灑散",
    "T53n2122_004:0297a25": "地氣蒸&#x6B1D;。若風吹時蒸氣消已。是時則寒。若",
    "T53n2122_004:0297a26": "風不起。是時則熱。是故夏中有時寒熱(西方四月",
    "T53n2122_004:0297a27": "為一時。但立春夏冬故不立秋。故立三時殿也)又起世經云。以何因緣",
    "T53n2122_004:0297a28": "有諸河水流於世間。佛告比丘。以有日故有",
    "T53n2122_004:0297a29": "熱。有熱故有炙。有炙故有蒸。有蒸故有汗濕",
    "T53n2122_004:0297b01": "以汗濕。故一切山中汗流為水以成諸河。",
    "T53n2122_004:0297b02": "照用部第六",
    "T53n2122_004:0297b03": "[0297b03] 依長阿含經云。劫初長成時天地大闇。有大",
    "T53n2122_004:0297b04": "黑風吹大海水。開取日以照天下。著須彌半",
    "T53n2122_004:0297b05": "安日道中。行旋繞四天下照燭眾生。又起世",
    "T53n2122_004:0297b06": "經云。爾時世間便成黑暗。是時忽然出生日",
    "T53n2122_004:0297b07": "月及諸星宿。便有晝夜年歲時節。爾時日天",
    "T53n2122_004:0297b08": "昇大宮殿。從東方出繞須彌山半腹而行於",
    "T53n2122_004:0297b09": "西方。沒已還從東出。爾時眾生復見日天從",
    "T53n2122_004:0297b10": "東方出。各相告言。諸仁者。還是日天光明宮",
    "T53n2122_004:0297b11": "殿。再從東出。右繞須彌當於西沒。第三見",
    "T53n2122_004:0297b12": "已亦相語言。是天光明流行此也。故有如是",
    "T53n2122_004:0297b13": "名字出。又智度論云。日月方圓五百由旬。而",
    "T53n2122_004:0297b14": "今所見不過如扇。處處經云。佛語阿難。人",
    "T53n2122_004:0297b15": "眼所見。知四十二萬由旬人眼所見。又立世",
    "T53n2122_004:0297b16": "阿毘曇云。云何為夜。云何為晝。因日故夜。",
    "T53n2122_004:0297b17": "因日故晝。欲界者自性黑暗。日光隱故。是則",
    "T53n2122_004:0297b18": "為夜。日光顯故。是則為晝。又起世經云。佛告",
    "T53n2122_004:0297b19": "諸比丘。若閻浮洲日正中時。弗婆提洲日則",
    "T53n2122_004:0297b20": "始沒。瞿耶尼洲日則初出。&#x6B1D;單越洲正當半",
    "T53n2122_004:0297b21": "夜。若瞿耶尼洲日正中時。此閻浮洲日則始",
    "T53n2122_004:0297b22": "沒。&#x6B1D;單越洲日則初出。弗婆提洲正當半",
    "T53n2122_004:0297b23": "夜。若&#x6B1D;單越洲日正中時。瞿耶尼洲日則始",
    "T53n2122_004:0297b24": "沒。弗婆提洲日則始出。閻浮洲中正當",
    "T53n2122_004:0297b25": "半夜。若弗婆提洲日正中時。&#x6B1D;單越洲日則",
    "T53n2122_004:0297b26": "始沒。閻浮洲中日則初出。瞿耶尼洲正當半",
    "T53n2122_004:0297b27": "夜。",
    "T53n2122_004:0297b28": "[0297b28] 佛告比丘。若閻浮洲人所謂西方瞿耶尼人",
    "T53n2122_004:0297b29": "以為東方。瞿耶尼人所謂西方&#x6B1D;單越人以",
    "T53n2122_004:0297c01": "為東方。&#x6B1D;單越人所謂西方弗婆提人以為",
    "T53n2122_004:0297c02": "東方。弗婆提人所謂西方閻浮洲人以為東",
    "T53n2122_004:0297c03": "方。南北二方亦復如是。",
    "T53n2122_004:0297c04": "虧盈部第七",
    "T53n2122_004:0297c05": "[0297c05] 依立世阿毘曇論云。云何黑半。云何白半。由",
    "T53n2122_004:0297c06": "日黑半。由日白半。日恒逐月行。一一日相近",
    "T53n2122_004:0297c07": "四萬八千八十由旬。日日相離亦復如是。若",
    "T53n2122_004:0297c08": "相近時日日月圓被覆三由旬。又一由旬三",
    "T53n2122_004:0297c09": "分之一。以是事故十五日月被覆則盡。是日",
    "T53n2122_004:0297c10": "黑半圓滿。日日離月亦四萬八千八十由旬。",
    "T53n2122_004:0297c11": "月日日開三由旬。又一由旬三分之一。以是",
    "T53n2122_004:0297c12": "事故十五日月則開淨圓滿。世間則名白半",
    "T53n2122_004:0297c13": "圓滿。日月若最相離行。是時月圓。世間則說",
    "T53n2122_004:0297c14": "白半圓滿。日月若共一處。是名合行。世間則",
    "T53n2122_004:0297c15": "說黑半圓滿。若日隨月後行日光照月光。月",
    "T53n2122_004:0297c16": "光&#x9E81;故被照生影。此月影還自翳月。是故見",
    "T53n2122_004:0297c17": "月後分不圓。以是事故漸漸掩覆至十五日",
    "T53n2122_004:0297c18": "覆月都盡。隨後行時是名黑半。若日在月前",
    "T53n2122_004:0297c19": "行。日日開淨亦復如是。至十五日具足圓滿。",
    "T53n2122_004:0297c20": "在前行時是名白半。",
    "T53n2122_004:0297c21": "[0297c21] 又起世經。問言。復有何因緣。於冬分時夜長",
    "T53n2122_004:0297c22": "晝短。佛答比丘。日天宮殿過六月已漸向南",
    "T53n2122_004:0297c23": "行。每於一日移六拘盧奢。無有差失。當於",
    "T53n2122_004:0297c24": "是時日天宮殿在閻浮洲最極南垂。地形狹",
    "T53n2122_004:0297c25": "小日過速疾。以此因緣。於冬分時晝短夜長。",
    "T53n2122_004:0297c26": "復何因緣。於春夏時晝長夜短。佛答云。日天",
    "T53n2122_004:0297c27": "宮殿過六月已漸向北行。每一日中移六俱",
    "T53n2122_004:0297c28": "盧奢無有差失。異於常道。當於是時。在閻",
    "T53n2122_004:0297c29": "浮洲處中而行。地寬行久所以晝長。以此因",
    "T53n2122_004:0298a01": "緣。春夏晝長夜分短促。",
    "T53n2122_004:0298a02": "[0298a02] 智度論云。如阿鞞跋致品中所說。日月歲節",
    "T53n2122_004:0298a03": "者。日名從旦至旦。初分中分後分。夜亦有",
    "T53n2122_004:0298a04": "三分。一日一夜有三十時。春秋分時十五時",
    "T53n2122_004:0298a05": "屬晝。十五時屬夜。餘時增減。若五月至晝十",
    "T53n2122_004:0298a06": "八時。夜十二時。十一月至夜十八時。晝十二",
    "T53n2122_004:0298a07": "時。一月或三十日半。或三十日。或二十九日",
    "T53n2122_004:0298a08": "半。或二十七日半。有四種月。一者日月。二者",
    "T53n2122_004:0298a09": "世間月。三者月月。四者星宿月。日月者三十",
    "T53n2122_004:0298a10": "日半。世間月者三十日。月月者二十九日。加",
    "T53n2122_004:0298a11": "六十二分之三十。星宿月者。二十七日加六",
    "T53n2122_004:0298a12": "十分之二十一。閏月者從日月世間月二事",
    "T53n2122_004:0298a13": "中出。是名十三月。或十三月名一歲。是歲三",
    "T53n2122_004:0298a14": "百六十六日。周而復始。菩薩知日中分時。前",
    "T53n2122_004:0298a15": "分已過。後分未生。中分無住處。無相可取",
    "T53n2122_004:0298a16": "日分。空空無所有。到三十日。時二十九日減。",
    "T53n2122_004:0298a17": "云何和合成日月。無故云何和合而為歲。以",
    "T53n2122_004:0298a18": "是故。佛言。世間法如幻如夢。但是誑心法。菩",
    "T53n2122_004:0298a19": "薩能知世間日月歲和合。能知破散無所有。",
    "T53n2122_004:0298a20": "是名巧分別(依經人多薄福日月災變。或有赤日赤月。種種徵惡。具如經說)。",
    "T53n2122_004:0298a21": "昇雲部第八",
    "T53n2122_004:0298a22": "[0298a22] 依起世經云。於世間中有四種雲。一白二黑",
    "T53n2122_004:0298a23": "三赤四黃。此四雲中若白色雲者。多有地界。",
    "T53n2122_004:0298a24": "若黑色雲者。多有水界。若赤色雲者。多有火",
    "T53n2122_004:0298a25": "界。若黃色雲者。多有風界。有雲從地上昇在",
    "T53n2122_004:0298a26": "虛空中一俱盧奢。二三乃至七俱盧奢",
    "T53n2122_004:0298a27": "住。或復有雲上虛空中一由旬。乃至七由旬",
    "T53n2122_004:0298a28": "住。或復有雲上虛空中百由旬。乃至七百由",
    "T53n2122_004:0298a29": "旬住。或復有雲從地上虛空千由旬。乃至七",
    "T53n2122_004:0298b01": "千由旬住。乃至劫盡。長阿含經云。劫初時有",
    "T53n2122_004:0298b02": "雲得至光音天(依經雲亦多種。或有五色慶雲而現。或有赤雲黑雲種種而現不可盡說。備",
    "T53n2122_004:0298b03": "如仁王經等具述)。",
    "T53n2122_004:0298b04": "震雷部第九",
    "T53n2122_004:0298b05": "[0298b05] 依起世經云。佛告諸比丘。或有外道來問汝",
    "T53n2122_004:0298b06": "云。何因緣故虛空中有是聲耶。汝應答云。有",
    "T53n2122_004:0298b07": "三因緣更相觸故。雲聚空中有音聲出。何者",
    "T53n2122_004:0298b08": "為三。一雲中風界與地界相觸著故。便有聲",
    "T53n2122_004:0298b09": "出。二於雲中風界與彼水界相觸著故。即便",
    "T53n2122_004:0298b10": "聲出。三於雲中風界與彼火界相觸著故。即",
    "T53n2122_004:0298b11": "便聲出。所以者何。譬如樹枝相揩即有火出。",
    "T53n2122_004:0298b12": "此亦如是(依經雷亦多種。或有雷車鼓鬼神桴打手擊。故俗云稱為天鼓於中亦有罪惡多者",
    "T53n2122_004:0298b13": "霹靂而死。見受報也)。",
    "T53n2122_004:0298b14": "擊電部第十",
    "T53n2122_004:0298b15": "[0298b15] 依起世經云。佛告諸比丘。或有外道來問汝",
    "T53n2122_004:0298b16": "云。何因緣故虛空中忽生電光。汝應答云。有",
    "T53n2122_004:0298b17": "二因緣雲中出電。何等為二。一東方有電名",
    "T53n2122_004:0298b18": "曰無厚。南方有電名順流。西方有電名墮光",
    "T53n2122_004:0298b19": "明。北方有電。名曰百生樹。二者或有一時東",
    "T53n2122_004:0298b20": "方所出無厚大電與彼西方墮光明電相觸相",
    "T53n2122_004:0298b21": "對相磨相打。以如是故從彼虛空雲聚之中。",
    "T53n2122_004:0298b22": "出生大明。名曰電光。或復南方順流大電與",
    "T53n2122_004:0298b23": "彼北方百生樹大電相觸相對相磨相打。以",
    "T53n2122_004:0298b24": "如是故出生電光。譬如兩木風吹相著。忽然",
    "T53n2122_004:0298b25": "火出還歸本處(依經或先有雷無電。或先有電後雷。相擊火出霹靂人物也)。",
    "T53n2122_004:0298b26": "降雨部第十一",
    "T53n2122_004:0298b27": "[0298b27] 依分別功德論云。雨有三種。一天雨。二龍雨。",
    "T53n2122_004:0298b28": "三阿脩羅雨。天雨細霧。龍雨甚&#x9E81;。喜則和潤。",
    "T53n2122_004:0298b29": "瞋則雷電。阿脩羅為共帝釋&#x9B2A;亦能降雨。&#x9E81;",
    "T53n2122_004:0298c01": "細不定(依經雨亦多種或有無雲而雨。或有先雲而雨。或有因龍而雨。或有不依龍而雨寔由",
    "T53n2122_004:0298c02": "眾生自業所感。具如經說也)。",
    "T53n2122_004:0298c03": "失候部第十二",
    "T53n2122_004:0298c04": "[0298c04] 如起世經云。佛告諸比丘。有五因緣能障礙",
    "T53n2122_004:0298c05": "雨。令占師不測增長迷惑。記天必雨而更不",
    "T53n2122_004:0298c06": "雨。何者為五。一於虛空中雲興雷作。伽茶",
    "T53n2122_004:0298c07": "伽茶瞿&#x53A8;瞿&#x53A8;等聲。或出電光。或復有風",
    "T53n2122_004:0298c08": "吹冷氣至。如是種種皆是雨相。諸占察人及",
    "T53n2122_004:0298c09": "天文師等。悉剋此時必當降雨。爾時羅&#x777A;阿",
    "T53n2122_004:0298c10": "脩羅王從其宮出。便以兩手撮彼雨雲擲置",
    "T53n2122_004:0298c11": "海中。此是第一雨障因緣。占者不知而竟不",
    "T53n2122_004:0298c12": "雨。第二有時虛空起雲。雲中亦作伽茶等",
    "T53n2122_004:0298c13": "聲。亦出電光。復有風吹冷氣來。時占者見相",
    "T53n2122_004:0298c14": "剋天降雨。爾時火界增上力生。即於其時雨",
    "T53n2122_004:0298c15": "雲燒滅。此名第二雨障因緣。占者不知。而遂",
    "T53n2122_004:0298c16": "不雨。第三有時虛空中起雲。雲中亦作伽荼",
    "T53n2122_004:0298c17": "等聲。亦出電光。復有風吹冷氣來。時占者",
    "T53n2122_004:0298c18": "見已記天必雨。以風界增上力生。則吹雲擲",
    "T53n2122_004:0298c19": "置於彼迦陵伽磧中。或置諸曠野中。或置摩",
    "T53n2122_004:0298c20": "連那磧地。此名第三雨障因緣。占者不知而",
    "T53n2122_004:0298c21": "遂不雨。第四有諸眾生為放逸污清淨行故。",
    "T53n2122_004:0298c22": "天不依時雨。第五為閻浮提人。有不如法",
    "T53n2122_004:0298c23": "慳貪嫉&#x59AC;邪見顛倒故。天則不雨(此二作法並同前說。長阿含",
    "T53n2122_004:0298c24": "經亦同相似也)以此因緣。相師迷惑占雨不定。增一",
    "T53n2122_004:0298c25": "阿含經云。日月有四重翳使不得放光明。何",
    "T53n2122_004:0298c26": "等為四。一者雲。二者風塵。三者煙。四者阿須",
    "T53n2122_004:0298c27": "倫。使覆日月不得放光明。比丘亦有四結。覆",
    "T53n2122_004:0298c28": "蔽人心不得開解。一者欲結。二者瞋恚。三者",
    "T53n2122_004:0298c29": "愚癡。四者利養。覆蔽人心不得開解。四分律",
    "T53n2122_004:0299a01": "亦有四種喻同前。一者婬欲。二者飲酒。三",
    "T53n2122_004:0299a02": "者捉錢寶。四者邪命。有此四法亦令佛法不",
    "T53n2122_004:0299a03": "明了。故頌曰。",
    "T53n2122_004:0299a04": " 火氣上升煙  雲氣靆崿雲",
    "T53n2122_004:0299a05": " 神龍吐津霧  揚埃坋人塵",
    "T53n2122_004:0299a06": " 酒為放逸門  婬為生死源",
    "T53n2122_004:0299a07": " 金銀生患重  邪命壞戒根",
    "T53n2122_004:0299a08": "地動部第十三",
    "T53n2122_004:0299a09": "[0299a09] 依佛般泥洹經云。阿難叉手問佛。欲知地動",
    "T53n2122_004:0299a10": "幾事。佛語阿難。有三因緣。一為地倚水上。水",
    "T53n2122_004:0299a11": "倚於風。風倚於空。大風起則水擾。水擾則地",
    "T53n2122_004:0299a12": "動。二為得道沙門及神妙天。欲現感應故。",
    "T53n2122_004:0299a13": "所以地動。三為佛力自我作佛前後。已動三",
    "T53n2122_004:0299a14": "千日月萬二千天地無不感發。天人鬼神多",
    "T53n2122_004:0299a15": "得聞解。",
    "T53n2122_004:0299a16": "[0299a16] 又大方等大集念佛三昧經云。一切大地六",
    "T53n2122_004:0299a17": "種震動。一動遍動等遍動。二震遍震等遍震。",
    "T53n2122_004:0299a18": "三涌遍涌等遍涌。四吼遍吼等遍吼。五起遍",
    "T53n2122_004:0299a19": "起等遍起。六覺遍覺等遍覺。是六各三合十",
    "T53n2122_004:0299a20": "八相。如是東涌西沒。西涌東沒。南涌北沒。北",
    "T53n2122_004:0299a21": "涌南沒。中涌邊沒。邊涌中沒。",
    "T53n2122_004:0299a22": "[0299a22] 又立世阿毘曇論云。佛告富樓那。復有大神",
    "T53n2122_004:0299a23": "通威德諸天。若欲震動大地即能令動。若諸",
    "T53n2122_004:0299a24": "比丘有大神通及大威德。觀地大相令小小",
    "T53n2122_004:0299a25": "相令大。欲令地動亦能震動。令地動有風名",
    "T53n2122_004:0299a26": "鞞嵐婆。此風常吹俱動不息。風力上升。有風",
    "T53n2122_004:0299a27": "下吹。亦有傍動。是風平等圓轉相持。又智度",
    "T53n2122_004:0299a28": "論云。地動有四種。一火二龍。三金翅鳥。四天",
    "T53n2122_004:0299a29": "二十八宿等。又諸羅漢諸天等亦能地動。又",
    "T53n2122_004:0299b01": "增一阿含經云。佛在舍衛城告諸比丘。有八",
    "T53n2122_004:0299b02": "因緣而地大動。此地深六十八千由延。為水",
    "T53n2122_004:0299b03": "所持。水依虛空。或復是時虛空風動而水",
    "T53n2122_004:0299b04": "亦動。水動地便大動。是初動也。若比丘得",
    "T53n2122_004:0299b05": "神足所欲自在。觀地如掌。能使地大動。是",
    "T53n2122_004:0299b06": "二動也。若復諸天有大神足有大威力。能使",
    "T53n2122_004:0299b07": "地動。是三動也。若復菩薩在兜術天。欲降",
    "T53n2122_004:0299b08": "神下生。是時地動。是四動也。若菩薩自知",
    "T53n2122_004:0299b09": "在母胎中。地為大動。是五動也。若菩薩知",
    "T53n2122_004:0299b10": "滿十月當出母胎。地為大動。是六動也。若菩",
    "T53n2122_004:0299b11": "薩出家於道場坐。降伏魔怨。終成等覺。地為",
    "T53n2122_004:0299b12": "大動。是七動也。若未來於無餘涅槃界而般",
    "T53n2122_004:0299b13": "涅槃。地為大動。是八動也(依經地動。亦有多種或有地動聖人出",
    "T53n2122_004:0299b14": "世。有山動四果聖人出世。或有諸佛菩薩出世。或動一世界。多世界亦有薄福眾生感得地動損破。依正兩報具",
    "T53n2122_004:0299b15": "如經說也)述曰。自下略敘俗書天地初分陰陽形",
    "T53n2122_004:0299b16": "變之意。謂有五重。一元氣。二太易。三太初。",
    "T53n2122_004:0299b17": "四太始。五太素。",
    "T53n2122_004:0299b18": "[0299b18] 第一元氣者。依河圖曰。元氣無形匈匈蒙蒙。",
    "T53n2122_004:0299b19": "偃者為地。伏者為天。禮統曰。天地者。元氣之",
    "T53n2122_004:0299b20": "所生萬物之祖。",
    "T53n2122_004:0299b21": "[0299b21] 皇甫士安帝王世紀曰。元氣始萌謂之太初。",
    "T53n2122_004:0299b22": "三五歷紀曰。未有天地之時。混沌如雞子。溟",
    "T53n2122_004:0299b23": "涬始可濛鴻滋分。歲起攝提元氣啟肇。",
    "T53n2122_004:0299b24": "[0299b24] 帝系譜曰。天地初起溟涬濛鴻。即生天皇。",
    "T53n2122_004:0299b25": "治萬八千歲以木德王。",
    "T53n2122_004:0299b26": "[0299b26] 列子曰。夫有形者生於無形。則天地安從生",
    "T53n2122_004:0299b27": "(張虔注曰。天地無所從生。而自然生)故有太易有太初有太始有",
    "T53n2122_004:0299b28": "太素。變而為一。一變而為七。七變而為九。九",
    "T53n2122_004:0299b29": "者變之究也。乃復變而為一。一者形變之始",
    "T53n2122_004:0299c01": "也。清輕者上為天。濁重者下為地。沖和氣者",
    "T53n2122_004:0299c02": "為人。故天地含精萬物化生也。故易上繫曰。",
    "T53n2122_004:0299c03": "易有太極。是生兩儀。兩儀生四象。四象生八",
    "T53n2122_004:0299c04": "卦。八卦定其吉凶也。",
    "T53n2122_004:0299c05": "[0299c05] 春秋感精符曰。人主與日月同明。四時合信。",
    "T53n2122_004:0299c06": "故父天母地兄日姊月(父天於圓丘之禮也。母地方澤之祭也。兄日於東郊",
    "T53n2122_004:0299c07": "姊月於西郊也)春秋說題辭曰。天之為言填也。居高",
    "T53n2122_004:0299c08": "理下為人經群陽精也。含為太一。分為殊名。",
    "T53n2122_004:0299c09": "故立字一大為天。",
    "T53n2122_004:0299c10": "[0299c10] 春秋繁露曰。天有十端。天為一端。地為一端。",
    "T53n2122_004:0299c11": "陽為一端。陰為一端。土為一端。人為一端。金",
    "T53n2122_004:0299c12": "為一端。木為一端。水為一端。火為一端。凡十",
    "T53n2122_004:0299c13": "端。天亦喜怒之氣。哀樂之心。與人相副。以類",
    "T53n2122_004:0299c14": "合之。天人一也。春喜氣故生。秋怒氣故殺。夏",
    "T53n2122_004:0299c15": "樂氣故養。冬哀氣故藏。四者天人同有之。爾",
    "T53n2122_004:0299c16": "雅曰。穹蒼蒼天也(李巡曰。古時人質仰視天形。穹隆而高其色蒼蒼。故曰穹蒼",
    "T53n2122_004:0299c17": "也)春為蒼天(李巡曰。春萬物始生。其色蒼蒼。故曰蒼天也)夏為昊天(李巡",
    "T53n2122_004:0299c18": "曰。夏萬物壯其氣昊昊。故曰昊天也)秋為旻天(李巡曰。秋萬物成熟皆有文章。故曰",
    "T53n2122_004:0299c19": "旻天旻天文也。郭景純曰旻猶愍。愍萬物彫落也)冬為上天(李巡曰。冬陰氣在上萬",
    "T53n2122_004:0299c20": "物伏藏。故曰上天。郭景純曰。言時無時在上。臨下而已)廣雅曰。天圓廣南",
    "T53n2122_004:0299c21": "北二億三萬三千五百里七十五步。東西短",
    "T53n2122_004:0299c22": "減四步。周六億十萬七百里二十五步。從地",
    "T53n2122_004:0299c23": "至天一億一萬六千七百八十一里半。下度",
    "T53n2122_004:0299c24": "之厚與天高等。",
    "T53n2122_004:0299c25": "[0299c25] 孝經周天七。衡六間曰。周天有七衡。而六",
    "T53n2122_004:0299c26": "間者。相去萬九千八百三十三里三分里之",
    "T53n2122_004:0299c27": "一合十一萬九千里。從內衡以至中衡。從中",
    "T53n2122_004:0299c28": "衡以至外衡。各五萬九千五百里。",
    "T53n2122_004:0300a01": "[0300a01] 洛書甄曜度曰。周天三百六十五度四分度",
    "T53n2122_004:0300a02": "之一。又度為千九百三十二里。則天地相去",
    "T53n2122_004:0300a03": "十七萬八千五百里。論衡曰。日一日行一度。",
    "T53n2122_004:0300a04": "一度二千里。日晝行千里。舒疾與騏驎之步",
    "T53n2122_004:0300a05": "相類也。",
    "T53n2122_004:0300a06": "[0300a06] 白虎通曰。日行遲。月行疾。日行一度。月行",
    "T53n2122_004:0300a07": "十三度十九分度之七。日月徑千里。又計日",
    "T53n2122_004:0300a08": "行路。有其內外。從極北至極南。相去九百九",
    "T53n2122_004:0300a09": "十由旬。經一百八十日。日行從內至外。又經",
    "T53n2122_004:0300a10": "一百八十日。日行從外至內。是故名行。言日",
    "T53n2122_004:0300a11": "行六十里者。由輪大故。日遲天行。以行遲",
    "T53n2122_004:0300a12": "故。唯六十里。是故一年有十二月。六月北行。",
    "T53n2122_004:0300a13": "六月南行。總有三百六十度行路也。白虎通",
    "T53n2122_004:0300a14": "曰。月所以滿缺。何歸功於日也。三日成魄。",
    "T53n2122_004:0300a15": "八日成光。二八十六轉而歸功。晦至朔旦。受",
    "T53n2122_004:0300a16": "符復行也。月有大小何天左旋。日月右行。",
    "T53n2122_004:0300a17": "日行遲。月行疾。月及日為一月。至二十九",
    "T53n2122_004:0300a18": "日未及七度。即須三十日過七度。日不可分。",
    "T53n2122_004:0300a19": "故乍小明。有陰陽即有閏月。何周天三百",
    "T53n2122_004:0300a20": "六十五度四分度之一。十二月日不匝十二",
    "T53n2122_004:0300a21": "度。故三年一閏。五年再閏也。明陰不足陽有",
    "T53n2122_004:0300a22": "餘。閏者陽之餘也。",
    "T53n2122_004:0300a23": "[0300a23] 徐整長歷。日月徑千里。周圍三千里。下於",
    "T53n2122_004:0300a24": "天七千里。尚書者。靈曜之日光照三十萬六",
    "T53n2122_004:0300a25": "千里。又地說書日月照四十五萬里。",
    "T53n2122_004:0300a26": "[0300a26] 列子曰。孔子東游。見兩小兒辯&#x9B2A;問其故。一",
    "T53n2122_004:0300a27": "小兒曰。我以日始出去人近而日中時遠。一",
    "T53n2122_004:0300a28": "小兒以為日初出時遠而日中時近也。一兒",
    "T53n2122_004:0300a29": "曰。日初出大如車蓋。及其中纔如槃蓋。此不",
    "T53n2122_004:0300b01": "為遠者小而近者大乎。一小兒曰。日初出滄",
    "T53n2122_004:0300b02": "滄涼涼。及其中如探湯。此不為近者熱而遠",
    "T53n2122_004:0300b03": "者涼乎。孔子不能決也。兩小兒笑曰。孰謂汝",
    "T53n2122_004:0300b04": "多智乎。",
    "T53n2122_004:0300b05": "[0300b05] 桓譚新論曰。余小時聞閭巷言。孔子東遊見",
    "T53n2122_004:0300b06": "兩小兒辯&#x9B2A;問其故。一兒曰。我以日始出時",
    "T53n2122_004:0300b07": "近日中時遠。一兒以日初出遠日中時近。長",
    "T53n2122_004:0300b08": "水校尉關子楊。以為天去人上遠而四傍近。",
    "T53n2122_004:0300b09": "以星宿昏時出東方其間甚&#x758E;相去丈餘。夜",
    "T53n2122_004:0300b10": "半在上視之甚數相去唯一二尺。日為天陽。",
    "T53n2122_004:0300b11": "火為地陽。地陽上昇。天陽下降。令置火於",
    "T53n2122_004:0300b12": "地。從傍與上診其熱。遠近不同乃差半焉。日",
    "T53n2122_004:0300b13": "中在上當天陽之衡。故熱於始出。從太陽中",
    "T53n2122_004:0300b14": "來故涼。西在桑榆大小雖同。氣猶不如清朝",
    "T53n2122_004:0300b15": "也。",
    "T53n2122_004:0300b16": "[0300b16] 論衡曰。夫日月不圓。視若圓者。去人遠也。",
    "T53n2122_004:0300b17": "夫日火精。在地水火不圓。在天火何故獨圓。",
    "T53n2122_004:0300b18": "日月在天猶五星。五星猶列星不圓。光曜若",
    "T53n2122_004:0300b19": "圓。何以明之。春秋之時星霣宋都。視之如",
    "T53n2122_004:0300b20": "石。石也不圓。是知日月五星亦不圓也。",
    "T53n2122_004:0300b21": "[0300b21] 論衡曰。儒言。日中有三足烏。日者火也。烏",
    "T53n2122_004:0300b22": "入中焦爛。安得如立。然烏日氣也。",
    "T53n2122_004:0300b23": "[0300b23] 詩推度災曰月三日成魄。八日成光。蟾蠩體",
    "T53n2122_004:0300b24": "就穴鼻始萌(宋均注曰決鼻兔也)春秋演孔圖曰。蟾",
    "T53n2122_004:0300b25": "蠩月精也。春秋元命包曰。陰精為月。日行十",
    "T53n2122_004:0300b26": "三度。常詘任而受(受陽精也)受明精在內。故金水",
    "T53n2122_004:0300b27": "內景。河圖始開曰。黃泉之埃上為青雲。赤",
    "T53n2122_004:0300b28": "泉之埃上為赤雲。白泉之埃上為白雲。玄泉",
    "T53n2122_004:0300b29": "之埃上為玄雲(淮南又載)河圖括地象曰。崑崙山",
    "T53n2122_004:0300c01": "出五色雲氣。",
    "T53n2122_004:0300c02": "[0300c02] 易說卦曰。巽為風。撓萬物者莫疾風。風以",
    "T53n2122_004:0300c03": "動之。河圖帝通紀曰。風者天地之使也。",
    "T53n2122_004:0300c04": "[0300c04] 爾雅曰。四氣和為通正。謂之景風(李巡曰景風太平之風也)。",
    "T53n2122_004:0300c05": "南風謂之颽風。東風謂之谷風。北風謂之涼",
    "T53n2122_004:0300c06": "風。西風謂之太風。焚輪謂之頹(郭朴注曰風從上下)。扶",
    "T53n2122_004:0300c07": "搖謂之焱(從上下也)。風與火為忳(音屯忳盛貌也)。因",
    "T53n2122_004:0300c08": "風為飄。日出而風為暴。風而雨土為霾(音埋)。陰",
    "T53n2122_004:0300c09": "而風為曀。易稽覽圖曰。降陽為風。降陽之動",
    "T53n2122_004:0300c10": "不鳴條。",
    "T53n2122_004:0300c11": "[0300c11] 易說卦曰。震為雷動萬物者莫大於雷。河圖",
    "T53n2122_004:0300c12": "帝通紀曰。雷天地之鼓也。",
    "T53n2122_004:0300c13": "[0300c13] 左傳曰。藏&#x6C37;以時則雷出震。棄&#x6C37;不用則雷",
    "T53n2122_004:0300c14": "不發而震。",
    "T53n2122_004:0300c15": "[0300c15] 春秋元命包曰。陰陽合而為雷。",
    "T53n2122_004:0300c16": "[0300c16] 師曠占曰。春雷始起其音柏柏格格。其霹",
    "T53n2122_004:0300c17": "靂者。所謂雄雷旱氣也。其鳴依音。音不大霹",
    "T53n2122_004:0300c18": "靂者。所謂雌雷水氣也。師曠占曰。春分雨雷",
    "T53n2122_004:0300c19": "有音。如雷非雷。音在地中。其所住者。兵起其",
    "T53n2122_004:0300c20": "下。無雲而雷名曰天狗。行不出三年其國",
    "T53n2122_004:0300c21": "凶。",
    "T53n2122_004:0300c22": "[0300c22] 河圖始開圖曰。激陽為雷。",
    "T53n2122_004:0300c23": "[0300c23] 易稽覽圖曰。陰陽和合其電耀耀也。其光長。",
    "T53n2122_004:0300c24": "春秋元命包曰。陰陽激為電。史記天官書。電",
    "T53n2122_004:0300c25": "者陰陽之動也。",
    "T53n2122_004:0300c26": "[0300c26] 穀梁傳曰。隱公曰霆雷(謂急雷今之霹靂也)。",
    "T53n2122_004:0300c27": "[0300c27] 爾雅曰。疾雷為霆蜺(郭朴注曰。雷之急激者謂之霹靂也)說文曰。",
    "T53n2122_004:0300c28": "震霹靂振物也。",
    "T53n2122_004:0300c29": "[0300c29] 釋名曰。霹靂折也。震戰也。所擊輒破。若攻戰",
    "T53n2122_004:0301a01": "也。異苑曰。沙門釋慧遠&#x637F;神廬岳。&#x751E;有游",
    "T53n2122_004:0301a02": "龍翔其前。遠公有怒以石擲中。仍騰躍上",
    "T53n2122_004:0301a03": "昇。有傾風&#x98C8;燁。公知是龍之所興。登山燒",
    "T53n2122_004:0301a04": "香會僧齊聲唱偈。於是霹靂迴向投龍之石。",
    "T53n2122_004:0301a05": "雲雨乃除。異苑曰。乞伏虜凶虐暴惡。嘗中",
    "T53n2122_004:0301a06": "霹靂。其挺引身出外。題背四字表其凶匿。國",
    "T53n2122_004:0301a07": "少時為涉去所棄。",
    "T53n2122_004:0301a08": "[0301a08] 頌曰。",
    "T53n2122_004:0301a09": " 日月長懸  天曜常暉  晝金夜玉",
    "T53n2122_004:0301a10": " 孰與玄期  出則晃朗  沒已還晞",
    "T53n2122_004:0301a11": " 虧盈隱顯  晦朔旋璣  星辰列位",
    "T53n2122_004:0301a12": " 福壽靈威  聖人建立  隨業增徽",
    "T53n2122_004:0301a13": " 雲龍相會  升降分離  擊動雷電",
    "T53n2122_004:0301a14": " 寒暑應時◎"
}