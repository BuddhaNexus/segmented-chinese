{
    "T29n1563_021:0873b24": "阿毘達磨藏顯宗論卷第二十一",
    "T29n1563_021:0873b26": "尊者眾賢造",
    "T29n1563_021:0873b27": "三藏法師玄奘奉　詔譯",
    "T29n1563_021:0873b28": "辯業品第五之四",
    "T29n1563_021:0873b29": "如是已說得律儀等。捨律儀等今次當說。且",
    "T29n1563_021:0873c01": "云何捨別解脫律儀。頌曰。",
    "T29n1563_021:0873c02": "　捨別解調伏　　由故捨命終",
    "T29n1563_021:0873c03": "　及二形俱生　　斷善根夜盡",
    "T29n1563_021:0873c04": "　有說由犯重　　餘說由法滅",
    "T29n1563_021:0873c05": "　迦濕彌羅說　　犯二如負財",
    "T29n1563_021:0873c06": "論曰。調伏聲顯律儀異名。由此能令根調伏",
    "T29n1563_021:0873c07": "故。由五緣捨別解律儀。一由故捨。謂於律",
    "T29n1563_021:0873c08": "儀由阿世耶。不懷欣慕。為捨學處。對有解人",
    "T29n1563_021:0873c09": "發起相違表業差別。非但由起捨學處心。如",
    "T29n1563_021:0873c10": "得律儀心無能故。又在夢中捨不成故。非但",
    "T29n1563_021:0873c11": "由起表業差別。忿癲狂等捨不成故。非但由",
    "T29n1563_021:0873c12": "二對傍生等。起心發表捨不成故。二由命終。",
    "T29n1563_021:0873c13": "謂眾同分。增上勢力得律儀故。三由依止二",
    "T29n1563_021:0873c14": "形俱生。謂身變時心隨變故。又二形者。非增",
    "T29n1563_021:0873c15": "上故。四由斷滅所因善根。謂表無表業等起",
    "T29n1563_021:0873c16": "心斷故。是此律儀因緣斷義。捨盡壽戒。由上",
    "T29n1563_021:0873c17": "四緣近住律儀。亦由夜盡謂近住戒。由上四",
    "T29n1563_021:0873c18": "緣及夜盡捨過期限故。夜盡者。謂明相出時。",
    "T29n1563_021:0873c19": "諸軌範師多分共許。如是五種捨律儀緣。有",
    "T29n1563_021:0873c20": "餘部師執隨犯一感墮重罪捨出家戒。有餘部",
    "T29n1563_021:0873c21": "執正法滅時別解律儀無不皆捨。以諸學處",
    "T29n1563_021:0873c22": "結界羯磨所有聖教皆息滅故。對法諸師作",
    "T29n1563_021:0873c23": "如是說。爾時雖無得未得律儀。而先得律儀",
    "T29n1563_021:0873c24": "無有捨義。迦濕彌羅國毘婆沙師蘊理教於",
    "T29n1563_021:0873c25": "心作如是說。非犯隨一根本罪時。一切律儀",
    "T29n1563_021:0873c26": "皆有捨義。然犯重者有二種名。一名具尸羅。",
    "T29n1563_021:0873c27": "二名犯戒者。若於所犯應可悔除。發露悔除。",
    "T29n1563_021:0873c28": "唯名具戒。如有財者。負他債時。名為富人。",
    "T29n1563_021:0873c29": "及負債者。若還債已。但名富人。此亦應然。故",
    "T29n1563_021:0874a01": "非捨戒。靜慮無漏二律儀等。云何當捨。頌",
    "T29n1563_021:0874a02": "曰。",
    "T29n1563_021:0874a03": "　捨定生善法　　由易地退等",
    "T29n1563_021:0874a04": "　捨諸無漏善　　由得果退失",
    "T29n1563_021:0874a05": "論曰。諸靜慮地所繫善法由二緣捨。一由易",
    "T29n1563_021:0874a06": "地。謂上下生。二由退失。謂退勝定。捨眾同",
    "T29n1563_021:0874a07": "分及離染時。亦捨暖等及退分定。為攝此",
    "T29n1563_021:0874a08": "故復說等言。如捨色善由易地退。及離染三",
    "T29n1563_021:0874a09": "無色亦爾。捨無漏善由二種緣。一由得果",
    "T29n1563_021:0874a10": "總捨前道。二由退失捨諸勝道。此或是果。",
    "T29n1563_021:0874a11": "或勝果攝。我於此中應少分別。若捨見道及",
    "T29n1563_021:0874a12": "道類智。當知但由得果非退。道類智果攝。亦",
    "T29n1563_021:0874a13": "必無退故。退所練根亦有退義。若不動法無",
    "T29n1563_021:0874a14": "學俱無。所餘無漏容具二種。如是已說捨諸",
    "T29n1563_021:0874a15": "律儀不律儀云何捨。頌曰。",
    "T29n1563_021:0874a16": "　捨惡戒由死　　得戒二形生",
    "T29n1563_021:0874a17": "論曰。諸不律儀由三緣捨。一者由死捨所依",
    "T29n1563_021:0874a18": "故。眾同分力得律儀故。二由得戒。謂若受",
    "T29n1563_021:0874a19": "得別解律儀。或由獲得靜慮律儀。惡戒便捨。",
    "T29n1563_021:0874a20": "對治力勝捨不律儀。三由相續二形俱起。以",
    "T29n1563_021:0874a21": "於爾時所依變故。不律儀者。受近住戒。至夜",
    "T29n1563_021:0874a22": "盡位捨律儀時。為得不律儀。為名處中者。有",
    "T29n1563_021:0874a23": "餘師說。得不律儀惡阿世耶非永捨故。如停",
    "T29n1563_021:0874a24": "熱鐵赤滅青生。有餘師言。若不更作無緣令",
    "T29n1563_021:0874a25": "彼得不律儀。以不律儀依表得故。前說應理。",
    "T29n1563_021:0874a26": "先受戒時惡阿世耶非永捨故。依前表業惡",
    "T29n1563_021:0874a27": "戒還起。處中無表捨復云何。頌曰。",
    "T29n1563_021:0874a28": "　捨中由受勢　　作事壽根斷",
    "T29n1563_021:0874a29": "論曰。處中無表捨由六緣。一由受心斷壞故",
    "T29n1563_021:0874b01": "捨。謂先誓受。恒於某時敬禮制多。及讚頌等。",
    "T29n1563_021:0874b02": "今作是念。後不更為。彼阿世耶從茲便息。由",
    "T29n1563_021:0874b03": "彼棄捨本意樂故。或復別作勢用增強。與先",
    "T29n1563_021:0874b04": "現行。相違事業。本意樂息。無表便斷。二由勢",
    "T29n1563_021:0874b05": "力斷壞故捨。謂由淨信。煩惱勢力所引無表。",
    "T29n1563_021:0874b06": "彼二限勢。若斷壞時。無表便捨。如所放箭及",
    "T29n1563_021:0874b07": "陶家輪。故軌範師作如是說。由等起力所引",
    "T29n1563_021:0874b08": "發故。雖捨加行及阿世耶。無表或容盡壽隨",
    "T29n1563_021:0874b09": "轉。乃至發起極猛利纏。捶擊禽獸應知亦爾。",
    "T29n1563_021:0874b10": "或先立限齊爾所時。今限勢過無表便斷。三",
    "T29n1563_021:0874b11": "由作業斷壞故捨。謂雖不捨根本受心。然更",
    "T29n1563_021:0874b12": "不為所受作業。唯除忘念而不作者。以此",
    "T29n1563_021:0874b13": "無表期加行生。絕加行時無表便捨。四由事",
    "T29n1563_021:0874b14": "物斷壞故捨。謂所捨施制多園林。及所施為",
    "T29n1563_021:0874b15": "罝網等事。本由彼事引無表生。彼事壞時無",
    "T29n1563_021:0874b16": "表便捨。五由壽命斷壞故捨。謂所依止有轉",
    "T29n1563_021:0874b17": "易故。六由依根斷壞故捨。謂起加行斷善惡",
    "T29n1563_021:0874b18": "時各捨彼根所引無表。非至斷善。得靜慮時",
    "T29n1563_021:0874b19": "方捨處中善惡無表。以羸劣故。起加行時便",
    "T29n1563_021:0874b20": "捨處中善惡無表。所言根者通善惡根。所說",
    "T29n1563_021:0874b21": "斷言是斷加行。欲非色善及餘一切非色染",
    "T29n1563_021:0874b22": "法捨復云何。頌曰。",
    "T29n1563_021:0874b23": "　捨欲非色善　　由根斷上生",
    "T29n1563_021:0874b24": "　由對治道生　　捨諸非色染",
    "T29n1563_021:0874b25": "論曰。欲界一切非色善法捨由二緣。一斷善",
    "T29n1563_021:0874b26": "根。二生上界。應言少分亦離染捨。如憂根等",
    "T29n1563_021:0874b27": "非色善法。三界一切非色染法捨由一緣。謂",
    "T29n1563_021:0874b28": "起治道。若此品類能斷道生。捨此品中惑",
    "T29n1563_021:0874b29": "及助伴。何有情有善惡律儀。頌曰。",
    "T29n1563_021:0874c01": "　惡戒人除北　　二黃門二形",
    "T29n1563_021:0874c02": "　律儀亦在天　　唯人具三種",
    "T29n1563_021:0874c03": "　生欲天色界　　有靜慮律儀",
    "T29n1563_021:0874c04": "　無漏并無色　　除中定無想",
    "T29n1563_021:0874c05": "論曰。唯於人趣有不律儀。然除北洲唯三方",
    "T29n1563_021:0874c06": "有。於三方內復除扇[打丁+虎]及半擇迦。具二形者",
    "T29n1563_021:0874c07": "律儀亦爾。謂於人中除前所除。并天亦有。故",
    "T29n1563_021:0874c08": "於二趣容有律儀。然唯人中具有三種。謂",
    "T29n1563_021:0874c09": "別解脫靜慮無漏。若生欲天及生色界。皆容",
    "T29n1563_021:0874c10": "得有靜慮律儀。然無想天但容成就。生無色",
    "T29n1563_021:0874c11": "界彼俱非有。無漏律儀亦在無色。謂若生在",
    "T29n1563_021:0874c12": "欲界天中及生色界中。除中定無想。皆容得",
    "T29n1563_021:0874c13": "有無漏律儀。生無色中唯得成就。以無色",
    "T29n1563_021:0874c14": "故。必不現起。無漏上生。得成下故。已辯諸業",
    "T29n1563_021:0874c15": "性相不同。當釋經中所摽諸業。且經中說業",
    "T29n1563_021:0874c16": "有三種。善惡無記。其相云何。頌曰。",
    "T29n1563_021:0874c17": "　安不安非業　　名善惡無記",
    "T29n1563_021:0874c18": "論曰。諸安隱業說名為善。能得可愛異熟涅",
    "T29n1563_021:0874c19": "槃。暫永二時濟眾苦故。不安隱業名為不善。",
    "T29n1563_021:0874c20": "由此能招非愛異熟。極能遮止趣涅槃故。非",
    "T29n1563_021:0874c21": "前二業立無記名。不可記為善不善故。是非",
    "T29n1563_021:0874c22": "安隱不安隱義。又經中說。業有三種。福非福",
    "T29n1563_021:0874c23": "等。其相云何。頌曰。",
    "T29n1563_021:0874c24": "　福非福不動　　欲善業名福",
    "T29n1563_021:0874c25": "　不善名非福　　上界善不動",
    "T29n1563_021:0874c26": "　約自地處所　　果業無動故",
    "T29n1563_021:0874c27": "論曰。欲界善業說名為福。非福相違招愛果",
    "T29n1563_021:0874c28": "故。諸不善業說名非福。招非愛果違福業故。",
    "T29n1563_021:0874c29": "上二界善說名不動。豈不世尊說下三定皆",
    "T29n1563_021:0875a01": "名有動。聖說此中有尋伺喜樂受動故。由下",
    "T29n1563_021:0875a02": "三定有尋伺等災患未息故立動名。不動經",
    "T29n1563_021:0875a03": "中據能感得不動異熟故名不動。如何有動",
    "T29n1563_021:0875a04": "定招無動異熟。雖此定中有災患動。而業對",
    "T29n1563_021:0875a05": "果非如欲界有動轉故。立不動名。謂欲界中",
    "T29n1563_021:0875a06": "餘趣處滿業。由別緣力可異趣處受。以或有",
    "T29n1563_021:0875a07": "業能感外內。財位形量色力樂等。於天等中",
    "T29n1563_021:0875a08": "此業應熟。由別緣力所引轉故。於人等中此",
    "T29n1563_021:0875a09": "業便熟。色無色界餘地處業。無容轉令異地",
    "T29n1563_021:0875a10": "處受。業果處所無改動故。等引地攝無散動",
    "T29n1563_021:0875a11": "故。依如是義立不動名。應知此中由於因果",
    "T29n1563_021:0875a12": "相屬愚故。造非福業。以非福業純染污故。",
    "T29n1563_021:0875a13": "要依麁重相續無明。由此無明現在前位。不",
    "T29n1563_021:0875a14": "能解信因果相屬。是故發起諸非福行。由真",
    "T29n1563_021:0875a15": "實義愚故造福及不動業。真實義者。謂四",
    "T29n1563_021:0875a16": "聖諦。若於彼愚諸異生類。於善心位亦得間",
    "T29n1563_021:0875a17": "起。由此勢力令於三界不如實知其性皆苦",
    "T29n1563_021:0875a18": "起。福不動行為後有因。若已見諦者則無是",
    "T29n1563_021:0875a19": "事。乘先行力漸離染時。如次得生欲色無色。",
    "T29n1563_021:0875a20": "又經中說。業有三種。順樂受等。其相云何。",
    "T29n1563_021:0875a21": "頌曰。",
    "T29n1563_021:0875a22": "　順樂苦非二　　善至三順樂",
    "T29n1563_021:0875a23": "　諸不善順苦　　上善順非二",
    "T29n1563_021:0875a24": "　餘說下亦有　　由中招異熟",
    "T29n1563_021:0875a25": "　又許此三業　　非前後熟故",
    "T29n1563_021:0875a26": "　順受總有五　　謂自性相應",
    "T29n1563_021:0875a27": "　及所緣異熟　　現前差別故",
    "T29n1563_021:0875a28": "論曰。諸善業中。始從欲界至第三靜慮名順",
    "T29n1563_021:0875a29": "樂受業。以諸樂受唯至此故。諸不善業名",
    "T29n1563_021:0875b01": "順苦受。第四靜慮及無色善業。說名為順不",
    "T29n1563_021:0875b02": "苦不樂受。此上都無苦樂受故。非此諸業唯",
    "T29n1563_021:0875b03": "感受果。應知亦感彼受資糧。受及資糧。此中",
    "T29n1563_021:0875b04": "名受。隨所化欲。總立受名。下諸地中為亦許",
    "T29n1563_021:0875b05": "有。順非二業。為決定無。有餘師言。下地亦有",
    "T29n1563_021:0875b06": "順非二業。以定中間既無苦樂應無業故。又",
    "T29n1563_021:0875b07": "更有證。謂本論說頗有三業非前非後受異",
    "T29n1563_021:0875b08": "熟耶。曰有。謂順樂受業色。順苦受業心心所",
    "T29n1563_021:0875b09": "法。順不苦不樂受業心不相應行。乃至廣說。",
    "T29n1563_021:0875b10": "由此證知下地亦有順非二業。非離欲界有",
    "T29n1563_021:0875b11": "此三業。俱時熟故。此俱非定證。然於下地中",
    "T29n1563_021:0875b12": "理應定有順非二業。如順正理廣辯應知。此",
    "T29n1563_021:0875b13": "業為善為不善耶。有作是言。是善而劣。又不",
    "T29n1563_021:0875b14": "可別示。而可總言。於諸善業中。或有一類能",
    "T29n1563_021:0875b15": "感樂受及受資糧。或有一類能感非二。應知",
    "T29n1563_021:0875b16": "此業能益樂受。名順樂受。如順馬處。或復此",
    "T29n1563_021:0875b17": "業能受於樂。名順樂受。如順浴散。順餘受業",
    "T29n1563_021:0875b18": "應知亦然。此業非唯感受異熟。如何總得順",
    "T29n1563_021:0875b19": "受業名。諸業為因所感異熟。皆似於受。得受",
    "T29n1563_021:0875b20": "名故。所以者何。彼皆如受為身損益及平等",
    "T29n1563_021:0875b21": "故。如水火等。於樹枝等為益為損。為等義成。",
    "T29n1563_021:0875b22": "又順受多略說有五。一自性順受。謂諸受體。",
    "T29n1563_021:0875b23": "如契經說。受樂受時如實了知受於樂受。乃",
    "T29n1563_021:0875b24": "至廣說。二相應順受。謂一切觸。如契經言。順",
    "T29n1563_021:0875b25": "樂受觸。乃至廣說。三所緣順受。謂一切境如",
    "T29n1563_021:0875b26": "契經言。眼見色已唯受於色不受色貪。乃至",
    "T29n1563_021:0875b27": "廣說。由色等是受所緣故。四異熟順受。謂感",
    "T29n1563_021:0875b28": "異熟業。如契經說。順樂受業。乃至廣說。五現",
    "T29n1563_021:0875b29": "前順受。謂現行受。如契經說。受樂受時二受",
    "T29n1563_021:0875c01": "便滅。乃至廣說。非此樂受現在前時。有餘受",
    "T29n1563_021:0875c02": "能受此樂受。但據樂受自體現前。即說名為",
    "T29n1563_021:0875c03": "受於樂受。由所順受有多種故。雖業異熟非",
    "T29n1563_021:0875c04": "皆是受。而可總立順受業名。謂諸善業為因",
    "T29n1563_021:0875c05": "所感色不相應。能為所緣生樂受故。是諸樂",
    "T29n1563_021:0875c06": "受所領納故。可愛異熟順樂受故。亦名樂受。",
    "T29n1563_021:0875c07": "由此善業所招諸果。雖非樂受順樂受故。招",
    "T29n1563_021:0875c08": "彼業名。順樂受業。順苦非二。理亦應然。如是",
    "T29n1563_021:0875c09": "三業。有定不定其相云何。頌曰。",
    "T29n1563_021:0875c10": "　此有定不定　　定三順現等",
    "T29n1563_021:0875c11": "　或說業有五　　餘師說四句",
    "T29n1563_021:0875c12": "論曰。此上所說順樂受等。應知各有定不定",
    "T29n1563_021:0875c13": "異。非定受故立不定名。謂順樂業非必定熟。",
    "T29n1563_021:0875c14": "若熟必應受樂異熟。順餘二業說亦如是。定",
    "T29n1563_021:0875c15": "復有三。一順現法受。二順次生受。三順後次",
    "T29n1563_021:0875c16": "受。此三定業定感異熟。并前不定總成四種。",
    "T29n1563_021:0875c17": "或有欲令不定受業。復有二種。謂於異熟有",
    "T29n1563_021:0875c18": "定不定。并定業三合成五種。譬喻者說業有",
    "T29n1563_021:0875c19": "四句。一者有業。於時分定異熟不定。謂順現",
    "T29n1563_021:0875c20": "等三非定得異熟。二者有業。於異熟定時分",
    "T29n1563_021:0875c21": "不定。謂不定業定得異熟。三者有業。於二俱",
    "T29n1563_021:0875c22": "定。謂順現等定得異熟。四者有業。於二俱不",
    "T29n1563_021:0875c23": "定。謂不定業非定得異熟。彼說諸業總成八",
    "T29n1563_021:0875c24": "種。謂順現受有定不定。乃至不定亦有二種。",
    "T29n1563_021:0875c25": "於此所說業差別中。頌曰。",
    "T29n1563_021:0875c26": "　四善容俱作　　引同分唯三",
    "T29n1563_021:0875c27": "　諸處造四種　　地獄善除現",
    "T29n1563_021:0875c28": "　堅於離染地　　異生不造生",
    "T29n1563_021:0875c29": "　聖不造生後　　并欲有頂退",
    "T29n1563_021:0876a01": "論曰。此中唯顯順樂等業。於現等時有定不",
    "T29n1563_021:0876a02": "定。釋經所說順現受等四業相殊。故定業中",
    "T29n1563_021:0876a03": "分為三種。并不定業合而為四。是說為善。理",
    "T29n1563_021:0876a04": "必無有。異熟不定。時分定業。時定唯是。異",
    "T29n1563_021:0876a05": "熟定中。位差別故。非離異熟別有時體。如何",
    "T29n1563_021:0876a06": "時定非異熟耶。此中但依異熟定業。得果位",
    "T29n1563_021:0876a07": "差別。立順現等故。頗有四業俱時作耶。容",
    "T29n1563_021:0876a08": "有云何遣三使已。自行邪欲俱時究竟。順現",
    "T29n1563_021:0876a09": "受等。四種業中。幾業有能引眾同分。唯三能",
    "T29n1563_021:0876a10": "引。除順現業。以順現業必依先業所引同分",
    "T29n1563_021:0876a11": "而得起故。即於現生必與果故。何界何趣能",
    "T29n1563_021:0876a12": "造幾業。諸界諸趣或善或惡。隨其所應皆",
    "T29n1563_021:0876a13": "容造四。總開如是。若就別遮。捺落迦中。善",
    "T29n1563_021:0876a14": "除順現。無愛果故。餘皆得造。不退姓名堅。彼",
    "T29n1563_021:0876a15": "於離染地。若異生類除順生受可造餘三。聖",
    "T29n1563_021:0876a16": "者雙除順生後受。可造餘二異生不退。若離",
    "T29n1563_021:0876a17": "彼染。無容於彼無間受生。故彼應除順生受",
    "T29n1563_021:0876a18": "業。於上界沒必還生下。故容造彼順後受業。",
    "T29n1563_021:0876a19": "聖者不退。若離彼染必無容有於彼更生。故",
    "T29n1563_021:0876a20": "彼雙除順生順後。隨所生地容造順現。受造",
    "T29n1563_021:0876a21": "不定業。一切處無遮。然諸聖者。若於欲界",
    "T29n1563_021:0876a22": "及有頂處已得離染。雖有退墮。而亦不造順",
    "T29n1563_021:0876a23": "生後業。從彼退者。必退果故。諸退果已。必",
    "T29n1563_021:0876a24": "不命終。還得本果。住中有位。亦造業耶。亦",
    "T29n1563_021:0876a25": "造云何。頌曰。",
    "T29n1563_021:0876a26": "　欲中有能造　　二十二種業",
    "T29n1563_021:0876a27": "　皆順現受攝　　類同分一故",
    "T29n1563_021:0876a28": "論曰。於欲界中住中有位。容有能造二十二",
    "T29n1563_021:0876a29": "業。謂中有位及處胎中。出胎以後各有五位。",
    "T29n1563_021:0876b01": "胎中五者。一羯剌藍。二頞部曇。三閉尸。四鍵",
    "T29n1563_021:0876b02": "南。五鉢羅奢佉。胎外五者。一嬰孩。二童子。",
    "T29n1563_021:0876b03": "三少年。四中年。五老年。此十一位一生所",
    "T29n1563_021:0876b04": "攝。住中有位能造中有定不定業。乃至能造",
    "T29n1563_021:0876b05": "老時二業。應知亦爾當知如是中有所造。十",
    "T29n1563_021:0876b06": "一種定業皆順現受攝。由類同分無差別故。",
    "T29n1563_021:0876b07": "謂此中有位與自類十位。一眾同分一業引",
    "T29n1563_021:0876b08": "故。由此不別說順中有受業。即順生等業所",
    "T29n1563_021:0876b09": "引故。類同分者。謂人等類非趣非生。以約趣",
    "T29n1563_021:0876b10": "生中有生有同分異故。諸定受業其相云何。",
    "T29n1563_021:0876b11": "頌曰。",
    "T29n1563_021:0876b12": "　由重惑淨心　　及是恒所造",
    "T29n1563_021:0876b13": "　於功德田起　　害父母業定",
    "T29n1563_021:0876b14": "論曰。若所造業由重煩惱。或淳淨心。或常所",
    "T29n1563_021:0876b15": "作。或於增上功德田起。功德田者。謂佛法僧。",
    "T29n1563_021:0876b16": "或增上補特伽羅。謂證世出世勝德。於此田",
    "T29n1563_021:0876b17": "所雖無重惑。及淳淨心亦非常行。若善不善",
    "T29n1563_021:0876b18": "所起諸業。或於父母設起下纏行損害事。如",
    "T29n1563_021:0876b19": "是一切皆定業攝。有餘師說。若以猛利意樂",
    "T29n1563_021:0876b20": "所造。或有造已起歡喜心。或一切時數數慣",
    "T29n1563_021:0876b21": "習。或勝願力事力所起業皆決定現法果業。",
    "T29n1563_021:0876b22": "其相云何。頌曰。",
    "T29n1563_021:0876b23": "　由田意樂勝　　及定招異熟",
    "T29n1563_021:0876b24": "　得永離地業　　定招現法果",
    "T29n1563_021:0876b25": "論曰。由田勝者。聞有苾芻於僧眾中作女人",
    "T29n1563_021:0876b26": "語。彼須臾頃轉作女人。此等傳聞其類非一。",
    "T29n1563_021:0876b27": "由意樂勝者。聞有扇[打丁+虎]救脫諸牛黃門事故。",
    "T29n1563_021:0876b28": "彼須臾頃轉作丈夫。此等傳聞事亦非一。或",
    "T29n1563_021:0876b29": "有餘業亦得現果。謂生此地永離此地染。於",
    "T29n1563_021:0876c01": "此地中諸善不善業必應現受。不重生故。如",
    "T29n1563_021:0876c02": "阿羅漢及不還者。未離染時已造彼業今離",
    "T29n1563_021:0876c03": "染故成現法受彼是何業。謂異熟定。應知此",
    "T29n1563_021:0876c04": "中所說業者。是異熟定非時定業。若有餘位",
    "T29n1563_021:0876c05": "順定受業。彼必定無永離染義。必於餘位受",
    "T29n1563_021:0876c06": "異熟果。若於異熟亦不定者。永離染故不",
    "T29n1563_021:0876c07": "受異熟。諸不還者及阿羅漢。於欲三界設退",
    "T29n1563_021:0876c08": "起染。必不生下定涅槃故。異熟定業皆成現",
    "T29n1563_021:0876c09": "受。餘隨所應類此當說。何田起業定即受耶。",
    "T29n1563_021:0876c10": "頌曰。",
    "T29n1563_021:0876c11": "　於佛上首僧　　及滅定無諍",
    "T29n1563_021:0876c12": "　慈見修道出　　損益業即受",
    "T29n1563_021:0876c13": "論曰。於如是類功德田中。為善惡業定即受",
    "T29n1563_021:0876c14": "果。功德田者。謂佛上首僧。約補特伽羅差別",
    "T29n1563_021:0876c15": "有五。一從滅定出。謂此定中得心寂靜。此定",
    "T29n1563_021:0876c16": "寂靜似涅槃故。若從此定初起心時。如入涅",
    "T29n1563_021:0876c17": "槃還復出者。勝靜功德莊嚴其身。為慇淨心",
    "T29n1563_021:0876c18": "生長依處。二從無諍出。謂此定中已能永拔",
    "T29n1563_021:0876c19": "一切煩惱災患相續。有緣一切有情為境。所",
    "T29n1563_021:0876c20": "起無邊增上意樂。無諍功德積集熏身。從",
    "T29n1563_021:0876c21": "此出時彼心相續。不為一切世間定心及不",
    "T29n1563_021:0876c22": "定心之所勝伏。是福非福近果勝田三從慈",
    "T29n1563_021:0876c23": "定出。謂此定中有緣無量有情為境。利益",
    "T29n1563_021:0876c24": "安樂增上意樂積集熏身。出此定時有為無",
    "T29n1563_021:0876c25": "量最勝功德所熏修身。相續而轉能生勝業。",
    "T29n1563_021:0876c26": "四從見道出。謂此道中能超一分無始流轉",
    "T29n1563_021:0876c27": "所不能超三界輪迴生死根本。從此道出有",
    "T29n1563_021:0876c28": "勝淨身。相續而生能生勝業。五從修道出。",
    "T29n1563_021:0876c29": "謂此道中能超一分生死根本。餘如前說。",
    "T29n1563_021:0877a01": "從如是一一初出位中。乘前所修勝功德勢",
    "T29n1563_021:0877a02": "心。猶反顧專念不捨。諸根寂靜特異於常。世",
    "T29n1563_021:0877a03": "出世間定不定福。無能勝伏映奪彼者。故說",
    "T29n1563_021:0877a04": "此五名功德田。若有於中為損益業。此業必",
    "T29n1563_021:0877a05": "定能招即果。若從餘定餘果出時。由前所修",
    "T29n1563_021:0877a06": "定非殊勝。修所斷惑未畢竟盡。故彼相續非",
    "T29n1563_021:0877a07": "勝福田。異熟果中受最為勝。今應思擇。於諸",
    "T29n1563_021:0877a08": "業中。頗有唯招。心受異熟。或招身受。非心",
    "T29n1563_021:0877a09": "受耶。亦有云何。頌曰。",
    "T29n1563_021:0877a10": "　諸善無尋業　　許唯感心受",
    "T29n1563_021:0877a11": "　惡唯感身受　　是感受業異",
    "T29n1563_021:0877a12": "論曰。善無尋業。謂從中定乃至有頂所有善",
    "T29n1563_021:0877a13": "業。於中能招受異熟者。應知但感心受非身。",
    "T29n1563_021:0877a14": "於彼地中無身受故。身受必定與尋相應。非",
    "T29n1563_021:0877a15": "無尋業感有尋果。諸不善業能感受者。應知",
    "T29n1563_021:0877a16": "但感身受非心。以不善因苦受為果。意地苦",
    "T29n1563_021:0877a17": "受決定名憂。憂受必非異熟果攝。故不善業",
    "T29n1563_021:0877a18": "唯感身受。若執憂根定非異熟。諸有情類",
    "T29n1563_021:0877a19": "所發心狂。在何識中。何因所感。依何處起。非",
    "T29n1563_021:0877a20": "異熟耶。頌曰。",
    "T29n1563_021:0877a21": "　心狂唯意識　　由業異熟生",
    "T29n1563_021:0877a22": "　及怖害違憂　　除北洲在欲",
    "T29n1563_021:0877a23": "論曰。有情心狂唯在意識。若在五識必無心",
    "T29n1563_021:0877a24": "狂。以五識身無分別故。由何因故有情心狂。",
    "T29n1563_021:0877a25": "由諸有情業異熟起。由何等業異熟起耶。謂",
    "T29n1563_021:0877a26": "由彼用藥物呪術令他心狂。或復令他飲非",
    "T29n1563_021:0877a27": "所欲。若毒若酒。或現威嚴怖禽獸等。或放",
    "T29n1563_021:0877a28": "猛火焚燒山澤。或作坑穽陷墜眾生。或餘事",
    "T29n1563_021:0877a29": "業令他失念。由此業因於當來世。感得異類",
    "T29n1563_021:0877b01": "大種異熟。由彼勢力令心發狂。由此心狂體",
    "T29n1563_021:0877b02": "非異熟。善惡心等皆容狂故。由斯但說業異",
    "T29n1563_021:0877b03": "熟生。謂惡業因。感不平等。異熟大種。依此大",
    "T29n1563_021:0877b04": "種心便失念。故說為狂。如是心狂對於心亂。",
    "T29n1563_021:0877b05": "應作四句。狂非亂者。謂諸狂者不染污心。",
    "T29n1563_021:0877b06": "亂非狂者。謂不狂者諸染污心。狂亦亂者。謂",
    "T29n1563_021:0877b07": "諸狂者諸染污心。非狂亂者。謂不狂者不染",
    "T29n1563_021:0877b08": "污心。有情心狂。為但由此更由四種。其四",
    "T29n1563_021:0877b09": "者何。一由驚怖。謂非人等現可怖形來相逼",
    "T29n1563_021:0877b10": "迫。有情見已遂致心狂。二由傷害。謂因事",
    "T29n1563_021:0877b11": "業惱非人等。由彼瞋故傷其支等遂致心狂。",
    "T29n1563_021:0877b12": "有情身中有別支節。若被打觸心即發狂。三",
    "T29n1563_021:0877b13": "由乖違。謂由身內風熱淡界互相違反。大",
    "T29n1563_021:0877b14": "種乖適故致心狂。四由愁憂。謂因喪失親愛",
    "T29n1563_021:0877b15": "等事。愁毒纏懷心遂發狂。如婆私等。何有",
    "T29n1563_021:0877b16": "情類有此心狂。除北俱盧。所餘欲界。諸有情",
    "T29n1563_021:0877b17": "類容有心狂。謂欲天心尚有狂者。況人惡趣",
    "T29n1563_021:0877b18": "得離心狂。地獄恒狂。眾苦逼故。欲界諸聖",
    "T29n1563_021:0877b19": "唯除諸佛。大種乖適容有心狂。一切如來心",
    "T29n1563_021:0877b20": "無狂亂。無漸捨命無破音聲。亦無髮白面皺",
    "T29n1563_021:0877b21": "等事。以極淳淨妙業所生。又經中說業有三",
    "T29n1563_021:0877b22": "種。謂曲穢濁。其相云何。頌曰。",
    "T29n1563_021:0877b23": "　說曲穢濁業　　依諂瞋貪生",
    "T29n1563_021:0877b24": "論曰。身語意三各有三種。謂曲穢濁。如其次",
    "T29n1563_021:0877b25": "第應知依諂瞋貪所生。謂依諂生身語意業。",
    "T29n1563_021:0877b26": "名為曲業。諂曲類故。實曲謂見。故契經言。實",
    "T29n1563_021:0877b27": "曲者何。謂諸惡見諂是彼類。故得曲名。從諂",
    "T29n1563_021:0877b28": "所生身語意業。曲為因故。果受因名。是故世",
    "T29n1563_021:0877b29": "尊說彼為曲。若彼瞋生身語意業。名為穢業。",
    "T29n1563_021:0877c01": "瞋穢類故。瞋名穢者。謂瞋現前如熱鐵丸。",
    "T29n1563_021:0877c02": "隨所投處便能燒害自他身心。諸煩惱中為",
    "T29n1563_021:0877c03": "過最重。故薄伽梵重立穢名。是諸穢中之極",
    "T29n1563_021:0877c04": "穢故。從瞋所生身語意業。穢為因故。果受",
    "T29n1563_021:0877c05": "因名。是故世尊說彼為穢。若依貪生身語意",
    "T29n1563_021:0877c06": "業名為濁業。貪濁類故。貪名濁者。謂貪現",
    "T29n1563_021:0877c07": "前染著所緣。是染性故。從彼生等准前應釋。",
    "T29n1563_021:0877c08": "又真直道。謂八聖支。能障彼生三業名曲。真",
    "T29n1563_021:0877c09": "實無病。謂求涅槃。障證彼因三業名穢。依",
    "T29n1563_021:0877c10": "外道見。於佛教中。障淨信心。不信名穢。以能",
    "T29n1563_021:0877c11": "擾濁淨信心故。從彼所起三業名濁。又墮斷",
    "T29n1563_021:0877c12": "常違處中行。從彼所起身語意業違直道義",
    "T29n1563_021:0877c13": "故立曲名。由損減見所起諸業能穢淨法故",
    "T29n1563_021:0877c14": "立穢名。穢名必依極穢義故。薩迦耶見所起",
    "T29n1563_021:0877c15": "諸業。能障無我真實淨見。依障淨義故立濁",
    "T29n1563_021:0877c16": "名。又經中說業有四種。謂或有業黑黑異熟",
    "T29n1563_021:0877c17": "或復有業白白異熟。或復有業黑白黑白異",
    "T29n1563_021:0877c18": "熟。或復有業非黑非白無異熟。能盡諸業。經",
    "T29n1563_021:0877c19": "雖略示而不廣釋。今應釋彼。其相何云。頌",
    "T29n1563_021:0877c20": "曰。",
    "T29n1563_021:0877c21": "　依黑黑等殊　　所說四種業",
    "T29n1563_021:0877c22": "　惡色欲界善　　能盡彼無漏",
    "T29n1563_021:0877c23": "　應知如次第　　名黑白俱非",
    "T29n1563_021:0877c24": "論曰。佛依業果性類不同。所治能治殊。說",
    "T29n1563_021:0877c25": "黑黑等四。諸不善業一句名黑。以具染污黑",
    "T29n1563_021:0877c26": "不可意黑故。異熟亦黑。不可意故。色界善",
    "T29n1563_021:0877c27": "業一向名白。不為一切不善煩惱及不善業",
    "T29n1563_021:0877c28": "所[夌*欠]雜故。異熟亦白。是可意故。非無色",
    "T29n1563_021:0877c29": "者多闕減故。欲界善業。名為黑白。惡所雜",
    "T29n1563_021:0878a01": "故。異熟亦黑白。非愛果雜故。此黑白名依相",
    "T29n1563_021:0878a02": "續立。非據自體互相違故。欲界惡強非善",
    "T29n1563_021:0878a03": "[夌*欠]雜。故惡業果得純黑名。諸無漏業能永",
    "T29n1563_021:0878a04": "斷盡前三業者。名第四業。此無漏業。非染污",
    "T29n1563_021:0878a05": "故。得非黑名。非順愛故。又不能感白異熟故。",
    "T29n1563_021:0878a06": "說名非白。然大空經說無學法是純白者。以",
    "T29n1563_021:0878a07": "無學法。於超諸染。身中可得。非如學法。非超",
    "T29n1563_021:0878a08": "諸染。身中可得。諸無漏業。為皆能盡前三業",
    "T29n1563_021:0878a09": "不。不爾云何。頌曰。",
    "T29n1563_021:0878a10": "　四法忍離欲　　前八無間俱",
    "T29n1563_021:0878a11": "　十二無漏思　　唯盡純黑業",
    "T29n1563_021:0878a12": "　離欲四靜慮　　第九無間思",
    "T29n1563_021:0878a13": "　一盡雜純黑　　四令純白盡",
    "T29n1563_021:0878a14": "論曰。於見道中四法智忍。及於修道離欲染",
    "T29n1563_021:0878a15": "位。前八無間聖道俱行。有十二思唯盡純",
    "T29n1563_021:0878a16": "黑。離欲界染第九無間聖道俱行。一無漏思",
    "T29n1563_021:0878a17": "雙令黑白。及純黑盡此時總斷。欲界善故亦",
    "T29n1563_021:0878a18": "斷第九。不善業故離四靜慮。一一地染。第",
    "T29n1563_021:0878a19": "九無間道俱行無漏思。此四唯令純白業盡。",
    "T29n1563_021:0878a20": "所餘諸業無異熟故。非所明故於此不論。故",
    "T29n1563_021:0878a21": "於此中唯說十七與無間道俱行聖思能永",
    "T29n1563_021:0878a22": "盡前三有漏業。雖盡諸業是聖慧解。然於",
    "T29n1563_021:0878a23": "此中說近對治。雖身語業亦近治三。非慧相",
    "T29n1563_021:0878a24": "應故此不說何緣諸地有漏善業。唯最後道",
    "T29n1563_021:0878a25": "能斷非餘。以諸善法非自性斷。已斷有容現",
    "T29n1563_021:0878a26": "在前故。然由緣彼煩惱盡時。方說名為斷彼",
    "T29n1563_021:0878a27": "善法。爾時善法得離繫故。由此乃至緣彼煩",
    "T29n1563_021:0878a28": "惱餘一品在斷義不成。善法爾時猶被縛故。",
    "T29n1563_021:0878a29": "頌曰。",
    "T29n1563_021:0878b01": "　有說地獄受　　餘欲業黑雜",
    "T29n1563_021:0878b02": "　有說欲見滅　　餘欲業黑俱",
    "T29n1563_021:0878b03": "論曰。第一第三皆有異說有餘師說。順地獄",
    "T29n1563_021:0878b04": "受及欲界中順餘受業。如次名為純黑雜業。",
    "T29n1563_021:0878b05": "謂地獄異熟唯不善業感。故順彼受名純黑",
    "T29n1563_021:0878b06": "業。唯除地獄。餘欲界中異熟皆通善惡業",
    "T29n1563_021:0878b07": "感。故順彼受名黑白業。如是所說前已遮遣。",
    "T29n1563_021:0878b08": "謂善無能雜不善故。有餘師說。欲見所斷及",
    "T29n1563_021:0878b09": "欲界中所有餘業。如次名為純黑俱業。謂見",
    "T29n1563_021:0878b10": "所斷無善雜故名純黑業。欲修所斷有善不",
    "T29n1563_021:0878b11": "善故名俱業。此亦非理。二所斷中俱有業不",
    "T29n1563_021:0878b12": "能感異熟果故。若謂此中所說三業據有異",
    "T29n1563_021:0878b13": "熟說非無異熟者。不應簡言欲見所滅。又強",
    "T29n1563_021:0878b14": "力業理必不應。為力劣者之所[夌*欠]雜。是故",
    "T29n1563_021:0878b15": "不應說修所斷諸不善業亦得離名。亦不應",
    "T29n1563_021:0878b16": "言欲界有善力勝不善。[夌*欠]伏惡業非所許故。",
    "T29n1563_021:0878b17": "所以者何。以欲界善非數行故。無有能感一",
    "T29n1563_021:0878b18": "劫果故。",
    "T29n1563_021:0878b19": "說一切有部顯宗論卷第二十一"
}