{
    "X28n0592_008:0619a01": "玄籤證釋卷第八",
    "X28n0592_008:0619a02": "苕上沙門　智銓　述",
    "X28n0592_008:0619a03": "郁伽長者。郁伽此云威德。○今師殷勤再三。謂先別。",
    "X28n0592_008:0619a04": "次通。名之為再。各具教行理。名之為三。○自古等。謂",
    "X28n0592_008:0619a05": "自漢至隋。皆指西域以為胡國。唐時有彥琮法師。獨",
    "X28n0592_008:0619a06": "分胡梵。葱嶺已西。並屬梵種。鐵門之左。皆曰胡鄉。如",
    "X28n0592_008:0619a07": "疏及止觀第七記。輔行三十二卷及釋阿那律陀疏。",
    "X28n0592_008:0619a08": "○高四臺。法苑珠林明。○楚夏。左太沖魏都賦云。蓋",
    "X28n0592_008:0619a09": "音有楚夏者。土風之乖也。",
    "X28n0592_008:0619a10": "初無飜。○須開五門謂以此代彼。乃開善之言。既未",
    "X28n0592_008:0619a11": "全當。應須正出脩多羅所含之義。是故須開。含五義。",
    "X28n0592_008:0619a12": "前第六卷上云。然阿毗曇雜心中說脩多羅五義者。",
    "X28n0592_008:0619a13": "乃是彼論師解義。非飜名也。一出生。雜心第八卷云。",
    "X28n0592_008:0619a14": "出生諸義故。二顯示。顯示諸義故。三涌泉。義味無盡",
    "X28n0592_008:0619a15": "故。四繩墨。辨諸邪正故。五結鬘。貫穿諸法故。○若通",
    "X28n0592_008:0619a16": "若別者。釋經之一字。雖是通名。而所指之教。即該別",
    "X28n0592_008:0619a17": "中之文。以通別本不相離。故籤中有從始至終咸別",
    "X28n0592_008:0619a18": "並通之言。又應知經是通名。今之所釋。該於一代通",
    "X28n0592_008:0619a19": "別之教。故籤釋若通若別而分三種。言一經通別者。",
    "X28n0592_008:0619a20": "從始至終名句不同即教別。共名一經即教通。又諸",
    "X28n0592_008:0619a21": "經對緣即教別。皆是佛說即教通。又諸教如藏通等",
    "X28n0592_008:0619a22": "教主不同立教亦異。即教別。是一音權實不二即教",
    "X28n0592_008:0619a23": "通。○華嚴第二十五不思議品。晉經不思議品第二",
    "X28n0592_008:0619a24": "十八。唐新譯不思議品第二十三。下又三十六亦是",
    "X28n0592_008:0619b01": "不思議品。○若起諍計。如盲執乳。互相是非。今以無",
    "X28n0592_008:0619b02": "諍為行。能開眼目。由教詮行。故云如教脩行。從能契",
    "X28n0592_008:0619b03": "故行別。所契涼池即是行通。○前云理從名故別。名",
    "X28n0592_008:0619b04": "從理故通。今言義本者即理也。前云無量句詮無量",
    "X28n0592_008:0619b05": "義。或尋一句詮無量義者。義何得有無量。皆所謂理",
    "X28n0592_008:0619b06": "從名故別也。若以名從理。無量義止一義而已。○大",
    "X28n0592_008:0619b07": "經三十一。迦葉品文。佛言下。初法。為度眾生說不定",
    "X28n0592_008:0619b08": "本令得益。不令執不定為諍。如醫用藥。元為差病。終",
    "X28n0592_008:0619b09": "不願其服藥成病。如天帝下。前寄法。此寄人。○如五",
    "X28n0592_008:0619b10": "陰亦名顛倒等。此中略亦名四食亦名有亦名為世",
    "X28n0592_008:0619b11": "亦名因果亦名煩惱。剩亦名慧。章安疏云。前止就善",
    "X28n0592_008:0619b12": "義有無量名。名不通惡。為顯斯意。重約五陰。此是有",
    "X28n0592_008:0619b13": "漏。復名顛倒。陰是苦諦境為四念處所觀。觀色不淨",
    "X28n0592_008:0619b14": "等。復名四念處。但除色陰。餘四陰即是四識住處。陰",
    "X28n0592_008:0619b15": "通內外。故名四食。能通名道。因於實法有假名時。體",
    "X28n0592_008:0619b16": "即無相名第一義。三脩即身戒心。煩惱正在行陰。解",
    "X28n0592_008:0619b17": "脫即有為解脫。即以五陰為十二因緣體。亦名三乘",
    "X28n0592_008:0619b18": "者能成三乘之身。○如云名詮自性二句。唯識論文。",
    "X28n0592_008:0619b19": "○束此三種等。謂前云聞即得道。云如教脩行。云尋",
    "X28n0592_008:0619b20": "一句等。皆約行人而說。故以三慧束之。○三發中先",
    "X28n0592_008:0619b21": "通釋約佛說。次別釋約聞教者言。次第詮量者。雖是",
    "X28n0592_008:0619b22": "聞頓而解。尋其所說十界不無次第。○應須委釋等。",
    "X28n0592_008:0619b23": "四教義第二卷明四念處七意中明。○初心五品解",
    "X28n0592_008:0619b24": "如涌泉者。良由如來所說義本無盡故也。○束此為",
    "X28n0592_008:0619c01": "法門者。正業謂戒定慧。勤行此三為精進。思惟此三",
    "X28n0592_008:0619c02": "為正念。安住寂滅為正定。文缺正命。應通行義。故兩",
    "X28n0592_008:0619c03": "處皆等也。",
    "X28n0592_008:0619c04": "三和融。○脩多羅有九謂說法玅中引法尚文中云",
    "X28n0592_008:0619c05": "差別者。脩多羅有九種(云云)今云通別者。即指第九",
    "X28n0592_008:0619c06": "種別為十二部通為九部。云脩多羅藏者。即指第八",
    "X28n0592_008:0619c07": "種。等餘七種。何不下。難辭。若飜脩多羅為經。何不周",
    "X28n0592_008:0619c08": "足改十二部中長行為經。此據十二部難。若必應飜",
    "X28n0592_008:0619c09": "經。則直名經部。義方周足。方為正說。次約三藏為脩",
    "X28n0592_008:0619c10": "多羅難。必應飜經。何不竟以脩多羅為經藏耶。若飜",
    "X28n0592_008:0619c11": "下。又約四以難。○釋論云般若等。大論七十卷文。○",
    "X28n0592_008:0619c12": "譯經有五失等。大唐內典錄序云。譯從方俗。隨俗所",
    "X28n0592_008:0619c13": "傳。多陷浮訛。所失多矣。所以道安著論五失三不易",
    "X28n0592_008:0619c14": "(云云)。○噦一決切。淵入聲。逆氣嘔也。○此未必爾。涅",
    "X28n0592_008:0619c15": "槃含三德即大涅槃。故先舉二經。正明大涅槃可飜。",
    "X28n0592_008:0619c16": "經言等者。涅槃之名。實通表異小乘云大涅槃。二經",
    "X28n0592_008:0619c17": "俱言有大涅槃。便可飜為大滅度。故知若論涅槃亦",
    "X28n0592_008:0619c18": "有小乘涅槃。滅度有大乘滅度。○第三又二。謂滅度",
    "X28n0592_008:0619c19": "之名。實通大小。故總釋中直以滅度含三德。次分對",
    "X28n0592_008:0619c20": "大涅槃三字也。○正明歷法。初法本中黑墨能生諸",
    "X28n0592_008:0619c21": "字。生諸法故。黑字為諸法本。意指黑字為法本也。教",
    "X28n0592_008:0619c22": "中所詮。無非十界之事。且即用世間文字。故黑墨為",
    "X28n0592_008:0619c23": "教所從出。即是教本。云且積者。欲明教本。須就名句",
    "X28n0592_008:0619c24": "文身而說。今一二三等尚通世間。故科中云且積也。",
    "X28n0592_008:0620a01": "亦如梵書以十一點等。興善三藏金剛頂瑜伽字母",
    "X28n0592_008:0620a02": "云。一阿(上)二阿(長)三伊(上)四伊(長)五塢六污七[口*呂][口*呂]",
    "X28n0592_008:0620a03": "(二合引)八力嚧(二合引)九噎十愛十一污十二奧(引)十三",
    "X28n0592_008:0620a04": "暗十四噁。有云言十四音是依龜茲國。若依中天竺",
    "X28n0592_008:0620a05": "國唯十二音。除此七八二音。故十一點加以本音。即",
    "X28n0592_008:0620a06": "成十二字。○知色即空即假即中者。結成三諦也。先",
    "X28n0592_008:0620a07": "總結。次法界文字下。具明十界。復先明三諦。次明十",
    "X28n0592_008:0620a08": "界。○廣歷十玅中。初約色立相。又二。初舉一黑色。次",
    "X28n0592_008:0620a09": "以餘色例黑色又二。先約迹文。次當知黑色是諸法",
    "X28n0592_008:0620a10": "本兩句。即約本也。○如此解字。謂解一切字一切法。",
    "X28n0592_008:0620a11": "俱在一塵中。下云黑字是諸法本。黑色中字是諸法",
    "X28n0592_008:0620a12": "本。意指黑色為法本也。黑中具字。故言黑字。○通達",
    "X28n0592_008:0620a13": "而非。即有而空也。通達而是。即空而有也。非非非是。",
    "X28n0592_008:0620a14": "雙亡之中也。以情分別。一切法邪。離情分別。一切法",
    "X28n0592_008:0620a15": "正。○經云非內觀得等。如大品經集散品中明。○五",
    "X28n0592_008:0620a16": "觀心經。心非梵語。何論無飜。以其多含類無飜也。○",
    "X28n0592_008:0620a17": "止觀第三記。輔行第五卷。○大集云。大集經二十三",
    "X28n0592_008:0620a18": "卷中文。如禪波羅蜜通明禪引。止觀云。心行於世諦",
    "X28n0592_008:0620a19": "故名行。行真諦名大行。三事俱行故名徧行。○契中",
    "X28n0592_008:0620a20": "一契緣。今以境為所緣。二契事即前之三悉也。用觀",
    "X28n0592_008:0620a21": "能契於樂欲之心即當契教。以世間言辭說世間正",
    "X28n0592_008:0620a22": "因緣法。起人樂欲(云云)。○雖不見名心。此雖作既字",
    "X28n0592_008:0620a23": "看。前釋經中但名為經。今釋心中但名為心。止觀第",
    "X28n0592_008:0620a24": "六記。輔行二十六卷。略引百句不見無窄隘文。輔行",
    "X28n0592_008:0620b01": "二十一卷引大經有。",
    "X28n0592_008:0620b02": "二顯體。○大經不生不生不可說。止觀第五下云。斷",
    "X28n0592_008:0620b03": "德已圓。無明不生。智德已圓。般若不生。故言不生不",
    "X28n0592_008:0620b04": "生。又引經云何不生不生不可說。以脩道得故。今解",
    "X28n0592_008:0620b05": "脩道得者。乃是極果所證大涅槃。尚非十地所知。豈",
    "X28n0592_008:0620b06": "可言說。○十二門論。龍樹造。一卷。觀因緣門第一。乃",
    "X28n0592_008:0620b07": "至觀生門第十二。論云諸佛最大。是乘能至。故名為",
    "X28n0592_008:0620b08": "大。又能滅除眾生大苦。與大利益事。故名為大。又觀",
    "X28n0592_008:0620b09": "世音得大勢文殊彌勒等是諸大士之所乘故。故名",
    "X28n0592_008:0620b10": "大乘(云云)。今玄諸佛大人所乘。是約義引。○衍門六",
    "X28n0592_008:0620b11": "種真諦。謂前七重二諦中。除初重。餘六皆在衍門。○",
    "X28n0592_008:0620b12": "大人佛不行故名乘。全論不見此句。亦是約義引。論",
    "X28n0592_008:0620b13": "云諸佛最大。是乘能至。故約義說大人佛不行。以諸",
    "X28n0592_008:0620b14": "佛已至故。○初中云為變等。此是難破。不同破計。為",
    "X28n0592_008:0620b15": "變下。先雙立。若變下雙破。先破變者。因變為果。無因",
    "X28n0592_008:0620b16": "可論。誰為能通。既無能通。則果亦非所通。故計變則",
    "X28n0592_008:0620b17": "因果不得為體。若不變者。則因果並立。不知何以名",
    "X28n0592_008:0620b18": "因。以何法致果。故不變似可雙取因果。而終無此理。",
    "X28n0592_008:0620b19": "若別有下。縱不變轉生計也。若別立一法以通因果。",
    "X28n0592_008:0620b20": "則所取因果為體者。因亦非因。果亦非果矣。○中邊",
    "X28n0592_008:0620b21": "分別論說乘有五義。一出離為體。謂真如。二福慧為",
    "X28n0592_008:0620b22": "因。能引出故。三眾生為攝。如根性攝令至果故。四無",
    "X28n0592_008:0620b23": "上菩提為果。行究竟至果故。五三惑為障。除此三惑",
    "X28n0592_008:0620b24": "前四義成故。今玄文果居障後。○攝大乘論乘有三",
    "X28n0592_008:0620c01": "等。攝論釋十五卷云。摩訶般若經說乘有三義。一性",
    "X28n0592_008:0620c02": "義。二行義。三果義。二空所顯真如名性。由此性脩十",
    "X28n0592_008:0620c03": "地十度名行。由此行究竟證得四德名果。○法華論",
    "X28n0592_008:0620c04": "乘體。法華論末云。初地菩薩。能證入一切諸佛菩薩",
    "X28n0592_008:0620c05": "平等法身故。平等身者謂真如法身(云云)。論以大般",
    "X28n0592_008:0620c06": "涅槃攝歸乘體。故無乘果可論。○十二門論(云云)。亦",
    "X28n0592_008:0620c07": "恐約義引。○今經乘體正是實相等。如別教以圓脩",
    "X28n0592_008:0620c08": "觀照為乘體。亦屬莊校。非今經乘體。○今文稱體。大",
    "X28n0592_008:0620c09": "論稱實相印。既云無實相印。是魔所說。故知印即是",
    "X28n0592_008:0620c10": "體。○大論第二十在二十二卷中。○摩訶衍中諸法",
    "X28n0592_008:0620c11": "不生。大論文諸法不生不滅。此略不滅。說有廣略耳。",
    "X28n0592_008:0620c12": "謂小乘廣說三印。摩訶衍略說一耳。○廣說四種。大",
    "X28n0592_008:0620c13": "論二十二卷。問曰。佛說聲聞法有四種實。摩訶衍中",
    "X28n0592_008:0620c14": "有一實。今何以說三實。答曰。佛說三種實法印。廣說",
    "X28n0592_008:0620c15": "則四種。略說則一種。無常即是苦諦集諦。道諦說無",
    "X28n0592_008:0620c16": "我。則一切法說寂滅涅槃。即盡諦復以有為法無常",
    "X28n0592_008:0620c17": "念念生滅。故皆屬因緣無有自在。無有自在。故無我",
    "X28n0592_008:0620c18": "無常。無我無相。故心不著。無相不著即是寂滅涅槃。",
    "X28n0592_008:0620c19": "以是故摩訶衍中唯說一切法不生不滅。一相所謂",
    "X28n0592_008:0620c20": "無相。無相即寂滅涅槃。○即是寂滅涅槃。謂約共部。",
    "X28n0592_008:0620c21": "小衍同名寂滅。然不同邊。即別圓中道實相也。上皆",
    "X28n0592_008:0620c22": "論文。正顯體中簡智玅者。十二因緣取上上智觀得",
    "X28n0592_008:0620c23": "佛菩提四諦中取無作四諦智。如云非苦非諦是實",
    "X28n0592_008:0620c24": "之玅智也。七種二智中取五種自行二智。五二智惟",
    "X28n0592_008:0621a01": "取自行寶智。五三智中取如來藏智。對一諦明智中",
    "X28n0592_008:0621a02": "取中道玅實智。諸無諦中取中道無諦無智。又二十",
    "X28n0592_008:0621a03": "智中取圓教覺智。行玅取圓五行中天行。位玅取圓",
    "X28n0592_008:0621a04": "教最實位。諸位取玅覺。感應中取佛界玅機也。感究",
    "X28n0592_008:0621a05": "竟玅應機熟應深者是。神通中取無記化化禪。為佛",
    "X28n0592_008:0621a06": "界眾生現身通相。作淨穢廣狹土。說法中取玅十二",
    "X28n0592_008:0621a07": "部能詮中道之教。眷屬中取理性成熟業願應內外",
    "X28n0592_008:0621a08": "眷屬(云云)。利益中取中道王三昧最實事益。大意如",
    "X28n0592_008:0621a09": "此。更須精簡。亦如後簡即指下文第四就偏簡。○天",
    "X28n0592_008:0621a10": "以日月為綱二句。出左思三都賦。公侯伯子男。班固",
    "X28n0592_008:0621a11": "白虎通德論云。爵凡五等。謂公侯伯子男。此周制也。",
    "X28n0592_008:0621a12": "○就凡簡中。○各加所尊及宗計等。輔行三十九卷",
    "X28n0592_008:0621a13": "明。大論第十在第八卷中。便言失法。謂失婆羅門法",
    "X28n0592_008:0621a14": "也。○楚辭即屈原漁父篇云。何不餔其糟而歠其醨。",
    "X28n0592_008:0621a15": "○齊桓公正而不譎。下論子曰。晉文公譎而不正。齊",
    "X28n0592_008:0621a16": "桓公正而不譎。○五經謂易書詩禮春秋也。九經謂",
    "X28n0592_008:0621a17": "春秋周禮禮記易書詩論語孟子孝經也。輔行中又",
    "X28n0592_008:0621a18": "有九經。六經謂前五經加樂記也。七經恐即五經中",
    "X28n0592_008:0621a19": "禮經開為三經。即七經也。三皇謂伏羲神農黃帝也。",
    "X28n0592_008:0621a20": "五帝謂少昊金天氏。顓頊高陽氏。帝嚳高辛氏。帝堯",
    "X28n0592_008:0621a21": "陶唐氏。帝舜有虞氏。若應劭風俗通義明三皇五帝。",
    "X28n0592_008:0621a22": "有小不同。三禮。輔行云。周禮儀禮禮記也。六韜。太公",
    "X28n0592_008:0621a23": "有六韜。謂文武龍虎豹犬也。三備卜經。易經注云。此",
    "X28n0592_008:0621a24": "聖人所以作易教人卜筮。而可以開物成務之精意。",
    "X28n0592_008:0621b01": "故云卜經。東震西兌等。此是文王後天八卦。伏羲氏",
    "X28n0592_008:0621b02": "有先天八卦。易有天地自然之易。有伏羲之易。有文",
    "X28n0592_008:0621b03": "王周公之易。有孔子之易。自伏羲以上。皆無文字。只",
    "X28n0592_008:0621b04": "有圖畫。伏羲仰觀俯察。見陰陽有奇耦之數。故畫一",
    "X28n0592_008:0621b05": "奇以象陽。畫一耦以象陰。見一陰一陽有各生一陰",
    "X28n0592_008:0621b06": "一陽之象。故自下而上。再倍而三以成八卦。三畫已",
    "X28n0592_008:0621b07": "具八卦已成。則又倍其畫以成六畫。而於八卦之上",
    "X28n0592_008:0621b08": "各加八卦。以成六十四卦也。系音係。緒也繼也聯屬",
    "X28n0592_008:0621b09": "也。象者。卦之上下兩象。及兩象之六爻。周公所繫之",
    "X28n0592_008:0621b10": "辭也。彖者。文王所繫之辭也。傳者孔子所以釋經之",
    "X28n0592_008:0621b11": "辭也。止觀第六記輔行二十六卷。略如止觀第六在",
    "X28n0592_008:0621b12": "輔行十七卷。第十記輔行四十卷。○人生在三等。國",
    "X28n0592_008:0621b13": "語云民生於三。事之如一。父生之。師教之。君食之。非",
    "X28n0592_008:0621b14": "父不生。非食不長。非教不知。生之族也。故一事之。○",
    "X28n0592_008:0621b15": "獺二月祭犲八月祭。禮記月令中。孟春之月。東風解",
    "X28n0592_008:0621b16": "凍。蟄始振。魚上冰。獺祭魚。仲秋之月。犲乃祭獸(云云)。",
    "X28n0592_008:0621b17": "犯命者入吾網。湯祝云。欲左者左。欲右者右。不用命",
    "X28n0592_008:0621b18": "者入吾網(云云)。長爪梵志。大論第一卷緣起明。止觀",
    "X28n0592_008:0621b19": "第五記輔行二十三卷云。長爪義當單四見中後之",
    "X28n0592_008:0621b20": "三見。及無言見。○如止觀中直列名。在止觀第五卷",
    "X28n0592_008:0621b21": "下。○四就偏簡。大經云。一實諦者等。第十二卷聖行",
    "X28n0592_008:0621b22": "品。○約譬簡。借三喻者借喻是法。故云借耳。○但空",
    "X28n0592_008:0621b23": "非空等。謂通但空。別但中非空。皆是教道權說不能",
    "X28n0592_008:0621b24": "雨寶。故能雨寶唯圓中也。○真含二中者。人有得失。",
    "X28n0592_008:0621c01": "謂圓人見實中。即得也。別人見但中即失也。○圓珠",
    "X28n0592_008:0621c02": "普雨譬其用玅等。本以圓珠金丹譬體。若論雨寶。應",
    "X28n0592_008:0621c03": "屬於用。若論成仙。宜屬於宗。是則圓珠譬所依之宗。",
    "X28n0592_008:0621c04": "金譬所顯之體。三法本不相離。故結成中復作此說。",
    "X28n0592_008:0621c05": "○六就悟簡。聞粖謂輭等。大經十三卷文。具加彼記",
    "X28n0592_008:0621c06": "輔行第十二卷。○止觀第五記。輔行二十二卷。○三",
    "X28n0592_008:0621c07": "一法異名中。若不簡之名體不分。謂別圓名體不分。",
    "X28n0592_008:0621c08": "如下四句中云前三句屬別。後一句名義異而同屬",
    "X28n0592_008:0621c09": "圓。○先用方便一十二門。別教豎論四教地前先用",
    "X28n0592_008:0621c10": "三教十二門。十向後心方觀無作。○初去小乘八門",
    "X28n0592_008:0621c11": "等。此文小乘。指藏通二教。後人論大小。應引此文為",
    "X28n0592_008:0621c12": "據。○第四句如玅有等者。先就一門已說全歸一體。",
    "X28n0592_008:0621c13": "即指實際。○判中尋一名者。尋其門也。如初問有實",
    "X28n0592_008:0621c14": "際。未必能深入。若聞玅有。即愜其心。所以名義體三",
    "X28n0592_008:0621c15": "三名各立。○通論謂地前等。通論別論。俱在別教。登",
    "X28n0592_008:0621c16": "地則證道同圓。地前猶有隔別之見。尚未得意。雖未",
    "X28n0592_008:0621c17": "必立諍以招咎。諍猶未除。別論唯住前起諍。○雖即",
    "X28n0592_008:0621c18": "大小名同等。雖大小門名同體異。起諍俱名為奪。然",
    "X28n0592_008:0621c19": "下文小譬野干。以力弱故。大譬師子。以力強故。此起",
    "X28n0592_008:0621c20": "諍之不同也。○無量義者從一法生等。無量義經說",
    "X28n0592_008:0621c21": "法品云。次復諦觀一切諸法。念念不住。新新生滅。復",
    "X28n0592_008:0621c22": "觀即時生住異滅。如是觀已。而入眾生諸根性欲。性",
    "X28n0592_008:0621c23": "欲無量。故說法無量。說法無量故義亦無量。無量義",
    "X28n0592_008:0621c24": "者從一法生。其一法者即無相也。如是無相。無相不",
    "X28n0592_008:0622a01": "相。不相無相。名為實相。文句第二下釋。○如是等種",
    "X28n0592_008:0622a02": "種異名俱名實相。謂上十二名皆名實相。即上諸佛",
    "X28n0592_008:0622a03": "得法。諸佛能見等。即稱種種所以。故下直以名體相",
    "X28n0592_008:0622a04": "對。○三譬顯。第三句譬者。以名義之同。而召諸體。則",
    "X28n0592_008:0622a05": "無體而不召。故立此譬。○第四句張儀等。司馬遷史",
    "X28n0592_008:0622a06": "記。張儀在列傳。非世家也。鬼谷即鬼谷先生也。秦欲",
    "X28n0592_008:0622a07": "擊而誡之。傳云。蘇秦乃誡門下人不為通。又使不得",
    "X28n0592_008:0622a08": "去者數日。已而見之。坐之堂下。賜僕妾之食(云云)。會",
    "X28n0592_008:0622a09": "惠王卒。子武王即位。○范蠡在貨殖傳中。周室即指",
    "X28n0592_008:0622a10": "元王。三年越滅。吳鴟夷子。越絕書云。在越曰范蠡。在",
    "X28n0592_008:0622a11": "齊為鴟夷子皮。在陶曰朱公。在楚曰范伯。止陶即齊",
    "X28n0592_008:0622a12": "陶山也。漢書云。左弋為佽飛。掌弋射。○四約四隨。學",
    "X28n0592_008:0622a13": "數則捨大等。謂學小乘數人論。則捨大乘也。若脩摩",
    "X28n0592_008:0622a14": "訶衍。則棄小乘也。習成實空門。則憎惡有門。善地論",
    "X28n0592_008:0622a15": "者則彈斤中論人也。○四入實門。明行門功能。行道",
    "X28n0592_008:0622a16": "作佛。即行門之功能也。○皆先明用門之意者。如藏",
    "X28n0592_008:0622a17": "教四門中。皆云發真無漏。又因門入道。通中云三乘",
    "X28n0592_008:0622a18": "共稟根性不同。各於四門入第一義。別圓中云因門",
    "X28n0592_008:0622a19": "見佛性。皆明用門之意也。○止觀但令知諸教四門",
    "X28n0592_008:0622a20": "破見思。在第六卷上料簡中。○若不觸火溫身等。般",
    "X28n0592_008:0622a21": "若如火。能溫法身。熟涅槃食。何邪之有。從邊而取。成",
    "X28n0592_008:0622a22": "邪見火。因取著而成邪。亦不得指邊為邪也。○初藏",
    "X28n0592_008:0622a23": "四門。此則道諦亦是有等。文以道諦屬前三果。以滅",
    "X28n0592_008:0622a24": "諦屬第四果。○三假浮虗。三假共三種。止觀第五下",
    "X28n0592_008:0622b01": "明。○空生所見恐是成實論所申。論是佛滅後造。故",
    "X28n0592_008:0622b02": "云恐是。前阿毗曇論是佛世羅漢造。自明有門得道。",
    "X28n0592_008:0622b03": "故不云恐。○真理非一非四。今文有門云真亦是有。",
    "X28n0592_008:0622b04": "空門云空為法身。雙亦門云因有無見真有無。雙非",
    "X28n0592_008:0622b05": "門云非有非無之理。葢以四機從門而入。故真理亦",
    "X28n0592_008:0622b06": "成四相。所謂理從門故四。門從理故一也。○通教四",
    "X28n0592_008:0622b07": "門。此中析人鏡像之喻。與止觀實鏡柱之喻。意實相",
    "X28n0592_008:0622b08": "肖。析人六分。乃破我之觀。即以為析空之喻。非析空",
    "X28n0592_008:0622b09": "之正意也。大論觀疊即空。在第十二卷。○三藏生空",
    "X28n0592_008:0622b10": "法空。如輔行明。通教生空即法空者。如中論偈云。若",
    "X28n0592_008:0622b11": "無有我者。何得有我所。即此意也。○破計實性等者。",
    "X28n0592_008:0622b12": "謂破於實法中妄執有生之計也。三藏見有實法。但",
    "X28n0592_008:0622b13": "無常無我。故無性可得。大乘明相自性空者。言相本",
    "X28n0592_008:0622b14": "來自空。以不可改。名之為性。大品常性空。實際品文。",
    "X28n0592_008:0622b15": "常性空者。謂無四性可得則大乘亦名性空。不得貶",
    "X28n0592_008:0622b16": "性空以歸三藏。○青目注論。即中論注云。佛說實相",
    "X28n0592_008:0622b17": "有三種。若得諸法實相。滅諸煩惱。名聲聞法。若生大",
    "X28n0592_008:0622b18": "慈。發無上心。名為大乘。若佛不出世。無有佛法時。辟",
    "X28n0592_008:0622b19": "支佛因遠離生智(云云)。○別教四門。四教義云。別教",
    "X28n0592_008:0622b20": "正明因緣假名。恒沙佛法。佛性涅槃常住之理。○今",
    "X28n0592_008:0622b21": "異藏通等。止觀云。大涅槃心導於諸法。以此異前。漸",
    "X28n0592_008:0622b22": "脩五行。以此異後。○止觀第六記輔行二十六卷。止",
    "X28n0592_008:0622b23": "觀第三記。前第四上慧聖行中引。○示入門觀。言入",
    "X28n0592_008:0622b24": "門處者。謂入門所至之處也。○紆迴隘陋。析法明空。",
    "X28n0592_008:0622c01": "其智紆迴。生死中無涅槃。如隘路不受二人行。故云",
    "X28n0592_008:0622c02": "隘陋。生滅之法名為拙度。○一生斷結佛世小乘多",
    "X28n0592_008:0622c03": "有一生斷結者。不可以此而斥七生七反之人。○無",
    "X28n0592_008:0622c04": "因緣生下總非邪無。但計自然。是不破果。不辨先業",
    "X28n0592_008:0622c05": "即是破因。若計諸法從邪因生。即是破正因果。○數",
    "X28n0592_008:0622c06": "存鄰虗。即薩婆多宗有門人也。論破即成實論空門",
    "X28n0592_008:0622c07": "人也。○復未斷惑不論。菩薩四門徧學。後於一門斷",
    "X28n0592_008:0622c08": "結。今未斷惑亦不須論。○為脩四念處等。謂初以五",
    "X28n0592_008:0622c09": "停心為定。四念處為慧。念處是理觀。與事觀有殊。合",
    "X28n0592_008:0622c10": "此二位方名安心。又定慧調適等。即指停心具足定",
    "X28n0592_008:0622c11": "慧。○發生煖頂等。謂五停四念之力。直能使人斷結。",
    "X28n0592_008:0622c12": "故云發生煖頂。入苦忍真明。以念處是聞慧故也。約",
    "X28n0592_008:0622c13": "利人得作此說。在鈍根人。念處觀成。但遠為入聖之",
    "X28n0592_008:0622c14": "基。○四破法徧下。首云見有得道者。應知十乘觀法。",
    "X28n0592_008:0622c15": "初之四乘。相資並用。正境是其所觀。發心為之主宰。",
    "X28n0592_008:0622c16": "工夫專在安心。果成由於破徧。故破法觀成。即能得",
    "X28n0592_008:0622c17": "道。下識通塞等。為鈍根者脩前不入。故重來耳。今文",
    "X28n0592_008:0622c18": "實不專指一途。若於此乘得入。破盡諸見。便是聖人。",
    "X28n0592_008:0622c19": "倘其不悟。秪是於念處脩破法觀猶賴後諸乘也。故",
    "X28n0592_008:0622c20": "以前屬五停。後入念處。○止觀第二第五記輔行第",
    "X28n0592_008:0622c21": "八卷二十三卷。○調達學通。增一阿含四十六卷云。",
    "X28n0592_008:0622c22": "爾時有一比丘名脩羅陀。達兜往學神足。比丘與說",
    "X28n0592_008:0622c23": "神足之道。當學心輕(云云)。○五知通塞等。此五六乘。",
    "X28n0592_008:0622c24": "秪是助成前破法徧耳。故此六科。用非前後。言破見",
    "X28n0592_008:0623a01": "未見其德者。因發見故。始有見中道滅。即是見之德",
    "X28n0592_008:0623a02": "也。見所以有德者。因見中有道滅故也。○悉從緣生。",
    "X28n0592_008:0623a03": "止觀云。或從禪發見。或從聞生見。止觀第五記輔行",
    "X28n0592_008:0623a04": "二十三卷。○三十七品是行道法。大論二十卷明三",
    "X28n0592_008:0623a05": "十七品是涅槃道。脩三十七品開三解脫門。入涅槃",
    "X28n0592_008:0623a06": "城。又云是空三昧二行。一空二無我。無作三昧十行。",
    "X28n0592_008:0623a07": "苦無常并集道各四行。無相三昧四行。盡滅玅出。須",
    "X28n0592_008:0623a08": "跋陀羅。西域記云善賢。或云好賢。緣在大經。緣中不",
    "X28n0592_008:0623a09": "自在等。大論二十云。若欲得大福德者。為說四無量",
    "X28n0592_008:0623a10": "心患厭色如在牢獄。為說四無色定於緣中不能得",
    "X28n0592_008:0623a11": "自在隨意觀所緣。為說八勝處。不能得一切緣。徧照",
    "X28n0592_008:0623a12": "隨意得解。為說十一切處。○次位意中。前六為正。第",
    "X28n0592_008:0623a13": "七為助。煖等四位為似。四果四向為真。今止在念處",
    "X28n0592_008:0623a14": "位中。不得叨濫。第九文云轉入煖法。則知此文大意",
    "X28n0592_008:0623a15": "在策念處入煖頂忍位也。文中不言世第一者。此位",
    "X28n0592_008:0623a16": "一剎那進趣見真。故不言安忍。○小乘頂墮二種。一",
    "X28n0592_008:0623a17": "頂退名墮。二住頂名墮。今第十所誡。乃約住頂之人。",
    "X28n0592_008:0623a18": "又此文意。策內凡人使紹聖果。多是誡頂位以及下",
    "X28n0592_008:0623a19": "中忍位。三番縮觀。玄第三卷合作八番。四教義中忍",
    "X28n0592_008:0623a20": "作十番。此言三番者。以三界不出四諦。亦以行從緣",
    "X28n0592_008:0623a21": "減後三諦故曰三番。云何而言調心方便。成實論云。",
    "X28n0592_008:0623a22": "見有四諦是調心方便。○通中幻化苦集為塞。若愛",
    "X28n0592_008:0623a23": "著觀空智慧。則於通中飜起塞也。○別教以如來藏",
    "X28n0592_008:0623a24": "為玅有。如輔行中明。一切法依玅有。玅有持諸法。前",
    "X28n0592_008:0623b01": "界內二教言無明生一切法。今界外教言玅有生一",
    "X28n0592_008:0623b02": "切法。然別教中無明法性共生諸法。猶是無明力強。",
    "X28n0592_008:0623b03": "故性力弱。不同圓教法性力強生一切法。○為法界",
    "X28n0592_008:0623b04": "眾生發心。別人上求三身之果。故其發心廣大如此。",
    "X28n0592_008:0623b05": "思益第二卷。第六品說五力。第七品明三十二大悲。",
    "X28n0592_008:0623b06": "經云一切諸法無我而眾生不信不解。如來於此而",
    "X28n0592_008:0623b07": "起大悲(云云)。無歸等。等非我所。無所屬。無取相。乃至",
    "X28n0592_008:0623b08": "眾生樂著二乘。引導令發大悲。緣於佛法。如來於此",
    "X28n0592_008:0623b09": "而起大悲。○定愛慧策。大經云。如人乘馬。亦愛亦策。",
    "X28n0592_008:0623b10": "大經二十三高貴德王品文。○對治之門。大經數具",
    "X28n0592_008:0623b11": "三意。一謂稟前教者。以無常治常。今開常住復破無",
    "X28n0592_008:0623b12": "常。經中以勝三脩破劣三脩是也。二謂元不稟前教。",
    "X28n0592_008:0623b13": "以大涅槃次第而脩。先無常破常。次脩常破無常。三",
    "X28n0592_008:0623b14": "者復有一行是如來行。具作常無常亦常亦無常非",
    "X28n0592_008:0623b15": "常非無常。圓脩之觀。雙治常無常。更互藥病。病去藥",
    "X28n0592_008:0623b16": "亡。病治俱捨。稱此為對治門。經云深樂觀察諸對治",
    "X28n0592_008:0623b17": "門。即歎第三意也。無垢稱。章安云或是維摩詰。善惡",
    "X28n0592_008:0623b18": "違從。輔行中明。頂墮出大論。如輔行引。生名法愛。大",
    "X28n0592_008:0623b19": "論云隨法而愛。是名為生。○此中入實之觀。具有十",
    "X28n0592_008:0623b20": "六。文中雖無開廢等。文意在第九卷。故此不論。",
    "X28n0592_008:0623b22": "玄籤證釋卷第八"
}