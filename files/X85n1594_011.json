{
    "X85n1594_011:0575c07": "佛祖綱目卷第十一(盈字號)",
    "X85n1594_011:0575c09": "甲子(周敬王四十三年起)丙寅(元王元年)癸酉(貞定王元年)辛丑(考王元年)",
    "X85n1594_011:0575c10": "丙辰(威烈王元年)癸亥(周威烈王八年止)",
    "X85n1594_011:0575c11": "(己亥)十祖&#x8107;尊者傳法富那夜奢",
    "X85n1594_011:0575c12": "[0575c12] &#x8107;尊者。中印度人。本名難生。處胎六十年。將誕之夕。",
    "X85n1594_011:0575c13": "母夢白象載一寶座。座置一明珠。從門而入。既覺遂",
    "X85n1594_011:0575c14": "生。生而祥光燭室。體有奇香。及長雖穀食。絕無穢滓。",
    "X85n1594_011:0575c15": "後值伏馱蜜多。執侍左右。未&#x751E;睡眠。謂其&#x8107;不至席。",
    "X85n1594_011:0575c16": "遂號&#x8107;尊者。初至華氏國。憩一樹下。右手指地。而告",
    "X85n1594_011:0575c17": "眾曰。此地變金色。當有聖人入會。言訖。即變金色。時",
    "X85n1594_011:0575c18": "有長者子富那夜奢。合掌前立&#x8107;。問曰。汝從何來。答",
    "X85n1594_011:0575c19": "曰。我心非往。&#x8107;曰。汝何處住。答曰。我心非止。&#x8107;曰。汝",
    "X85n1594_011:0575c20": "不定耶。答曰。諸佛亦然。&#x8107;曰。汝非諸佛。答曰。諸佛亦",
    "X85n1594_011:0575c21": "非&#x8107;。因說偈曰。此地變金色。預知有聖至。當坐菩提",
    "X85n1594_011:0575c22": "樹。覺華而成已。夜奢復說偈曰。師坐金色地。常說真",
    "X85n1594_011:0575c23": "實義。回光而照我。今入三摩諦。&#x8107;知其意。即度出家。",
    "X85n1594_011:0575c24": "復具戒品。乃告之曰。如來大法眼藏。今付於汝。汝護",
    "X85n1594_011:0576a01": "念之。乃說偈曰。真體自然。真因真說。有理領得。真真",
    "X85n1594_011:0576a02": "法無。行亦無止。&#x8107;付法已。即現神變。而入涅槃。化火",
    "X85n1594_011:0576a03": "自焚舍利。從空而下。不可勝數。四眾盛以衣&#x88D3;。隨處",
    "X85n1594_011:0576a04": "建塔供養。當此土周貞定王二十七年己亥也○北",
    "X85n1594_011:0576a05": "天竺有無著。弘闡宗教。其弟天親。初尚小乘。造論五",
    "X85n1594_011:0576a06": "百部。無著觀其根緣將熟。乃假疾召還。甫近一驛。遣",
    "X85n1594_011:0576a07": "一弟子。往迎。夜同館宿。弟子誦偈云。若人欲了知。三",
    "X85n1594_011:0576a08": "世一切佛。應觀法界性。一切惟心造。天親聞之。豁然",
    "X85n1594_011:0576a09": "開悟。且悔昔誹斥罪過。皆緣舌根。即從臥起。手執利",
    "X85n1594_011:0576a10": "刀。欲截其舌。無著遙知。伸臂捉住。諭之曰。汝悟大乘。",
    "X85n1594_011:0576a11": "蓋其時矣。昔以舌毀。宜以舌讚。苟斷舌不言。其利安",
    "X85n1594_011:0576a12": "在。天親乃止。戴星而行。洎覲無著。諦聽慈旨。便造大",
    "X85n1594_011:0576a13": "乘論。累五百部。時號千部論師。一日無著入法光定。",
    "X85n1594_011:0576a14": "夜昇兜率。請問彌勒菩薩金剛經義。彌勒說八十頌。",
    "X85n1594_011:0576a15": "無著約十八住處。造論二卷。天親約斷二十七疑。造",
    "X85n1594_011:0576a16": "論三卷。天親復為眾講婆沙論。以一日所講之義。乃",
    "X85n1594_011:0576a17": "造一頌攝之。且遍造諸國。論師諸師不能解。繇是自",
    "X85n1594_011:0576a18": "造長行釋頌。(即今俱舍論是)一日天親從彌勒內宮而下。無",
    "X85n1594_011:0576a19": "著問曰。人間四百年。彼天為一晝夜。彌勒於一時中。",
    "X85n1594_011:0576a20": "成就五百億天子。證無生法忍。未審說甚麼法。天親",
    "X85n1594_011:0576a21": "曰。也只說這箇法。止是梵音清雅。令人樂聞。"
}