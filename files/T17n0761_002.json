{
    "T17n0761_002:0615c21": "佛說法集經卷第二",
    "T17n0761_002:0615c23": "元魏天竺三藏菩提流支譯",
    "T17n0761_002:0615c24": "「善男子！菩薩摩訶薩入十種法行能知法師",
    "T17n0761_002:0615c25": "義。何等為十？所謂成就多聞；成就總持；成就",
    "T17n0761_002:0615c26": "聞慧海聚集聞慧藏，而於此聞慧不生高心；",
    "T17n0761_002:0615c27": "具足義無礙、法無礙、辭無礙、樂說無礙，而不",
    "T17n0761_002:0615c28": "休息，希求精進；知世、知時、知節、知法、知眾生，",
    "T17n0761_002:0615c29": "而不捨於修，敬長德所修行；知論、知義、知可",
    "T17n0761_002:0616a01": "化眾生，而不捨於諮問之事；成就少欲、知足",
    "T17n0761_002:0616a02": "等行，而不捨於供給尊者之業；成就妙靜寂",
    "T17n0761_002:0616a03": "靜、柔軟心、不怯弱，而不捨於慚愧正行；成就",
    "T17n0761_002:0616a04": "甚深不可稱量具足功德，而能示現世間垢",
    "T17n0761_002:0616a05": "行不得解脫；為隨順眾生故，成就自性直心、",
    "T17n0761_002:0616a06": "軟心、安樂心，而能現同一切破戒等行；成就",
    "T17n0761_002:0616a07": "布施、持戒、忍辱、精進、禪定、智慧，而於一切處",
    "T17n0761_002:0616a08": "不生著心、不分別境界；遠離一切貪等隨煩",
    "T17n0761_002:0616a09": "惱刺，而不捨為一切眾生斷煩惱精進之行。",
    "T17n0761_002:0616a10": "善男子！是名菩薩摩訶薩入十種法行能知",
    "T17n0761_002:0616a11": "法師義。「復次，善男子！菩薩摩訶薩入十種",
    "T17n0761_002:0616a12": "法行能知法師義。何等為十？所謂菩薩摩訶",
    "T17n0761_002:0616a13": "薩遠離一切諸求，而不捨一切菩薩摩訶薩",
    "T17n0761_002:0616a14": "功德精進；善知一切諸法寂滅，不證菩提，而",
    "T17n0761_002:0616a15": "不捨一切布施精進；現知諸法畢竟無盡，而",
    "T17n0761_002:0616a16": "不捨於忍辱安樂之行；常在三昧甚深境界，",
    "T17n0761_002:0616a17": "而能不捨一切眾生善根所作之事；具足妙",
    "T17n0761_002:0616a18": "靜寂靜，而常不捨亂心、顛倒心教化眾生之",
    "T17n0761_002:0616a19": "行；成就陀羅尼及四無礙，而常不捨求於多",
    "T17n0761_002:0616a20": "聞智慧精進；成就諸法祕藏，而能不捨為於",
    "T17n0761_002:0616a21": "一偈逕百千由旬求法精進；知一切法不由",
    "T17n0761_002:0616a22": "於他，而常不捨親近師尊敬重精進；知一切",
    "T17n0761_002:0616a23": "法不生、不滅，而常不捨護法精進；不見眾生",
    "T17n0761_002:0616a24": "及眾生名，而常不捨化一切眾生得大菩提精",
    "T17n0761_002:0616a25": "進。善男子！是名菩薩摩訶薩入十種法行能",
    "T17n0761_002:0616a26": "知法師義。「復次，善男子！菩薩摩訶薩入十",
    "T17n0761_002:0616a27": "種法行能知法師義。何等為十？所謂成就攝",
    "T17n0761_002:0616a28": "受語故，能行布施、愛語、利益同事之行；成就",
    "T17n0761_002:0616a29": "柔軟語故，能起大慈悲心；成就隨順語故，則",
    "T17n0761_002:0616b01": "能隨順寂靜、隨順離煩惱、隨順解脫；成就隨",
    "T17n0761_002:0616b02": "順語故，則能隨順奢摩他、隨順毘婆舍那、隨順",
    "T17n0761_002:0616b03": "真如道；成就善巧語故，則能具足顯了語、無譏",
    "T17n0761_002:0616b04": "嫌語、無能奪語；成就字義語故，則能離於惡",
    "T17n0761_002:0616b05": "語，具足義語；成就遠離諂曲語故，則能破眾",
    "T17n0761_002:0616b06": "生無明欺誑；成就無疑語故，則能現見一切",
    "T17n0761_002:0616b07": "法相；成就遠離一切煩惱使語故，則能滅諸",
    "T17n0761_002:0616b08": "煩惱、隨煩惱因；成就不起根本語，以無垢無",
    "T17n0761_002:0616b09": "所發故。善男子！是名菩薩摩訶薩入十種法",
    "T17n0761_002:0616b10": "行能知法師義。「復次，善男子！菩薩摩訶薩入",
    "T17n0761_002:0616b11": "十種法行能知法師義。何等為十？所謂菩",
    "T17n0761_002:0616b12": "薩摩訶薩諸所說法皆依妙法所持而說，不",
    "T17n0761_002:0616b13": "依供養恭敬所持而說；依一切諸佛所持說",
    "T17n0761_002:0616b14": "法，不依自心所持而說；依大慈大悲根本說",
    "T17n0761_002:0616b15": "法，不依煩惱、隨煩惱根本而說；依斷隨順凡",
    "T17n0761_002:0616b16": "夫使流說法，不依斷絕隨順佛、法、僧寶如法",
    "T17n0761_002:0616b17": "修行而說；依大慈悲利他說法，不依受樂自",
    "T17n0761_002:0616b18": "利而說；夫說法者依彼甚深法說，以空、無相、",
    "T17n0761_002:0616b19": "無願畢竟故；說法者依彼勝人而說，以能隨",
    "T17n0761_002:0616b20": "順轉大法輪故；說法者降伏一切魔怨而說，",
    "T17n0761_002:0616b21": "以能降伏陰魔、死魔、煩惱魔、天魔故；說法者",
    "T17n0761_002:0616b22": "隨順道場而說，以一切世間所應供養故；說",
    "T17n0761_002:0616b23": "法者隨順一切智智而說，以畢竟得十力、四無",
    "T17n0761_002:0616b24": "所畏、十八不共法故。善男子！是名菩薩摩訶",
    "T17n0761_002:0616b25": "薩入十種法行能知法師義。「復次，善男子！",
    "T17n0761_002:0616b26": "菩薩摩訶薩入十種法行能知法師義。何等",
    "T17n0761_002:0616b27": "為十？所謂樂於梵行資生之業，不樂世間資",
    "T17n0761_002:0616b28": "生之具；樂於聖人所行之法，而能不捨教化",
    "T17n0761_002:0616b29": "眾生凡夫所作可訶之事；菩薩常樂法食，不",
    "T17n0761_002:0616c01": "貪世味；常樂阿蘭若處，不著城邑聚落；常樂",
    "T17n0761_002:0616c02": "佛菩提，不求聲聞、辟支佛菩提；常樂斷智障，",
    "T17n0761_002:0616c03": "不樂斷煩惱障；常樂三十二相、八十種好成",
    "T17n0761_002:0616c04": "就色身，不樂唯證法身；常樂成就十力、四無",
    "T17n0761_002:0616c05": "所畏、十八不共法，不樂唯證四諦之法；常",
    "T17n0761_002:0616c06": "樂成就隨一切眾生善根，不樂唯集自身善",
    "T17n0761_002:0616c07": "根；常樂斷除一切煩惱及煩惱習氣，非唯",
    "T17n0761_002:0616c08": "樂斷煩惱障法。善男子！是名菩薩摩訶薩",
    "T17n0761_002:0616c09": "入十種法行能知法師義。「善男子！菩薩摩訶",
    "T17n0761_002:0616c10": "薩入十種法行能知法師相應譬喻。何等",
    "T17n0761_002:0616c11": "為十？「所謂，善男子！譬如大地，其性平等，廣",
    "T17n0761_002:0616c12": "能荷負一切眾生，而於眾生不求報恩。善男",
    "T17n0761_002:0616c13": "子！菩薩法師如彼大地，其心平等，普能荷負",
    "T17n0761_002:0616c14": "一切眾生，而於眾生不求報恩。「善男子！譬",
    "T17n0761_002:0616c15": "如大水，其性普洽，澤潤一切皆令滋茂，而於",
    "T17n0761_002:0616c16": "彼物不求報恩。菩薩法師亦復如是，以己",
    "T17n0761_002:0616c17": "功德利潤眾生悉令安隱，而於眾生不求報",
    "T17n0761_002:0616c18": "恩。「善男子！譬如火性，力能成熟一切果實，",
    "T17n0761_002:0616c19": "而於彼事無所悕望。菩薩法師亦復如是，以",
    "T17n0761_002:0616c20": "己功德智慧成熟一切眾生善根果實，而於",
    "T17n0761_002:0616c21": "眾生不求恩惠。「善男子！譬如風性，力能生長",
    "T17n0761_002:0616c22": "一切藥草諸種，而於彼物不生分別，無所悕",
    "T17n0761_002:0616c23": "望。菩薩法師亦復如是，力能增長一切眾生",
    "T17n0761_002:0616c24": "生身、法身，而於眾生不求報恩。「善男子！譬",
    "T17n0761_002:0616c25": "如空界，無量、無邊，體無障礙、容受一切，而於",
    "T17n0761_002:0616c26": "彼物無所分別、無所貪著。菩薩法師亦復如",
    "T17n0761_002:0616c27": "是，成就無量無邊諸善功德，體無障礙，利益",
    "T17n0761_002:0616c28": "一切眾生，而於眾生無所分別、無所貪著。「善",
    "T17n0761_002:0616c29": "男子！譬如明月顯處虛空，清淨圓滿，眾生見",
    "T17n0761_002:0617a01": "者無不愛樂，光照世間一切群像，而不為彼",
    "T17n0761_002:0617a02": "昏翳所污。菩薩法師亦復如是，出現於世，功",
    "T17n0761_002:0617a03": "德具足，在在處處一切見者皆悉愛樂，救度",
    "T17n0761_002:0617a04": "世間而不為彼世法所染。「善男子！譬如日出",
    "T17n0761_002:0617a05": "光明普照，破諸闇冥，無有翳障，一切眾生所",
    "T17n0761_002:0617a06": "作事業皆悉成就，而彼日性於諸眾生無有",
    "T17n0761_002:0617a07": "分別、悕報恩心。菩薩法師亦復如是，出現於",
    "T17n0761_002:0617a08": "世，破諸眾生無明黑闇，以智慧光普照眾生，",
    "T17n0761_002:0617a09": "種種善根皆令增長，而彼菩薩於諸眾生無",
    "T17n0761_002:0617a10": "有分別、求少報恩。「善男子！譬如船舫，堅、厚、善",
    "T17n0761_002:0617a11": "縛，不破不壞，能於大海渡諸眾生，而於眾生",
    "T17n0761_002:0617a12": "不求價直。菩薩法師亦復如是，以智慧為厚、",
    "T17n0761_002:0617a13": "諸波羅蜜為堅、大慈悲為善縛，能於生死大",
    "T17n0761_002:0617a14": "海渡諸眾生，而於眾生不求價直。「善男子！譬",
    "T17n0761_002:0617a15": "如暴河，漂流迅急，嶮難可畏。中有橋梁，於諸",
    "T17n0761_002:0617a16": "眾生平等，悉與濟渡之樂，而無分別濟渡之",
    "T17n0761_002:0617a17": "想。菩薩法師亦復如是，於煩惱暴河駛流",
    "T17n0761_002:0617a18": "難渡、嶮難可畏、駛流惡道，能於其中作大",
    "T17n0761_002:0617a19": "橋梁，於諸眾生平等施與解脫之樂，而無分",
    "T17n0761_002:0617a20": "別度脫之心。「善男子！譬如闇室然大燈明，",
    "T17n0761_002:0617a21": "於下、中、上一切眾生平等普照，而彼燈明無我、",
    "T17n0761_002:0617a22": "我所照了之想。菩薩法師亦復如是，於無明",
    "T17n0761_002:0617a23": "闇室然智慧燈，於下、中、上一切眾生平等普",
    "T17n0761_002:0617a24": "照，而彼菩薩無我、我所能照之心。「善男子！",
    "T17n0761_002:0617a25": "是名菩薩摩訶薩入十種法行能知法師相",
    "T17n0761_002:0617a26": "應譬喻。",
    "T17n0761_002:0617a27": "「善男子！菩薩摩訶薩入十種法行知不共住",
    "T17n0761_002:0617a28": "法。何等為十？所謂小心、少求、狹劣眾生皆",
    "T17n0761_002:0617a29": "不共住；不起廣心、不起大行、懈怠眾生亦不",
    "T17n0761_002:0617b01": "共住；依止慢心、增上慢、我慢猶如高幢，如是",
    "T17n0761_002:0617b02": "眾生亦不共住；慳嫉、破戒、瞋恨、懈怠、亂心、愚",
    "T17n0761_002:0617b03": "癡眾生皆不共住；貪欲、瞋恚、惱害覺觀等心",
    "T17n0761_002:0617b04": "亦不共住；一切分別、差異分別、種種分別亦",
    "T17n0761_002:0617b05": "不共住；一切蓋障隨煩惱使亦不共住；一切",
    "T17n0761_002:0617b06": "聲聞、辟支佛及世間念亦不共住；一切悕求",
    "T17n0761_002:0617b07": "恭敬、讚歎、禮拜之念亦不共住；一切我、我所",
    "T17n0761_002:0617b08": "心亦不共住。善男子！是名菩薩摩訶薩入十",
    "T17n0761_002:0617b09": "種法行能知不共住法。「復次，善男子！菩薩摩",
    "T17n0761_002:0617b10": "訶薩於十種捨心皆不共住。何等為十？所謂",
    "T17n0761_002:0617b11": "捨於攝受妙法之心亦不共住、捨於聽聞妙",
    "T17n0761_002:0617b12": "法之心亦不共住、捨於教化眾生之心亦不",
    "T17n0761_002:0617b13": "共住、捨於法施眾生之心亦不共住、捨於一",
    "T17n0761_002:0617b14": "切尊重恭敬供養之心亦不共住、捨於降伏",
    "T17n0761_002:0617b15": "魔等之心亦不共住、捨於摧滅外道之心亦",
    "T17n0761_002:0617b16": "不共住、捨於護持妙法之心亦不共住、捨於",
    "T17n0761_002:0617b17": "諸波羅蜜修行之心亦不共住、捨於三聚迴",
    "T17n0761_002:0617b18": "向之心亦不共住。善男子！是名菩薩摩訶薩",
    "T17n0761_002:0617b19": "於十種捨心皆不共住。「善男子！菩薩摩訶薩",
    "T17n0761_002:0617b20": "入十種法行知應化事。何等為十？所謂轉輪",
    "T17n0761_002:0617b21": "王化、帝釋王化、梵王化、聲聞化、辟支佛化、",
    "T17n0761_002:0617b22": "菩薩化、諸佛化、佛國土化、道場化、大眾化。",
    "T17n0761_002:0617b23": "善男子！此諸應化，菩薩摩訶薩皆依眾生諸",
    "T17n0761_002:0617b24": "根性欲。「又，善男子！若諸眾生其心尊重轉輪",
    "T17n0761_002:0617b25": "聖王，持戒、修行十善威儀，彼時菩薩摩訶薩",
    "T17n0761_002:0617b26": "即現轉輪聖王莊嚴之事利益眾生。「又，善男",
    "T17n0761_002:0617b27": "子！轉輪聖王輪寶莊嚴者，千輻具足，純是閻",
    "T17n0761_002:0617b28": "浮檀金，過於人天，非人所為，自願如意功德",
    "T17n0761_002:0617b29": "所生，觀者無厭，餘凡輪王所不能有。「象寶",
    "T17n0761_002:0617c01": "者，其身姝大，鮮白充潔，六牙具足，眾相圓",
    "T17n0761_002:0617c02": "滿，見者無厭，乘空而行，其去迅疾，猶如堙羅",
    "T17n0761_002:0617c03": "婆那、金翅鳥等，殊勝善根福力所生，餘凡輪",
    "T17n0761_002:0617c04": "王所不能有。「馬寶者，其色紺青，厥性良善，猶",
    "T17n0761_002:0617c05": "若婆羅呵馬王，飛空而行，駿疾如風，其猶如",
    "T17n0761_002:0617c06": "意寶珠，隨王所念無不稱意，餘凡輪王所不能",
    "T17n0761_002:0617c07": "有。「摩尼寶者，楞相成就，非工所造，自然而有，",
    "T17n0761_002:0617c08": "具足光明，其色照曜能蔽日、月、星宿、諸火明",
    "T17n0761_002:0617c09": "等，隨其所須一切稱意，餘凡輪王所不能有。",
    "T17n0761_002:0617c10": "「女寶者，膚艶鮮潔，妙相奇挺，黑、白，長、短，肥、瘦",
    "T17n0761_002:0617c11": "得所，威儀、動靜靡不具瞻，世間技術、五明論",
    "T17n0761_002:0617c12": "等無不通達，言音和雅，柔軟微妙，辭韻善巧，",
    "T17n0761_002:0617c13": "辯才成就。如如意寶具足一切勝妙之事，心",
    "T17n0761_002:0617c14": "常安樂諸善法行，餘凡輪王所不能有。「主藏",
    "T17n0761_002:0617c15": "臣寶者，其身廣大，志性堅固。猶如金剛力士",
    "T17n0761_002:0617c16": "毘沙門王，色貌端嚴，言辭流澤，其見聞者無",
    "T17n0761_002:0617c17": "不欣樂，成就肉眼具足慈悲。如如意寶所念",
    "T17n0761_002:0617c18": "皆得，此藏臣寶同彼輪王善根所生，餘凡輪",
    "T17n0761_002:0617c19": "王所不能有。「主兵臣寶者，一切功德、善根所",
    "T17n0761_002:0617c20": "生。如摩尼寶鏡像義故，王所未念，先已成辦。",
    "T17n0761_002:0617c21": "見相即知一切諸事，所依殊勝，無可譏嫌。飛空",
    "T17n0761_002:0617c22": "而行自在無礙，隨王所念導前而去，其所至",
    "T17n0761_002:0617c23": "處靡不摧伏，餘凡輪王所不能有。「如是一切",
    "T17n0761_002:0617c24": "輪王七寶莊嚴化事，皆是菩薩摩訶薩得心",
    "T17n0761_002:0617c25": "自在神力所為，欲與一切眾生安隱樂事。此",
    "T17n0761_002:0617c26": "人王寶及作業者一切殊勝，無可譏嫌，能以",
    "T17n0761_002:0617c27": "實心、深心、柔軟心、隨順法心轉大法輪，受持",
    "T17n0761_002:0617c28": "十善，具足三十二相，教化眾生，是名菩薩",
    "T17n0761_002:0617c29": "摩訶薩轉輪聖王莊嚴大化。「善男子！若諸",
    "T17n0761_002:0618a01": "眾生其心尊重忉利天王，菩薩爾時化作帝",
    "T17n0761_002:0618a02": "釋身，有百眼，處三十三天，說：『一切諸法皆悉",
    "T17n0761_002:0618a03": "無常，汝等應當遠離放逸。』「善男子！若諸眾",
    "T17n0761_002:0618a04": "生其心尊重大梵王，菩薩爾時化作梵王，威",
    "T17n0761_002:0618a05": "儀殊勝，為諸梵眾說四禪等。「善男子！若諸眾",
    "T17n0761_002:0618a06": "生應以聲聞身得度者，不以辟支佛身、不以",
    "T17n0761_002:0618a07": "佛身而可度者，菩薩爾時化作聲聞身，為彼",
    "T17n0761_002:0618a08": "眾生說盡諸苦得無為樂。",
    "T17n0761_002:0618a09": "「善男子！若諸眾生應以辟支佛身得度者，不",
    "T17n0761_002:0618a10": "以聲聞身、不以佛身而可度者，菩薩爾時化",
    "T17n0761_002:0618a11": "作辟支佛身，為說辟支佛道——明一切諸法皆",
    "T17n0761_002:0618a12": "悉無常，樂於空閑寂靜之處，說諸禪定解脫",
    "T17n0761_002:0618a13": "三昧、三摩拔提、四如意足，說辟支佛為大福",
    "T17n0761_002:0618a14": "田——說微妙法教化眾生令其正信。「善男子！",
    "T17n0761_002:0618a15": "若諸眾生應以菩薩身得度者，菩薩爾時以",
    "T17n0761_002:0618a16": "己微妙清淨色身說六波羅蜜、四種寂法、大",
    "T17n0761_002:0618a17": "慈大悲、及諸自在、諸忍、諸地化彼眾生。「善",
    "T17n0761_002:0618a18": "男子！若諸眾生具上根性應以佛身而得度",
    "T17n0761_002:0618a19": "者，菩薩爾時化作佛身，為說十力、四無所畏、",
    "T17n0761_002:0618a20": "十八不共法，示現諸佛殊勝神通化彼眾生。",
    "T17n0761_002:0618a21": "「善男子！若諸眾生應以勝妙莊嚴清淨佛土",
    "T17n0761_002:0618a22": "而得度者，菩薩爾時即變三千大千世界平",
    "T17n0761_002:0618a23": "坦如掌，無有高下，其地柔軟如迦隣陀草，其",
    "T17n0761_002:0618a24": "有觸者無不受樂。或如琉璃、頗梨等色，或",
    "T17n0761_002:0618a25": "出優羅伽、栴檀之香，無諸惡趣，亦無女人、黃",
    "T17n0761_002:0618a26": "門之身。或作種種莊嚴七寶之山、種種奇異",
    "T17n0761_002:0618a27": "華果香樹，無諸黑山、坑坎、堆阜、沙礫、荊棘、雜",
    "T17n0761_002:0618a28": "穢草木，現此勝事化彼眾生。「善男子！若諸",
    "T17n0761_002:0618a29": "眾生應見勝妙莊嚴道場而得度者，菩薩爾",
    "T17n0761_002:0618b01": "時示現莊嚴道場之樹，其形高廣十二由旬，",
    "T17n0761_002:0618b02": "根盤幽固，不可傾動，以閻浮檀金為莖，金、銀、",
    "T17n0761_002:0618b03": "琉、璃頗梨、馬瑙、種種諸寶以為枝葉，又現無",
    "T17n0761_002:0618b04": "量天女之身化彼眾生。「善男子！若諸眾生",
    "T17n0761_002:0618b05": "應見勝眾而得度者，菩薩爾時即現大威德",
    "T17n0761_002:0618b06": "天、諸龍、夜叉、乾闥婆、阿修羅、迦樓羅、緊那羅、摩",
    "T17n0761_002:0618b07": "睺羅伽、釋提桓因、梵天王、四天王，或為聲聞",
    "T17n0761_002:0618b08": "得四無礙及俱解脫，或為菩薩住第十地得",
    "T17n0761_002:0618b09": "首楞嚴三昧化彼眾生。「善男子！是名菩薩摩",
    "T17n0761_002:0618b10": "訶薩入十種法行能知應化事。「善男子！菩",
    "T17n0761_002:0618b11": "薩摩訶薩入十種法行知諸善根勝妙果",
    "T17n0761_002:0618b12": "報。何等為十？所謂，善男子！譬如因彼虛空月",
    "T17n0761_002:0618b13": "形即見水中種種月像，而虛空月不至水中。",
    "T17n0761_002:0618b14": "善男子！如是，諸善根業行因緣而有種種勝",
    "T17n0761_002:0618b15": "妙果報，隨心所樂一切成就。如虛空月不至",
    "T17n0761_002:0618b16": "水中，如是所作諸善因緣不至於果，雖不至",
    "T17n0761_002:0618b17": "果，而依彼諸善根因緣有勝妙果報差別不",
    "T17n0761_002:0618b18": "同。「善男子！譬如業行因緣於彼孔雀一毛輪",
    "T17n0761_002:0618b19": "中見種種色；如是，菩薩摩訶薩依諸善根業",
    "T17n0761_002:0618b20": "行因緣而有無量果報差別。如彼業行不至",
    "T17n0761_002:0618b21": "毛輪，雖復不至，而依彼業因緣力故於毛輪",
    "T17n0761_002:0618b22": "中有種種色。如是，所作諸善根業不至於果，",
    "T17n0761_002:0618b23": "雖不至果，而依彼諸善根因緣有勝果報差",
    "T17n0761_002:0618b24": "別不同。「善男子！譬如依彼勝妙善根於虛空",
    "T17n0761_002:0618b25": "中雨種種華，如是諸華具足妙好色、香、味、觸，",
    "T17n0761_002:0618b26": "而彼善根不至華中，以諸善根與虛空華相",
    "T17n0761_002:0618b27": "各異故。如是，所作善根業行不至於果，雖不",
    "T17n0761_002:0618b28": "至果，而依彼善業因緣有勝果報差別不同。",
    "T17n0761_002:0618b29": "「善男子！譬如依彼勝妙善行於虛空中自然",
    "T17n0761_002:0618c01": "而作種種伎樂、微妙音聲、歡娛之事以為供",
    "T17n0761_002:0618c02": "養，然彼善行不至伎樂音聲等中，以此善",
    "T17n0761_002:0618c03": "行與諸伎樂相各異故。其相雖異，而依彼業",
    "T17n0761_002:0618c04": "有虛空中種種伎樂。如是，依諸善根業行因",
    "T17n0761_002:0618c05": "緣有勝果報，然彼善行不至於果，雖不至果，",
    "T17n0761_002:0618c06": "而依彼善根因緣有勝果報差別不同。「善男",
    "T17n0761_002:0618c07": "子！譬如虛空雜色虹起，依彼四大增上因緣，",
    "T17n0761_002:0618c08": "而彼四大不至虹中。雖不至虹，以彼四大",
    "T17n0761_002:0618c09": "因緣力故，生諸虹色種種不同——地大因緣而",
    "T17n0761_002:0618c10": "生黃色、水大因緣生於青色、火大因緣生於",
    "T17n0761_002:0618c11": "赤色及諸綺色、風大因緣生虹輪相。如是，依",
    "T17n0761_002:0618c12": "諸善根增上因緣而有勝妙果報具足。「善男",
    "T17n0761_002:0618c13": "子！譬如輪王受持十善業道因緣得七寶具",
    "T17n0761_002:0618c14": "足及自然粳糧不假種殖，而彼受持十善",
    "T17n0761_002:0618c15": "業道因緣不至七寶、亦復不至自然粳糧，",
    "T17n0761_002:0618c16": "以依受持十善業道因緣而有輪王勝妙果",
    "T17n0761_002:0618c17": "報。如是，善發勝心、善起諸行、善能受持善根",
    "T17n0761_002:0618c18": "力故，有彼輪王勝妙果報，然彼業因不至果",
    "T17n0761_002:0618c19": "中，故說因果不相似。「善男子！譬如諸天勝",
    "T17n0761_002:0618c20": "善因緣，自然而有曼陀羅華、諸妙天宮、百味",
    "T17n0761_002:0618c21": "甘饍，而彼善根不至果中，非不依彼善根因",
    "T17n0761_002:0618c22": "緣而有諸天勝妙果報。「善男子！譬如殊勝",
    "T17n0761_002:0618c23": "如意神通因緣力故，於彼石壁無所障礙，而",
    "T17n0761_002:0618c24": "彼神通因緣不至無障礙中，而依彼神通因",
    "T17n0761_002:0618c25": "有無障礙。如是，不放逸善根因緣有彼勝妙",
    "T17n0761_002:0618c26": "果報。「善男子！譬如依風生火，離彼不生。火",
    "T17n0761_002:0618c27": "既生已，力能成熟光色明照，而彼火性不從",
    "T17n0761_002:0618c28": "風來——以彼明色、熱觸風中無故。如是，一切善",
    "T17n0761_002:0618c29": "根果報從因緣生。應知，善男子！譬如法行比",
    "T17n0761_002:0619a01": "丘得無漏善根功德，自在隨念即成虛空處",
    "T17n0761_002:0619a02": "一切入——地、水、火、風，青、黃、赤、白——自在成就，無有",
    "T17n0761_002:0619a03": "障礙。而彼無障礙心不至虛空，無障礙等雖",
    "T17n0761_002:0619a04": "不至彼，而即念能成無障礙事，是故不離彼",
    "T17n0761_002:0619a05": "心能成地等無障礙事。如是，一切無漏善根",
    "T17n0761_002:0619a06": "因緣而有果報勝事。「善男子！是名菩薩摩",
    "T17n0761_002:0619a07": "訶薩入十種法行能知諸善根勝妙果報。",
    "T17n0761_002:0619a08": "「善男子！菩薩摩訶薩入十種法行能知得無",
    "T17n0761_002:0619a09": "漏善根勝妙果報。何等為十？所謂六通、三明、",
    "T17n0761_002:0619a10": "八解脫、八勝處、十一切入、十自在、十諦、九次第",
    "T17n0761_002:0619a11": "定、三摩拔提、十力、十智。",
    "T17n0761_002:0619a12": "「善男子！何者是六通？所謂天眼、天耳、他心智、",
    "T17n0761_002:0619a13": "宿命智、如意通智、漏盡智，是名六通。「善男子！",
    "T17n0761_002:0619a14": "菩薩摩訶薩天眼者，具足一切善根功德，",
    "T17n0761_002:0619a15": "無礙、無著、無量、無障、無住、無行、無錯、無謬，能",
    "T17n0761_002:0619a16": "如是見，無可譏嫌。不與一切世間聲聞、辟支",
    "T17n0761_002:0619a17": "佛共，遠離一切煩惱及一切煩惱習氣，不謬",
    "T17n0761_002:0619a18": "見、不謬記。菩薩摩訶薩天眼見諸眾生——若生、",
    "T17n0761_002:0619a19": "若死，若好、若醜，若麁、若妙——隨彼眾生業行所",
    "T17n0761_002:0619a20": "造、稱其因果，能如實知。菩薩摩訶薩天眼畢",
    "T17n0761_002:0619a21": "竟能得佛智、畢竟成就佛智，是名菩薩摩訶",
    "T17n0761_002:0619a22": "薩天眼。",
    "T17n0761_002:0619a23": "「善男子！菩薩摩訶薩天耳者，無有障礙，具足",
    "T17n0761_002:0619a24": "一切善根功德，過一切凡夫、釋提桓因、四天王、",
    "T17n0761_002:0619a25": "天、龍、夜叉、乾闥婆、阿修羅、迦樓羅、緊那羅、摩睺",
    "T17n0761_002:0619a26": "羅伽、聲聞、辟支佛。以此勝妙無所障礙清淨",
    "T17n0761_002:0619a27": "天耳聞一切聲——天、龍、夜叉、乾闥婆、阿修羅、迦",
    "T17n0761_002:0619a28": "樓羅、緊那羅、摩睺羅伽聲，乃至蚊、虻、蠅、蟻等",
    "T17n0761_002:0619a29": "聲。聖人、非聖人聲皆悉得聞，而於聖人聲",
    "T17n0761_002:0619b01": "不起樂心、於非聖人聲不起厭心。聞凡夫聲",
    "T17n0761_002:0619b02": "不生下想，聞聲聞、辟支佛聲不生勝想。聞",
    "T17n0761_002:0619b03": "非聖人聲，聽不生厭；聞聖人聲，聽不生樂。於",
    "T17n0761_002:0619b04": "一切聲不生美惡之想，雖聞一切聲悉如響",
    "T17n0761_002:0619b05": "空，離我、我所，寂靜空故，不著耳入、不著聲入，",
    "T17n0761_002:0619b06": "是名菩薩摩訶薩天耳。",
    "T17n0761_002:0619b07": "「善男子！菩薩摩訶薩他心智者，菩薩摩訶薩",
    "T17n0761_002:0619b08": "如實知自心；以如實知自心故，如實知一",
    "T17n0761_002:0619b09": "切眾生心——所謂如實知貪心、離貪心。菩薩摩",
    "T17n0761_002:0619b10": "訶薩如實知貪心而不生瞋、知離貪心而不",
    "T17n0761_002:0619b11": "生憙，唯於貪心眾生生於大悲、於離貪心眾",
    "T17n0761_002:0619b12": "生生於大慈。如是，如實知瞋心、離瞋心，癡心、",
    "T17n0761_002:0619b13": "離癡心，愛心、離愛心，取心、離取心，染心、離染",
    "T17n0761_002:0619b14": "心，思量心、不思量心，三昧心、離三昧心，如實",
    "T17n0761_002:0619b15": "知解脫心、不解脫心。菩薩摩訶薩如是如實",
    "T17n0761_002:0619b16": "知眾生心，於未得解脫眾生不生瞋心、得解",
    "T17n0761_002:0619b17": "脫眾生不生憙心，唯於未得解脫眾生生",
    "T17n0761_002:0619b18": "大悲心、得解脫眾生生大慈心。如實知",
    "T17n0761_002:0619b19": "一切法唯是一心，而於彼心、此心不生貪著。",
    "T17n0761_002:0619b20": "菩薩摩訶薩彼知他心智如實知一切眾生",
    "T17n0761_002:0619b21": "心；彼諸眾生，若菩薩不與念力，則不能知",
    "T17n0761_002:0619b22": "菩薩心，乃至天眼亦不能知，一切聲聞、辟支",
    "T17n0761_002:0619b23": "佛亦不能知，何況無智凡夫而能得知？是名",
    "T17n0761_002:0619b24": "菩薩摩訶薩他心智。",
    "T17n0761_002:0619b25": "「善男子！菩薩摩訶薩宿命智者，一切善根具",
    "T17n0761_002:0619b26": "足故，能知自身過去無量宿命及一切眾",
    "T17n0761_002:0619b27": "生過去無量宿命，能知一生、二生、百生、千生、",
    "T17n0761_002:0619b28": "百千萬生，乃至無量阿僧祇生、無量百千億",
    "T17n0761_002:0619b29": "那由他生，善知劫成、善知劫壞，乃至善知無",
    "T17n0761_002:0619c01": "量阿僧祇劫成、劫壞，乃至善知無量無邊百",
    "T17n0761_002:0619c02": "千億那由他劫數成、壞，善知大劫成、善知大",
    "T17n0761_002:0619c03": "劫壞，善知大劫百劫、善知大劫千劫、善知大",
    "T17n0761_002:0619c04": "劫百千劫、百千萬劫，乃至善知大劫無量百",
    "T17n0761_002:0619c05": "千萬劫。菩薩摩訶薩彼宿命智，唯除諸佛",
    "T17n0761_002:0619c06": "如來及住地菩薩，一切世間天、人、聲聞、辟支",
    "T17n0761_002:0619c07": "佛之所迷悶。菩薩如是知我於彼處如是生、",
    "T17n0761_002:0619c08": "如是姓、如是色、如是名、如是飲食、如是命、",
    "T17n0761_002:0619c09": "如是住、如是長短、如是闊狹、如是好醜、如是",
    "T17n0761_002:0619c10": "苦樂，我於彼死生於某處、於彼處死於此處",
    "T17n0761_002:0619c11": "生，如是生、如是姓、如是色、如是名、如是飲",
    "T17n0761_002:0619c12": "食、如是命、如是住、如是長短、如是闊狹、如是",
    "T17n0761_002:0619c13": "好醜、如是苦樂。如知己身，知一切眾生身",
    "T17n0761_002:0619c14": "亦如是知；乃至蚊、虻、蠅、蟻等亦如是知。菩薩",
    "T17n0761_002:0619c15": "摩訶薩彼宿命無礙、無著、無住、無障、無滯，不",
    "T17n0761_002:0619c16": "失時，與大慈大悲相應，甚深不可思量，遠離",
    "T17n0761_002:0619c17": "使煩惱及習氣煩惱，一切清淨、功德、智慧以",
    "T17n0761_002:0619c18": "為莊嚴，是名菩薩摩訶薩宿命智。",
    "T17n0761_002:0619c19": "「善男子！何者是菩薩摩訶薩如意通智？所謂",
    "T17n0761_002:0619c20": "一切福德智慧成就無障礙、自然無分別，",
    "T17n0761_002:0619c21": "無量阿僧祇百千萬億那由他劫修行布施、",
    "T17n0761_002:0619c22": "持戒、忍辱、精進、禪定、三昧、三摩拔提，智慧增",
    "T17n0761_002:0619c23": "上自身力故、如來淨天增上緣故，是菩薩",
    "T17n0761_002:0619c24": "彼如意現前自然無障礙，勝一切世間，而作",
    "T17n0761_002:0619c25": "利益眾生。是菩薩如是隨心欲住能如是住、",
    "T17n0761_002:0619c26": "隨心欲示現如是境界能如是示現。「是菩薩",
    "T17n0761_002:0619c27": "一切處自在如意通示現無障礙。是菩薩應",
    "T17n0761_002:0619c28": "以一眾生形相現一切眾生形相而可化者，",
    "T17n0761_002:0619c29": "是菩薩為彼現一眾生形色示現為一切眾",
    "T17n0761_002:0620a01": "生形色，隨彼眾生應受道器現諸化身作種",
    "T17n0761_002:0620a02": "種事、種種言語、種種威儀而現在前。是菩薩",
    "T17n0761_002:0620a03": "心念一切眾生色像欲作一切佛像，即時能",
    "T17n0761_002:0620a04": "現一切眾生色像成一切佛像；是菩薩心",
    "T17n0761_002:0620a05": "念一切佛色像欲作一切眾生色像，即時能",
    "T17n0761_002:0620a06": "成一切佛色像成一切眾生色像。是菩薩",
    "T17n0761_002:0620a07": "念欲令成劫壞，即示成劫壞，彼諸眾生即見",
    "T17n0761_002:0620a08": "成劫作壞劫；是菩薩欲令壞劫作成劫，即",
    "T17n0761_002:0620a09": "能示現壞劫作成劫，彼諸眾生即見壞劫",
    "T17n0761_002:0620a10": "作成劫，如是一切成壞而示現成壞。是菩薩",
    "T17n0761_002:0620a11": "如是念欲令一劫示現一日初分即能示現，",
    "T17n0761_002:0620a12": "彼諸眾生即見一劫為日初分；是菩薩以日",
    "T17n0761_002:0620a13": "初分示現一劫，彼即如是成，彼諸眾生亦如",
    "T17n0761_002:0620a14": "是見。是名菩薩摩訶薩變化如意通。「菩薩摩",
    "T17n0761_002:0620a15": "訶薩現前如意通者，是菩薩依不可思議功",
    "T17n0761_002:0620a16": "德、智慧增上自然無心現前，成就一切事不",
    "T17n0761_002:0620a17": "壞而能現前，是名菩薩摩訶薩現前如意通。",
    "T17n0761_002:0620a18": "「善男子！何者是菩薩摩訶薩自然如意通？若",
    "T17n0761_002:0620a19": "諸眾生應如是信、如是見種種形色、種種威",
    "T17n0761_002:0620a20": "儀，是菩薩——不思量、不分別——自然而現色，是",
    "T17n0761_002:0620a21": "名菩薩摩訶薩自然如意通。「是菩薩若干",
    "T17n0761_002:0620a22": "世界眾生應見諸佛出世而可度者，即時示",
    "T17n0761_002:0620a23": "現爾所世界佛出於世，從兜率天退、入胎、出",
    "T17n0761_002:0620a24": "胎、出家、苦行、詣道場降伏魔、成正覺、轉法輪、",
    "T17n0761_002:0620a25": "現大涅槃，如是教化彼諸眾生。「善男子！菩",
    "T17n0761_002:0620a26": "薩摩訶薩如是如意通無量境界，是名菩薩",
    "T17n0761_002:0620a27": "摩訶薩如意神通智。「善男子！何者是菩薩摩",
    "T17n0761_002:0620a28": "訶薩漏盡智通？善男子！菩薩遠離四漏：所",
    "T17n0761_002:0620a29": "謂欲漏、有漏、見漏、無明漏。菩薩摩訶薩遠離",
    "T17n0761_002:0620b01": "如是等漏，不復受生。是菩薩更不受生，而",
    "T17n0761_002:0620b02": "能隨順可化眾生示現一切處生，是名菩",
    "T17n0761_002:0620b03": "薩自然不休息行於菩薩道。是名菩薩摩訶",
    "T17n0761_002:0620b04": "薩六通。",
    "T17n0761_002:0620b05": "「善男子！何者是菩薩摩訶薩三明？所謂天眼",
    "T17n0761_002:0620b06": "智明、宿命智明、漏盡智明。",
    "T17n0761_002:0620b07": "「善男子！何者名為智？有天眼智、天眼明。云何",
    "T17n0761_002:0620b08": "為天？彼清淨天、勝妙上天等天眼智。菩薩摩",
    "T17n0761_002:0620b09": "訶薩畢竟得彼天眼智——清淨天者，謂聲聞、辟",
    "T17n0761_002:0620b10": "支佛、菩薩、諸佛如來；勝妙上天者，謂諸佛如",
    "T17n0761_002:0620b11": "來於聲聞、辟支佛、天等為上。是菩薩摩訶薩",
    "T17n0761_002:0620b12": "得彼諸佛如來天眼，是名初明。",
    "T17n0761_002:0620b13": "「善男子！何者是菩薩摩訶薩宿命智明？善男",
    "T17n0761_002:0620b14": "子！諸佛如來過去、未來、現在無有境界不知、",
    "T17n0761_002:0620b15": "不見、不覺，菩薩摩訶薩得彼境界、彼宿命智",
    "T17n0761_002:0620b16": "明，此明不同一切聲聞、辟支佛，是名第二明。",
    "T17n0761_002:0620b17": "「善男子！何者是菩薩摩訶薩漏盡智明？菩薩",
    "T17n0761_002:0620b18": "摩訶薩遠離四漏及煩惱習氣，所謂欲漏、有",
    "T17n0761_002:0620b19": "漏、見漏、無明漏。菩薩摩訶薩證見道時，即",
    "T17n0761_002:0620b20": "得遠離如是等煩惱及煩惱習氣，非但證斷",
    "T17n0761_002:0620b21": "煩惱障法，亦復不同聲聞、辟支佛等。得漏",
    "T17n0761_002:0620b22": "盡已，於一切生處及教化一切眾生而無障",
    "T17n0761_002:0620b23": "礙，是名菩薩漏盡智明。是名菩薩摩訶薩三",
    "T17n0761_002:0620b24": "明。",
    "T17n0761_002:0620b25": "「善男子！何者是菩薩摩訶薩八解脫？所謂有",
    "T17n0761_002:0620b26": "色見色，是名初解脫；內有色相見外色，是名",
    "T17n0761_002:0620b27": "第二解脫；信淨是名第三解脫；是菩薩過",
    "T17n0761_002:0620b28": "一切色相，滅一切有對相，不念一切異相，",
    "T17n0761_002:0620b29": "知無邊虛空即入無邊虛空行，是名第四解",
    "T17n0761_002:0620c01": "脫；是菩薩過一切虛空無邊相，知無邊識",
    "T17n0761_002:0620c02": "即入無邊識行，是名第五解脫；是菩薩過",
    "T17n0761_002:0620c03": "一切無邊識相，知無所有即入無所有處行，",
    "T17n0761_002:0620c04": "是名第六解脫；是菩薩過一切無所有處，",
    "T17n0761_002:0620c05": "知非有想非無想安隱即入非有想非無想處",
    "T17n0761_002:0620c06": "行，是名第七解脫；是菩薩過一切非有想",
    "T17n0761_002:0620c07": "非無想行，滅一切受、想，入滅盡定行，是名第",
    "T17n0761_002:0620c08": "八解脫。",
    "T17n0761_002:0620c09": "「善男子！云何有色見色？有色者皆是因緣而",
    "T17n0761_002:0620c10": "生，見空無壽者能如是見得脫於縛，是名解",
    "T17n0761_002:0620c11": "脫。「云何內有色相見外色？見空無壽者皆是",
    "T17n0761_002:0620c12": "因緣生，能如是見得脫於縛，名為解脫。「云何",
    "T17n0761_002:0620c13": "信淨？淨者，若分別淨、不淨相名為邪見，以信",
    "T17n0761_002:0620c14": "淨故得脫於縛，名為解脫。「過一切色相，滅一",
    "T17n0761_002:0620c15": "切有對相，不念別異相，知無邊虛空即入無",
    "T17n0761_002:0620c16": "邊虛空行。無量虛空虛空空，能如是知得",
    "T17n0761_002:0620c17": "脫於縛，名為解脫。「過一切虛空知無邊識",
    "T17n0761_002:0620c18": "即入無邊識行。無量識、無邊識，此無邊識",
    "T17n0761_002:0620c19": "即是空，能如是知得脫於縛，名為解脫。「過",
    "T17n0761_002:0620c20": "無邊識知無所有少即入無所有行——所有者，",
    "T17n0761_002:0620c21": "名為貪、瞋、癡煩惱。入無所有行者滅彼煩惱，",
    "T17n0761_002:0620c22": "能如是知得脫於縛，名為解脫。「過無所有者",
    "T17n0761_002:0620c23": "知非有想非無想安隱即入非有想非無想",
    "T17n0761_002:0620c24": "行。非有想者，性空寂靜；非無想者，以依因緣",
    "T17n0761_002:0620c25": "而有。能如是見得脫於縛，名為解脫。「過",
    "T17n0761_002:0620c26": "一切非有想非無想，滅一切受、想，入滅盡定",
    "T17n0761_002:0620c27": "行。是菩薩如是見，想如陽焰、受如泡，想即",
    "T17n0761_002:0620c28": "是受、受即是想，無知者、無壽者，能如是見得",
    "T17n0761_002:0620c29": "脫於縛，名為解脫。「善男子！何者是菩薩摩",
    "T17n0761_002:0621a01": "訶薩八勝處？所謂有色見色，彼色中得自在",
    "T17n0761_002:0621a02": "而知、彼色中得自在而見，是名初勝處。「內身",
    "T17n0761_002:0621a03": "有色想見外色——若好、若醜——彼色中得自在",
    "T17n0761_002:0621a04": "而知、彼色中得自在而見，是名第二勝處。「內",
    "T17n0761_002:0621a05": "身有色相見外色無量——若好、若醜——彼色中得",
    "T17n0761_002:0621a06": "自在而知、彼色中得自在而見，是名第三勝",
    "T17n0761_002:0621a07": "處。「內身有色相見外色少——若好、若醜——彼色中",
    "T17n0761_002:0621a08": "得自在而知。彼色中得自在而見，是名第四",
    "T17n0761_002:0621a09": "勝處。「內身有色相見外色青，見青色青色、青",
    "T17n0761_002:0621a10": "光。譬如優摩歌華青見青色青色、青光；菩薩",
    "T17n0761_002:0621a11": "亦復如是，內有色相見外色青，見青色青色、",
    "T17n0761_002:0621a12": "青光。彼色中得自在而知、彼色中得自在而",
    "T17n0761_002:0621a13": "見，是名第五勝處。「內身有色相見外色黃，見",
    "T17n0761_002:0621a14": "黃色黃色、黃光。譬如伽尼歌羅華黃見黃色",
    "T17n0761_002:0621a15": "黃色、黃光；菩薩摩訶薩亦如是，內身有色相",
    "T17n0761_002:0621a16": "見外色黃，見黃色黃色、黃光。彼色中得自在",
    "T17n0761_002:0621a17": "而知、彼色中得自在而見，是名第六勝處。「內",
    "T17n0761_002:0621a18": "身有色相見外色赤，見赤色赤色、赤光。譬如",
    "T17n0761_002:0621a19": "槃頭視婆華赤見赤色赤色、赤光；菩薩摩訶",
    "T17n0761_002:0621a20": "薩亦如是，內身有色相見外色赤，見赤色赤",
    "T17n0761_002:0621a21": "色、赤光。彼色中得自在而知、彼色中得自在",
    "T17n0761_002:0621a22": "而見，是名第七勝處。「內身有色相見外色白，",
    "T17n0761_002:0621a23": "見白色白色、白光。譬如優沙私多羅白見白",
    "T17n0761_002:0621a24": "色白色、白光；菩薩摩訶薩亦如是，內身有色",
    "T17n0761_002:0621a25": "相見外色白，見白色白色、白光。彼色中得自",
    "T17n0761_002:0621a26": "在而知、彼色中得自在而見，是名第八勝處。",
    "T17n0761_002:0621a27": "「是名菩薩摩訶薩八勝處。",
    "T17n0761_002:0621a28": "佛說法集經卷第二"
}