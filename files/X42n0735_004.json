{
    "X42n0735_004:0414a04": "四分律開宗記卷第四(從九十初至七滅竟。合有三萬七千二百言)",
    "X42n0735_004:0414a05": "西太原寺沙門　懷素　撰",
    "X42n0735_004:0414a06": "●次明九十波逸提。先總解七門分別。第一配屬",
    "X42n0735_004:0414a07": "身語。第二自作教人。第三遮性差別。第四持犯方軌。",
    "X42n0735_004:0414a08": "第五違制不同。第二六部有異。第七下眾任運。",
    "X42n0735_004:0414a09": "初門身語位分為三。初有三十一戒身業成犯。次有",
    "X42n0735_004:0414a10": "二十戒語業招愆。後有三十九戒身語合犯。初身三",
    "X42n0735_004:0414a11": "十一者。二宿強腕覆作屏施別三非宿不外請三坐",
    "X42n0735_004:0414a12": "及三軍酒水擊半白二隨打搏宮。次語二十者。妄毀",
    "X42n0735_004:0414a13": "兩同說得女嫌輙譏日悕疑發欲勸毀悔同謗。次身",
    "X42n0735_004:0414a14": "語合。復分為三。一有兩戒身語止作業共身犯。謂屏",
    "X42n0735_004:0414a15": "露二敷。若自敷者。是身作業。若教人敷。是語作業。去",
    "X42n0735_004:0414a16": "時不自舉身止業。不教人舉語止業。出門界犯。豈非",
    "X42n0735_004:0414a17": "結身。二有七戒。語家止業共身犯。謂覆麤背足二入",
    "X42n0735_004:0414a18": "聚落輙著不與欲。如覆麤罪。止不露發。名止語業。經",
    "X42n0735_004:0414a19": "明相結罪。豈非共身犯。餘皆類然。不能繁具。三有三",
    "X42n0735_004:0414a20": "十戒。語作共身犯。此中位四。一有十九戒。自語作業",
    "X42n0735_004:0414a21": "假他身犯。若論自作。唯局身犯。今者且就教人義說。",
    "X42n0735_004:0414a22": "謂掘壞牽用勸然藏煞駈飲使與尼衣投高牀下有",
    "X42n0735_004:0414a23": "七如教人掘地。雖復言子所教不掘。能未犯罪。要假",
    "X42n0735_004:0414a24": "所教掘地。方結教罪。故名自語假他身犯。餘皆類然。",
    "X42n0735_004:0414b01": "不能具述。第二有四戒。自身假他語犯。謂讚食減年",
    "X42n0735_004:0414b02": "不攝屏聽。以尼不讚。食本無愆。以假讚故。食方成罪。",
    "X42n0735_004:0414b03": "此一既爾。餘類亦然。第三有五戒。自身語假他身犯。",
    "X42n0735_004:0414b04": "如四期索美食。第四有兩戒。自身語假他語。謂異語",
    "X42n0735_004:0414b05": "惱他及不受諫。異語假僧作白。及須喚問。諫中所諫",
    "X42n0735_004:0414b06": "之事。通於七犯。即自身語假他語犯。",
    "X42n0735_004:0414b07": "第二門位分為四。一有一戒。唯教人犯。謂勸足食。二",
    "X42n0735_004:0414b08": "有十一戒。自他俱犯。謂掘壞牽二蟲恐火藏煞謗捉",
    "X42n0735_004:0414b09": "寶第十一。第三有十戒。教人有同不同。謂屏露二敷",
    "X42n0735_004:0414b10": "持衣與尼高牀下七教人潤己。是則不同犯。直教無",
    "X42n0735_004:0414b11": "益。但得輕愆。此等二十一戒。勸足唯教他。餘通自他",
    "X42n0735_004:0414b12": "作。第四餘六十八戒中。六十七自重教輕。足食一戒",
    "X42n0735_004:0414b13": "唯自作業。",
    "X42n0735_004:0414b14": "第三門。三十是性。謂妄毀兩麤異嫌強牽用譏駈諫",
    "X42n0735_004:0414b15": "恐煞飲疑覆起說隨擯拒毀同欲悔聽打搏謗。餘六",
    "X42n0735_004:0414b16": "十戒並悉是遮。",
    "X42n0735_004:0414b17": "第四門。位分為四。一有十戒。具二持犯。謂說麤輙教",
    "X42n0735_004:0414b18": "背別二入聚落作餘食法不犯足食勸足淨施問主",
    "X42n0735_004:0414b19": "無其輙罪。知麤發露僧事與欲。此等二犯名異體同。",
    "X42n0735_004:0414b20": "論其二持階之兩位。准上應知。不能繁具。次有二戒。",
    "X42n0735_004:0414b21": "殘宿不受。謂七日盡形。加口法竟不犯。二罪非時無。",
    "X42n0735_004:0414b22": "不受時藥。唯是身作。以此義殊。故須別說。三有一戒。",
    "X42n0735_004:0414b23": "唯是作持止犯。謂不攝耳聽戒。四餘七十六戒止持",
    "X42n0735_004:0414b24": "作犯。亦可不攝耳聽戒唯作持止犯。及前十三小分。",
    "X42n0735_004:0414c01": "亦有作持止犯義。又餘七十六戒。止持作犯。及十三",
    "X42n0735_004:0414c02": "少分。據別體邊。亦有止持作犯義。",
    "X42n0735_004:0414c03": "第五門。通而言之。並違佛制。若望成罪。位分為二。但",
    "X42n0735_004:0414c04": "諸羯磨要須僧秉。僧不秉法。違而無罪。謂異語說欲",
    "X42n0735_004:0414c05": "及以二隨。故此四戒違僧制犯。自餘諸戒並違佛制。",
    "X42n0735_004:0414c06": "第六門。有二十一戒。不同此中位三。一有三戒。僧有",
    "X42n0735_004:0414c07": "尼無。謂輙教日暮譏教。所以可知。二有十三戒。輙重",
    "X42n0735_004:0414c08": "不同。謂食三衣五坐一行三互角針筒。大僧數故重。",
    "X42n0735_004:0414c09": "尼為稀故輕。言食三者。謂讚勸索美。衣五者。謂與尼",
    "X42n0735_004:0414c10": "衣作衣及三過量。餘者可知。三有五戒。犯同緣異。且",
    "X42n0735_004:0414c11": "背請足食。開緣不同。或可離合不同。與外道食戒。與",
    "X42n0735_004:0414c12": "緣不同。減年受戒。受緣不同。過量浴衣。用緣不同。或",
    "X42n0735_004:0414c13": "可名字不同。此等俱得提罪。若為犯同。以緣異故。尼",
    "X42n0735_004:0414c14": "律別制。制緣別義。至下更門。餘六十九。同戒尼律。直",
    "X42n0735_004:0414c15": "列戒本。此據位言。細論亦有異者。如覆藏僧寬尼挾。",
    "X42n0735_004:0414c16": "或有境界翻倒。如毀兩二宿過五六語等。此隨義別。",
    "X42n0735_004:0414c17": "可以思之。",
    "X42n0735_004:0414c18": "第七門。前教人犯四位之中。取第二第三兩位教人。",
    "X42n0735_004:0414c19": "二十一戒除屏露二敷。餘十九戒有任運義。餘無可",
    "X42n0735_004:0414c20": "知。",
    "X42n0735_004:0414c21": "故妄語戒　所以制者。懷道之人。言須稱實。今反違",
    "X42n0735_004:0414c22": "想背心。欺誑前境。令他虗解。自失聖利。過中之甚。是",
    "X42n0735_004:0414c23": "以故制。言釋名者。了心不實。名之為知。求犯不虗。稱",
    "X42n0735_004:0414c24": "之為故。言不稱實名妄。陳彰在口名語。是名故妄語。",
    "X42n0735_004:0415a01": "別緣有六。一人。二作人想。三違想說。四知違想說。五",
    "X42n0735_004:0415a02": "言彰了了。六前人知解。闕緣比知。具七方便。犯相可",
    "X42n0735_004:0415a03": "解。戒本三句。廣文具解。初句可知。二知而妄語下合",
    "X42n0735_004:0415a04": "解二三兩句。於中文二。初解妄語方法。二於大眾中",
    "X42n0735_004:0415a05": "下明輕重相。前文復二。初至逸提對外事明違。二所",
    "X42n0735_004:0415a06": "見異下約內心辯妄。前文有四。一列八種不淨語境。",
    "X42n0735_004:0415a07": "二解八種差別離合。三若不見下誑人犯義。四本作",
    "X42n0735_004:0415a08": "是念下前後方便。前文先列不見等四。次列見等四。",
    "X42n0735_004:0415a09": "次釋先解後四。見聞觸知。見者。具五緣故。名之為見。",
    "X42n0735_004:0415a10": "一眼根不壞。二有色境。三假空。四須明。五作發識意",
    "X42n0735_004:0415a11": "耳聞四緣。一耳根清淨。二有聲境。三假空。四作發識",
    "X42n0735_004:0415a12": "意。觸具三緣。一三根不壞。二有觸境至根。三作發識",
    "X42n0735_004:0415a13": "意。意知一切。不假具緣。問所以六根三合三離。答多",
    "X42n0735_004:0415a14": "論第六云。三根性利。力用偏多。各分為名。三根性鈍。",
    "X42n0735_004:0415a15": "力用處少。總名為覺。復次三根能遠取境界。各分為",
    "X42n0735_004:0415a16": "名。三根近取境界。故合為名。次却解前不見等四。言",
    "X42n0735_004:0415a17": "不見除眼識者。除猶無也。謂無眼識。名為不見。既言",
    "X42n0735_004:0415a18": "餘五識是。明知以五識所得誑他。亦是不見。下三釋",
    "X42n0735_004:0415a19": "相。准此應知。如是解時。不見等四。以無為境。所違境",
    "X42n0735_004:0415a20": "寬。如似直爾不見。是名不見。餘五識所得亦是不見。",
    "X42n0735_004:0415a21": "論其所稱即狹。謂對不見言見。見唯眼識。是故言狹。",
    "X42n0735_004:0415a22": "此一既爾。下三亦然。下四見等以有為境。所違境狹。",
    "X42n0735_004:0415a23": "謂唯眼識。所稱體寬。謂不見等。次明妄語。先解不見",
    "X42n0735_004:0415a24": "等六心。約義具明。應作二十四句。今據位說。故總為",
    "X42n0735_004:0415b01": "六。釋此六心。二門分別。第一定心名字。第二問答分",
    "X42n0735_004:0415b02": "別。初定心者。位有其四。一無想心。二有想心。三有疑",
    "X42n0735_004:0415b03": "心。四無疑心。今言六者。無想唯俱違。有想單違心。有",
    "X42n0735_004:0415b04": "疑無疑中。各出單違心。是則初三五俱違句。二四六",
    "X42n0735_004:0415b05": "單違心。第二門。問所以無想心中但有俱違句。有想",
    "X42n0735_004:0415b06": "心中唯單違句。不同有疑及無疑中。各有單違及俱",
    "X42n0735_004:0415b07": "違句。答想是徹不得同疑。所以爾者。以想一向知無。",
    "X42n0735_004:0415b08": "不得言有。言有即是初句。心境俱違。想若實有。說實",
    "X42n0735_004:0415b09": "不犯。違此想說。方名犯者。此是違心。望境是順。即是",
    "X42n0735_004:0415b10": "第二境順心違。以斯義故。無想唯俱違。不得有單違",
    "X42n0735_004:0415b11": "句。以單違心。即是第二。有想唯單違。不得有俱違句",
    "X42n0735_004:0415b12": "以若俱違。即是初句。疑是兩緣。得有隱沒。是故疑中",
    "X42n0735_004:0415b13": "單俱並具。問所以此無妄心不同謗者。答謗取虗心。",
    "X42n0735_004:0415b14": "要必須妄。若不妄者。心實豈成。此取違心。必不得妄。",
    "X42n0735_004:0415b15": "若當妄者。心實豈成。次隨文釋。初句實不見等。答言",
    "X42n0735_004:0415b16": "見等。此是無想心中心境俱違句。第二實不見等。謂",
    "X42n0735_004:0415b17": "有見等。誑言不見等。即是有想心中境順違心句。第",
    "X42n0735_004:0415b18": "三實不見等。內生疑心。不知為見為不見等。誑言無",
    "X42n0735_004:0415b19": "疑。我有見等。即是有疑中俱違句。第四實不見等。生",
    "X42n0735_004:0415b20": "疑同前。誑他無疑。我不見等。即是有疑中單違心句。",
    "X42n0735_004:0415b21": "第五實不見等。復無疑心。便言有疑。我有見等。即是",
    "X42n0735_004:0415b22": "無疑中俱違句。第六實不見等。亦無疑心。便言有疑",
    "X42n0735_004:0415b23": "我不見等。即是無疑中單違心句。此應廣說者。謂舉",
    "X42n0735_004:0415b24": "後四見聞觸知作法同前。不能重述。次前後方便者。",
    "X42n0735_004:0415c01": "具應有八。為取成提。但有四句。初一句三時有心。次",
    "X42n0735_004:0415c02": "有二句。二時有心。一時無心。後有一句。根本有心。前",
    "X42n0735_004:0415c03": "後無心。餘有四句。皆不成提。謂根本無心。前後有心。",
    "X42n0735_004:0415c04": "前一有心。後二無心。後一有心。前二無心。此三吉羅。",
    "X42n0735_004:0415c05": "三時俱無心。不犯。次約內心者。行心見虎狼。口言見",
    "X42n0735_004:0415c06": "佛像。答他異本所見。故曰所見異。行心忍苦。誑他得",
    "X42n0735_004:0415c07": "樂。行心之中。希於財色名欲。答他欲得聞法。心得冷",
    "X42n0735_004:0415c08": "觸。言得熱觸。實作怨想。言有親想。行心緣此。答言緣",
    "X42n0735_004:0415c09": "彼。次輕重文二。一當宗結提。二默妄結吉。多論。若先",
    "X42n0735_004:0415c10": "無心妄語。誤亂失口。盡吉羅。若說法議論。若傳人語。",
    "X42n0735_004:0415c11": "若凡說一切是非。莫自稱為是。常令推寄有本。則無",
    "X42n0735_004:0415c12": "過也。次下明開不見等四。開前六中。初三五見等四。",
    "X42n0735_004:0415c13": "開後六中。初三五意有見想。便說開前六。第二句理",
    "X42n0735_004:0415c14": "應更有意有不見想。便說開後六中第二句。復應更",
    "X42n0735_004:0415c15": "有疑。疑便說開。前二六各第四句。復應更言意有無",
    "X42n0735_004:0415c16": "疑。便說開前二六。各第六句。又解不見等四翻前六。",
    "X42n0735_004:0415c17": "見等四翻後六。意有見想者。翻所見異等。",
    "X42n0735_004:0415c18": "次毀呰戒　出家理應遞相讚美。令彼歡喜。不癈正",
    "X42n0735_004:0415c19": "修。今以鄙語傷人。過於劒割。惱處不輕。故所以制。別",
    "X42n0735_004:0415c20": "緣具六。一大比丘。二作毀呰語。三知是毀。四作折辱",
    "X42n0735_004:0415c21": "心。五言彰了了。六前人知聞。戒本三句。釋中初一別",
    "X42n0735_004:0415c22": "解下二合明。合明文二。第一惡法毀呰。第二若以說",
    "X42n0735_004:0415c23": "下善法毀呰。前文有三。初列七種惡法。先列章。次解",
    "X42n0735_004:0415c24": "釋。二若比丘下行罵方法。亦先列章。次解釋。三若比",
    "X42n0735_004:0416a01": "丘下結犯。次善法行罵有三。一列。二釋。三結。餘文可",
    "X42n0735_004:0416a02": "知。",
    "X42n0735_004:0416a03": "次兩舌戒　出家理應同心和合。今傳屏言。破壞彼",
    "X42n0735_004:0416a04": "此。故諍未有令生。已有不滅。惱壞不輕。是以聖制。別",
    "X42n0735_004:0416a05": "緣有六。一大比丘。除破僧伴助。二說鄙惡事。三傳於",
    "X42n0735_004:0416a06": "彼此。四作離別意。五言章了了。六前境知聞。多論四",
    "X42n0735_004:0416a07": "句。或有兩舌。非妄語。非惡口。傳語實說。故非妄語。以",
    "X42n0735_004:0416a08": "耎語說。故非惡口。以離分心。故名兩舌。或有兩舌。是",
    "X42n0735_004:0416a09": "妄語非惡口。以作別離心故是兩舌。以妄說故是妄",
    "X42n0735_004:0416a10": "語。以耎語說故非惡口。或有兩舌。是惡口非妄語。以",
    "X42n0735_004:0416a11": "作別離心故是兩舌。以麤語說故是惡口。當實說故。",
    "X42n0735_004:0416a12": "非妄語。或有兩舌。是妄語是惡口。以作別離心故是",
    "X42n0735_004:0416a13": "兩舌。以妄說故是妄語。以惡聲說故是惡口。妄語惡",
    "X42n0735_004:0416a14": "口四句亦爾。戒本三句。廣中具釋。兩舌者下釋第二",
    "X42n0735_004:0416a15": "句。此中有二。初列所鬪亂境。境有十眾。道俗各五。互",
    "X42n0735_004:0416a16": "歷為頭。總成百句。次鬪亂下出所傳言。若比丘下釋",
    "X42n0735_004:0416a17": "第三結罪句。此鬪亂境。雖列十眾。論成提者。局大比",
    "X42n0735_004:0416a18": "丘。問所以毀呰有善法。此無者何。答此以屏傳善法",
    "X42n0735_004:0416a19": "無惱。前為對面。故有輕愆。",
    "X42n0735_004:0416a20": "次與女人同室宿戒　男女形殊。理須別處。至於宿",
    "X42n0735_004:0416a21": "止。須避嫌疑。今輕同宿。容生穢染。為患不輕。是以聖",
    "X42n0735_004:0416a22": "制。下諸染戒。制意同此。別緣具五。一人是女。但是人",
    "X42n0735_004:0416a23": "女。不簡道俗親疎。人別餘趣。女簡異男。二室相成就。",
    "X42n0735_004:0416a24": "三共同室宿。四知共同宿。五隨臥轉側。緣中似犯。寄",
    "X42n0735_004:0416b01": "緣制戒。以愛盡人無心故違。文中有三。初則寄緣似",
    "X42n0735_004:0416b02": "犯。第二彼婬女下顯實無違。第三婬女見下悔過獲",
    "X42n0735_004:0416b03": "益。舊解。以羅漢具二解脫。呵無癡言。此解不然。羅漢",
    "X42n0735_004:0416b04": "亦得言癡。如上明訖。又同行戒中有多種漏語。又足",
    "X42n0735_004:0416b05": "食戒非時戒中。呵無癡漏之言。犯此二戒之人。豈是",
    "X42n0735_004:0416b06": "羅漢。又諸尼戒呵處。亦無癡言。戒本四句。廣釋可知。",
    "X42n0735_004:0416b07": "多論第八。若房中有一女一提。有十女十提。此戒亦",
    "X42n0735_004:0416b08": "身教成罪。亦人上成罪。一臥一提。十臥十提。是名身",
    "X42n0735_004:0416b09": "教成罪。若一臥一女一提。若一臥十女十提。是名人",
    "X42n0735_004:0416b10": "上得罪。五分云。若同覆異隔。若大會說法。若母姉妹",
    "X42n0735_004:0416b11": "近親疾患。有有知男子自伴不臥。皆不犯。開文除自",
    "X42n0735_004:0416b12": "病不犯。下戒亦爾。",
    "X42n0735_004:0416b13": "次與未受具人同宿過三夜戒　多論第八。與諸比",
    "X42n0735_004:0416b14": "丘結戒者。為佛法尊重故。為息誹謗故。所以聽二宿",
    "X42n0735_004:0416b15": "者。以都不聽。或有失命因緣。又有種種惱事因緣。以",
    "X42n0735_004:0416b16": "憐愍故得共二宿。以護佛法故不聽三宿。別緣具五。",
    "X42n0735_004:0416b17": "一未受具男子。簡去女人。女不開二。何有過三。二室",
    "X42n0735_004:0416b18": "相成就。三共同室宿。四知共同室。五過三夜犯。問諸",
    "X42n0735_004:0416b19": "比丘違羅云出。正順佛教。如何呵言癡人無慈。答夫",
    "X42n0735_004:0416b20": "為弟子之法。每事須諮。今輙駈遣。豈非失儀。佛因事",
    "X42n0735_004:0416b21": "故制。因事故開。是故呵言癡無慈耳。滿戒四句。一犯",
    "X42n0735_004:0416b22": "人。二未受具人。三共宿。四過三結罪。然前開中。若墮",
    "X42n0735_004:0416b23": "三宿。明相未出時。應起避去。至第四宿。若自去。若使",
    "X42n0735_004:0416b24": "未受具人去。是則三四具明應不。戒本直結過三夜",
    "X42n0735_004:0416c01": "罪。廣釋但論第四夜愆。以言隨脇犯。明知即是第三",
    "X42n0735_004:0416c02": "夜避明相人。釋相可知。",
    "X42n0735_004:0416c03": "次與未受具人同誦戒　多論。四義故制。一為異外",
    "X42n0735_004:0416c04": "道故。二為師與弟子差別故。三為分別言語。令分了",
    "X42n0735_004:0416c05": "故。四為依實義不貴音聲故。別緣具五。一是佛所說",
    "X42n0735_004:0416c06": "法。二是字句味。二未受具人。四齊聲同誦。五言說了",
    "X42n0735_004:0416c07": "了。戒本四句可知。解中上二別釋句義。下釋第三句。",
    "X42n0735_004:0416c08": "此中文二。一解同誦。二出法體。前中復二。一列。二釋。",
    "X42n0735_004:0416c09": "釋中句義者。二人齊聲。同誦句義。表行理周。名為句",
    "X42n0735_004:0416c10": "義。非句義者。前說未終。後人抄誦。表行不周。名非句",
    "X42n0735_004:0416c11": "義。此亦獲提。為令教義表行不周。何以非犯。下二釋",
    "X42n0735_004:0416c12": "相。准例應知。但阿羅波遮那者。是名欲顯名表體周",
    "X42n0735_004:0416c13": "是字義也。法者。見論云。若佛涅槃後。迦葉為上座。五",
    "X42n0735_004:0416c14": "百羅漢所集三藏。同誦此法。得波逸提。准此末代菩",
    "X42n0735_004:0416c15": "薩聲聞造諸論者。誦皆不犯。此中聲聞等說者。謂得",
    "X42n0735_004:0416c16": "佛印可。以成經也。次若比丘下。釋第四結罪句。一說",
    "X42n0735_004:0416c17": "者舉前句義。二說者句味。三說者字義。亦可隨誦句",
    "X42n0735_004:0416c18": "味字中有一二三。了了皆犯。且舉三為法。餘亦類然。",
    "X42n0735_004:0416c19": "若口授者。誦被抄言。若書授者。寫被截句。餘相可解。",
    "X42n0735_004:0416c20": "次說麤罪戒　多論第六。與比丘結戒者。為大護佛",
    "X42n0735_004:0416c21": "法故。若向白衣說比丘罪惡。則前人於佛法中。無信",
    "X42n0735_004:0416c22": "敬心。寧破塔壞像。不向未受具人說比丘過惡。若說",
    "X42n0735_004:0416c23": "過罪。則破法身。別緣具七。一是比丘。二犯麤罪。三知",
    "X42n0735_004:0416c24": "麤罪。四向未受具人說。五無因緣。除被差者。六言彰",
    "X42n0735_004:0417a01": "了了。七前人聞知。滿戒五句。一犯人。二知麤罪。三向",
    "X42n0735_004:0417a02": "未受具人說。四除差不犯。五結罪。釋中先解第三。却",
    "X42n0735_004:0417a03": "解第二為異。此定麤罪。但初二犯文中除僧羯磨者。",
    "X42n0735_004:0417a04": "藉說調達為緣。理實結罪。唯初二犯。故多論云。若說",
    "X42n0735_004:0417a05": "出佛身血壞僧輪。對首偷蘭。若說四事邊十三事邊。",
    "X42n0735_004:0417a06": "一切偷蘭。得突吉羅。解第五句。文開為四。一說他。他",
    "X42n0735_004:0417a07": "中有二。二自說。問所以自說麤罪輕者。答他數自稀",
    "X42n0735_004:0417a08": "故。又解說他過多。一自壞。二惱他。三壞俗。自說闕無",
    "X42n0735_004:0417a09": "惱他。是以但吉。三餘眾。四境想。",
    "X42n0735_004:0417a10": "次實得道向未受具人說戒　所以制者。多論二義。",
    "X42n0735_004:0417a11": "一為大人法故。若稱德行。覆藏過罪。是小人法。二為",
    "X42n0735_004:0417a12": "平等法故。若自稱聖德。則賢愚各異。前人於眾僧。無",
    "X42n0735_004:0417a13": "平等心。別緣具五。一內有實德蠲上慢。二自言已證。",
    "X42n0735_004:0417a14": "三向未受具人說。四言彰了了。五前境知聞。此無別",
    "X42n0735_004:0417a15": "緣。取大妄中實者制。舊解云。此聖人制竟。不復更犯。",
    "X42n0735_004:0417a16": "謂制聖遮凡。此義不然。如學人猶有故犯。此非性戒。",
    "X42n0735_004:0417a17": "何廢有違。以此義惟。還是制聖。凡得不淨觀等。亦成",
    "X42n0735_004:0417a18": "其犯。戒本五句。一人。二所向說境。三說過人法。四自",
    "X42n0735_004:0417a19": "說己證。五結罪。釋中具解。若彼下解第五句。文四可",
    "X42n0735_004:0417a20": "知。",
    "X42n0735_004:0417a21": "次與女人說法過五六語戒　說法開生。理無強授。",
    "X42n0735_004:0417a22": "事不應時。反增奢慢。然雖染境亦須接引。若全不開。",
    "X42n0735_004:0417a23": "永絕出路。故復開聽齊五六語。過則招譏。是以制犯。",
    "X42n0735_004:0417a24": "別緣具六。一是女人。二知是。三不請。四無俗男。五言",
    "X42n0735_004:0417b01": "了。六過五六語犯。若請隨說。設過不犯。滿戒五句可",
    "X42n0735_004:0417b02": "知。釋中相顯。有知男子者。多論云。謂解人情語言意",
    "X42n0735_004:0417b03": "趣。可作證明。若方類不同。一切不聽。男子必是白衣。",
    "X42n0735_004:0417b04": "一切出家人不得。以相同故。縱使眾僧集會。亦不得",
    "X42n0735_004:0417b05": "為說。為尼說者聽。以得教誡故。五分。比丘為女人說",
    "X42n0735_004:0417b06": "五六語竟。語言。姉妹法正齊此。從坐起去。更有因緣。",
    "X42n0735_004:0417b07": "還復來坐。為說不犯。若說五六語竟。更有女人來。為",
    "X42n0735_004:0417b08": "後女人說。如是相因。為無量女人說。皆不犯。若自誦",
    "X42n0735_004:0417b09": "經。女人來聽。若女人問義。要使得解。過五六語。不犯。",
    "X42n0735_004:0417b10": "次掘地戒　多論。此戒及壞生戒。制有三益。一為不",
    "X42n0735_004:0417b11": "惱眾生故。二止誹謗故。三為大護佛法故。若不制者。",
    "X42n0735_004:0417b12": "一切國王當使比丘。種種作伇。有此戒故。帝王國主",
    "X42n0735_004:0417b13": "一切息心。別緣具五。一是生地。二作生地想。三自掘。",
    "X42n0735_004:0417b14": "四使人掘時不作知淨語。五隨傷結犯。立戒有三。一",
    "X42n0735_004:0417b15": "對自掘略立。二以教掘不作淨語。制相未圓。更明隨",
    "X42n0735_004:0417b16": "結。三制滿足。滿足五句。一犯人。二自作業。三所傷地。",
    "X42n0735_004:0417b17": "四教人業。五結提罪。釋中初三別解。若用鋤下。合解",
    "X42n0735_004:0417b18": "二四五三句。然釋地中。初總分二。但未掘地為一即",
    "X42n0735_004:0417b19": "定。已掘地中更分為二。是則地體開合為三。不問覆",
    "X42n0735_004:0417b20": "露。壞者皆墮。僧祇十九。地有二種。謂生及作。生者大",
    "X42n0735_004:0417b21": "地。作有二種。一者基。二者上。基作者。露地墻壁。上作",
    "X42n0735_004:0417b22": "者。重閣屋上覆土。此等地體。壞者皆提。見論。地有二",
    "X42n0735_004:0417b23": "種。一者真地。無有沙石瓦礫純土。二者非真地。應取",
    "X42n0735_004:0417b24": "少土以水洮看。若四分石一分土可得掘。若掘真地。",
    "X42n0735_004:0417c01": "掘掘提罪。次下合解文中有五。第一損地結罪。僧祇",
    "X42n0735_004:0417c02": "云。自手者。若身身分身方便。身者。舉身跳擲走來走",
    "X42n0735_004:0417c03": "去。身分者。若手若脚若膝若肘若指示。身方便者。若",
    "X42n0735_004:0417c04": "鍬钁斧釿竹木自手掘地。若遙擲欲令壞者。波夜提。",
    "X42n0735_004:0417c05": "又云。若比丘欲使平。作方便掃地。越毗尼罪。若傷如",
    "X42n0735_004:0417c06": "蚊脚。波夜提。不作方便無罪。若方便曳木。若駈牛馬",
    "X42n0735_004:0417c07": "等。亦如是。若河邊坎上以脚蹹。隨蹹夜提。若池坎岸",
    "X42n0735_004:0417c08": "邊行土崩無罪。若土塊一人不勝。破者提。破減一人",
    "X42n0735_004:0417c09": "重者無罪。若死土被雨。己不得自取。使淨人取。盡雨",
    "X42n0735_004:0417c10": "所霑際。然後自取無罪。若新雨後。比丘不得自抒井。",
    "X42n0735_004:0417c11": "應使淨人抒。若淨人小不能者。當先令淨人擾濁。然",
    "X42n0735_004:0417c12": "後自抒。若池水潦水。新雨後。比丘不得自抒。若牛馬",
    "X42n0735_004:0417c13": "先涉。得自抒。若瓨瓶水等諸物於露地雨後。比丘不",
    "X42n0735_004:0417c14": "得自取。使淨人知。第二打杙入地。僧祇云。若地打橛",
    "X42n0735_004:0417c15": "越毗尼。傷如蚊脚提。拔橛亦爾。第三地上然火損地",
    "X42n0735_004:0417c16": "故提。見論。若把火燒手。擲地不犯。第四境想可知。第",
    "X42n0735_004:0417c17": "五失法罪。見論十五。若比丘語淨人言。汝為眾僧掘",
    "X42n0735_004:0417c18": "地及斫木不犯。若指示教掘是斫是提。今准此文。但",
    "X42n0735_004:0417c19": "不作淨語。不問現不皆提。下眾無事自掘者吉。若為",
    "X42n0735_004:0417c20": "三寶利益。開掘無罪。故下藥法中云。僧得菓園。不知",
    "X42n0735_004:0417c21": "誰撩理。佛言。僧伽藍人若沙彌。壞生義亦同此。開文。",
    "X42n0735_004:0417c22": "直許除土。不得損地。見論十一云。若人放燒火來近",
    "X42n0735_004:0417c23": "寺。為護住處故。比丘得鏟草掘土以斷火不犯。下文",
    "X42n0735_004:0417c24": "祇洹外火燒蔓筵來至。諸比丘不知云何。佛言聽逆",
    "X42n0735_004:0418a01": "除中間草。若作坑塹斷。若以土滅。若逆燒。文中不言",
    "X42n0735_004:0418a02": "遣淨人作。計有此事。亦開無罪。",
    "X42n0735_004:0418a03": "次壞生戒　制意具緣同上。無別犯相。是房舍戒緣。",
    "X42n0735_004:0418a04": "戒本四句。一犯人。二壞業。三所傷境。四結罪。釋中初",
    "X42n0735_004:0418a05": "句可知。次略釋第三句。一切草木為非人所依故。十",
    "X42n0735_004:0418a06": "誦。第十村者。謂生草木眾生依住。眾生者樹神等。乃",
    "X42n0735_004:0418a07": "至都道神。蚊虻蛣蜣蛱蝶等。乃至蟻子是。眾生以草",
    "X42n0735_004:0418a08": "水為舍。亦以為村聚落城邑。若斫截下釋第二句。若",
    "X42n0735_004:0418a09": "一葉壞。多生隨壞。獲多罪。故十云。若比丘一時燒五",
    "X42n0735_004:0418a10": "種子。一時犯五提。一一燒一一提。村者村有五種下",
    "X42n0735_004:0418a11": "廣解第三。此文有三。一舉。二列。三釋。列中有五。義合",
    "X42n0735_004:0418a12": "為三。謂根枝子。文分五者。根中不假節生者。作根種",
    "X42n0735_004:0418a13": "之名。假節生者。作覆羅之稱。枝種分二。義亦如之。子",
    "X42n0735_004:0418a14": "子種中當體為一。始末差分。離成五種。僧祇十四。對",
    "X42n0735_004:0418a15": "此五種。明其淨法。根莖二種。若刀中析淨。節種刀中",
    "X42n0735_004:0418a16": "析淨析。若甲摘却互目淨。心種羅勒蓼藍。若平揉",
    "X42n0735_004:0418a17": "[打丁+修]淨。子種者。十七種穀。脫皮淨。火淨通五種。又云若",
    "X42n0735_004:0418a18": "僧中行豆胡麻苷蔗等。上座應問作淨未。若言未作。",
    "X42n0735_004:0418a19": "應使作淨。若言已作應食。若在一器中有眾多菓。若",
    "X42n0735_004:0418a20": "一菓處作淨。餘者亦通得為淨。若在異器者。別須一",
    "X42n0735_004:0418a21": "一器作法。若苷蔗着葉者。當莖莖別作淨。若無葉者。",
    "X42n0735_004:0418a22": "得合束如菓總淨。又摩摩帝有倉穀未淨。畏年少比",
    "X42n0735_004:0418a23": "丘不知法。使淨人火淨。至倉穀盡。比丘恒得語言舂",
    "X42n0735_004:0418a24": "去不犯。僧祇三十一云。菓欲食核者。火淨已聽食。若",
    "X42n0735_004:0418b01": "皮淨不火淨食核者提。若火淨不皮淨。皮核俱得食。",
    "X42n0735_004:0418b02": "若不火淨不皮淨食者。一提一越。若俱作無罪。夫作",
    "X42n0735_004:0418b03": "淨者。不欲令永不生。但為息外道謗。故言沙門淨法。",
    "X42n0735_004:0418b04": "次下翻釋並見論第十五。呵梨陀者黃薑。文中唐梵",
    "X42n0735_004:0418b05": "並彰。憂尸羅是香菜。貿他致咤是雀頭香。盧犍者黃",
    "X42n0735_004:0418b06": "連。陀樓者(外國草名)。柳者可知。舍摩羅是菩提樹。婆羅醘",
    "X42n0735_004:0418b07": "陀者貝多樹(此二種樹唯見交廣有。餘方不見)。蘇蔓那華者。其華香",
    "X42n0735_004:0418b08": "氣與末利相似(廣洲有其華藤生)。蘇羅婆者(不得此草名)。菩醯那",
    "X42n0735_004:0418b09": "(外國草名)。餘相可解。若生下釋第四句。亦是結業輕重文。",
    "X42n0735_004:0418b10": "文中七句。第一境想。據壞生種。一提四吉。僧祇云。以",
    "X42n0735_004:0418b11": "五生種。擲池水中。若井中。若大小便中。糞掃中。得越",
    "X42n0735_004:0418b12": "毗尼。若種爛壞者波夜提。若比丘欲使草不生故在",
    "X42n0735_004:0418b13": "中經行。行時越毗尼。傷草如蚊脚許。得波夜提。如是",
    "X42n0735_004:0418b14": "立坐臥亦如是。若斷生青耎葉波夜提。若斷長足堅",
    "X42n0735_004:0418b15": "強葉波夜提。若葉已衰黃者越毗尼。若風吹三種葉",
    "X42n0735_004:0418b16": "落。取用無罪。若摘生華提。半熟者越毗尼。熟者無罪。",
    "X42n0735_004:0418b17": "第二草木下約生相明壞。餘文可解。淨語者。五分第",
    "X42n0735_004:0418b18": "六。比丘一一所須。語淨人言汝知是。若不解。復語言",
    "X42n0735_004:0418b19": "汝看是。若不解。復語言我須是。若不解。復語言與我",
    "X42n0735_004:0418b20": "是。僧祇云。若為僧作知事人。一切不得作不淨語。截",
    "X42n0735_004:0418b21": "是。破是。碎是。燒是。剝是。皆應言知是淨是無罪。多論。",
    "X42n0735_004:0418b22": "三眾是淨人。故不犯。開中皆無損心。僧祇。若山中住。",
    "X42n0735_004:0418b23": "泥雨滑。行欲倒地。捉草挽斷。挽斷復捉。如是無罪。若",
    "X42n0735_004:0418b24": "為水漂。捉草隨斷。斷亦無罪。",
    "X42n0735_004:0418c01": "次異語惱僧戒　出家理應清心守道。有所言說。須",
    "X42n0735_004:0418c02": "合軌儀。今乃棄實懷虗。矯言綺說。業雖是微。惱僧至",
    "X42n0735_004:0418c03": "極。是以眾僧立法呵制。違法重作。故獲提愆。別緣具",
    "X42n0735_004:0418c04": "五。一身語互綺。二數作不止。三僧立制法。四如法喚",
    "X42n0735_004:0418c05": "問。五重作結犯。若僧未作法前。違者吉罪。若作法已",
    "X42n0735_004:0418c06": "即獲提愆。但語業綺者。作異語之名。身業綺者。作觸",
    "X42n0735_004:0418c07": "惱之稱。此則二結同為一戒。以不隨問答惱僧不殊。",
    "X42n0735_004:0418c08": "下戒亦以知事一故。二結合制。故九十中唯此二戒",
    "X42n0735_004:0418c09": "合制。前語綺文四。一起過。二呵責。三作法。四立戒。次",
    "X42n0735_004:0418c10": "結身綺亦四如前。戒本三句。釋中。初一別解。下二合",
    "X42n0735_004:0418c11": "明。五分。不隨問答。問問皆提。此言一切盡提。同彼問",
    "X42n0735_004:0418c12": "問。若上座喚者。汎明應不。五分開云。若誤取他語而",
    "X42n0735_004:0418c13": "答。及先相恨不共語故不答。不犯。",
    "X42n0735_004:0418c14": "次嫌罵戒　凡僧務事廣。處之寔難。故簡德人。如法",
    "X42n0735_004:0418c15": "撩理。理應知勞讚德。翻乃俠情嫌罵。事既不輕。故須",
    "X42n0735_004:0418c16": "聖制。釋名者。見而不聞處。說有愛等名嫌。聞而不見",
    "X42n0735_004:0418c17": "處說名罵。前後二結。合為一戒。別緣有六。一是知僧",
    "X42n0735_004:0418c18": "事人羯磨差者。二知是。三如法經勞無有愛等。四說",
    "X42n0735_004:0418c19": "嫌罵語。五言章了了。六在前人見而不聞。聞而不見",
    "X42n0735_004:0418c20": "內。結犯嫌。制文三。一起過。二呵責。三立戒。罵亦同爾。",
    "X42n0735_004:0418c21": "戒本三句。釋相可解。",
    "X42n0735_004:0418c22": "次露處敷僧臥具戒　多論。三義故制。一為行道安",
    "X42n0735_004:0418c23": "樂。二為長養信敬。三為令檀越善根成就。故母經第",
    "X42n0735_004:0418c24": "四。所以教諸比丘。護敷具者。見五種過。一不令風吹。",
    "X42n0735_004:0419a01": "二不令日暴。三不令得天雨。四不令塵土分土土分",
    "X42n0735_004:0419a02": "土之。五不令虫鳥敷具上放不淨。別緣具七。一是眾",
    "X42n0735_004:0419a03": "僧臥具。二知是。三露處。四為己受用。五自敷教人敷。",
    "X42n0735_004:0419a04": "六去時不自舉不教人舉。七出門便犯。戒本四句。一",
    "X42n0735_004:0419a05": "犯人。二是僧物。三露處下為己敷用。四捨去下結罪。",
    "X42n0735_004:0419a06": "辨相具解。初句可知。釋處第二句中列三種僧物。與",
    "X42n0735_004:0419a07": "前迴僧物戒同。文雖是同。迴收義別。故此三中詳其",
    "X42n0735_004:0419a08": "文意。初三獲提。第二小罪。亦可此三同是僧物。齊皆",
    "X42n0735_004:0419a09": "犯提。五分。有諸比丘見僧臥具敷在露地。以不自敷。",
    "X42n0735_004:0419a10": "不使人敷。己不坐臥。而不收舉。佛言。若見僧臥具敷",
    "X42n0735_004:0419a11": "在露地。而不舉者波逸提。有諸白衣來入僧坊。索僧",
    "X42n0735_004:0419a12": "臥具。在露地敷。佛言。伺候去時舉不波逸提。復有白",
    "X42n0735_004:0419a13": "衣請僧。借僧臥具。於家敷之。諸比丘坐去不舉。波逸",
    "X42n0735_004:0419a14": "提。比丘到尼僧坊。露地敷尼僧臥具。謂非僧臥具。而",
    "X42n0735_004:0419a15": "不舉者。亦波逸提。若比丘下解第三句。去後下解第",
    "X42n0735_004:0419a16": "四句。此中文二。先解舉法示不犯相。次若比丘下違",
    "X42n0735_004:0419a17": "法結犯。文四可知。",
    "X42n0735_004:0419a18": "次屏處敷僧臥具戒　制意具緣等如前。戒本四句。",
    "X42n0735_004:0419a19": "一犯人。二於屏處敷臥具。三若自等者為己受用。四",
    "X42n0735_004:0419a20": "去時下結犯。釋中前三可知。若去時下解第四句。此",
    "X42n0735_004:0419a21": "中文二。初明永去。文二可知。次辯蹔行亦二如上。開",
    "X42n0735_004:0419a22": "中亦二。初開永去。次若時還下開蹔。",
    "X42n0735_004:0419a23": "次強敷臥具戒　先自施功。求得住處。後來理應籌",
    "X42n0735_004:0419a24": "量進不。今乃強逼。事爽物情。過狀不輕。故須聖制。別",
    "X42n0735_004:0419b01": "緣具五。一先住已定。二知住已定。三強敷故惱。四無",
    "X42n0735_004:0419b02": "因緣。謂無親友人許及病二難。五隨臥犯。滿戒四句。",
    "X42n0735_004:0419b03": "一犯人。二知先住處。三後來下強敷逼惱。四作如是",
    "X42n0735_004:0419b04": "下結犯。文言作如是因緣者。謂作逼惱因緣。非餘者",
    "X42n0735_004:0419b05": "非餘不犯病等諸緣。非威儀者。彰過結犯。釋中。初三",
    "X42n0735_004:0419b06": "別解。若比丘下合解。二四句。",
    "X42n0735_004:0419b07": "次牽。他出房戒　僧房屬眾。非局別人。輙以嗔心。駈",
    "X42n0735_004:0419b08": "逐前住。然先住者。居止已定。反被後駈。傷情太甚。多",
    "X42n0735_004:0419b09": "論。結戒者為不苦惱眾生故。為滅鬪諍故。別緣具六。",
    "X42n0735_004:0419b10": "一春冬僧房。二先止已定。三住惱彼意。四嗔心牽出。",
    "X42n0735_004:0419b11": "五無因緣。謂被舉等隨。六出門犯。問前房開親不論",
    "X42n0735_004:0419b12": "淨穢。此何局淨而不除親。答前是私處。不簡淨穢。屬",
    "X42n0735_004:0419b13": "先借者。親則無愆。此是僧房。淨者得住。不得開親。穢",
    "X42n0735_004:0419b14": "駈不犯。戒本四句。辯釋可知。五分。若於後屋牽至前",
    "X42n0735_004:0419b15": "屋。若於前屋牽出戶外。若於戶外牽至[這言+(序予+手)]中。若於[這言+(序予+手)]",
    "X42n0735_004:0419b16": "中牽出[這言+(序予+手)]外。皆波逸提。若牽無慚愧人。若欲降伏弟",
    "X42n0735_004:0419b17": "子牽出。不犯。",
    "X42n0735_004:0419b18": "次重屋上坐脫脚床戒　比丘作事。理宜審諦。危險",
    "X42n0735_004:0419b19": "之處。特須安庠。今於重屋薄覆之上。恣心受用脫脚",
    "X42n0735_004:0419b20": "之床。墜墮傷人。惱他故制。餘相可解。",
    "X42n0735_004:0419b21": "次用蟲水戒　出家理應慈心愍物。傷生造作。豈是",
    "X42n0735_004:0419b22": "悲人。別緣有四。一是蟲水。二知。三不作漉法。四隨用",
    "X42n0735_004:0419b23": "結犯。滿戒五句。一人。二知有蟲。三自洗泥草。四使人。",
    "X42n0735_004:0419b24": "五結罪。釋中。初一別解。下四合明。合中。物三一蟲水。",
    "X42n0735_004:0419c01": "二蟲漿。三境想。多論第六云。此煞生戒凡有四戒。此",
    "X42n0735_004:0419c02": "戒最是先結。既不得用有蟲水澆草和泥。便取有蟲",
    "X42n0735_004:0419c03": "水飲。既不得用一切有蟲水。便故奪畜生命。既制不",
    "X42n0735_004:0419c04": "得奪畜生命。便奪人命。凡奪物命。有四結戒。以事異",
    "X42n0735_004:0419c05": "故。盡名先作。若比丘取有蟲水澆草和泥。隨用多少。",
    "X42n0735_004:0419c06": "用了波逸捉。若欲作住處。先應看水。用上細疊一肘。",
    "X42n0735_004:0419c07": "作漉水囊。令持戒審悉者。漉竟著器中。向日諦看。若",
    "X42n0735_004:0419c08": "故有蟲。應三重作囊。若故有蟲者。此處不應住。餘如",
    "X42n0735_004:0419c09": "雜法中明。見論。自澆隨息。一一得提。教他澆。隨語語",
    "X42n0735_004:0419c10": "得提。",
    "X42n0735_004:0419c11": "次看覆屋過三節戒　縱貪重覆。令屋崩摧。損業喪",
    "X42n0735_004:0419c12": "功。招譏故制。別緣具四。一為己作屋。二使人覆。三三",
    "X42n0735_004:0419c13": "節未竟不離見聞處。四第三節竟便犯。餘相可解。此",
    "X42n0735_004:0419c14": "戒事稀。不能繁釋。然三節相難識。如緣中說。以草三",
    "X42n0735_004:0419c15": "重覆故。名為三節。五分。若至第四重。若草若瓦若板",
    "X42n0735_004:0419c16": "覆。一一草瓦板。皆波逸提。",
    "X42n0735_004:0419c17": "次不被僧差輙教授尼戒　此有三意。一尼請教授",
    "X42n0735_004:0419c18": "意。女人出家。本以遵崇敬法。今既入道。理應虔奉修",
    "X42n0735_004:0419c19": "行。若不半月請示行儀。觸途未明。豈能修進。第二須",
    "X42n0735_004:0419c20": "教授意。女人在道。不可安然。理須進修。階其出益。祇",
    "X42n0735_004:0419c21": "欲修進。闕於遊方。故藉大僧示修軌則。第三須差意",
    "X42n0735_004:0419c22": "者。教授事難。須備德行。由此委眾量遣德人。既不蒙",
    "X42n0735_004:0419c23": "遣。輙往宣揚。於教有遣安能利物。",
    "X42n0735_004:0419c24": "別緣具五。一不被僧差。二往尼處。三集尼眾。四說八",
    "X42n0735_004:0420a01": "敬及法。五隨說言了。犯相文二。一開聽教授。二因聽",
    "X42n0735_004:0420a02": "起過。前文有三。一明尼請教授。二爾時下依請差遣。",
    "X42n0735_004:0420a03": "三爾時尊者不依差進詣。前文有五。一列尼所依眾。",
    "X42n0735_004:0420a04": "文列十二人。等者等取五百。為須諮決疑滯。故依大",
    "X42n0735_004:0420a05": "僧。二列能衣尼眾。十五人等。亦等取五百。三明愛道",
    "X42n0735_004:0420a06": "請僧教授。問何不請佛而請僧耶。答以順敬教。故不",
    "X42n0735_004:0420a07": "請佛。爾者敬教已有半月請言。何不直來求僧。而更",
    "X42n0735_004:0420a08": "白佛。答敬教雖有此言。比丘未蒙。佛遣愛道。懸知不",
    "X42n0735_004:0420a09": "得。故更白佛。教誡說法者。謂理行法也。四佛告下依",
    "X42n0735_004:0420a10": "請聽許。多論第七云。所以令諸弟子教誡尼者。答有",
    "X42n0735_004:0420a11": "四義。一以現無恡法故。二師與弟子知見同故。三欲",
    "X42n0735_004:0420a12": "現槃特比丘功德智慧故。四為諸比丘於尼眾各有",
    "X42n0735_004:0420a13": "因緣應受化故。五既蒙遂請致敬還退。次差遣文三。",
    "X42n0735_004:0420a14": "一告令差遣。二奉命差遣。三預生譏毀。為明教授師",
    "X42n0735_004:0420a15": "難。要須具位。又為生下二種教化。為有信人說法教",
    "X42n0735_004:0420a16": "化。為譏毀者神足教化。次進詣教授文中有二。一說",
    "X42n0735_004:0420a17": "法方便。二爾時愛道下正明說法。前文有四。一將伴",
    "X42n0735_004:0420a18": "進詣。二尼眾迎逆。三尊者就坐。四尼眾起集。若不來",
    "X42n0735_004:0420a19": "者。應須與欲。故尼律云。三寶瞻病事。聽屬授教授師。",
    "X42n0735_004:0420a20": "於尼應如女想。尼於教授師。應如佛想。次正說法。先",
    "X42n0735_004:0420a21": "為信人。次為無信。前文有三。謂三請三說三中各四。",
    "X42n0735_004:0420a22": "一愛道請。二正為說。三說已入禪。四尼眾譏敬。唯第",
    "X42n0735_004:0420a23": "二文闕無。第四前正說中所說偈者。即是般陀得道",
    "X42n0735_004:0420a24": "之偈。偈中分三。初二句證法。次四句舉喻。後兩句顯",
    "X42n0735_004:0420b01": "勝。前文證得無漏。鑒理分明。故曰入寂等安樂。次喻",
    "X42n0735_004:0420b02": "為兩對。舉事樂來況。皆以後句釋。前世中為最。次顯",
    "X42n0735_004:0420b03": "勝者。非直慢除。餘惑亦盡。此惑盡證滅。稱云第一亦",
    "X42n0735_004:0420b04": "可。次前四句是有漏樂。此下兩句是無漏樂。無漏勝",
    "X42n0735_004:0420b05": "有漏。更無過此。故曰第一。次入禪譏敬如文。但以渴",
    "X42n0735_004:0420b06": "法情殷。樂聞無厭故。復二三重重請說。次為無信人",
    "X42n0735_004:0420b07": "神足教化。十誦十一。種種現神力已還坐本處。諸比",
    "X42n0735_004:0420b08": "丘尼見已輕心滅盡。生信敬心。尊重淨心。拆伏憍慢。",
    "X42n0735_004:0420b09": "即隨比丘尼所憙樂法。所應解法。而為演說。眾中有",
    "X42n0735_004:0420b10": "得須陀洹果乃至阿羅漢果。有種聲聞道因緣者。有",
    "X42n0735_004:0420b11": "種辟支佛道因緣者。有發無上道因緣者。爾時眾中",
    "X42n0735_004:0420b12": "得如是種種大利益故次起過。文二。初口差起過。二",
    "X42n0735_004:0420b13": "界外自差。此二文中各三。謂起過呵制。前過文二。初",
    "X42n0735_004:0420b14": "告尼眾令知當他。問可不時。次進詣教授文中復二。",
    "X42n0735_004:0420b15": "前進詣集尼。即是說法方便。第二正明說法。說法文",
    "X42n0735_004:0420b16": "四。一明六羣所不說法。且舉三科。類餘亦爾。二但說",
    "X42n0735_004:0420b17": "下出所說法。反前正法。三或笑下非法威儀。反前神",
    "X42n0735_004:0420b18": "足。四明尼眾歎默。反前譏敬。次呵責立制如文。次過",
    "X42n0735_004:0420b19": "三中。初文有四。一界外自差。二遣尼白眾。三比丘間",
    "X42n0735_004:0420b20": "呵。四尼為白眾。次二眾白佛呵責。次立制法。要具十",
    "X42n0735_004:0420b21": "德。方堪教授。此中文三。先標。次列。後結。戒律具足者。",
    "X42n0735_004:0420b22": "奉持戒行。毫釐不虧。防護律儀。心無退屈。多聞者。博",
    "X42n0735_004:0420b23": "考經論。問無不和。採摘群言。庶事能決。誦戒者。兩眾",
    "X42n0735_004:0420b24": "木叉。善持不忘。決斷無疑者。非直誦文。亦能裁義。善",
    "X42n0735_004:0420c01": "能者。開導應法。與理無差。族姓者。生處高門。人標望",
    "X42n0735_004:0420c02": "美。顏貌等者。色相端嚴。覩者發欹。堪任等者。說法開",
    "X42n0735_004:0420c03": "生。稱機愜欲。問此與前善能說法何別。答前說稱法。",
    "X42n0735_004:0420c04": "無顛倒過。未必即能。應機愜欲。此為稱機。與前有異。",
    "X42n0735_004:0420c05": "不為佛等者。謂壞異見出家者。故言不為佛。出家而",
    "X42n0735_004:0420c06": "被法服。犯重法。准此即應云為佛出家而被法服。不",
    "X42n0735_004:0420c07": "犯重法者。堪教授尼。問何為重法。答准善見論。即是",
    "X42n0735_004:0420c08": "汙尼三眾摩觸二麤者。以為重法。以作此事。縱悔清",
    "X42n0735_004:0420c09": "淨。尼見猶慢。不聽教授。又解犯一切殘。名為重法。縱",
    "X42n0735_004:0420c10": "使悔已。亦不聽教授。類知提等懺竟。即得教授。問此",
    "X42n0735_004:0420c11": "與初德何別。答犯殘悔竟。具初闕九。犯餘未悔。具九",
    "X42n0735_004:0420c12": "闕初。餘若悔竟。九初俱具。殘若不悔。九初俱闕。滿二",
    "X42n0735_004:0420c13": "十歲者。見云。持法堅固。少有退敗。年少輕躁。易可退",
    "X42n0735_004:0420c14": "敗。問未知差無德人羯磨成不。答今古諸師咸言。下",
    "X42n0735_004:0420c15": "至具五。差得成就。為簡全無德人。永無教授之義云",
    "X42n0735_004:0420c16": "云。成立不能具張此等。釋者不了緣法如非。今解得",
    "X42n0735_004:0420c17": "成所以成者。以不牒德入羯磨中。如餘恣等。差人亦",
    "X42n0735_004:0420c18": "須其德。彼然闕德。謂成不疑。此與彼同。何繁致惑。無",
    "X42n0735_004:0420c19": "德度人其類亦爾。爾者何以人衣互非。無緣受日。妨",
    "X42n0735_004:0420c20": "難處房。除村衣界邊等受人。總不成就。答比以牒緣。",
    "X42n0735_004:0420c21": "入羯磨法。以事非故。法並不成。此則類餘一切羯磨。",
    "X42n0735_004:0420c22": "羯磨文中牒事者。事非不成。文中不牒事者。縱非法",
    "X42n0735_004:0420c23": "得成就。爾者如何。下文云。下至具五德。應教授尼。答",
    "X42n0735_004:0420c24": "文中但言具五應教授。不言要五。差得成差。又問如",
    "X42n0735_004:0421a01": "結大界不牒道。遠隔河若也。道遠隔河。作法應就。答",
    "X42n0735_004:0421a02": "道遠隔河。文雖不牒標相。入羯磨中。以若道遠隔河。",
    "X42n0735_004:0421a03": "不成安唱。安唱既非。羯磨焉得。又以文稱同一住說。",
    "X42n0735_004:0421a04": "若有此礙者。不成住說也。",
    "X42n0735_004:0421a05": "戒本三句。一人。二不差。三教誡下結罪。釋中初句可",
    "X42n0735_004:0421a06": "知。次合解二三兩句。於中文二。先解被差人教授儀",
    "X42n0735_004:0421a07": "軌。次若僧下解不差結罪。前文復二。一解僧差可知。",
    "X42n0735_004:0421a08": "二解教授儀軌。此中復二。一解教授所說法體。二於",
    "X42n0735_004:0421a09": "說戒下釋教授儀軌。前說法體是八不可過法。文中",
    "X42n0735_004:0421a10": "有三。謂標徵列。義如下辯。次儀軌文四。一對僧請時。",
    "X42n0735_004:0421a11": "二眾為差時。三尅定期往時。四迎供教授時。定文雖",
    "X42n0735_004:0421a12": "爾。釋義四門。一約時。二約處。三約人。四約法。一約時",
    "X42n0735_004:0421a13": "者。時總有六。一尼眾差請人時。二屬授比丘時。此上",
    "X42n0735_004:0421a14": "二時在尼法中。三為尼對僧請時。四眾為差遣時。五",
    "X42n0735_004:0421a15": "尅定期往時。六迎供教授時。此之四時。並隨文解。然",
    "X42n0735_004:0421a16": "教授時。母黑白月。除去前三。及以後二。故僧祇云。白",
    "X42n0735_004:0421a17": "月一日至三日。是名時未。至十四十五日。是名時已",
    "X42n0735_004:0421a18": "過。中間十日。任取一日。往要與此時相應。方免日非",
    "X42n0735_004:0421a19": "之罪。第二處者。處唯作法。作法之中大界非小。此大",
    "X42n0735_004:0421a20": "非小。通於六時。第三人者。僧尼二眾咸須滿五。數雖",
    "X42n0735_004:0421a21": "滿五。但是四人僧攝。然尼使人明須解法。愚訥不了",
    "X42n0735_004:0421a22": "者。不堪為使人。比丘受屬者。理亦須然。僧祇二十七",
    "X42n0735_004:0421a23": "云。從今已後。比丘尼與欲應受。除五人。一上座。二教",
    "X42n0735_004:0421a24": "授尼人。三誦木叉人。此三應各自說不應受。四守房",
    "X42n0735_004:0421b01": "人。五病人。此二應言我不至。僧中更與餘人。若言我",
    "X42n0735_004:0421b02": "是乞食。阿練若糞掃衣。大德不取者越。眾既滿和。非",
    "X42n0735_004:0421b03": "病理合差遣。然所差者。具德如前。第四法者。白二非",
    "X42n0735_004:0421b04": "餘。彼此二眾。差法並然。復應更有屬授法及對眾請",
    "X42n0735_004:0421b05": "法。此文但有廣法。而無略法。五分二十九。有略法。彼",
    "X42n0735_004:0421b06": "云。有諸比丘尼與比丘共布薩。見比丘犯罪。便欲舉",
    "X42n0735_004:0421b07": "之。以是白佛。佛言。比丘尼不得共比丘布薩。應半月",
    "X42n0735_004:0421b08": "請。一比丘令從比丘僧。乞教誡人。諸比丘不肯為乞。",
    "X42n0735_004:0421b09": "佛言。聽尼為作供養。鉢囊漉水囊。腰繩香油。前食後",
    "X42n0735_004:0421b10": "食。或未布薩為白。或已布薩。乃白佛言。不應爾。應唱",
    "X42n0735_004:0421b11": "不來。諸比丘說。欲清淨時。從坐起。在僧前立。白言。大",
    "X42n0735_004:0421b12": "德僧聽。其精舍和合。比丘尼僧頂禮和合。比丘僧足",
    "X42n0735_004:0421b13": "乞教誡人(不言三說)。若無教誡人者。上座應答云。此無教",
    "X42n0735_004:0421b14": "誡人。又無能說法者。汝等莫放逸。此比丘明日尼來",
    "X42n0735_004:0421b15": "時。應如是傳上座語語。釋文可知。",
    "X42n0735_004:0421b16": "次解不差結罪。文分為二。一結不差日非。二明不問",
    "X42n0735_004:0421b17": "計。先解初文。古舊釋云。若僧不差說八敬吉。以八敬",
    "X42n0735_004:0421b18": "文。定生患義微。故犯輕罪。說法寬慢。耶正難分。容說",
    "X42n0735_004:0421b19": "耶法壞尼心行。生患義多。故犯提罪。若日非說二。同",
    "X42n0735_004:0421b20": "犯吉羅。以俱日非不聽教授。更無餘過。故同小罪。通",
    "X42n0735_004:0421b21": "對被差人。可為四句。不差有二。若不差非日。即得四",
    "X42n0735_004:0421b22": "罪。三吉一提。是日二罪。一提一吉。若被差人日非犯。",
    "X42n0735_004:0421b23": "二吉羅。是日往者。輕重無犯。若僧不差。或非教授日",
    "X42n0735_004:0421b24": "說八敬吉者。一得不差說敬吉羅。二犯日非吉羅。並",
    "X42n0735_004:0421c01": "得二吉。是以雙結。容是日往。所以言。或次明不差說",
    "X42n0735_004:0421c02": "法提。問所以說法但舉不差。不牒日非耶。答前說八",
    "X42n0735_004:0421c03": "敬不差日非。同犯吉羅。以一罪名。括二罪種。故須並",
    "X42n0735_004:0421c04": "牒。此中不差說法。罪重日非。便輕非但種別罪。名亦",
    "X42n0735_004:0421c05": "異濫。故不牒非。謂說法無日非吉。今解不然。說八敬",
    "X42n0735_004:0421c06": "亦得提罪。言僧不差或非教授日往說八敬吉者。舉",
    "X42n0735_004:0421c07": "敬結日非罪。非是說八敬愆說敬得提。戒本已結。如",
    "X42n0735_004:0421c08": "戒本云。教誡者提。釋中教誡者。八不可違法。又五分",
    "X42n0735_004:0421c09": "云。教誡者說八敬法。若不差教誡。比丘尼語。語波逸",
    "X42n0735_004:0421c10": "提。伽論第二云。何教誡尼。答說八重是名教誡。故此",
    "X42n0735_004:0421c11": "二戒合制還同異語嫌罵說敬得提。戒本中結說法",
    "X42n0735_004:0421c12": "獲墮。廣釋中明。又解脫敬及法同得一提。若說敬不",
    "X42n0735_004:0421c13": "說法。或說法不說敬。各獲一提。若俱說二。共得一罪。",
    "X42n0735_004:0421c14": "以同一業。如俱過房。文中結罪。綺年不同。舉八敬結",
    "X42n0735_004:0421c15": "日非。陳說法論輙罪。日非亦然。同結一罪。心業不異。",
    "X42n0735_004:0421c16": "豈獲兩愆。十誦教誡。一尼一提。乃至四尼四提。次不",
    "X42n0735_004:0421c17": "問訊。結業如文。尼及沙彌等吉者。皆由不得僧命輙",
    "X42n0735_004:0421c18": "互往來。為使者是。",
    "X42n0735_004:0421c19": "次說法至日暮戒　書一日詳聚。尚避嫌疑。況暮交",
    "X42n0735_004:0421c20": "參。不招譏謗。別緣具六。一是僧差。二集尼眾。三教誡",
    "X42n0735_004:0421c21": "說法。四日暮。五日暮想。六隨說不絕。戒本三句一人。",
    "X42n0735_004:0421c22": "二為僧所差。三教授結罪。釋中上二可知。教授者下",
    "X42n0735_004:0421c23": "釋第三句。文四。應知以緣起是比丘住處故。開文。開",
    "X42n0735_004:0421c24": "比丘尼寺。伽論第二問云。頗有比丘。日沒時。教誡比",
    "X42n0735_004:0422a01": "丘尼。不犯耶。答有若比丘尼寺中聚落中近聚落寺",
    "X42n0735_004:0422a02": "中白衣家不犯。聚落外犯。次譏呵。教授師戒僧差德",
    "X42n0735_004:0422a03": "人教授尼眾。本情為法。不希飲食。見他得利。嫉妬譏",
    "X42n0735_004:0422a04": "呵。惱亂德人。故須聖制。別緣具六。一是僧差。二情為",
    "X42n0735_004:0422a05": "法。三得供養。四生嫉妬。五譏言了。六前聞知。戒本兩",
    "X42n0735_004:0422a06": "句。解釋如文。尼等三眾稀故吉羅。",
    "X42n0735_004:0422a07": "次與非親里尼衣戒　意如前明。別緣具五。一是大",
    "X42n0735_004:0422a08": "尼除下二眾。二非親里。三非親想。四與應量衣。五除",
    "X42n0735_004:0422a09": "貿易。五領受犯。滿戒五句。一人。二非親尼。三所與衣",
    "X42n0735_004:0422a10": "體。四除貿易。五結罪。多論。應量衣鉢俱提。不應者吉。",
    "X42n0735_004:0422a11": "解釋可知。",
    "X42n0735_004:0422a12": "次與非親里尼作衣戒　不能自尊。輙為尼作。非直",
    "X42n0735_004:0422a13": "招譏不輕。亦乃於道為耻。別緣具六。一是大尼除下",
    "X42n0735_004:0422a14": "二眾。二非親里。三非親想。四故心為作。五除因緣。開",
    "X42n0735_004:0422a15": "文為借。六隨作結犯。滿戒四句。及釋可解。問所以作",
    "X42n0735_004:0422a16": "衣針針結罪。答以過失多。復妨修道。故隨作結。不待",
    "X42n0735_004:0422a17": "全成。如尼在僧寺中造塔。亦為過多。博博結罪。",
    "X42n0735_004:0422a18": "次與尼屏坐戒　意如前明。別緣有四。一是大尼簡",
    "X42n0735_004:0422a19": "異下眾諸師皆准五分。多論尼下二眾亦俱犯提。此",
    "X42n0735_004:0422a20": "不同彼。雖復譏染不殊。然以下眾各有師屬。縱與俱",
    "X42n0735_004:0422a21": "坐。稀故犯輕。然諸師浣故取衣即除下眾。此等餘戒",
    "X42n0735_004:0422a22": "便即通取。豈非尋文不審。令義乖張。今不同彼俱除",
    "X42n0735_004:0422a23": "下眾。二是屏處。諸師云。緣是露處。戒本明屏。故知俱",
    "X42n0735_004:0422a24": "犯。此亦不然。俱是屏處緣中云。門外坐者。謂是院內。",
    "X42n0735_004:0422b01": "門外猶是屏處。故廣解中。具彰見聞。二屏。乃至不聞",
    "X42n0735_004:0422b02": "常語聲者。亦是屏處。五分。始終皆言屏處。三無第三",
    "X42n0735_004:0422b03": "人。四共坐便犯。戒本四句。解釋可知。多論。與尼屏坐。",
    "X42n0735_004:0422b04": "隨起還坐。隨得爾所。波逸提。十誦亦爾。所以尼罪輕",
    "X42n0735_004:0422b05": "者。答僧是上尊。尼每遵奉。制不由己。故獲輕愆。不盲",
    "X42n0735_004:0422b06": "不聾。開前盲而不聾句。不聾不盲開前聾。而不盲句",
    "X42n0735_004:0422b07": "所對異故。有期兩句。餘戒文。咸同茲釋。",
    "X42n0735_004:0422b08": "次與尼期同道行戒　別意如上。別緣具六。一是大",
    "X42n0735_004:0422b09": "尼亦除下眾。二與尼期除遇相逢。三同一道除去異",
    "X42n0735_004:0422b10": "路。四在見聞內。五無因緣除與估容大伴。若疑怖處",
    "X42n0735_004:0422b11": "力勢所持。六隨越界犯。多論。水陸期行。悉屬此戒。謂",
    "X42n0735_004:0422b12": "僧與尼各別乘船。同水路行。越界得罪。若同一船落",
    "X42n0735_004:0422b13": "在後戒。滿戒五句。一人。二與尼共期。三同一道行。四",
    "X42n0735_004:0422b14": "除異時。五結罪異時者下誦第四句。釋中上二句可",
    "X42n0735_004:0422b15": "知。有疑者下釋第四句。道者下劫釋第三句。若比丘",
    "X42n0735_004:0422b16": "下解第五句。文二可知。尼假伴授。過微故輕。",
    "X42n0735_004:0422b17": "次與尼期同乘船戒　別意如上。別緣具六。一是大",
    "X42n0735_004:0422b18": "尼。二與尼期。三同一船。四作順流上下之意。除去真",
    "X42n0735_004:0422b19": "海及船失濟。五無因緣。除命命梵行。力勢所持。六雙",
    "X42n0735_004:0422b20": "脚入般犯。共俗女同船亦是犯限。此略不明。下房舍",
    "X42n0735_004:0422b21": "文。共女人上船。疑佛言聽直渡。若准此義。第一緣應",
    "X42n0735_004:0422b22": "言人女。滿戒五句如前。釋中上三別解。下二合明。十",
    "X42n0735_004:0422b23": "誦。隨共一二三等同船。亦得示許。提罪。",
    "X42n0735_004:0422b24": "次食尼教化食戒　尼以偏心。曲歎無德。現有別情。",
    "X42n0735_004:0422c01": "招譏損道。又讚無德。定毀賢良。情過不輕。故須聖制。",
    "X42n0735_004:0422c02": "別緣具四。一是尼讚歎。二知讚歎。三受得。四食之咽",
    "X42n0735_004:0422c03": "咽結罪。問所以不開病者。答但使不讚一切得食。何",
    "X42n0735_004:0422c04": "須對病開使讚歎。若其開讚病人。高德。猶毀賢善。是",
    "X42n0735_004:0422c05": "以不許。又別眾食七緣對此無益。亦不得以此七緣",
    "X42n0735_004:0422c06": "來開。滿戒六句。一犯人。二知。三讚歎。四得食。五除開",
    "X42n0735_004:0422c07": "緣。六結罪。此六之中。第五除開緣。不解餘句。具明一",
    "X42n0735_004:0422c08": "二四。別解。僧祇十五云。尼語檀越言。某甲徒眾多聞",
    "X42n0735_004:0422c09": "精進。當須通讚一切名讚歎食。若言。某甲眾主多聞",
    "X42n0735_004:0422c10": "精進。為是比丘。通請女人。一人是讚。餘人非讚。若有",
    "X42n0735_004:0422c11": "如是讚食。當展轉相貿食。不得捨食而去。若比座垢",
    "X42n0735_004:0422c12": "穢不淨。不憙貿者。當作是念。此鉢中食。是某甲許我",
    "X42n0735_004:0422c13": "當食。無罪。若尼語優婆夷言。尊者某甲。可長請供養。",
    "X42n0735_004:0422c14": "此即名讚歎。若言。尊者某甲。可常乞食。不名讚歎。彼",
    "X42n0735_004:0422c15": "比丘下合解二六兩句。此中文三。一正結提。二以外",
    "X42n0735_004:0422c16": "用讚稀故吉。三境想四句。大僧讚尼。亦以稀故吉羅。",
    "X42n0735_004:0422c17": "次與婦女共期同道行戒　制具釋相同前。與尼期",
    "X42n0735_004:0422c18": "行戒。但此中俗女為別。又此但使共期不。問第三人",
    "X42n0735_004:0422c19": "多小皆犯。以非同法不類於尼。開多伴不犯。",
    "X42n0735_004:0422c20": "次施一食處過受戒　施主標心。限期一食。理應節",
    "X42n0735_004:0422c21": "量。隨施而受。今乃久延。過受他食。過損不輕。是以聖",
    "X42n0735_004:0422c22": "制。別緣具五。一施限一食。二知限一食。三無病及無",
    "X42n0735_004:0422c23": "請住等緣。四過限而受。五食則成愆。滿戒五句。一出",
    "X42n0735_004:0422c24": "施標期。二無病者反定開緣。三比丘者犯人。四應一",
    "X42n0735_004:0423a01": "食者食之分齊。五若過下結犯。辯相具解文中不次。",
    "X42n0735_004:0423a02": "初先解第三句人。次解初句。次食者下解第四句。次",
    "X42n0735_004:0423a03": "病者下順釋開緣。次若無病下解第五句。文二可解。",
    "X42n0735_004:0423a04": "但以食資要急。憙過故重。餘過不數。所以故輕。",
    "X42n0735_004:0423a05": "次展轉食戒　設供延僧。情祈福利。希存赴納。畢以",
    "X42n0735_004:0423a06": "施功。今先受已。輙便後違非直。六味徒施。亦令二益",
    "X42n0735_004:0423a07": "蠲備。受前請已。復受後請。互背彼此。稱為展轉。別緣",
    "X42n0735_004:0423a08": "具五。一先受前家五正食請。二體淨堪足。三更受後",
    "X42n0735_004:0423a09": "家五正食請。四無因緣。謂除有病等緣。五隨食結罪。",
    "X42n0735_004:0423a10": "今將前請對後請。可為三對四句。初四句者。一前後",
    "X42n0735_004:0423a11": "俱正背得提罪。次二差互及俱不正但吉。次足不足",
    "X42n0735_004:0423a12": "為四者。初前後俱足背犯提罪。次三差互等並吉。次",
    "X42n0735_004:0423a13": "淨不淨為四者。前後俱淨及以前淨。此二背提。餘二",
    "X42n0735_004:0423a14": "背吉。次下釋文。文中分二。初食稠粥背請。第二爾時",
    "X42n0735_004:0423a15": "下食五正背請。前文復二。一明犯相。二爾時少信下",
    "X42n0735_004:0423a16": "可責。犯相文四。一是施粥緣。二爾時下正聽食粥。三",
    "X42n0735_004:0423a17": "種藥粥者。一是時藥。謂胡麻乳。二七日藥。謂蘇及油。",
    "X42n0735_004:0423a18": "三盡形藥。謂薑椒畢鉢。佛讚食粥有五事。善五事可",
    "X42n0735_004:0423a19": "知。僧祇二十九。有十利。即持戒清淨等偈。三時阿那",
    "X42n0735_004:0423a20": "下慶得修福。四犯如文。次呵責文三。一發覺得實。二",
    "X42n0735_004:0423a21": "時少信下譏已白佛。佛為說法。令得道果果。三爾時",
    "X42n0735_004:0423a22": "下呵責立制。以畫不合。即是正食。若先受請而食此",
    "X42n0735_004:0423a23": "者即犯。背請故曰如法治。亦可先食。稠粥後成。足緣",
    "X42n0735_004:0423a24": "一結。通收背足。故言如法治。次食五正背請犯。呵如",
    "X42n0735_004:0423b01": "前。立戒文三。滿足五句。一人。二展轉。三食。四除開緣。",
    "X42n0735_004:0423b02": "第五結罪。餘時者下誦前第四句。問所以。不言衣已",
    "X42n0735_004:0423b03": "竟等。應解云。除餘時者。是以此文中先舉其犯。後除",
    "X42n0735_004:0423b04": "不犯。前長衣等者。先除不犯。以取犯時。以其專不專",
    "X42n0735_004:0423b05": "故。所以語異。亦可此等三戒。時與施衣合。故對下解。",
    "X42n0735_004:0423b06": "便所以語異。今解不然。但為長等三戒衣。若不竟不",
    "X42n0735_004:0423b07": "可結。其長離之愆。為結長離愆。須言衣已竟。迦絺那",
    "X42n0735_004:0423b08": "出者。相由舉也。此等三戒體與衣殊。豈得同彼。言衣已",
    "X42n0735_004:0423b09": "竟。為無衣竟。迦絺亦無。然驗開緣。理應有三。謂更加",
    "X42n0735_004:0423b10": "一衣時不犯。以受迦絺那衣不犯五事。緣在下文。不",
    "X42n0735_004:0423b11": "在此戒。以無緣故。本中不除。准下合有廣文便解。故",
    "X42n0735_004:0423b12": "言自恣。一五月等。以此故知定得時利。縱於時利分",
    "X42n0735_004:0423b13": "中有病及施衣緣者。但為時開不以病等。即是病及",
    "X42n0735_004:0423b14": "施衣局非時分不同。舊釋云。病人施主體知不生譏",
    "X42n0735_004:0423b15": "惱。非情所欣。十二月常。開不局時限。施衣開者。衣利",
    "X42n0735_004:0423b16": "既重。或長貪結故。以時開之。非一切時故。文言一月",
    "X42n0735_004:0423b17": "五月。若復有餘施食及衣者。前言一月五月。是時捉",
    "X42n0735_004:0423b18": "時望衣食衣食是時家之餘。單時無開。要假施食及",
    "X42n0735_004:0423b19": "衣故。言若復有餘施食及衣。此釋不然。違害正理。但",
    "X42n0735_004:0423b20": "以餘屬非時分。即是時家之餘。次下廣釋。釋中前三",
    "X42n0735_004:0423b21": "可知。病者下釋第四開緣句。但以病人苦惱。開無譏",
    "X42n0735_004:0423b22": "過。施衣等者。即案此文。二緣具顯。以一月五月是時",
    "X42n0735_004:0423b23": "分利。若復有餘即非時分。若今日下解第五句。文中",
    "X42n0735_004:0423b24": "有二。初教捨請。次若比丘下結背請罪。然案此文。必",
    "X42n0735_004:0423c01": "須捨與同類一人。令彼代去。方得免罪。不同餘文心",
    "X42n0735_004:0423c02": "念捨得。諸師對此解。僧祇。六念計與此文。不果快會。",
    "X42n0735_004:0423c03": "其六念義至下文解。次結背罪者。且如一日受十家",
    "X42n0735_004:0423c04": "請。若赴最後請者犯一提八吉。以初一是前餘八是",
    "X42n0735_004:0423c05": "後。若背後九獲九吉羅中間。多少義准應知。又解前",
    "X42n0735_004:0423c06": "後並據赴者。論云且如十請。赴第五者。即前四為前。",
    "X42n0735_004:0423c07": "犯四提罪。後五為後得五吉羅。如是類知。餘請前後。",
    "X42n0735_004:0423c08": "若赴初者。下九為後。若受後者。上九為前。尼以緣異。",
    "X42n0735_004:0423c09": "且結吉羅。開文非食者。不正食也。或食不足者。食雖",
    "X42n0735_004:0423c10": "是正。少故不足。或無請處者。元無有請。隨食不犯。或",
    "X42n0735_004:0423c11": "食已更得食者。受前家食已。然後受後家食。容或有",
    "X42n0735_004:0423c12": "足。不犯背罪。若先食後家食。即犯背罪。或一處有前",
    "X42n0735_004:0423c13": "後食者。謂一施主再設五正。亦或犯足。而無背愆。",
    "X42n0735_004:0423c14": "次別眾食戒　別意者。出家理應共遵和合。今結私",
    "X42n0735_004:0423c15": "眾別食惱僧。又令施主供此別人。失於僧田反報之",
    "X42n0735_004:0423c16": "福。故上文言。有二事故制。又十誦十三云。語諸比丘。",
    "X42n0735_004:0423c17": "從今以二利因緣。故遮別眾食。一利者隨護檀越。以",
    "X42n0735_004:0423c18": "憐愍故二利者破諸惡欲比丘力勢故。莫令惡欲人",
    "X42n0735_004:0423c19": "別作眾別作法。與僧共諍。次釋別名。古舊諸師。皆將",
    "X42n0735_004:0423c20": "別眾。對於破僧。以辯同異。故今尋思。理恐不爾。但知",
    "X42n0735_004:0423c21": "別眾者。能別之處。四已上以眾別他。名為別眾。所別",
    "X42n0735_004:0423c22": "之處。不簡多少。下至一人。亦成所別。故此同別。唯約",
    "X42n0735_004:0423c23": "情說。其別眾羯磨者。以人不集。彼此情乖。事不共同。",
    "X42n0735_004:0423c24": "名為別眾。所以知者。如秉對首心念法。亦非是眾。但",
    "X42n0735_004:0424a01": "望應須集者。不集名別。其破僧者。望失和合。彼此無",
    "X42n0735_004:0424a02": "益。名之為破。別緣具十。一有施主。二在時中。三別請",
    "X42n0735_004:0424a03": "別乞。四食要。五正五必須體淨。六食請須足。七食處",
    "X42n0735_004:0424a04": "成眾。八界內不集。九無因緣。十食便犯。初緣所以須",
    "X42n0735_004:0424a05": "施主者。以四方僧食。及自己食不犯別故。故多論第",
    "X42n0735_004:0424a06": "七云。若僧祈食時。應作四相。一打楗槌。二吹貝。三打",
    "X42n0735_004:0424a07": "鼓。四喝令。令界內聞知此四種相必使有。常限不得。",
    "X42n0735_004:0424a08": "或時打楗槌。或復打皷。或復次具。令事相亂。無有定",
    "X42n0735_004:0424a09": "則。不成僧法。若不作四相而食。僧祈食者。不清淨。名",
    "X42n0735_004:0424a10": "為盜食僧祈。若使有遮。雖打楗槌不清淨。名盜僧祈。",
    "X42n0735_004:0424a11": "又論云。若四人已上雖在界內。各自有物。共作食不",
    "X42n0735_004:0424a12": "犯。別眾以此故。須別有施主。其施主者。通道及俗。故",
    "X42n0735_004:0424a13": "論云。若四人中。一人出食。三人無食。共一處食。波夜",
    "X42n0735_004:0424a14": "提。此文復言。沙門食者。在此沙門釋子外。諸出家者。",
    "X42n0735_004:0424a15": "及從外道出家者。是故知內道沙門亦成犯限。前言",
    "X42n0735_004:0424a16": "慈愍白衣家者。且就緣說。次第二緣。須在時中。若在",
    "X42n0735_004:0424a17": "非時分中。即無同味義。故假別無愆。故要時分。次第三",
    "X42n0735_004:0424a18": "緣。雖有施主。若僧次請者。亦無別過。故須別請別乞。",
    "X42n0735_004:0424a19": "故見論云。別眾食有二種。一者請。二者乞。云何請成。",
    "X42n0735_004:0424a20": "別眾有一優婆塞。往至四比丘所。以正食請比丘。願",
    "X42n0735_004:0424a21": "大德受之。是名請成。別眾云何從乞得罪。有四乞食",
    "X42n0735_004:0424a22": "比丘。或坐或立。見優婆塞語言。與我等四人飯。或一",
    "X42n0735_004:0424a23": "一人乞言。與我飯亦如是。或俱去。或各去。一時受食。",
    "X42n0735_004:0424a24": "得是名從乞得罪。此文乞者。提婆達多別將四人。通",
    "X42n0735_004:0424b01": "已為五。家家乞食。佛因故制。其別請有二。一題名別",
    "X42n0735_004:0424b02": "標。理是別請。二以法取人。亦則成別請。如言禪師若",
    "X42n0735_004:0424b03": "干。即簡律師法師。餘亦類然。明非僧次故。五分云。若",
    "X42n0735_004:0424b04": "於眾中。別請四人已上。是名別請眾食。設雖別請。有",
    "X42n0735_004:0424b05": "僧次者。亦是不犯。以僧次人破其合計。興謀義故。其",
    "X42n0735_004:0424b06": "僧次有二。一直言僧。次是名僧。次二從上座次第若",
    "X42n0735_004:0424b07": "干人。亦成僧次。然檀越請。在於界外者。隨何僧次。即",
    "X42n0735_004:0424b08": "是不犯。若在界內者。必須請本界內。布薩處僧方免",
    "X42n0735_004:0424b09": "別眾故。多論云。若有檀越。請四人已上。在僧布薩界",
    "X42n0735_004:0424b10": "內。食應布處。請僧次一人。若送一分食。若不請一人",
    "X42n0735_004:0424b11": "不送一分食者波逸提。若二處三處亦如是。若各至",
    "X42n0735_004:0424b12": "布薩處。僧中取一人。若送一分食。則清淨自處。不須",
    "X42n0735_004:0424b13": "展轉。取人送食。設請一人送一分食。外有異處比丘",
    "X42n0735_004:0424b14": "來。若遮乃至不與一人食者波逸提。若僧食竟。有客",
    "X42n0735_004:0424b15": "比丘來。檀越與四人已上無罪。次第四緣。正食者若",
    "X42n0735_004:0424b16": "非正食資身義微。故須正食充軀成犯。是以文言。食",
    "X42n0735_004:0424b17": "者飯[麩夫+少]等。次第五緣。雖是正食。必須體淨。以不淨食",
    "X42n0735_004:0424b18": "無同味義。舊問答云。若爾非法羯磨。不合同遵。應不",
    "X42n0735_004:0424b19": "犯別眾。答非法詳聚。容可翻非為如。故制有別眾。食",
    "X42n0735_004:0424b20": "已不淨。設往不能迴令作淨。往而無益。是以不犯。故",
    "X42n0735_004:0424b21": "下文言。非法別眾。此難及解。俱不應理。然非法詳遵。",
    "X42n0735_004:0424b22": "名為如法。食猶不淨。可為問答。設使同遵。不成如法。",
    "X42n0735_004:0424b23": "何須對食。問答釋妨。又此非法羯磨。本謂為如。及至",
    "X42n0735_004:0424b24": "秉作。落非不成。故言非法別眾。次第六緣。要須足者。",
    "X42n0735_004:0424c01": "以食不足。闕無資身。故多論云。若別房波演(此云大)。檀",
    "X42n0735_004:0424c02": "越別與小食四人已上。非足食故無罪。次第七緣。能",
    "X42n0735_004:0424c03": "別食處。必須成眾。故文言。四人若過。分作二部。更互",
    "X42n0735_004:0424c04": "食。又多論云。若各別食。食不成眾不犯。又云。三比丘",
    "X42n0735_004:0424c05": "一比丘尼。三比丘尼一比丘。乃至三比丘一沙彌尼",
    "X42n0735_004:0424c06": "不犯。若三比丘在界外。一比丘在界內。若三比丘在",
    "X42n0735_004:0424c07": "界內。一在界外。若三比丘在地。一在空。若三在空。一",
    "X42n0735_004:0424c08": "一在地不犯。若狂心亂心病壞心滅擯人。為四亦爾。",
    "X42n0735_004:0424c09": "次第八緣。界內不盡。下至一人。不集成犯。故多論云",
    "X42n0735_004:0424c10": "若同伴四人已上。在聚落界內。受一檀越食。先雖無",
    "X42n0735_004:0424c11": "僧。但知有一比丘在中。不請共食者波逸提。若生疑",
    "X42n0735_004:0424c12": "心。不問有無食者吉羅。若欲如法者。應好隱悉聚落。",
    "X42n0735_004:0424c13": "有比丘無比丘。不生疑心食者。無過。若不爾者。應打",
    "X42n0735_004:0424c14": "楗槌。則清淨如法。九十二緣。至文當釋。次下釋文犯",
    "X42n0735_004:0424c15": "相等可知。",
    "X42n0735_004:0424c16": "次滿戒五句同前展轉食戒。對此釋開緣句。五門分",
    "X42n0735_004:0424c17": "別。第一定緣多少。第二定時非時。第三定緣共別。第",
    "X42n0735_004:0424c18": "四相攝強弱。第五通塞同異。初定緣者。准此開緣。但",
    "X42n0735_004:0424c19": "有其七。取下功德衣利。便有其八。此為無緣。不除義",
    "X42n0735_004:0424c20": "如前辯。其作衣時者。本以迦提月中作衣故開。問此",
    "X42n0735_004:0424c21": "迦提月自得別眾如何乃云以作衣開。答望本迦提",
    "X42n0735_004:0424c22": "月中未有功德衣。緣要作。方開不作。不得後有功德",
    "X42n0735_004:0424c23": "衣。緣設不作衣。於迦提月中。開別眾食。據斯道理。應",
    "X42n0735_004:0424c24": "立衣時。然言作衣時者。猶是標初別開望後總緣。即",
    "X42n0735_004:0425a01": "是衣時。是以廣釋之中。兩緣並顯。故言作衣時者。自",
    "X42n0735_004:0425a02": "恣竟。無迦絺那衣一月有五月。乃至衣上作馬齒一",
    "X42n0735_004:0425a03": "縫。爾者衣時既自得。別不假作衣者。所以乃言。衣上",
    "X42n0735_004:0425a04": "作馬齒一縫。答此文為舉受利者。不以此文證。要作",
    "X42n0735_004:0425a05": "衣得別。又解。若後安不安人不合受利。此於迦提月",
    "X42n0735_004:0425a06": "中。亦須作衣。此假作衣。方開不作。不許由此。二人亦",
    "X42n0735_004:0425a07": "合作衣。故於時外有作衣開。又准五分。亦有八緣。彼",
    "X42n0735_004:0425a08": "戒先開病時。次開衣時施衣時緣云。如數數食戒說。",
    "X42n0735_004:0425a09": "其數數食戒云。世尊聽諸比丘。受迦絺那衣。不犯五",
    "X42n0735_004:0425a10": "事。諸比丘作念為衣時。不犯。數食衣。竟亦不犯。佛言。",
    "X42n0735_004:0425a11": "衣時不犯。過衣時犯。次施衣緣云。有諸白衣。知比丘",
    "X42n0735_004:0425a12": "不得數食作念。我當作方便。為諸比丘。作衣比丘來",
    "X42n0735_004:0425a13": "受。并得供養。即便作衣。請諸比丘。諸比丘言。我等不",
    "X42n0735_004:0425a14": "得食。但與我衣。諸白衣言。大德。若受我食。乃當與衣。",
    "X42n0735_004:0425a15": "諸比丘作念。世尊。若聽我以施衣。故數食者。可不之",
    "X42n0735_004:0425a16": "衣。以是白佛。佛聽數食。次始別開。作衣不犯。文言。有",
    "X42n0735_004:0425a17": "諸比丘欲作衣為乞食。故衣不即成。妨癈行道。作念",
    "X42n0735_004:0425a18": "若作衣時。佛聽我受別請眾食者。衣乃速成。不癈行",
    "X42n0735_004:0425a19": "道。以是白佛。佛便聽許。次明道行等都合八緣。以彼",
    "X42n0735_004:0425a20": "證此。俱有八緣。次定時非時者。唯衣時是時利。餘七",
    "X42n0735_004:0425a21": "是非時開。雖於功德衣月有餘七緣。然以時利故開。",
    "X42n0735_004:0425a22": "不以餘緣故許。故不受德衣人。設於時分位中。有餘",
    "X42n0735_004:0425a23": "緣者。亦非時攝此。謂約人受利為定不得。局於時限。",
    "X42n0735_004:0425a24": "定時非時。雖復當他時分月利。望已不合受。即是非",
    "X42n0735_004:0425b01": "時。次共別者。施衣時。大眾集時。沙門施食時。此三共",
    "X42n0735_004:0425b02": "有。以施衣沙門。緣非別屬。開在前境。故咸共有。大眾",
    "X42n0735_004:0425b03": "集者。相假為也。獨望不成。亦共緣攝。故此三開。但有",
    "X42n0735_004:0425b04": "必共。自餘諸緣咸皆是別。或有各帶別緣。名為共者。",
    "X42n0735_004:0425b05": "此之共別。不同前位。次相攝強弱者。若望受利人。時",
    "X42n0735_004:0425b06": "利月中。不得更有餘緣來開。設有餘緣。但時利攝。名",
    "X42n0735_004:0425b07": "之為強。若以餘緣。互相望者。但有前三共緣。即共緣",
    "X42n0735_004:0425b08": "攝本。以共緣故開。不以餘緣故許。以無餘緣。自得別",
    "X42n0735_004:0425b09": "故。餘緣縱雜。各自緣收。次同異者。船行大眾。沙門唯",
    "X42n0735_004:0425b10": "局。此戒道行通於浴戒。少有同異。義可准知。衣時等",
    "X42n0735_004:0425b11": "開。通在展轉。及食前食後戒病緣少寬。然有差別。不",
    "X42n0735_004:0425b12": "同□□之義。隨相應知。",
    "X42n0735_004:0425b13": "次下釋相。但前三可知。病者已下解開緣句。但以病",
    "X42n0735_004:0425b14": "人共惱。開聽別眾。又無異計。破僧之義。見論。病者脚",
    "X42n0735_004:0425b15": "破。沙土入中。不能行故。得受別眾食。作衣時者。謂一",
    "X42n0735_004:0425b16": "月五月為作衣故。求食作衣。恐事難成。開別眾食。若",
    "X42n0735_004:0425b17": "開此文為二緣者。相亦可顯。如上義明。但以衣時一",
    "X42n0735_004:0425b18": "開。受利時定。作衣即是時利之外故。後安等人於迦",
    "X42n0735_004:0425b19": "提月。為作衣開者。亦非時攝。施衣時者。衣利雖重。二",
    "X42n0735_004:0425b20": "義故開。一益施主。二利比丘。然准此文。施通二時。時",
    "X42n0735_004:0425b21": "中自得別眾。不由施衣。但以施衣開者。即是非時。以",
    "X42n0735_004:0425b22": "餘即是時家之外。次道行者。要是即日。下至半由旬。",
    "X42n0735_004:0425b23": "有來去者聽。十云。昨日行來今日食。或明日欲行。今",
    "X42n0735_004:0425b24": "日食皆提。以時過及未至故。船行亦爾。次大眾集者。",
    "X42n0735_004:0425c01": "五分云。諸佛常法。歲二大會。春夏末月。諸方比丘皆",
    "X42n0735_004:0425c02": "來問訊。以眾多故。次請甚疎。乞食難得。諸比丘作念。",
    "X42n0735_004:0425c03": "若世尊聽我等大會時受別請眾食者。不致此苦。以",
    "X42n0735_004:0425c04": "是白佛。佛便開受別請眾食。此開緣云。爾時眾多比",
    "X42n0735_004:0425c05": "丘。從拘薩羅國遊行。詣一小村。諸居士念言。眾僧多",
    "X42n0735_004:0425c06": "而村落小。我等寧可與眾僧作食耶。勿令眾僧疲苦。",
    "X42n0735_004:0425c07": "即來請僧。佛便聽許。詳此皆已。眾大難供。佛愍比丘。",
    "X42n0735_004:0425c08": "開別眾食。此言食足四人長一人為患者。昔解云。謂",
    "X42n0735_004:0425c09": "四人中長一人。非謂四外。別有一人乃至百人長一",
    "X42n0735_004:0425c10": "人者。應云長九十七人為患。但以同名。長處義齊。故",
    "X42n0735_004:0425c11": "云一人吉。釋云。大眾集者。唯此處有食。餘處無食故",
    "X42n0735_004:0425c12": "開。言四人長一人為患者。以食易得。是患制犯。若食",
    "X42n0735_004:0425c13": "難得。開患不犯。下至長一人為患。多不待言。乃至百",
    "X42n0735_004:0425c14": "人長一人亦爾。今解。多論云。或以法事。或以餘緣眾",
    "X42n0735_004:0425c15": "僧集會極少。舊比丘四人。容比丘四人。名為大眾。雖",
    "X42n0735_004:0425c16": "大眾集食。不難得者。不聽別眾。以難開許。准此即是",
    "X42n0735_004:0425c17": "食難得時。所別雖一。不名為患。若食易得。所別下一。",
    "X42n0735_004:0425c18": "能即犯別。名之為患。此則舉患以開不患。乃至百人",
    "X42n0735_004:0425c19": "長一亦爾。患者犯別眾也。次沙門施食者。多云。是外",
    "X42n0735_004:0425c20": "道沙門。除佛五眾。一切外道出家皆名沙門。但為外",
    "X42n0735_004:0425c21": "道異見。蹔生信心。屈請比丘。益彼故許。文言。在此沙",
    "X42n0735_004:0425c22": "門釋子外諸出家者。謂是舊沙門。及從外道出家者。",
    "X42n0735_004:0425c23": "是始欲出家者。次解結罪句。文中分二。初教比丘食",
    "X42n0735_004:0425c24": "之方軌。二若比丘下違而結罪。初文四句。初旬無緣",
    "X42n0735_004:0426a01": "須白出者。此釋眾外疑。故以餘食。人皆悉有。緣咸非",
    "X42n0735_004:0426a02": "僧。次不能益我。此謂有緣無緣。共雜一處。故我無緣",
    "X42n0735_004:0426a03": "白出。餘無緣者。勿入次句。眾以聽隨意食。次句眾多",
    "X42n0735_004:0426a04": "分。二眾食後句有緣。須白入者。此除眾內疑故。為顯",
    "X42n0735_004:0426a05": "我非。僧次不能益他。餘無緣者。理須白出。次結罪可",
    "X42n0735_004:0426a06": "知。",
    "X42n0735_004:0426a07": "次取歸婦食賈客道粮過三鉢戒　歸婦賈客。內懷",
    "X42n0735_004:0426a08": "信心。故持食粮。奉施僧眾。受須籌量。過則罄竭。故作",
    "X42n0735_004:0426a09": "限約。越則成愆。別緣具五。一是歸客。二粮二知是。三",
    "X42n0735_004:0426a10": "無因緣除病不犯。四取過三鉢。五出門便犯。文中二",
    "X42n0735_004:0426a11": "緣具顯。伽若那此云瞎眼。故五分云。不復用汝瞎女。",
    "X42n0735_004:0426a12": "僧祇云。此女端正。恐王強取。我當為作不吉之名。王",
    "X42n0735_004:0426a13": "於後時。果然欲取。以名不吉。遂適餘人。滿戒三句。第",
    "X42n0735_004:0426a14": "一若比丘等請施二食。第二若比丘等開受及食。第",
    "X42n0735_004:0426a15": "三若比丘等除病結罪。提愆過受故結。不以不分。文",
    "X42n0735_004:0426a16": "中乘便。故言不分與餘比丘食者。此之三文各有其",
    "X42n0735_004:0426a17": "二。一者牒人。二明儀軌。次下廣釋。釋比丘。義通三位",
    "X42n0735_004:0426a18": "中人次釋白衣家。次除病緣。次若比丘下廣釋。第二",
    "X42n0735_004:0426a19": "開受及食。次若比丘下無病結罪。文有五句。一提四",
    "X42n0735_004:0426a20": "吉。此第四鉢犯。准論。義當下鉢過受出門獲提。不分",
    "X42n0735_004:0426a21": "獨食但吉。故知戒本文中乘信言也。",
    "X42n0735_004:0426a23": "四分律開宗記卷第四本"
}