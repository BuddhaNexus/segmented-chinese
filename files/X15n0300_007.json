{
    "X15n0300_007:0186a04": "大佛頂如來密因修證了義諸菩薩萬行首楞嚴經",
    "X15n0300_007:0186a05": "纂註卷第七",
    "X15n0300_007:0186a06": "唐 天竺沙門 般剌密諦 譯",
    "X15n0300_007:0186a07": "唐 烏萇國沙門彌伽釋迦譯語",
    "X15n0300_007:0186a08": "唐菩薩戒弟子前正議大夫同中",
    "X15n0300_007:0186a09": "書門下平章事清河房融筆受",
    "X15n0300_007:0186a10": "明 檇李沙門 真界 纂註",
    "X15n0300_007:0186a11": "[0186a11] 阿難汝問攝心我今先說(至)一切魔事云何發生。",
    "X15n0300_007:0186a12": "[0186a12] 結示攝心遠魔之要也。蓋內攝遠魔之要。以戒為",
    "X15n0300_007:0186a13": "先。故先說妙門。言求菩薩道要先持四律者。四律",
    "X15n0300_007:0186a14": "為本。餘戒為末。故四律潔淨。而枝葉不生也。心三",
    "X15n0300_007:0186a15": "口四生必無因者。謂婬殺盜妄之念。乃生貪瞋癡",
    "X15n0300_007:0186a16": "等之因。故四律淨。而七支欲生無因也。言魔事不",
    "X15n0300_007:0186a17": "生者。謂魔由妄念而有。緣想而生。四事不遺。妄心",
    "X15n0300_007:0186a18": "已息。不緣外境。現業已違。故一切魔事不復發生。",
    "X15n0300_007:0186a19": "正定由斯而可入矣。",
    "X15n0300_007:0186a20": "[0186a20] 若有宿習不能滅除(至)坐寶蓮華所說心&#x546A;。",
    "X15n0300_007:0186a21": "[0186a21] 現業易制。自行可違。宿習難除。必假神力。今夫行",
    "X15n0300_007:0186a22": "人。好正而固邪。欲潔而偏染。不教而能。不願而為。",
    "X15n0300_007:0186a23": "隱然若有驅策而不能自已者。宿習之使也。德隆",
    "X15n0300_007:0186a24": "而福鄙。行善而身凶。多障多冤。數病數惱。綿然若",
    "X15n0300_007:0186b01": "有機緘而不能自釋者。宿習之召也。茲非一生一",
    "X15n0300_007:0186b02": "劫之緣。乃無始來念念受熏者。自非神力。莫能脫",
    "X15n0300_007:0186b03": "之。故教誦持神&#x546A;也。摩訶薩怛多般怛囉。此云大",
    "X15n0300_007:0186b04": "白傘&#x8462;。即藏心也。量廓沙界曰大。體絕妄染曰白。",
    "X15n0300_007:0186b05": "用覆一切曰傘&#x8462;。神&#x546A;從此流演。故名心&#x546A;。無見",
    "X15n0300_007:0186b06": "頂者。示頂法不可以見見也。然前說定慧。破煩惱",
    "X15n0300_007:0186b07": "障。復明戒學。以止罪業。今說神&#x546A;。能破宿殃。兼除",
    "X15n0300_007:0186b08": "報障。三障苟亡。不證何待。",
    "X15n0300_007:0186b09": "[0186b09] 且汝宿世與摩登伽(至)揚於順風有何艱險。",
    "X15n0300_007:0186b10": "[0186b10] 此證神&#x546A;能消宿習也。登伽婬質。猶能速證。聲聞",
    "X15n0300_007:0186b11": "道器。固易冥資。云何。合作何況。愛心永脫。指初聞",
    "X15n0300_007:0186b12": "&#x546A;得阿那含也。成阿羅漢。指前文殊簡圓通後也。",
    "X15n0300_007:0186b13": "若爾。由聞法故方成無學。何為神力冥資耶。良以",
    "X15n0300_007:0186b14": "密承&#x546A;力。顯藉法音。內資外熏。乃能速證。若但因",
    "X15n0300_007:0186b15": "&#x546A;而不因法者。何故前云性比丘尼聞說偈已成",
    "X15n0300_007:0186b16": "阿羅漢。譬如下。塵譬宿習。風如神&#x546A;。順風揚塵。散",
    "X15n0300_007:0186b17": "之則易。誦&#x546A;除習。脫之匪難。",
    "X15n0300_007:0186b18": "[0186b18] 若有末世欲坐道場(至)放大悲光來灌其頂。",
    "X15n0300_007:0186b19": "[0186b19] 明結界建立道場之前方便也。師者人之模範。正",
    "X15n0300_007:0186b20": "邪所自出。故不遇第一真僧。則律儀不得成就。誦",
    "X15n0300_007:0186b21": "&#x546A;百八。表滅百八煩惱也。",
    "X15n0300_007:0186b22": "[0186b22] 阿難如是末世清淨比丘(至)摩頂安慰令其開悟。",
    "X15n0300_007:0186b23": "[0186b23] 前云求佛灌頂。今佛現身。名為感應。既得感應。心",
    "X15n0300_007:0186b24": "必開悟也。",
    "X15n0300_007:0186c01": "[0186c01] 阿難白佛言世尊(至)合佛世尊清淨軌則。",
    "X15n0300_007:0186c02": "[0186c02] 陳開悟以問結壇軌則也。言自知修證等者。知攝",
    "X15n0300_007:0186c03": "心遠魔。&#x546A;力冥資。聖果可期也。",
    "X15n0300_007:0186c04": "[0186c04] 佛告阿難若末世人(至)合土成泥以塗場地。",
    "X15n0300_007:0186c05": "[0186c05] 此示結壇塗地之法也。雪山牛乳。純是醍醐。所有",
    "X15n0300_007:0186c06": "茹退。最為香潔。但和一味旃檀。即可塗地。苟無此",
    "X15n0300_007:0186c07": "者。即取深淨黃土。和上十香之粉成泥。以塗場地。",
    "X15n0300_007:0186c08": "[0186c08] 方圓丈六為八角壇(至)燒令煙盡享佛菩薩。",
    "X15n0300_007:0186c09": "[0186c09] 此示結壇鋪設供養之法也。蓋壇中施設。意在勝",
    "X15n0300_007:0186c10": "境攝心。使無異緣。專心道業也。所陳供養。諸佛菩",
    "X15n0300_007:0186c11": "薩不食此食。為令福增示現而食。令修行者福慧",
    "X15n0300_007:0186c12": "具足。如佛受純陀最後供養。令其具足檀波羅蜜。",
    "X15n0300_007:0186c13": "此亦如是。故須供養。",
    "X15n0300_007:0186c14": "[0186c14] 令其四外&#x5FA7;懸幡華(至)使其形影重重相涉。",
    "X15n0300_007:0186c15": "[0186c15] 此示中外懸設之法也。當陽正位盧舍那等。寂場",
    "X15n0300_007:0186c16": "真主也。彌勒。當來真主也。阿&#x95A6;居東。彌陀居西。智",
    "X15n0300_007:0186c17": "悲真主也。諸大變化觀音形像。上同下合真主也。",
    "X15n0300_007:0186c18": "金剛藏常領金剛護持&#x546A;人。伏魔斷障真主也。門",
    "X15n0300_007:0186c19": "側左右釋梵等眾。有力外護也。末法修行。凡賴於",
    "X15n0300_007:0186c20": "此。一有所闕。必不成就。烏芻火頭金剛。藍地迦。青",
    "X15n0300_007:0186c21": "面金剛。軍茶利。金剛異號也。毗俱胝。亦大神變等。",
    "X15n0300_007:0186c22": "毗盧神變經稱左邊毗俱胝三目持鬟髻是也。頻",
    "X15n0300_007:0186c23": "那夜迦。即豬頭象鼻二使者。上下之鏡方面相對。",
    "X15n0300_007:0186c24": "使其形影重重相涉者。意示事事無礙之相。欲令",
    "X15n0300_007:0187a01": "契此以修法界大行也。能修法界大行。則一華一",
    "X15n0300_007:0187a02": "香&#x5FA7;供塵剎。一行一相充擴無窮。則此上下施設",
    "X15n0300_007:0187a03": "非苟然也。",
    "X15n0300_007:0187a04": "[0187a04] 於初七中至誠頂禮(至)身心明淨猶如&#x7460;璃。",
    "X15n0300_007:0187a05": "[0187a05] 凡所蘄嚮。以皈依三寶。為最初方便。故初七日至",
    "X15n0300_007:0187a06": "誠頂禮如來菩薩羅漢名號。所以假其不思議力",
    "X15n0300_007:0187a07": "發行助道也。然非願力無以持之。故第二七日依",
    "X15n0300_007:0187a08": "毗尼教專心發願也。行願堅強。則得大勇猛。故第",
    "X15n0300_007:0187a09": "三七日時無間歇一向誦持神&#x546A;。遂能以精誠感",
    "X15n0300_007:0187a10": "格進力克功也。鏡交光處。則生佛智照感應道交",
    "X15n0300_007:0187a11": "也。身心明淨。謂宿習緣障纖悉蕩盡。此感應克功",
    "X15n0300_007:0187a12": "事也。",
    "X15n0300_007:0187a13": "[0187a13] 阿難若此比丘本受戒師(至)汝問道場建立如是。",
    "X15n0300_007:0187a14": "[0187a14] 得須陀洹者。謂得入聖流也。然壇法行相。此土末",
    "X15n0300_007:0187a15": "世行之惟艱。然所誦&#x546A;。下文亦許不入道場。故使",
    "X15n0300_007:0187a16": "有緣隨器受益。",
    "X15n0300_007:0187a17": "[0187a17] 阿難頂禮佛足而白佛言(至)放光如來宣說神&#x546A;。",
    "X15n0300_007:0187a18": "[0187a18] 昔阿難密承&#x546A;力。得解婬難。故曰冥獲未聞。今乃",
    "X15n0300_007:0187a19": "重請顯說。意在悲救此會及當來也。",
    "X15n0300_007:0187a20": "[0187a20] 南無薩怛他蘇伽多耶(至)莎婆訶(四百二十七)",
    "X15n0300_007:0187a21": "[0187a21] &#x546A;。謂&#x546A;詛。亦曰&#x546A;願。佛以此語詛願眾生。生善滅",
    "X15n0300_007:0187a22": "惡。革凡成聖。若蜾蠃之&#x546A;螟蛉也。亦是密詮首楞",
    "X15n0300_007:0187a23": "嚴義。與前顯說力用無殊。但被物之異耳。有云。顯",
    "X15n0300_007:0187a24": "說令解則生慧。密說令誦則生福。一往如之。",
    "X15n0300_007:0187b01": "[0187b01] 阿難是佛頂光聚(至)經恒沙劫終不能盡。",
    "X15n0300_007:0187b02": "[0187b02] &#x546A;心者。即大白傘&#x8462;。廣大無染。周覆法界。如來藏",
    "X15n0300_007:0187b03": "心祕密法門也。惟其廣大周覆為如來藏。故持之",
    "X15n0300_007:0187b04": "因之。即能出生諸佛成無上覺。降魔應化。&#x39DE;濟&#x7FA3;",
    "X15n0300_007:0187b05": "苦。及餘功德。經恒沙劫說不能盡也。地獄餓鬼等。",
    "X15n0300_007:0187b06": "略舉八難之四。冤憎愛別等。略舉八苦之四。灌頂",
    "X15n0300_007:0187b07": "經。大橫有九。小橫無數。攝受親因者。攝諸有緣也。",
    "X15n0300_007:0187b08": "[0187b08] 亦說此&#x546A;名如來頂(至)遠諸魔事無有是處。",
    "X15n0300_007:0187b09": "[0187b09] 上顯如來境界。此明亦攝漸修。下顯持&#x546A;之益也。",
    "X15n0300_007:0187b10": "[0187b10] 阿難若諸世界隨所國土(至)皆領深恩常加守護。",
    "X15n0300_007:0187b11": "[0187b11] 火不能燒等。即所謂救護世間得大無畏也。以誦",
    "X15n0300_007:0187b12": "&#x546A;利彼。故諸惡鬼王皆領深恩而恒守護。金銀入",
    "X15n0300_007:0187b13": "藥。或能發毒。",
    "X15n0300_007:0187b14": "[0187b14] 阿難當知是&#x546A;常有(至)周&#x5FA7;了知得無疑惑。",
    "X15n0300_007:0187b15": "[0187b15] 即所謂成就眾生出世間智也。精心陰速等。謂精",
    "X15n0300_007:0187b16": "心陰資。速發神識。神識通明。則能記憶了知八萬",
    "X15n0300_007:0187b17": "四千恒河沙劫之事得無疑惑也。",
    "X15n0300_007:0187b18": "[0187b18] 從第一劫乃至後身(至)貧窮下賤不可樂處。",
    "X15n0300_007:0187b19": "[0187b19] 第一劫者。發心修行之初時也。洎至菩薩最後身",
    "X15n0300_007:0187b20": "時。於其中間不落雜類。或生人中。亦非貧賤。以持",
    "X15n0300_007:0187b21": "尊勝法。故身尊勝也。",
    "X15n0300_007:0187b22": "[0187b22] 此諸眾生縱其自身(至)不持齋戒自成齋戒。",
    "X15n0300_007:0187b23": "[0187b23] 此明前讀誦書寫供養神&#x546A;之益也。謂不作有為",
    "X15n0300_007:0187b24": "之業。自獲無漏之福。舉惡&#x4E49;者。喻眾生。諸佛功德。",
    "X15n0300_007:0187c01": "三法同聚也。是故下。以摩登得果推之不誣。然持",
    "X15n0300_007:0187c02": "之須得其人。故前言一不清淨多不成就。後言如",
    "X15n0300_007:0187c03": "法持戒必得心通。行人審之。勿徒希覬也。",
    "X15n0300_007:0187c04": "[0187c04] 阿難是善男子持此&#x546A;時(至)悉皆滅除更無毫髮。",
    "X15n0300_007:0187c05": "[0187c05] 此明持&#x546A;能消罪業也。未受時者。未持&#x546A;時也。比",
    "X15n0300_007:0187c06": "丘四棄。即殺盜婬妄四根本重罪。梵語波羅夷。此",
    "X15n0300_007:0187c07": "云棄。謂犯此者。永棄佛法邊外。猶如死屍。大海不",
    "X15n0300_007:0187c08": "受也。比丘尼復加四棄。曰觸八覆隨。即第五不得",
    "X15n0300_007:0187c09": "染心男身相觸。第六不得染心男捉手。捉衣。入屏",
    "X15n0300_007:0187c10": "處。屏處共立。共語。共行。身相倚。相期等。八事。第七",
    "X15n0300_007:0187c11": "不得覆他重罪。第八不得隨舉大僧供給衣食。即",
    "X15n0300_007:0187c12": "為僧所舉未與作共住法者不得隨彼也。通上故",
    "X15n0300_007:0187c13": "名八棄。僧所舉者。即舉訐之義也。",
    "X15n0300_007:0187c14": "[0187c14] 阿難若有眾生(至)一切災厄悉皆消滅。",
    "X15n0300_007:0187c15": "[0187c15] 雜形。謂鬼畜等類。支提。云可供養處。即淨剎之通",
    "X15n0300_007:0187c16": "稱也。脫闍。云幢。",
    "X15n0300_007:0187c17": "[0187c17] 阿難在在處處國土眾生(至)諸惡災祥永不能入。",
    "X15n0300_007:0187c18": "[0187c18] 天反時。物逆理。皆所以為災。而反之逆之。職由乎",
    "X15n0300_007:0187c19": "人。天與物應之而已。所謂災變惡星。則應人之災",
    "X15n0300_007:0187c20": "惡者也。八萬四千。應眾生煩惱業也。二十八。則四",
    "X15n0300_007:0187c21": "方之紀。八。則五行之經。及羅計孛也。順則福應。逆",
    "X15n0300_007:0187c22": "則災應。所謂惠迪吉。從逆凶也。能生災異者。亦應",
    "X15n0300_007:0187c23": "其逆而已。如彗孛飛流。為應同分。非星之為也。今",
    "X15n0300_007:0187c24": "以&#x546A;力&#x53F6;乎百順。故惡變悉滅於天。災祥不入其",
    "X15n0300_007:0188a01": "境。祥。吉凶先兆也。",
    "X15n0300_007:0188a02": "[0188a02] 是故如來宣示此&#x546A;(至)十方如來便為妄語。",
    "X15n0300_007:0188a03": "[0188a03] 心通者。據前所說不出三義。一者證果。即端坐百",
    "X15n0300_007:0188a04": "日。有利根者。不起於座。得須陀洹也。二者發解。謂",
    "X15n0300_007:0188a05": "縱其身心聖果未成。決定自知成佛不謬。三者宿",
    "X15n0300_007:0188a06": "命。謂是人應時心能記憶八萬四千恒河沙劫。周",
    "X15n0300_007:0188a07": "&#x5FA7;了知得無疑惑。",
    "X15n0300_007:0188a08": "[0188a08] 說是語已會中無量(至)得成菩提永無魔事。",
    "X15n0300_007:0188a09": "[0188a09] 風師行風風王主風。此與無色天繼地祇舉者。前",
    "X15n0300_007:0188a10": "舉梵釋。方及三天。後舉地水。未盡風火。故終舉風",
    "X15n0300_007:0188a11": "神以該四大。舉無色以該三界也。",
    "X15n0300_007:0188a12": "[0188a12] 爾時八萬四千那由他(至)恒令此人所作如願。",
    "X15n0300_007:0188a13": "[0188a13] 以上&#x7FA3;靈。皆獲本妙心。住首楞嚴。能建大義。示現",
    "X15n0300_007:0188a14": "菩薩諸天鬼神等像。護持行人耳。而言以寶杵碎",
    "X15n0300_007:0188a15": "首者。夫大聖之訓物也。或用攝受。或行折伏。&#x7FA3;邪",
    "X15n0300_007:0188a16": "之屏跡也。或感其惠。或畏其威。惟此二途。咸令得",
    "X15n0300_007:0188a17": "度。今行折伏。俾畏其威。若涅槃殺一闡提。法華破",
    "X15n0300_007:0188a18": "諸惱亂。僊預之誅淨行。滿足之僇眾生。皆由住無",
    "X15n0300_007:0188a19": "緣慈。得一子地。乃能如是耳。經文從第四卷中。請",
    "X15n0300_007:0188a20": "入華屋以來。齊此通名修道分。下文別起。名證果",
    "X15n0300_007:0188a21": "分也。蓋證果分中。廣示修證地位者。良以位有因",
    "X15n0300_007:0188a22": "果。惑有麤細。智有明昧。斷有淺深。證有分滿。用有",
    "X15n0300_007:0188a23": "優劣。苟昧斯旨。非真修行。故歷五十七位。漸入漸",
    "X15n0300_007:0188a24": "深。不同外道天魔都無位次。若不預辨。涉進乖源。",
    "X15n0300_007:0188b01": "既昧斷證。錯認少得便以為足。墮增上慢。事非輕",
    "X15n0300_007:0188b02": "小。故須明示。免招大過也。",
    "X15n0300_007:0188b03": "[0188b03] 阿難即從座起頂禮佛足(至)佇佛慈音瞪瞢瞻仰。",
    "X15n0300_007:0188b04": "[0188b04] 敘昔陳益。請問修證地位也。得正熏修等者。謂依",
    "X15n0300_007:0188b05": "悟而修。顯密相濟。戒定齊資。故得身心快然。獲大",
    "X15n0300_007:0188b06": "饒益也。聖位極果。曰涅槃。初因。曰乾慧。自乾慧入",
    "X15n0300_007:0188b07": "信住行向及四加行。為四十四心。行與回向加行。",
    "X15n0300_007:0188b08": "目曰修行。復進十地。名入地中。是為初證。至十一",
    "X15n0300_007:0188b09": "地。名為等覺。猶是分證。及到涅槃。名為妙覺。乃極",
    "X15n0300_007:0188b10": "證也。凝視曰瞪。冥心曰瞢。然阿難但問修證地位。",
    "X15n0300_007:0188b11": "而如來下文。先明覺性。次辨迷妄。後示漸次者蓋",
    "X15n0300_007:0188b12": "謂妙性圓明。本絕凡聖。亦無修證。因迷有妄。顛倒",
    "X15n0300_007:0188b13": "遂生。然後滅妄名真。始有修證地位。是以次辨迷",
    "X15n0300_007:0188b14": "倒。言生滅名妄。後示漸次。示滅妄名真。由是故有",
    "X15n0300_007:0188b15": "修證地位也。",
    "X15n0300_007:0188b16": "[0188b16] 爾時世尊讚阿難言(至)及大涅槃二轉依號。",
    "X15n0300_007:0188b17": "[0188b17] 懸示。即為修三摩地求大乘者先示。使無錯認誤",
    "X15n0300_007:0188b18": "墮也。無上。謂所示修進聖位。無法可上也。正修行",
    "X15n0300_007:0188b19": "路。即下五十五位。乃修行者之正路也。刳心。謂刳",
    "X15n0300_007:0188b20": "除雜想。&#x8657;心受教。生滅。真妄。菩提。涅槃。皆所謂諸",
    "X15n0300_007:0188b21": "名相也。妙性之中。本來圓離。由迷妄相因。故有修",
    "X15n0300_007:0188b22": "有證。於是轉不覺而依菩提。轉生死而依涅槃。名",
    "X15n0300_007:0188b23": "二轉依號也。",
    "X15n0300_007:0188b24": "[0188b24] 阿難汝今欲修真三摩地(至)斯則如來真三摩地。",
    "X15n0300_007:0188c01": "[0188c01] 此牒前問。而先令識妄知真也。夫欲修三摩地詣",
    "X15n0300_007:0188c02": "大涅槃。先當識此倒妄無因。倒妄不生。即是如來",
    "X15n0300_007:0188c03": "真三摩地。所謂知幻即離。離幻即覺也。果能識妄",
    "X15n0300_007:0188c04": "本空。知真本淨。依之修行。倒因可除。涅槃可詣矣。",
    "X15n0300_007:0188c05": "[0188c05] 阿難云何名為眾生顛倒(至)建立世界及諸眾生。",
    "X15n0300_007:0188c06": "[0188c06] 將明眾生顛倒。此先明二顛倒之所起也。由性下",
    "X15n0300_007:0188c07": "二句。明真本無生。因明下二句。明因妄有生。從畢",
    "X15n0300_007:0188c08": "下二句。明依真起妄。此有下四句。明妄法無因無",
    "X15n0300_007:0188c09": "本。本此下三句。結明世界眾生所起。由性明心性",
    "X15n0300_007:0188c10": "明圓故者。牒上以明本無世界及諸眾生也。因迷",
    "X15n0300_007:0188c11": "本明。即無相處妄見世界及諸眾生。則世界眾生",
    "X15n0300_007:0188c12": "由妄見生。故云因明發性性妄見生。諸法既由迷",
    "X15n0300_007:0188c13": "心妄生。是依無相真成有相妄。故云從畢竟無成",
    "X15n0300_007:0188c14": "究竟有。然此能有無明。所有諸法。既從妄有。本無",
    "X15n0300_007:0188c15": "有因為其所因。故云非因所因。又此能住無明。所",
    "X15n0300_007:0188c16": "住諸法。元無有本。故云了無根本。然則諸法既從",
    "X15n0300_007:0188c17": "畢竟無而成有。即是從無住本立一切法。故云本",
    "X15n0300_007:0188c18": "此無住建立世界及諸眾生。此即起信無明為因",
    "X15n0300_007:0188c19": "生三細也。迷本圓明。即無明業相。因明發性。即轉",
    "X15n0300_007:0188c20": "現二相。明即轉相。所發世界眾生之性。即是現相。",
    "X15n0300_007:0188c21": "[0188c21] 迷本圓明是生&#x8657;妄(至)由是故有眾生顛倒。",
    "X15n0300_007:0188c22": "[0188c22] 此明迷真逐妄。以成眾生顛倒也。迷本下二句。明",
    "X15n0300_007:0188c23": "依真起妄。妄性下二句。明妄無實。將欲下三句。明",
    "X15n0300_007:0188c24": "復本不知其要。非真下二句。例顯向外馳求。非生",
    "X15n0300_007:0189a01": "下八句。正明顛倒之相。由是下二句。結成眾生顛",
    "X15n0300_007:0189a02": "倒。迷本圓明是生&#x8657;妄等者。謂諸妄法。迷本明生。",
    "X15n0300_007:0189a03": "元無自體。非有所依。若了無依無體。直下便是真",
    "X15n0300_007:0189a04": "心。所謂顛倒不生。斯則如來真三摩地。豈真妄有",
    "X15n0300_007:0189a05": "二哉。因其不了。擬欲反妄復真。則真妄二矣。故曰",
    "X15n0300_007:0189a06": "已非真真如性。何況非真求復宛成非相。既不能",
    "X15n0300_007:0189a07": "了妄即真。由是則依法生心。由心住法。故云展轉",
    "X15n0300_007:0189a08": "發生。以生住心法皆妄。故云非也。依法生心。即境",
    "X15n0300_007:0189a09": "界為緣。生智相。相續相也。由心住法。即由上二相。",
    "X15n0300_007:0189a10": "復起執取。計名字相也。心法相生。即是生力發明。",
    "X15n0300_007:0189a11": "此四皆惑。熏以成業。即起業相也。因有感業。生滅",
    "X15n0300_007:0189a12": "相續。即業繫苦相也。以有惑業苦三。故成眾生顛",
    "X15n0300_007:0189a13": "倒。即起信境界為緣長六麤也。",
    "X15n0300_007:0189a14": "[0189a14] 阿難云何名為世界顛倒(至)變化眾生成十二類。",
    "X15n0300_007:0189a15": "[0189a15] 此約世界顛倒。成十二類生也。是有所有分段妄",
    "X15n0300_007:0189a16": "生等。因能有無明。故有東西南北之分段。指此分",
    "X15n0300_007:0189a17": "段名之為界。然則界相既從妄立。何有所因。故云",
    "X15n0300_007:0189a18": "非因所因。住惟妄住。故云無住所住。既非真性常",
    "X15n0300_007:0189a19": "住。則有過現未來遷流不住。三世成矣。以世涉方。",
    "X15n0300_007:0189a20": "以方涉世。和合相涉。俱成十二。所以眾生正報亦",
    "X15n0300_007:0189a21": "成十二也。前第四卷中。方世相涉。加流變三疊。彼",
    "X15n0300_007:0189a22": "對依報顯於正報六根功德各千二百。此中相涉。",
    "X15n0300_007:0189a23": "以正從依。故約世界明十二類生也。",
    "X15n0300_007:0189a24": "[0189a24] 是故世界因動有聲(至)窮十二變為一旋復。",
    "X15n0300_007:0189b01": "[0189b01] 此呈上以明十二類生輪轉之所因也。然念動想",
    "X15n0300_007:0189b02": "生。本無先後。但言不頓彰。故相因而說。因動有聲",
    "X15n0300_007:0189b03": "等者。謂由內心一念妄動。則聞外有聲相。心既生",
    "X15n0300_007:0189b04": "矣。諸法齊生。故色香及見聞等皆生也。既根塵相",
    "X15n0300_007:0189b05": "織為六亂妄想而成業性。則十二類生由此妄想",
    "X15n0300_007:0189b06": "輪轉不息矣。是故下。牒結上文。聲香味觸。牒結六",
    "X15n0300_007:0189b07": "亂妄想。窮十二變為一旋復。牒結十二區分由此",
    "X15n0300_007:0189b08": "輪轉。蓋謂窮十二類生遷變。是一六亂妄想旋復",
    "X15n0300_007:0189b09": "故云十二區分由此輪轉。旋復。即輪轉也。",
    "X15n0300_007:0189b10": "[0189b10] 乘此輪轉顛倒相故(至)若非有想若非無想。",
    "X15n0300_007:0189b11": "[0189b11] 此乘上想因業果。總明十二類生也。以顛倒是想",
    "X15n0300_007:0189b12": "因。輪轉即業果故。然此猶就總相明十二類生。下",
    "X15n0300_007:0189b13": "就別相。則輪迴有&#x8657;妄雜染等別。顛倒有動欲等",
    "X15n0300_007:0189b14": "之分也。",
    "X15n0300_007:0189b15": "[0189b15] 阿難由因世界&#x8657;妄輪迴(至)魚鳥龜蛇其類充塞。",
    "X15n0300_007:0189b16": "[0189b16] 卵惟想生。&#x8657;妄即想也。以&#x8657;想故。輪迴卵生。想體",
    "X15n0300_007:0189b17": "輕舉。名動顛倒。卵以氣交。名和合氣成。想多升沈。",
    "X15n0300_007:0189b18": "名飛沈亂想。故卵生飛沈之類。成於八萬四千飛",
    "X15n0300_007:0189b19": "沈亂想也。諸類妄想各八萬四千者。各由八萬四",
    "X15n0300_007:0189b20": "千煩惱感變也。羯邏藍。云凝滑。入胎初位。胎卵未",
    "X15n0300_007:0189b21": "分之相也。",
    "X15n0300_007:0189b22": "[0189b22] 由因世界雜染輪迴(至)人畜龍僊其類充塞。",
    "X15n0300_007:0189b23": "[0189b23] 胎因情有。雜染即情也。以雜染故。輪迴胎生。情生",
    "X15n0300_007:0189b24": "於愛。名欲顛倒。胎以精交。名和合滋成。情有偏正。",
    "X15n0300_007:0189c01": "名橫豎亂想。故感人畜橫豎之類。遏蒲曇。云皰。即",
    "X15n0300_007:0189c02": "胎卵漸分之相也。&#x8657;妄雜染執著留礙等。有情皆",
    "X15n0300_007:0189c03": "具。但隨偏重者感類耳。四生者。依&#x6BBB;而起曰卵生。",
    "X15n0300_007:0189c04": "含藏而出曰胎生。假潤而興曰溼生。無而忽有曰",
    "X15n0300_007:0189c05": "化生。如是四生。由內心思業為因。外&#x6BBB;胎藏溼潤",
    "X15n0300_007:0189c06": "為緣。藉緣多少而成次第。卵生具四。所以先說。胎",
    "X15n0300_007:0189c07": "生具三。溼生具二。化生唯一。此依瑜伽所解。",
    "X15n0300_007:0189c08": "[0189c08] 由因世界執著輪迴(至)含蠢蝡動其類充塞。",
    "X15n0300_007:0189c09": "[0189c09] 溼以合感。執著即合也。以執著故。輪迴溼生。合由",
    "X15n0300_007:0189c10": "愛滯。觸境趣附。名趣顛倒。溼以陽生。名和合煖成。",
    "X15n0300_007:0189c11": "所趣無定。名翻覆亂想。故感蠢蝡翻覆之類。蔽尸。",
    "X15n0300_007:0189c12": "云&#x8F2D;肉。溼生初相也。既不入胎。故無前二位矣。十",
    "X15n0300_007:0189c13": "生皆本於婬欲。起於情想。以迷情愈妄。故化理愈",
    "X15n0300_007:0189c14": "乖。以至蕩為空散。頑為木石。妄末雖殊。妄本一也。",
    "X15n0300_007:0189c15": "[0189c15] 由因世界變易輪迴(至)轉蛻飛行其類充塞。",
    "X15n0300_007:0189c16": "[0189c16] 化以離應。變易。即離也。以變易故。輪迴化生。離此",
    "X15n0300_007:0189c17": "托彼。名假顛倒。觸類而變。名和合觸成。轉故趣新。",
    "X15n0300_007:0189c18": "名新故亂想。故感報亦爾。蛻。脫故趣新也。如蟲為",
    "X15n0300_007:0189c19": "蝶。則轉行為飛。如雀為蛤。則蛻飛為潛。凡以不同",
    "X15n0300_007:0189c20": "形而相禪。皆轉蛻也。羯南。云硬肉。蛻即成體。無&#x8F2D;",
    "X15n0300_007:0189c21": "相也。自下皆稱羯南者。諸類通稱止此。若第五&#x9262;",
    "X15n0300_007:0189c22": "羅奢佉曰成形。則各隨狀貌。非通稱也。",
    "X15n0300_007:0189c23": "[0189c23] 由因世界留礙輪迴(至)休咎精明其類充塞。",
    "X15n0300_007:0189c24": "[0189c24] 事日月水火。和合光明。堅執不捨。障隔不通。故名",
    "X15n0300_007:0190a01": "留礙。亦名障顛倒也。精明顯著。因此受生。故名色",
    "X15n0300_007:0190a02": "相。星辰日月。吉者為休。凶者為咎。至於爝火蚌珠。",
    "X15n0300_007:0190a03": "皆是此類。又一切精明神物。皆精耀也。其想已結",
    "X15n0300_007:0190a04": "成精耀。故但有色而已。涅槃云八十神。皆因留礙",
    "X15n0300_007:0190a05": "想元成此精耀。此雖至精至神。亦未離乎乘彼輪",
    "X15n0300_007:0190a06": "轉顛倒相也。",
    "X15n0300_007:0190a07": "[0190a07] 由因世界銷散輪迴(至)空散銷沈其類充塞。",
    "X15n0300_007:0190a08": "[0190a08] 厭有著空。滅身歸無。名銷散輪迴。迷惑無知。名惑",
    "X15n0300_007:0190a09": "顛倒。厭有歸無。則依晦昧空。故名和合暗成。而云",
    "X15n0300_007:0190a10": "陰隱亂想也。此有想無色而不無業體。故亦稱羯",
    "X15n0300_007:0190a11": "南。此則惑業昏重。形色銷磨。體合空昧。識附陰隱。",
    "X15n0300_007:0190a12": "乃空散銷沈類也。",
    "X15n0300_007:0190a13": "[0190a13] 由因世界罔象輪迴(至)神鬼精靈其類充塞。",
    "X15n0300_007:0190a14": "[0190a14] &#x8657;妄失真。邪著影像。如外道凡夫祠禱神明。托附",
    "X15n0300_007:0190a15": "形像。故名罔象。而云影顛倒也。然蹈跡附影之類。",
    "X15n0300_007:0190a16": "皆從憶想所生。故云和合憶成。由潛結亂想。故於",
    "X15n0300_007:0190a17": "罔象中潛結貌狀。其神不明而幽為鬼。精不全而",
    "X15n0300_007:0190a18": "散為靈。無有實色。但有想相。故云想相羯南流轉",
    "X15n0300_007:0190a19": "國土也。",
    "X15n0300_007:0190a20": "[0190a20] 由因世界愚鈍輪迴(至)土木金石其類充塞。",
    "X15n0300_007:0190a21": "[0190a21] 外道計無情有命。金石堅牢。或習定&#x7070;凝。思專枯",
    "X15n0300_007:0190a22": "槁。故名愚癡。而云枯槁亂想也。心隨境變。遇物成",
    "X15n0300_007:0190a23": "形。如華表生精。黃頭化石之類是也。夫不了諦理。",
    "X15n0300_007:0190a24": "固守愚癡。癡鈍之極。則頑冥無知。而精神化為土",
    "X15n0300_007:0190b01": "木金石也。",
    "X15n0300_007:0190b02": "[0190b02] 由因世界相待輪迴(至)以&#x9C15;為目其類充塞。",
    "X15n0300_007:0190b03": "[0190b03] 世人假托因依。遞為形勢。資身養命。故云相待。而",
    "X15n0300_007:0190b04": "名因依亂想也。業果相循。不從自類受身。故名非",
    "X15n0300_007:0190b05": "有色相等。如水母之類。以水沫為體。以&#x9C15;為目。本",
    "X15n0300_007:0190b06": "非有色。待物成色。不能自用。待物有用。迷失天真。",
    "X15n0300_007:0190b07": "綿著浮偽。彼此異質染緣相合。故曰因依。",
    "X15n0300_007:0190b08": "[0190b08] 由因世界相引輪迴(至)&#x546A;詛厭生其類充塞。",
    "X15n0300_007:0190b09": "[0190b09] 邪業相引。使性情顛倒。而乘&#x546A;托識。不由生理。妄",
    "X15n0300_007:0190b10": "隨呼召。即世間邪術&#x546A;詛。精魅厭物。因而有生者",
    "X15n0300_007:0190b11": "也。不由生理。則本自無色。既感成質。非無色也。",
    "X15n0300_007:0190b12": "[0190b12] 由因世界合妄輪迴(至)異質相成其類充塞。",
    "X15n0300_007:0190b13": "[0190b13] 二妄相合性情罔昧。異質相成。生理回互。如彼蒲",
    "X15n0300_007:0190b14": "盧。本為桑蟲。非有蜂想。而成蜂想。以異質故。非有",
    "X15n0300_007:0190b15": "想相。以相成故。成想羯南。論因。如世之背親向義。",
    "X15n0300_007:0190b16": "忘本蒸嘗。認彼宗嗣。是其因也。",
    "X15n0300_007:0190b17": "[0190b17] 由因世界怨害輪迴(至)皆遭其食其類充塞。",
    "X15n0300_007:0190b18": "[0190b18] 怨害相酬。傷殺相反。生理怪誕。棄絕倫義。故感土",
    "X15n0300_007:0190b19": "梟等類。因土塊毒果成形。以父母有愛。名非無想",
    "X15n0300_007:0190b20": "相。其子怨無有愛。故云無想。梟。鳥名也。食母。破鏡。",
    "X15n0300_007:0190b21": "食父。其形如貙而虎眼。",
    "X15n0300_007:0190b22": "[0190b22] 是名眾生十二種類。",
    "X15n0300_007:0190b23": "[0190b23] 此總結也。以皆不了妙覺明心。迷陷情欲。積妄發",
    "X15n0300_007:0190b24": "生。妄隨輪轉。非正修行莫能免脫。故下文示以除",
    "X15n0300_007:0190c01": "妄修證之法焉。",
    "X15n0300_007:0190c03": "大佛頂如來密因修證了義諸菩薩萬行首楞嚴經"
}