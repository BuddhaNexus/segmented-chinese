{
    "X15n0299_007:0093b06": "大佛頂如來密因修證了義諸菩薩萬行首楞嚴經",
    "X15n0299_007:0093b07": "講錄卷第七",
    "X15n0299_007:0093b08": "明 柴紫 釋乘&#x65F9; 講錄",
    "X15n0299_007:0093b09": "新安受法弟子 汪益源 校梓",
    "X15n0299_007:0093b10": "[0093b10] 阿難汝問攝心(至)一切魔事云何發生。",
    "X15n0299_007:0093b11": "[0093b11] 冠註 此結答問辭也。妙門。即上四律也。以四律",
    "X15n0299_007:0093b12": "為本。自能生定發慧。而餘末戒自然成就故。根本",
    "X15n0299_007:0093b13": "清淨。則枝葉不生。緣塵不偶。則魔事潛消。正定入",
    "X15n0299_007:0093b14": "矣。故曰妙門。心三者。謂貪嗔痴。口四者。謂妄言綺",
    "X15n0299_007:0093b15": "語兩舌惡口。斷此則三因不生。對前大妄語。見此",
    "X15n0299_007:0093b16": "口四為枝末。不遺失者。謂念念不忘戒本。則自無",
    "X15n0299_007:0093b17": "秋毫相犯矣。一切魔事。依塵而立。托塵而入。心於",
    "X15n0299_007:0093b18": "六塵絕無貪愛。則戒根清淨。而魔事遠離。現業不",
    "X15n0299_007:0093b19": "交。定慧自發也。",
    "X15n0299_007:0093b20": "[0093b20] 若有宿習不能滅除(至)揚於順風有何艱險。",
    "X15n0299_007:0093b21": "[0093b21] 冠註 此&#x52C5;持&#x546A;以銷宿業也。上之三學。能破煩",
    "X15n0299_007:0093b22": "惱障。此下神&#x546A;。能銷業障報障也。宿習。謂過去惑",
    "X15n0299_007:0093b23": "業種子也。舊說。現業易制。自行可違。宿習難除。必",
    "X15n0299_007:0093b24": "假神力。今夫行人。好正而固邪。欲潔而偏染。隱然",
    "X15n0299_007:0093c01": "若有驅策而不能已者。皆宿習之使也。且有病魔",
    "X15n0299_007:0093c02": "侵擾。俗姓牽纏。凡值善緣。諸魔兢起。無非宿世惑",
    "X15n0299_007:0093c03": "業。與道為冤。初學之人。行力微弱。不能排遣。必假",
    "X15n0299_007:0093c04": "神&#x546A;。方得銷除也。摩訶薩怛多般怛囉。此云大白",
    "X15n0299_007:0093c05": "傘&#x76D6;。體&#x5FA7;十&#x8657;。用廓沙界。曰大。絕諸妄染曰白。覆",
    "X15n0299_007:0093c06": "庇一切曰傘&#x76D6;。謂此秘密章句。全從如來藏中流",
    "X15n0299_007:0093c07": "出。故威力無量。能除宿業也。無見頂相者。華嚴九",
    "X15n0299_007:0093c08": "地知識。為佛乳母。初生親捧持。諦觀不見頂。示頂",
    "X15n0299_007:0093c09": "法不可以見見也。光中所化。故曰無為心佛。至理",
    "X15n0299_007:0093c10": "無言。故曰從頂發揮。坐寶蓮華所說心&#x546A;。顯此心",
    "X15n0299_007:0093c11": "&#x546A;因果齊彰也。舉登伽者。以見宿習甚深也。愛心",
    "X15n0299_007:0093c12": "永脫者。指初聞&#x546A;得三果也。成四果者。指前文殊",
    "X15n0299_007:0093c13": "簡圓通後也。良由先承&#x546A;力銷除宿習。後藉法音",
    "X15n0299_007:0093c14": "悟明聖果。使非&#x546A;力除此宿習。安能契於法。故仍",
    "X15n0299_007:0093c15": "歸功於&#x546A;也。比丘非同于婬女。求最上乘。非同于",
    "X15n0299_007:0093c16": "無心修行。以見凡修行者。若加&#x546A;力。決定成佛也。",
    "X15n0299_007:0093c17": "宿習如塵。&#x546A;力如風。誦&#x546A;除習。猶若順風揚塵。有",
    "X15n0299_007:0093c18": "何艱險哉。",
    "X15n0299_007:0093c19": "[0093c19] 若有末世欲坐道場(至)摩頂安慰令其開悟。",
    "X15n0299_007:0093c20": "[0093c20] 冠註 此明欲坐道場。必先擇師也。清淨禁戒。指",
    "X15n0299_007:0093c21": "前四根本大戒也。師者。學人之模範。若模範回邪。",
    "X15n0299_007:0093c22": "而能成正器者。鮮矣。故欲修淨戒。當擇戒師。梵網",
    "X15n0299_007:0093c23": "經云。千里內無授戒師。當於佛前。自誓受戒。先懺",
    "X15n0299_007:0093c24": "七逆。後求戒法。皆見相好。方知滅罪得戒。不爾不",
    "X15n0299_007:0094a01": "得戒也。戒成已後著清淨衣者。內外一如。表裡俱",
    "X15n0299_007:0094a02": "潔也。誦&#x546A;百八者。銷百八煩惱也。內戒既成。亦能",
    "X15n0299_007:0094a03": "生定。但恐宿障未除。不能發慧。故須求現在諸佛。",
    "X15n0299_007:0094a04": "放光灌頂。助成大慧。白衣。兼近侍男近侍女。雖四",
    "X15n0299_007:0094a05": "眾同壇。而僧俗男女。各從其類。必不混同也。四戒",
    "X15n0299_007:0094a06": "清淨方發菩薩願者。以戒為願力之根基也。出入",
    "X15n0299_007:0094a07": "澡浴者。外潔其身也。六時行道如是不寐者。排遣",
    "X15n0299_007:0094a08": "昏散。內攝其心也。佛自現身摩頂安慰者。淨行所",
    "X15n0299_007:0094a09": "感。如水澄月現也。令其開悟者。仗佛威力。助發大",
    "X15n0299_007:0094a10": "慧也。",
    "X15n0299_007:0094a11": "[0094a11] 阿難白佛言世尊(至)合佛世尊清淨軌則。",
    "X15n0299_007:0094a12": "[0094a12] 冠註 此請結壇軌則也。無上悲誨。即上四種清",
    "X15n0299_007:0094a13": "淨明誨也。自知修證無學道成者。謂既得自悟圓",
    "X15n0299_007:0094a14": "通。復藉&#x546A;力冥扶。故知必證聖果矣。建立道場。即",
    "X15n0299_007:0094a15": "牒前安立道場。意謂。若欲安立道場。云何結界。方",
    "X15n0299_007:0094a16": "合世尊清淨軌則也。",
    "X15n0299_007:0094a17": "[0094a17] 佛告阿難若末世人(至)純燒沉水無令見火。",
    "X15n0299_007:0094a18": "[0094a18] 冠註 此示以壇場清淨軌則也。雲山大力白牛。",
    "X15n0299_007:0094a19": "非是常牛。此牛。雖獨出雪山。亦不恒有。&#x76D6;瑞物也。",
    "X15n0299_007:0094a20": "且彼唯食雪山香草。唯飲雪山清水。故其糞微細。",
    "X15n0299_007:0094a21": "可以和香塗地也。若非雪山牛。其牛臭穢。況所出",
    "X15n0299_007:0094a22": "之糞乎。故不堪塗地也。高平曰原。穿去地皮五尺",
    "X15n0299_007:0094a23": "者。取其未遭踐踏。潔淨故也。黃者。取正中之色也。",
    "X15n0299_007:0094a24": "以十種香。細羅為粉。合上成泥。以塗場地。取其清",
    "X15n0299_007:0094b01": "淨香潔也。方圓丈六為八角壇。舊謂。壇乃除地之",
    "X15n0299_007:0094b02": "墠。似是若壘土為之。經當明言層級。今並無之。疑",
    "X15n0299_007:0094b03": "是平地塗為八角也。壇中置一蓮華者。即第一種",
    "X15n0299_007:0094b04": "莊嚴也。&#x9262;。即應量器。&#x9262;中盛八月露水。水中安華",
    "X15n0299_007:0094b05": "葉者。助成蓮華之香潔也。八方安鏡圍繞華&#x9262;者。",
    "X15n0299_007:0094b06": "取其圓光相映也。鏡外蓮華香爐各十六。而間設",
    "X15n0299_007:0094b07": "者。取其重重莊嚴。欲令天人等眾。深如敬禮。而尊",
    "X15n0299_007:0094b08": "信勝事也。燒沉水香無令見火。即焚香常法也。此",
    "X15n0299_007:0094b09": "之壇儀次第。無乃順世敷陣有為法事。其尊嚴整",
    "X15n0299_007:0094b10": "肅。不過令人一瞻仰間。收攝身心。經行進道而已。",
    "X15n0299_007:0094b11": "古今多用表法。似不必強援分配也。",
    "X15n0299_007:0094b12": "[0094b12] 取白牛乳置十六器(至)燒令&#x70DF;盡享佛菩薩。",
    "X15n0299_007:0094b13": "[0094b13] 冠註 此示以享獻清淨軌則也。前以白牛之茹",
    "X15n0299_007:0094b14": "退塗地。此以白牛之醇乳供佛。足見其為異物也。",
    "X15n0299_007:0094b15": "乳及砂糖等。言以乳酪醍醐。和合眾味。而成上供",
    "X15n0299_007:0094b16": "也。於蓮華外。亦各十六圍繞者。對像設供也。每以",
    "X15n0299_007:0094b17": "食時若在中夜者。合日中受食之法軌也。取蜜半",
    "X15n0299_007:0094b18": "升用酥三合。乃至燒令&#x70DF;盡享佛菩薩者。取其清",
    "X15n0299_007:0094b19": "香熱燄。能除一切不淨氣味故也。",
    "X15n0299_007:0094b20": "[0094b20] 令其四外&#x5FA7;縣幡華(至)使其形影重重相涉。",
    "X15n0299_007:0094b21": "[0094b21] 冠註 此示以設像清淨軌則也。令其四外&#x5FA7;懸",
    "X15n0299_007:0094b22": "旛華者。使壇外嚴飾也。舊說。當陽盧舍那。寂場教",
    "X15n0299_007:0094b23": "主也。釋迦娑婆教主也。彌勒當來教主也。阿&#x95A6;彌",
    "X15n0299_007:0094b24": "陀。略舉四方教主也。諸大變化觀音形像。圓通教",
    "X15n0299_007:0094c01": "主也。金剛藏。常領金剛。護持&#x546A;人。伏魔斷障教主",
    "X15n0299_007:0094c02": "也。門側左右釋梵等眾。有力外護也。末法修行。全",
    "X15n0299_007:0094c03": "賴於此。一有闕焉。必不成就。烏芻。火頭金剛。藍地",
    "X15n0299_007:0094c04": "迦。青面金剛。軍茶利。金剛異號也。毗俱胝。三目持",
    "X15n0299_007:0094c05": "鬟髻。是也。頻那夜迦。即&#x732A;頭象鼻二使者。空中鏡",
    "X15n0299_007:0094c06": "與壇中鏡。方面相對。使其形影重重相涉者。要令",
    "X15n0299_007:0094c07": "行道者。處處唯見佛光。而引發自己心光。於法法",
    "X15n0299_007:0094c08": "頭頭。圓通彰顯故也。",
    "X15n0299_007:0094c09": "[0094c09] 於初七中至誠頂禮(至)身心明淨猶如&#x7460;璃。",
    "X15n0299_007:0094c10": "[0094c10] 冠註 此示以禮誦清淨軌則也。舊說。凡所蘄向。",
    "X15n0299_007:0094c11": "以歸依三寶。為最初方便。故初七日。至誠頂禮諸",
    "X15n0299_007:0094c12": "佛菩薩羅漢名號。所以假其不思議力。發行助道",
    "X15n0299_007:0094c13": "也。二七日專心發願者。不出四種洪願。或如梵網",
    "X15n0299_007:0094c14": "經中十種大願也。三七中。則時無間歇。&#x546A;無&#x5FA7;限。",
    "X15n0299_007:0094c15": "工夫純一。特能以精誠感格。進力克功也。至第七",
    "X15n0299_007:0094c16": "日。於鏡光交處。承佛摩頂。則是心水既澄。佛光映",
    "X15n0299_007:0094c17": "現。因心果智。感應道交。故即於道場。而修正定。能",
    "X15n0299_007:0094c18": "令行人得大開悟。身心明淨。猶如&#x7460;璃內外明徹。",
    "X15n0299_007:0094c19": "根境無礙。此即因定發慧。故知。顯修密持。所得圓",
    "X15n0299_007:0094c20": "通。等無差別。",
    "X15n0299_007:0094c21": "[0094c21] 阿難若此比丘本受戒師(至)汝問道場建立如是。",
    "X15n0299_007:0094c22": "[0094c22] 冠註 此明道場成就。雖仗佛聖加被。而師友不",
    "X15n0299_007:0094c23": "淨。欲成亦難矣。不成就者。謂不能&#x5C05;期取證也。從",
    "X15n0299_007:0094c24": "三七下。明證果也。利根者。舊說。謂惑障俱輕。慧性",
    "X15n0299_007:0095a01": "明悟者也。陀洹。按位即圓初信。若依涅槃。及是初",
    "X15n0299_007:0095a02": "入別圓地住也。至此則信得自心是佛。到不疑惑",
    "X15n0299_007:0095a03": "地。必不向外馳求矣。汝問下。結答語也。",
    "X15n0299_007:0095a04": "[0095a04] 阿難頂禮佛足而白佛言(至)佇聞如來秘密章句。",
    "X15n0299_007:0095a05": "[0095a05] 冠註 此重請說&#x546A;也。未證無為等。謂初果力弱。",
    "X15n0299_007:0095a06": "被魔所攝也。前雖仗文殊密持以解危。尚未親聞。",
    "X15n0299_007:0095a07": "今復請世尊宣說者。意欲流通末世耳。力不自由",
    "X15n0299_007:0095a08": "者。以未全道力故。不得自由。前密承&#x546A;力。得脫淫",
    "X15n0299_007:0095a09": "難。故曰冥獲未聞也。身解脫者。謂銷業離苦也。意",
    "X15n0299_007:0095a10": "解脫者。謂破惑證真也。&#x546A;力勝深如此。故佇聞如",
    "X15n0299_007:0095a11": "來秘密章句也。",
    "X15n0299_007:0095a12": "[0095a12] 爾時世尊從肉髻中(至)放光如來宣說神&#x546A;。",
    "X15n0299_007:0095a13": "[0095a13] 冠註 此重說神&#x546A;也。世尊說&#x546A;。先為驅除邪術。",
    "X15n0299_007:0095a14": "令入正道也。且世間&#x546A;詛。不過幻術而已。世尊順",
    "X15n0299_007:0095a15": "世應機。以幻除幻。故從如來藏中。以無作妙用。現",
    "X15n0299_007:0095a16": "種種變化之相。警策群機。然後宣&#x546A;也。百寶光者。",
    "X15n0299_007:0095a17": "如百寶所成之色。顯從根本智中流出。而含攝萬",
    "X15n0299_007:0095a18": "相也。光中涌出蓮華者。顯從智體發起因行也。有",
    "X15n0299_007:0095a19": "化如來坐寶華中者。顯果從因證。因果一如也。化",
    "X15n0299_007:0095a20": "佛頂放寶光。光中復現密&#x8FF9;。&#x5FA7;&#x8657;空界者。顯此幻",
    "X15n0299_007:0095a21": "中之幻。乃尊中之尊。大中之大。密中之密。妙中之",
    "X15n0299_007:0095a22": "妙。所以智體不動。神用莫測。無善不輔。無惡不摧",
    "X15n0299_007:0095a23": "也。畏愛兼抱者。謂畏其威。而愛其慈。故兩難捨離",
    "X15n0299_007:0095a24": "也。一心聽佛宣說神&#x546A;者。謂眾生兼懷威慈而承",
    "X15n0299_007:0095b01": "順。如來唯從神化以宣流也。",
    "X15n0299_007:0095b02": "[0095b02] 南無薩怛他蘇伽多耶(至)虎[合*牛]都嚧甕泮莎婆訶",
    "X15n0299_007:0095b03": "[0095b03] 冠註 舊說。&#x546A;者。祝願也。世尊以此&#x546A;&#x546A;眾生。令",
    "X15n0299_007:0095b04": "其革凡成聖。而不自知。如蜾蠃之祝螟蛉。曰類我",
    "X15n0299_007:0095b05": "類我。久則肖之矣。亦云。諸經神&#x546A;。例皆不翻。自古",
    "X15n0299_007:0095b06": "人師多有異說。天台會之。不出四悉檀。一云。&#x546A;者。",
    "X15n0299_007:0095b07": "鬼神王名。稱其主名。部落敬主。不敢為非。此世界",
    "X15n0299_007:0095b08": "悉檀也。二云。&#x546A;者。如軍中密號。唱號相應。無所訶",
    "X15n0299_007:0095b09": "問。不相應者。即執治之。此為人悉檀也。三云。&#x546A;者。",
    "X15n0299_007:0095b10": "密默遮惡。餘無識者。如微賤人奔逃異國。訛稱王",
    "X15n0299_007:0095b11": "子。國以公主妻之。而多瞋難事。有一明人。從其國",
    "X15n0299_007:0095b12": "來。主往訴之。其人語曰。若當瞋時應說云。無親游",
    "X15n0299_007:0095b13": "他國。欺誑一切人。麤食是常食。何勞復作嗔。說是",
    "X15n0299_007:0095b14": "偈時。默然瞋歇。即對治悉壇也。四云。&#x546A;者。諸佛密",
    "X15n0299_007:0095b15": "語。唯聖乃知。如西域國王索先陀婆。一名而具四",
    "X15n0299_007:0095b16": "物。謂鹽水馬器。群下莫辨。唯智臣按時而解之。&#x546A;",
    "X15n0299_007:0095b17": "亦如是。秪一法語。&#x5FA7;含多義。亦有大力。令持誦者。",
    "X15n0299_007:0095b18": "生善合道。即第一義悉壇。故存本音。於五不翻中。",
    "X15n0299_007:0095b19": "即秘密不翻也。於四例中。即翻字不翻音也。亦云",
    "X15n0299_007:0095b20": "秘&#x546A;。非但只是梵語。仍是一切聖賢秘密之言。&#x76D6;",
    "X15n0299_007:0095b21": "梵語。此方不曉。而天竺之人。日用共所曉解者也。",
    "X15n0299_007:0095b22": "至於秘&#x546A;。非但天竺常人不知。理應下位聖賢。不",
    "X15n0299_007:0095b23": "達上位之&#x546A;。大都聖賢弘化。例有顯密二教。如醫",
    "X15n0299_007:0095b24": "療病。率有二途。一者授方。則顯說病源藥性。及炮",
    "X15n0299_007:0095c01": "治之法。如佛顯教。二者授藥。則都不顯說。但惟與",
    "X15n0299_007:0095c02": "藥令服者。病愈而已。不必求知何藥何治。如佛密",
    "X15n0299_007:0095c03": "教。故今秘&#x546A;。正同授藥。不必求解。若解生則&#x546A;喪",
    "X15n0299_007:0095c04": "矣。眾生但當信持之。自蒙諸益也。",
    "X15n0299_007:0095c05": "[0095c05] 冠註 舊說。唵字以前。皆歸命諸佛菩薩眾賢聖",
    "X15n0299_007:0095c06": "等。及敘&#x546A;願加被。離諸惡冤諸難等。至跢姪他。此",
    "X15n0299_007:0095c07": "云即說&#x546A;曰。唵字以下。方是正&#x546A;。前云行道誦&#x546A;",
    "X15n0299_007:0095c08": "一百八遍者。當誦此&#x546A;也。然本經前後。稱讚功德。",
    "X15n0299_007:0095c09": "皆指&#x546A;心。而所誦者。應是&#x546A;心。決非此數句也。",
    "X15n0299_007:0095c10": "[0095c10] 阿難是佛頂光聚(至)遠諸魔事無有是處。",
    "X15n0299_007:0095c11": "[0095c11] 冠註 此明&#x546A;心之功能也。凡言&#x546A;心。或言心&#x546A;",
    "X15n0299_007:0095c12": "者。謂此大白傘&#x76D6;。唯從如來藏心流出。所以廣大",
    "X15n0299_007:0095c13": "無染。&#x5FA7;覆一切。亦乃秘密藏中之精要。如人身四",
    "X15n0299_007:0095c14": "肢百骸之統乎一心也。微妙者。謂隱微奧妙。不可",
    "X15n0299_007:0095c15": "思議也。出生諸佛者。謂此&#x546A;心能含育妙德。長養",
    "X15n0299_007:0095c16": "聖胎。即是佛母真三昧也。因此&#x546A;心得成正覺者。",
    "X15n0299_007:0095c17": "謂此&#x546A;心。乃出生如來之真種子。故諸佛必因之。",
    "X15n0299_007:0095c18": "而得正果也。執此&#x546A;心降魔制外者。謂此&#x546A;心。如",
    "X15n0299_007:0095c19": "金剛王寶劍。執此則威神勇猛。而能斷一切邪惑",
    "X15n0299_007:0095c20": "也。乘此&#x546A;心應微塵國者。謂此&#x546A;心。是大慈航。能",
    "X15n0299_007:0095c21": "運載眾生。出離生死河。而登涅槃岸也。含此&#x546A;心",
    "X15n0299_007:0095c22": "轉大法輪者。謂此&#x546A;心。能包含萬德。蘊藏辯才。故",
    "X15n0299_007:0095c23": "左右應物。莫不有也。持此&#x546A;心蒙佛授記者。謂此",
    "X15n0299_007:0095c24": "&#x546A;心。總一切法。持無量義。乃佛佛之心印。祖祖之",
    "X15n0299_007:0096a01": "秘訣也。依此&#x546A;心&#x39DE;濟群苦者。謂此&#x546A;心。如尊勝",
    "X15n0299_007:0096a02": "幢。能離諸畏難。所以地獄依此而空。餓鬼依此而",
    "X15n0299_007:0096a03": "飽。畜生依此而脫。盲聾依此而明&#x8066;。瘖&#x7602;依此而",
    "X15n0299_007:0096a04": "語言。怨憎依此而歡會。別離依此而諧和。依此而",
    "X15n0299_007:0096a05": "財德具足。故無求。不得苦依此而我法皆空。故無",
    "X15n0299_007:0096a06": "五陰熾盛苦。依此而一切承順。故無諸橫也。其餘",
    "X15n0299_007:0096a07": "賊難以至貧窮。莫不依此而應念銷散。故依此&#x546A;",
    "X15n0299_007:0096a08": "心。則無難不解也。隨此&#x546A;心為法王子者。謂此&#x546A;",
    "X15n0299_007:0096a09": "心。乃隨順覺性。從心滿願。若如意珠無適不可也。",
    "X15n0299_007:0096a10": "行此&#x546A;心不生驚怖者。謂此&#x546A;心。通達無礙。乃從",
    "X15n0299_007:0096a11": "凡入聖之通衢。故凡所攝受。雖性有親因。根有大",
    "X15n0299_007:0096a12": "小。而一聞此&#x546A;。則驚疑怖畏。永不能生。如阿難登",
    "X15n0299_007:0096a13": "伽。皆是親因小根。聞此秘藏。不惟不生驚怖。抑且",
    "X15n0299_007:0096a14": "永斷愛心。立登聖位也。誦此&#x546A;心入大涅槃者。謂",
    "X15n0299_007:0096a15": "此&#x546A;心。乃究竟圓滿。三德秘藏。故誦習不&#x8F19;。即圓",
    "X15n0299_007:0096a16": "成極果也。傳此&#x546A;心悉得清淨者。謂此&#x546A;心。乃諸",
    "X15n0299_007:0096a17": "佛授受。相續不滅。故以此為正法眼藏。以此為究",
    "X15n0299_007:0096a18": "竟覺地。以此而令法久住。以此而任持大道。以此",
    "X15n0299_007:0096a19": "而嚴淨戒律。悉得清淨也。經恒沙劫說不能盡者。",
    "X15n0299_007:0096a20": "如華嚴一字法門。海墨書而不盡也。亦說此&#x546A;名",
    "X15n0299_007:0096a21": "如來頂者。謂此&#x546A;心。是諸佛所傳。無上頂法。汝等",
    "X15n0299_007:0096a22": "三果已前。未盡分段生死者。發心欲成真阿羅漢。",
    "X15n0299_007:0096a23": "若不持此&#x546A;而坐道場。豈能遠離魔事哉。",
    "X15n0299_007:0096a24": "[0096a24] 阿難若諸世界隨所國土(至)一切諸毒所不能害。",
    "X15n0299_007:0096b01": "[0096b01] 冠註 此明書&#x546A;佩帶功德也。樺皮貝葉。各隨國",
    "X15n0299_007:0096b02": "土所產。皆可書之物也。白&#x6C0E;。天竺之物。紙類也。有",
    "X15n0299_007:0096b03": "價直無量者。此土無之。貯囊帶身。書於宅中。一切",
    "X15n0299_007:0096b04": "諸毒。所不能害者。顯此&#x546A;心功德不可思議也。",
    "X15n0299_007:0096b05": "[0096b05] 阿難我今為汝更說此&#x546A;(至)成就眾生出世間智。",
    "X15n0299_007:0096b06": "[0096b06] 冠註 此總標二義。以明&#x546A;心不思議妙用也。謂",
    "X15n0299_007:0096b07": "此&#x546A;心。在世能護生。出世能助道。所謂救世悉安",
    "X15n0299_007:0096b08": "寧。出世獲常住也。",
    "X15n0299_007:0096b09": "[0096b09] 若我滅後末世眾生(至)皆領深恩常加守護。",
    "X15n0299_007:0096b10": "[0096b10] 冠註 此正明救護世間得大無畏也。誦持眾生。",
    "X15n0299_007:0096b11": "火不能燒。水不能溺。大毒小毒所不能害者。謂得",
    "X15n0299_007:0096b12": "此&#x546A;心。則境空心寂。智起惑滅。逢諸惡境。應念感",
    "X15n0299_007:0096b13": "化。故不能害也。世間惡&#x546A;皆不能著者。謂正能摧",
    "X15n0299_007:0096b14": "邪。如文殊密持。即能破登伽邪&#x546A;。是也。心得正受",
    "X15n0299_007:0096b15": "者。謂因&#x546A;力而得三昧也。既成正受。則一切不受",
    "X15n0299_007:0096b16": "故。雖有&#x7FA3;邪。如火燒空。毫無虧損。然以三昧力。銷",
    "X15n0299_007:0096b17": "除群毒。如靈丹一粒。鐵石成金。故曰入此人口成",
    "X15n0299_007:0096b18": "甘露味。一切毒物不能起惡者。謂因此&#x546A;心。而證",
    "X15n0299_007:0096b19": "慈心三昧。故一切磣毒。皆被慈風扇化。不獨不能",
    "X15n0299_007:0096b20": "侵害。更加守護。不獨不為災禍。反降禎祥也。",
    "X15n0299_007:0096b21": "[0096b21] 阿難當知是&#x546A;常有(至)周&#x5FA7;了知得無疑惑。",
    "X15n0299_007:0096b22": "[0096b22] 冠註 此正明成就眾生出世間智也。金剛隨侍",
    "X15n0299_007:0096b23": "者。謂此&#x546A;心。是諸佛所傳。無上頂法。而金剛菩薩。",
    "X15n0299_007:0096b24": "乘願護法故。晝夜隨侍也。以散亂心持&#x546A;。亦常隨",
    "X15n0299_007:0096c01": "從者。謂此行人。雖未決定住三摩地。而但常持&#x546A;",
    "X15n0299_007:0096c02": "故。亦隨從。既曰心憶口持。而稱善男子。定非放逸",
    "X15n0299_007:0096c03": "穢惡者。決定菩提心者。言是常住三摩地中。而又",
    "X15n0299_007:0096c04": "持&#x546A;。希求速得圓滿菩提者。故此菩薩。不惟常隨",
    "X15n0299_007:0096c05": "守護。更於冥冥中。以神力加助。令彼速發神識。而",
    "X15n0299_007:0096c06": "得開悟。至於河沙劫外。一切妙理。皆能周&#x5FA7;了知。",
    "X15n0299_007:0096c07": "而入無疑惑也。",
    "X15n0299_007:0096c08": "[0096c08] 從第一劫乃至後身(至)貧窮下賤不可樂處。",
    "X15n0299_007:0096c09": "[0096c09] 冠註 此明持&#x546A;心。永離惡趣。不生下賤也。第一",
    "X15n0299_007:0096c10": "劫。指初發菩提心時。後身。指最後成佛時。以見修",
    "X15n0299_007:0096c11": "行永離妨患也。對本曰讀。背念曰誦。圖印曰寫。密",
    "X15n0299_007:0096c12": "佩曰藏。貧則困苦。賤則役苦。皆妨道業者。離不可",
    "X15n0299_007:0096c13": "樂處。定生可樂處也。此&#x546A;心。是最上乘白淨法。由",
    "X15n0299_007:0096c14": "持勝淨法故。感勝淨報也。",
    "X15n0299_007:0096c15": "[0096c15] 此諸眾生縱其自身(至)不持齋戒自成齋戒。",
    "X15n0299_007:0096c16": "[0096c16] 冠註 此明持&#x546A;現獲功德也。如來功德悉與此",
    "X15n0299_007:0096c17": "人者。謂此&#x546A;心。是諸佛秘藏。凡功德法財。具足其",
    "X15n0299_007:0096c18": "中。專持久之。自然發現。諸佛同生一處者。謂此&#x546A;",
    "X15n0299_007:0096c19": "心。元從無為心佛中流出。持之既久。則即心即佛。",
    "X15n0299_007:0096c20": "所謂朝朝同佛起。夜夜抱佛眠。如惡叉聚永無分",
    "X15n0299_007:0096c21": "散者。謂持此&#x546A;心。則三無漏業所熏成佛種子。永",
    "X15n0299_007:0096c22": "無散失也。破戒之人戒根清淨者。謂能轉染成淨",
    "X15n0299_007:0096c23": "故。未戒得戒者。謂能成戒根。未進得進者。謂能從",
    "X15n0299_007:0096c24": "戒生定。無慧得慧者。謂能自定發慧。不清淨得清",
    "X15n0299_007:0097a01": "淨不齋戒成齋戒者。謂人有宿障。屢欲清淨齋戒。",
    "X15n0299_007:0097a02": "而不得。持此&#x546A;心。則宿障自銷。決定成就也。",
    "X15n0299_007:0097a03": "[0097a03] 阿難是善男子持此&#x546A;時(至)悉皆滅除更無毫髮。",
    "X15n0299_007:0097a04": "[0097a04] 冠註 此明持&#x546A;能滅現在染業也。犯戒于未受",
    "X15n0299_007:0097a05": "時者。指未受戒持&#x546A;時也。持&#x546A;。謂心憶此&#x546A;。如手",
    "X15n0299_007:0097a06": "持物。不可放捨也。一時銷滅者。謂犯罪于未持&#x546A;",
    "X15n0299_007:0097a07": "之先。銷罪于既持&#x546A;之後也。縱經飲酒噉辛不將",
    "X15n0299_007:0097a08": "為過者。亦指未持&#x546A;前經過之事。既持&#x546A;後。悉皆",
    "X15n0299_007:0097a09": "銷釋。非持&#x546A;之後。縱恣無度也。猶云曾經有此事。",
    "X15n0299_007:0097a10": "于今無之。自當寬宥也。著破弊衣與著新淨衣等。",
    "X15n0299_007:0097a11": "不入壇與入壇等者。謂一心持&#x546A;。凡所皆忘。則是",
    "X15n0299_007:0097a12": "身皆為清淨法身。地皆為寂滅場地。何淨穢之有",
    "X15n0299_007:0097a13": "哉。舊說。比丘四棄。即殺盜淫妄四根本罪。梵語波",
    "X15n0299_007:0097a14": "羅夷。此云棄。謂犯此四者。永棄佛法海外。猶若死",
    "X15n0299_007:0097a15": "屍大海不受故。比丘尼。復加四棄。曰觸八覆隨。即",
    "X15n0299_007:0097a16": "第五不得與染心男相觸。第六不得與染心男。捉",
    "X15n0299_007:0097a17": "手。捉衣。入屏處。屏處共立。共語。共行。身相倚。相期",
    "X15n0299_007:0097a18": "等八事。第七不得覆他重罪。第八不得隨舉大僧。",
    "X15n0299_007:0097a19": "共給衣食。即為僧所舉。未作共住法者。不得隨彼。",
    "X15n0299_007:0097a20": "通上四棄。故名八棄。僧所舉者。即舉訐之義。意謂。",
    "X15n0299_007:0097a21": "曾經有如此重罪。若能悔過誦此&#x546A;。罪業如聚沙。",
    "X15n0299_007:0097a22": "&#x546A;力如猛風。一掃無餘。有何難哉。",
    "X15n0299_007:0097a23": "[0097a23] 阿難若有眾生(至)不久皆得悟無生忍。",
    "X15n0299_007:0097a24": "[0097a24] 冠註 此明持&#x546A;能滅過去染業也。無量劫來未",
    "X15n0299_007:0097b01": "及懺悔者。顯宿障深厚也。若能讀誦書寫。乃至安",
    "X15n0299_007:0097b02": "住園&#x8218;。如是積業。猶湯銷雪者。顯此神&#x546A;妙用不",
    "X15n0299_007:0097b03": "可思議。所謂千年暗室。一燈能破也。不久皆得悟",
    "X15n0299_007:0097b04": "無生忍者。謂豈獨能銷過去染業。兼且能證現前",
    "X15n0299_007:0097b05": "聖果也。證此。則罪福性空。聖凡平等。離諸苦厄。得",
    "X15n0299_007:0097b06": "無障礙矣。",
    "X15n0299_007:0097b07": "[0097b07] 復次阿難若有女人(至)邊地下賤何況雜形。",
    "X15n0299_007:0097b08": "[0097b08] 冠註 此明所求皆遂也。至心憶念者。謂心無夾",
    "X15n0299_007:0097b09": "雜。工無間歇也。便生福德智慧男女者。顯此&#x546A;心。",
    "X15n0299_007:0097b10": "具福德二根。故生時所求如願也。命終之後亦得",
    "X15n0299_007:0097b11": "隨願往生者。顯此&#x546A;心。若如意寶珠。隨意滿足。無",
    "X15n0299_007:0097b12": "所禁匱也。不生下賤何況雜形者。顯此&#x546A;心。是貴",
    "X15n0299_007:0097b13": "重無比之法故。隨因感果。在處居尊也。",
    "X15n0299_007:0097b14": "[0097b14] 阿難若諸國土州縣聚落(至)五穀豐殷兆庶安樂。",
    "X15n0299_007:0097b15": "[0097b15] 冠註 此明國土康寧歲豐民樂也。飢荒疫癘刀",
    "X15n0299_007:0097b16": "兵者。三&#x707E;也。賊難一切者。謂餘殃害。皆在其中矣。",
    "X15n0299_007:0097b17": "支提。此云可供養處。即淨剎之通稱也。脫闍。此云",
    "X15n0299_007:0097b18": "幢。奉迎斯&#x546A;禮拜恭敬一心供養者。謂必至誠至",
    "X15n0299_007:0097b19": "敬。心一無二。始獲其&#x9A10;也。佩身安宅&#x707E;厄悉滅者。",
    "X15n0299_007:0097b20": "謂以正摧邪。如湯銷&#x6C37;也。在處有&#x546A;天龍歡喜以",
    "X15n0299_007:0097b21": "至兆庶安樂者。顯此&#x546A;心。具四無量心故。天龍八",
    "X15n0299_007:0097b22": "部。一聞此&#x546A;。皆生歡喜。而令雨晹時若。庶民樂業",
    "X15n0299_007:0097b23": "也。然眾等一心久而敬之。方獲靈&#x9A10;。舊說。若&#x546A;雖",
    "X15n0299_007:0097b24": "&#x5FA7;有。束之高閣。曾未敬禮。或更置于猥褻之處。塵",
    "X15n0299_007:0097c01": "穢不堪。而責&#x546A;無&#x9A10;者。亦惑之甚也。",
    "X15n0299_007:0097c02": "[0097c02] 亦復能鎮一切惡星(至)諸惡&#x707E;祥永不能入。",
    "X15n0299_007:0097c03": "[0097c03] 冠註 此明轉凶為吉也。變怪災障等。皆宿生妄",
    "X15n0299_007:0097c04": "業所感。此&#x546A;心。能消宿障。故不起也。人無橫夭杻",
    "X15n0299_007:0097c05": "械枷&#x93BB;不著其身者。謂此&#x546A;心。順真常性中流出。",
    "X15n0299_007:0097c06": "亦能解黏去縛故也。常無惡夢者。良由晝不見惡",
    "X15n0299_007:0097c07": "境故。夢中所現。皆善境界也。舊說。惡星有八萬四",
    "X15n0299_007:0097c08": "千者。皆由眾生八萬四千煩惱所感。二十八者。四",
    "X15n0299_007:0097c09": "方各七。即二十八宿也。八大惡星。即五行之經。及",
    "X15n0299_007:0097c10": "羅計孛也。順則福應。逆則&#x707E;應。書云。惠&#x5EF8;言從逆",
    "X15n0299_007:0097c11": "凶。是也。能生&#x707E;異者。亦應其逆而已。如彗孛飛流。",
    "X15n0299_007:0097c12": "應同分妄見。非星之為也。有此&#x546A;地永不能入者。",
    "X15n0299_007:0097c13": "以&#x546A;力&#x53F6;乎百順。故惡變悉滅于天。&#x707E;祥不入其",
    "X15n0299_007:0097c14": "境也。&#x707E;祥者。吉凶之先兆也。",
    "X15n0299_007:0097c15": "[0097c15] 是故如來宣示此&#x546A;(至)十方如來便為妄語。",
    "X15n0299_007:0097c16": "[0097c16] 冠註 此結勸誦持也。保護入定遠離魔冤者。顯",
    "X15n0299_007:0097c17": "此&#x546A;心。能滅過去冤債也。汝及未來不生疑悔者。",
    "X15n0299_007:0097c18": "謂現未修行者。能依我壇規。守我戒律。所師不穢。",
    "X15n0299_007:0097c19": "于法不疑。于此四者。一無所犯。則現生取證。必無",
    "X15n0299_007:0097c20": "疑矣。身證心通者。舊說。據前所謂不出三義。一者",
    "X15n0299_007:0097c21": "證果。即端坐百日。有利根者。不起于座。得須陀洹",
    "X15n0299_007:0097c22": "也。二者發解。謂縱身心聖果未成。決定自知成佛",
    "X15n0299_007:0097c23": "不謬也。三者宿命。是人。應時心能記憶八萬四千",
    "X15n0299_007:0097c24": "恒河沙劫。周&#x5FA7;了知。得無疑惑矣。若果依教奉行。",
    "X15n0299_007:0098a01": "不得此益。則十方如來便為妄語。足見所說真實",
    "X15n0299_007:0098a02": "必不賺&#x609E;也。",
    "X15n0299_007:0098a03": "[0098a03] 說是語已會中無量(至)得成菩提永無魔事。",
    "X15n0299_007:0098a04": "[0098a04] 冠註 此明眾神護&#x546A;也。金剛。力士眾也。現其執",
    "X15n0299_007:0098a05": "金剛身。不同後之菩薩也。修菩提者。以修耳根圓",
    "X15n0299_007:0098a06": "通。持&#x546A;心為上。後皆倣此。爾時下。諸天眾也。審猶",
    "X15n0299_007:0098a07": "果也。一生如願者。謂令現在身證心通。若謂事事",
    "X15n0299_007:0098a08": "如願。亦可也。復有無量藥叉下。八部眾也。誓願常",
    "X15n0299_007:0098a09": "護。令修行者。速成大果也。復有無量日月下。天神",
    "X15n0299_007:0098a10": "眾也。師伯亦主宰統尊之稱。年歲巡官。即四直功",
    "X15n0299_007:0098a11": "曹之類。復有無量山神下。川神地祗眾也。山海神。",
    "X15n0299_007:0098a12": "川嶽主也。土地。地祗類也。水陸空行。舉三居以該",
    "X15n0299_007:0098a13": "多眾也。萬物精祗。如主樹木苗稼等神。以上皆有",
    "X15n0299_007:0098a14": "形之類。下該無形。風神王。即主風神也。無色界天。",
    "X15n0299_007:0098a15": "無業果色。皆無形類。同時稽首者。或仗佛威光。暫",
    "X15n0299_007:0098a16": "能現身也。保護行人永無魔事者。謂持此&#x546A;者。以",
    "X15n0299_007:0098a17": "受正法。凡諸百靈。自當守護。令其不畏魔冤。得成",
    "X15n0299_007:0098a18": "正覺也。",
    "X15n0299_007:0098a19": "[0098a19] 爾時八萬四千那由他(至)恒令此人所作如願。",
    "X15n0299_007:0098a20": "[0098a20] 冠註 此明菩薩護&#x546A;也。欲至如來究竟覺地。須",
    "X15n0299_007:0098a21": "假金剛觀智。斷除塵沙無明。方盡妙覺。然末世修",
    "X15n0299_007:0098a22": "行。邪外熾盛。縱有金剛觀智。亦能持&#x546A;。若無菩薩",
    "X15n0299_007:0098a23": "冥熏加被。亦不能入楞嚴大定成正修行故。金剛",
    "X15n0299_007:0098a24": "藏王菩薩。常隨此&#x546A;。救護末世修行者。此亦菩薩。",
    "X15n0299_007:0098b01": "帶果行因。以酬護生本願故也。定心散心常隨侍",
    "X15n0299_007:0098b02": "衛者。正是菩薩深慈大悲。而持&#x546A;修行者。亦當自",
    "X15n0299_007:0098b03": "護淨戒。如惜明珠。庶無仰愧于菩薩。可也。大自在",
    "X15n0299_007:0098b04": "天。即色界魔天也。求其方便終不可得者。謂縱近",
    "X15n0299_007:0098b05": "其傍。無鏬隙可入也。除彼發心樂修禪者。謂諸小",
    "X15n0299_007:0098b06": "鬼神。心慕禪定&#x546A;力。亦能衛護行人。故得於如來",
    "X15n0299_007:0098b07": "前。親近修定持&#x546A;者。以寶杵碎首者。此大權菩薩。",
    "X15n0299_007:0098b08": "以慈心護法。正令摧邪。若涅槃殺闡提。仙預誅淨",
    "X15n0299_007:0098b09": "行。皆由住無緣慈。得一子地。乃能如是也。恒令此",
    "X15n0299_007:0098b10": "人所作如願者。謂無願不從也。已上修道分。有正",
    "X15n0299_007:0098b11": "有助。若自耳根證入圓通為正修。若結壇持&#x546A;為",
    "X15n0299_007:0098b12": "助修。或兼不兼。隨根利鈍耳。修道分竟。下明證道",
    "X15n0299_007:0098b13": "分。雖圓修圓證。亦有位次。若位次不明。則淺深失",
    "X15n0299_007:0098b14": "準。未免妄竊佛果。&#x8657;標聖位。故須問明。使無紊亂",
    "X15n0299_007:0098b15": "也。",
    "X15n0299_007:0098b16": "[0098b16] 阿難即從座起頂禮佛足(至)佇佛慈音瞪瞢瞻仰。",
    "X15n0299_007:0098b17": "[0098b17] 四十四心者。謂十信十住十行十迴向。及煖頂忍",
    "X15n0299_007:0098b18": "世四加行。漸次。即三漸次也。修行名目。始自乾慧",
    "X15n0299_007:0098b19": "地。終至四加行也。地即十地也。阿難此請有二義。",
    "X15n0299_007:0098b20": "一者既知行門必有位次。如得門入室。須知堂奧",
    "X15n0299_007:0098b21": "淺深也。二者初聞佛說心言直故。如是乃至始終",
    "X15n0299_007:0098b22": "地位中間永無諸委曲相。到此解行圓融。則心言",
    "X15n0299_007:0098b23": "直矣。地位無曲其相云何。故遂請之。",
    "X15n0299_007:0098b24": "[0098b24] 冠註 此請證果位次也。欲問位次。先謝教誨曰。",
    "X15n0299_007:0098c01": "我等愚鈍。實難明理。亦難斷惑。況好多聞強記故。",
    "X15n0299_007:0098c02": "于諸漏種習。未求出離。今蒙世尊深慈教誨。得悟",
    "X15n0299_007:0098c03": "耳根為正熏修。持&#x546A;為助道因。則知修證無惑。故",
    "X15n0299_007:0098c04": "得身心快然饒益矣。然雖得正助二門。堪為修證。",
    "X15n0299_007:0098c05": "望佛菩提。及大涅槃。尚在遙遠。于其中間。所有艱",
    "X15n0299_007:0098c06": "險。所經階級。又不可不知。我等縱能如是。而修佛",
    "X15n0299_007:0098c07": "楞嚴大定。而證佛無餘涅槃。未到涅槃以前。作何",
    "X15n0299_007:0098c08": "功行。名為乾慧地。又以何功行。名為四十四心。若",
    "X15n0299_007:0098c09": "自原始要終。而論發覺初心。至何漸次而後。方得",
    "X15n0299_007:0098c10": "乾慧地。及與四十四心之修行名目。既歷四十四",
    "X15n0299_007:0098c11": "心。又至何所名入地中。既入地中。更做何等工夫。",
    "X15n0299_007:0098c12": "得名為等覺菩薩也。",
    "X15n0299_007:0098c13": "[0098c13] 爾時世尊讚阿難言(至)合掌刳心默然受教。",
    "X15n0299_007:0098c14": "[0098c14] 冠註 此讚嘆許說也。世尊讚美阿難。不惟為一",
    "X15n0299_007:0098c15": "身一世。乃能普為現前大眾。及末世諸眾生。凡修",
    "X15n0299_007:0098c16": "楞嚴大定。求大乘法者。始自凡夫三漸次。終至妙",
    "X15n0299_007:0098c17": "覺。而中間經歷五十五位。然後得歸涅槃。逐一問",
    "X15n0299_007:0098c18": "明。欲我預為懸遠。指示無上了義正修行路。而使",
    "X15n0299_007:0098c19": "現前當來諸修行者。從始至終。直超妙覺果海。更",
    "X15n0299_007:0098c20": "無委曲諸相。其問不亦善乎。刳者。刮剔也。謂&#x8657;浮",
    "X15n0299_007:0098c21": "其心。絕無疑滯及與辯難。惟默然承受而已。懸者。",
    "X15n0299_007:0098c22": "遠也。先也。非謂途遠。特世遠也。",
    "X15n0299_007:0098c23": "[0098c23] 佛言阿難當知妙性圓明(至)斯則如來真三摩地。",
    "X15n0299_007:0098c24": "[0098c24] 菩提。即正智。涅槃。即真理。此下十二類生。總明生",
    "X15n0299_007:0099a01": "滅名妄一句意。亦廣明前三種相續。此以眾生顛",
    "X15n0299_007:0099a02": "倒。攝前業果也。",
    "X15n0299_007:0099a03": "[0099a03] 冠註 此明真如妙性。元離世出世之名相也。妙",
    "X15n0299_007:0099a04": "性者。真如實體也。圓明者。&#x5FA7;照妙用也。名相者。五",
    "X15n0299_007:0099a05": "十七位菩提路也。意謂。汝問從何漸次。乃至等覺",
    "X15n0299_007:0099a06": "者。總屬名相。而妙性圓明中。元無此名相。雖有菩",
    "X15n0299_007:0099a07": "提涅槃之名。特對世界眾生而立耳。且實際理中。",
    "X15n0299_007:0099a08": "本來無有世界眾生。何復有此菩提涅槃耶。&#x76D6;以",
    "X15n0299_007:0099a09": "真性妙明。能為染淨依故。由初念不覺。依真起妄。",
    "X15n0299_007:0099a10": "而成無明。遂有世界眾生。忽然生起。既有生即有",
    "X15n0299_007:0099a11": "滅。所以有生滅。故而稱之為妄。則有二種顛倒。乃",
    "X15n0299_007:0099a12": "至十二類生。此依染緣。而立眾生世界之名相也。",
    "X15n0299_007:0099a13": "既然成妄。復立真以遣妄。所以由妄滅故。而稱之",
    "X15n0299_007:0099a14": "為真。則有三漸次。乃至五十五位菩提路。此依淨",
    "X15n0299_007:0099a15": "緣。而立菩提涅槃之名相也。是則稱如來為得無",
    "X15n0299_007:0099a16": "上正智。而證大涅槃者。特轉煩惱依菩提故。滅世",
    "X15n0299_007:0099a17": "界顛倒。轉生死依涅槃故。滅眾生顛倒。但轉用不",
    "X15n0299_007:0099a18": "轉體。轉名相不轉真性。以生死涅槃。皆如來藏中",
    "X15n0299_007:0099a19": "之影像故也。下直示曰。汝今欲修五十五位真正",
    "X15n0299_007:0099a20": "禪定。直至如來無餘涅槃。須當識此二顛倒因。亦",
    "X15n0299_007:0099a21": "知菩提涅槃。即在二顛倒中求。以此顛倒不生。即",
    "X15n0299_007:0099a22": "為二轉依號。斯則如來真三摩地。所謂狂性自歇。",
    "X15n0299_007:0099a23": "歇即菩提也。",
    "X15n0299_007:0099a24": "[0099a24] 阿難云何名為眾生顛倒(至)由是故有眾生顛倒。",
    "X15n0299_007:0099b01": "[0099b01] 將欲復真等。暗指阿難所問五十七位菩提路。意",
    "X15n0299_007:0099b02": "謂一念未起前。將誰立真。真且尚無。而況妄者乎。",
    "X15n0299_007:0099b03": "舉生住。略異滅。舉心法。略身受。乃互相影略耳。",
    "X15n0299_007:0099b04": "[0099b04] 冠註 此明眾生顛倒也。云何下。徵問詞。由性明",
    "X15n0299_007:0099b05": "心性明圓故者。性。即真體。心。即妙用。明圓。即具足",
    "X15n0299_007:0099b06": "義。良由真體妙用中。本來具足生滅與不生滅性",
    "X15n0299_007:0099b07": "故。若以淨業熏。則漸成真種。以染業熏。則漸成妄",
    "X15n0299_007:0099b08": "種。其妄惟何。因一念能明。便成無明。依無明而成",
    "X15n0299_007:0099b09": "業識。故曰因明發性。由業識。而生見相二性。故曰",
    "X15n0299_007:0099b10": "性妄見生。既有見相二分。則根身器界。頓然俱現。",
    "X15n0299_007:0099b11": "故曰從畢竟無相之真。而成究竟有相之妄。遂以",
    "X15n0299_007:0099b12": "眾生為能有。世界為所有。然就眾生推之。曾無能",
    "X15n0299_007:0099b13": "有之因。就世界推之。亦無所有之因。雖眾生為能",
    "X15n0299_007:0099b14": "住。元無能住之相。世界為所住。亦無所住之相。以",
    "X15n0299_007:0099b15": "此推究。了無根本。然妄雖無本。依真而立。故曰本。",
    "X15n0299_007:0099b16": "此無能無所之中。而妄自建立其所住世界。及能",
    "X15n0299_007:0099b17": "住眾生者。止因最初一念妄動。迷己本性圓明之",
    "X15n0299_007:0099b18": "真體。而便生&#x8657;妄。此&#x8657;妄性。元非實體。亦無依止",
    "X15n0299_007:0099b19": "之處。既無體無依。真妄兩忘。更將誰復即此欲真。",
    "X15n0299_007:0099b20": "一念已非初念未起之真正真如性矣。況于非真",
    "X15n0299_007:0099b21": "性上。更生求復之心耶。此于無可欲慮而強欲之。",
    "X15n0299_007:0099b22": "于無可復處而強復之。故圓明本體。愈復愈遠。反",
    "X15n0299_007:0099b23": "使真性乖違。宛成&#x8657;妄之非相矣。夫非相者。不出",
    "X15n0299_007:0099b24": "生住異滅。身受心法而已。然此亦以非生計生。非",
    "X15n0299_007:0099c01": "住計住。執非心為心。執非法為法。其生住異滅。乃",
    "X15n0299_007:0099c02": "微細遷流。屬第七識。身受心法。乃我法二執。屬前",
    "X15n0299_007:0099c03": "六識。由此妄識展轉發生。遂有因果相續不斷。然",
    "X15n0299_007:0099c04": "究其本根。不過由染淨種子。發生力勝。故能發明。",
    "X15n0299_007:0099c05": "各各現行。種現熏持。則成業苦。既有業苦。則有感",
    "X15n0299_007:0099c06": "招。既有感招。則相生相滅。輪迴不息。由是非相執",
    "X15n0299_007:0099c07": "相故有眾生。稱為顛倒也。",
    "X15n0299_007:0099c08": "[0099c08] 阿難云何名為世界顛倒(至)變化眾生成十二類。",
    "X15n0299_007:0099c09": "[0099c09] 冠註 此明世界顛倒也。云何下。徵問詞。上文雖",
    "X15n0299_007:0099c10": "明眾生。亦兼世界。此下。雖明世界。亦兼眾生。足見",
    "X15n0299_007:0099c11": "根身器界。俱從妄念生起。本不相離也。此處當領",
    "X15n0299_007:0099c12": "上總標文。來方接貫。但譯者略其文耳。猶云世界",
    "X15n0299_007:0099c13": "顛倒者。亦由性明心性明圓故。因明發性。性妄見",
    "X15n0299_007:0099c14": "生。從畢竟無。成究竟有。如是。則既有能有之眾生。",
    "X15n0299_007:0099c15": "亦有所有之世界。是故上下四方。分段妄生。此界",
    "X15n0299_007:0099c16": "之名。所由立也。然就眾生推之。元無能有之因。就",
    "X15n0299_007:0099c17": "世界推之。亦無所有之因。且無能住之相。亦無所",
    "X15n0299_007:0099c18": "住之相。而所謂能所者。總一&#x8657;妄耳。是故以妄承",
    "X15n0299_007:0099c19": "妄。念念遷流。不能常住。因此三世相續。而成此世",
    "X15n0299_007:0099c20": "之名所由立也。由此三世四方。和合相涉。宛轉十",
    "X15n0299_007:0099c21": "二。世界既成十二。則諸眾生織妄相成。明理不越。",
    "X15n0299_007:0099c22": "根塵判隔。亦成十二。故隨依正應數變化。而成十",
    "X15n0299_007:0099c23": "二類生也。分段。即界限也。",
    "X15n0299_007:0099c24": "[0099c24] 是故世界因動有聲(至)若非有想若非無想。",
    "X15n0299_007:0100a01": "[0100a01] 冠註 此總明身界交涉。織妄相成。故有十二類",
    "X15n0299_007:0100a02": "生也。意謂。既有身界相涉。則于一念妄動時。而內",
    "X15n0299_007:0100a03": "根外塵。頓然俱現。曾無前後。但此方耳根偏利。聲",
    "X15n0299_007:0100a04": "能通垣。故以聲居六塵之首。而曰因動有聲。因有",
    "X15n0299_007:0100a05": "聲故。必有色在。因有色故。必有香氣。因有香故。必",
    "X15n0299_007:0100a06": "可&#x9F45;而成觸。因有觸故。必知其味。因有味故。必知",
    "X15n0299_007:0100a07": "其為何法。既有六塵境風。鼓動心海。則六種根識。",
    "X15n0299_007:0100a08": "紛然亂起。亦如塵相隨動其一。則餘五者一時俱",
    "X15n0299_007:0100a09": "起。故隨所起之惑。便成業性。&#x76D6;由一念妄動。而成",
    "X15n0299_007:0100a10": "十二種區分類別。從此輪轉。無有停息。是故。世間",
    "X15n0299_007:0100a11": "六根六塵。隨舉一法。則十二法。一時俱現。而根塵",
    "X15n0299_007:0100a12": "窮十二變。為一周旋往復。以根塵造業。既具十二。",
    "X15n0299_007:0100a13": "乘此業力。輪轉諸趣。顛倒生相。于世界中。亦成十",
    "X15n0299_007:0100a14": "二類生。所謂卵胎濕化。乃至若非有想。若非無想。",
    "X15n0299_007:0100a15": "夫此眾生。隨舉一類。則十二類一時俱現。亦窮十",
    "X15n0299_007:0100a16": "二變。為一旋復。後文自見。此總明。下分釋。",
    "X15n0299_007:0100a17": "[0100a17] 阿難由因世界&#x8657;妄輪迴(至)魚鳥龜蛇其類充塞。",
    "X15n0299_007:0100a18": "[0100a18] 冠註 此明卵生因果之相也。依&#x6BBB;而生曰卵生。",
    "X15n0299_007:0100a19": "由因下。明造因。如是下。明感果。卵惟想生。&#x8657;妄。即",
    "X15n0299_007:0100a20": "想也。想體輕舉。由迷真妄動。而輪迴生死。顛倒真",
    "X15n0299_007:0100a21": "性。故曰動顛倒。卵以氣交。名和合氣成。想多升沉",
    "X15n0299_007:0100a22": "不定。名飛沉亂想。十二類生。各言八萬四千者。悉",
    "X15n0299_007:0100a23": "由八萬四千煩惱感變故。羯邏藍。此云凝滑。入胎",
    "X15n0299_007:0100a24": "初位。胎卵未分之相也。魚鳥龜蛇。皆隨飛沉亂想",
    "X15n0299_007:0100b01": "所感之果也。",
    "X15n0299_007:0100b02": "[0100b02] 由因世界雜染輪迴(至)人畜龍僊其類充塞。",
    "X15n0299_007:0100b03": "[0100b03] 冠註 此明胎生因果之狀也。含藏而出曰胎生。",
    "X15n0299_007:0100b04": "由因下。明造因。如是下。明感果。後文倣此。胎因情",
    "X15n0299_007:0100b05": "有。由情塵雜染淨性。而輪迴生死。故曰雜染輪迴。",
    "X15n0299_007:0100b06": "情生于愛。故曰欲顛倒。胎。以貪愛交遘而成。故曰",
    "X15n0299_007:0100b07": "和合滋成。八萬四千。應煩惱數也。情愛亦有邪正",
    "X15n0299_007:0100b08": "不同。如云正淫邪淫。故曰橫&#x7AEA;亂想。遏蒲曇。此云",
    "X15n0299_007:0100b09": "皰。即胎卵漸分之相也。人天本&#x7AEA;。龍畜本橫。皆隨",
    "X15n0299_007:0100b10": "橫&#x7AEA;亂想所感之果也。",
    "X15n0299_007:0100b11": "[0100b11] 由因世界執著輪迴(至)含蠢蠕動其類充塞。",
    "X15n0299_007:0100b12": "[0100b12] 冠註 此明濕生因果之相也。假潤而生曰濕生。",
    "X15n0299_007:0100b13": "濕以合感。合則執著。由執著不捨。而輪迴生死故",
    "X15n0299_007:0100b14": "也。合由愛心觸境。趣附時勢。顛倒真性。濕藉陽生。",
    "X15n0299_007:0100b15": "故曰和合煖成。趨附無定。故曰翻覆亂想。蔽尸。此",
    "X15n0299_007:0100b16": "云軟肉。即濕生初相也。既不入胎。故無前二位矣。",
    "X15n0299_007:0100b17": "含蠢蠕動。皆隨翻覆亂想所感之果也。",
    "X15n0299_007:0100b18": "[0100b18] 由因世界變易輪迴(至)轉蛻飛行其類充塞。",
    "X15n0299_007:0100b19": "[0100b19] 舊說化生染處。名和合觸成。經云地獄及諸天。一",
    "X15n0299_007:0100b20": "一皆化生。轉托業化。即宜收盡。以天染處地獄聞",
    "X15n0299_007:0100b21": "腥故也。但速疾無難而已。是皆轉托業化。非無而",
    "X15n0299_007:0100b22": "忽有。意生妙化也。",
    "X15n0299_007:0100b23": "[0100b23] 冠註 此明化生因果之相也。無而忽有曰化生。",
    "X15n0299_007:0100b24": "變易者。變化改易。謂易此形。而化彼形故。輪迴諸",
    "X15n0299_007:0100c01": "趣。無有出期。且假彼托此。顛倒本性。故曰假顛倒。",
    "X15n0299_007:0100c02": "觸類而變。名和合觸成。厭故喜新。名新故亂想。羯",
    "X15n0299_007:0100c03": "南。此云硬肉。蛻即成質。故無軟相。自下皆稱羯南",
    "X15n0299_007:0100c04": "者。諸類通稱止此。若第五&#x9262;羅奢佉。云成形。則各",
    "X15n0299_007:0100c05": "隨狀貌。非通稱也。轉蛻飛行者。如蜣蜋化蟬。蛻行",
    "X15n0299_007:0100c06": "為飛。如雀化蛤。轉飛為行。斯皆新故亂想所感之",
    "X15n0299_007:0100c07": "果也。",
    "X15n0299_007:0100c08": "[0100c08] 由因世界留礙輪迴(至)休咎精明其類充塞。",
    "X15n0299_007:0100c09": "[0100c09] 冠註 此明有色因果之相也。留礙輪迴者。由彼",
    "X15n0299_007:0100c10": "固執不移。而墮生死也。障顛倒者。由彼背自本明。",
    "X15n0299_007:0100c11": "反事日月水火。以求光明。是則求明反障。故名障",
    "X15n0299_007:0100c12": "顛倒。和合著成者。由彼精明顯著。而與日月等和",
    "X15n0299_007:0100c13": "合。以成色相也。精耀亂想者。謂彼亂想。一切精明",
    "X15n0299_007:0100c14": "神物故也。有色羯南者。謂其想已結。成精耀故。但",
    "X15n0299_007:0100c15": "有色而已。休咎精明者。如日月星辰之類。吉者為",
    "X15n0299_007:0100c16": "休。凶者為咎。至于爝火蚌珠。皆此類。悉為精耀亂",
    "X15n0299_007:0100c17": "想所感之果也。",
    "X15n0299_007:0100c18": "[0100c18] 由因世界銷散輪迴(至)空散銷沉其類充塞。",
    "X15n0299_007:0100c19": "[0100c19] 舊說此之二類。前類。即無色界天。不止外道。亦兼",
    "X15n0299_007:0100c20": "凡夫聖人。聖即鈍根那含。惟無業果色。而有定果",
    "X15n0299_007:0100c21": "色也。更應別屬空散。謂散心即空。無色相也。後類。",
    "X15n0299_007:0100c22": "即主空神。方純外道。二色俱無。更應別屬銷沉。謂",
    "X15n0299_007:0100c23": "惡取空昧。銷磨沉沒也。",
    "X15n0299_007:0100c24": "[0100c24] 冠註 此明無色因果之相也。銷散輪迴者。謂彼",
    "X15n0299_007:0101a01": "厭有著無。滅身絕智。而墮生死也。惑顛倒者。迷有",
    "X15n0299_007:0101a02": "漏身。起無為解。和合暗成者。彼既厭有歸無。則與",
    "X15n0299_007:0101a03": "頑空和合。而成暗昧矣。陰隱亂想者。彼欲銷形體。",
    "X15n0299_007:0101a04": "附識陰隱。無色羯南者。即無色界外道之類。但有",
    "X15n0299_007:0101a05": "想無色。不成業體故也。空散銷沉者。謂彼身心散",
    "X15n0299_007:0101a06": "入頑空。而深沉汩沒。皆陰隱亂想所感之果也。",
    "X15n0299_007:0101a07": "[0101a07] 由因世界罔象輪迴(至)神鬼精靈其類充塞。",
    "X15n0299_007:0101a08": "[0101a08] 冠註 此明有想因果之相也。罔象輪迴者。謂逐",
    "X15n0299_007:0101a09": "妄遺真。蹈跡附影。而墮生死也。影顛倒者。謂既失",
    "X15n0299_007:0101a10": "本真。和著影像。故名顛倒。和合憶成者。謂識無所",
    "X15n0299_007:0101a11": "託。唯依憶想和合成功。潛結亂想者。謂志慕靈通",
    "X15n0299_007:0101a12": "而憶想。于罔象中。潛結不散。有想羯南者。謂但有",
    "X15n0299_007:0101a13": "想相。而無實色也。神鬼精靈者。相不可見。而幽隱",
    "X15n0299_007:0101a14": "靈通。如天魔精&#x6060;等。皆為潛結亂想所感之果也。",
    "X15n0299_007:0101a15": "[0101a15] 由因世界愚鈍輪迴(至)土木金石其類充塞。",
    "X15n0299_007:0101a16": "[0101a16] 冠註 此明無想因果之相也。愚鈍輪迴者。謂不",
    "X15n0299_007:0101a17": "明理諦。冥然株守。而流落生死也。癡顛倒者。慧性",
    "X15n0299_007:0101a18": "不明。反以無情為至理也。和合頑成者。謂&#x7070;己知",
    "X15n0299_007:0101a19": "見。而與頑冥無識和合成功也。枯槁亂想者。謂凝",
    "X15n0299_007:0101a20": "心枯槁。固守愚頑也。無想羯南者。謂隳滅想心。但",
    "X15n0299_007:0101a21": "有形質也。精神化為土木金石者。如外道計無情",
    "X15n0299_007:0101a22": "有命。金石堅牢。沉思既久。心隨境變。附物成形。如",
    "X15n0299_007:0101a23": "華表生精。黃頭化石。皆枯槁亂想所感之果也。",
    "X15n0299_007:0101a24": "[0101a24] 由因世界相待輪迴(至)以蝦為目其類充塞。",
    "X15n0299_007:0101b01": "[0101b01] 冠註 此明非有色因果之相也。相待輪迴者。謂",
    "X15n0299_007:0101b02": "本非有色。待物成色。不能自用。待物成用。而互成",
    "X15n0299_007:0101b03": "流轉也。偽顛倒者。迷己天真。假托浮偽。故名顛倒。",
    "X15n0299_007:0101b04": "和合染成者。謂彼此異質。均借染緣。和合成功。因",
    "X15n0299_007:0101b05": "依亂想者。謂假托因依。遞為形勢。彼借此勢。此假",
    "X15n0299_007:0101b06": "彼力。資身養命。更互巧借也。非有色相等者。謂業",
    "X15n0299_007:0101b07": "果相循。不從自類受生。故曰本非有色。待物以成",
    "X15n0299_007:0101b08": "色也。水母等以蝦為目者。謂水母。及有情身中。八",
    "X15n0299_007:0101b09": "萬戶虫之類。皆因依亂想所感之果也。",
    "X15n0299_007:0101b10": "[0101b10] 由因世界相引輪迴(至)&#x546A;詛厭生其類充塞。",
    "X15n0299_007:0101b11": "[0101b11] 舊說有引蝦蟆以聲附卵者。有謂現見有&#x546A;樟柳",
    "X15n0299_007:0101b12": "木人。令其說報吉凶者。有謂推論因果。必是生生",
    "X15n0299_007:0101b13": "好為&#x546A;詛。害物傷生。因果相酬。等流相似。故受此",
    "X15n0299_007:0101b14": "生等者。備錄於此。智者辨之。",
    "X15n0299_007:0101b15": "[0101b15] 冠註 此明非無色因果之相也。相引輪迴者。謂",
    "X15n0299_007:0101b16": "被邪法牽引。而墮生死也。性顛倒者。謂彼不達自",
    "X15n0299_007:0101b17": "性&#x8657;靈。反習邪業。使性失正。故名顛倒。和合&#x546A;成",
    "X15n0299_007:0101b18": "者。謂將己神識。乘彼邪&#x546A;。彼此和合。而成功業。呼",
    "X15n0299_007:0101b19": "召亂想者。謂彼不循正理。妄隨呼召。即傳習符訣。",
    "X15n0299_007:0101b20": "驅召鬼神者也。非無色相無色等者。謂本非無色。",
    "X15n0299_007:0101b21": "循彼邪術。而想成無色也。&#x546A;詛厭生者。即世間不",
    "X15n0299_007:0101b22": "正鬼神。隨人驅使。原從邪術&#x546A;詛。精魅厭物。因而",
    "X15n0299_007:0101b23": "有生者。皆呼召亂想所感之果也。",
    "X15n0299_007:0101b24": "[0101b24] 由因世界合妄輪迴(至)異質相成其類充塞。",
    "X15n0299_007:0101c01": "[0101c01] 冠註 此明非有想因果之相也。合妄輪迴者。謂",
    "X15n0299_007:0101c02": "兩妄相合。同流生死也。罔顛倒者。謂背己天親。罔",
    "X15n0299_007:0101c03": "昧至理。故名顛倒。和合異成者。謂彼此異類。和合",
    "X15n0299_007:0101c04": "相成也。迴互亂想者。各迷生理均相迴互也。非有",
    "X15n0299_007:0101c05": "想相成想等者。以異質故。非有想相。以相成故有",
    "X15n0299_007:0101c06": "想。如彼蒲盧。本為桑蟲。非有蜂想。而蜂相既成。則",
    "X15n0299_007:0101c07": "有蜂想。此皆迴互亂想所感之果也。",
    "X15n0299_007:0101c08": "[0101c08] 由因世界怨害輪迴(至)是名眾生十二種類。",
    "X15n0299_007:0101c09": "[0101c09] 舊說。土梟破鏡。按史記孝武本記云。祠黃帝用一",
    "X15n0299_007:0101c10": "梟破鏡。孟康云。梟鳥名。食母。破鏡獸名。食父。黃帝",
    "X15n0299_007:0101c11": "欲絕其類。使百祠皆用之。破鏡如貙而虎眼。今云",
    "X15n0299_007:0101c12": "鳥者。恐譯人之誤。或鳥字。合是等字。後人妄改耳。",
    "X15n0299_007:0101c13": "是名下。結成類數也。",
    "X15n0299_007:0101c14": "[0101c14] 冠註 此明非無想因果之相也。怨害輪迴者。謂",
    "X15n0299_007:0101c15": "以冤害相酬。而沉淪生死。推其來由。原為懷冤圖",
    "X15n0299_007:0101c16": "報。俱生為害也。殺顛倒者。謂昧己深重恩愛。反殺",
    "X15n0299_007:0101c17": "傷父母。故為顛倒。和合怪成者。謂生理怪誕。棄絕",
    "X15n0299_007:0101c18": "倫義。是以怪因招感。和合相成也。食父母想者。謂",
    "X15n0299_007:0101c19": "彼忘其至恩至愛。而反惟作吞食之想也。非無想",
    "X15n0299_007:0101c20": "相無想等者。如梟附塊。非無鳥想。而土本無想也。",
    "X15n0299_007:0101c21": "是名下。結成類數也。"
}