{
    "X86n1597_002:0048a14": "No. 1597-2",
    "X86n1597_002:0048a15": "布袋和尚傳",
    "X86n1597_002:0048a17": "[0048a17] 明州奉化布袋和尚。不知何許人。自稱契此。未詳氏",
    "X86n1597_002:0048a18": "族。形裁腲(烏罪切)&#x812E;(奴罪切)。蹙額皤腹。出語無定。寢臥隨",
    "X86n1597_002:0048a19": "處。常以杖荷一袋囊并破席。凡供身之具。盡貯囊中。",
    "X86n1597_002:0048a20": "入廛肆聚落。見物則乞。或醯[醢-右+(乞-乙+口)]魚菹。纔接入口。分少",
    "X86n1597_002:0048a21": "許投囊中。時號長汀子。一日。有僧在師前行。師乃拊",
    "X86n1597_002:0048a22": "其背。僧回首。師曰。乞我一文錢。曰。道得即與汝一文。",
    "X86n1597_002:0048a23": "師放下布袋。叉手而立。白鹿和尚問。如何是布袋。師",
    "X86n1597_002:0048a24": "便放下布袋。曰。如何是布袋下事。師負之而去。先保",
    "X86n1597_002:0048b01": "福和尚問。如何是佛法大意。師放下布袋叉手。福曰。",
    "X86n1597_002:0048b02": "為祇如此。為更有向上事。師負之而去。師在街衢立。",
    "X86n1597_002:0048b03": "有僧問。和尚在這裏作甚麼。師曰。等箇人。曰。來也。來",
    "X86n1597_002:0048b04": "也。歸宗柔和尚別曰。歸去來。師曰。汝不是這箇人。曰。",
    "X86n1597_002:0048b05": "如何是這箇人。師曰。乞我一文錢。師有歌曰。祇箇心",
    "X86n1597_002:0048b06": "心心是佛。十方世界最靈物。縱橫妙用可憐生。一切",
    "X86n1597_002:0048b07": "不如心真實。騰騰自在無所為。閑閑究竟出家兒。若",
    "X86n1597_002:0048b08": "&#x89A9;目前真大道。不見纖毫也大奇。萬法何殊心何異。",
    "X86n1597_002:0048b09": "何勞更用尋經義。心王本自絕多知。智者祇明無學",
    "X86n1597_002:0048b10": "地。非聖非凡復若平。不彊分別聖情孤。無價心珠本",
    "X86n1597_002:0048b11": "圓淨。凡是異相妄空呼。人能弘道道分明。無量清高",
    "X86n1597_002:0048b12": "稱道情。&#x643A;錫若登故國路。莫愁請處不聞聲。又有偈",
    "X86n1597_002:0048b13": "曰。是非憎愛世偏多。子細思量奈我何。寬&#x5374;肚腸須",
    "X86n1597_002:0048b14": "忍辱。豁開心地任從他。若逢知己須依分。縱遇冤家",
    "X86n1597_002:0048b15": "也共和。若能了此心頭事。自然證得六波羅。我有一",
    "X86n1597_002:0048b16": "布袋。&#x8657;空無罣礙。展開&#x5FA7;十方。入時觀自在。吾有三",
    "X86n1597_002:0048b17": "寶堂。裏空無色相。不高亦不低。無遮亦無障。學者體",
    "X86n1597_002:0048b18": "不如。來者難得樣。智慧解安排。千中無一匠。四門四",
    "X86n1597_002:0048b19": "果生。十方盡供養。吾有一軀佛。世人皆不識。不塑亦",
    "X86n1597_002:0048b20": "不裝。不雕亦不刻。無一滴&#x7070;泥。無一點彩色。人畫畫",
    "X86n1597_002:0048b21": "不成。賊偷偷不得。體相本自然。清淨非拂拭。雖然是",
    "X86n1597_002:0048b22": "一軀。分身千百億。又有偈曰。一&#x9262;千家飯。孤身萬里",
    "X86n1597_002:0048b23": "遊。青目&#x89A9;人少。問路白雲頭。梁貞明三年丙子三月。",
    "X86n1597_002:0048b24": "師將示滅。於岳林寺東廊下端坐磐石。而說偈曰。彌",
    "X86n1597_002:0048c01": "勒真彌勒。分身千百億。時時示時人。時人自不識。偈",
    "X86n1597_002:0048c02": "畢安然而化。其後復現于他州。亦負布袋而行。四眾"
}