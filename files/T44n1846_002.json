{
    "T44n1846_002:0251b07": "大乘起信論義記卷中本",
    "T44n1846_002:0251b09": "京兆府魏國西寺沙門法藏撰",
    "T44n1846_002:0251b10": "[0251b10] ◎解釋分中有二初結前生後。",
    "T44n1846_002:0251b11": "[0251b11] 已說立義分次說解釋分 二正明解釋。釋",
    "T44n1846_002:0251b12": "文中有三。一標數。二列名。三辨相。",
    "T44n1846_002:0251b13": "[0251b13] 解釋有三種云何為三一者顯示正義 列",
    "T44n1846_002:0251b14": "名中。初顯示正義者。正釋所立大乘法義。",
    "T44n1846_002:0251b15": "[0251b15] 二者對治邪執 次正理既明。情惑斯遣。故",
    "T44n1846_002:0251b16": "有對治邪執。",
    "T44n1846_002:0251b17": "[0251b17] 三者分別發趣道相 邪執既亡。次辨趣正",
    "T44n1846_002:0251b18": "階降。故有分別發趣道相。○辨相中。釋上",
    "T44n1846_002:0251b19": "三名即為三段。初中有二。先總。後別。總者。",
    "T44n1846_002:0251b20": "釋上立義分中。眾生心攝一切等也。別者。",
    "T44n1846_002:0251b21": "釋上立義分中何以故下二門別義也。總中",
    "T44n1846_002:0251b22": "有三。初依法開門。二列其二門。三二門該",
    "T44n1846_002:0251b23": "攝。",
    "T44n1846_002:0251b24": "[0251b24] 顯示正義者依一心法有二種門云何為二一",
    "T44n1846_002:0251b25": "者心真如門二者心生滅門 初中言一心",
    "T44n1846_002:0251b26": "者。謂一如來藏心含於二義。一約體絕相",
    "T44n1846_002:0251b27": "義。即真如門也。謂非染非淨。非生非滅。不",
    "T44n1846_002:0251b28": "動不轉。平等一味。性無差別。眾生即涅槃。",
    "T44n1846_002:0251b29": "不待滅也。凡夫彌勒同一際也。二隨緣起滅",
    "T44n1846_002:0251c01": "義。即生滅門也。謂隨熏轉動成於染淨。染",
    "T44n1846_002:0251c02": "淨雖成。性恒不動。只由不動能成染淨。是",
    "T44n1846_002:0251c03": "故不動亦在動門。是故下文云識有二義",
    "T44n1846_002:0251c04": "中本覺是也。上文生滅門中自體是也。勝鬘",
    "T44n1846_002:0251c05": "中。不染而染。染而不染等者。此約生滅門",
    "T44n1846_002:0251c06": "說也。楞伽云。如來藏名阿賴耶識。而與無",
    "T44n1846_002:0251c07": "明七識共俱。如大海波。常不斷絕等。又云。",
    "T44n1846_002:0251c08": "如來藏者。為無始虛偽惡習所熏。名為識",
    "T44n1846_002:0251c09": "藏。又云。如來藏者。為善不善因受苦樂。與",
    "T44n1846_002:0251c10": "因俱若生若滅。猶如伎兒作諸伎樂等。廣",
    "T44n1846_002:0251c11": "如二部楞伽中說。此等並約生滅門說也。",
    "T44n1846_002:0251c12": "然此二門。舉體通融。際限不分。體相莫二。",
    "T44n1846_002:0251c13": "難以名目。故曰一心有二門等也○該攝",
    "T44n1846_002:0251c14": "中。初立次釋。",
    "T44n1846_002:0251c15": "[0251c15] 是二種門皆各總攝一切法 言各攝一切",
    "T44n1846_002:0251c16": "法者。上立義分中直云攝。今釋中云各攝",
    "T44n1846_002:0251c17": "者。以真如門是染淨通相。通相之外。無別",
    "T44n1846_002:0251c18": "染淨故。得總攝。如微塵是瓦器通相。通相",
    "T44n1846_002:0251c19": "之外無別瓦器瓦器皆為微塵所攝。真如門",
    "T44n1846_002:0251c20": "者。當知亦爾。準以可知。生滅門者。是染淨",
    "T44n1846_002:0251c21": "別相。別相之法。生滅所攝。又以此是真如",
    "T44n1846_002:0251c22": "與緣和合變作諸法。諸法既無異體。還攝",
    "T44n1846_002:0251c23": "真如門也。以瓦器收微塵等。以此二門齊",
    "T44n1846_002:0251c24": "攝不二故。得說為一心也。問二門既齊相",
    "T44n1846_002:0251c25": "攝者。何故上文真如門中。唯示大乘體。不",
    "T44n1846_002:0251c26": "顯於相用。生滅門中。具顯三耶。答真如是",
    "T44n1846_002:0251c27": "泯相顯實門。不壞相而即泯故。得攝於生",
    "T44n1846_002:0251c28": "滅。泯相而不存故。但示於體也。生滅是",
    "T44n1846_002:0251c29": "攬理成事門。不壞理而成事故。得攝於真",
    "T44n1846_002:0252a01": "如。成事而理不失故。具示於三大。問前",
    "T44n1846_002:0252a02": "既泯相相不存故。但示於體。亦可攬理",
    "T44n1846_002:0252a03": "理不存故。應但示相用。答不例也。何者。",
    "T44n1846_002:0252a04": "生滅起必賴於真故。攬理理不失。真如未",
    "T44n1846_002:0252a05": "必藉生滅故。泯相不存。泯相不存故。唯",
    "T44n1846_002:0252a06": "示於體。理不失故。具示於三。是故攝義是",
    "T44n1846_002:0252a07": "齊。示義別也○下徵責釋成。",
    "T44n1846_002:0252a08": "[0252a08] 此義云何 責云。若二門各別。不可相從。",
    "T44n1846_002:0252a09": "若本唯一心。未容影攝。",
    "T44n1846_002:0252a10": "[0252a10] 以是二門不相離故 答中言不相離者。以",
    "T44n1846_002:0252a11": "體相不相離故。如金與莊嚴具。若以金收",
    "T44n1846_002:0252a12": "具。具無所遺。以具攝金。金無不盡。良以",
    "T44n1846_002:0252a13": "二門一揆全體遍收。此義亦然。思之可見",
    "T44n1846_002:0252a14": "○第二別釋中有二。先別辨二門。顯動靜",
    "T44n1846_002:0252a15": "不一。後從生滅門入真如門下。明會相",
    "T44n1846_002:0252a16": "入實。顯動靜不異。前中釋二門即為二段。",
    "T44n1846_002:0252a17": "真如門中。初標。次釋。釋中二。初舉如體離",
    "T44n1846_002:0252a18": "言。以明觀智境。釋上立義分中真如義。二",
    "T44n1846_002:0252a19": "復次真如者下。依言辨德。以明生信境釋",
    "T44n1846_002:0252a20": "上立中真如相也。初中有二。一總舉法體。",
    "T44n1846_002:0252a21": "二問答釋疑。初文有二。初正顯如體。二以",
    "T44n1846_002:0252a22": "一切言說下會執釋名。前中有三。初就實",
    "T44n1846_002:0252a23": "略標。次一切法下。會妄顯真。三是故下。結",
    "T44n1846_002:0252a24": "真離妄。",
    "T44n1846_002:0252a25": "[0252a25] 心真如者即是一法界大總相法門體 初中",
    "T44n1846_002:0252a26": "一法界者。即無二真心為一法界。此非算",
    "T44n1846_002:0252a27": "數之一。謂如理虛融平等不二故。稱為一。",
    "T44n1846_002:0252a28": "又對下依言有二義故。今約體但云一也。",
    "T44n1846_002:0252a29": "依生聖法故云法界。中邊論云。法界者。聖",
    "T44n1846_002:0252b01": "法因為義故。是故說法界。聖法依此境生。",
    "T44n1846_002:0252b02": "此中因義。是界義故也。言大總相者。二門",
    "T44n1846_002:0252b03": "之中不取別相門。於中但取總相。然亦該",
    "T44n1846_002:0252b04": "收別盡。故云大也。此一法界。舉體全作生",
    "T44n1846_002:0252b05": "滅門。舉體全作真如門。為顯此義故云體",
    "T44n1846_002:0252b06": "也。軌生物解曰法。聖智通遊曰門。",
    "T44n1846_002:0252b07": "[0252b07] 所謂心性不生不滅 言心性不生滅者。釋",
    "T44n1846_002:0252b08": "上法體。謂隨妄不生。約治不滅。又修起不",
    "T44n1846_002:0252b09": "生。處染不滅。故攝論云。世間不破。出世間",
    "T44n1846_002:0252b10": "不盡故也○二會妄顯真中二句。",
    "T44n1846_002:0252b11": "[0252b11] 一切諸法唯依妄念而有差別若離心念則無",
    "T44n1846_002:0252b12": "一切境界之相 執者云。現見諸法差別遷",
    "T44n1846_002:0252b13": "流。云何乃言性無生滅。釋云。差別相者。是",
    "T44n1846_002:0252b14": "汝遍計妄情所作。本來無實。如依病眼妄",
    "T44n1846_002:0252b15": "見空華。故云皆依妄念而有差別。疑者又",
    "T44n1846_002:0252b16": "云。以何得知依妄念生。釋云。以諸聖人",
    "T44n1846_002:0252b17": "離妄念故。既無此境。即驗此境定從妄生。",
    "T44n1846_002:0252b18": "又若此境非妄所作定實有者。聖人不見。",
    "T44n1846_002:0252b19": "應是迷倒。凡夫既見。應是覺悟。如不見空",
    "T44n1846_002:0252b20": "華。應是病眼。返結準之。故云若離於念則",
    "T44n1846_002:0252b21": "無等也○三結中八句。",
    "T44n1846_002:0252b22": "[0252b22] 是故一切法從本已來離言說相離名字相離",
    "T44n1846_002:0252b23": "心緣相畢竟平等無有變異不可破壞唯是一",
    "T44n1846_002:0252b24": "心故名真如 是故者。是所執本空故。真心",
    "T44n1846_002:0252b25": "不動故。由此一切諸法皆即真如也。離言說",
    "T44n1846_002:0252b26": "相者。非在言說音聲中故。離名字者。非在",
    "T44n1846_002:0252b27": "文句詮表中故。此二句言語路絕。非聞慧",
    "T44n1846_002:0252b28": "境也。離心緣者。非意言分別故。心行處滅。",
    "T44n1846_002:0252b29": "非思慧境。上來離偽妄故名真。自下離異",
    "T44n1846_002:0252c01": "相故名如。又下三句。展轉相釋。離世間修",
    "T44n1846_002:0252c02": "慧境。唯正智與相應也。言畢竟平等者。雖",
    "T44n1846_002:0252c03": "遍通染淨。而性恒無二故也。所以得無二",
    "T44n1846_002:0252c04": "者。以在緣時始終不改故。云無有變異",
    "T44n1846_002:0252c05": "也。所以在有為中得不變異者。以不同",
    "T44n1846_002:0252c06": "有為可破壞故。此則在染不破。治道不壞",
    "T44n1846_002:0252c07": "也。唯是一心者。結歸法體。故名真如者。依",
    "T44n1846_002:0252c08": "義立名○第二會執釋名中有二。先釋後",
    "T44n1846_002:0252c09": "結。釋中有三。初正會治執。二言說極下約",
    "T44n1846_002:0252c10": "名釋疑。三此真如體下約相釋遣。",
    "T44n1846_002:0252c11": "[0252c11] 以一切言說假名無實但隨妄念不可得故言",
    "T44n1846_002:0252c12": "真如者亦無有相 初中言以一切言說假",
    "T44n1846_002:0252c13": "名無實者。明言教非實不可如言取也。",
    "T44n1846_002:0252c14": "但隨妄念等者。釋成無實所以也。恐諸凡",
    "T44n1846_002:0252c15": "愚聞上真如名。則謂論主自語相違。上文",
    "T44n1846_002:0252c16": "既云離名字相。何故復立此真如名。故今",
    "T44n1846_002:0252c17": "釋遣假名非實。不相違也。亦言無相者。",
    "T44n1846_002:0252c18": "遣於相也。良以名依相立。俱是遍計所緣",
    "T44n1846_002:0252c19": "故。楞伽云。相名常相隨而生諸妄想。故今雙",
    "T44n1846_002:0252c20": "遣也○二別約名中二句。初立名分齊。次立",
    "T44n1846_002:0252c21": "名之意。",
    "T44n1846_002:0252c22": "[0252c22] 謂言說之極因言遣言 初中疑云。既絕名",
    "T44n1846_002:0252c23": "相但假立客名者。何故不立餘名而唯云",
    "T44n1846_002:0252c24": "真如耶。釋云。真如者。是言說之極。謂此名",
    "T44n1846_002:0252c25": "之後。更無有名。則諸名之中。最後邊際。故",
    "T44n1846_002:0252c26": "攝論中十種名內。真如名是第十究竟名。故",
    "T44n1846_002:0252c27": "云極也。因言遣言者。立此極名。為遣於名。",
    "T44n1846_002:0252c28": "若無此名。無以遣名。若存此名。亦不遣",
    "T44n1846_002:0252c29": "名。如打靜聲。若無此聲則不止餘聲。若",
    "T44n1846_002:0253a01": "為存此聲數數打靜。即自喧故。亦非止",
    "T44n1846_002:0253a02": "聲。當知此中意趣亦爾。善須消息○三別",
    "T44n1846_002:0253a03": "約相中二句。",
    "T44n1846_002:0253a04": "[0253a04] 此真如體無有可遣以一切法悉皆真故亦無",
    "T44n1846_002:0253a05": "可立以一切法皆同如故 言此真如體無",
    "T44n1846_002:0253a06": "可遣等者。有二釋。一約觀釋云。外人見前",
    "T44n1846_002:0253a07": "文雙遣真如名相。謂真如本體亦是可遣之",
    "T44n1846_002:0253a08": "法。則生斷見。故今釋云。但遣虛妄名相。",
    "T44n1846_002:0253a09": "不遣真如實法。以是妙智觀境故。何以不",
    "T44n1846_002:0253a10": "遣者。下句釋云。以一切法悉皆真故。無法",
    "T44n1846_002:0253a11": "可遣也。外人既聞真理不遣。則謂有法",
    "T44n1846_002:0253a12": "可立。當情緣執。故云亦無可立。以離妄",
    "T44n1846_002:0253a13": "情故。何以不立者。下句釋顯。可知。二約法",
    "T44n1846_002:0253a14": "釋云。無可遣者。非以真體遣生滅法也。",
    "T44n1846_002:0253a15": "何以不遣者。釋云。以一切法悉皆真故。以",
    "T44n1846_002:0253a16": "生滅門中一切染淨等法。即無自性。不異",
    "T44n1846_002:0253a17": "真如故。不待遣也。亦無可立者。既諸生",
    "T44n1846_002:0253a18": "滅等法未曾不真故。此真如不待立也。何",
    "T44n1846_002:0253a19": "以不待立。下句釋云。以一切法皆同如故。",
    "T44n1846_002:0253a20": "以一切生滅等法本來同如故。此真如未曾",
    "T44n1846_002:0253a21": "不顯。更何所立也。又準上文二門。皆各總",
    "T44n1846_002:0253a22": "攝。一切法言。此中應成四句。一約真無所",
    "T44n1846_002:0253a23": "遣。以俗即真故。二約真不待立。即俗之",
    "T44n1846_002:0253a24": "真本現故。三約俗無所乖。以真即俗故。四",
    "T44n1846_002:0253a25": "約俗不待立。即真之俗差別故。由是義",
    "T44n1846_002:0253a26": "故。不壞生滅門。說真如門。不壞真如門",
    "T44n1846_002:0253a27": "說生滅門。良以二門唯一心故。是故真俗",
    "T44n1846_002:0253a28": "雙融無障礙也。此四句中前二句在真如門。",
    "T44n1846_002:0253a29": "後二句在生滅門。以此中是真如門故。但",
    "T44n1846_002:0253b01": "有二句耳。",
    "T44n1846_002:0253b02": "[0253b02] 當知一切法不可說不可念故名為真如",
    "T44n1846_002:0253b03": " 當知下第二結離言絕慮也○就第二問",
    "T44n1846_002:0253b04": "答釋疑中。先疑真絕修問。後舉真勸修答。",
    "T44n1846_002:0253b05": "[0253b05] 問曰若如是義者諸眾生等云何隨順而能得",
    "T44n1846_002:0253b06": "入 問中。云何隨順者。問方便觀。而能得入",
    "T44n1846_002:0253b07": "者。問正觀也○答中亦二。",
    "T44n1846_002:0253b08": "[0253b08] 答曰若知一切法雖說無有能說可說雖念亦",
    "T44n1846_002:0253b09": "無能念可念是名隨順若離於念名為得入",
    "T44n1846_002:0253b10": " 初中言雖說雖念皆無能所者。明念即無念",
    "T44n1846_002:0253b11": "非滅於念。非滅念故。名雖念。離於斷見",
    "T44n1846_002:0253b12": "即無念故。皆無能所。離於常見。於一念",
    "T44n1846_002:0253b13": "間離此二見見此無二之法。故能稱順中",
    "T44n1846_002:0253b14": "道隨順法性也。又亦可雖在於彼言念等",
    "T44n1846_002:0253b15": "中。觀此念等常無能所。雖未能離念。而",
    "T44n1846_002:0253b16": "順於無念。故名隨順。此釋方便觀也。久",
    "T44n1846_002:0253b17": "觀不已。即能離茲妄念契彼無念真理。故",
    "T44n1846_002:0253b18": "名正觀。云得入者。觀智契入也。十地論云。",
    "T44n1846_002:0253b19": "智者智行處故。又云。是境界難見。自心清淨",
    "T44n1846_002:0253b20": "可見此境界不可說也。又華嚴云甚深真法",
    "T44n1846_002:0253b21": "性妙智隨順入故也。是故當知。雖非妄念",
    "T44n1846_002:0253b22": "境界。不可生於絕分想也○自下第二依",
    "T44n1846_002:0253b23": "言真如中。文有三。初舉數總標。二開章略",
    "T44n1846_002:0253b24": "辨。三依章廣釋。",
    "T44n1846_002:0253b25": "[0253b25] 復次真如者依言說分別有二種義 初中依",
    "T44n1846_002:0253b26": "言說有二義者。顯此二義。若離於言。即唯",
    "T44n1846_002:0253b27": "一味。今既依言故。說有二。不可即隨言",
    "T44n1846_002:0253b28": "執取也。但為生物信解故說此文。故地論",
    "T44n1846_002:0253b29": "云。何故不但說無言。示現依言求解故。",
    "T44n1846_002:0253c01": "[0253c01] 云何為二一者如實空以能究竟顯實故",
    "T44n1846_002:0253c02": " 言如實空者。此以如實之中空無妄染故。",
    "T44n1846_002:0253c03": "云如實空。非謂如實自空。此則如實之空。",
    "T44n1846_002:0253c04": "依主釋也。以妄空故。遂能顯示真理。故云",
    "T44n1846_002:0253c05": "顯實也。故中邊論云無能取所取有。有能",
    "T44n1846_002:0253c06": "取所取無。是名空相故也。",
    "T44n1846_002:0253c07": "[0253c07] 二者如實不空以有自體具足無漏性功德故",
    "T44n1846_002:0253c08": " 不空者有二種。一異妄無體故云有自體。",
    "T44n1846_002:0253c09": "二異恒沙有漏煩惱故云具足無漏性功德。",
    "T44n1846_002:0253c10": "故攝論云四德本有故也。佛性論偈云。由",
    "T44n1846_002:0253c11": "客塵空故。與法界相離。無上法不空。與法",
    "T44n1846_002:0253c12": "界相隨。彼長行廣釋。可知○廣釋中先空",
    "T44n1846_002:0253c13": "內有三。初略明離染。非略能盡故。次廣釋。",
    "T44n1846_002:0253c14": "非廣能周故。後總結。",
    "T44n1846_002:0253c15": "[0253c15] 所言空者從本已來一切染法不相應故謂離",
    "T44n1846_002:0253c16": "一切法差別之相以無虛妄心念故 前中言",
    "T44n1846_002:0253c17": "一切染法不相應者。總舉能所分別皆不",
    "T44n1846_002:0253c18": "相應。離差別相者。離所取相故。以無妄",
    "T44n1846_002:0253c19": "念者。離能取見故。又以妄境從妄念生",
    "T44n1846_002:0253c20": "故。釋顯空無也。良以倒心妄境情有理無。",
    "T44n1846_002:0253c21": "真如之德。理有情無故。不相應也○廣釋",
    "T44n1846_002:0253c22": "中。執取雖多。總攝無過此二四句。故廣百",
    "T44n1846_002:0253c23": "論云。復次為顯世間所執諸法皆非真實。",
    "T44n1846_002:0253c24": "及顯外道所執不同故。說頌曰。有非有俱",
    "T44n1846_002:0253c25": "非。一非一雙泯。隨次而配屬。智者達非真。",
    "T44n1846_002:0253c26": "彼論次第廣破四宗外道等義也。具如彼",
    "T44n1846_002:0253c27": "說今此論中約外人轉計故有此諸句不",
    "T44n1846_002:0253c28": "同彼也。",
    "T44n1846_002:0253c29": "[0253c29] 當知真如自性非有相非無相非非有相非非",
    "T44n1846_002:0254a01": "無相非有無俱相 言非有相者。明真離",
    "T44n1846_002:0254a02": "妄有也。惑者云。既其非有。即應是無釋云。",
    "T44n1846_002:0254a03": "我非汝妄有故說非有。非說是無。如何執",
    "T44n1846_002:0254a04": "無。故云非無也。惑者聞上非有。又聞非",
    "T44n1846_002:0254a05": "無。別謂雙非是真如法。釋云。我非汝謂有",
    "T44n1846_002:0254a06": "說非有。非謂法體是非有。非汝謂無。說",
    "T44n1846_002:0254a07": "非無。非謂法體是非無。如何復執非有非",
    "T44n1846_002:0254a08": "無。故云非非有非非無也。惑者又云。我上",
    "T44n1846_002:0254a09": "立有立無。汝並雙非。雙非若存。即有無隨",
    "T44n1846_002:0254a10": "喪。今雙非既非。我有無還立。釋云。我非汝",
    "T44n1846_002:0254a11": "雙非故說非非。非許雙是。如何復執。故云",
    "T44n1846_002:0254a12": "非有無俱也。",
    "T44n1846_002:0254a13": "[0254a13] 非一相非異相非非一相非非異相非一異俱",
    "T44n1846_002:0254a14": "相 一異等準前可知。",
    "T44n1846_002:0254a15": "[0254a15] 乃至總說依一切眾生以有妄心念念分別皆",
    "T44n1846_002:0254a16": "不相應故說為空 總結中。妄計塵沙。難可",
    "T44n1846_002:0254a17": "遍歷。故今總攝辨不相應。此順結也。",
    "T44n1846_002:0254a18": "[0254a18] 若離妄心實無可空故 若離下反結也。以",
    "T44n1846_002:0254a19": "對染無說真為空。非無如體以為空也。",
    "T44n1846_002:0254a20": "亦可此文是釋疑。疑者聞上真空。則謂撥",
    "T44n1846_002:0254a21": "無真體及恒沙功德。今釋。如文可知。是則",
    "T44n1846_002:0254a22": "明空不異不空也○不空文中有四。一牒。",
    "T44n1846_002:0254a23": "二釋。三結。四釋疑。",
    "T44n1846_002:0254a24": "[0254a24] 所言不空者已顯法體空無妄故 初牒前",
    "T44n1846_002:0254a25": "顯後。",
    "T44n1846_002:0254a26": "[0254a26] 即是真心常恒不變淨法滿足則名不空 次",
    "T44n1846_002:0254a27": "正顯不空。不空之德。翻對妄空。略論四種。",
    "T44n1846_002:0254a28": "故寶性論云。一者以常故不生。離意生身",
    "T44n1846_002:0254a29": "故二者以恒故不死。離不思議退故。三者",
    "T44n1846_002:0254b01": "不變故不老。無無漏業故。四者清涼故不",
    "T44n1846_002:0254b02": "病。無煩惱習故。此中淨法當彼論清涼。以",
    "T44n1846_002:0254b03": "離惑染故。又真心者舉體也。常者常德也。",
    "T44n1846_002:0254b04": "恒者樂德也。以離變易苦故。不變者我德",
    "T44n1846_002:0254b05": "也。以非業所繫自在故。淨法者淨德也。",
    "T44n1846_002:0254b06": "[0254b06] 亦無有相可取 釋疑中。惑者聞淨法不空。",
    "T44n1846_002:0254b07": "則謂同於情執之有。故釋云無相可取也。",
    "T44n1846_002:0254b08": "是則不空不異於空。",
    "T44n1846_002:0254b09": "[0254b09] 以離念境界唯證相應故 言以離念境界",
    "T44n1846_002:0254b10": "等者。釋無相所以也。若妄念所緣。是則有",
    "T44n1846_002:0254b11": "相。既唯真智之境。明知無妄執之相也。釋",
    "T44n1846_002:0254b12": "真如門竟。◎",
    "T44n1846_002:0254b13": "[0254b13] ◎○第二釋生滅門中二。先釋生滅心法。",
    "T44n1846_002:0254b14": "後從復次真如自體相者下。辨所示之義。",
    "T44n1846_002:0254b15": "即明此法有顯義功能。問何故真如門中不",
    "T44n1846_002:0254b16": "辨所示義大。生滅門中具辨所示大義耶。",
    "T44n1846_002:0254b17": "答以真如門即示大乘體能所不分詮旨",
    "T44n1846_002:0254b18": "不別故不辨也。生滅門中。染淨不一法義有",
    "T44n1846_002:0254b19": "殊。故具說之。上立義分中。真如門內云即",
    "T44n1846_002:0254b20": "示。生滅門中云能示者。釋義在於此也。就",
    "T44n1846_002:0254b21": "生滅法中有二。先明染淨生滅。後四熏習",
    "T44n1846_002:0254b22": "下辨染淨相資。前中亦二。先就體總標。後依",
    "T44n1846_002:0254b23": "義別解。總中有三。初標體。次辨相。後立名",
    "T44n1846_002:0254b24": "心生滅者依如來藏故有生滅心 前中言",
    "T44n1846_002:0254b25": "依如來藏有生滅心者。謂不生滅心。因無明",
    "T44n1846_002:0254b26": "風動作生滅。故說生滅心依不生滅心。然",
    "T44n1846_002:0254b27": "此二心竟無二體。但約二義以說相依也。",
    "T44n1846_002:0254b28": "如不動之水。為風所吹而作動水。動靜雖",
    "T44n1846_002:0254b29": "殊。而水體是一。亦得說言依靜水故有其",
    "T44n1846_002:0254c01": "動水。當知此中理趣亦爾。準可思之。謂自",
    "T44n1846_002:0254c02": "性清淨心名如來藏。因無明風動作生滅。",
    "T44n1846_002:0254c03": "故云依如來藏有生滅心也。楞伽勝鬘俱同",
    "T44n1846_002:0254c04": "此說。此顯真心隨動。故作生滅。非謂",
    "T44n1846_002:0254c05": "舉所依取能依。以此門中有二義故。能示",
    "T44n1846_002:0254c06": "三大。是故通攝所依亦入此門也○第二",
    "T44n1846_002:0254c07": "辨相。",
    "T44n1846_002:0254c08": "[0254c08] 所謂不生不滅與生滅和合非一非異 不",
    "T44n1846_002:0254c09": "生滅者。是上如來藏清淨心。動作生滅不",
    "T44n1846_002:0254c10": "相離。故云和合。非謂別有生滅來與真",
    "T44n1846_002:0254c11": "合。謂生滅之心心之生滅。無二相故。心之",
    "T44n1846_002:0254c12": "生滅。因無明成。生滅之心。從本覺起。而",
    "T44n1846_002:0254c13": "無二體不相捨離。故云和合。故下云。如大",
    "T44n1846_002:0254c14": "海水因風波動。水相風相不相捨離。乃至",
    "T44n1846_002:0254c15": "廣說。此中水之動是風相。動之濕是水相。以",
    "T44n1846_002:0254c16": "水舉體動故。水不離於風相。無動而非",
    "T44n1846_002:0254c17": "濕。故動不離於水相。心亦如是。不生滅心",
    "T44n1846_002:0254c18": "舉體動故。心不離生滅相。生滅之相莫非",
    "T44n1846_002:0254c19": "真故。生滅不離於心相。如是不離名為和",
    "T44n1846_002:0254c20": "合。此是不生滅心與生滅合。以是隨緣門",
    "T44n1846_002:0254c21": "故。非是生滅與不生滅合。以此非是向本",
    "T44n1846_002:0254c22": "真如門故。非一非異者。真心全體動故。心",
    "T44n1846_002:0254c23": "與生滅。非異。而恒不變真性故。與生滅",
    "T44n1846_002:0254c24": "不一。作楞伽經。以七識染法為生滅以",
    "T44n1846_002:0254c25": "如來藏淨法為不生滅。此二和合。為阿梨",
    "T44n1846_002:0254c26": "耶識。以和合故。非一非異。非異門者有",
    "T44n1846_002:0254c27": "三種。一以本從末明不異經云。如來藏是",
    "T44n1846_002:0254c28": "善不善因。能遍興造一切趣生。乃至下云。若",
    "T44n1846_002:0254c29": "生若滅等。梁攝論中亦說。此識虛妄是其性。",
    "T44n1846_002:0255a01": "故說虛妄分別所攝也。又經云。佛性隨緣",
    "T44n1846_002:0255a02": "成別味等。二攝末同本明不異者。經云",
    "T44n1846_002:0255a03": "眾生即如故。又涅槃云十二因緣即佛性",
    "T44n1846_002:0255a04": "故。又十地云三界唯一心者。彼論釋云。第",
    "T44n1846_002:0255a05": "一義諦也。又此論下文云。四相本來平等同",
    "T44n1846_002:0255a06": "一覺云云。前即末之本。本無別本故。唯有",
    "T44n1846_002:0255a07": "生滅。更無別法可相異也。後即本之末。末",
    "T44n1846_002:0255a08": "無別末故。唯有不生滅。亦無別法可相異",
    "T44n1846_002:0255a09": "也。三本末平等明不異者。經云。甚深如來",
    "T44n1846_002:0255a10": "藏。而與七識俱。又經云。何梨耶識名如來",
    "T44n1846_002:0255a11": "藏。而與無明七識共俱。如大海波常不斷",
    "T44n1846_002:0255a12": "絕。又論云。唯真不生。單妄不成。真妄和合",
    "T44n1846_002:0255a13": "方有所為。此則本末鎔融際限不分。故云",
    "T44n1846_002:0255a14": "不異也。第二不一義者。即以前攝末之本",
    "T44n1846_002:0255a15": "唯不生滅故。與彼攝本之末唯生滅法而",
    "T44n1846_002:0255a16": "不一也。依是義故。經云。如來藏者。不在阿",
    "T44n1846_002:0255a17": "梨耶中。是故七識有生有滅。如來藏者不生",
    "T44n1846_002:0255a18": "不滅。解云。此中唯生滅是七識。唯不生滅是",
    "T44n1846_002:0255a19": "如來藏。二義既分。遂使梨耶無別自體。故",
    "T44n1846_002:0255a20": "云不在中。此約不一義說。非謂不和合。",
    "T44n1846_002:0255a21": "何以故。此中如來藏不生滅。即七識生滅之",
    "T44n1846_002:0255a22": "不生滅。故與自生滅不一也。七識生滅即",
    "T44n1846_002:0255a23": "如來藏不生滅之生滅。故與自不生滅亦不",
    "T44n1846_002:0255a24": "一也。此中非直不乖不異以明不一。亦乃",
    "T44n1846_002:0255a25": "由不異故成於不一。何以故。若如來藏隨",
    "T44n1846_002:0255a26": "緣作生滅時。失自不生滅者。則不得有",
    "T44n1846_002:0255a27": "生滅。是故由不生滅得有生滅。是則不異",
    "T44n1846_002:0255a28": "故不一也。又此中真妄和合諸識緣起。以四",
    "T44n1846_002:0255a29": "句辨之。一以如來藏唯不生滅。如水濕性。",
    "T44n1846_002:0255b01": "二七識唯生滅。如水波浪。三梨耶識亦生滅",
    "T44n1846_002:0255b02": "亦不生滅。如海含動靜。四無明倒執非生",
    "T44n1846_002:0255b03": "滅非不生滅。如起浪猛風非水非浪。此四",
    "T44n1846_002:0255b04": "義中隨舉一義即融體全攝。緣起義理無二",
    "T44n1846_002:0255b05": "相故。此中且約濕性不失義邊。動靜不一。",
    "T44n1846_002:0255b06": "故說水不在於浪中。豈可此浪離水之外",
    "T44n1846_002:0255b07": "別有體也。餘義準此思之。問既云動靜不",
    "T44n1846_002:0255b08": "一。則應云如來藏不在七識中。何故乃云",
    "T44n1846_002:0255b09": "不在梨耶中。答梨耶融動靜。動靜無二。是",
    "T44n1846_002:0255b10": "梨耶全。既動靜分。梨耶無別體。故云不",
    "T44n1846_002:0255b11": "在中也。問梨耶既通動靜。不應唯在生滅",
    "T44n1846_002:0255b12": "門。答為起靜以成動。無別有動體。是故靜",
    "T44n1846_002:0255b13": "性隨於動亦在生滅中。非直梨耶具動靜",
    "T44n1846_002:0255b14": "在此生滅中。亦乃如來藏唯不動亦在此門",
    "T44n1846_002:0255b15": "中。何以故。以彼生滅無別法故。可思準",
    "T44n1846_002:0255b16": "之。又若一者。生滅識相滅盡之時。真心應",
    "T44n1846_002:0255b17": "滅。則墮斷過。若是異者。依無明風熏動之",
    "T44n1846_002:0255b18": "時。靜心之體應不隨緣。則墮常過。離此二",
    "T44n1846_002:0255b19": "邊故非一異。又若一則無和合。若異亦無",
    "T44n1846_002:0255b20": "和合。非一異故得和合也。如經云。譬如",
    "T44n1846_002:0255b21": "泥團微塵非異非不異。金莊嚴具亦復如",
    "T44n1846_002:0255b22": "是。若泥團異者。非彼所成。而實彼成。是故",
    "T44n1846_002:0255b23": "非異。若不異者。泥團微塵應無差別。如是",
    "T44n1846_002:0255b24": "轉識藏識真相若異者。藏識非因。若不異者。",
    "T44n1846_002:0255b25": "轉識滅。藏識亦應滅。而自真相實不滅。是",
    "T44n1846_002:0255b26": "故非自真相識滅。但業相滅。解云。此中真相",
    "T44n1846_002:0255b27": "是如來藏轉識是七識。藏識是梨耶。今此論",
    "T44n1846_002:0255b28": "主總括彼楞伽經上下文意作此安立。故云",
    "T44n1846_002:0255b29": "非一異也○第三立名。",
    "T44n1846_002:0255c01": "[0255c01] 名為阿梨耶識 然此生滅不生滅。即之義",
    "T44n1846_002:0255c02": "不一。辨之心不異。目此二義不二之心。名",
    "T44n1846_002:0255c03": "阿梨耶識。又阿梨耶及阿賴耶者。但梵言訛",
    "T44n1846_002:0255c04": "也。梁朝真諦三藏訓名翻為無沒識。今時奘",
    "T44n1846_002:0255c05": "法師就義翻為藏識。但藏是攝藏義。無沒是",
    "T44n1846_002:0255c06": "不失義。義一名異也。所攝名藏。謂諸眾生取",
    "T44n1846_002:0255c07": "為我故。所以然者。良以真心不守自性。",
    "T44n1846_002:0255c08": "隨熏和合似一似常。故諸愚者以似為真。",
    "T44n1846_002:0255c09": "取為內我。我見所攝。故名為藏。由是義",
    "T44n1846_002:0255c10": "故。二種我見永不起位即失賴耶名也。又",
    "T44n1846_002:0255c11": "能藏自體於諸法中。又能藏諸法於自體",
    "T44n1846_002:0255c12": "內。故論云能藏所藏我愛執藏。此之謂也。",
    "T44n1846_002:0255c13": "此依義立名也○第二別解中有三。初釋",
    "T44n1846_002:0255c14": "上心生滅。二從復次生滅因緣者下。釋上",
    "T44n1846_002:0255c15": "生滅因緣。三復次生滅相者下。釋上生滅之",
    "T44n1846_002:0255c16": "相。初中亦三。初開數辨德。二寄問列名。三",
    "T44n1846_002:0255c17": "依名辨釋。",
    "T44n1846_002:0255c18": "[0255c18] 此識有二種義 前中言此識有二義等者。",
    "T44n1846_002:0255c19": "此義稍難。今總括上下文略敘其意。餘可",
    "T44n1846_002:0255c20": "至文當知。何者。謂真如有二義。一不變義。",
    "T44n1846_002:0255c21": "二隨緣義。無明亦二義。一無體即空義。二",
    "T44n1846_002:0255c22": "有用成事義。此真妄中。各由初義故成上",
    "T44n1846_002:0255c23": "真如門也。各由後義故成此生滅門也。此",
    "T44n1846_002:0255c24": "隨緣真如及成事無明亦各有二義。一違自",
    "T44n1846_002:0255c25": "順他義。二違他順自義。無明中初違自順他",
    "T44n1846_002:0255c26": "亦有二義。一能反對詮示性功德。二能知",
    "T44n1846_002:0255c27": "名義成淨用。違他順自亦有二義。一覆真",
    "T44n1846_002:0255c28": "理。二成妄心。真如中違他順自亦有二義。",
    "T44n1846_002:0255c29": "一翻對妄染顯自德。二內熏無明起淨用。",
    "T44n1846_002:0256a01": "違自順他亦有二義。一隱自真體義。二顯",
    "T44n1846_002:0256a02": "現妄法義。此上真妄各四義中由無明中反",
    "T44n1846_002:0256a03": "對詮示義。及真如中翻妄顯德義。從此二義",
    "T44n1846_002:0256a04": "得有本覺。又由無明中能知名義。及真如",
    "T44n1846_002:0256a05": "中內熏義。從此二義得有始覺。又由無明",
    "T44n1846_002:0256a06": "中覆真義。真如中隱體義。從此二義得有",
    "T44n1846_002:0256a07": "根本不覺。又由無明中成妄義。及真如中現",
    "T44n1846_002:0256a08": "妄義。從此二義得有枝末不覺。此生滅門",
    "T44n1846_002:0256a09": "中。真妄略開四義。廣即有八門。若約兩兩",
    "T44n1846_002:0256a10": "相對和合成緣起。即有四門。謂二覺二不",
    "T44n1846_002:0256a11": "覺。若約本末不相離。唯有二門。謂覺與不",
    "T44n1846_002:0256a12": "覺。若鎔融總攝。唯有一門。謂一心生滅門",
    "T44n1846_002:0256a13": "也。又若約諸識分相門。本覺本不覺在本識",
    "T44n1846_002:0256a14": "中。餘二在生起識中。若約本末不二門。並",
    "T44n1846_002:0256a15": "在一本識中。故云此識有二義也。問此中",
    "T44n1846_002:0256a16": "一識有二義。與上一心有二門何別耶。答",
    "T44n1846_002:0256a17": "上一心中含於二義。謂不守自性隨緣義。及",
    "T44n1846_002:0256a18": "不變自性絕相義。今此但就隨緣門中染淨",
    "T44n1846_002:0256a19": "理事無二之相明此識也。是則前一心義",
    "T44n1846_002:0256a20": "寬該收於二門。此一識義陜局在於一門。",
    "T44n1846_002:0256a21": "問此中本覺與上真如門何別。答真如門",
    "T44n1846_002:0256a22": "約體絕相說。本覺約性功德說。謂大智慧",
    "T44n1846_002:0256a23": "光明義等名本覺故。本者是性義。覺者是智",
    "T44n1846_002:0256a24": "慧義。以此皆為翻妄染顯故。在生滅門",
    "T44n1846_002:0256a25": "中攝。以真如門中無翻染等義故。與此不",
    "T44n1846_002:0256a26": "同也。是故體相二大俱名本覺。並在生滅",
    "T44n1846_002:0256a27": "門中。故得具三大也。",
    "T44n1846_002:0256a28": "[0256a28] 能攝一切法生一切法 言能攝一切法者。",
    "T44n1846_002:0256a29": "上二門中云皆各總攝。此中不云各者。以",
    "T44n1846_002:0256b01": "此二義陜於二門故。但明一識由含二義",
    "T44n1846_002:0256b02": "故攝一切。不言二義各攝一切。又上文中",
    "T44n1846_002:0256b03": "但云攝而不云生者。以真如門無能生義",
    "T44n1846_002:0256b04": "故。此識之中以不覺熏本覺故。生諸染法",
    "T44n1846_002:0256b05": "流轉生死。以本覺熏不覺故。生諸淨法",
    "T44n1846_002:0256b06": "返流出纏成於始覺。依此二義遍生一切",
    "T44n1846_002:0256b07": "染淨法。故云能生也。下四熏習中廣辨此",
    "T44n1846_002:0256b08": "也。非直相熏能生諸法。亦乃生諸法已不",
    "T44n1846_002:0256b09": "離此心。為此心所攝。如上二門各攝處",
    "T44n1846_002:0256b10": "釋也。",
    "T44n1846_002:0256b11": "[0256b11] 云何為二一者覺義二者不覺義 第三依",
    "T44n1846_002:0256b12": "名別釋中有三。先辨覺。次明不覺。後雙辨",
    "T44n1846_002:0256b13": "同異。初中覺者。約淨法明心生滅故。於中",
    "T44n1846_002:0256b14": "有二。先略辨始本二覺。後又覺心源下廣",
    "T44n1846_002:0256b15": "明二覺。初中有二。先本後始。本中亦二。初",
    "T44n1846_002:0256b16": "顯本覺體。二以何故下釋本覺名。",
    "T44n1846_002:0256b17": "[0256b17] 所言覺義者謂心體離念離念相者等虛空",
    "T44n1846_002:0256b18": "界無所不遍法界一相即是如來平等法身依",
    "T44n1846_002:0256b19": "此法身說名本覺 初中言離念者。離於妄",
    "T44n1846_002:0256b20": "念。顯無不覺也。等虛空等者。非唯無不",
    "T44n1846_002:0256b21": "覺之闇。乃有大智慧光明義等故也。虛空",
    "T44n1846_002:0256b22": "有二義。以況於本覺。一周遍義。謂橫遍三",
    "T44n1846_002:0256b23": "際。&#x7AEA;通凡聖。故云無所不遍也。二無差別",
    "T44n1846_002:0256b24": "義。謂在纏出障性恒無二故。云法界一相",
    "T44n1846_002:0256b25": "也。欲明覺義。出纏相顯。故云即是如來平",
    "T44n1846_002:0256b26": "等法身。既是法身之覺。理非新成。故云依",
    "T44n1846_002:0256b27": "此法身說名本覺。無性攝論云。無垢無罣礙",
    "T44n1846_002:0256b28": "智名為法身。金光明經名大圓鏡智為法",
    "T44n1846_002:0256b29": "身等。皆此義也。",
    "T44n1846_002:0256c01": "[0256c01] 何以故本覺義者對始覺義說以始覺者即同",
    "T44n1846_002:0256c02": "本覺 何以故者。責其立名。有二責意。一",
    "T44n1846_002:0256c03": "云。上開章中直云覺義。何故今結乃名本",
    "T44n1846_002:0256c04": "覺。二云。此中既稱本覺。何故上文直云覺",
    "T44n1846_002:0256c05": "耶。進退責也。釋云。以對始故說之為本。",
    "T44n1846_002:0256c06": "答初意也。以始即同本者。以至心源時始",
    "T44n1846_002:0256c07": "覺即同本覺無二相故。是故上文但云其",
    "T44n1846_002:0256c08": "覺。答後意也。良以本覺隨染生於始覺。還",
    "T44n1846_002:0256c09": "待此始覺方名本覺。故云本覺者對始說",
    "T44n1846_002:0256c10": "也。然此始覺是本覺所成。還契心源融同一",
    "T44n1846_002:0256c11": "體方名始覺。故云以始覺則同本也。問",
    "T44n1846_002:0256c12": "若始覺異本則不成始。若始同本則無始",
    "T44n1846_002:0256c13": "覺之異。如何說言對始名本。答今在生滅",
    "T44n1846_002:0256c14": "門中。約隨染義。形本覺說於始覺。而實",
    "T44n1846_002:0256c15": "始覺至心源時。染緣既盡。始本不殊。平等",
    "T44n1846_002:0256c16": "絕言。即真如門攝也。是故本覺之名在生滅",
    "T44n1846_002:0256c17": "門中。非真如門也。",
    "T44n1846_002:0256c18": "[0256c18] 始覺義者依本覺故而有不覺依不覺故說有",
    "T44n1846_002:0256c19": "始覺 第二始覺中。言始覺者牒名也。依",
    "T44n1846_002:0256c20": "本覺有不覺者。明起始覺之所由。謂即",
    "T44n1846_002:0256c21": "此心體隨無明緣動作妄念。而以本覺內",
    "T44n1846_002:0256c22": "熏習力故。漸有微覺厭求。乃至究竟還",
    "T44n1846_002:0256c23": "同本覺。故云依本覺有不覺依不覺有始覺",
    "T44n1846_002:0256c24": "也。下文云本覺隨染生智淨相者。即此始",
    "T44n1846_002:0256c25": "覺也。此中大意明本覺成不覺。不覺成始",
    "T44n1846_002:0256c26": "覺。始覺同本覺。同本覺故則無不覺。無",
    "T44n1846_002:0256c27": "不覺故則無始覺。無始覺故則無本覺。",
    "T44n1846_002:0256c28": "無本覺故平等平等離言絕慮。是故佛果圓",
    "T44n1846_002:0256c29": "融蕭焉無寄。尚無始本之殊。何有三身",
    "T44n1846_002:0257a01": "之異。但隨物心現故說報化之用。下文更",
    "T44n1846_002:0257a02": "顯之耳○第二廣顯二覺中二。先明始覺。",
    "T44n1846_002:0257a03": "後明本覺。前中有三。初總標因果二覺。次",
    "T44n1846_002:0257a04": "廣寄四相釋成。後而實無有下明始不異",
    "T44n1846_002:0257a05": "本。",
    "T44n1846_002:0257a06": "[0257a06] 又以覺心源故名究竟覺不覺心源故非究竟",
    "T44n1846_002:0257a07": "覺 前中言覺心源者。染心之源。謂性淨",
    "T44n1846_002:0257a08": "也。又&#x9E81;相之源。謂生相也。始覺道圓同於",
    "T44n1846_002:0257a09": "本覺。故云究竟。此在佛地。不了其源。始",
    "T44n1846_002:0257a10": "未同本。故云非究竟。此在金剛已還○第",
    "T44n1846_002:0257a11": "二約四相別顯中。初三相釋前不究竟覺。",
    "T44n1846_002:0257a12": "後一相釋上究竟覺。於中有二。初正寄四",
    "T44n1846_002:0257a13": "相顯其四位。後引經釋成心源無念。前中",
    "T44n1846_002:0257a14": "四相義者。先述大意。後方釋文。述意者。此",
    "T44n1846_002:0257a15": "中文意將四相&#x9E81;細配以寄顯返流四位。以",
    "T44n1846_002:0257a16": "明始覺分齊。然此四相但約真心隨熏&#x9E81;",
    "T44n1846_002:0257a17": "細差別寄說為四。非約一剎那心明四相",
    "T44n1846_002:0257a18": "也。所以知者。若約一剎那心辨者。如下文",
    "T44n1846_002:0257a19": "中明地上菩薩業識之心微細起滅。於中異",
    "T44n1846_002:0257a20": "滅相等豈凡小能知。又如事識之中&#x9E81;相生",
    "T44n1846_002:0257a21": "住。地上菩薩豈不能知。是故十地已還具",
    "T44n1846_002:0257a22": "有微細四相。於中滅相豈信地能知。故知文",
    "T44n1846_002:0257a23": "意稍異。今以二門略辨。一總明二別說。總",
    "T44n1846_002:0257a24": "者。原夫心性離念。無生無滅。而有無明",
    "T44n1846_002:0257a25": "迷自心體。違寂靜性鼓動起念。有生滅四",
    "T44n1846_002:0257a26": "相。是故由無明風力。能令心體生住異滅從",
    "T44n1846_002:0257a27": "細至&#x9E81;。經云。佛性隨流成種種味等。又經",
    "T44n1846_002:0257a28": "云。即此法身為諸煩惱之所漂動往來生",
    "T44n1846_002:0257a29": "死名為眾生。此論下云。自性清淨心因無",
    "T44n1846_002:0257b01": "明風動等。今就此義以明四相。既鼓靜令",
    "T44n1846_002:0257b02": "動。遂有微著不同先後際異。就彼先際最",
    "T44n1846_002:0257b03": "微名為生相。乃至後際最&#x9E81;名為滅相。故",
    "T44n1846_002:0257b04": "佛性論云。一切有為法約前際與生相相",
    "T44n1846_002:0257b05": "應。約後際與滅相相應。約中際與住異",
    "T44n1846_002:0257b06": "相相應。二別明者。對彼下文約位別分。生",
    "T44n1846_002:0257b07": "相有一。住相有四。異相有二。滅相還一。生",
    "T44n1846_002:0257b08": "相一者。名為業相。謂由無明不覺心動。雖",
    "T44n1846_002:0257b09": "有起滅。而相見未分。以無明力故。轉彼",
    "T44n1846_002:0257b10": "淨心至此最微。名為生相。甚深微細唯佛",
    "T44n1846_002:0257b11": "所知。下文云。依無明所起識者。乃至唯佛",
    "T44n1846_002:0257b12": "能知故。即下文三細中初一。及六染中後一。",
    "T44n1846_002:0257b13": "五意中第一。此等並同此生相攝。住相四者。",
    "T44n1846_002:0257b14": "一名轉相。謂由無明力。不覺前動相即無",
    "T44n1846_002:0257b15": "動。故轉成能見。二名現相。謂由無明依前",
    "T44n1846_002:0257b16": "能見不了無相。遂令境界妄現。此二及初",
    "T44n1846_002:0257b17": "並在賴耶位中。屬不相應心。三名智相。謂",
    "T44n1846_002:0257b18": "由無明迷前自心所現之境。妄起分別染",
    "T44n1846_002:0257b19": "淨之相。故云智也。四名相續相。謂由無明",
    "T44n1846_002:0257b20": "不了前所分別空無所有。更復起念相應",
    "T44n1846_002:0257b21": "不斷。此二同在分別事識細分之位。屬相",
    "T44n1846_002:0257b22": "應心。無明與前生相和合。轉彼淨心乃至",
    "T44n1846_002:0257b23": "此位。行相猶細。法執堅住。名為住相。下文",
    "T44n1846_002:0257b24": "三細中後二。及六&#x9E81;中初二。并五意中後四。",
    "T44n1846_002:0257b25": "及六染中中四。此等並同是此住相。言異相",
    "T44n1846_002:0257b26": "二者。一執取相。二計名字相。謂此無明迷",
    "T44n1846_002:0257b27": "前染淨違順之法。更起貪瞋人我見愛。執相",
    "T44n1846_002:0257b28": "計名取著轉深。此在事識&#x9E81;分之位。無明",
    "T44n1846_002:0257b29": "與前住相和合。轉彼淨心令至此位。行相",
    "T44n1846_002:0257c01": "稍&#x9E81;散動身口。令其造業。名為異相。下",
    "T44n1846_002:0257c02": "文六&#x9E81;中中二。及六染中初一。并五意後意",
    "T44n1846_002:0257c03": "識。此等並同是此異相。言滅相一者。名起",
    "T44n1846_002:0257c04": "業相。謂此無明不了善惡二業定招苦樂二",
    "T44n1846_002:0257c05": "報。故廣對諸緣造集諸業。依業受果。滅",
    "T44n1846_002:0257c06": "前異心令墮諸趣。以無明力轉彼淨心。至",
    "T44n1846_002:0257c07": "此後際。行相最&#x9E81;。至此為極。周盡之終。名",
    "T44n1846_002:0257c08": "為滅相。下文六&#x9E81;中第五相是也。以果報",
    "T44n1846_002:0257c09": "非可斷故。不論第六相也。是故三界四",
    "T44n1846_002:0257c10": "相唯一夢心。皆因根本無明之力。故經云。",
    "T44n1846_002:0257c11": "無明住地其力最大。此論下云。當知無明能",
    "T44n1846_002:0257c12": "生一切染法。此之謂也。雖復從微至著辨",
    "T44n1846_002:0257c13": "四相階降。然其始終竟無前後。總此四相",
    "T44n1846_002:0257c14": "以為一念。為&#x9E81;細鎔融唯是一心故。故說",
    "T44n1846_002:0257c15": "俱時而有皆無自立也。然未窮源者。隨行",
    "T44n1846_002:0257c16": "淺深覺有前後。達心源者。一念四相俱時",
    "T44n1846_002:0257c17": "而知。經云。菩薩知終不知始。唯佛如來始",
    "T44n1846_002:0257c18": "終俱知。始者謂生相也。終者謂餘相乃至滅",
    "T44n1846_002:0257c19": "相也。既因無明不覺之力起生相等種種夢",
    "T44n1846_002:0257c20": "念。動其心源轉至滅相。長眠三界流轉六",
    "T44n1846_002:0257c21": "趣。今因本覺不思議熏力起厭求心。又因。",
    "T44n1846_002:0257c22": "真心所流聞熏教法熏於本覺。以體同用融。",
    "T44n1846_002:0257c23": "領彼聞熏。益性解力。損無明能。漸向心源。",
    "T44n1846_002:0257c24": "始息滅相。終息生相。朗然大悟覺了心源",
    "T44n1846_002:0257c25": "本無所動。今無始靜。平等平等。無始覺之",
    "T44n1846_002:0257c26": "異。如經所說夢渡河喻等。大意如此○次",
    "T44n1846_002:0257c27": "釋文中。約寄四相以別四位。四位之中各",
    "T44n1846_002:0257c28": "有四義。一能觀人。二所觀相。三觀利益。四",
    "T44n1846_002:0257c29": "觀分齊。",
    "T44n1846_002:0258a01": "[0258a01] 此義云何如凡夫人覺知前念起惡故能止後",
    "T44n1846_002:0258a02": "念令其不起雖復名覺即是不覺故 初位",
    "T44n1846_002:0258a03": "中。如凡人者。是能觀人。位在十信也。覺",
    "T44n1846_002:0258a04": "知前念起惡者。明所觀相。謂未入十信已",
    "T44n1846_002:0258a05": "前。廣造身口惡業而不覺知。今入信位。能",
    "T44n1846_002:0258a06": "知惡業定招苦報。故言覺知。此明覺於滅",
    "T44n1846_002:0258a07": "相義也。能止後念令不起者。辨觀利益。前",
    "T44n1846_002:0258a08": "由不覺常起身口惡業。今既覺故能不造",
    "T44n1846_002:0258a09": "惡。止滅相也。雖復名覺即是不覺者。結觀",
    "T44n1846_002:0258a10": "分齊。能知滅相實是不善。故不造惡。名為",
    "T44n1846_002:0258a11": "雖覺。而猶未知滅相是夢。故云不覺。此但",
    "T44n1846_002:0258a12": "能止惡業。故云雖覺。未覺煩惱。故云不",
    "T44n1846_002:0258a13": "覺也。問覺異相等亦不覺後。為何不亦",
    "T44n1846_002:0258a14": "立不覺之名。答若據覺前不覺後亦得名",
    "T44n1846_002:0258a15": "不覺。故下文乃至十地皆不覺。若得覺業",
    "T44n1846_002:0258a16": "不覺惑。正名為不覺。即此文也。以覺與",
    "T44n1846_002:0258a17": "惑正酬對故。非於業也。",
    "T44n1846_002:0258a18": "[0258a18] 如二乘觀智初發意菩薩等覺於念異念無異",
    "T44n1846_002:0258a19": "相以捨&#x9E81;分別執著相故名相似覺 第二位",
    "T44n1846_002:0258a20": "中。能觀人者十解以上三賢菩薩。十解初",
    "T44n1846_002:0258a21": "心名發心住。舉此初人等取後位。故云",
    "T44n1846_002:0258a22": "初發意等也。以此菩薩雖留惑故不證人",
    "T44n1846_002:0258a23": "空。然此位菩薩於人空實得自在故。與二",
    "T44n1846_002:0258a24": "乘同位論也。覺於念異者。相所觀相。如上",
    "T44n1846_002:0258a25": "所說二種異相分別內外計我我所貪瞋",
    "T44n1846_002:0258a26": "見愛等。此二種人共了知故。明本淨心為無",
    "T44n1846_002:0258a27": "明所眠。夢於異相起諸煩惱。而今漸與智",
    "T44n1846_002:0258a28": "慧相應。從異相夢而得微覺。故云覺於念",
    "T44n1846_002:0258a29": "異也。觀利益者。既能覺異相之夢。故彼所",
    "T44n1846_002:0258b01": "夢異相永無所有。故云念無異相也。以捨",
    "T44n1846_002:0258b02": "&#x9E81;分別執著相者。釋成益相。起貪瞋等名",
    "T44n1846_002:0258b03": "&#x9E81;分別。著違順境名執著相。以於異相夢",
    "T44n1846_002:0258b04": "覺故能捨之。而猶眠在住相夢中。故名相",
    "T44n1846_002:0258b05": "似覺。即結觀分齊也。以此位中菩薩未至",
    "T44n1846_002:0258b06": "證位。二乘不了法空故。云相似覺。",
    "T44n1846_002:0258b07": "[0258b07] 如法身菩薩等覺於念住念無住相以離分別",
    "T44n1846_002:0258b08": "&#x9E81;念相故名隨分覺 第三位中。能觀人者。",
    "T44n1846_002:0258b09": "初地菩薩證法身遍滿義。乃至九地悉同證",
    "T44n1846_002:0258b10": "得。皆名法身菩薩也。覺念住者。覺前四",
    "T44n1846_002:0258b11": "種住相。雖知一切法唯是識故。不起心外",
    "T44n1846_002:0258b12": "妄繫&#x9E81;執分別。然出觀後。於自心所現法上。",
    "T44n1846_002:0258b13": "猶起染淨法執分別。以彼淨心為無明所",
    "T44n1846_002:0258b14": "眠。夢於住相。今與無分別智相應。從住相",
    "T44n1846_002:0258b15": "夢而得覺悟。返照住相竟無所有。故云覺",
    "T44n1846_002:0258b16": "於念住念無住相也。以離分別&#x9E81;念相者。顯",
    "T44n1846_002:0258b17": "觀利益。異前人執及著外境故。今約心但",
    "T44n1846_002:0258b18": "云分別。又異後根本無明生相細念故。云",
    "T44n1846_002:0258b19": "&#x9E81;念相也。此四種住相中。於初地七地八地",
    "T44n1846_002:0258b20": "九地。各離一相也。下文自當顯耳。雖於&#x9E81;",
    "T44n1846_002:0258b21": "念住相而得覺悟。猶自眠於生相夢中覺",
    "T44n1846_002:0258b22": "道未圓。故云隨分。即結觀分齊也。",
    "T44n1846_002:0258b23": "[0258b23] 如菩薩地盡滿足方便一念相應覺心初起心",
    "T44n1846_002:0258b24": "無初相以遠離微細念故得見心性心即常住",
    "T44n1846_002:0258b25": "名究竟覺 第四位中。菩薩地盡者。謂十",
    "T44n1846_002:0258b26": "地覺窮故云盡也。此是總舉。下二句別明",
    "T44n1846_002:0258b27": "也。方便滿足是方便道。一念相應者。是無間",
    "T44n1846_002:0258b28": "道。如對法論云。究竟道者。謂金剛喻定。此",
    "T44n1846_002:0258b29": "有二種。謂方便道攝。及無間道攝。即是此中",
    "T44n1846_002:0258c01": "能觀人也。覺心初起者。舉所觀境。心初起",
    "T44n1846_002:0258c02": "者。明根本無明依覺故迷。動彼靜心令起",
    "T44n1846_002:0258c03": "微念。今乃覺知離本覺無不覺。即動心本",
    "T44n1846_002:0258c04": "來寂。猶如迷方謂東為西。悟時即西是東。",
    "T44n1846_002:0258c05": "更無西相。故云心無初相也。前三位中。雖",
    "T44n1846_002:0258c06": "各有所覺。以其動念未盡故。但言念無住",
    "T44n1846_002:0258c07": "相等。今此究竟位中。動念都盡唯一心在。故",
    "T44n1846_002:0258c08": "云心無初相也。離細念者。明觀利益。業識",
    "T44n1846_002:0258c09": "動念念中最細。名微細念。謂生相也。此相",
    "T44n1846_002:0258c10": "都盡永無所餘。故言遠離。遠離虛相故。真",
    "T44n1846_002:0258c11": "性即顯現。故云見心性也。前三位中。相不",
    "T44n1846_002:0258c12": "盡故不云見性也。前諸位中覺未至源。",
    "T44n1846_002:0258c13": "猶夢生相動彼靜心。成業識等起滅不住。",
    "T44n1846_002:0258c14": "今此生相夢盡。無明風止性海浪歇。湛然常",
    "T44n1846_002:0258c15": "住。故云得見心性心即常住也。究竟覺者。",
    "T44n1846_002:0258c16": "前未至心源。夢念未盡。求滅此動望到",
    "T44n1846_002:0258c17": "彼岸。今既夢念都盡。覺了心源。本不流轉。",
    "T44n1846_002:0258c18": "今無始靜。常自一心。平等平等。始不異本。",
    "T44n1846_002:0258c19": "名究竟覺。即結分齊也○第二引釋中有",
    "T44n1846_002:0258c20": "四。初引經。二重釋前文。三是故下舉不覺",
    "T44n1846_002:0258c21": "之失。四若得下顯覺者之得。",
    "T44n1846_002:0258c22": "[0258c22] 是故脩多羅說若有眾生能觀無念者則為向",
    "T44n1846_002:0258c23": "佛智故 初中言能觀無念向佛智者。在",
    "T44n1846_002:0258c24": "因地時。雖未離念。能觀如此無念道理。",
    "T44n1846_002:0258c25": "說此能觀為向佛智。以是證知佛地無念。",
    "T44n1846_002:0258c26": "此是舉因望果說也。若引就位通說者。如",
    "T44n1846_002:0258c27": "金光明經言。依諸伏道起事心滅。依法斷",
    "T44n1846_002:0258c28": "道依根本心滅。依勝拔道根本心盡。此言",
    "T44n1846_002:0258c29": "諸伏道者。謂三賢位。起事心滅者。即此論中",
    "T44n1846_002:0259a01": "捨&#x9E81;分別執著相。是異相滅也。法斷道者。",
    "T44n1846_002:0259a02": "在法身位。依根本心滅者。猶此論中捨&#x9E81;",
    "T44n1846_002:0259a03": "念相。即是住相滅也。勝拔道者。金剛喻定。",
    "T44n1846_002:0259a04": "根本心盡者。猶此論中離微細念。是生相",
    "T44n1846_002:0259a05": "盡也。",
    "T44n1846_002:0259a06": "[0259a06] 又心起者無有初相可知而言知初相者即",
    "T44n1846_002:0259a07": "謂無念 重釋中言又心起者。牒上覺心初",
    "T44n1846_002:0259a08": "起之言。非謂覺時知有初相。故云無初可",
    "T44n1846_002:0259a09": "知。既無初相。何故說言知初相耶。釋云。言",
    "T44n1846_002:0259a10": "知初者。即謂無念。譬覺方時。知西即東。更",
    "T44n1846_002:0259a11": "無西相可知。言知西者。謂即東也。覺心之",
    "T44n1846_002:0259a12": "時。知初動念即本來靜。故云即無念也。",
    "T44n1846_002:0259a13": "[0259a13] 是故一切眾生不名為覺以從本來念念相續",
    "T44n1846_002:0259a14": "未曾離念故說無始無明 舉失中言是故",
    "T44n1846_002:0259a15": "者。是前無念名為覺故。即顯有念不得",
    "T44n1846_002:0259a16": "名覺。以從本來等者。顯不覺所以。即金剛",
    "T44n1846_002:0259a17": "已還一切眾生未離無始無明之念。故不",
    "T44n1846_002:0259a18": "得覺名。然則前對四相夢之差別故說漸",
    "T44n1846_002:0259a19": "覺。今約無明眠之無異故說不覺。如仁王",
    "T44n1846_002:0259a20": "經言。始從伏忍至頂三昧。照第一義諦。不",
    "T44n1846_002:0259a21": "名為見。所謂見者。是薩婆若故。此之謂也。",
    "T44n1846_002:0259a22": "故說無始無明者。結成不覺義也。此顯無",
    "T44n1846_002:0259a23": "有染法始於無明。故云無始也。又無明依",
    "T44n1846_002:0259a24": "真。同無元始故也。",
    "T44n1846_002:0259a25": "[0259a25] 若得無念者則知心相生住異滅以無念等",
    "T44n1846_002:0259a26": "故 下顯得中。若至心源得於無念則",
    "T44n1846_002:0259a27": "遍知一切眾生一心動轉四相差別。故言若",
    "T44n1846_002:0259a28": "得無念者則知心生住異滅也。以無念等故",
    "T44n1846_002:0259a29": "者。釋成上義。疑云。佛得無念。眾生有念。有",
    "T44n1846_002:0259b01": "無懸隔。云何能知也。釋云。眾生有念。本來無",
    "T44n1846_002:0259b02": "念。佛既得彼無念。無念與念本來平等。故",
    "T44n1846_002:0259b03": "云以無念等故。是故得知也。又釋云。以四",
    "T44n1846_002:0259b04": "相念中各即無念故。云以無念等也。是故",
    "T44n1846_002:0259b05": "得無念者。遍知四相念也○自下明始不",
    "T44n1846_002:0259b06": "異本。於中初標次釋。",
    "T44n1846_002:0259b07": "[0259b07] 而實無有始覺之異以四相俱時而有皆無",
    "T44n1846_002:0259b08": "自立本來平等同一覺故 雖始得無念之",
    "T44n1846_002:0259b09": "覺。然其所覺四相本來無起。待何不覺而",
    "T44n1846_002:0259b10": "有始覺之異。以四相俱時下釋成上義。以",
    "T44n1846_002:0259b11": "彼四相一心所成。鉤鎖連注無有前後。離",
    "T44n1846_002:0259b12": "淨心外無別自體。無自體故本來平等同",
    "T44n1846_002:0259b13": "一本覺。然未至此位。隨其智力前後而覺。",
    "T44n1846_002:0259b14": "未稱法故不得同本。今既四相俱時平等。",
    "T44n1846_002:0259b15": "覺知皆無自體。同一本覺。是故則無始覺",
    "T44n1846_002:0259b16": "之異。問四相云何而得俱時。既其俱時。何",
    "T44n1846_002:0259b17": "故上文覺有前後。答上已辨竟。謂唯一夢",
    "T44n1846_002:0259b18": "心四相流轉。處夢之士謂為前後。各各隨",
    "T44n1846_002:0259b19": "其智力淺深。分分而覺。然大覺之者知夢四",
    "T44n1846_002:0259b20": "相唯一淨心無有體性可辨前後。故云俱",
    "T44n1846_002:0259b21": "時無有自立等也。故攝論云。處夢謂經年。",
    "T44n1846_002:0259b22": "悟乃須臾頃。故時雖無量。攝在一剎那。此",
    "T44n1846_002:0259b23": "中一剎那者。即謂無念。楞伽云。一切法不生。",
    "T44n1846_002:0259b24": "我說剎那義。初生即有滅。不為愚者說。解",
    "T44n1846_002:0259b25": "云。以剎那流轉必無自性。無自性故即是",
    "T44n1846_002:0259b26": "無生。若非無生則不流轉。是故契無生者",
    "T44n1846_002:0259b27": "方見剎那也。又淨名經中。不生不滅是無常",
    "T44n1846_002:0259b28": "義等。楞伽又云。七識不流轉不受苦樂。非",
    "T44n1846_002:0259b29": "涅槃因。如來藏者受苦樂。與因俱。若生若",
    "T44n1846_002:0259c01": "滅。此等經意並明真心隨流作染淨等法。",
    "T44n1846_002:0259c02": "染淨等法本無自體。無自體故唯一真心。",
    "T44n1846_002:0259c03": "是故四相即一真心。不覺即同本覺。故云本",
    "T44n1846_002:0259c04": "來平等同一覺也。◎",
    "T44n1846_002:0259c05": "大乘起信論義記卷中本(終)",
    "T44n1846_002:0259c08": "大乘起信論義記卷中末",
    "T44n1846_002:0259c10": "京兆府魏國西寺沙門釋法藏撰",
    "T44n1846_002:0259c11": "[0259c11] ◎第二釋本覺中有二。先明隨染本覺。後",
    "T44n1846_002:0259c12": "四鏡下明性淨本覺。又亦可上來總明覺",
    "T44n1846_002:0259c13": "體。此文辨覺相。下四鏡文雙明體相也。初",
    "T44n1846_002:0259c14": "隨染中文有三。初總標。二列名。三辨相。",
    "T44n1846_002:0259c15": "[0259c15] 復次本覺隨染分別生二種相與彼本覺不相",
    "T44n1846_002:0259c16": "捨離 初中言生二種者。此二既在隨動門",
    "T44n1846_002:0259c17": "中。故云生也。生已不離不動覺體。故云",
    "T44n1846_002:0259c18": "與彼不相離也。",
    "T44n1846_002:0259c19": "[0259c19] 云何為二一者智淨相二者不思議業相",
    "T44n1846_002:0259c20": " 言智淨相者。明本覺隨染還淨之相。不思",
    "T44n1846_002:0259c21": "議業相者。明還淨本覺業用之相。此之二相",
    "T44n1846_002:0259c22": "若離染緣則不得成。故云隨染也○第三",
    "T44n1846_002:0259c23": "辨相中二。先明智淨。於中有二。初直明淨",
    "T44n1846_002:0259c24": "相。後此義云何下問答釋成。前中亦二。初因",
    "T44n1846_002:0259c25": "後果。",
    "T44n1846_002:0259c26": "[0259c26] 智淨相者謂依法力熏習如實修行滿足方",
    "T44n1846_002:0259c27": "便故 因中依法力熏習者。謂真如內熏之",
    "T44n1846_002:0259c28": "力。及所流教法外緣熏力。此在地前。依此",
    "T44n1846_002:0259c29": "熏力修習資糧加行善根。登地已上。行契",
    "T44n1846_002:0260a01": "證如。故云如實修行。十地行終故云滿足",
    "T44n1846_002:0260a02": "方便。此在金剛因位極也。",
    "T44n1846_002:0260a03": "[0260a03] 破和合識相滅相續心相顯現法身智淳淨故",
    "T44n1846_002:0260a04": " 果中二。初斷果。後智果。由前方便能破",
    "T44n1846_002:0260a05": "和合識內生滅之相。顯其不生滅之性。此根",
    "T44n1846_002:0260a06": "本無明盡故心無所合。即顯法身本覺義",
    "T44n1846_002:0260a07": "也。即於此時能滅染心之中業相等相續之",
    "T44n1846_002:0260a08": "相。不滅相續心體故。令隨染本覺之心遂",
    "T44n1846_002:0260a09": "即還源。成淳淨圓智。成於應身始覺義也。",
    "T44n1846_002:0260a10": "然此始覺無別始起。即是本覺隨染作也。今",
    "T44n1846_002:0260a11": "染緣既息始還同本。故云淳淨也○釋疑",
    "T44n1846_002:0260a12": "中初問後答。問中執真同妄難。後簡妄異",
    "T44n1846_002:0260a13": "真答。",
    "T44n1846_002:0260a14": "[0260a14] 此義云何 難意云。如上所說。動彼靜心",
    "T44n1846_002:0260a15": "成於起滅。今既盡於生滅。應滅靜心。故云",
    "T44n1846_002:0260a16": "此義云何也○答中法喻合三也。",
    "T44n1846_002:0260a17": "[0260a17] 以一切心識之相皆是無明無明之相不離覺",
    "T44n1846_002:0260a18": "性非可壞非不可壞 答意云。業等染心名",
    "T44n1846_002:0260a19": "諸識相。此等皆是不覺之相。故云心識之",
    "T44n1846_002:0260a20": "相皆是無明。非約心體說也。又更轉難云。",
    "T44n1846_002:0260a21": "既言識相皆是無明故說滅者。即應別有",
    "T44n1846_002:0260a22": "體性離於真如。即真妄別體難也。答云。如",
    "T44n1846_002:0260a23": "此諸識不覺之相不離隨染本覺之性。以",
    "T44n1846_002:0260a24": "是故云不離覺性。此無明之相與彼本覺之",
    "T44n1846_002:0260a25": "性非一非異。非異故非可壞。非一故非",
    "T44n1846_002:0260a26": "不可壞。若依非異非可壞義。說無明即",
    "T44n1846_002:0260a27": "明。故涅槃經云。明與無明其性不二。不二",
    "T44n1846_002:0260a28": "之性即是實性。若就非一非不可壞義。",
    "T44n1846_002:0260a29": "說無明滅覺性不壞。滅惑之義準此知之",
    "T44n1846_002:0260b01": "○喻中四句。",
    "T44n1846_002:0260b02": "[0260b02] 如大海水因風波動水相風相不相捨離而",
    "T44n1846_002:0260b03": "水非動性若風止滅動相則滅濕性不壞故",
    "T44n1846_002:0260b04": " 初句真隨妄轉喻。次水風不相離者。真妄",
    "T44n1846_002:0260b05": "相依喻。水非動性者。真體不變喻。此顯非",
    "T44n1846_002:0260b06": "自性動但隨他動也。若風止滅下息妄顯",
    "T44n1846_002:0260b07": "真喻。此明若自性動者。動相滅時濕性隨",
    "T44n1846_002:0260b08": "滅。而但隨他動故。動相滅時濕性不壞也",
    "T44n1846_002:0260b09": "○合中次第合之。",
    "T44n1846_002:0260b10": "[0260b10] 如是眾生自性清淨心因無明風動心與無明",
    "T44n1846_002:0260b11": "俱無形相不相捨離而心非動性若無明滅相",
    "T44n1846_002:0260b12": "續則滅智性不壞故 初淨心合海也。因無",
    "T44n1846_002:0260b13": "明動者。合風起水成於波浪。以水不能",
    "T44n1846_002:0260b14": "自浪。要因風起波也。風不能自現動相。",
    "T44n1846_002:0260b15": "要依於水方現動也。故動即水。動無別",
    "T44n1846_002:0260b16": "體也。所況可知。俱無形相不相離者。合",
    "T44n1846_002:0260b17": "相依也。以濕全動故。無於水相。以動",
    "T44n1846_002:0260b18": "全濕故。無於風相。心法亦爾。真心隨熏全",
    "T44n1846_002:0260b19": "作識浪。故無心相。然彼識浪無非是真。故",
    "T44n1846_002:0260b20": "無無明相。故攝論云。見此不見彼等。又云。",
    "T44n1846_002:0260b21": "若見一分。餘分性不異等。又云。即生死故",
    "T44n1846_002:0260b22": "不見涅槃。即涅槃故不見生死等。如攝",
    "T44n1846_002:0260b23": "論第二殊勝後廣說。心非動者。合水非動",
    "T44n1846_002:0260b24": "性也。無明滅者。是根本無明滅。合風滅也。",
    "T44n1846_002:0260b25": "相續滅者。業識等滅。合動相滅。智性不壞",
    "T44n1846_002:0260b26": "者。隨染本覺照察之性。是合濕性不壞○第",
    "T44n1846_002:0260b27": "二不思議業中。初標後釋。釋中二。初依體",
    "T44n1846_002:0260b28": "總標。",
    "T44n1846_002:0260b29": "[0260b29] 不思議業相者以依智淨相能作一切勝妙境",
    "T44n1846_002:0260c01": "界 謂與眾生作六根境界故。寶性論云。",
    "T44n1846_002:0260c02": "諸佛如來身如虛空無相。為諸勝智者作",
    "T44n1846_002:0260c03": "六根境界。示現微妙色。出於妙音聲。令嗅",
    "T44n1846_002:0260c04": "佛戒香。與佛妙法味。使覺三昧觸。令知深",
    "T44n1846_002:0260c05": "妙法。故名妙境界也○二所謂下別辨。",
    "T44n1846_002:0260c06": "[0260c06] 所謂無量功德之相常無斷絕隨眾生根自然",
    "T44n1846_002:0260c07": "相應種種而現得利益故 於中四句。一橫",
    "T44n1846_002:0260c08": "顯業德廣多無量。二&#x7AEA;顯業根深窮未來",
    "T44n1846_002:0260c09": "際。三顯業勝能無功應機。四顯業勝利益",
    "T44n1846_002:0260c10": "潤不虛。如此則是報化二身真如大用無始",
    "T44n1846_002:0260c11": "無終相續不絕故。如金光明經云。應身者",
    "T44n1846_002:0260c12": "從無始生死相續不斷故。一切諸佛不共之",
    "T44n1846_002:0260c13": "法能攝持故。眾生不盡用亦不盡。故說常",
    "T44n1846_002:0260c14": "住。寶性論云。何者成就自身利益。謂得解",
    "T44n1846_002:0260c15": "脫。遠離煩惱障智障。得無障礙清淨法身。",
    "T44n1846_002:0260c16": "是名成就自身利益。何者成就他身利益。既",
    "T44n1846_002:0260c17": "得成就自身利已。無始世來自然依彼二",
    "T44n1846_002:0260c18": "種佛身。示現世間自在力行。是名成就他身",
    "T44n1846_002:0260c19": "利益。問始得自利已方起利他業。云何利",
    "T44n1846_002:0260c20": "他說無始耶。答有二釋。一云。如來一念遍",
    "T44n1846_002:0260c21": "應三世所應無始故。能應則無始。猶如一",
    "T44n1846_002:0260c22": "念圓智遍達無邊三世之境。境無邊故。智亦",
    "T44n1846_002:0260c23": "無邊。無邊之智所現之相。故得無始亦能無",
    "T44n1846_002:0260c24": "終。此非心識思量所測。故名不思議業也。",
    "T44n1846_002:0260c25": "二云。以無明盡故。始覺即本。然彼本覺無",
    "T44n1846_002:0260c26": "始世來常起業用益眾生故。始覺同彼。故",
    "T44n1846_002:0260c27": "亦無始。以一切佛無差別故。無新舊故。皆",
    "T44n1846_002:0260c28": "無始覺之異故。本覺平等無始無終故。故能",
    "T44n1846_002:0260c29": "常化眾生。是真如之用故。云不思議業也。",
    "T44n1846_002:0261a01": "此本覺用與眾生心本來無二。但不覺隨",
    "T44n1846_002:0261a02": "流用即不現。妄心厭求。用則於彼心中稱",
    "T44n1846_002:0261a03": "根顯現。而不作意我現差別。故云隨根自",
    "T44n1846_002:0261a04": "然相應。雖不作意。現無不益。故云種種而",
    "T44n1846_002:0261a05": "現得利益故也。上來隨染本覺之相竟○自",
    "T44n1846_002:0261a06": "下第二明性淨本覺。亦可是體相合明。於",
    "T44n1846_002:0261a07": "中有二。謂總標別釋。",
    "T44n1846_002:0261a08": "[0261a08] 復次覺體相者有四種大義與虛空等猶如",
    "T44n1846_002:0261a09": "淨鏡 前中以空及鏡皆有四義故。取之",
    "T44n1846_002:0261a10": "為喻。一空鏡。謂離一切外物之體。二不空",
    "T44n1846_002:0261a11": "鏡。謂鏡體不無能現萬象。三淨鏡。謂磨治",
    "T44n1846_002:0261a12": "離垢。四受用鏡。置之高臺須者受用。四中",
    "T44n1846_002:0261a13": "前二自性淨。後二離垢淨。又初二就因隱時",
    "T44n1846_002:0261a14": "說。後二就果顯時說。前中約空不空為二。",
    "T44n1846_002:0261a15": "後中約體用為二。又初二體。後二相。故云",
    "T44n1846_002:0261a16": "覺體相也。又初一及第三有空義。第二第四",
    "T44n1846_002:0261a17": "有鏡義。故舉二喻○釋中別解四義。",
    "T44n1846_002:0261a18": "[0261a18] 云何為四一者如實空鏡 初內真如中妄",
    "T44n1846_002:0261a19": "法本無。非先有後無。故云如實空。",
    "T44n1846_002:0261a20": "[0261a20] 遠離一切心鏡界相無法可現非覺照義故",
    "T44n1846_002:0261a21": " 下釋空義。倒心妄境本不相應。故云遠離",
    "T44n1846_002:0261a22": "等。非謂有而不現。但以妄法理無故。無",
    "T44n1846_002:0261a23": "可現。如鏡非不能現。但以兔角無故。無",
    "T44n1846_002:0261a24": "可現也。非覺照者有二義。一以妄念望於",
    "T44n1846_002:0261a25": "真智。無覺照之功。以情執違理故。如鏡非",
    "T44n1846_002:0261a26": "即外物。以彼外物無照用義故。即顯鏡中",
    "T44n1846_002:0261a27": "無外物體。二以本覺望於妄法。亦無覺照",
    "T44n1846_002:0261a28": "功能。以妄本無故。如淨眼望空華。無照矚",
    "T44n1846_002:0261a29": "之功。亦如鏡望兔角。問若然者。何故下因",
    "T44n1846_002:0261b01": "熏習中即現一切世間法耶。答彼約依他",
    "T44n1846_002:0261b02": "似法。是此真心隨熏所作。無自體故。不異",
    "T44n1846_002:0261b03": "真如。故彼文云。以一切法即真實性故也。",
    "T44n1846_002:0261b04": "今此約遍計所執實法故。無可現也。問所",
    "T44n1846_002:0261b05": "現似法。豈不由彼執實有耶。答雖由執",
    "T44n1846_002:0261b06": "實。然似恒非實。如影由質影恒非質。鏡",
    "T44n1846_002:0261b07": "中現影。不現於質。不現質故。故云空鏡。",
    "T44n1846_002:0261b08": "能現影故是因熏也。",
    "T44n1846_002:0261b09": "[0261b09] 二者因熏習鏡謂如實不空 第二因熏中釋",
    "T44n1846_002:0261b10": "內有二因義。初能作現法之因。二作內熏",
    "T44n1846_002:0261b11": "之因。亦可初是因義。後是熏習義。故云因",
    "T44n1846_002:0261b12": "熏習也。言如實不空者。此總出因熏法體。",
    "T44n1846_002:0261b13": "謂有自體及性功德故○下別釋二因。",
    "T44n1846_002:0261b14": "[0261b14] 一切世間境界悉於中現不出不入不失不壞",
    "T44n1846_002:0261b15": "常住一心以一切法即真實性故 初中一切",
    "T44n1846_002:0261b16": "世間境界悉現者。明一切法離此心外無",
    "T44n1846_002:0261b17": "別體性。猶如鏡中能現影也。不出者。明心",
    "T44n1846_002:0261b18": "待熏故變現諸法。非不待熏而自出也。不",
    "T44n1846_002:0261b19": "入者。離心無能熏故。不從外入也。不失",
    "T44n1846_002:0261b20": "者。雖復不從內出外入。然緣起之法顯現不",
    "T44n1846_002:0261b21": "無。故云不失也。不壞者。諸法緣集起無所",
    "T44n1846_002:0261b22": "從。不異真如。故不可壞。如鏡中影非刃",
    "T44n1846_002:0261b23": "能傷。以同鏡故不可壞也。常住一心者。",
    "T44n1846_002:0261b24": "會相同體。以一切法下釋成同鏡所由。以",
    "T44n1846_002:0261b25": "於心中顯現無出入等故。即無體性。無",
    "T44n1846_002:0261b26": "體性故。本來平等不異真如。故云常住一",
    "T44n1846_002:0261b27": "心乃至真實性故。",
    "T44n1846_002:0261b28": "[0261b28] 又一切染法所不能染智體不動具足無漏熏",
    "T44n1846_002:0261b29": "眾生故 又一切染法下釋後因義。染法不",
    "T44n1846_002:0261c01": "能染者。以性淨故。雖現染法。非染所污。",
    "T44n1846_002:0261c02": "非直現染之時非染所染。亦乃由現染故",
    "T44n1846_002:0261c03": "反顯本淨。如鏡明淨能現穢物。穢物現時",
    "T44n1846_002:0261c04": "反顯鏡淨。豈此穢物能污鏡耶。若不現染。",
    "T44n1846_002:0261c05": "則無以顯其不染也。智體不動者。以本無",
    "T44n1846_002:0261c06": "染。今無始淨。是故本覺之智未曾移動。又",
    "T44n1846_002:0261c07": "雖現染法。不為所染。故云不動。如鏡中",
    "T44n1846_002:0261c08": "像隨質轉變。然其鏡體未曾動也。具足無",
    "T44n1846_002:0261c09": "漏等者。此本覺中恒沙性德無所少也。又",
    "T44n1846_002:0261c10": "與眾生作內熏之因。令厭生死樂求涅",
    "T44n1846_002:0261c11": "槃。故勝鬘經由有如來藏能厭生死苦",
    "T44n1846_002:0261c12": "樂求涅槃也。佛性論云。自性清淨心名為",
    "T44n1846_002:0261c13": "道諦也。又十種佛性中業性也。",
    "T44n1846_002:0261c14": "[0261c14] 三者法出離鏡謂不空法出煩惱礙智礙離和",
    "T44n1846_002:0261c15": "合相淳淨明故 第三中。初標次釋。言法",
    "T44n1846_002:0261c16": "出離者。謂真如之法。出於二障離於和",
    "T44n1846_002:0261c17": "合故。云出離。前明在纏性淨不空如來藏。",
    "T44n1846_002:0261c18": "今明不空出纏離垢法身。如寶性論云。有",
    "T44n1846_002:0261c19": "二淨。一自性淨。以同相故。二離垢淨。以勝",
    "T44n1846_002:0261c20": "相故。不空法者。出法體也。謂即前因熏。出",
    "T44n1846_002:0261c21": "煩惱等者。&#x9E81;細染心名煩惱礙。所依無明名",
    "T44n1846_002:0261c22": "智礙。離和合等者。淨心出障破業識等和",
    "T44n1846_002:0261c23": "合也。離和合雜相故名淳。無惑染故名",
    "T44n1846_002:0261c24": "淨。出無明故名明。謂大智慧光明等故",
    "T44n1846_002:0261c25": "云淳淨明也。",
    "T44n1846_002:0261c26": "[0261c26] 四者緣熏習鏡謂依法出離故遍照眾生之",
    "T44n1846_002:0261c27": "心令修善根隨念示現故 第四中。初標後",
    "T44n1846_002:0261c28": "辨。謂即彼本覺出障之時。隨照物機示現",
    "T44n1846_002:0261c29": "萬化。與彼眾生作外緣熏力。故云依法乃",
    "T44n1846_002:0262a01": "至示現故。問前隨染中智淨與此法出離",
    "T44n1846_002:0262a02": "何別。又前業用與此緣熏何別。答前約隨",
    "T44n1846_002:0262a03": "染故還淨說為智。即明彼智用俱就始覺",
    "T44n1846_002:0262a04": "說。此約自性故離障顯法體。即明此法用",
    "T44n1846_002:0262a05": "俱就法體說。是故前云智。此云法。前云",
    "T44n1846_002:0262a06": "業。此云緣也。然法智雖殊。體無差別。以",
    "T44n1846_002:0262a07": "始覺即本覺故。但今就義開說。故有境智",
    "T44n1846_002:0262a08": "不同也。◎",
    "T44n1846_002:0262a09": "[0262a09] ◎○第二不覺中有三。初明根本不覺。二生",
    "T44n1846_002:0262a10": "三種下明枝末不覺。三當知無明下結末歸",
    "T44n1846_002:0262a11": "本。又亦可初明不覺體。次明不覺相。後結",
    "T44n1846_002:0262a12": "相同體。前中有二。初依覺成迷。後依迷",
    "T44n1846_002:0262a13": "顯覺。亦則釋疑也。以彼妄依真起無別體",
    "T44n1846_002:0262a14": "故。還能返顯於真。即是內熏功能也。由是",
    "T44n1846_002:0262a15": "義故。經中說言。凡諸有心悉有佛性。以諸",
    "T44n1846_002:0262a16": "妄念必依於真。由真力故。令此妄念無",
    "T44n1846_002:0262a17": "不返流故也。初中有三。謂法喻合也。",
    "T44n1846_002:0262a18": "[0262a18] 所言不覺義者謂不如實知真如法一故不覺",
    "T44n1846_002:0262a19": "心起而有其念念無自相不離本覺 法中。",
    "T44n1846_002:0262a20": "初不了如理一味故。釋根本不覺義。如迷",
    "T44n1846_002:0262a21": "正方也。不覺念起者。業等相念。即邪方也。",
    "T44n1846_002:0262a22": "念無自相下明邪無別體不離正方也。即",
    "T44n1846_002:0262a23": "明不覺不離覺也。",
    "T44n1846_002:0262a24": "[0262a24] 猶如迷人依方故迷若離於方則無有迷眾生",
    "T44n1846_002:0262a25": "亦爾依覺故迷若離覺性則無不覺 喻合可",
    "T44n1846_002:0262a26": "知。",
    "T44n1846_002:0262a27": "[0262a27] 以有不覺妄想心故能知名義為說真覺若",
    "T44n1846_002:0262a28": "離不覺之心則無真覺自相可說 後文中",
    "T44n1846_002:0262a29": "二。初明妄有起淨之功。後明真有待妄之",
    "T44n1846_002:0262b01": "義。良以依真之妄方能顯真。隨妄之真",
    "T44n1846_002:0262b02": "還待妄顯故也○第二末中略作二種釋。一",
    "T44n1846_002:0262b03": "約喻說意。二就識釋文。初者本覺真如其",
    "T44n1846_002:0262b04": "猶淨眼。熱翳之氣如根本無明。翳與眼合",
    "T44n1846_002:0262b05": "動彼淨眼。業識亦爾。由淨眼動故有病眼",
    "T44n1846_002:0262b06": "起。能見相亦爾。以有病眼向外觀故。即",
    "T44n1846_002:0262b07": "有空華妄境界現。境界相亦爾。以有空華",
    "T44n1846_002:0262b08": "境故。令其起心分別好華惡華等。智相亦",
    "T44n1846_002:0262b09": "爾。由此分別堅執不改。相續相亦爾。由執",
    "T44n1846_002:0262b10": "定故於違順境取捨追遣。執取相亦爾。由",
    "T44n1846_002:0262b11": "取相故於上復立名字。若有相未對時。但",
    "T44n1846_002:0262b12": "聞名即執。計名字相亦爾。既計名取相發",
    "T44n1846_002:0262b13": "動身口。攀此空華造善惡業受苦樂報。長",
    "T44n1846_002:0262b14": "眠生死而不能脫。皆由根本無明力也。第",
    "T44n1846_002:0262b15": "二釋文中有二。初無明為因生三細。後境",
    "T44n1846_002:0262b16": "界為緣生六&#x9E81;。前中亦二。謂總標別解。",
    "T44n1846_002:0262b17": "[0262b17] 復次依不覺故生三種相與彼不覺相應不相",
    "T44n1846_002:0262b18": "離 標中言與彼不覺不相離者。明相不",
    "T44n1846_002:0262b19": "離體故。末不離本故。以依無明成妄心。",
    "T44n1846_002:0262b20": "依忘心起無明故也。",
    "T44n1846_002:0262b21": "[0262b21] 云何為三 前中三細即為三。各有標釋。",
    "T44n1846_002:0262b22": "[0262b22] 一者無明業相以依不覺故心動說名為業覺",
    "T44n1846_002:0262b23": "則不動動則有苦果不離因故 初中釋內。",
    "T44n1846_002:0262b24": "以依不覺者。釋標中無明。即根本無明也。心",
    "T44n1846_002:0262b25": "動名業者。釋標中業也。此中業有二義。",
    "T44n1846_002:0262b26": "一動作義。是業義故。云依不覺故心動名為",
    "T44n1846_002:0262b27": "業也。覺則不動者。反舉釋成。既得始覺時",
    "T44n1846_002:0262b28": "即無動念。是知今動只由不覺也。二為因",
    "T44n1846_002:0262b29": "義。是業義故。云動則有苦。如得寂靜無念",
    "T44n1846_002:0262c01": "之時。即是涅槃妙樂。故知今動則有生死苦",
    "T44n1846_002:0262c02": "患。果不離因者。不動既樂。即知動必有苦。",
    "T44n1846_002:0262c03": "動因苦果既無別時。故云不相離也。此雖",
    "T44n1846_002:0262c04": "動念而極微細。緣起一相能所不分。即當",
    "T44n1846_002:0262c05": "梨耶自體分也。如無相論云。問此識何相",
    "T44n1846_002:0262c06": "何境界。答相及境界不可分別。一體無異。",
    "T44n1846_002:0262c07": "當知此約賴耶業相義說也。下二約本識",
    "T44n1846_002:0262c08": "見相二分為二也。",
    "T44n1846_002:0262c09": "[0262c09] 二者能見相以依動故能見不動則無見",
    "T44n1846_002:0262c10": " 第二能見相。即是轉相。依前業相轉成能",
    "T44n1846_002:0262c11": "見。故言以依動故能見。若依性淨門。則無",
    "T44n1846_002:0262c12": "能見。故云不動則無見。反顯能見必依動",
    "T44n1846_002:0262c13": "義。如是轉相雖有能緣。以境界微細故猶",
    "T44n1846_002:0262c14": "未辨之。如攝論云。意識緣三世境及非三",
    "T44n1846_002:0262c15": "世境。是則可知。此識所緣境不可知故。既云",
    "T44n1846_002:0262c16": "所緣不可知。即約能緣以明本識轉相義",
    "T44n1846_002:0262c17": "也。",
    "T44n1846_002:0262c18": "[0262c18] 三者境界相以依能見故境界妄現離見則無",
    "T44n1846_002:0262c19": "境界 第三境界相。即是現相。依前轉相能",
    "T44n1846_002:0262c20": "現境界。故云依見故境界妄現。下反舉釋可",
    "T44n1846_002:0262c21": "知。如楞伽云。譬如明鏡持諸色像。現識處",
    "T44n1846_002:0262c22": "現亦復如是。又此論下文明現識云。謂能",
    "T44n1846_002:0262c23": "現一切境界。猶如明鏡現於色像。現識亦",
    "T44n1846_002:0262c24": "爾。乃至以一切時任運而起常在前故。此",
    "T44n1846_002:0262c25": "等並約本識現相義說。此之現相常在本",
    "T44n1846_002:0262c26": "識。何況轉相業相在六七識耶。此三並由",
    "T44n1846_002:0262c27": "根本無明動本靜心成此三細。即不相應",
    "T44n1846_002:0262c28": "心。屬賴耶位攝○自下境界為緣生六種",
    "T44n1846_002:0262c29": "&#x9E81;相。即分別事識也。如楞伽經云。境界風",
    "T44n1846_002:0263a01": "所動種種諸識浪等。此之謂也。問三細屬",
    "T44n1846_002:0263a02": "賴耶。六&#x9E81;屬意識。何故不說末那識耶。答。",
    "T44n1846_002:0263a03": "有二義意。一前既說賴耶。末那必執相應。",
    "T44n1846_002:0263a04": "故不別說。故瑜伽云。賴耶識起必二識相",
    "T44n1846_002:0263a05": "應故。又由意識緣外境時。必內依末那",
    "T44n1846_002:0263a06": "為染污根方得生起。是故次說六&#x9E81;。必",
    "T44n1846_002:0263a07": "內依末那故。亦不別說。二以義不便故。",
    "T44n1846_002:0263a08": "略不說之。不便相者。以無明住地動本靜",
    "T44n1846_002:0263a09": "心。令起和合成梨耶。末那既無此義。故前",
    "T44n1846_002:0263a10": "三細中略不說。又由外境牽起事識。末那",
    "T44n1846_002:0263a11": "無緣外境義故。六&#x9E81;中亦略不說。亦可計",
    "T44n1846_002:0263a12": "內為我屬前三細。計外為我所屬後六",
    "T44n1846_002:0263a13": "&#x9E81;。故略不論也。楞伽中亦同此說。故彼經",
    "T44n1846_002:0263a14": "云。大慧。略說有三種識。廣說有八相。何等",
    "T44n1846_002:0263a15": "為三。謂真識。現識。分別事識。乃至廣說。經",
    "T44n1846_002:0263a16": "中現識。即是三細中現相也。分別事識。即是",
    "T44n1846_002:0263a17": "下六&#x9E81;也。所以知者。彼經下釋分別事識",
    "T44n1846_002:0263a18": "中。乃云攀緣外境界起於事識等。故知事",
    "T44n1846_002:0263a19": "識非是末那。此論下文並亦同此。宜可記",
    "T44n1846_002:0263a20": "之。釋文中有二。謂總標別釋。",
    "T44n1846_002:0263a21": "[0263a21] 以有境界緣故復生六種相云何為六 別釋",
    "T44n1846_002:0263a22": "中六相即為六段。各先標後釋。此六之中。",
    "T44n1846_002:0263a23": "總有三對。謂初二為一對。謂事識中細惑。",
    "T44n1846_002:0263a24": "執境法為實故。六染中同是法執。地上菩",
    "T44n1846_002:0263a25": "薩所斷。亦入下五意內攝。以有依止義故。",
    "T44n1846_002:0263a26": "次二為一對。謂事識中&#x9E81;惑。於前實境上",
    "T44n1846_002:0263a27": "復起貪瞋等惑。即是下入五意後別明意",
    "T44n1846_002:0263a28": "識。取著轉深計我我所等。六染中二乘等所",
    "T44n1846_002:0263a29": "斷也。後二為一對。謂依惑造業。苦報長淪",
    "T44n1846_002:0263b01": "也。",
    "T44n1846_002:0263b02": "[0263b02] 一者智相依於境界心起分別愛與不愛故",
    "T44n1846_002:0263b03": " 初言智相者。謂於前現識所現相上。不",
    "T44n1846_002:0263b04": "了自心現故。始起慧數分別染淨執有",
    "T44n1846_002:0263b05": "定性。故云依於境界乃至不愛故也。",
    "T44n1846_002:0263b06": "[0263b06] 二者相續相依於智故生其苦樂覺心起念",
    "T44n1846_002:0263b07": "相應不斷故 二相續中依於智者。明起所",
    "T44n1846_002:0263b08": "依。謂依前分別。愛境起樂覺受。不愛境起",
    "T44n1846_002:0263b09": "苦受。數數起念相續現前。此明自相續也。",
    "T44n1846_002:0263b10": "又能起惑潤業。引持生死。即令他相續。故",
    "T44n1846_002:0263b11": "下文云住持苦樂等也。故云生其乃至不斷",
    "T44n1846_002:0263b12": "故也。",
    "T44n1846_002:0263b13": "[0263b13] 三者執取相依於相續緣念境界住持苦樂",
    "T44n1846_002:0263b14": "心起著故 三執取相者。謂於前苦樂等境。",
    "T44n1846_002:0263b15": "不了虛無。深起取著。故下文云。即此相續",
    "T44n1846_002:0263b16": "識。依諸凡夫取著轉深。計我我所等也。言",
    "T44n1846_002:0263b17": "依於相續乃至苦樂者。是前相續相也。心起",
    "T44n1846_002:0263b18": "著者。是此執取相也。",
    "T44n1846_002:0263b19": "[0263b19] 四者計名字相依於妄執分別假名言相故",
    "T44n1846_002:0263b20": " 四計名字相者。依前顛倒。所執相上。更",
    "T44n1846_002:0263b21": "立名言。是分別故。楞伽云。相名常相隨。而",
    "T44n1846_002:0263b22": "生諸妄想。故云依於妄執等也。上來起惑。",
    "T44n1846_002:0263b23": "自下造業感報。",
    "T44n1846_002:0263b24": "[0263b24] 五者起業相依於名字尋名取著造種種業故",
    "T44n1846_002:0263b25": " 五起業者。謂著相計名。依此&#x9E81;惑。發動",
    "T44n1846_002:0263b26": "身口造一切業。即苦因也。",
    "T44n1846_002:0263b27": "[0263b27] 六者業繫苦相以依業受報不自在故 六業",
    "T44n1846_002:0263b28": "繫苦者。業用已成。招果必然。循環諸道",
    "T44n1846_002:0263b29": "生死長縛。故云依業受果不自在也。上來末",
    "T44n1846_002:0263c01": "相竟○當知下第三結末歸本。",
    "T44n1846_002:0263c02": "[0263c02] 當知無明能生一切染法 如前三細六&#x9E81;。",
    "T44n1846_002:0263c03": "總攝一切染法。皆因根本無明不了真如",
    "T44n1846_002:0263c04": "而起。故云當知無明能生一切染法也○自",
    "T44n1846_002:0263c05": "下釋所以。",
    "T44n1846_002:0263c06": "[0263c06] 以一切染法皆是不覺相故 疑云。染法多",
    "T44n1846_002:0263c07": "種差別不同。如何根本唯一無明。釋云。染法",
    "T44n1846_002:0263c08": "雖多。皆是無明之氣。悉不覺之差別相。故",
    "T44n1846_002:0263c09": "不異不覺也。故云以一切染法皆是不覺",
    "T44n1846_002:0263c10": "相也。上來總釋不覺義。即約染法辨心生",
    "T44n1846_002:0263c11": "滅竟○自下第三明染淨同異之相。於中",
    "T44n1846_002:0263c12": "有三。初總標。次列名。後廣辨。",
    "T44n1846_002:0263c13": "[0263c13] 復次覺與不覺有二種相云何為二一者同相",
    "T44n1846_002:0263c14": "二者異相 辨中初同後異。同中三。初喻次",
    "T44n1846_002:0263c15": "合後引證。",
    "T44n1846_002:0263c16": "[0263c16] 同相者譬如種種瓦器皆同微塵性相 初",
    "T44n1846_002:0263c17": "言同相者。染淨二法同以真如為體。真如",
    "T44n1846_002:0263c18": "以此二法為相。故云同性相。種種瓦器譬",
    "T44n1846_002:0263c19": "染淨法也。皆同塵性者。器以塵為性也。塵",
    "T44n1846_002:0263c20": "以器為相。故云微塵性相也。",
    "T44n1846_002:0263c21": "[0263c21] 如是無漏無明種種業幻。皆同真如性相 合",
    "T44n1846_002:0263c22": "中言無漏者。始本二覺也。無明者。本末不",
    "T44n1846_002:0263c23": "覺也。此二皆有業用顯現而非實有。故云",
    "T44n1846_002:0263c24": "業幻。此等合種種器也。皆同真如性相者。",
    "T44n1846_002:0263c25": "以動真如門作此生滅門中染淨二法。更",
    "T44n1846_002:0263c26": "無別體故云性也。真如亦以此二法為相。",
    "T44n1846_002:0263c27": "淨相可知。其染相者。下文云。但以無明而",
    "T44n1846_002:0263c28": "熏習故即有染相。",
    "T44n1846_002:0263c29": "[0263c29] 是故脩多羅中依於此義說一切眾生本來常",
    "T44n1846_002:0264a01": "住入於涅槃菩提之法非可修相非可作相畢",
    "T44n1846_002:0264a02": "竟無得 引證中依於此義乃至涅槃者。依",
    "T44n1846_002:0264a03": "此同相門。如上本末不覺。本來即真如。",
    "T44n1846_002:0264a04": "故說一切眾生性自涅槃不更滅度。故經",
    "T44n1846_002:0264a05": "云。一切眾生即涅槃相不復更滅。言菩提",
    "T44n1846_002:0264a06": "之法乃至無得者。依此同相門。如上始本",
    "T44n1846_002:0264a07": "二覺。即是真如。故諸佛菩提非修得也。又",
    "T44n1846_002:0264a08": "前約不覺即如故。眾生舊來入涅槃。今約",
    "T44n1846_002:0264a09": "覺亦即真故。諸佛菩提無新得也。言非",
    "T44n1846_002:0264a10": "可修相者。望前涅槃非是了因修顯故。言",
    "T44n1846_002:0264a11": "非可作相者。望前菩提非是生因所作故。",
    "T44n1846_002:0264a12": "畢竟無得者。此之二果即性淨本有故無得",
    "T44n1846_002:0264a13": "也○自下釋伏疑。疑云。若眾生已入本來涅",
    "T44n1846_002:0264a14": "槃更無新滅。即已同諸佛。何故不能現報",
    "T44n1846_002:0264a15": "化等色身耶。",
    "T44n1846_002:0264a16": "[0264a16] 亦無色相可見而有見色相者唯是隨染業幻",
    "T44n1846_002:0264a17": "所作非是智色不空之性以智相無可見故",
    "T44n1846_002:0264a18": " 釋云。法性自體本無色相可見。如何使",
    "T44n1846_002:0264a19": "現色等耶。故云亦無色相可見。又疑云。",
    "T44n1846_002:0264a20": "若以法性非是色相可見法故不現二色",
    "T44n1846_002:0264a21": "者。諸佛何故現報化等種種色耶。釋云。彼",
    "T44n1846_002:0264a22": "見諸佛種種色等者。並是隨眾生染幻。心",
    "T44n1846_002:0264a23": "中變異顯現。屬後異相門。非此同相門中。",
    "T44n1846_002:0264a24": "本覺智內有此色礙不空之性也。又亦可本",
    "T44n1846_002:0264a25": "覺不空恒沙德中亦無此色相故。云而見",
    "T44n1846_002:0264a26": "色相乃至不空之性也。何以得知彼法體中",
    "T44n1846_002:0264a27": "無色相者。釋云。以本覺智相非是可見之",
    "T44n1846_002:0264a28": "法故也○異相中先喻後合。",
    "T44n1846_002:0264a29": "[0264a29] 言異相者如種種瓦器各各不同如是無漏無",
    "T44n1846_002:0264b01": "明隨染幻差別性染幻差別故 合中隨染幻",
    "T44n1846_002:0264b02": "差別者。是無漏法也。性染幻差別者。是無",
    "T44n1846_002:0264b03": "明法也。以彼無明迷平等理。是故其性自",
    "T44n1846_002:0264b04": "是差別。故下文云。如是無明自性差別故也。",
    "T44n1846_002:0264b05": "諸無漏法順平等性。直論其性。則無差別。",
    "T44n1846_002:0264b06": "但隨染法差別相故。說無漏法有差別耳。",
    "T44n1846_002:0264b07": "如下文中對業識等差別染法故。說本覺",
    "T44n1846_002:0264b08": "恒沙性德。又由對治彼染法差別故。成始",
    "T44n1846_002:0264b09": "覺萬德差別也。如是染淨皆是真如隨緣顯",
    "T44n1846_002:0264b10": "現。似有而無體。故通名幻也。上來染淨不",
    "T44n1846_002:0264b11": "同。釋心生滅竟○自下第二釋上立義分",
    "T44n1846_002:0264b12": "中因緣。於中有二。初明生滅因緣義。後",
    "T44n1846_002:0264b13": "從無明所起識下。顯所依因緣體。前中有",
    "T44n1846_002:0264b14": "二。初總標。後別釋。",
    "T44n1846_002:0264b15": "[0264b15] 復次生滅因緣者所謂眾生依心意意識轉",
    "T44n1846_002:0264b16": "故 標中言因緣者。梨耶心體不守自性。",
    "T44n1846_002:0264b17": "是生滅因。根本無明熏動心體。是生滅緣。又",
    "T44n1846_002:0264b18": "復無明住地諸染根本。是生滅因。外妄境界",
    "T44n1846_002:0264b19": "動起識浪。是生滅緣。依是二義以顯因緣。",
    "T44n1846_002:0264b20": "諸識生滅相集而生。故名眾生。而無別體。",
    "T44n1846_002:0264b21": "唯依心體。故言依心。即是梨耶自相心也。",
    "T44n1846_002:0264b22": "能依眾生。是意意識。依心體起故云轉。轉",
    "T44n1846_002:0264b23": "者起也○下別釋中初問。",
    "T44n1846_002:0264b24": "[0264b24] 此義云何 此心作眾生義云何也○下別",
    "T44n1846_002:0264b25": "顯示。於中有三。先釋所依心。次釋意轉。後",
    "T44n1846_002:0264b26": "釋意識轉。",
    "T44n1846_002:0264b27": "[0264b27] 以依阿梨耶識。說有無明 初中言阿梨耶",
    "T44n1846_002:0264b28": "者。是上所說心。即是生滅之因。有無明者。",
    "T44n1846_002:0264b29": "於梨耶識二義中。此是不覺義。即生滅之緣。",
    "T44n1846_002:0264c01": "欲明依此因緣意意識轉故。言以依等",
    "T44n1846_002:0264c02": "也。上總中略標其因故。但言依心。此別釋",
    "T44n1846_002:0264c03": "中具顯因緣故。說依心有無明也。問上說",
    "T44n1846_002:0264c04": "依覺有不覺。由此不覺力故。動彼心體",
    "T44n1846_002:0264c05": "令起滅和合。方有梨耶業識等。何故此中",
    "T44n1846_002:0264c06": "說依梨耶有無明乎。答此有三釋。一由",
    "T44n1846_002:0264c07": "梨耶有二義故。謂由無明動真心成梨耶。",
    "T44n1846_002:0264c08": "又即此梨耶還與彼無明為依。以不相離",
    "T44n1846_002:0264c09": "故。何者。謂依迷起似故。即動真心起業",
    "T44n1846_002:0264c10": "識。迷似為實故。即依梨耶而有無明也。",
    "T44n1846_002:0264c11": "二云。梨耶有二義。謂覺不覺。前別就其本。",
    "T44n1846_002:0264c12": "說依覺有不覺。今就末位論。故云依梨",
    "T44n1846_002:0264c13": "耶有無明也。此即二義中不覺義。在梨耶",
    "T44n1846_002:0264c14": "中故說依也。三云。此中正意唯取真心隨",
    "T44n1846_002:0264c15": "緣之義。此隨緣義難名目故。或就未起。說",
    "T44n1846_002:0264c16": "依真如有無明。或約已起。說依梨耶有",
    "T44n1846_002:0264c17": "無明。然此二名方盡其義。故文前後綺互言",
    "T44n1846_002:0264c18": "耳○不覺下次釋意轉。於中有三。初略明。",
    "T44n1846_002:0264c19": "次廣辨。後結歸心。初中即明五種識相。",
    "T44n1846_002:0264c20": "[0264c20] 不覺而起能見能現能取境界起念相續故",
    "T44n1846_002:0264c21": "說為意 不覺而起者。所依心體由無明",
    "T44n1846_002:0264c22": "熏舉體而動。即是業識也。前依梨耶有",
    "T44n1846_002:0264c23": "無明。即依似起迷。今熏淨心成梨耶。即依",
    "T44n1846_002:0264c24": "迷起似。此二義一時。說有前後耳。言能",
    "T44n1846_002:0264c25": "見者。即彼心體轉成能見。是轉識也。能現",
    "T44n1846_002:0264c26": "者。即彼心體復成能現。即是現識。能取境界",
    "T44n1846_002:0264c27": "者。能取現識所現境界。是為智識。起念相",
    "T44n1846_002:0264c28": "續者。於所取境起諸&#x9E81;念。是相續識。依此",
    "T44n1846_002:0264c29": "五義次第轉成依止。依止此義而生意識",
    "T44n1846_002:0265a01": "等。故說為意。故攝論云。意以能生依止為",
    "T44n1846_002:0265a02": "義也○此意下第二廣釋。於中二。初標次",
    "T44n1846_002:0265a03": "釋。釋中五意即為五段。各有標釋。",
    "T44n1846_002:0265a04": "[0265a04] 此意復有五種名云何為五一者名為業識謂",
    "T44n1846_002:0265a05": "無明力不覺心動故 初中言無明力者。謂",
    "T44n1846_002:0265a06": "根本無明。即所依緣也。明心不自起。起",
    "T44n1846_002:0265a07": "必由緣。不覺心動者。正明起相釋成業義。",
    "T44n1846_002:0265a08": "起動義是業義故。",
    "T44n1846_002:0265a09": "[0265a09] 二者名為轉識依於動心能見相故 第二轉",
    "T44n1846_002:0265a10": "識中。言依動能見者。依前業識之動。轉成",
    "T44n1846_002:0265a11": "能見之相。轉識有二。若就無明所動轉成",
    "T44n1846_002:0265a12": "能見者。在本識中。如其境界所動轉成能",
    "T44n1846_002:0265a13": "見者。在事識中。此中轉相。約初義也。",
    "T44n1846_002:0265a14": "[0265a14] 三者名為現識所謂能現一切境界猶如明",
    "T44n1846_002:0265a15": "鏡現於色像現識亦爾隨其五塵對至即現",
    "T44n1846_002:0265a16": "無有前後以一切時任運而起常在前故",
    "T44n1846_002:0265a17": " 第三現識中。初法次喻後合。言能現一切",
    "T44n1846_002:0265a18": "境界者。依前轉識之見。起此能現之功。故",
    "T44n1846_002:0265a19": "現妄境界。以其心體與無明合熏習力故。",
    "T44n1846_002:0265a20": "現於種種無邊境界故也。合中言五塵者。",
    "T44n1846_002:0265a21": "且舉&#x9E81;顯以合色像。而實通現一切境界。",
    "T44n1846_002:0265a22": "故上法說中云一切也。若依瑜伽論中。則",
    "T44n1846_002:0265a23": "現五根種子及器世間等。今此論中偏就五",
    "T44n1846_002:0265a24": "塵者。以此約牽起分別事識義故。作是",
    "T44n1846_002:0265a25": "說也。任運而起者。非如六七識有時斷滅。",
    "T44n1846_002:0265a26": "故簡異彼也。常在前者。為諸法本故。明此",
    "T44n1846_002:0265a27": "識在諸法之先。以是諸法所依故。此揀異",
    "T44n1846_002:0265a28": "末那識也。",
    "T44n1846_002:0265a29": "[0265a29] 四者名為智識謂分別染淨法故 第四智識",
    "T44n1846_002:0265b01": "者。是事識內細分別。謂不了前心所現境",
    "T44n1846_002:0265b02": "故。起染淨微細分別。故云智也。",
    "T44n1846_002:0265b03": "[0265b03] 五者名為相續識以念相應不斷故住持過",
    "T44n1846_002:0265b04": "去無量世等善惡之業令不失故復能成熟",
    "T44n1846_002:0265b05": "現在未來苦樂等報無差違故能令現在已",
    "T44n1846_002:0265b06": "經之事忽然而念未來之事不覺妄慮 第",
    "T44n1846_002:0265b07": "五相續者。亦是事識中細分。前六相中相續",
    "T44n1846_002:0265b08": "相也。以念相應不斷者。法執相應得長相",
    "T44n1846_002:0265b09": "續。此約自體不斷釋相續義也。住持已下",
    "T44n1846_002:0265b10": "有釋。一但屬此相續識。以約其功能釋",
    "T44n1846_002:0265b11": "相續義故。以此識能起潤業煩惱。能引持",
    "T44n1846_002:0265b12": "過去無明所發諸行善惡業種。令成堪任成",
    "T44n1846_002:0265b13": "果之有。若無惑潤。業種焦亡。故云住持乃",
    "T44n1846_002:0265b14": "至不失也。此則引生令熟。又復能起潤生",
    "T44n1846_002:0265b15": "煩惱。能使已熟之業感報相應。故言成熟無",
    "T44n1846_002:0265b16": "差違也。如是三世因果流轉連持不絕。功",
    "T44n1846_002:0265b17": "由意識。以是義故名相續識。次言念已逕",
    "T44n1846_002:0265b18": "乃至妄慮者。顯此識用&#x9E81;分別相不同智",
    "T44n1846_002:0265b19": "識微細分別故也。二又總辨前五意功能。初",
    "T44n1846_002:0265b20": "住持業果。是前三細功能。屬梨耶。後念已",
    "T44n1846_002:0265b21": "未之境。是後二功能。屬事識細分也○第三",
    "T44n1846_002:0265b22": "結依心中有二。先正結屬心。後此義云何",
    "T44n1846_002:0265b23": "下釋疑廣辨。初中先順結三界。後返結六",
    "T44n1846_002:0265b24": "塵。",
    "T44n1846_002:0265b25": "[0265b25] 是故三界虛偽唯心所作離心則無六塵境",
    "T44n1846_002:0265b26": "界 前中言是故者。是前一心隨無明動",
    "T44n1846_002:0265b27": "作五種識故。故說三界唯心轉也。此心隨",
    "T44n1846_002:0265b28": "熏現似曰虛。隱其虛體詐現實狀曰偽。",
    "T44n1846_002:0265b29": "虛偽之狀雖有種種。然窮其因緣。唯心作",
    "T44n1846_002:0265c01": "也。十地經中亦同此說。離彼現識則無塵",
    "T44n1846_002:0265c02": "境。反驗六塵唯是一心。故云離心則無等",
    "T44n1846_002:0265c03": "也○釋疑中有三。初問。次答。後當知下結",
    "T44n1846_002:0265c04": "也。",
    "T44n1846_002:0265c05": "[0265c05] 此義云何 問意云。現有塵境。云何唯心。",
    "T44n1846_002:0265c06": "[0265c06] 以一切法皆從心起妄念而生一切分別即分",
    "T44n1846_002:0265c07": "別自心心不見心無相可得 答云。以一切",
    "T44n1846_002:0265c08": "法皆是此心隨熏所起。更無異體故。說",
    "T44n1846_002:0265c09": "唯心。疑云。何以此心作諸法耶。釋云。由妄",
    "T44n1846_002:0265c10": "念熏故生起諸法。故云妄念而生也。又亦",
    "T44n1846_002:0265c11": "可疑云。法既唯心。我何不見。而我所見唯",
    "T44n1846_002:0265c12": "是異心。釋云。言異心者。是汝妄念分別而",
    "T44n1846_002:0265c13": "作。故云妄念生也。即分別自心者。既境唯",
    "T44n1846_002:0265c14": "現識。無外實法。是故分別但分別自心。",
    "T44n1846_002:0265c15": "即顯無塵唯識義也。心不見心者。既塵無",
    "T44n1846_002:0265c16": "相。識不自緣。是故無塵。識不生也。攝論云。",
    "T44n1846_002:0265c17": "無有少法能取少法故也。能所皆寂故。云",
    "T44n1846_002:0265c18": "無相可得也。中邊論偈云。由依唯識故。境",
    "T44n1846_002:0265c19": "無體義成。以塵無有故。本識則不生。此中",
    "T44n1846_002:0265c20": "分別自心者。即依唯識以遣於塵。與中邊",
    "T44n1846_002:0265c21": "論上半偈同。心不見心者。依無塵以遣識。",
    "T44n1846_002:0265c22": "與中邊下半偈同。此等約行說。故遣依他",
    "T44n1846_002:0265c23": "性也。故瑜伽論云。問諸修觀行者見遍計",
    "T44n1846_002:0265c24": "所執無相時。當言入何等性。答入圓成實",
    "T44n1846_002:0265c25": "性。問入圓成實性時。當言遣何等性。答",
    "T44n1846_002:0265c26": "遣依他起性。以此當知。唯識觀成。則無有",
    "T44n1846_002:0265c27": "識。楞伽亦云。無心之心量。我說為心量。此",
    "T44n1846_002:0265c28": "之謂也。若依此論。無明動真如。成生滅緣",
    "T44n1846_002:0265c29": "起。無明風滅。識浪即止。唯是真如平等平等",
    "T44n1846_002:0266a01": "也○結中有四。初即結相屬心。二是故下",
    "T44n1846_002:0266a02": "舉喻以說。三唯心下一句。釋外伏疑。四以",
    "T44n1846_002:0266a03": "心生下反驗唯心。顯境成妄。",
    "T44n1846_002:0266a04": "[0266a04] 當知世間一切境界皆依眾生無明妄心而得",
    "T44n1846_002:0266a05": "住持 前中無明者。根本無明也。妄心者。業",
    "T44n1846_002:0266a06": "識等也。以世間一切諸境依此而成。謂即現",
    "T44n1846_002:0266a07": "識等也。若無明未盡已還。此識住持境界不",
    "T44n1846_002:0266a08": "息。故云住持等也。",
    "T44n1846_002:0266a09": "[0266a09] 是故一切法如鏡中像無體可得唯心虛妄以",
    "T44n1846_002:0266a10": "心生則種種法生心滅則種種法滅故 喻中",
    "T44n1846_002:0266a11": "言無體可得者。示此境界離心之外無體",
    "T44n1846_002:0266a12": "可得也。又亦即是心故復無體也。如鏡外",
    "T44n1846_002:0266a13": "無影。鏡內復無體故也。釋疑中疑云。既其",
    "T44n1846_002:0266a14": "無體。何以宛然顯現。釋云。此並是真心之上",
    "T44n1846_002:0266a15": "虛妄顯現。何處有體而可得耶。反驗中。疑",
    "T44n1846_002:0266a16": "云。何以得知心上顯現。釋云。以心生則種",
    "T44n1846_002:0266a17": "種法生等故知也。此中以無明力不覺心",
    "T44n1846_002:0266a18": "動。乃至能現一切境等故。言心生則種種",
    "T44n1846_002:0266a19": "法生也。此則心隨熏動。故云生也。若無明",
    "T44n1846_002:0266a20": "滅境界隨滅。諸識分別皆滅無餘故。言心",
    "T44n1846_002:0266a21": "滅則種種法滅。此則心源還淨。故云滅也。既",
    "T44n1846_002:0266a22": "心隨不覺妄現諸境。即驗諸境唯心無體",
    "T44n1846_002:0266a23": "也。問上說生滅結過屬無明。此文辨因",
    "T44n1846_002:0266a24": "緣。云何結屬心。答前以無明動彼靜心令",
    "T44n1846_002:0266a25": "其生滅故。此生滅功在無明。今此因緣和合",
    "T44n1846_002:0266a26": "道理。以成辦諸法。無性義顯。不住義彰故。",
    "T44n1846_002:0266a27": "就和合結屬於心也○釋意識中。初標後",
    "T44n1846_002:0266a28": "釋。釋中有五。初約人辨&#x9E81;。二計我下出其",
    "T44n1846_002:0266a29": "惑體。三隨事下明執所依緣。四名為下制",
    "T44n1846_002:0266b01": "立其名。五此識下明識起所依。",
    "T44n1846_002:0266b02": "[0266b02] 復次言意識者即此相續識依諸凡夫取著轉",
    "T44n1846_002:0266b03": "深計我我所種種妄執隨事攀緣分別六塵名",
    "T44n1846_002:0266b04": "為意識亦名分離識又復說名分別事識此識",
    "T44n1846_002:0266b05": "依見愛煩惱增長義故 初中言即此相續",
    "T44n1846_002:0266b06": "識等者。明此生起識&#x9E81;細雖殊。同是一識",
    "T44n1846_002:0266b07": "更無別體故。即指前第五識也。但前就細",
    "T44n1846_002:0266b08": "分法執分別相應依止義門。則說為意。此中",
    "T44n1846_002:0266b09": "約其能起見愛&#x9E81;惑相應從前起門。說名",
    "T44n1846_002:0266b10": "為意識。謂意之識。故名意識也。依諸凡夫",
    "T44n1846_002:0266b11": "者簡非聖人意識也。以前智識及相續識。",
    "T44n1846_002:0266b12": "通在二乘及地前等菩薩所起故。故今約",
    "T44n1846_002:0266b13": "凡顯其&#x9E81;也。取著轉深者。以無對治故。",
    "T44n1846_002:0266b14": "追著妄境轉極&#x9E81;現。故云深也。惑體中。非",
    "T44n1846_002:0266b15": "直心外計境為&#x9E81;。亦復於身計我。於塵計",
    "T44n1846_002:0266b16": "所。或執即蘊。或執離蘊等。種種妄計。此",
    "T44n1846_002:0266b17": "顯計我之相。所依緣者。謂但攀於倒境之",
    "T44n1846_002:0266b18": "事。不了正理故。云隨事等也。名意識者。",
    "T44n1846_002:0266b19": "此論就一意識義。故不別出五識。但說意",
    "T44n1846_002:0266b20": "識分別六塵。亦名分離者。依於六根別取",
    "T44n1846_002:0266b21": "六塵。故云分離也。又能分別去來內外種",
    "T44n1846_002:0266b22": "種事相故。復說為分別事識也。下明識起",
    "T44n1846_002:0266b23": "所依者。見謂見一處住地。即見道惑也。愛",
    "T44n1846_002:0266b24": "謂欲色有三愛。即修道惑也。以此見修二惑",
    "T44n1846_002:0266b25": "熏於本識。令變生此分別事識。故云增長",
    "T44n1846_002:0266b26": "也。上六&#x9E81;中。執取計名及起業相。並相從入",
    "T44n1846_002:0266b27": "此意識中。及後六染中。執相應染亦入此",
    "T44n1846_002:0266b28": "攝。上來廣明生滅因緣義竟。◎"
}