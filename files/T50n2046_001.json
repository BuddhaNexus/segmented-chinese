{
    "T50n2046_001:0183a23": "馬鳴菩薩傳",
    "T50n2046_001:0183a25": "後秦三藏鳩摩羅什譯",
    "T50n2046_001:0183a26": "有大師名馬鳴菩薩。長老脇弟子也。時長老",
    "T50n2046_001:0183a27": "脇勤憂佛法入三昧觀。誰堪出家廣宣道化",
    "T50n2046_001:0183a28": "開悟眾生者。見中天竺有出家外道。世智聰",
    "T50n2046_001:0183a29": "辯善通論議。唱言若諸比丘。能與我論議",
    "T50n2046_001:0183b01": "者。可打揵椎。如其不能。不足公鳴揵椎受人",
    "T50n2046_001:0183b02": "供養。時長老脇。始從北天竺欲至中國。城名",
    "T50n2046_001:0183b03": "釋迦。路逢諸沙彌。皆共戲之。大德長老與我",
    "T50n2046_001:0183b04": "富羅提。即有持去者。種種嫐之輒不以理。",
    "T50n2046_001:0183b05": "長老脇顏無異容恬然不忤。諸沙彌中廣學",
    "T50n2046_001:0183b06": "問者。覺其遠大疑非常人。試問其人觀察所",
    "T50n2046_001:0183b07": "為。隨問盡答而行不輟足。意色深遠不存近",
    "T50n2046_001:0183b08": "細。時諸沙彌具觀長老德量沖邃。知不可測",
    "T50n2046_001:0183b09": "倍加恭敬。咸共侍送。於是長老脇。即以神力",
    "T50n2046_001:0183b10": "乘虛而逝到中天竺。在一寺住問諸比丘。何",
    "T50n2046_001:0183b11": "不依法鳴揵椎耶。諸比丘言。長老摩訶羅。有",
    "T50n2046_001:0183b12": "以故不打也。問言何故。答言。有出家外道善",
    "T50n2046_001:0183b13": "能論議。唱令國中諸釋子沙門眾。若其不能",
    "T50n2046_001:0183b14": "與我論議者。不得公鳴犍椎受人供養。以有",
    "T50n2046_001:0183b15": "此言是故不打。長老脇言。但鳴犍椎。設彼來",
    "T50n2046_001:0183b16": "者吾自對之。諸舊比丘深奇其言。而疑不能",
    "T50n2046_001:0183b17": "辨。集共議言且鳴犍椎。外道若來。當令長",
    "T50n2046_001:0183b18": "老任其所為。即鳴犍椎。外道即問。今日何故",
    "T50n2046_001:0183b19": "打此木耶。答言。北方有長老沙門。來鳴犍椎",
    "T50n2046_001:0183b20": "非我等也。外道言。可令其來。即出相見。外道",
    "T50n2046_001:0183b21": "問言。欲論議耶。答言然。外道即形笑言。此長",
    "T50n2046_001:0183b22": "老比丘形貌既爾。又言。不出常人。如何乃欲",
    "T50n2046_001:0183b23": "與吾論議。即共要言。却後七日。當集國王大",
    "T50n2046_001:0183b24": "臣沙門外道。諸大法師於此論也。至六日夜",
    "T50n2046_001:0183b25": "長老脇。入于三昧觀其所應。七日明旦大眾",
    "T50n2046_001:0183b26": "雲集。長老脇先至即昇高座。顏色怡懌倍於",
    "T50n2046_001:0183b27": "常日。外道後來當前而坐。占視沙門容貌和",
    "T50n2046_001:0183b28": "悅志意安泰。又復舉體備有論相。便念言將",
    "T50n2046_001:0183b29": "無非是聖比丘耶。志安且悅又備論相。今日",
    "T50n2046_001:0183c01": "將成佳論議也。便共立要若墮負者當以何罪",
    "T50n2046_001:0183c02": "外道言若負者當斷其舌。長老脇言此不可",
    "T50n2046_001:0183c03": "也。但作弟子足以允約。答言可爾。又問誰應",
    "T50n2046_001:0183c04": "先語。長老脇言。吾既年邁故從遠來。又先在",
    "T50n2046_001:0183c05": "此坐理應先語。外道言亦可爾耳。現汝所說",
    "T50n2046_001:0183c06": "吾盡當破。長老脇即言。當令天下泰平大王",
    "T50n2046_001:0183c07": "長壽國土豐樂無諸災患。外道默然不知所",
    "T50n2046_001:0183c08": "言。論法無對即墮負處。伏為弟子剃除鬚髮。",
    "T50n2046_001:0183c09": "度為沙彌受具足戒。獨坐一處心自惟曰。吾才",
    "T50n2046_001:0183c10": "明遠識聲震天下。如何一言致屈便為人弟",
    "T50n2046_001:0183c11": "子。念已不悅。師知其心即命入房。為現神足",
    "T50n2046_001:0183c12": "種種變化。知師非恒心乃悅伏。念曰吾為弟",
    "T50n2046_001:0183c13": "子固其宜矣。師語言汝才明不易真未成耳。",
    "T50n2046_001:0183c14": "設學吾所得法。根力覺道辯才深達。明審義",
    "T50n2046_001:0183c15": "趣者。將天下無對也。師還本國弟子住中天",
    "T50n2046_001:0183c16": "竺。博通眾經明達內外。才辯蓋世四輩敬伏。",
    "T50n2046_001:0183c17": "天竺國王甚珍遇之。其後北天竺小月氏國",
    "T50n2046_001:0183c18": "王。伐於中國圍守經時。中天竺王遣信問言。",
    "T50n2046_001:0183c19": "若有所求當相給與。何足苦困人民久住此",
    "T50n2046_001:0183c20": "耶。答言汝意伏者送三億金當相赦耳。王言",
    "T50n2046_001:0183c21": "舉此一國無一億金。如何三億而可得耶。答",
    "T50n2046_001:0183c22": "言汝國內有二大寶。一佛鉢二辯才比丘。以",
    "T50n2046_001:0183c23": "此與我足當二億金也。王言此二寶者吾甚",
    "T50n2046_001:0183c24": "重之不能捨也。於是比丘為王說法。其辭曰。",
    "T50n2046_001:0183c25": "夫含情受化者天下莫二也。佛道淵弘義存",
    "T50n2046_001:0183c26": "兼救。大人之德亦以濟物為上。世教多難故",
    "T50n2046_001:0183c27": "王化一國而已。今弘宣佛道自可為四海法王",
    "T50n2046_001:0183c28": "也。比丘度人義不容異功德在心理無遠近。",
    "T50n2046_001:0183c29": "宜存遠大何必在目前而已。王素宗重敬用",
    "T50n2046_001:0184a01": "其言。即以與之月氏王便還本國。諸臣議曰",
    "T50n2046_001:0184a02": "王奉佛鉢固其宜矣。夫比丘者天下皆是當",
    "T50n2046_001:0184a03": "一億金。無乃太過。王審知比丘高明勝達。導",
    "T50n2046_001:0184a04": "利弘深辯才說法乃感非人類。將欲悟諸群",
    "T50n2046_001:0184a05": "惑。餓七匹馬至於六日旦。普集內外沙門",
    "T50n2046_001:0184a06": "異學請比丘說法。諸有聽者莫不開悟。王繫",
    "T50n2046_001:0184a07": "此馬於眾會前以草與之(馬嗜浮流故以浮流草與之也)馬垂淚",
    "T50n2046_001:0184a08": "聽法無念食想。於是天下乃知非恒。以馬解",
    "T50n2046_001:0184a09": "其音故。遂號為馬鳴菩薩。於北天竺廣宣佛",
    "T50n2046_001:0184a10": "法。導利群生善能方便。成人功德四輩敬重。",
    "T50n2046_001:0184a11": "復咸稱為功德日。",
    "T50n2046_001:0184a12": "馬鳴菩薩傳"
}