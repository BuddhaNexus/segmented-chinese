{
    "T14n0481_002:0629b15": "持人菩薩經卷第二",
    "T14n0481_002:0629b16": "西晉月氏三藏竺法護譯",
    "T14n0481_002:0629b17": "持人菩薩經持施王品第四闕第三品",
    "T14n0481_002:0629b18": "[0629b18] 佛告持人：「乃往過去無央數劫，加復越是不",
    "T14n0481_002:0629b19": "可計劫，爾時有佛號意普玉王如來、至真、等",
    "T14n0481_002:0629b20": "正覺、明行成為、善逝、世間解、無上士、道法御、天",
    "T14n0481_002:0629b21": "人師，為佛、世尊。其佛世時，有八十億&#x59DF;沙門",
    "T14n0481_002:0629b22": "眾，皆阿羅漢，諸漏已盡習學不學，阿那含、斯",
    "T14n0481_002:0629b23": "陀含、須陀洹，亦復如是各八十億&#x59DF;，諸菩薩",
    "T14n0481_002:0629b24": "八十四億兆載，集會佛所。」[0629b24] 佛言：「持人！彼時如",
    "T14n0481_002:0629b25": "來壽八萬歲。時世有王名曰持陀，君二萬",
    "T14n0481_002:0629b26": "國，民人熾盛，風雨時節五穀豐饒，萬姓安隱。",
    "T14n0481_002:0629b27": "王所居城，廣長正方各四百八十里，其城皆",
    "T14n0481_002:0629b28": "以琦珍四寶成之；其牆七重，樹木深塹欄楯",
    "T14n0481_002:0629b29": "周匝各復七重，網縵珠珞各復七重。諸牆壁",
    "T14n0481_002:0629c01": "上及諸行樹，皆以四寶交露帳幔而圍繞",
    "T14n0481_002:0629c02": "覆。其二萬國，各有五百郡縣屬之。又其樹上",
    "T14n0481_002:0629c03": "皆生好衣，自然七寶諸細被服。一一池水各",
    "T14n0481_002:0629c04": "有五百浴池從之。又其浴池皆七寶成，生七",
    "T14n0481_002:0629c05": "寶蓮華，青紅黃白滿其池中，其華大如車輪，",
    "T14n0481_002:0629c06": "斯池中水自然八味。其土國王，有八萬四千",
    "T14n0481_002:0629c07": "夫人婇女，中宮正后有二太子：一名無限意、",
    "T14n0481_002:0629c08": "二名無限界，其太子各十六。[0629c08] 「時二太子適臥",
    "T14n0481_002:0629c09": "寐，於夢中見如來形像端正姝好，紫摩金",
    "T14n0481_002:0629c10": "色相好莊嚴，威德巍巍不可限量，光照十方。",
    "T14n0481_002:0629c11": "夢中見是，心中踊悅欣然無量。其二太子，從",
    "T14n0481_002:0629c12": "夢覺已心中坦然，各以宿懷識道正真，而歎",
    "T14n0481_002:0629c13": "頌曰：",
    "T14n0481_002:0629c14": "「『我今夜夢見，  天人中最勝，",
    "T14n0481_002:0629c15": "  體紫摩金色，  百福成其相。",
    "T14n0481_002:0629c16": "  以在其夢中，  觀一切功勳，",
    "T14n0481_002:0629c17": "  以得覲尊顏，  懷悅豫無量。",
    "T14n0481_002:0629c18": "  觀聖神光明，  猶日演暉曜，",
    "T14n0481_002:0629c19": "  意中甚歡樂，  超越一切眾。",
    "T14n0481_002:0629c20": "  威光極高峻，  猶如寶山王，",
    "T14n0481_002:0629c21": "  若目&#x89A9;其形，  靡不抱欣喜。』」",
    "T14n0481_002:0629c22": "[0629c22] 佛告持人：「其二太子見是瑞應，往見父母具",
    "T14n0481_002:0629c23": "說此意：『我等兄弟今日夜夢中，目見如來、至",
    "T14n0481_002:0629c24": "真，故啟二親欲往奉詣。如來興現在世，教化",
    "T14n0481_002:0629c25": "以來久矣，我等放逸沒五所欲不覺佛興，而",
    "T14n0481_002:0629c26": "為五陰之所縛結，諸惡羅網之所覆蔽。在",
    "T14n0481_002:0629c27": "於自大無恭恪心，以斯迷惑，不見如來諮受",
    "T14n0481_002:0629c28": "道慧。』二親然之。[0629c28] 「時，二太子啟父母已，往詣意",
    "T14n0481_002:0629c29": "普玉王如來所，前稽首足，白世尊曰：『罪蓋",
    "T14n0481_002:0630a01": "所覆迷世榮祿，邪位所惑不時奉覲，諮受訓",
    "T14n0481_002:0630a02": "誨慚愧形顏。世尊大哀！威光見照，開發愚冥",
    "T14n0481_002:0630a03": "乃得奉覲。今欲請佛菩薩聖眾，盡斯三月供",
    "T14n0481_002:0630a04": "以飲食衣服床臥具病瘦醫藥一切所安。』其",
    "T14n0481_002:0630a05": "彼大城園觀樓閣，父王所居嚴飾莊校，懸繒",
    "T14n0481_002:0630a06": "幢蓋浴池蓮華，啟其二親貢上如來、諸菩薩",
    "T14n0481_002:0630a07": "學、諸聲聞等，供佛聖眾見盡三月一切所安。",
    "T14n0481_002:0630a08": "父母同心亦皆哀之，供養盡節辭其二親，在",
    "T14n0481_002:0630a09": "如來所信無慕家，出家學淨行作沙門。[0630a09] 「時意",
    "T14n0481_002:0630a10": "普玉王如來、至真，見二太子捨國出家，察其",
    "T14n0481_002:0630a11": "志性，則為二人無限意無限界，班宣於斯曉",
    "T14n0481_002:0630a12": "了菩薩五陰衰品，二太子聞咸共啟受。八萬",
    "T14n0481_002:0630a13": "四千歲未曾睡寐，亦不思食復不寢臥，唯",
    "T14n0481_002:0630a14": "坐思義經行諷誦。八萬四千歲未曾起想有",
    "T14n0481_002:0630a15": "他異念，常正精思暢五盛陰了之虛無，本末",
    "T14n0481_002:0630a16": "慌惚悉空不實，存在顛倒。是五盛陰以解",
    "T14n0481_002:0630a17": "如是，不能覺者迷惑其中，當修梵行，思是",
    "T14n0481_002:0630a18": "法已解達深義，不見盛陰之所歸趣，志存大",
    "T14n0481_002:0630a19": "猷無所希冀，壽終之後生兜術天。[0630a19] 「其時如來",
    "T14n0481_002:0630a20": "滅度之後，從兜術天下，還生世間閻浮利地",
    "T14n0481_002:0630a21": "大長者家，至年十六，夜臥夢中見如來像，在",
    "T14n0481_002:0630a22": "於夢中復從如來聞如是法，曉了菩薩斯五盛",
    "T14n0481_002:0630a23": "陰諸種入品。從夢覺起心懷悲喜，於一萬歲",
    "T14n0481_002:0630a24": "淨修梵行，復分別了是五盛陰諸種入品。終",
    "T14n0481_002:0630a25": "而復始，壽終之後生忉利天。適生尋復終沒，",
    "T14n0481_002:0630a26": "還生世間在梵志家，見本宿世意普玉王，最",
    "T14n0481_002:0630a27": "後末世餘正法訓留一千歲，以宿本德，信不",
    "T14n0481_002:0630a28": "慕家出家為道，博學廣聞智如大海，曉了盛",
    "T14n0481_002:0630a29": "陰諸種衰入，求其本末覺如真諦。時方便勸",
    "T14n0481_002:0630b01": "立，二萬世間人，二萬億天人，皆發無上正真",
    "T14n0481_002:0630b02": "道意，以是因緣，其二太子行菩薩業俱共和",
    "T14n0481_002:0630b03": "同，見十億&#x59DF;諸佛世尊，最後末世逮得無所",
    "T14n0481_002:0630b04": "從生法忍，更復值供億&#x59DF;兆載諸如來眾。二",
    "T14n0481_002:0630b05": "人俱等，於一劫中逮得無上正真道為最正",
    "T14n0481_002:0630b06": "覺，一號無量音，二號無量光。[0630b06] 「是故，持人！若有",
    "T14n0481_002:0630b07": "菩薩疾欲得成無上正真道為最正覺，當勤",
    "T14n0481_002:0630b08": "修學如是像典，如來所暢諸陰入種，分別有",
    "T14n0481_002:0630b09": "無諸法之無。」",
    "T14n0481_002:0630b10": "持人菩薩經十八種品第五",
    "T14n0481_002:0630b11": "[0630b11] 佛告持人：「何謂菩薩曉了諸種？若能分別十",
    "T14n0481_002:0630b12": "八諸種，而順思惟識別于觀。眼種本末則無",
    "T14n0481_002:0630b13": "眼界，悉空無我我所，入不久存，眼種虛無",
    "T14n0481_002:0630b14": "則曰自然。用眼自然故曰不真，因迷惑思想",
    "T14n0481_002:0630b15": "而合成，眼無所成不得識行為虛空形，猶如",
    "T14n0481_002:0630b16": "虛空悉無所成，悉無所有亦無處所。眼無內",
    "T14n0481_002:0630b17": "外亦無中間，欺詐之業無有真實不可護持，",
    "T14n0481_002:0630b18": "從因緣生無去來今，則為自然，本淨無形。罪",
    "T14n0481_002:0630b19": "福所成從顛倒興，為現在緣之所見轉，故曰",
    "T14n0481_002:0630b20": "眼空界不可見。[0630b20] 「計於眼者則無有界，識遊其",
    "T14n0481_002:0630b21": "中因曰眼界，眼根清淨、其色晃燿，合于意根，",
    "T14n0481_002:0630b22": "因緣所縛三事合會，眼色識集眼界空，其眼",
    "T14n0481_002:0630b23": "界不成界無界，其明智者乃覺知，是故菩薩",
    "T14n0481_002:0630b24": "分別眼界解了真諦，以了色本則無所有。[0630b24] 「何",
    "T14n0481_002:0630b25": "謂以了色無有界？不與色會亦不離矣，無所",
    "T14n0481_002:0630b26": "生長，雖說色界則無所有、色無處所。何以故",
    "T14n0481_002:0630b27": "云色無有界？色無有色，無內無外亦無中間，",
    "T14n0481_002:0630b28": "立存虛無，因其思想眼&#x89A9;色光。眼種清淨以",
    "T14n0481_002:0630b29": "見好色，假號曰色，無得有處，猶如明鏡見其",
    "T14n0481_002:0630c01": "面像，無垢清淨反想有色，雖現鏡中有形",
    "T14n0481_002:0630c02": "色，其影乃從內出不從外入。用外形照內鏡",
    "T14n0481_002:0630c03": "現，眼亦如是，以用清淨雖由于色，為之見",
    "T14n0481_002:0630c04": "鏡&#x89A9;夫面像，以見色空色之自然，無有境界",
    "T14n0481_002:0630c05": "而不可取悉無所成。其色想者本無所生，",
    "T14n0481_002:0630c06": "眾生不解。適見色已，其以解色，界無所生則",
    "T14n0481_002:0630c07": "無有界，以解色界了色本末，無去來今虛無",
    "T14n0481_002:0630c08": "自然，歎詠光斯緣合所謂也，色界如是，以眼",
    "T14n0481_002:0630c09": "識故。[0630c09] 「真諦觀者知之無界。云何觀之？無眼識",
    "T14n0481_002:0630c10": "種，其眼色者則無處所，本淨所致眼色叵得",
    "T14n0481_002:0630c11": "悉無所有，眼識無法假號現耳，眼識不合無",
    "T14n0481_002:0630c12": "真實形，眼識之界因顛倒雜，從宿世成，現在",
    "T14n0481_002:0630c13": "因緣之所見縛，與因緣會號曰眼識，用眾生",
    "T14n0481_002:0630c14": "在顛倒。[0630c14] 「若至聖見分別了之，眼識無界。所以",
    "T14n0481_002:0630c15": "者何？眼無所成，十二因緣起對合生，託於所",
    "T14n0481_002:0630c16": "作假號眼識，慕樂識行起所習行合成于識，",
    "T14n0481_002:0630c17": "雖有所&#x89A9;皆虛不真，託有形相因緣現耳！[0630c17] 「宣",
    "T14n0481_002:0630c18": "說眼識使眾生了，如來班宣分別眾形，諸想",
    "T14n0481_002:0630c19": "合成故曰識無所成。眼以清淨識之本相因",
    "T14n0481_002:0630c20": "行所趣，故曰所見，雖習眼識故曰無界。所以",
    "T14n0481_002:0630c21": "者何？眼不求斯我得眼識，及與不得。了之色",
    "T14n0481_002:0630c22": "識無獲令自然。所以者何？無所成故也。假託",
    "T14n0481_002:0630c23": "有言而現斯義，為眾生故救攝危厄。眼本所",
    "T14n0481_002:0630c24": "行意念是地，識相自然眼界色界識界，三事",
    "T14n0481_002:0630c25": "合成諸界集會，因緣業相宣諸法會，故有託",
    "T14n0481_002:0630c26": "眼色識。如是計惟，是以便入眾生達彼無",
    "T14n0481_002:0630c27": "眼，無有色界亦無識界，如是所教斷除諸",
    "T14n0481_002:0630c28": "著。[0630c28] 「若能有了如來所達覺眾方便，則能曉解",
    "T14n0481_002:0630c29": "一切三界則無有界。所以者何？計於諸界實",
    "T14n0481_002:0631a01": "無有界，色不可得，耳聲識界亦復如是。鼻香",
    "T14n0481_002:0631a02": "識，舌味識，身觸識，意法識，計挍思惟觀無所",
    "T14n0481_002:0631a03": "成，意界虛無不有真實悉無所有。[0631a03] 「又是種者",
    "T14n0481_002:0631a04": "則無所成，猶如有人下種在地稍稍生牙，",
    "T14n0481_002:0631a05": "水為因緣日光照之，其種所牙無所造行，",
    "T14n0481_002:0631a06": "其種不與牙共合成，因種生牙，種不離牙",
    "T14n0481_002:0631a07": "牙不離種，意界如是，從其意業顯現種矣！[0631a07] 「故",
    "T14n0481_002:0631a08": "有意界，意不離念，念不離意，意界雖別因",
    "T14n0481_002:0631a09": "緣合成，其意界者無內無外意無中間，皆",
    "T14n0481_002:0631a10": "由宿命本行所立，悉由意業因界合會，現在",
    "T14n0481_002:0631a11": "因緣之所合生，故假曰意。從己所部罪福所",
    "T14n0481_002:0631a12": "生，十二緣起顯有所宣，故曰意界。[0631a12] 「方便說之",
    "T14n0481_002:0631a13": "欲令眾生解其本末，究竟求之實無本末不",
    "T14n0481_002:0631a14": "可得之。所以者何？心自放逸無處所故。所",
    "T14n0481_002:0631a15": "有至識柔軟言辭，其意界者悉無真諦，無有",
    "T14n0481_002:0631a16": "過去當來現在，明者曉了意界無界法界無",
    "T14n0481_002:0631a17": "有。[0631a17] 「何謂觀察法界自然，悉無所有而不可得？",
    "T14n0481_002:0631a18": "法界無成不得形像，唯顛倒立無有人壽，從",
    "T14n0481_002:0631a19": "虛偽生興受識矣，故曰法界。[0631a19] 「何謂曉了法界",
    "T14n0481_002:0631a20": "之無顯現其界？所以者何？其法界者則無所",
    "T14n0481_002:0631a21": "有，從因緣生，以因緣生故曰無界。所以其界",
    "T14n0481_002:0631a22": "因緣合成轉成顛倒，如來、至真解眾生界，故",
    "T14n0481_002:0631a23": "曰法界。託集假號，法界無內亦無有外亦無",
    "T14n0481_002:0631a24": "中間，然住合結除善不善法，斷一切諸義，宣",
    "T14n0481_002:0631a25": "布道教，故曰奉行。[0631a25] 「論無所有法界虛空，無成",
    "T14n0481_002:0631a26": "就形假有號耳。法亦如是無所成像，以斷法",
    "T14n0481_002:0631a27": "想取現要說，悉無境界故先歎之。無去來今",
    "T14n0481_002:0631a28": "為現在緣而見繫縛，從緣合成，眾生不解。明",
    "T14n0481_002:0631a29": "者曉了而證明，法界無界不多不少，則以方",
    "T14n0481_002:0631b01": "便因言法界。[0631b01] 「其了法界，皆除一切三界所生，",
    "T14n0481_002:0631b02": "以斷諸法無說法界，因緣言相用處諸法，故",
    "T14n0481_002:0631b03": "曰究竟。明者宣曰無所生相。所以者何？法界",
    "T14n0481_002:0631b04": "之相悉無所成，法界無處，無處非處，無合",
    "T14n0481_002:0631b05": "住處，亦無不住。察了法界永無所住，法界無",
    "T14n0481_002:0631b06": "生，無能者，無合會處，無合無散，法無所造亦",
    "T14n0481_002:0631b07": "不成就，以能如是觀法界者，則察意識而無",
    "T14n0481_002:0631b08": "有識，當作何觀？[0631b08] 「無生界則曰識界。所以者",
    "T14n0481_002:0631b09": "何？計其意識無所有故，虛偽不實合于顛倒，",
    "T14n0481_002:0631b10": "從意念有故曰意識，由因愚冥凡夫所行，唯",
    "T14n0481_002:0631b11": "賢聖達見知之耳。以二事宣意識所緣，用眾",
    "T14n0481_002:0631b12": "生類不能解了，明者所別從虛無，不真正想",
    "T14n0481_002:0631b13": "所生有意識。其意識界無有殊特，班宣究",
    "T14n0481_002:0631b14": "竟假託有言，借于眾生，不解意識本末無界，",
    "T14n0481_002:0631b15": "因緣所集輪轉無際。[0631b15] 「諸賢聖等不求識界，無",
    "T14n0481_002:0631b16": "內無外無有中間，明者曉了其意識者不&#x89A9;意",
    "T14n0481_002:0631b17": "識，皆從緣起從顛倒興，以二因緣而有眾生，",
    "T14n0481_002:0631b18": "不真思想受於虛偽，從心行生，隨俗相有意",
    "T14n0481_002:0631b19": "識耳。[0631b19] 「眾生本心從是緣現，意識無去當來現",
    "T14n0481_002:0631b20": "在，意識計本亦無所著，意識所在無去無來",
    "T14n0481_002:0631b21": "無所存立，意無所住。所以者何？意識本淨則",
    "T14n0481_002:0631b22": "無有二無相無二，所在立處而不可見，明者",
    "T14n0481_002:0631b23": "曉了意識如是。其意識者無有法說，無合會",
    "T14n0481_002:0631b24": "亦無離別，無所生想無言教相，獨賢聖了。",
    "T14n0481_002:0631b25": "[0631b25] 「何謂識界？從所來者無所從來，無有因緣。所",
    "T14n0481_002:0631b26": "以者何？其意識界從因緣生，察其本末無有",
    "T14n0481_002:0631b27": "見者，明者曉了意成如是，本無有作，眾生自",
    "T14n0481_002:0631b28": "造悉無所生，眾生所出相無所生。」[0631b28] 佛言：「持人！",
    "T14n0481_002:0631b29": "若有菩薩當作是觀，曉了意識則無識著。」",
    "T14n0481_002:0631c01": "持人菩薩經曉三界品第六",
    "T14n0481_002:0631c02": "[0631c02] 佛告持人：「菩薩大士以曉意識，則不著欲界",
    "T14n0481_002:0631c03": "色界及無色界。當作是觀，雖存三界，不見欲",
    "T14n0481_002:0631c04": "色無色之界。既有是界，悉暢無界，班宣光",
    "T14n0481_002:0631c05": "顯眾生本末，在於欲界而自示現，在色無色",
    "T14n0481_002:0631c06": "而自示現，在是諸界現無有界，粗示要說，",
    "T14n0481_002:0631c07": "曉了諸法自然無界，三界之事無形無處，從",
    "T14n0481_002:0631c08": "因緣生，流於三界輪轉無際。[0631c08] 「智者分別三界",
    "T14n0481_002:0631c09": "所有境界悉無所有，從虛無合顛倒而有，是",
    "T14n0481_002:0631c10": "能覺了則解虛偽，自然永無便捨生死。眾生",
    "T14n0481_002:0631c11": "以除顛倒之業便棄三界，如來、至真頒宣三",
    "T14n0481_002:0631c12": "界，眾生所在悉無有界，無智習之迷惑作",
    "T14n0481_002:0631c13": "是，本淨自然而無有界，不猗三界，明者解",
    "T14n0481_002:0631c14": "之，此無有界。[0631c14] 「觀是三界眾生無界，己身虛空",
    "T14n0481_002:0631c15": "無有若干，一切諸法從因緣生，從顛倒合假",
    "T14n0481_002:0631c16": "有號耳。則無所成空而無作，自然清淨等御",
    "T14n0481_002:0631c17": "虛空，於一切界悉無所有，猶如虛空悉無所",
    "T14n0481_002:0631c18": "有。所以者何？究竟永寂，虛空本淨而不可",
    "T14n0481_002:0631c19": "獲，一切諸界亦如是矣！無內無外無有中",
    "T14n0481_002:0631c20": "間，界無有界，悉無所著皆無所生，諸明智者",
    "T14n0481_002:0631c21": "不有所生亦無所得，無住無不住、不等不邪",
    "T14n0481_002:0631c22": "本淨無獲。智者明了，不獲假託無念不能，由",
    "T14n0481_002:0631c23": "是智者不以諸界為境界也，相無所生隨俗",
    "T14n0481_002:0631c24": "名耳。無所分別以無生想，若滅是已無一切",
    "T14n0481_002:0631c25": "界，假有言耳。究暢本末悉不可知，以不可知",
    "T14n0481_002:0631c26": "一切亦然，明者所&#x89A9;。」[0631c26] 佛言：「持人！若有菩薩暢",
    "T14n0481_002:0631c27": "了如是，解十八種及與三界，眾生之界及己",
    "T14n0481_002:0631c28": "身界、上虛空界達之平等，以觀如是則應平",
    "T14n0481_002:0631c29": "等不見境界，以無所見解一切界，假託言矣！",
    "T14n0481_002:0632a01": "[0632a01] 「一切諸界悉無有界，好喜入道曉了諸界，解",
    "T14n0481_002:0632a02": "脫眾生其相無二，以見無二並見諸界，以權",
    "T14n0481_002:0632a03": "方便頒宣示眾，十二因起假託有言，開化眾",
    "T14n0481_002:0632a04": "生入究竟義，以暢見慧一切諸界，故曰無形。",
    "T14n0481_002:0632a05": "所以者何？持人！如來、至真不得一切諸法處",
    "T14n0481_002:0632a06": "所亦非無得，無所亡失平等思惟，逮得無上",
    "T14n0481_002:0632a07": "正真之道。所以者何？一切諸法永無所有，本",
    "T14n0481_002:0632a08": "悉自然無成就者，諸界皆空&#x89A9;實空無，以等",
    "T14n0481_002:0632a09": "如空無所生相，如來如是解一切界。如來不",
    "T14n0481_002:0632a10": "云諸界自然無界無形。所以者何？其無所有",
    "T14n0481_002:0632a11": "不可強有，以無所有則知自然。[0632a11] 「持人！當知如",
    "T14n0481_002:0632a12": "來所說，若有曉諸法所來，其菩薩大士便能",
    "T14n0481_002:0632a13": "分別一切眾生境界本末，以解本末分別&#x9E81;細，",
    "T14n0481_002:0632a14": "頒宣諸界合散之義，諸界所入曉無自然，一",
    "T14n0481_002:0632a15": "切諸界虛空界，還自燒然無界無入，假託有",
    "T14n0481_002:0632a16": "辭永不可得，眾生無知故有是耳。猶如幻師",
    "T14n0481_002:0632a17": "工學其術，為諸眾生現若干變，以現諸化不",
    "T14n0481_002:0632a18": "可計形。若干種人不能知者，聞信所化謂之",
    "T14n0481_002:0632a19": "實有；其曉知者知幻自然。」[0632a19] 佛言：「如是，若能曉",
    "T14n0481_002:0632a20": "了幻化虛無眾生欺惑，若有明智，自解己身",
    "T14n0481_002:0632a21": "猶如幻化，了之假託，是世若斯自然知幻。若",
    "T14n0481_002:0632a22": "有菩薩曉了入是，暢幻自然以解自然，世之",
    "T14n0481_002:0632a23": "所居亦復如幻，以權方便為眾生類，現說一",
    "T14n0481_002:0632a24": "切悉如幻化。[0632a24] 「若有聞見解了幻法皆無所有",
    "T14n0481_002:0632a25": "乃至正真，其愚冥者不能達之，故為頒宣暢",
    "T14n0481_002:0632a26": "一切法。若了諸法一切如幻，欲入是義便當學",
    "T14n0481_002:0632a27": "者，深要之法不求得色，以不得色便不斷除，",
    "T14n0481_002:0632a28": "說其不斷除一切界，皆為假託。演諸合散分",
    "T14n0481_002:0632a29": "別諸界，宣權方便所造因緣，根元本末剖判",
    "T14n0481_002:0632b01": "真諦，現世度世有為無為，有順無順諸應不",
    "T14n0481_002:0632b02": "應，宣權方便究竟盡言，有義無義所暢因緣，",
    "T14n0481_002:0632b03": "而說分別處所無處，皆當達是一切如幻。」",
    "T14n0481_002:0632b04": "持人菩薩經諸入品第七",
    "T14n0481_002:0632b05": "[0632b05] 佛告持人：「何謂菩薩曉了諸入？於斯菩薩觀",
    "T14n0481_002:0632b06": "十二入解其本末。云何觀之？所可觀者得",
    "T14n0481_002:0632b07": "不見眼之所入處，眼無成就悉無所有。所以",
    "T14n0481_002:0632b08": "者何？眼所入者，皆從緣對、從顛倒興，色之所",
    "T14n0481_002:0632b09": "縛、緣起所合。[0632b09] 「有二事因：一曰眼入；二曰從對。",
    "T14n0481_002:0632b10": "坐色故曰眼入，如是眼色有二猗著，眼色",
    "T14n0481_002:0632b11": "所入、色是眼品，自見色已以幻為門，故曰諸",
    "T14n0481_002:0632b12": "入。則盈生受，眼不著色、色不著眼，色不著色、",
    "T14n0481_002:0632b13": "目不著目，皆從緣起。以色為緣故號色入，",
    "T14n0481_002:0632b14": "自以見緣對，故曰有相，以入為業。[0632b14] 「何謂入",
    "T14n0481_002:0632b15": "業？由以顛倒用以豐饒以如究竟，不得入眼",
    "T14n0481_002:0632b16": "諸色之無，其明智者不求諸入便見真諦。從",
    "T14n0481_002:0632b17": "顛倒合愚冥凡夫有二相矣。眼以入色便顯",
    "T14n0481_002:0632b18": "入諦，已解真諦色入於目，無內無外無有中",
    "T14n0481_002:0632b19": "間。其眼眾色無去來今，現目&#x89A9;色，現目&#x89A9;",
    "T14n0481_002:0632b20": "色則貪受取，愚冥凡夫所行不可。明智達之",
    "T14n0481_002:0632b21": "虛無無真，思想顛倒便成諸入，諸入自然云",
    "T14n0481_002:0632b22": "何有乎？其無入相皆從緣起，故曰諸入。如",
    "T14n0481_002:0632b23": "來曰諸入虛無，悉從顛倒託於因緣，無有諸",
    "T14n0481_002:0632b24": "作無使作者，眼不召色色不召眼，亦無所",
    "T14n0481_002:0632b25": "知各各寂然。眼色諸入俱共淡泊，無有作者",
    "T14n0481_002:0632b26": "從因緣起，愚冥凡夫心處顛倒，賢聖達之，然",
    "T14n0481_002:0632b27": "無所生無所滅矣！[0632b27] 「無來無去，眼色諸入眼不",
    "T14n0481_002:0632b28": "斷眼，目不想目、色不捨色，便知自然。色不想",
    "T14n0481_002:0632b29": "色。所以者何？各各空故，各各淡泊知自然",
    "T14n0481_002:0632c01": "故。眼不猗眼、色不知色，自然之故。眼色自",
    "T14n0481_002:0632c02": "然無成就者，眼不求眼亦不合散，各各空無，",
    "T14n0481_002:0632c03": "目不習目是我所眼，色不習色色是我所，幻",
    "T14n0481_002:0632c04": "自然相，眼色虛無則曰自然，假託言矣！[0632c04] 「耳聲、",
    "T14n0481_002:0632c05": "鼻香、舌味、身更、心法而不可得，悉無所有亦",
    "T14n0481_002:0632c06": "無所成。所以者何？從因緣起，處在顛倒，立在",
    "T14n0481_002:0632c07": "二因，從心法興諸品入故，故曰諸入。以法因",
    "T14n0481_002:0632c08": "緣假託入門，法不著心，心不著法，法不著法，",
    "T14n0481_002:0632c09": "心不著心，著從緣起以立法事，因心見相不",
    "T14n0481_002:0632c10": "得入法，明智達之。[0632c10] 「求諸入本&#x89A9;見真諦，皆顛",
    "T14n0481_002:0632c11": "倒合，愚冥凡夫見有二相，無內外亦無中",
    "T14n0481_002:0632c12": "間，心不入法法不入心，無去來今，皆從緣",
    "T14n0481_002:0632c13": "生，愚者不了，明智達之。所以者何？悉無所有",
    "T14n0481_002:0632c14": "處自然故，無意入法無有真相，不得成就假",
    "T14n0481_002:0632c15": "託現耳。[0632c15] 「如是，持人！菩薩以得曉了若斯諸所",
    "T14n0481_002:0632c16": "眾入，便了一切十二諸入，不著不縛便斷諸",
    "T14n0481_002:0632c17": "入，以造立證入諸分別使無所起，曉了無相",
    "T14n0481_002:0632c18": "猶如流水在所合矣！故曰水普無所不入。其",
    "T14n0481_002:0632c19": "十二入亦復如是，所云內外皆從因緣，其水",
    "T14n0481_002:0632c20": "流至多所成就。[0632c20] 「雖言自然不得處所，以見縛",
    "T14n0481_002:0632c21": "著，其諸入者向塵勞門，愚冥凡夫不斷塵",
    "T14n0481_002:0632c22": "勞，故曰入門。眼著于色，耳鼻口身心亦復如",
    "T14n0481_002:0632c23": "是，無所歸趣。菩薩大士曉了自然分別諸",
    "T14n0481_002:0632c24": "入，已分別入悉除眾結。如是，持人！菩薩大士",
    "T14n0481_002:0632c25": "曉了諸入。」",
    "T14n0481_002:0632c26": "持人菩薩經十二緣品第八",
    "T14n0481_002:0632c27": "[0632c27] 佛告持人：「何謂曉了班宣諸入？十二緣起觀",
    "T14n0481_002:0632c28": "十二。以何觀之？以用諸法悉無明業，故名曰",
    "T14n0481_002:0632c29": "癡；不了無處，故曰無明；不解諸法有生無明，",
    "T14n0481_002:0633a01": "故曰為癡。以不了是何故無明？無明緣故有",
    "T14n0481_002:0633a02": "行，若不達法不行是法，故曰無明緣故便有",
    "T14n0481_002:0633a03": "行。有行緣故生其識，故曰從行致識。有其二",
    "T14n0481_002:0633a04": "相致名色矣，故從識緣而生名色。從名色便",
    "T14n0481_002:0633a05": "生六入，故曰從名色緣得致六入。因有更",
    "T14n0481_002:0633a06": "痛，故曰從六入緣便生所更。因有痛痒，故",
    "T14n0481_002:0633a07": "曰從所更緣致有痛痒。則生恩愛，故曰從",
    "T14n0481_002:0633a08": "痛痒緣便生恩愛。從恩愛緣生所受，故曰從",
    "T14n0481_002:0633a09": "恩愛緣便生所受。從所受便生所有，故曰從",
    "T14n0481_002:0633a10": "所受緣便致所有。從所有便致生矣，故曰從",
    "T14n0481_002:0633a11": "所有緣便致所生。從所生緣便有老病死啼哭",
    "T14n0481_002:0633a12": "愁慼不可意法大患苦會，故曰從生致若干",
    "T14n0481_002:0633a13": "苦。[0633a13] 「以何等故合是眾惱？以無明故。習諸顛倒，",
    "T14n0481_002:0633a14": "從恩愛行忻樂貪欲，其心在在樂慕不捨，是",
    "T14n0481_002:0633a15": "則世俗十二品有緣起自閉，盲冥無目無明",
    "T14n0481_002:0633a16": "羅網，志存疽癩入於幽闇。無明為首，十二緣",
    "T14n0481_002:0633a17": "以觀如是，了斯無明虛偽不真。又其本際而",
    "T14n0481_002:0633a18": "不可知。何以故不可知？不可知，不逮明故。",
    "T14n0481_002:0633a19": "用無明故，其生本際而不可知。若有明智當",
    "T14n0481_002:0633a20": "觀察之，曉了本際則達無際，不起思想亦不",
    "T14n0481_002:0633a21": "無想，便斷眾想。以斷眾想不猗無明，一切",
    "T14n0481_002:0633a22": "諸法不違無明。是諸法者不去無明自大",
    "T14n0481_002:0633a23": "之心。所以者何？以捨無明，以故曰名一切",
    "T14n0481_002:0633a24": "諸法皆為無明矣！以能覺了一切諸法皆無",
    "T14n0481_002:0633a25": "明者，則達明業不更致明，以消無明則曰明",
    "T14n0481_002:0633a26": "業。[0633a26] 「何謂消無明者，解一切法悉無所有，一切",
    "T14n0481_002:0633a27": "諸法皆虛不真，處存顛倒法無所有，假託有",
    "T14n0481_002:0633a28": "耳！是則名曰以斷無明，亦斷有明。明與無明",
    "T14n0481_002:0633a29": "悉虛不真，所曰無明，用無明故有眾行業，便",
    "T14n0481_002:0633b01": "致十二，愚冥凡夫所不能達自投邪冥，悉無",
    "T14n0481_002:0633b02": "所有反造所有，故曰為行。無處無言不言不",
    "T14n0481_002:0633b03": "知，明亦不冥，諸行之業悉本空無，所法無有",
    "T14n0481_002:0633b04": "反行所有，故曰無明之緣使成諸行。[0633b04] 「其行無",
    "T14n0481_002:0633b05": "常，從是非業致眾行來。又察眾行無去來",
    "T14n0481_002:0633b06": "今，其無明空分別無明。諸行本空行悉自然，",
    "T14n0481_002:0633b07": "行無所著，因其無明故生諸行，其無明者不",
    "T14n0481_002:0633b08": "著諸行，明行不斷無明便消，行不除行，是行",
    "T14n0481_002:0633b09": "無明則發闇弊，處存顛倒無明叵得，則曰",
    "T14n0481_002:0633b10": "自然行不可得，亦曰自然。用幽冥塞，故曰無",
    "T14n0481_002:0633b11": "明，用冥無明便立行耳。[0633b11] 「若法無無明無所有，",
    "T14n0481_002:0633b12": "以虛偽法便成無明，行識行無所著行，不起",
    "T14n0481_002:0633b13": "識行。所以者何？行不知行，行無有法所可至",
    "T14n0481_002:0633b14": "奏，從行識生眾顛倒。其行與識，無內無外",
    "T14n0481_002:0633b15": "亦無中間，無起識者，以行逸生其識耳。彼",
    "T14n0481_002:0633b16": "若明智求識不得，識無所生亦無所見，不別",
    "T14n0481_002:0633b17": "於識，名色、六入、所更、痛痒、受、有、生、老病死",
    "T14n0481_002:0633b18": "憂慼啼哭痛不可意大苦陰會，輪轉無際生",
    "T14n0481_002:0633b19": "死不斷，投于五江四瀆之間不能自濟。曉了",
    "T14n0481_002:0633b20": "無根悉無所著，無致無極平等之業，觀十二",
    "T14n0481_002:0633b21": "緣亦復如是，斯名曰明無二，故勤精進求一",
    "T14n0481_002:0633b22": "切諸法，以慕諸法無想不想，是柔順明入十",
    "T14n0481_002:0633b23": "二緣。[0633b23] 「是為，持人！諸菩薩眾曉了頒宣十二緣",
    "T14n0481_002:0633b24": "起在合會緣有所生起，分別無會，是曰逮得",
    "T14n0481_002:0633b25": "解無所生，曉了緣起觀十二緣，不當察生不",
    "T14n0481_002:0633b26": "至權慧。若能達知十二緣起無所生者，乃曰",
    "T14n0481_002:0633b27": "曉了逮無生慧。[0633b27] 「是故，持人！菩薩大士欲入無",
    "T14n0481_002:0633b28": "生慧建立證明，當分別暢十二緣起而奉行",
    "T14n0481_002:0633b29": "之，以餘奉行於諸緣起而無所生，以作是觀，",
    "T14n0481_002:0633c01": "乃謂逮得無所生慧，以能逮得無所生慧，造",
    "T14n0481_002:0633c02": "立證明，乃曰逮得無所從生曉了道慧。[0633c02] 「是故，",
    "T14n0481_002:0633c03": "持人！菩薩大士如是行者，於所生緣而無所",
    "T14n0481_002:0633c04": "生，悉斷三界，因緣證明觀無所生。若有菩薩",
    "T14n0481_002:0633c05": "至無生相，便疾逮得無所從生法忍，輒得",
    "T14n0481_002:0633c06": "親近菩薩之行，己身所奉面緣諸佛而受道",
    "T14n0481_002:0633c07": "決，當逮無上正真之道為最正覺，得決不久",
    "T14n0481_002:0633c08": "以近受決。又以自己如是色像奉行佛教，是",
    "T14n0481_002:0633c09": "諸正士各便受決得許信樂，分別一切世間",
    "T14n0481_002:0633c10": "諸法以度方俗。曉了十二緣起之元以達緣",
    "T14n0481_002:0633c11": "起，諸佛世尊現在目前，不復恐懼諸魔波旬。",
    "T14n0481_002:0633c12": "若見現在陸地水中，一切諸物&#x89A9;見生死，已",
    "T14n0481_002:0633c13": "度眾厄拔無明根，如是比像永得安隱&#x89A9;見",
    "T14n0481_002:0633c14": "正士。」[0633c14] 佛言：「持人！若有菩薩如是解了，吾我",
    "T14n0481_002:0633c15": "所有皆因緣故，若有聞是曉了十二緣起本",
    "T14n0481_002:0633c16": "末，信樂不疑，諸如來所成其根元，不久受",
    "T14n0481_002:0633c17": "決，得無所從生法忍，以受決本如來不久，",
    "T14n0481_002:0633c18": "諸如來便得道決，當逮無上正真之道為",
    "T14n0481_002:0633c19": "最正覺。」"
}