{
    "T17n0842_001:0913a23": "No. 842",
    "T17n0842_001:0913a24": "◎大方廣圓覺修多羅了義經",
    "T17n0842_001:0913a26": "大唐、罽賓三藏佛陀多羅譯",
    "T17n0842_001:0913a27": "[0913a27] 如是我聞：[0913a27] 一時，婆伽婆入於神通大光明",
    "T17n0842_001:0913a28": "藏，三昧正受，一切如來光嚴住持，是諸眾生",
    "T17n0842_001:0913a29": "清淨覺地；身心寂滅平等本際，圓滿十方不",
    "T17n0842_001:0913b01": "二隨順，於不二境現諸淨土。與大菩薩摩訶",
    "T17n0842_001:0913b02": "薩十萬人俱，其名曰文殊師利菩薩、普賢菩",
    "T17n0842_001:0913b03": "薩、普眼菩薩、金剛藏菩薩、彌勒菩薩、清淨慧",
    "T17n0842_001:0913b04": "菩薩、威德自在菩薩、辯音菩薩、淨諸業障菩",
    "T17n0842_001:0913b05": "薩、普覺菩薩、圓覺菩薩、賢善首菩薩等，而為",
    "T17n0842_001:0913b06": "上首；與諸眷屬皆入三昧，同住如來平等法",
    "T17n0842_001:0913b07": "會。[0913b07] 於是文殊師利菩薩在大眾中即從座起，",
    "T17n0842_001:0913b08": "頂禮佛足右遶三匝，長跪叉手而白佛言：「大",
    "T17n0842_001:0913b09": "悲世尊！願為此會諸來法眾，說於如來本起",
    "T17n0842_001:0913b10": "清淨因地法行，及說菩薩於大乘中發清淨",
    "T17n0842_001:0913b11": "心，遠離諸病，能使未來末世眾生求大乘者",
    "T17n0842_001:0913b12": "不墮邪見。」作是語已五體投地，如是三請終",
    "T17n0842_001:0913b13": "而復始。",
    "T17n0842_001:0913b14": "[0913b14] 爾時，世尊告文殊師利菩薩言：「善哉！善哉！善",
    "T17n0842_001:0913b15": "男子！汝等乃能為諸菩薩諮詢如來因地法",
    "T17n0842_001:0913b16": "行，及為末世一切眾生求大乘者，得正住持",
    "T17n0842_001:0913b17": "不墮邪見。汝今諦聽！當為汝說。」時，文殊師利",
    "T17n0842_001:0913b18": "菩薩奉教歡喜，及諸大眾默然而聽。",
    "T17n0842_001:0913b19": "[0913b19] 「善男子！無上法王有大陀羅尼門，名為圓覺，",
    "T17n0842_001:0913b20": "流出一切清淨真如菩提涅槃及波羅蜜教",
    "T17n0842_001:0913b21": "授菩薩。一切如來本起因地，皆依圓照清淨",
    "T17n0842_001:0913b22": "覺相，永斷無明方成佛道。云何無明？善男",
    "T17n0842_001:0913b23": "子！一切眾生從無始來種種顛倒，猶如迷人",
    "T17n0842_001:0913b24": "四方易處，妄認四大為自身相，六塵緣影為",
    "T17n0842_001:0913b25": "自心相；譬彼病目見空中花及第二月。善男",
    "T17n0842_001:0913b26": "子！空實無花，病者妄執。由妄執故，非唯惑此",
    "T17n0842_001:0913b27": "虛空自性，亦復迷彼實花生處，由此妄有輪",
    "T17n0842_001:0913b28": "轉生死，故名無明。善男子！此無明者非實有",
    "T17n0842_001:0913b29": "體，如夢中人夢時非無，及至於醒了無所得；",
    "T17n0842_001:0913c01": "如眾空花滅於虛空，不可說言有定滅處，何",
    "T17n0842_001:0913c02": "以故？無生處故。一切眾生於無生中，妄見生",
    "T17n0842_001:0913c03": "滅，是故說名輪轉生死。善男子！如來因地修",
    "T17n0842_001:0913c04": "圓覺者，知是空花，即無輪轉，亦無身心受彼",
    "T17n0842_001:0913c05": "生死，非作故無，本性無故。彼知覺者猶如虛",
    "T17n0842_001:0913c06": "空，知虛空者即空花相，亦不可說無知覺性。",
    "T17n0842_001:0913c07": "有、無俱遣，是則名為淨覺隨順。何以故？虛",
    "T17n0842_001:0913c08": "空性故，常不動故，如來藏中無起滅故，無知",
    "T17n0842_001:0913c09": "見故，如法界性究竟圓滿遍十方故；是則名",
    "T17n0842_001:0913c10": "為因地法行。菩薩因此於大乘中發清淨心，",
    "T17n0842_001:0913c11": "末世眾生依此修行不墮邪見。」[0913c11] 爾時，世尊欲",
    "T17n0842_001:0913c12": "重宣此義而說偈言：",
    "T17n0842_001:0913c13": "「文殊汝當知，  一切諸如來，",
    "T17n0842_001:0913c14": " 從於本因地，  皆以智慧覺，",
    "T17n0842_001:0913c15": " 了達於無明。  知彼如空花，",
    "T17n0842_001:0913c16": " 即能免流轉，  又如夢中人，",
    "T17n0842_001:0913c17": " 醒時不可得。  覺者如虛空，",
    "T17n0842_001:0913c18": " 平等不動轉，  覺遍十方界，",
    "T17n0842_001:0913c19": " 即得成佛道。  眾幻滅無處，",
    "T17n0842_001:0913c20": " 成道亦無得，  本性圓滿故。",
    "T17n0842_001:0913c21": " 菩薩於此中，  能發菩提心，",
    "T17n0842_001:0913c22": " 末世諸眾生，  修此免邪見。」",
    "T17n0842_001:0913c23": "[0913c23] 於是普賢菩薩在大眾中即從座起，頂禮佛",
    "T17n0842_001:0913c24": "足右遶三匝，長跪叉手而白佛言：「大悲世",
    "T17n0842_001:0913c25": "尊！願為此會諸菩薩眾，及為末世一切眾生",
    "T17n0842_001:0913c26": "修大乘者，聞此圓覺清淨境界，云何修行？世",
    "T17n0842_001:0913c27": "尊！若彼眾生，知如幻者，身心亦幻，云何以幻",
    "T17n0842_001:0913c28": "還修於幻？若諸幻性，一切盡滅，則無有心，",
    "T17n0842_001:0913c29": "誰為修行？云何復說修行如幻？若諸眾生本",
    "T17n0842_001:0914a01": "不修行，於生死中常居幻化，曾不了知如幻",
    "T17n0842_001:0914a02": "境界，令妄想心云何解脫？願為末世一切眾",
    "T17n0842_001:0914a03": "生，作何方便漸次修習，令諸眾生永離諸幻。」",
    "T17n0842_001:0914a04": "作是語已五體投地，如是三請終而復始。",
    "T17n0842_001:0914a05": "[0914a05] 爾時，世尊告普賢菩薩言：「善哉！善哉！善男子！",
    "T17n0842_001:0914a06": "汝等乃能為諸菩薩及末世眾生，修習菩薩",
    "T17n0842_001:0914a07": "如幻三昧，方便漸次，令諸眾生得離諸幻。汝",
    "T17n0842_001:0914a08": "今諦聽！當為汝說。」時，普賢菩薩奉教歡喜，及",
    "T17n0842_001:0914a09": "諸大眾默然而聽。",
    "T17n0842_001:0914a10": "[0914a10] 「善男子！一切眾生種種幻化，皆生如來圓覺",
    "T17n0842_001:0914a11": "妙心，猶如空花從空而有，幻花雖滅空性不",
    "T17n0842_001:0914a12": "壞；眾生幻心還依幻滅，諸幻盡滅覺心不",
    "T17n0842_001:0914a13": "動。依幻說覺亦名為幻，若說有覺猶未離",
    "T17n0842_001:0914a14": "幻，說無覺者亦復如是。是故，幻滅名為不",
    "T17n0842_001:0914a15": "動。善男子！一切菩薩及末世眾生，應當遠離",
    "T17n0842_001:0914a16": "一切幻化虛妄境界，由堅執持遠離心故，心",
    "T17n0842_001:0914a17": "如幻者亦復遠離，遠離為幻亦復遠離，離遠",
    "T17n0842_001:0914a18": "離幻亦復遠離，得無所離即除諸幻。譬如鑽",
    "T17n0842_001:0914a19": "火兩木相因，火出木盡灰飛煙滅；以幻修幻",
    "T17n0842_001:0914a20": "亦復如是，諸幻雖盡不入斷滅。善男子！知幻",
    "T17n0842_001:0914a21": "即離，不作方便；離幻即覺，亦無漸次。一切菩",
    "T17n0842_001:0914a22": "薩及末世眾生依此修行，如是乃能永離諸",
    "T17n0842_001:0914a23": "幻。」[0914a23] 爾時，世尊欲重宣此義而說偈言：",
    "T17n0842_001:0914a24": "「普賢汝當知，  一切諸眾生，",
    "T17n0842_001:0914a25": " 無始幻無明，  皆從諸如來，",
    "T17n0842_001:0914a26": " 圓覺心建立。  猶如虛空花，",
    "T17n0842_001:0914a27": " 依空而有相，  空花若復滅，",
    "T17n0842_001:0914a28": " 虛空本不動。  幻從諸覺生，",
    "T17n0842_001:0914a29": " 幻滅覺圓滿，  覺心不動故。",
    "T17n0842_001:0914b01": " 若彼諸菩薩，  及末世眾生，",
    "T17n0842_001:0914b02": " 常應遠離幻，  諸幻悉皆離。",
    "T17n0842_001:0914b03": " 如木中生火，  木盡火還滅，",
    "T17n0842_001:0914b04": " 覺則無漸次，  方便亦如是。」",
    "T17n0842_001:0914b05": "[0914b05] 於是普眼菩薩在大眾中即從座起，頂禮佛",
    "T17n0842_001:0914b06": "足右遶三匝，長跪叉手而白佛言：「大悲世",
    "T17n0842_001:0914b07": "尊！願為此會諸菩薩眾及為末世一切眾生，",
    "T17n0842_001:0914b08": "演說菩薩修行漸次，云何思惟？云何住持？眾",
    "T17n0842_001:0914b09": "生未悟作何方便普令開悟？世尊！若彼眾生",
    "T17n0842_001:0914b10": "無正方便及正思惟，聞佛如來說此三昧心",
    "T17n0842_001:0914b11": "生迷悶，則於圓覺不能悟入。願興慈悲，為",
    "T17n0842_001:0914b12": "我等輩及末世眾生假說方便。」作是語已五",
    "T17n0842_001:0914b13": "體投地，如是三請終而復始。",
    "T17n0842_001:0914b14": "[0914b14] 爾時，世尊告普眼菩薩言：「善哉！善哉！善男子！",
    "T17n0842_001:0914b15": "汝等乃能為諸菩薩及末世眾生，問於如來",
    "T17n0842_001:0914b16": "修行漸次、思惟、住持乃至假說種種方便，汝",
    "T17n0842_001:0914b17": "今諦聽！當為汝說。」時，普眼菩薩奉教歡喜，及",
    "T17n0842_001:0914b18": "諸大眾默然而聽。",
    "T17n0842_001:0914b19": "[0914b19] 「善男子！彼新學菩薩及末世眾生，欲求如來",
    "T17n0842_001:0914b20": "淨圓覺心，應當正念遠離諸幻，先依如來奢",
    "T17n0842_001:0914b21": "摩他行，堅持禁戒，安處徒眾，宴坐靜室，恒",
    "T17n0842_001:0914b22": "作是念：『我今此身四大和合，所謂髮毛、爪齒、",
    "T17n0842_001:0914b23": "皮肉、筋骨、髓腦、垢色皆歸於地，唾涕、膿血、津",
    "T17n0842_001:0914b24": "液、涎沫、痰淚、精氣、大小便利皆歸於水，暖氣",
    "T17n0842_001:0914b25": "歸火，動轉歸風。四大各離，今者妄身當在何",
    "T17n0842_001:0914b26": "處？』即知此身畢竟無體，和合為相，實同幻化。",
    "T17n0842_001:0914b27": "四緣假合，妄有六根；六根、四大中外合成，妄",
    "T17n0842_001:0914b28": "有緣氣，於中積聚，似有緣相假名為心。善男",
    "T17n0842_001:0914b29": "子！此虛妄心若無六塵則不能有，四大分解",
    "T17n0842_001:0914c01": "無塵可得，於中緣塵各歸散滅，畢竟無有緣",
    "T17n0842_001:0914c02": "心可見。[0914c02] 「善男子！彼之眾生幻身滅故幻心亦",
    "T17n0842_001:0914c03": "滅，幻心滅故幻塵亦滅，幻塵滅故幻滅亦滅，",
    "T17n0842_001:0914c04": "幻滅滅故非幻不滅；譬如磨鏡垢盡明現。善",
    "T17n0842_001:0914c05": "男子！當知身心皆為幻垢，垢相永滅十方清",
    "T17n0842_001:0914c06": "淨。善男子！譬如清淨摩尼寶珠，映於五色隨",
    "T17n0842_001:0914c07": "方各現，諸愚癡者見彼摩尼實有五色。善男",
    "T17n0842_001:0914c08": "子！圓覺淨性現於身心隨類各應，彼愚癡者",
    "T17n0842_001:0914c09": "說淨圓覺實有如是，身心自相亦復如是；由",
    "T17n0842_001:0914c10": "此不能遠於幻化。是故我說身心幻垢，對離幻",
    "T17n0842_001:0914c11": "垢說名菩薩；垢盡對除，即無對垢及說名者。",
    "T17n0842_001:0914c12": "[0914c12] 「善男子！此菩薩及末世眾生，證得諸幻滅影",
    "T17n0842_001:0914c13": "像故，爾時便得無方清淨，無邊虛空覺所顯",
    "T17n0842_001:0914c14": "發。覺圓明故顯心清淨，心清淨故見塵清淨，",
    "T17n0842_001:0914c15": "見清淨故眼根清淨，根清淨故眼識清淨，識",
    "T17n0842_001:0914c16": "清淨故聞塵清淨，聞清淨故耳根清淨，根清",
    "T17n0842_001:0914c17": "淨故耳識清淨，識清淨故覺塵清淨；如是乃",
    "T17n0842_001:0914c18": "至鼻、舌、身、意亦復如是。善男子！根清淨故",
    "T17n0842_001:0914c19": "色塵清淨，色清淨故聲塵清淨，香、味、觸、法亦",
    "T17n0842_001:0914c20": "復如是。善男子！六塵清淨故地大清淨，地清",
    "T17n0842_001:0914c21": "淨故水大清淨，火大、風大亦復如是。善男子！",
    "T17n0842_001:0914c22": "四大清淨故，十二處、十八界、二十五有清淨。",
    "T17n0842_001:0914c23": "彼清淨故，十力、四無所畏、四無礙智、佛十八",
    "T17n0842_001:0914c24": "不共法、三十七助道品清淨，如是乃至八萬",
    "T17n0842_001:0914c25": "四千陀羅尼門一切清淨。善男子！一切實相",
    "T17n0842_001:0914c26": "性清淨故一身清淨，一身清淨故多身清淨，",
    "T17n0842_001:0914c27": "多身清淨故如是乃至十方眾生圓覺清淨。",
    "T17n0842_001:0914c28": "善男子！一世界清淨故多世界清淨，多世界",
    "T17n0842_001:0914c29": "清淨故如是乃至盡於虛空圓裹三世一切平",
    "T17n0842_001:0915a01": "等清淨不動。",
    "T17n0842_001:0915a02": "[0915a02] 「善男子！虛空如是平等不動，當知覺性平等",
    "T17n0842_001:0915a03": "不動；四大不動故，當知覺性平等不動；如是",
    "T17n0842_001:0915a04": "乃至八萬四千陀羅尼門平等不動，當知覺",
    "T17n0842_001:0915a05": "性平等不動。善男子！覺性遍滿清淨不動。圓",
    "T17n0842_001:0915a06": "無際故，當知六根遍滿法界；根遍滿故，當知",
    "T17n0842_001:0915a07": "六塵遍滿法界；塵遍滿故，當知四大遍滿法",
    "T17n0842_001:0915a08": "界；如是乃至陀羅尼門遍滿法界。善男子！由",
    "T17n0842_001:0915a09": "彼妙覺性遍滿故，根性、塵性無壞無雜；根、塵",
    "T17n0842_001:0915a10": "無壞故，如是乃至陀羅尼門無壞無雜；如百",
    "T17n0842_001:0915a11": "千燈光照一室，其光遍滿無壞無雜。善男子！",
    "T17n0842_001:0915a12": "覺成就故，當知菩薩不與法縛，不求法脫，不",
    "T17n0842_001:0915a13": "厭生死，不愛涅槃，不敬持戒，不憎毀禁，不重",
    "T17n0842_001:0915a14": "久習，不輕初學。何以故？一切覺故，譬如眼",
    "T17n0842_001:0915a15": "光曉了前境，其光圓滿得無憎愛，何以故？光",
    "T17n0842_001:0915a16": "體無二無憎愛故。[0915a16] 「善男子！此菩薩及末世眾",
    "T17n0842_001:0915a17": "生，修習此心得成就者，於此無修亦無成就。",
    "T17n0842_001:0915a18": "圓覺普照寂滅無二，於中百千萬億不可說",
    "T17n0842_001:0915a19": "阿僧祇恒河沙諸佛世界，猶如空花亂起、亂",
    "T17n0842_001:0915a20": "滅，不即、不離，無縛、無脫；始知眾生本來成佛，",
    "T17n0842_001:0915a21": "生死、涅槃猶如昨夢。善男子！如昨夢故，當知",
    "T17n0842_001:0915a22": "生死及與涅槃無起、無滅、無來、無去，其所證",
    "T17n0842_001:0915a23": "者無得、無失、無取、無捨，其能證者無任、無止、",
    "T17n0842_001:0915a24": "無作、無滅，於此證中無能、無所，畢竟無證亦",
    "T17n0842_001:0915a25": "無證者，一切法性平等不壞。善男子！彼諸菩",
    "T17n0842_001:0915a26": "薩如是修行，如是漸次，如是思惟，如是住",
    "T17n0842_001:0915a27": "持，如是方便，如是開悟，求如是法，亦不迷",
    "T17n0842_001:0915a28": "悶。」[0915a28] 爾時，世尊欲重宣此義而說偈言：",
    "T17n0842_001:0915a29": "「普眼汝當知，  一切諸眾生，",
    "T17n0842_001:0915b01": " 身心皆如幻，  身相屬四大，",
    "T17n0842_001:0915b02": " 心性歸六塵。  四大體各離，",
    "T17n0842_001:0915b03": " 誰為和合者？  如是漸修行，",
    "T17n0842_001:0915b04": " 一切悉清淨。  不動遍法界，",
    "T17n0842_001:0915b05": " 無作止任滅，  亦無能證者。",
    "T17n0842_001:0915b06": " 一切佛世界，  猶如虛空花，",
    "T17n0842_001:0915b07": " 三世悉平等，  畢竟無來去。",
    "T17n0842_001:0915b08": " 初發心菩薩，  及末世眾生，",
    "T17n0842_001:0915b09": " 欲求入佛道，  應如是修習。」",
    "T17n0842_001:0915b10": "[0915b10] 於是金剛藏菩薩在大眾中即從座起，頂禮",
    "T17n0842_001:0915b11": "佛足右遶三匝，長跪叉手而白佛言：「大悲世",
    "T17n0842_001:0915b12": "尊！善為一切諸菩薩眾宣揚如來圓覺清淨",
    "T17n0842_001:0915b13": "大陀羅尼因地法行漸次方便，與諸眾生開",
    "T17n0842_001:0915b14": "發蒙昧；在會法眾承佛慈誨，幻翳朗然，慧",
    "T17n0842_001:0915b15": "目清淨。世尊！若諸眾生本來成佛，何故復有",
    "T17n0842_001:0915b16": "一切無明？若諸無明眾生本有，何因緣故，如",
    "T17n0842_001:0915b17": "來復說本來成佛？十方異生本成佛道，後起",
    "T17n0842_001:0915b18": "無明；一切如來，何時復生一切煩惱？唯願不",
    "T17n0842_001:0915b19": "捨無遮大慈，為諸菩薩開祕密藏，及為末世",
    "T17n0842_001:0915b20": "一切眾生，得聞如是修多羅教了義法門永",
    "T17n0842_001:0915b21": "斷疑悔。」作是語已五體投地，如是三請終而",
    "T17n0842_001:0915b22": "復始。",
    "T17n0842_001:0915b23": "[0915b23] 爾時，世尊告金剛藏菩薩言：「善哉！善哉！善男",
    "T17n0842_001:0915b24": "子！汝等乃能為諸菩薩及末世眾生，問於如",
    "T17n0842_001:0915b25": "來甚深祕密究竟方便，是諸菩薩最上教誨",
    "T17n0842_001:0915b26": "了義大乘，能使十方修學菩薩及諸末世一",
    "T17n0842_001:0915b27": "切眾生，得決定信，永斷疑悔。汝今諦聽！當為",
    "T17n0842_001:0915b28": "汝說。」時，金剛藏菩薩奉教歡喜，及諸大眾默",
    "T17n0842_001:0915b29": "然而聽。",
    "T17n0842_001:0915c01": "[0915c01] 「善男子！一切世界始終生滅，前後有無，聚散",
    "T17n0842_001:0915c02": "起止，念念相續，循環往復，種種取捨，皆是輪",
    "T17n0842_001:0915c03": "迴。未出輪迴而辨圓覺，彼圓覺性即同流",
    "T17n0842_001:0915c04": "轉；若免輪迴，無有是處。譬如動目能搖湛水；",
    "T17n0842_001:0915c05": "又如定眼猶迴轉火；雲駛月運，舟行岸移亦",
    "T17n0842_001:0915c06": "復如是。善男子！諸旋未息，彼物先住尚不可",
    "T17n0842_001:0915c07": "得；何況輪轉生死垢心曾未清淨，觀佛圓覺",
    "T17n0842_001:0915c08": "而不旋復？是故汝等便生三惑。",
    "T17n0842_001:0915c09": "[0915c09] 「善男子！譬如患&#x7796;妄見空花，患翳若除，不",
    "T17n0842_001:0915c10": "可說言：『此&#x7796;已滅，何時更起一切諸翳？』何以",
    "T17n0842_001:0915c11": "故？&#x7796;花二法非相待故。亦如空花滅於空時，",
    "T17n0842_001:0915c12": "不可說言虛空何時更起空花？何以故？空本",
    "T17n0842_001:0915c13": "無花非起滅故。生死涅槃同於起滅，妙覺圓",
    "T17n0842_001:0915c14": "照離於花&#x7796;。善男子！當知虛空非是暫有亦",
    "T17n0842_001:0915c15": "非暫無，況復如來圓覺隨順，而為虛空平等",
    "T17n0842_001:0915c16": "本性。",
    "T17n0842_001:0915c17": "[0915c17] 「善男子！如銷金&#x945B;，金非銷有；既已成金不重",
    "T17n0842_001:0915c18": "為&#x945B;，經無窮時金性不壞。不應說言本非成",
    "T17n0842_001:0915c19": "就，如來圓覺亦復如是。善男子！一切如來妙",
    "T17n0842_001:0915c20": "圓覺心本無菩提及與涅槃，亦無成佛及不",
    "T17n0842_001:0915c21": "成佛，無妄輪迴及非輪迴。",
    "T17n0842_001:0915c22": "[0915c22] 「善男子！但諸聲聞所圓境界身心語言皆悉",
    "T17n0842_001:0915c23": "斷滅，終不能至彼之親證所現涅槃，何況能",
    "T17n0842_001:0915c24": "以有思惟心測度如來圓覺境界。如取螢火",
    "T17n0842_001:0915c25": "燒須彌山，終不能著；以輪迴心生輪迴見，入",
    "T17n0842_001:0915c26": "於如來大寂滅海，終不能至。是故我說一切",
    "T17n0842_001:0915c27": "菩薩及末世眾生，先斷無始輪迴根本。善男",
    "T17n0842_001:0915c28": "子！有作思惟從有心起，皆是六塵，妄想緣",
    "T17n0842_001:0915c29": "氣，非實心體，已如空花。用此思惟辨於佛",
    "T17n0842_001:0916a01": "境，猶如空花復結空果，展轉妄想無有是",
    "T17n0842_001:0916a02": "處。善男子！虛妄浮心多諸巧見，不能成就圓",
    "T17n0842_001:0916a03": "覺方便。如是分別，非為正問。」[0916a03] 爾時，世尊欲重",
    "T17n0842_001:0916a04": "宣此義而說偈言：",
    "T17n0842_001:0916a05": "「金剛藏當知，  如來寂滅性，",
    "T17n0842_001:0916a06": " 未曾有終始。  若以輪迴心，",
    "T17n0842_001:0916a07": " 思惟即旋復，  但至輪迴際，",
    "T17n0842_001:0916a08": " 不能入佛海。  譬如銷金&#x945B;，",
    "T17n0842_001:0916a09": " 金非銷故有，  雖復本來金，",
    "T17n0842_001:0916a10": " 終以銷成就，  一成真金體，",
    "T17n0842_001:0916a11": " 不復重為&#x945B;。  生死與涅槃，",
    "T17n0842_001:0916a12": " 凡夫及諸佛，  同為空花相。",
    "T17n0842_001:0916a13": " 思惟猶幻化，  何況詰虛妄？",
    "T17n0842_001:0916a14": " 若能了此心，  然後求圓覺。」",
    "T17n0842_001:0916a15": "[0916a15] 於是彌勒菩薩在大眾中即從座起，頂禮佛",
    "T17n0842_001:0916a16": "足右遶三匝，長跪叉手而白佛言：「大悲世",
    "T17n0842_001:0916a17": "尊！廣為菩薩開祕密藏，令諸大眾深悟輪迴、",
    "T17n0842_001:0916a18": "分別邪正，能施末世一切眾生無畏道眼，於",
    "T17n0842_001:0916a19": "大涅槃生決定信，無復重隨輪轉境界起循",
    "T17n0842_001:0916a20": "環見。世尊！若諸菩薩及末世眾生，欲遊如來",
    "T17n0842_001:0916a21": "大寂滅海，云何當斷輪迴根本？於諸輪迴有",
    "T17n0842_001:0916a22": "幾種性？修佛菩提幾等差別？迴入塵勞，當設",
    "T17n0842_001:0916a23": "幾種教化方便度諸眾生？唯願不捨救世大",
    "T17n0842_001:0916a24": "悲，令諸修行一切菩薩及末世眾生，慧目肅",
    "T17n0842_001:0916a25": "清照曜心鏡，圓悟如來無上知見。」作是語已",
    "T17n0842_001:0916a26": "五體投地，如是三請終而復始。",
    "T17n0842_001:0916a27": "[0916a27] 爾時，世尊告彌勒菩薩言：「善哉！善哉！善男子！",
    "T17n0842_001:0916a28": "汝等乃能為諸菩薩及末世眾生，請問如來深",
    "T17n0842_001:0916a29": "奧祕密微妙之義，令諸菩薩潔清慧目，及令",
    "T17n0842_001:0916b01": "一切末世眾生永斷輪迴，心悟實相具無生",
    "T17n0842_001:0916b02": "忍。汝今諦聽！當為汝說。」時，彌勒菩薩奉教歡",
    "T17n0842_001:0916b03": "喜，及諸大眾默然而聽。",
    "T17n0842_001:0916b04": "[0916b04] 「善男子！一切眾生從無始際，由有種種恩愛、",
    "T17n0842_001:0916b05": "貪欲故有輪迴。若諸世界一切種性，卵生、胎",
    "T17n0842_001:0916b06": "生、濕生、化生，皆因婬欲而正性命，當知輪迴",
    "T17n0842_001:0916b07": "愛為根本。由有諸欲，助發愛性，是故能令生",
    "T17n0842_001:0916b08": "死相續。欲因愛生，命因欲有，眾生愛命還依",
    "T17n0842_001:0916b09": "欲本；愛欲為因，愛命為果。由於欲境起諸違",
    "T17n0842_001:0916b10": "順，境背愛心而生憎、嫉，造種種業，是故復生",
    "T17n0842_001:0916b11": "地獄、餓鬼；知欲可厭，愛厭業道，捨惡樂善，",
    "T17n0842_001:0916b12": "復現天、人；又知諸愛可厭惡故，棄愛樂捨，還",
    "T17n0842_001:0916b13": "滋愛本，便現有為增上善果，皆輪迴故，不成",
    "T17n0842_001:0916b14": "聖道。是故眾生欲脫生死免諸輪迴，先斷貪",
    "T17n0842_001:0916b15": "欲及除愛渴。[0916b15] 「善男子！菩薩變化示現世間非",
    "T17n0842_001:0916b16": "愛為本，但以慈悲令彼捨愛，假諸貪欲而入",
    "T17n0842_001:0916b17": "生死。若諸末世一切眾生能捨諸欲，及除憎",
    "T17n0842_001:0916b18": "愛永斷輪迴，勤求如來圓覺境界，於清淨心",
    "T17n0842_001:0916b19": "便得開悟。",
    "T17n0842_001:0916b20": "[0916b20] 「善男子！一切眾生由本貪欲，發揮無明顯出",
    "T17n0842_001:0916b21": "五性，差別不等；依二種障，而現深淺。云何二",
    "T17n0842_001:0916b22": "障？一者理障礙正知見，二者事障續諸生死。",
    "T17n0842_001:0916b23": "云何五性？善男子！若此二障未得斷滅名未",
    "T17n0842_001:0916b24": "成佛；若諸眾生永捨貪欲，先除事障未斷理",
    "T17n0842_001:0916b25": "障，但能悟入聲聞、緣覺，未能顯住菩薩境界。",
    "T17n0842_001:0916b26": "善男子！若諸末世一切眾生，欲泛如來大圓",
    "T17n0842_001:0916b27": "覺海，先當發願勤斷二障，二障已伏即能悟",
    "T17n0842_001:0916b28": "入菩薩境界；若事、理障已永斷滅即入如來",
    "T17n0842_001:0916b29": "微妙圓覺，滿足菩提及大涅槃。善男子！一切",
    "T17n0842_001:0916c01": "眾生皆證圓覺，逢善知識依彼所作因地法",
    "T17n0842_001:0916c02": "行，爾時修習便有頓漸；若遇如來無上菩提",
    "T17n0842_001:0916c03": "正修行路，根無大小皆成佛果；若諸眾生雖",
    "T17n0842_001:0916c04": "求善友遇邪見者，未得正悟，是則名為外道",
    "T17n0842_001:0916c05": "種性，邪師過謬，非眾生咎。是名眾生五性差",
    "T17n0842_001:0916c06": "別。",
    "T17n0842_001:0916c07": "[0916c07] 「善男子！菩薩唯以大悲方便入諸世間開發",
    "T17n0842_001:0916c08": "未悟，乃至示現種種形相逆順境界，與其同",
    "T17n0842_001:0916c09": "事化令成佛，皆依無始清淨願力。若諸末世",
    "T17n0842_001:0916c10": "一切眾生於大圓覺起增上心，當發菩薩清",
    "T17n0842_001:0916c11": "淨大願，應作是言：『願我今者住佛圓覺，求善",
    "T17n0842_001:0916c12": "知識莫值外道及與二乘。』依願修行，漸斷諸",
    "T17n0842_001:0916c13": "障，障盡願滿，便登解脫清淨法殿，證大圓",
    "T17n0842_001:0916c14": "覺妙莊嚴域。」[0916c14] 爾時，世尊欲重宣此義而說偈",
    "T17n0842_001:0916c15": "言：",
    "T17n0842_001:0916c16": "「彌勒汝當知，  一切諸眾生，",
    "T17n0842_001:0916c17": " 不得大解脫，  皆由貪欲故，",
    "T17n0842_001:0916c18": " 墮落於生死。  若能斷憎愛，",
    "T17n0842_001:0916c19": " 及與貪瞋癡，  不因差別性，",
    "T17n0842_001:0916c20": " 皆得成佛道。  二障永銷滅，",
    "T17n0842_001:0916c21": " 求師得正悟，  隨順菩提願，",
    "T17n0842_001:0916c22": " 依止大涅槃。  十方諸菩薩，",
    "T17n0842_001:0916c23": " 皆以大悲願，  示現入生死。",
    "T17n0842_001:0916c24": " 現在修行者，  及末世眾生，",
    "T17n0842_001:0916c25": " 勤斷諸愛見，  便歸大圓覺。」",
    "T17n0842_001:0916c26": "[0916c26] 於是清淨慧菩薩在大眾中即從座起，頂禮",
    "T17n0842_001:0916c27": "佛足右繞三匝，長跪叉手而白佛言：「大悲世",
    "T17n0842_001:0916c28": "尊！為我等輩廣說如是不思議事，本所不見",
    "T17n0842_001:0916c29": "本所不聞，我等今者蒙佛善誘，身心泰然得",
    "T17n0842_001:0917a01": "大饒益，願為一切諸來法眾重宣法王圓滿",
    "T17n0842_001:0917a02": "覺性，一切眾生及諸菩薩、如來世尊所證所",
    "T17n0842_001:0917a03": "得云何差別？令末世眾生聞此聖教，隨順開",
    "T17n0842_001:0917a04": "悟漸次能入。」作是語已五體投地，如是三請",
    "T17n0842_001:0917a05": "終而復始。",
    "T17n0842_001:0917a06": "[0917a06] 爾時，世尊告清淨慧菩薩言：「善哉！善哉！善男",
    "T17n0842_001:0917a07": "子！汝等乃能為諸菩薩及末世眾生，請問如",
    "T17n0842_001:0917a08": "來漸次差別。汝今諦聽！當為汝說。」時，清淨慧",
    "T17n0842_001:0917a09": "菩薩奉教歡喜，及諸大眾默然而聽。",
    "T17n0842_001:0917a10": "[0917a10] 「善男子！圓覺自性，非性性有，循諸性起，無取",
    "T17n0842_001:0917a11": "無證，於實相中實無菩薩及諸眾生。何以故？",
    "T17n0842_001:0917a12": "菩薩眾生皆是幻化，幻化滅故無取證者。譬",
    "T17n0842_001:0917a13": "如眼根不自見眼，性自平等。無平等者，眾生",
    "T17n0842_001:0917a14": "迷倒，未能除滅一切幻化，於滅未滅，妄功用",
    "T17n0842_001:0917a15": "中便顯差別；若得如來寂滅隨順，實無寂滅",
    "T17n0842_001:0917a16": "及寂滅者。[0917a16] 「善男子！一切眾生從無始來由妄",
    "T17n0842_001:0917a17": "想我及愛我者，曾不自知念念生滅，故起憎",
    "T17n0842_001:0917a18": "愛，耽著五欲；若遇善友教令開悟淨圓覺性",
    "T17n0842_001:0917a19": "發明起滅，即知此生性自勞慮。若復有人勞",
    "T17n0842_001:0917a20": "慮永斷得法界淨，即彼淨解為自障礙，故於",
    "T17n0842_001:0917a21": "圓覺而不自在。此名凡夫隨順覺性。[0917a21] 「善男子！",
    "T17n0842_001:0917a22": "一切菩薩，見解為礙，雖斷解礙，猶住見覺，覺",
    "T17n0842_001:0917a23": "礙為礙而不自在；此名菩薩未入地者隨順",
    "T17n0842_001:0917a24": "覺性。[0917a24] 「善男子！有照有覺俱名障礙，是故菩薩",
    "T17n0842_001:0917a25": "常覺不住，照與照者同時寂滅，譬如有人自",
    "T17n0842_001:0917a26": "斷其首，首已斷故無能斷者；則以礙心自滅",
    "T17n0842_001:0917a27": "諸礙，礙已斷滅無滅礙者。修多羅教如標月",
    "T17n0842_001:0917a28": "指，若復見月，了知所標畢竟非月；一切如來",
    "T17n0842_001:0917a29": "種種言說開示菩薩亦復如是。此名菩薩已",
    "T17n0842_001:0917b01": "入地者隨順覺性。",
    "T17n0842_001:0917b02": "[0917b02] 「善男子！一切障礙即究竟覺，得念、失念無非",
    "T17n0842_001:0917b03": "解脫，成法、破法皆名涅槃，智慧、愚癡通為般",
    "T17n0842_001:0917b04": "若，菩薩、外道所成就法同是菩提，無明、真如",
    "T17n0842_001:0917b05": "無異境界，諸戒、定、慧及婬、怒、癡俱是梵行，眾",
    "T17n0842_001:0917b06": "生、國土同一法性，地獄、天宮皆為淨土，有性、",
    "T17n0842_001:0917b07": "無性齊成佛道；一切煩惱畢竟解脫，法界海",
    "T17n0842_001:0917b08": "慧照了諸相猶如虛空。此名如來隨順覺性。",
    "T17n0842_001:0917b09": "[0917b09] 「善男子！但諸菩薩及末世眾生，居一切時不",
    "T17n0842_001:0917b10": "起妄念，於諸妄心亦不息滅，住妄想境不加",
    "T17n0842_001:0917b11": "了知，於無了知不辨真實。彼諸眾生聞是",
    "T17n0842_001:0917b12": "法門，信解受持不生驚畏。是則名為隨順覺",
    "T17n0842_001:0917b13": "性。善男子！汝等當知！如是眾生已曾供養百",
    "T17n0842_001:0917b14": "千萬億恒河沙諸佛及大菩薩，植眾德本；佛",
    "T17n0842_001:0917b15": "說是人名為成就一切種智。」[0917b15] 爾時，世尊欲重",
    "T17n0842_001:0917b16": "宣此義而說偈言：",
    "T17n0842_001:0917b17": "「清淨慧當知，  圓滿菩提性，",
    "T17n0842_001:0917b18": " 無取亦無證，  無菩薩眾生。",
    "T17n0842_001:0917b19": " 覺與未覺時，  漸次有差別，",
    "T17n0842_001:0917b20": " 眾生為解礙，  菩薩未離覺。",
    "T17n0842_001:0917b21": " 入地永寂滅，  不住一切相，",
    "T17n0842_001:0917b22": " 大覺悉圓滿，  名為遍隨順。",
    "T17n0842_001:0917b23": " 末世諸眾生，  心不生虛妄，",
    "T17n0842_001:0917b24": " 佛說如是人，  現世即菩薩。",
    "T17n0842_001:0917b25": " 供養恒沙佛，  功德已圓滿，",
    "T17n0842_001:0917b26": " 雖有多方便，  皆名隨順智。」◎",
    "T17n0842_001:0917b27": "[0917b27] ◎於是威德自在菩薩在大眾中即從座起，",
    "T17n0842_001:0917b28": "頂禮佛足右遶三匝，長跪叉手而白佛言：「大",
    "T17n0842_001:0917b29": "悲世尊！廣為我等分別如是隨順覺性，令諸",
    "T17n0842_001:0917c01": "菩薩覺心光明承佛圓音，不因修習而得善",
    "T17n0842_001:0917c02": "利。世尊！譬如大城外有四門，隨方來者非止",
    "T17n0842_001:0917c03": "一路，一切菩薩莊嚴佛國及成菩提非一方",
    "T17n0842_001:0917c04": "便。唯願世尊！廣為我等宣說一切方便漸次，",
    "T17n0842_001:0917c05": "并修行人總有幾種？令此會菩薩及末世眾",
    "T17n0842_001:0917c06": "生求大乘者，速得開悟，遊戲如來大寂滅海。」",
    "T17n0842_001:0917c07": "作是語已五體投地，如是三請終而復始。[0917c07] 爾",
    "T17n0842_001:0917c08": "時，世尊告威德自在菩薩言：「善哉！善哉！善男",
    "T17n0842_001:0917c09": "子！汝等乃能為諸菩薩及末世眾生，問於如",
    "T17n0842_001:0917c10": "來如是方便。汝今諦聽！當為汝說。」時，威德自",
    "T17n0842_001:0917c11": "在菩薩奉教歡喜，及諸大眾默然而聽。[0917c11] 「善男",
    "T17n0842_001:0917c12": "子！無上妙覺遍諸十方出生如來，與一切法",
    "T17n0842_001:0917c13": "同體平等，於諸修行實無有二。方便隨順其",
    "T17n0842_001:0917c14": "數無量，圓攝所歸，循性差別當有三種。[0917c14] 「善男",
    "T17n0842_001:0917c15": "子！若諸菩薩悟淨圓覺，以淨覺心，取靜為行；",
    "T17n0842_001:0917c16": "由澄諸念，覺識煩動，靜慧發生，身心客塵從",
    "T17n0842_001:0917c17": "此永滅，便能內發寂靜輕安；由寂靜故，十方",
    "T17n0842_001:0917c18": "世界諸如來心於中顯現，如鏡中像。此方便",
    "T17n0842_001:0917c19": "者名奢摩他。",
    "T17n0842_001:0917c20": "[0917c20] 「善男子！若諸菩薩悟淨圓覺，以淨覺心，知覺",
    "T17n0842_001:0917c21": "心性及與根塵皆因幻化，即起諸幻以除幻",
    "T17n0842_001:0917c22": "者，變化諸幻而開幻眾；由起幻故便能內發",
    "T17n0842_001:0917c23": "大悲輕安，一切菩薩從此起行，漸次增進。彼",
    "T17n0842_001:0917c24": "觀幻者非同幻故，非同幻觀皆是幻故，幻相",
    "T17n0842_001:0917c25": "永離；是諸菩薩所圓妙行，如土長苗。此方便",
    "T17n0842_001:0917c26": "者名三摩&#x9262;提。",
    "T17n0842_001:0917c27": "[0917c27] 「善男子！若諸菩薩悟淨圓覺，以淨覺心不取",
    "T17n0842_001:0917c28": "幻化及諸淨相，了知身心皆為罣礙；無知覺",
    "T17n0842_001:0917c29": "明不依諸礙，永得超過礙無礙境、受用世界",
    "T17n0842_001:0918a01": "及與身心，相在塵域；如器中鍠聲出於外，煩",
    "T17n0842_001:0918a02": "惱涅槃不相留礙，便能內發寂滅輕安、妙覺",
    "T17n0842_001:0918a03": "隨順、寂滅境界，自他身心所不能及，眾生壽",
    "T17n0842_001:0918a04": "命皆為浮想。此方便者名為禪那。",
    "T17n0842_001:0918a05": "[0918a05] 「善男子！此三法門皆是圓覺。親近隨順十方",
    "T17n0842_001:0918a06": "如來，因此成佛十方菩薩種種方便，一切同",
    "T17n0842_001:0918a07": "異皆依如是三種事業，若得圓證即成圓覺。",
    "T17n0842_001:0918a08": "善男子！假使有人修於聖道，教化成就百千",
    "T17n0842_001:0918a09": "萬億阿羅漢、辟支佛果，不如有人聞此圓覺",
    "T17n0842_001:0918a10": "無礙法門，一剎那頃隨順修習。」[0918a10] 爾時，世尊欲",
    "T17n0842_001:0918a11": "重宣此義而說偈言：",
    "T17n0842_001:0918a12": "「威德汝當知，  無上大覺心，",
    "T17n0842_001:0918a13": " 本際無二相，  隨順諸方便，",
    "T17n0842_001:0918a14": " 其數即無量。  如來總開示，",
    "T17n0842_001:0918a15": " 便有三種類，  寂靜奢摩他，",
    "T17n0842_001:0918a16": " 如鏡照諸像；  如幻三摩提，",
    "T17n0842_001:0918a17": " 如苗漸增長；  禪那唯寂滅，",
    "T17n0842_001:0918a18": " 如彼器中鍠。  三種妙法門，",
    "T17n0842_001:0918a19": " 皆是覺隨順，  十方諸如來，",
    "T17n0842_001:0918a20": " 及諸大菩薩，  因此得成道。",
    "T17n0842_001:0918a21": " 三事圓證故，  名究竟涅槃。」",
    "T17n0842_001:0918a22": "[0918a22] 於是辯音菩薩在大眾中即從座起，頂禮佛",
    "T17n0842_001:0918a23": "足右遶三匝，長跪叉手而白佛言：「大悲世",
    "T17n0842_001:0918a24": "尊！如是法門甚為希有！世尊！此諸方便一切",
    "T17n0842_001:0918a25": "菩薩於圓覺門有幾修習？願為大眾及末世",
    "T17n0842_001:0918a26": "眾生，方便開示令悟實相。」作是語已五體投",
    "T17n0842_001:0918a27": "地，如是三請終而復始。",
    "T17n0842_001:0918a28": "[0918a28] 爾時，世尊告辯音菩薩言：「善哉！善哉！善男子！",
    "T17n0842_001:0918a29": "汝等乃能為諸大眾及末世眾生，問於如來，",
    "T17n0842_001:0918b01": "如是修習。汝今諦聽！當為汝說。」時，辯音菩薩",
    "T17n0842_001:0918b02": "奉教歡喜，及諸大眾默然而聽。",
    "T17n0842_001:0918b03": "[0918b03] 「善男子！一切如來圓覺清淨本無修習及修",
    "T17n0842_001:0918b04": "習者，一切菩薩及末世眾生依於未覺幻力",
    "T17n0842_001:0918b05": "修習，爾時便有二十五種清淨定輪：",
    "T17n0842_001:0918b06": "[0918b06] 「若諸菩薩唯取極靜，由靜力故永斷煩惱究",
    "T17n0842_001:0918b07": "竟成就，不起于座便入涅槃；此菩薩者，名單",
    "T17n0842_001:0918b08": "修奢摩他。",
    "T17n0842_001:0918b09": "[0918b09] 「若諸菩薩唯觀如幻，以佛力故變化世界種",
    "T17n0842_001:0918b10": "種作用，備行菩薩清淨妙行，於陀羅尼不失",
    "T17n0842_001:0918b11": "寂念及諸靜慧，此菩薩者，名單修三摩&#x9262;提。",
    "T17n0842_001:0918b12": "[0918b12] 「若諸菩薩唯滅諸幻，不取作用獨斷煩惱，煩",
    "T17n0842_001:0918b13": "惱斷盡便證實相；此菩薩者，名單修禪那。",
    "T17n0842_001:0918b14": "[0918b14] 「若諸菩薩先取至靜，以靜慧心照諸幻者，便",
    "T17n0842_001:0918b15": "於是中起菩薩行；此菩薩者，名先修奢摩他，",
    "T17n0842_001:0918b16": "後修三摩&#x9262;提。",
    "T17n0842_001:0918b17": "[0918b17] 「若諸菩薩以靜慧故證至靜性，便斷煩惱永",
    "T17n0842_001:0918b18": "出生死；此菩薩者，名先修奢摩他，後修禪那。",
    "T17n0842_001:0918b19": "[0918b19] 「若諸菩薩以寂靜慧，復現幻力種種變化度諸",
    "T17n0842_001:0918b20": "眾生，後斷煩惱而入寂滅；此菩薩者，名先修",
    "T17n0842_001:0918b21": "奢摩他，中修三摩&#x9262;提，後修禪那。",
    "T17n0842_001:0918b22": "[0918b22] 「若諸菩薩以至靜力斷煩惱已，後起菩薩清淨",
    "T17n0842_001:0918b23": "妙行度諸眾生；此菩薩者，名先修奢摩他，中",
    "T17n0842_001:0918b24": "修禪那，後修三摩&#x9262;提。",
    "T17n0842_001:0918b25": "[0918b25] 「若諸菩薩以至靜力心斷煩惱，後度眾生建",
    "T17n0842_001:0918b26": "立世界；此菩薩者，名先修奢摩他，齊修三摩",
    "T17n0842_001:0918b27": "&#x9262;提及修禪那。",
    "T17n0842_001:0918b28": "[0918b28] 「若諸菩薩以至靜力資發變化，後斷煩惱；此",
    "T17n0842_001:0918b29": "菩薩者，名齊修奢摩他、三摩&#x9262;提，後修禪那。",
    "T17n0842_001:0918c01": "[0918c01] 「若諸菩薩以至靜力用資寂滅，後起作用變",
    "T17n0842_001:0918c02": "化境界；此菩薩者，名齊修奢摩他、禪那，後修",
    "T17n0842_001:0918c03": "三摩&#x9262;提。",
    "T17n0842_001:0918c04": "[0918c04] 「若諸菩薩以變化力種種隨順，而取至靜；此",
    "T17n0842_001:0918c05": "菩薩者，名先修三摩&#x9262;提，後修奢摩他。",
    "T17n0842_001:0918c06": "[0918c06] 「若諸菩薩以變化力種種境界，而取寂滅；此",
    "T17n0842_001:0918c07": "菩薩者，名先修三摩&#x9262;提，後修禪那。",
    "T17n0842_001:0918c08": "[0918c08] 「若諸菩薩以變化力而作佛事，安在寂靜，而",
    "T17n0842_001:0918c09": "斷煩惱；此菩薩者，名先修三摩&#x9262;提，中修奢",
    "T17n0842_001:0918c10": "摩他，後修禪那。",
    "T17n0842_001:0918c11": "[0918c11] 「若諸菩薩以變化力無礙作用，斷煩惱故，安",
    "T17n0842_001:0918c12": "住至靜；此菩薩者，名先修三摩&#x9262;提，中修禪",
    "T17n0842_001:0918c13": "那，後修奢摩他。",
    "T17n0842_001:0918c14": "[0918c14] 「若諸菩薩以變化力方便作用，至靜、寂滅二俱",
    "T17n0842_001:0918c15": "隨順；此菩薩者，名先修三摩&#x9262;提，齊修奢摩",
    "T17n0842_001:0918c16": "他、禪那。",
    "T17n0842_001:0918c17": "[0918c17] 「若諸菩薩以變化力種種起用，資於至靜，後斷",
    "T17n0842_001:0918c18": "煩惱；此菩薩者，名齊修三摩&#x9262;提、奢摩他，後修",
    "T17n0842_001:0918c19": "禪那。",
    "T17n0842_001:0918c20": "[0918c20] 「若諸菩薩以變化力資於寂滅，後住清淨，無作",
    "T17n0842_001:0918c21": "靜慮；此菩薩者，名齊修三摩&#x9262;提、禪那，後修奢",
    "T17n0842_001:0918c22": "摩他。",
    "T17n0842_001:0918c23": "[0918c23] 「若諸菩薩以寂滅力而起至靜，住於清淨；此",
    "T17n0842_001:0918c24": "菩薩者，名先修禪那，後修奢摩他。",
    "T17n0842_001:0918c25": "[0918c25] 「若諸菩薩以寂滅力而起作用，於一切境寂用",
    "T17n0842_001:0918c26": "隨順；此菩薩者，名先修禪那，後修三摩&#x9262;提。",
    "T17n0842_001:0918c27": "[0918c27] 「若諸菩薩以寂滅力種種自性，安於靜慮，而起",
    "T17n0842_001:0918c28": "變化；此菩薩者，名先修禪那，中修奢摩他，後",
    "T17n0842_001:0918c29": "修三摩&#x9262;提。",
    "T17n0842_001:0919a01": "[0919a01] 「若諸菩薩以寂滅力無作自性起於作用，清",
    "T17n0842_001:0919a02": "淨境界歸於靜慮；此菩薩者，名先修禪那，中",
    "T17n0842_001:0919a03": "修三摩&#x9262;提，後修奢摩他。",
    "T17n0842_001:0919a04": "[0919a04] 「若諸菩薩以寂滅力種種清淨，而住靜慮起於",
    "T17n0842_001:0919a05": "變化；此菩薩者，名先修禪那，齊修奢摩他、三",
    "T17n0842_001:0919a06": "摩&#x9262;提。",
    "T17n0842_001:0919a07": "[0919a07] 「若諸菩薩以寂滅力資於至靜，而起變化；此",
    "T17n0842_001:0919a08": "菩薩者，名齊修禪那、奢摩他，後修三摩&#x9262;提。",
    "T17n0842_001:0919a09": "[0919a09] 「若諸菩薩以寂滅力資於變化，而起至靜清",
    "T17n0842_001:0919a10": "明境慧；此菩薩者，名齊修禪那、三摩&#x9262;提，後",
    "T17n0842_001:0919a11": "修奢摩他。",
    "T17n0842_001:0919a12": "[0919a12] 「若諸菩薩以圓覺慧圓合一切，於諸性相無",
    "T17n0842_001:0919a13": "離覺性；此菩薩者，名為圓修三種自性清淨",
    "T17n0842_001:0919a14": "隨順。[0919a14] 「善男子！是名菩薩二十五輪，一切菩薩",
    "T17n0842_001:0919a15": "修行如是。若諸菩薩及末世眾生依此輪者，",
    "T17n0842_001:0919a16": "當持梵行，寂靜思惟，求哀懺悔，經三七日。於",
    "T17n0842_001:0919a17": "二十五輪各安標記，至心求哀，隨手結取；依",
    "T17n0842_001:0919a18": "結開示便知頓漸，一念疑悔即不成就。」[0919a18] 爾時，",
    "T17n0842_001:0919a19": "世尊欲重宣此義而說偈言：",
    "T17n0842_001:0919a20": "「辯音汝當知，  一切諸菩薩，",
    "T17n0842_001:0919a21": " 無礙清淨慧，  皆依禪定生。",
    "T17n0842_001:0919a22": " 所謂奢摩他，  三摩提禪那，",
    "T17n0842_001:0919a23": " 三法頓漸修，  有二十五種。",
    "T17n0842_001:0919a24": " 十方諸如來，  三世修行者，",
    "T17n0842_001:0919a25": " 無不因此法，  而得成菩提；",
    "T17n0842_001:0919a26": " 唯除頓覺人，  并法不隨順。",
    "T17n0842_001:0919a27": " 一切諸菩薩，  及末世眾生，",
    "T17n0842_001:0919a28": " 常當持此輪，  隨順勤修習，",
    "T17n0842_001:0919a29": " 依佛大悲力，  不久證涅槃。」",
    "T17n0842_001:0919b01": "[0919b01] 於是淨諸業障菩薩在大眾中即從座起，頂",
    "T17n0842_001:0919b02": "禮佛足右繞三匝，長跪叉手而白佛言：「大悲",
    "T17n0842_001:0919b03": "世尊！為我等輩廣說如是不思議事一切如來",
    "T17n0842_001:0919b04": "因地行相，令諸大眾得未曾有，&#x89A9;見調御歷",
    "T17n0842_001:0919b05": "恒沙劫勤苦境界，一切功用猶如一念，我等",
    "T17n0842_001:0919b06": "菩薩深自慶慰。世尊！若此覺心本性清淨，因",
    "T17n0842_001:0919b07": "何染污，使諸眾生迷悶不入？唯願如來廣為",
    "T17n0842_001:0919b08": "我等開悟法性，令此大眾及末世眾生作將",
    "T17n0842_001:0919b09": "來眼。」說是語已五體投地，如是三請終而",
    "T17n0842_001:0919b10": "復始。[0919b10] 爾時，世尊告淨諸業障菩薩言：「善哉！善",
    "T17n0842_001:0919b11": "哉！善男子！汝等乃能為諸大眾及末世眾生，",
    "T17n0842_001:0919b12": "諮問如來如是方便。汝今諦聽！當為汝說。」時，",
    "T17n0842_001:0919b13": "淨諸業障菩薩奉教歡喜，及諸大眾默然而",
    "T17n0842_001:0919b14": "聽。[0919b14] 「善男子！一切眾生從無始來，妄想執有我、",
    "T17n0842_001:0919b15": "人、眾生及與壽命，認四顛倒為實我體，由此",
    "T17n0842_001:0919b16": "便生憎愛二境。於虛妄體重執虛妄，二妄相",
    "T17n0842_001:0919b17": "依生妄業道，有妄業故妄見流轉，厭流轉者",
    "T17n0842_001:0919b18": "妄見涅槃。由此不能入清淨覺，非覺違拒諸",
    "T17n0842_001:0919b19": "能入者，有諸能入，非覺入故。是故動念及與",
    "T17n0842_001:0919b20": "息念皆歸迷悶，何以故？由有無始本起無明",
    "T17n0842_001:0919b21": "為己主宰，一切眾生生無慧目，身心等性皆",
    "T17n0842_001:0919b22": "是無明，譬如有人不自斷命。是故當知！有愛",
    "T17n0842_001:0919b23": "我者我與隨順，非隨順者便生憎怨，為憎愛",
    "T17n0842_001:0919b24": "心養無明故，相續求道皆不成就。",
    "T17n0842_001:0919b25": "[0919b25] 「善男子！云何我相？謂諸眾生心所證者。善男",
    "T17n0842_001:0919b26": "子！譬如有人百骸調適忽忘我身；四支絃緩，",
    "T17n0842_001:0919b27": "攝養乖方，微加鍼艾，則知有我。是故證取方",
    "T17n0842_001:0919b28": "現我體。善男子！其心乃至證於如來，畢竟了",
    "T17n0842_001:0919b29": "知清淨涅槃皆是我相。",
    "T17n0842_001:0919c01": "[0919c01] 「善男子！云何人相？謂諸眾生心悟證者。善男",
    "T17n0842_001:0919c02": "子！悟有我者，不復認我，所悟非我，悟亦如是。",
    "T17n0842_001:0919c03": "悟已超過一切證者，悉為人相。善男子！其心",
    "T17n0842_001:0919c04": "乃至圓悟涅槃俱是我者，心存少悟備殫證",
    "T17n0842_001:0919c05": "理，皆名人相。",
    "T17n0842_001:0919c06": "[0919c06] 「善男子！云何眾生相？謂諸眾生心自證悟所",
    "T17n0842_001:0919c07": "不及者。善男子！譬如有人作如是言：『我是眾",
    "T17n0842_001:0919c08": "生。』則知彼人說眾生者非我非彼。云何非我？",
    "T17n0842_001:0919c09": "我是眾生，則非是我。云何非彼？我是眾生，非",
    "T17n0842_001:0919c10": "彼我故。善男子！但諸眾生了證了悟皆為我、",
    "T17n0842_001:0919c11": "人，而我、人相所不及者，存有所了，名眾生相。",
    "T17n0842_001:0919c12": "[0919c12] 「善男子！云何壽命相？謂諸眾生心照清淨覺",
    "T17n0842_001:0919c13": "所了者，一切業智所不自見猶如命根。善男",
    "T17n0842_001:0919c14": "子！若心照見一切覺者皆為塵垢，覺、所覺者",
    "T17n0842_001:0919c15": "不離塵故；如湯銷&#x6C37;無別有&#x6C37;，知&#x6C37;銷者，存",
    "T17n0842_001:0919c16": "我、覺我亦復如是。",
    "T17n0842_001:0919c17": "[0919c17] 「善男子！末世眾生不了四相，雖經多劫勤苦",
    "T17n0842_001:0919c18": "修道，但名有為，終不能成一切聖果，是故名",
    "T17n0842_001:0919c19": "為正法末世。何以故？認一切我為涅槃故，有",
    "T17n0842_001:0919c20": "證有悟名成就故。譬如有人以賊為子，其家",
    "T17n0842_001:0919c21": "財寶終不成就。何以故？有我愛者亦愛涅槃，",
    "T17n0842_001:0919c22": "伏我愛根為涅槃相；有憎我者亦憎生死，不",
    "T17n0842_001:0919c23": "知愛者真生死故，別憎生死，名不解脫。[0919c23] 「云何",
    "T17n0842_001:0919c24": "當知法不解脫？善男子！彼末世眾生習菩提",
    "T17n0842_001:0919c25": "者，以己微證為自清淨，猶未能盡我相根本。",
    "T17n0842_001:0919c26": "若復有人讚歎彼法，即生歡喜便欲濟度；若",
    "T17n0842_001:0919c27": "復誹謗彼所得者便生瞋恨。則知我相堅固",
    "T17n0842_001:0919c28": "執持，潛伏藏識，遊戲諸根曾不間斷。善男子！",
    "T17n0842_001:0919c29": "彼修道者不除我相，是故不能入清淨覺。善",
    "T17n0842_001:0920a01": "男子！若知我空，無毀我者，有我說法，我未斷",
    "T17n0842_001:0920a02": "故，眾生、壽命亦復如是。[0920a02] 「善男子！末世眾生說",
    "T17n0842_001:0920a03": "病為法，是故名為可憐愍者；雖勤精進增益",
    "T17n0842_001:0920a04": "諸病，是故不能入清淨覺。善男子！末世眾生",
    "T17n0842_001:0920a05": "不了四相，以如來解及所行處為自修行終",
    "T17n0842_001:0920a06": "不成就。或有眾生未得謂得、未證謂證，見勝",
    "T17n0842_001:0920a07": "進者心生嫉&#x59AC;；由彼眾生未斷我愛，是故不",
    "T17n0842_001:0920a08": "能入清淨覺。善男子！末世眾生希望成道無",
    "T17n0842_001:0920a09": "令求悟，唯益多聞增長我見；但當精勤降伏",
    "T17n0842_001:0920a10": "煩惱起大勇猛，未得令得、未斷令斷，貪、瞋、愛、",
    "T17n0842_001:0920a11": "慢、諂曲、嫉&#x59AC;對境不生，彼我恩愛一切寂滅，",
    "T17n0842_001:0920a12": "佛說是人漸次成就。求善知識不墮邪見，若",
    "T17n0842_001:0920a13": "於所求別生憎愛，則不能入清淨覺海。」[0920a13] 爾時，",
    "T17n0842_001:0920a14": "世尊欲重宣此義而說偈言：",
    "T17n0842_001:0920a15": "「淨業汝當知，  一切諸眾生，",
    "T17n0842_001:0920a16": " 皆由執我愛，  無始妄流轉，",
    "T17n0842_001:0920a17": " 未除四種相，  不得成菩提。",
    "T17n0842_001:0920a18": " 愛憎生於心，  諂曲存諸念，",
    "T17n0842_001:0920a19": " 是故多迷悶，  不能入覺城。",
    "T17n0842_001:0920a20": " 若能歸悟剎，  先去貪瞋癡，",
    "T17n0842_001:0920a21": " 法愛不存心，  漸次可成就。",
    "T17n0842_001:0920a22": " 我身本不有，  憎愛何由生？",
    "T17n0842_001:0920a23": " 此人求善友，  終不墮邪見。",
    "T17n0842_001:0920a24": " 所求別生心，  究竟非成就。」",
    "T17n0842_001:0920a25": "[0920a25] 於是普覺菩薩在大眾中即從座起，頂禮佛",
    "T17n0842_001:0920a26": "足右遶三匝，長跪叉手而白佛言：「大悲世",
    "T17n0842_001:0920a27": "尊！快說禪病！令諸大眾得未曾有，心意蕩然",
    "T17n0842_001:0920a28": "獲大安隱。世尊！末世眾生去佛漸遠，賢聖隱",
    "T17n0842_001:0920a29": "伏邪法增熾，使諸眾生求何等人？依何等法？",
    "T17n0842_001:0920b01": "行何等行？除去何病？云何發心令彼群盲不",
    "T17n0842_001:0920b02": "墮邪見？」作是語已五體投地，如是三請終而",
    "T17n0842_001:0920b03": "復始。",
    "T17n0842_001:0920b04": "[0920b04] 爾時，世尊告普覺菩薩言：「善哉！善哉！善男子！",
    "T17n0842_001:0920b05": "汝等乃能諮問如來如是修行，能施末世一",
    "T17n0842_001:0920b06": "切眾生無畏道眼，令彼眾生得成聖道。汝今",
    "T17n0842_001:0920b07": "諦聽！當為汝說。」時，普覺菩薩奉教歡喜，及諸",
    "T17n0842_001:0920b08": "大眾默然而聽。",
    "T17n0842_001:0920b09": "[0920b09] 「善男子！末世眾生將發大心求善知識欲修",
    "T17n0842_001:0920b10": "行者，當求一切正知見人。心不住相，不著聲",
    "T17n0842_001:0920b11": "聞、緣覺境界，雖現塵勞心恒清淨，示有諸過",
    "T17n0842_001:0920b12": "讚歎梵行，不令眾生入不律儀。求如是人即",
    "T17n0842_001:0920b13": "得成就阿耨多羅三藐三菩提；末世眾生見",
    "T17n0842_001:0920b14": "如是人應當供養不惜身命。彼善知識四威",
    "T17n0842_001:0920b15": "儀中常現清淨，乃至示現種種過患，心無憍",
    "T17n0842_001:0920b16": "慢，況復摶財、妻子、眷屬。若善男子於彼善友",
    "T17n0842_001:0920b17": "不起惡念，即能究竟成就正覺，心花發明照",
    "T17n0842_001:0920b18": "十方剎。",
    "T17n0842_001:0920b19": "[0920b19] 「善男子！彼善知識所證妙法應離四病。云何",
    "T17n0842_001:0920b20": "四病？一者作病，若復有人作如是言：『我於本",
    "T17n0842_001:0920b21": "心作種種行欲求圓覺。』彼圓覺性非作得故，",
    "T17n0842_001:0920b22": "說名為病。二者任病，若復有人作如是言：『我",
    "T17n0842_001:0920b23": "等今者不斷生死、不求涅槃，涅槃、生死無起",
    "T17n0842_001:0920b24": "滅念，任彼一切隨諸法性欲求圓覺。』彼圓覺",
    "T17n0842_001:0920b25": "性非任有故，說名為病。三者止病，若復有人",
    "T17n0842_001:0920b26": "作如是言：『我今自心永息諸念得一切性，寂",
    "T17n0842_001:0920b27": "然平等欲求圓覺。』彼圓覺性非止合故，說名",
    "T17n0842_001:0920b28": "為病。四者滅病，若復有人作如是言：『我今永",
    "T17n0842_001:0920b29": "斷一切煩惱，身心畢竟空無所有，何況根塵",
    "T17n0842_001:0920c01": "虛妄境界，一切永寂欲求圓覺。』彼圓覺性非",
    "T17n0842_001:0920c02": "寂相故，說名為病。離四病者則知清淨，作",
    "T17n0842_001:0920c03": "是觀者名為正觀，若他觀者名為邪觀。",
    "T17n0842_001:0920c04": "[0920c04] 「善男子！末世眾生欲修行者，應當盡命供養",
    "T17n0842_001:0920c05": "善友、事善知識，彼善知識欲來親近應斷憍",
    "T17n0842_001:0920c06": "慢，若復遠離應斷瞋恨；現逆順境猶如虛空，",
    "T17n0842_001:0920c07": "了知身心畢竟平等，與諸眾生同體無異，如",
    "T17n0842_001:0920c08": "是修行方入圓覺。善男子！末世眾生不得成",
    "T17n0842_001:0920c09": "道，由有無始自他憎愛一切種子故未解脫。",
    "T17n0842_001:0920c10": "若復有人，觀彼怨家如己父母心無有二，即",
    "T17n0842_001:0920c11": "除諸病；於諸法中自他憎愛亦復如是。善男",
    "T17n0842_001:0920c12": "子！末世眾生欲求圓覺應當發心作如是言：",
    "T17n0842_001:0920c13": "『盡於虛空一切眾生，我皆令入究竟圓覺，於",
    "T17n0842_001:0920c14": "圓覺中無取覺者，除彼、我、人一切諸相。』如是",
    "T17n0842_001:0920c15": "發心不墮邪見。」[0920c15] 爾時，世尊欲重宣此義而說",
    "T17n0842_001:0920c16": "偈言：",
    "T17n0842_001:0920c17": "「普覺汝當知，  末世諸眾生，",
    "T17n0842_001:0920c18": " 欲求善知識，  應當求正覺，",
    "T17n0842_001:0920c19": " 心遠二乘者。  法中除四病，",
    "T17n0842_001:0920c20": " 謂作止任滅；  親近無憍慢，",
    "T17n0842_001:0920c21": " 遠離無瞋恨。  見種種境界，",
    "T17n0842_001:0920c22": " 心當生希有，  還如佛出世。",
    "T17n0842_001:0920c23": " 不犯非律儀，  戒根永清淨，",
    "T17n0842_001:0920c24": " 度一切眾生，  究竟入圓覺。",
    "T17n0842_001:0920c25": " 無彼我人相，  常依止智慧，",
    "T17n0842_001:0920c26": " 便得超邪見，  證覺般涅槃。」",
    "T17n0842_001:0920c27": "[0920c27] 於是圓覺菩薩在大眾中即從座起，頂禮佛",
    "T17n0842_001:0920c28": "足右遶三匝，長跪叉手而白佛言：「大悲世",
    "T17n0842_001:0920c29": "尊！為我等輩廣說淨覺種種方便，令末世眾",
    "T17n0842_001:0921a01": "生有大增益。世尊！我等今者已得開悟，若佛",
    "T17n0842_001:0921a02": "滅後末世眾生未得悟者，云何安居修此圓",
    "T17n0842_001:0921a03": "覺清淨境界？此圓覺中三種淨觀以何為首？",
    "T17n0842_001:0921a04": "唯願大悲為諸大眾及末世眾生施大饒益。」作",
    "T17n0842_001:0921a05": "是語已五體投地，如是三請終而復始。",
    "T17n0842_001:0921a06": "[0921a06] 爾時，世尊告圓覺菩薩言：「善哉！善哉！善男子！",
    "T17n0842_001:0921a07": "汝等乃能問於如來如是方便，以大饒益施",
    "T17n0842_001:0921a08": "諸眾生。汝今諦聽！當為汝說。」時，圓覺菩薩",
    "T17n0842_001:0921a09": "奉教歡喜，及諸大眾默然而聽。",
    "T17n0842_001:0921a10": "[0921a10] 「善男子！一切眾生，若佛住世，若佛滅後、若法",
    "T17n0842_001:0921a11": "末時，有諸眾生具大乘性，信佛祕密大圓覺",
    "T17n0842_001:0921a12": "心，欲修行者，若在伽藍安處徒眾，有緣事故",
    "T17n0842_001:0921a13": "隨分思察，如我已說；若復無有他事因緣，即",
    "T17n0842_001:0921a14": "建道場當立期限，若立長期百二十日，中期",
    "T17n0842_001:0921a15": "百日，下期八十日，安置淨居。若佛現在，當正",
    "T17n0842_001:0921a16": "思惟；若佛滅後，施設形像，心存目想生正憶",
    "T17n0842_001:0921a17": "念，還同如來常住之日。懸諸幡花經三七日，",
    "T17n0842_001:0921a18": "稽首十方諸佛名字，求哀懺悔；遇善境界得",
    "T17n0842_001:0921a19": "心輕安。過三七日，一向攝念。[0921a19] 「若經夏首，三月",
    "T17n0842_001:0921a20": "安居，當為清淨菩薩止住，心離聲聞不假徒",
    "T17n0842_001:0921a21": "眾。至安居日即於佛前作如是言：『我比丘、比",
    "T17n0842_001:0921a22": "丘尼、優婆塞、優婆夷某甲，踞菩薩乘修寂滅",
    "T17n0842_001:0921a23": "行，同入清淨實相住持，以大圓覺為我伽藍，身",
    "T17n0842_001:0921a24": "心安居，平等性智，涅槃自性，無繫屬故。今",
    "T17n0842_001:0921a25": "我敬請不依聲聞，當與十方如來及大菩薩",
    "T17n0842_001:0921a26": "三月安居，為修菩薩無上妙覺大因緣故不",
    "T17n0842_001:0921a27": "繫徒眾。』善男子！此名菩薩示現安居，過三期",
    "T17n0842_001:0921a28": "日隨往無礙。善男子！若彼末世修行眾生求",
    "T17n0842_001:0921a29": "菩薩道入三期者，非彼所聞一切境界終不",
    "T17n0842_001:0921b01": "可取。",
    "T17n0842_001:0921b02": "[0921b02] 「善男子！若諸眾生修奢摩他，先取至靜不起",
    "T17n0842_001:0921b03": "思念，靜極便覺。如是初靜，從於一身至一世",
    "T17n0842_001:0921b04": "界，覺亦如是。善男子！若覺遍滿一世界者，一",
    "T17n0842_001:0921b05": "世界中有一眾生起一念者皆悉能知，百千",
    "T17n0842_001:0921b06": "世界亦復如是；非彼所聞一切境界終不可",
    "T17n0842_001:0921b07": "取。",
    "T17n0842_001:0921b08": "[0921b08] 「善男子！若諸眾生修三摩&#x9262;提，先當憶想十",
    "T17n0842_001:0921b09": "方如來、十方世界一切菩薩，依種種門漸次",
    "T17n0842_001:0921b10": "修行勤苦三昧，廣發大願自熏成種；非彼所聞",
    "T17n0842_001:0921b11": "一切境界終不可取。",
    "T17n0842_001:0921b12": "[0921b12] 「善男子！若諸眾生修於禪那，先取數門，心中",
    "T17n0842_001:0921b13": "了知生住滅念，分齊頭數，如是周遍四威儀",
    "T17n0842_001:0921b14": "中，分別念數無不了知，漸次增進乃至得知",
    "T17n0842_001:0921b15": "百千世界一滴之雨，猶如目&#x89A9;所受用物；非",
    "T17n0842_001:0921b16": "彼所聞一切境界終不可取。是名三觀初首",
    "T17n0842_001:0921b17": "方便。若諸眾生，遍修三種勤行精進，即名如",
    "T17n0842_001:0921b18": "來出現于世；若後末世鈍根眾生心欲求道，",
    "T17n0842_001:0921b19": "不得成就由昔業障，當勤懺悔常起希望，先",
    "T17n0842_001:0921b20": "斷憎、愛、嫉&#x59AC;、諂曲，求勝上心，三種淨觀隨學",
    "T17n0842_001:0921b21": "一事，此觀不得復習彼觀，心不放捨漸次求",
    "T17n0842_001:0921b22": "證。」[0921b22] 爾時，世尊欲重宣此義而說偈言：",
    "T17n0842_001:0921b23": "「圓覺汝當知，  一切諸眾生，",
    "T17n0842_001:0921b24": " 欲行無上道，  先當結三期，",
    "T17n0842_001:0921b25": " 懺悔無始業。  經於三七日，",
    "T17n0842_001:0921b26": " 然後正思惟，  非彼所聞境，",
    "T17n0842_001:0921b27": " 畢竟不可取。  奢摩他至靜，",
    "T17n0842_001:0921b28": " 三摩正憶持，  禪那明數門，",
    "T17n0842_001:0921b29": " 是名三淨觀。  若能勤修習，",
    "T17n0842_001:0921c01": " 是名佛出世。  鈍根未成者，",
    "T17n0842_001:0921c02": " 常當勤心懺，  無始一切罪，",
    "T17n0842_001:0921c03": " 諸障若銷滅，  佛境便現前。」",
    "T17n0842_001:0921c04": "[0921c04] 於是賢善首菩薩在大眾中即從座起，頂禮",
    "T17n0842_001:0921c05": "佛足右遶三匝，長跪叉手而白佛言：「大悲世",
    "T17n0842_001:0921c06": "尊！廣為我等及末世眾生，開悟如是不思議",
    "T17n0842_001:0921c07": "事。世尊！此大乘教名字何等？云何奉持？眾生",
    "T17n0842_001:0921c08": "修習得何功德？云何使我護持經人？流布此",
    "T17n0842_001:0921c09": "教至於何地？」作是語已五體投地，如是三請",
    "T17n0842_001:0921c10": "終而復始。",
    "T17n0842_001:0921c11": "[0921c11] 爾時，世尊告賢善首菩薩言：「善哉！善哉！善男",
    "T17n0842_001:0921c12": "子！汝等乃能為諸菩薩及末世眾生，問於如",
    "T17n0842_001:0921c13": "來如是經教功德名字。汝今諦聽！當為汝說。」",
    "T17n0842_001:0921c14": "時，賢善首菩薩奉教歡喜，及諸大眾默然而",
    "T17n0842_001:0921c15": "聽。",
    "T17n0842_001:0921c16": "[0921c16] 「善男子！是經百千萬億恒河沙諸佛所說，三",
    "T17n0842_001:0921c17": "世如來之所守護，十方菩薩之所歸依，十二",
    "T17n0842_001:0921c18": "部經清淨眼目，是經名大方廣圓覺陀羅尼，",
    "T17n0842_001:0921c19": "亦名修多羅了義，亦名祕密王三昧，亦名如",
    "T17n0842_001:0921c20": "來決定境界，亦名如來藏自性差別，汝當奉",
    "T17n0842_001:0921c21": "持。善男子！是經唯顯如來境界，唯佛如來能",
    "T17n0842_001:0921c22": "盡宣說；若諸菩薩及末世眾生依此修行，漸",
    "T17n0842_001:0921c23": "次增進至於佛地。善男子！是經名為頓教大",
    "T17n0842_001:0921c24": "乘，頓機眾生從此開悟，亦攝漸修一切群品。",
    "T17n0842_001:0921c25": "譬如大海不讓小流，乃至蚊虻及阿修羅飲其",
    "T17n0842_001:0921c26": "水者，皆得充滿。[0921c26] 「善男子！假使有人純以七寶",
    "T17n0842_001:0921c27": "積滿三千大千世界以用布施，不如有人聞",
    "T17n0842_001:0921c28": "此經名及一句義。善男子！假使有人教百千",
    "T17n0842_001:0921c29": "恒河沙眾生得阿羅漢果，不如有人宣說此",
    "T17n0842_001:0922a01": "經分別半偈。善男子！若復有人聞此經名信",
    "T17n0842_001:0922a02": "心不惑，當知是人非於一佛二佛種諸福慧，",
    "T17n0842_001:0922a03": "如是乃至盡恒河沙一切佛所種諸善根聞此",
    "T17n0842_001:0922a04": "經教。汝善男子！當護末世是修行者，無令惡",
    "T17n0842_001:0922a05": "魔及諸外道惱其身心令生退屈。」[0922a05] 爾時，會中",
    "T17n0842_001:0922a06": "有火首金剛、摧碎金剛、尼藍婆金剛等八萬金",
    "T17n0842_001:0922a07": "剛并其眷屬即從座起，頂禮佛足而白佛",
    "T17n0842_001:0922a08": "言：「世尊！若後末世，一切眾生有能持此決定",
    "T17n0842_001:0922a09": "大乘，我當守護如護眼目；乃至道場所修行",
    "T17n0842_001:0922a10": "處，我等金剛自領徒眾晨夕守護，令不退轉。",
    "T17n0842_001:0922a11": "其家乃至永無災障，疫病銷滅，財寶豐足常",
    "T17n0842_001:0922a12": "不乏少。」",
    "T17n0842_001:0922a13": "[0922a13] 爾時，大梵天王、二十八天王并須彌山王、護",
    "T17n0842_001:0922a14": "國天王等即從座起，頂禮佛足，右繞三匝而",
    "T17n0842_001:0922a15": "白佛言：「世尊！我亦守護是持經者，常令安隱",
    "T17n0842_001:0922a16": "心不退轉。」",
    "T17n0842_001:0922a17": "[0922a17] 爾時，有大力鬼王名吉槃茶與十萬鬼王即",
    "T17n0842_001:0922a18": "從座起，頂禮佛足，右繞三匝而白佛言：「世",
    "T17n0842_001:0922a19": "尊！我亦守護是持經人，朝夕侍衛令不退屈，",
    "T17n0842_001:0922a20": "其人所居一由旬內，若有鬼神侵其境界，我",
    "T17n0842_001:0922a21": "當使其碎如微塵。」[0922a21] 佛說此經已，一切菩薩、天",
    "T17n0842_001:0922a22": "龍、鬼神八部眷屬及諸天王、梵王等一切大",
    "T17n0842_001:0922a23": "眾，聞佛所說，皆大歡喜，信受奉行。"
}