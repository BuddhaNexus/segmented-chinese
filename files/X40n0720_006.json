{
    "X40n0720_006:0530b07": "毗尼關要卷第六",
    "X40n0720_006:0530b09": "清金陵寶華山律學沙門 德基 輯",
    "X40n0720_006:0530b10": "[0530b10] ●四三十尼薩耆波逸提法。分四。初總標。二別",
    "X40n0720_006:0530b11": "列戒相。三結問。四勸持。",
    "X40n0720_006:0530b12": "[0530b12] 初總標。",
    "X40n0720_006:0530b13": "[0530b13] 諸大德。是三十尼薩耆波逸提法。半月半月說。戒經",
    "X40n0720_006:0530b14": "中來。",
    "X40n0720_006:0530b15": "[0530b15] 釋 尼薩耆波逸提者。[0530b15] 波逸提義翻為墮。[0530b15] 根",
    "X40n0720_006:0530b16": "本律云。波逸底迦者。是燒&#x7151;墮落義。謂犯此罪者。",
    "X40n0720_006:0530b17": "墮在地獄傍生餓鬼惡道之中。受燒&#x7151;苦。又此罪",
    "X40n0720_006:0530b18": "若不殷勤說除。便能障礙。所有善法此有說義。故",
    "X40n0720_006:0530b19": "名波逸底迦。此戒僧有一百二十條。前列三十。因",
    "X40n0720_006:0530b20": "財事生犯故。加尼薩耆也。[0530b20] 聲論云。尼翻為盡。薩",
    "X40n0720_006:0530b21": "耆翻為捨。因貪慢財事故。強制捨入僧中故。名尼",
    "X40n0720_006:0530b22": "薩耆波逸提。亦名捨墮。此乃華言。從略言之。",
    "X40n0720_006:0530b23": "[0530b23] 二別列戒相。共有三十條。初名畜長衣。乃至第",
    "X40n0720_006:0530b24": "三十自求僧物入己。",
    "X40n0720_006:0530c01": "[0530c01] ○第一長衣十日不淨施戒",
    "X40n0720_006:0530c02": "[0530c02] 總釋。",
    "X40n0720_006:0530c03": "[0530c03] 薩婆多論云。一以為俗利。則道利不成。又失檀越",
    "X40n0720_006:0530c04": "信敬淨心。比丘無厭。與俗無別。有違佛教四聖種",
    "X40n0720_006:0530c05": "法。此是共戒。尼亦同結。大乘不同。學菩薩普利有",
    "X40n0720_006:0530c06": "情。以檀度為首。雖不同學。然亦同須說淨。[0530c06] 律攝",
    "X40n0720_006:0530c07": "云。此由長衣事。多貪煩惱。制斯學處。此戒二緣合",
    "X40n0720_006:0530c08": "結。",
    "X40n0720_006:0530c09": "[0530c09] 緣起處。",
    "X40n0720_006:0530c10": "[0530c10] 佛在舍衛國祗樹給孤獨園。聽諸比丘持三衣不",
    "X40n0720_006:0530c11": "得長(此但遮止。未曾結戒 衣犍度云。佛見諸比丘在道行。多擔衣物。作是念。可為制衣多少。",
    "X40n0720_006:0530c12": "不得過畜。時佛初夜在露地在。著一衣。中夜覺寒。即著第二衣。後夜覺寒。復著第三衣。便安隱住。乃聽比",
    "X40n0720_006:0530c13": "丘畜三衣。不得過)。",
    "X40n0720_006:0530c14": "[0530c14] 起緣人。",
    "X40n0720_006:0530c15": "[0530c15] 時六&#x7FA3;比丘(薩婆多論云。六&#x7FA3;者。一難陀。二跋難陀。三迦留陀夷。四闡陀。五馬宿。六滿",
    "X40n0720_006:0530c16": "宿。二人得漏盡。入無餘涅槃。一迦留陀夷。二闡陀。二得生天。一難陀。二跋難陀。二墮惡道生龍中。一馬宿。",
    "X40n0720_006:0530c17": "二滿宿。難陀跋難陀善解算數陰陽。又善能說法論義。又多欲。馬宿滿宿善於音樂。種種戲笑。事事皆能。",
    "X40n0720_006:0530c18": "亦善巧說法論議。亦解阿毗曇。迦留陀夷闡陀深通射道。深解阿毗曇。然此六人無法不通。善達三藏十",
    "X40n0720_006:0530c19": "二部經。內為佛法之棟梁。外為佛法之大護。五人皆是釋種子。王種。唯迦留陀夷一人是婆羅門種。六人",
    "X40n0720_006:0530c20": "俱是豪族。共相影響。相與為友。宣通佛教。故名六&#x7FA3;比丘也)。畜長衣。或早起衣。",
    "X40n0720_006:0530c21": "或中時衣。或晡時衣。彼常經營莊嚴。如是衣藏舉",
    "X40n0720_006:0530c22": "(薩婆多論云。問曰。何由得如是種種衣服。答曰。既是貴姓。又多知識。兼復多欲。是故衣多。何故如是畜積",
    "X40n0720_006:0530c23": "多衣。答本是豪族。先在家時。愛著瓔珞種種服。&#x991D;雖樂法出家。以本習故。樂好衣&#x9262;。又多欲故多畜積)。",
    "X40n0720_006:0530c24": "諸比丘見已。往白佛。佛以無數方便訶責已。結戒。",
    "X40n0720_006:0531a01": "若比丘畜長衣者。捨墮。時阿難從人得一貴價糞",
    "X40n0720_006:0531a02": "掃衣。欲以奉大迦葉。大迦葉常行頭陀。&#x7740;此衣故。",
    "X40n0720_006:0531a03": "大迦葉不在。不知云何。即往白佛。佛問大迦葉。何",
    "X40n0720_006:0531a04": "時當還。阿難言。&#x5374;後十日當還(問曰。長老阿難何由得知大迦葉十",
    "X40n0720_006:0531a05": "日當還。答曰。所以知者。大迦葉欲遊行諸國時。至阿難所言。我欲遊行某國。某日當還。迦葉或遣信問訊。",
    "X40n0720_006:0531a06": "世尊及阿難我某日當還。所以知十日當還也 問曰。如來何故隨阿難語結戒。答曰。此是制罪。非是性",
    "X40n0720_006:0531a07": "罪。是故隨阿難語制)。佛告諸比丘。自今已去。聽畜長衣。齊十",
    "X40n0720_006:0531a08": "日。欲說戒者。當如是說。",
    "X40n0720_006:0531a09": "[0531a09] 所立戒相。",
    "X40n0720_006:0531a10": "[0531a10] 若比丘衣已竟。迦絺那衣已出。畜長衣經十日。不淨",
    "X40n0720_006:0531a11": "施得畜。若過十日。尼薩耆波逸提。",
    "X40n0720_006:0531a12": "[0531a12] 釋義 衣已竟者。三衣(謂三衣已足。或作衣已竟。故名衣已竟)。迦絺",
    "X40n0720_006:0531a13": "那衣已出(梵語迦絺那衣。此翻功德衣。以坐夏有功五利賞德也。五利者。一畜長衣。二離",
    "X40n0720_006:0531a14": "衣宿。三別眾食。四展轉食。五前食後食不囑入聚落。此五開聽不犯 律鈔引明了論。本翻為堅實。能感",
    "X40n0720_006:0531a15": "實。能感多衣故。又翻難活。以貧人取活為難捨少財。入此衣功德勝。如以須彌大衣聚施也。已言出者捨",
    "X40n0720_006:0531a16": "也。前安居者。五月謂從七月十六日至十二月十五日。而出此衣。後安居者。不受迦絺那衣。但開一月。出",
    "X40n0720_006:0531a17": "者餘七月十一月是)。畜長衣者(長者三衣之外。更有餘長。晉書云。平生無長物是也)。衣",
    "X40n0720_006:0531a18": "者。有十種。一憍&#x8CD6;耶衣(應師譯為蚕衣。謂野蚕絲綿作故。又云高世耶衣。東",
    "X40n0720_006:0531a19": "天竺有烏陀國。杭米熟時。葉變為蚕。蚕則食杭米。人取烝以為綿)。三劫貝衣(此云木棉",
    "X40n0720_006:0531a20": "花。是細棉布衣)。三欽婆羅衣(是毛織成之衣。即如絨褐之類)。四芻摩衣(此云",
    "X40n0720_006:0531a21": "麻衣。西域記云。即麻之類。彼土麻少。多用草羊毛織成)。五讖摩衣(此云粗布衣)。六",
    "X40n0720_006:0531a22": "扇那衣(或云奢那衣。乃樹名也。此樹高共人等。皮似麻。取以織衣。體如粗布。此方無有)。七",
    "X40n0720_006:0531a23": "麻衣(西域麻有多種。自然青黃赤色)。八翅夷羅衣(此云細布)。九鳩夷羅",
    "X40n0720_006:0531a24": "衣(亦云細布衣)。十讖摩羅半尼衣(未見翻譯)長衣者。若長",
    "X40n0720_006:0531b01": "如來八指。廣四指是(如來八指者。謂佛指面闊二寸。八指則長一尺六寸。廣四",
    "X40n0720_006:0531b02": "指則橫有八寸堪作衣隔。是名長衣)。不淨施等(淨施有二種。一真實淨。二展轉淨。於後波",
    "X40n0720_006:0531b03": "逸提五十九中明。不作如是二種淨。名不淨施)。[0531b03] 薩婆多論云。九十六種",
    "X40n0720_006:0531b04": "無淨施法。佛大慈悲方便力故。教令淨施。令諸弟",
    "X40n0720_006:0531b05": "子得畜長財。而不犯戒。問曰。佛何不直聽畜長財。",
    "X40n0720_006:0531b06": "而強與結戒。設此方便。答曰。佛法以少欲為本。是",
    "X40n0720_006:0531b07": "故結戒不畜長財。而眾生根性不同。或有多預畜",
    "X40n0720_006:0531b08": "積。而後行道。得證聖法。是故如來先為結戒。而後",
    "X40n0720_006:0531b09": "設方便。於佛法無礙。眾生得益。既作淨施。得畜長",
    "X40n0720_006:0531b10": "財。而不犯戒。問曰。淨主比丘不犯長財戒耶。答曰。",
    "X40n0720_006:0531b11": "無犯。此是方便施是他物故。",
    "X40n0720_006:0531b12": "[0531b12] 犯緣 此戒具足三緣。方成本罪。若緣有缺罪結",
    "X40n0720_006:0531b13": "方便。一心有貪慢。二畜衣應量。三不施過期。",
    "X40n0720_006:0531b14": "[0531b14] 定罪 此中犯者。若比丘一日得衣。乃至十日中",
    "X40n0720_006:0531b15": "所得衣。十一日明相出盡。捨墮(言一日得衣者。謂衣入手日。非謂月",
    "X40n0720_006:0531b16": "初一也)。若比丘一日得衣不淨施。二日乃至十日得",
    "X40n0720_006:0531b17": "衣若淨施。若不淨施。至十一日明相出。皆捨墮(此中",
    "X40n0720_006:0531b18": "從第一日得衣已。乃至第十日於其中間。或有日得。或有日不得。就所得者。或有淨施。或不淨施。其淨施",
    "X40n0720_006:0531b19": "者無犯。其不淨施者。以第一日衣勢力故。至十一日明相出。盡犯捨墮)。如是若遣與",
    "X40n0720_006:0531b20": "人(遣者送也。即送與人也。有言遣與人。即是展轉淨非也)。若失衣(謂盜去)。若故",
    "X40n0720_006:0531b21": "壞(謂弊爛等)。若作非衣(謂作餘衣用)。若作親厚意取(謂親厚者取去)。",
    "X40n0720_006:0531b22": "若忘去(謂衣置此處。有緣他往忘去)亦爾。[0531b22] 若捨墮衣不捨持。",
    "X40n0720_006:0531b23": "更貿餘衣。一捨墮。一突吉羅。此捨墮衣應捨與僧。",
    "X40n0720_006:0531b24": "若眾多人。若一人不得別眾捨(謂界內僧盡集不來囑授。方成如法。",
    "X40n0720_006:0531c01": "反上。即名別眾也)。若捨不成捨。突吉羅。捨與僧時將至。僧",
    "X40n0720_006:0531c02": "中偏露右肩。向上座禮。胡跪合掌。作如是語。大得",
    "X40n0720_006:0531c03": "僧聽。我某甲比丘故畜爾所長衣。過十日。犯捨墮。",
    "X40n0720_006:0531c04": "我今捨與僧捨衣已。懺罪竟。僧應還此比丘衣。白",
    "X40n0720_006:0531c05": "二羯磨(懺罪法及白二羯磨還法。如律廣明)。[0531c05] 是比丘僧中捨衣竟。",
    "X40n0720_006:0531c06": "不還者。突吉羅。若還時有人教莫還。突吉羅。若作",
    "X40n0720_006:0531c07": "淨施。若遣與人。若持作三衣。若作波利迦羅衣(善見",
    "X40n0720_006:0531c08": "云。朱羅波利迦羅衣。漢言雜碎衣)。若故壞(謂故意壞彼衣)。若燒(謂以火燒之)。若",
    "X40n0720_006:0531c09": "作非衣(謂作餘衣受用)。若數數著壞者。盡突吉羅(此謂能作法僧。",
    "X40n0720_006:0531c10": "應還不還。乃是違法。突吉羅罪)。[0531c10] 僧祗云。一日得衣。即日作淨。乃",
    "X40n0720_006:0531c11": "至十日得衣。十日作淨。十一日得衣。十一日作淨。",
    "X40n0720_006:0531c12": "犯越毗尼罪。以無間故。間者一日得衣。更停九日。",
    "X40n0720_006:0531c13": "二日得衣。更停八日。三日得衣。更停七日。至九日",
    "X40n0720_006:0531c14": "更停一日。十日得衣。即十日作淨。十一日得衣。不",
    "X40n0720_006:0531c15": "應受。是名間也。[0531c15] 若為佛為僧供養。故求物集在",
    "X40n0720_006:0531c16": "一處。雖久未用。不犯。[0531c16] 律攝云。若為三寶畜衣。非",
    "X40n0720_006:0531c17": "犯。[0531c17] 或施主作如是言。此是我物。仁當受用。雖不",
    "X40n0720_006:0531c18": "分別用之。無犯(根本部分別即是淨施也)。[0531c18] 根本云。若犯捨墮。",
    "X40n0720_006:0531c19": "不捨或雖捨不說悔。或雖說悔不經宿。隨有所得。",
    "X40n0720_006:0531c20": "並成捨墮。由前染故。若捨衣說悔。經宿已得。皆無",
    "X40n0720_006:0531c21": "犯。[0531c21] 五分云。不得捨與餘人及非人。捨已然後悔",
    "X40n0720_006:0531c22": "過(餘人者。是三小眾也)。若不捨而悔者。罪益深。除長三衣。若",
    "X40n0720_006:0531c23": "長餘衣。乃至手巾過十日。皆突吉羅。若淨施不犯",
    "X40n0720_006:0531c24": "(言長餘衣者。謂非三衣數)。[0531c24] 薩婆多云。若初日得衣。即不見擯",
    "X40n0720_006:0532a01": "(不見罪舉)。不作擯(不懺悔舉也)。惡邪不除擯(不捨惡見舉)。若狂心",
    "X40n0720_006:0532a02": "亂心病壞心。若不解擯不得本心。乃至命終不犯",
    "X40n0720_006:0532a03": "此戒。後若解擯。若得本心。還計日成罪。[0532a03] 若初日",
    "X40n0720_006:0532a04": "得衣。上入天宮。北至&#x9B31;單越住。若至命終。不犯此",
    "X40n0720_006:0532a05": "戒。後歸本處計日。成罪。[0532a05] 若初日得衣至五日。若",
    "X40n0720_006:0532a06": "不見擯。不作擯惡邪。不除擯。若狂心亂心病壞心。",
    "X40n0720_006:0532a07": "上入天宮。北至&#x9B31;單越。後若解擯。若得本心。若還",
    "X40n0720_006:0532a08": "本處。取前五日。數後五日。然後成罪。西拘耶尼東",
    "X40n0720_006:0532a09": "弗婆提盡有比丘戒法。亦同龍宮物皆有主。是三",
    "X40n0720_006:0532a10": "處不同天上觸物自然。&#x9B31;單越物皆無主。二處兼",
    "X40n0720_006:0532a11": "無比丘戒法(三擯之人不共僧事。故亦無犯)。[0532a11] 比丘尼捨墮。三小",
    "X40n0720_006:0532a12": "眾突吉羅。是謂為犯。",
    "X40n0720_006:0532a13": "[0532a13] 開緣 不犯者。齊十日內若轉淨施。若遣與人。若",
    "X40n0720_006:0532a14": "賊奪想。若失想。若燒想。若漂想不淨施。不遣與人。",
    "X40n0720_006:0532a15": "不犯。若奪失燒漂取著。若他與著。若與作彼。不犯",
    "X40n0720_006:0532a16": "(謂他與我衣實。作彼人物想過畜。無犯)。彼受付囑衣者命終。若遠出",
    "X40n0720_006:0532a17": "去。若休道。若為賊強將去。若為惡獸所害。若為水",
    "X40n0720_006:0532a18": "漂溺。如此不作淨施。不遣與人。不犯。不犯者最初",
    "X40n0720_006:0532a19": "未制戒等。",
    "X40n0720_006:0532a20": "[0532a20] 會詳 緇門警訓引地持論云。菩薩先於一切所",
    "X40n0720_006:0532a21": "畜資具。為非淨故。以清淨心。捨與十方諸佛菩薩。",
    "X40n0720_006:0532a22": "如比丘將現前衣物。捨與和尚阿闍黎等。[0532a22] 涅槃",
    "X40n0720_006:0532a23": "經云。雖聽受畜。要須淨施篤信檀越是也。今時禪",
    "X40n0720_006:0532a24": "宗及與講學。耑務名利。不恥五邪。多畜八穢。但隨",
    "X40n0720_006:0532b01": "浮俗。豈念聖言。自下壇場。經多夏臘。至於淨法。一",
    "X40n0720_006:0532b02": "未霑身。寧知日用所資。無非穢物箱囊所積。並是",
    "X40n0720_006:0532b03": "犯財。慢法欺心。自貽伊戚(謂憂戚皆自造而成。猶云天作孽。猶可違自作",
    "X40n0720_006:0532b04": "孽不可活。此之謂也)。學律者知而故犯。餘宗者固不足言。誰",
    "X40n0720_006:0532b05": "知報逐心成。豈信果由因結。現前袈裟離體。當來",
    "X40n0720_006:0532b06": "鐵葉纏身。為人則生處貧窮。衣裳垢穢。為畜則墮",
    "X40n0720_006:0532b07": "於不淨。毛羽腥臊。況大小兩乘通名淨法。儻懷深",
    "X40n0720_006:0532b08": "信。豈憚奉行(憚者畏也)。[0532b08] 荊谿輔行記云。有人言。凡諸",
    "X40n0720_006:0532b09": "所有非己物想。有益便用。說淨何為。今問等非己",
    "X40n0720_006:0532b10": "財。何不任於四海。有益便用。何不直付兩田(悲敬二田)。",
    "X40n0720_006:0532b11": "而閉之深房。封於囊篋。實懷他想。用必招愆(犯盜)。忽",
    "X40n0720_006:0532b12": "謂己財。仍違說淨。說淨而施。於理何妨。任己執心。",
    "X40n0720_006:0532b13": "後生倣傚。故知不說淨人。深乖佛制。兩乘不攝。三",
    "X40n0720_006:0532b14": "根不收。若此出家豈非&#x8657;喪。",
    "X40n0720_006:0532b15": "[0532b15] ○第二離衣宿戒",
    "X40n0720_006:0532b16": "[0532b16] 總釋。",
    "X40n0720_006:0532b17": "[0532b17] 此是共戒。尼犯亦同。大乘同制。[0532b17] 梵網經云。菩薩",
    "X40n0720_006:0532b18": "行頭&#x9641;時。及遊方時。行來百里千里。此十八種物",
    "X40n0720_006:0532b19": "常隨其身。此是制罪。[0532b19] 律攝云。由離衣故。制斯學",
    "X40n0720_006:0532b20": "處。此戒二緣合結。",
    "X40n0720_006:0532b21": "[0532b21] 緣起處。",
    "X40n0720_006:0532b22": "[0532b22] 佛在給孤獨園。",
    "X40n0720_006:0532b23": "[0532b23] 起緣人。",
    "X40n0720_006:0532b24": "[0532b24] 時六&#x7FA3;比丘持衣付親友比丘。往人間遊行。受囑",
    "X40n0720_006:0532c01": "比丘數數出衣。日中曬。諸比丘問知其故白佛。佛",
    "X40n0720_006:0532c02": "以無數方便。呵責已結戒。不得離衣異處宿。結戒",
    "X40n0720_006:0532c03": "已。有一乾痟病比丘。糞掃僧伽黎患重。有因緣事。",
    "X40n0720_006:0532c04": "欲遊行人間。不堪持行。即語同伴。比丘白佛。佛言。",
    "X40n0720_006:0532c05": "與不失衣。白二羯磨。當如是說戒。",
    "X40n0720_006:0532c06": "[0532c06] 所立戒相。",
    "X40n0720_006:0532c07": "[0532c07] 若比丘衣已竟。迦絺那衣已出。三衣中離一一衣。異",
    "X40n0720_006:0532c08": "處宿。除僧羯磨。尼薩耆波逸提。",
    "X40n0720_006:0532c09": "[0532c09] 釋義 三衣者。僧伽黎(靈感傳云。每轉法輪。披僧伽黎。南山云。此三衣名諸",
    "X40n0720_006:0532c10": "部無正翻。今以義翻大衣。亦名雜碎衣。以條數多故)。&#x9B31;多羅僧(此云上著衣。即七條衣也。",
    "X40n0720_006:0532c11": "南山云。七條名中價衣)。安陀會(此云中宿衣。謂近身住也。南山云。五條名下衣。華嚴云。著",
    "X40n0720_006:0532c12": "袈裟者。捨離三毒。本律云。懷抱於結使。不應著袈裟)。離一一衣異處宿(言一一衣",
    "X40n0720_006:0532c13": "者。謂受持三衣中。隨離其一。異處宿者。謂人衣各異其處。而經明相 律攝云。有三種離衣。一舉處離。謂",
    "X40n0720_006:0532c14": "在障難處。而舉其衣。不得重觀。或因失落。二失念離。於安衣處。更不重憶。三受用離。謂暫安衣。即遇緣隔。",
    "X40n0720_006:0532c15": "不得受用也)。除僧羯磨僧者。一羯磨一說戒(善見云。與不離衣羯",
    "X40n0720_006:0532c16": "磨者。雖離衣宿。而不犯尼薩耆罪。問曰。齊几時離衣宿。答曰。隨病未差得離宿。若病比丘僧為羯磨離衣",
    "X40n0720_006:0532c17": "宿。已往餘方。若病差欲還。道路險難不得還。恒作還意。雖病差不失衣。若決定作不還意。失衣若過十日。",
    "X40n0720_006:0532c18": "犯長衣罪。若往餘方病差。還來至衣。所病復發。更欲往餘方。承先羯磨。更不須羯磨)。不失衣",
    "X40n0720_006:0532c19": "者。僧伽藍裏有一界(謂通結一大界已。復結不失衣界。界內攝衣)。失衣",
    "X40n0720_006:0532c20": "者。僧伽藍裏有若干界(但結大界。未結不失衣界。隨有隔障。俱名失衣)。不",
    "X40n0720_006:0532c21": "失衣者。樹有一界(謂五月午日正中時。日光所照。枝葉&#x5FA7;覆。日影無穿。是為一界)。",
    "X40n0720_006:0532c22": "失衣者。樹有若干界(謂枝葉不相交接。隨日影及處。即名若干界)。不失",
    "X40n0720_006:0532c23": "衣者。場有一界(謂此場中有一主。兄弟不分。此之勢分中間總是。外有一尋。名為一",
    "X40n0720_006:0532c24": "界)。失衣者。場有若干界(謂&#x5872;中兄弟。各各分別。即名多勢分也)。不失",
    "X40n0720_006:0533a01": "衣者。車有一界(謂此車有一主不分別。是名一勢分)。失衣者。車有若",
    "X40n0720_006:0533a02": "干界(車屬多主。各有分齊。是名若干界)。不失衣者。船有一界(謂船屬一",
    "X40n0720_006:0533a03": "主。名一勢分)。失衣者。船有若干界(謂船屬多主。各有勢分。故名若干界)。不",
    "X40n0720_006:0533a04": "失衣者。村有一界(云何一&#x90A8;有一勢分。謂於此&#x90A8;有一園林一神廟眾集之處。是",
    "X40n0720_006:0533a05": "謂一&#x90A8;有一勢分)。失衣者。村有若干界(云何一村有多勢分。謂此村有多園",
    "X40n0720_006:0533a06": "林多神廟眾集之處。是謂一村有多勢分。云何為勢分。答此無勢分。但齊室中)。不失衣者。",
    "X40n0720_006:0533a07": "舍有一界(謂此舍中惟一家長。更無分別。名為一勢分)。失衣者。舍有若",
    "X40n0720_006:0533a08": "干界(謂此舍中有多家長分別。或九十六種外道所居。為彼各執異見。見既不同。勢分各別。是",
    "X40n0720_006:0533a09": "名若干界)。不失衣者。堂有一界(但屬一主無有分別)。失衣者。堂有",
    "X40n0720_006:0533a10": "若干界(謂屬多主。各有分別。名若干界)。不失衣者。庫藏有一界",
    "X40n0720_006:0533a11": "失衣者。庫藏有若干界。[0533a11] 不失衣者。倉有一界。",
    "X40n0720_006:0533a12": "[0533a12] 失衣者。倉有若干界(如前)。僧伽藍者。有四種如上。樹",
    "X40n0720_006:0533a13": "者。與人等足蔭覆。跏趺坐。場者。於中治五穀處。車",
    "X40n0720_006:0533a14": "者。若車迴轉處。船者。船迴轉處。村者。有四種如上。",
    "X40n0720_006:0533a15": "堂者。多敞露。庫者。儲積藏諸車乘輦輿販賣之物。",
    "X40n0720_006:0533a16": "倉者。儲積米穀。[0533a16] 此僧伽藍界非彼僧伽藍界。此",
    "X40n0720_006:0533a17": "僧伽藍界非彼樹界。乃至此僧伽藍界非彼庫藏",
    "X40n0720_006:0533a18": "界。亦如是。[0533a18] 此樹界非彼樹界。乃至此樹界非彼",
    "X40n0720_006:0533a19": "庫藏界。及僧伽藍界。餘界作句准知。[0533a19] 僧伽藍界",
    "X40n0720_006:0533a20": "者。在僧伽藍邊。以中人若用石。若&#x750E;擲所及處。是",
    "X40n0720_006:0533a21": "名界(言中人者。以力處中。為離遠近故)。乃至庫藏界倉界亦如是",
    "X40n0720_006:0533a22": "(言擲石所及處。是名界。此謂自然界之勢分。或界與僧伽藍等。或界小於伽藍。但結攝僧界。而缺攝衣界。",
    "X40n0720_006:0533a23": "其義可通。若界大於伽藍。二界並結。隨界攝衣。故云攝衣界。攝衣以屬人。令無離宿罪。何用復言。擲石所",
    "X40n0720_006:0533a24": "及處名界思之)。",
    "X40n0720_006:0533b01": "[0533b01] 犯緣 此戒具足四緣。方成本罪。一心有慢教。二",
    "X40n0720_006:0533b02": "受持三衣。三不心念捨。四已經明相。",
    "X40n0720_006:0533b03": "[0533b03] 定罪 此中犯者。若比丘置衣在僧伽藍內。乃在",
    "X40n0720_006:0533b04": "樹下宿(明相未出。若捨衣。若手捉衣。若至擲石所及處。若不捨衣。若不手捉衣。若不至擲石",
    "X40n0720_006:0533b05": "所及處)。明相出隨所離衣宿。捨墮(言明相出者。有三種色。若日照閻浮",
    "X40n0720_006:0533b06": "提樹則有黑色。若照樹葉。則有青色。若過樹照閻浮提界。則有白色。於三色中。白色為正)。除三",
    "X40n0720_006:0533b07": "衣。若離餘衣。突吉羅。[0533b07] 若比丘留衣著僧伽藍內。",
    "X40n0720_006:0533b08": "往場處宿。乃至庫藏倉處宿(亦如是)。若比丘留衣樹",
    "X40n0720_006:0533b09": "下。往場處宿。乃至倉處僧伽藍處宿(亦如是)。若阿蘭",
    "X40n0720_006:0533b10": "若處無界。八樹中間。一樹七弓。遮摩黎國作弓法。",
    "X40n0720_006:0533b11": "長中人肘四肘(言肘者。臂至指端。中人肘量一尺八寸為一肘。四肘為一弓。有七尺",
    "X40n0720_006:0533b12": "二寸也。七弓則有五丈零四寸也。西國種樹之法。以七弓方植一樹。八樹七間。共該三十五丈二尺八寸。",
    "X40n0720_006:0533b13": "是阿蘭若自然界之勢分)。若比丘無村阿蘭若處留衣著。此八",
    "X40n0720_006:0533b14": "樹間異處宿。明相未出。若捨衣。若手捉衣。若至擲",
    "X40n0720_006:0533b15": "石所及處。若不捨衣不手捉衣。若不至擲石所及",
    "X40n0720_006:0533b16": "處。明相出。捨墮。[0533b16] 除三衣離餘衣。突吉羅。[0533b16] 僧中",
    "X40n0720_006:0533b17": "捨已。不還等。得罪同前。[0533b17] 雜事云。若暫向餘處。即",
    "X40n0720_006:0533b18": "擬還者。任不將去。復有暫出擬還。至彼日暮。即侵",
    "X40n0720_006:0533b19": "夜歸。被蟲賊害。當於彼宿。不應夜行。所受持衣應",
    "X40n0720_006:0533b20": "心念捨。可於同梵行邊。借餘三衣。守持充事。[0533b20] 僧",
    "X40n0720_006:0533b21": "祗云。隨所住處。常隨三衣。持&#x9262;乞食。譬如鳥之兩",
    "X40n0720_006:0533b22": "翼。恒與身俱。[0533b22] 比丘尼捨墮。三小眾突吉羅。是謂",
    "X40n0720_006:0533b23": "為犯。",
    "X40n0720_006:0533b24": "[0533b24] 開緣 不犯者。僧與作羯磨。明相未出。手捉衣。若",
    "X40n0720_006:0533c01": "捨衣(謂作心念捨避重。而就輕故。離衣捨墮。缺衣突吉羅)。若至擲石所及處。",
    "X40n0720_006:0533c02": "若劫奪想。若失想燒想漂想壞想。若水道斷路險",
    "X40n0720_006:0533c03": "難。若賊難惡獸。若渠水漲。若強力者所執。若繫縛。",
    "X40n0720_006:0533c04": "或命難梵行難。若不捨衣。不手捉衣。不至擲石所",
    "X40n0720_006:0533c05": "及處。無犯。不犯者最初未制戒等。",
    "X40n0720_006:0533c06": "[0533c06] 會詳 業疏云。所以衣&#x9262;常隨身者。由出家人&#x8657;",
    "X40n0720_006:0533c07": "懷為本。無有住著。有益便停。故制隨身。若任留者。",
    "X40n0720_006:0533c08": "更增餘習。於彼道分。曾無思擇。故有由也。唐無著",
    "X40n0720_006:0533c09": "禪師遊五臺。因往金剛窟隨喜。遇文殊化為老翁。",
    "X40n0720_006:0533c10": "引入般若寺。寺地盡是&#x7460;璃。堂舍皆輝金色。翁居",
    "X40n0720_006:0533c11": "白牙&#x7240;。指金墩。令著坐之對談。著欲求寓一宿。翁",
    "X40n0720_006:0533c12": "曰。持三衣不。答曰。受戒已來持之。翁曰。此是封執",
    "X40n0720_006:0533c13": "處。著曰。亦有聖教在。若許住宿心念捨之。或有強",
    "X40n0720_006:0533c14": "緣。佛故聽許。翁曰。無難不得捨衣。宜從急護。又清",
    "X40n0720_006:0533c15": "涼大師願中云。臥不離衣&#x9262;之側。今時禪講兩宗",
    "X40n0720_006:0533c16": "離衣。不以為咎。不思佛語。亦可慨矣。",
    "X40n0720_006:0533c17": "[0533c17] ○第三過一月衣戒",
    "X40n0720_006:0533c18": "[0533c18] 總釋。",
    "X40n0720_006:0533c19": "[0533c19] 此是共戒。尼犯亦同。大乘不同。制此是制罪。[0533c19] 律",
    "X40n0720_006:0533c20": "攝云。廢修正業。制斯學處。",
    "X40n0720_006:0533c21": "[0533c21] 緣起處。",
    "X40n0720_006:0533c22": "[0533c22] 佛在給孤獨園。有一比丘。僧伽黎故爛弊壞。自念",
    "X40n0720_006:0533c23": "言。世尊結戒。聽十日內畜長衣。過者犯捨墮。十日",
    "X40n0720_006:0533c24": "中間更不能辦。我當云何。即告同意比丘白佛。佛",
    "X40n0720_006:0534a01": "言。自今已去。聽比丘畜衣。乃至滿足故。",
    "X40n0720_006:0534a02": "[0534a02] 起緣人。",
    "X40n0720_006:0534a03": "[0534a03] 時六&#x7FA3;比丘聞世尊聽畜衣。乃至滿足故。彼有糞",
    "X40n0720_006:0534a04": "掃衣及餘同者。不足取中糞掃衣。浣染四角。頭點",
    "X40n0720_006:0534a05": "作淨。持寄親友比丘已人間遊行。時受寄比丘以",
    "X40n0720_006:0534a06": "其行久不還。出衣晒之。諸比丘問知其故白佛。佛",
    "X40n0720_006:0534a07": "呵責結戒。",
    "X40n0720_006:0534a08": "[0534a08] 所立戒相。",
    "X40n0720_006:0534a09": "[0534a09] 若比丘衣已竟。迦絺那衣已出。若比丘得非時衣。欲",
    "X40n0720_006:0534a10": "須便受。受已疾疾成衣。若足者善。若不足者。得畜一",
    "X40n0720_006:0534a11": "月。為滿足故。若過畜。尼薩耆波逸提。",
    "X40n0720_006:0534a12": "[0534a12] 釋義 得非時衣者。無迦絺那衣。自恣後一月有",
    "X40n0720_006:0534a13": "迦絺那衣。自恣後五月。非時者過此限(得者從在家出家。若",
    "X40n0720_006:0534a14": "男若女及黃門邊得)。受已疾疾成衣(既得衣已。應速速作成三衣守持。衣財既足。更",
    "X40n0720_006:0534a15": "無開畜)。若足者善(足者同樣衣財滿足。謂體色量。體即粗細等。色謂青黃等。量即長短",
    "X40n0720_006:0534a16": "&#x6FF6;狹等)。若不足者。得畜一月。為滿足故(僧祗律云。阿那律得一小",
    "X40n0720_006:0534a17": "段衣。以水酒。引令長廣。佛知而故問。阿那律汝作何等。答言。得一小段衣。尺量不足。欲引令長廣。佛語尊",
    "X40n0720_006:0534a18": "者。汝頗有更得衣。望處不。答言有。佛言。何時當得。答言一月。佛言。從今日聽不足衣有望處者。停一月為",
    "X40n0720_006:0534a19": "滿足。故一月聽畜不犯)。若過下(違制成犯)。",
    "X40n0720_006:0534a20": "[0534a20] 犯緣 此戒具足四緣。方成本罪。一心有貪慢。二",
    "X40n0720_006:0534a21": "衣財應量。三同衣足滿。四畜過制限。",
    "X40n0720_006:0534a22": "[0534a22] 定罪 此中犯者。若十日中同衣足者應裁割。若",
    "X40n0720_006:0534a23": "線拼。若縫作衣。若淨施。若遣與人。若不裁割縫作",
    "X40n0720_006:0534a24": "衣。若不線拼。不淨施。不遣與人。十一日明相出。隨",
    "X40n0720_006:0534b01": "衣多少。捨墮。[0534b01] 若同衣不足。至十一日同衣足。即",
    "X40n0720_006:0534b02": "十一日應裁割縫作衣。若線拼。若淨施。若遣與人。",
    "X40n0720_006:0534b03": "若不裁割等。至十二日明相出。隨衣多少。盡捨墮。",
    "X40n0720_006:0534b04": "[0534b04] 乃至二十九日亦如是。[0534b04] 若同衣不足。三十日",
    "X40n0720_006:0534b05": "若足若不足。若同衣若不同衣。應即日裁割縫作",
    "X40n0720_006:0534b06": "衣。若線拼。若淨施。若遣與人。若不裁割等。至三十",
    "X40n0720_006:0534b07": "一日明相出。捨墮。[0534b07] 僧中捨懺。及不還等。得罪同",
    "X40n0720_006:0534b08": "前。[0534b08] 善見云。若二十九日得所望衣。細先衣。粗先",
    "X40n0720_006:0534b09": "衣。說淨新得衣。復得一月。為望同故。若望得衣粗。",
    "X40n0720_006:0534b10": "復得停一月。如是展轉隨意所樂。為欲同故。莫過",
    "X40n0720_006:0534b11": "一月(律攝云。有望處者。謂於親友及阿遮利耶等。或五年大會等。我當得衣)。[0534b11] 比丘",
    "X40n0720_006:0534b12": "尼捨墮。三小眾突吉羅。是謂為犯。",
    "X40n0720_006:0534b13": "[0534b13] 開緣 不犯者。若十日同衣足。若裁割。若線拼。若",
    "X40n0720_006:0534b14": "縫作衣。若淨施。若遣與人。如是乃至三十日。若足",
    "X40n0720_006:0534b15": "若不足。若同衣若不同衣。即日應裁割。若線拼。若",
    "X40n0720_006:0534b16": "縫作衣。若淨施。若遣與人。不犯。若奪想失想燒想",
    "X40n0720_006:0534b17": "漂想不裁割。乃至不遣與人。不犯。若奪失燒漂而",
    "X40n0720_006:0534b18": "取著。若他與著。若作彼。不犯。若受奇比丘命終遠",
    "X40n0720_006:0534b19": "行休道賊獸難等。不裁割。不線拼。不縫作衣。不淨",
    "X40n0720_006:0534b20": "施。不遣與人。不犯。不犯者最初未制戒等。",
    "X40n0720_006:0534b21": "[0534b21] ○第四取非親里尼衣戒",
    "X40n0720_006:0534b22": "[0534b22] 總釋。",
    "X40n0720_006:0534b23": "[0534b23] 此是不共戒。尼不同犯。大乘不同制。謂不論親里",
    "X40n0720_006:0534b24": "非親里。但觀可取不可取。然在末法。尤宜護世譏",
    "X40n0720_006:0534c01": "嫌。此是制罪。[0534c01] 律攝云。由貪著心。制斯學處。此戒",
    "X40n0720_006:0534c02": "三緣合結。",
    "X40n0720_006:0534c03": "[0534c03] 緣起處。",
    "X40n0720_006:0534c04": "[0534c04] 佛在耆闍崛山。",
    "X40n0720_006:0534c05": "[0534c05] 起緣人。",
    "X40n0720_006:0534c06": "[0534c06] 時有一比丘。著弊故僧伽黎。蓮花色比丘尼見已。",
    "X40n0720_006:0534c07": "發慈愍心。即脫身所著貴價僧伽黎與之。易彼弊",
    "X40n0720_006:0534c08": "故僧伽黎(蓮花色尼者。謂容貌作優&#x9262;羅華色。此人前世久遠劫時。作婆羅門女。父母家",
    "X40n0720_006:0534c09": "人入海採寶。是女在後。不能自活。便與諸婬女。共在一處。賣色自供。此女色貌不豐。無人往來。常自咎責。",
    "X40n0720_006:0534c10": "何以獨爾。時有辟支佛。一切敬仰。有人語言。汝能供養辟支佛者。隨心所欲。世世如願。時彼女人即隨其",
    "X40n0720_006:0534c11": "語。辦美飲食。以優&#x9262;羅花覆上。奉辟支佛。即發願言。令我世世常作女人。端正無雙。為人所敬。無能過者。",
    "X40n0720_006:0534c12": "又願得如沙門所得功德。令我得之。是故今世得作女人。顏貌第一。以本願故。今得漏盡)。後著",
    "X40n0720_006:0534c13": "此衣見佛。世尊知而故問。彼以因緣白佛。佛言。不",
    "X40n0720_006:0534c14": "應如是聽汝畜持五衣完堅者。餘衣隨意與人。何",
    "X40n0720_006:0534c15": "以故。婦人著上衣服。猶尚不好。何況弊衣。世尊以",
    "X40n0720_006:0534c16": "此因緣結戒。從比丘尼取衣。捨墮。是後諸比丘皆",
    "X40n0720_006:0534c17": "畏慎。不敢從親里尼取衣。佛言。聽從親里尼取衣。",
    "X40n0720_006:0534c18": "何以故。若是親里籌量知有無可取不可取故聽。",
    "X40n0720_006:0534c19": "時祗洹中。二部僧得施衣共分。比丘尼衣。比丘錯",
    "X40n0720_006:0534c20": "得。比丘衣。尼錯得(今時人言。僧衣是陽邊。尼衣是陰邊。此乃不閑律教。律制尼畜",
    "X40n0720_006:0534c21": "五衣完堅者。不聽受持上妙衣服。今謂尼得上服。僧得粗者。故云錯得僧尼衣。制無有差殊也)。時",
    "X40n0720_006:0534c22": "比丘尼持衣至僧伽藍中。與諸比丘貿易。諸比丘",
    "X40n0720_006:0534c23": "不聽。白佛。佛言。自今已去。聽貿易。當如是說戒。",
    "X40n0720_006:0534c24": "[0534c24] 所立戒相。",
    "X40n0720_006:0535a01": "[0535a01] 若比丘從非親里比丘尼取衣。除貿易。尼薩耆波逸",
    "X40n0720_006:0535a02": "提。",
    "X40n0720_006:0535a03": "[0535a03] 釋義 非親里者。非父母親里。乃至七世非親也。",
    "X40n0720_006:0535a04": "親里者。父母親里。乃至七世有親(父有六親。母有六親。父六親者。",
    "X40n0720_006:0535a05": "謂伯叔兄弟子孫。母六親者。謂舅姨兄弟兒孫。言七世者。謂曾祖祖父己身子孫曾孫。名七世也)。除",
    "X40n0720_006:0535a06": "貿易者。以衣貿衣。以衣易非衣。或以非衣貿衣。若",
    "X40n0720_006:0535a07": "以針。若筒。若刀。若線。若小段物。乃至一丸藥貿衣",
    "X40n0720_006:0535a08": "(薩婆多論云。除貿易者。令行者得安樂住故。又使弟子無苦惱故。若比丘得比丘尼所宜衣。比丘尼得比",
    "X40n0720_006:0535a09": "丘所宜衣。不貿易者。以衣因緣故。種種馳求。廢行道故。得諸苦惱。是故聽之)。",
    "X40n0720_006:0535a10": "[0535a10] 犯緣 此戒具足四緣。方成本罪。一貪心為己。二",
    "X40n0720_006:0535a11": "尼非親里。三是應量衣。四取衣入手。",
    "X40n0720_006:0535a12": "[0535a12] 定罪 此中犯者。從非親里比丘尼取衣除貿易。",
    "X40n0720_006:0535a13": "捨墮。[0535a13] 捨懺不還等。得罪同前。[0535a13] 根本云。若尼將",
    "X40n0720_006:0535a14": "衣施僧。或為說法故施。或為受具時施。或見被賊",
    "X40n0720_006:0535a15": "故施。或尼多獲利養。持衣物到苾芻所。置地求受。",
    "X40n0720_006:0535a16": "棄之而去。取亦無犯。[0535a16] 薩婆多云。取應量衣。捨墮。",
    "X40n0720_006:0535a17": "取不應量衣。突吉羅。[0535a17] 若取一切鍵鎡器物。突吉",
    "X40n0720_006:0535a18": "羅。[0535a18] 五分云。從非親里式叉摩那沙彌尼取衣。突",
    "X40n0720_006:0535a19": "吉羅。[0535a19] 若親里犯戒邪見從取衣。突吉羅。[0535a19] 比丘",
    "X40n0720_006:0535a20": "尼突吉羅。三小眾亦突吉羅(若沙彌從非親里比丘尼式叉摩那沙彌",
    "X40n0720_006:0535a21": "尼取衣。突吉羅。若比丘尼式叉摩那沙彌尼從非親里比丘沙彌取衣。皆突吉羅)。是謂為",
    "X40n0720_006:0535a22": "犯。",
    "X40n0720_006:0535a23": "[0535a23] 開緣 不犯者。從親里比丘尼邊取衣。若貿易。為",
    "X40n0720_006:0535a24": "僧為佛圖取者。無犯。不犯者最初未制戒等。",
    "X40n0720_006:0535b01": "[0535b01] ○第五使非親尼浣衣戒",
    "X40n0720_006:0535b02": "[0535b02] 總釋。",
    "X40n0720_006:0535b03": "[0535b03] 此是不共戒。尼犯不同。大乘同制。時在未運。尤宜",
    "X40n0720_006:0535b04": "護世譏嫌。[0535b04] 律攝云。此為除婬染煩惱故。復為廢",
    "X40n0720_006:0535b05": "彼正業故。又為防其譏嫌過故。亦為數數親近女",
    "X40n0720_006:0535b06": "人令自煩惱轉增盛故。為斯眾過。制斯學處。此戒",
    "X40n0720_006:0535b07": "二緣合結。",
    "X40n0720_006:0535b08": "[0535b08] 緣起處。",
    "X40n0720_006:0535b09": "[0535b09] 佛在給孤獨園。",
    "X40n0720_006:0535b10": "[0535b10] 起緣人。",
    "X40n0720_006:0535b11": "[0535b11] 迦留陀夷顏貌端正。偷蘭難陀比丘尼亦復端正",
    "X40n0720_006:0535b12": "(偷蘭是大。亦名粗。粗即大義。難陀此云歡喜。是比丘尼解通三藏。善閑說法。六&#x7FA3;尼中之最者。是釋種女。",
    "X40n0720_006:0535b13": "分別功德論云。是阿難妹)。互相繫念。露形而坐。欲心相視。尋失",
    "X40n0720_006:0535b14": "不淨。污安陀會。尼即為浣。即於屏處取不淨。著口",
    "X40n0720_006:0535b15": "中及小便道中。後遂有身。諸尼問知其故。白諸比",
    "X40n0720_006:0535b16": "丘。諸比丘轉白世尊。呵責結戒。若比丘令比丘尼",
    "X40n0720_006:0535b17": "浣故衣。若染若打。捨墮。後諸比丘各各畏慎。不敢",
    "X40n0720_006:0535b18": "令親里尼浣故衣染打。佛言。聽令親里尼浣故衣",
    "X40n0720_006:0535b19": "染打。當如是說戒。",
    "X40n0720_006:0535b20": "[0535b20] 所立戒相。",
    "X40n0720_006:0535b21": "[0535b21] 若比丘使非親里比丘尼浣故衣若染若打。尼薩耆",
    "X40n0720_006:0535b22": "波逸提。",
    "X40n0720_006:0535b23": "[0535b23] 釋義 浣者。下至以水一浸。即名為浣。故衣者。乃",
    "X40n0720_006:0535b24": "至一經身著(五分云。經體有垢膩。名故衣)。染者。乃至一入染汁。",
    "X40n0720_006:0535c01": "打者。下至將手一拍(善見云。得使出家女乃至孫女浣。不得使出家婦兒婦浣。",
    "X40n0720_006:0535c02": "何以故。非親故)。",
    "X40n0720_006:0535c03": "[0535c03] 犯緣 此戒具足四緣。方成本罪。一是非親里尼。",
    "X40n0720_006:0535c04": "二是故衣。三是為己。四浣染打竟。",
    "X40n0720_006:0535c05": "[0535c05] 定罪 此中犯者。令非親里尼浣故衣。若染。若打。",
    "X40n0720_006:0535c06": "三捨墮。[0535c06] 若使浣染打。彼浣染不打。或浣不染而",
    "X40n0720_006:0535c07": "打。或不浣而染打。皆二捨墮。一突吉羅。[0535c07] 使浣染",
    "X40n0720_006:0535c08": "打而不浣染打。三突吉羅(衣一捨即淨。墮罪有三。二一須悔過)捨懺",
    "X40n0720_006:0535c09": "不還等同前。[0535c09] 善見云。若比丘教尼浣衣。若作&#x7AC8;",
    "X40n0720_006:0535c10": "煖水。覓樵鑽火。隨所作。比丘一一得突吉羅罪。浣",
    "X40n0720_006:0535c11": "竟捨墮。[0535c11] 若浣竟欲還比丘。尼自言未淨。更為重",
    "X40n0720_006:0535c12": "浣。比丘得突吉羅罪。[0535c12] 十誦云。先自小浣。更令尼",
    "X40n0720_006:0535c13": "浣等。皆突吉羅。[0535c13] 薩婆多云。此戒應量不應量衣。",
    "X40n0720_006:0535c14": "一切犯。[0535c14] 摩得勒伽云。使非親里尼浣。尼師壇捨",
    "X40n0720_006:0535c15": "墮。[0535c15] 浣褥枕。突吉羅。[0535c15] 僧祇云。若為二師持衣使",
    "X40n0720_006:0535c16": "尼浣。越毗尼罪。[0535c16] 為塔為僧使尼浣染打。無罪。",
    "X40n0720_006:0535c17": "[0535c17] 比丘尼及三小眾。皆突吉羅。是謂為犯。",
    "X40n0720_006:0535c18": "[0535c18] 開緣 不犯者。與親里尼故衣浣染打。若病浣染",
    "X40n0720_006:0535c19": "打。若為僧為佛圖浣染打。若借他衣著浣染打者",
    "X40n0720_006:0535c20": "不犯(借他衣者。謂比丘衣尼借著。後浣染打。還比丘者。不犯)。不犯者最初未",
    "X40n0720_006:0535c21": "制戒等。",
    "X40n0720_006:0535c22": "[0535c22] 會詳 律攝云。凡洗浣衣有五種利。除臭穢氣。蟣",
    "X40n0720_006:0535c23": "虱不生。身無瘙癢。能受染色。堪久受用。不浣衣者。",
    "X40n0720_006:0535c24": "翻成五失。[0535c24] 著色衣亦有五利。順聖形儀故。令離",
    "X40n0720_006:0536a01": "傲慢故。不受塵垢故。不生蟣虱故。觸時柔&#x8F2D;易將",
    "X40n0720_006:0536a02": "護故。[0536a02] 過分浣衣有五種失。能令疾破故。不堪苦",
    "X40n0720_006:0536a03": "用故。受用勞心故。無益煩勞故。障諸善品故。[0536a03] 著",
    "X40n0720_006:0536a04": "好染衣亦有五失。自長驕恣生他嫉心故。令他知",
    "X40n0720_006:0536a05": "是治容好色故。能令求時多勞苦故。能障善品事",
    "X40n0720_006:0536a06": "故。過染損衣用不牢故。若過打時亦有五失。四過",
    "X40n0720_006:0536a07": "同前。五過打損衣用不牢故。",
    "X40n0720_006:0536a08": "[0536a08] ○第六從非親乞衣戒",
    "X40n0720_006:0536a09": "[0536a09] 總釋。",
    "X40n0720_006:0536a10": "[0536a10] 此是共戒。尼得罪同。大乘不同制。為眾生故。然亦",
    "X40n0720_006:0536a11": "須籌量施主堪與不堪。[0536a11] 律攝云。強從索衣。因生",
    "X40n0720_006:0536a12": "煩惱。令他不樂。長自貪求。因譏嫌事。制斯學處。此",
    "X40n0720_006:0536a13": "戒六緣合結。",
    "X40n0720_006:0536a14": "[0536a14] 緣起處。",
    "X40n0720_006:0536a15": "[0536a15] 佛在給孤獨園。",
    "X40n0720_006:0536a16": "[0536a16] 起緣人。",
    "X40n0720_006:0536a17": "[0536a17] 時舍衛城中有長者。晨朝嚴駕。詣園遊觀。迴車詣",
    "X40n0720_006:0536a18": "祇洹精舍。見跋難陀釋子。禮敬聽法。跋難陀辯才",
    "X40n0720_006:0536a19": "智慧。善能說法開化。勸令歡喜(薩婆多或云。初說布施。中說持戒。後",
    "X40n0720_006:0536a20": "說生天福報。或云前後說法。但說布施福報)長者問何所須。報言無所",
    "X40n0720_006:0536a21": "須。長者故問。報言止止。即使我有所須。不能見與",
    "X40n0720_006:0536a22": "長者復言。但見告語。我當隨所須給與。長者身著",
    "X40n0720_006:0536a23": "廣長[疊*毛]白衣。跋難陀言。汝所著者可與我。報言。明",
    "X40n0720_006:0536a24": "日來至我家中。我當相與。尊者言。我先語汝。正使",
    "X40n0720_006:0536b01": "所須不能與我。長者言。非為不與。但明日來。若與",
    "X40n0720_006:0536b02": "此衣。或更與好者。此衣與汝。我不能無衣入城。長",
    "X40n0720_006:0536b03": "者不悅。脫衣與之。乘車著一衣入城。守門者疑被",
    "X40n0720_006:0536b04": "賊劫。長者說其因緣。居士譏嫌。諸比丘聞白佛。呵",
    "X40n0720_006:0536b05": "責結戒。不聽從居士索衣。諸比丘皆畏慎。不敢從",
    "X40n0720_006:0536b06": "親里居士索衣。故更結非親里之言。後有眾多比",
    "X40n0720_006:0536b07": "丘在拘薩羅國安居竟。執持衣&#x9262;。往世尊所。晝日",
    "X40n0720_006:0536b08": "熱不可行。夜行失正道。為賊所劫。露形立祇洹門",
    "X40n0720_006:0536b09": "外。諸比丘疑為尼犍子。報優波離。問知其故。即借",
    "X40n0720_006:0536b10": "衣著。見佛。佛慰勞問。具白因緣。世尊呵責裸形行。",
    "X40n0720_006:0536b11": "突吉羅。爾時當以&#x8F2D;草若樹葉覆形。應往寺邊。若",
    "X40n0720_006:0536b12": "先有長衣應取著。若無者。知友比丘有長衣應取",
    "X40n0720_006:0536b13": "著。若知友無應問。僧中有何等衣應分。若有者當",
    "X40n0720_006:0536b14": "與。若無者應問。有臥具不。若有者當與。若不與者",
    "X40n0720_006:0536b15": "應自開庫看。若有褥若地敷。若[疊*毛]。若被。應摘解取",
    "X40n0720_006:0536b16": "裁作衣。以自覆形。出外乞衣。諸比丘畏慎。不敢持",
    "X40n0720_006:0536b17": "此處物往彼處。佛言聽。時諸比丘奪衣失衣燒衣",
    "X40n0720_006:0536b18": "漂衣。畏慎不敢著僧衣。佛言聽。彼得衣已。不還本",
    "X40n0720_006:0536b19": "處。佛言。不應爾。得衣已應還。浣染縫治。安著本處。",
    "X40n0720_006:0536b20": "若不安本處如法治。有比丘奪衣失衣燒衣漂衣。",
    "X40n0720_006:0536b21": "畏慎不敢從非親里居士居士婦乞衣。佛言。聽從",
    "X40n0720_006:0536b22": "乞衣。當如是說戒。",
    "X40n0720_006:0536b23": "[0536b23] 所立戒相。",
    "X40n0720_006:0536b24": "[0536b24] 若比丘從非親里居士若居士婦乞衣。除餘時。尼薩",
    "X40n0720_006:0536c01": "耆波逸提。餘時者。若比丘奪衣失衣燒衣漂衣。是謂",
    "X40n0720_006:0536c02": "餘時。",
    "X40n0720_006:0536c03": "[0536c03] 釋義 從非親里居士若居士婦者(親里非親里如前。居士者。",
    "X40n0720_006:0536c04": "楞嚴云。愛談名言。清淨自居。普門疏云。以多積財貨。居業豐盈。謂之居士。律攝云。居士者。簡餘黃門。謂是",
    "X40n0720_006:0536c05": "男子。女人方得重罪。若是不男二根外道之類。但得惡作。乞者若自乞。若教他乞)。餘時者",
    "X40n0720_006:0536c06": "(創制之外開聽之時)。若比丘奪衣(若王奪。若賊奪。若女人起欲心奪。若父母親里欲令",
    "X40n0720_006:0536c07": "罷道故奪。或他與衣。後還奪去。是名奪)。失衣(或失落或忘處)。燒衣(被火所燒)。漂衣",
    "X40n0720_006:0536c08": "(水所漂也)。是謂餘時(總結前文)。",
    "X40n0720_006:0536c09": "[0536c09] 犯緣 此戒具足四緣。方成本罪。一貪心為己。二",
    "X40n0720_006:0536c10": "是非親里。三衣財應量。四得衣入手。",
    "X40n0720_006:0536c11": "[0536c11] 定罪 此中犯者。從非親里居士。若居士婦乞衣。",
    "X40n0720_006:0536c12": "除餘時。捨墮。[0536c12] 捨懺不還等。得罪同前。[0536c12] 僧祇云。",
    "X40n0720_006:0536c13": "若自乞。若使人乞。若作寒熱相乞。云何寒相。若比",
    "X40n0720_006:0536c14": "丘冬分寒雨雪時。著弊故衣。詣檀越家。現寒顫相。",
    "X40n0720_006:0536c15": "[0536c15] 爾時檀越禮足。問言。阿闍黎無時衣耶。何以寒凍。",
    "X40n0720_006:0536c16": "報言無有。汝父母在時。恒為我作時衣。汝父母去",
    "X40n0720_006:0536c17": "世。誰當為我作者。非但汝父母死。亦是我父母無",
    "X40n0720_006:0536c18": "常。檀越即言。莫怨恨。我當為作時衣。是名寒相乞。",
    "X40n0720_006:0536c19": "若得衣者。捨墮。[0536c19] 云何熱相。若比丘五六月大熱",
    "X40n0720_006:0536c20": "時。著厚衲衣。流汗詣檀越家。現熱相如上。[0536c20] 若說",
    "X40n0720_006:0536c21": "法乞。云何說法。比丘為衣故。與檀越說偈言。[0536c21] 得",
    "X40n0720_006:0536c22": "生最勝處。[0536c22] 若人以衣施。[0536c22] 以樂布施者。[0536c22] 人天",
    "X40n0720_006:0536c23": "受福報。[0536c23] 生天得好色。[0536c23] 天寶冠莊嚴。[0536c23] 衣施比",
    "X40n0720_006:0536c24": "丘故。[0536c24] 生生自然衣。[0536c24] 是名說法乞。得衣者。捨墮。",
    "X40n0720_006:0537a01": "[0537a01] 若乞漉水囊。若小補衣物。若繫頭物。若褁瘡物。",
    "X40n0720_006:0537a02": "若衣褋。若衣中一條。皆不犯。[0537a02] 若為和尚阿闍黎",
    "X40n0720_006:0537a03": "乞。越毗尼罪。[0537a03] 若為塔為僧。不犯。[0537a03] 根本云。乞時",
    "X40n0720_006:0537a04": "得惡作罪。所得衣物若價若色若量。與所乞相應",
    "X40n0720_006:0537a05": "者捨墮(價者。一迦利沙波拏乃至十五迦利沙波拏。色者。青黃等色。量者。五肘乃至十五肘",
    "X40n0720_006:0537a06": "等)。不相應者。無犯。[0537a06] 薩婆多云。二人共乞一衣。突",
    "X40n0720_006:0537a07": "吉羅。為他索。突吉羅。得應量衣。捨墮。得不應量衣。",
    "X40n0720_006:0537a08": "突吉羅。從親里貧乏者索。突吉羅。與少更索多。突",
    "X40n0720_006:0537a09": "吉羅。若非親里先請與之。後貧乏從索。突吉羅。若",
    "X40n0720_006:0537a10": "與少更索多。突吉羅。若為他索。亦突吉羅。[0537a10] 摩得",
    "X40n0720_006:0537a11": "勒伽云。從非人畜生天邊乞衣。不犯(問四分為他乞不犯。僧祗",
    "X40n0720_006:0537a12": "薩婆多皆結突吉羅。此義何從。答念他窮乏。生慈愍心。為他乞衣。四分開其無犯。心欲望報而為乞者。僧",
    "X40n0720_006:0537a13": "祗薩婆多而結吉羅。事一心殊。故結不同)。[0537a13] 比丘尼捨墮。三小眾突吉",
    "X40n0720_006:0537a14": "羅。是謂為犯。",
    "X40n0720_006:0537a15": "[0537a15] 開緣 不犯者。奪衣失衣燒衣漂衣。從非親里乞。",
    "X40n0720_006:0537a16": "若同出家人乞。或為他乞。他為己乞。不求而得。不",
    "X40n0720_006:0537a17": "犯。不犯者最初未制戒等。"
}