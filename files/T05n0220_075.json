{
    "T05n0220_075:0421b23": "大般若波羅蜜多經卷第七十五",
    "T05n0220_075:0421b25": "三藏法師玄奘奉 詔譯",
    "T05n0220_075:0421b26": "初分無生品第二十之二",
    "T05n0220_075:0421b27": "[0421b27] 「舍利子！布施波羅蜜多是已生法，我不欲令",
    "T05n0220_075:0421b28": "生。何以故？以自性空故。淨戒、安忍、精進、靜",
    "T05n0220_075:0421b29": "慮、般若波羅蜜多是已生法，我不欲令生。何",
    "T05n0220_075:0421c01": "以故？以自性空故。[0421c01] 「舍利子！四靜慮是已生",
    "T05n0220_075:0421c02": "法，我不欲令生。何以故？以自性空故。四",
    "T05n0220_075:0421c03": "無量、四無色定是已生法，我不欲令生。何以",
    "T05n0220_075:0421c04": "故？以自性空故。[0421c04] 「舍利子！八解脫是已生法，",
    "T05n0220_075:0421c05": "我不欲令生。何以故？以自性空故。八勝處、九",
    "T05n0220_075:0421c06": "次第定、十遍處是已生法，我不欲令生。何",
    "T05n0220_075:0421c07": "以故？以自性空故。[0421c07] 「舍利子！四念住是已生法，",
    "T05n0220_075:0421c08": "我不欲令生。何以故？以自性空故。四正斷、四",
    "T05n0220_075:0421c09": "神足、五根、五力、七等覺支、八聖道支是已生",
    "T05n0220_075:0421c10": "法，我不欲令生。何以故？以自性空故。[0421c10] 「舍利",
    "T05n0220_075:0421c11": "子！空解脫門是已生法，我不欲令生。何以故？",
    "T05n0220_075:0421c12": "以自性空故。無相、無願解脫門是已生法，我",
    "T05n0220_075:0421c13": "不欲令生。何以故？以自性空故。[0421c13] 「舍利子！五",
    "T05n0220_075:0421c14": "眼是已生法，我不欲令生。何以故？以自性",
    "T05n0220_075:0421c15": "空故。六神通是已生法，我不欲令生。何以",
    "T05n0220_075:0421c16": "故？以自性空故。[0421c16] 「舍利子！佛十力是已生法，",
    "T05n0220_075:0421c17": "我不欲令生。何以故？以自性空故。四無所畏、",
    "T05n0220_075:0421c18": "四無礙解、大慈、大悲、大喜、大捨、十八佛不共法",
    "T05n0220_075:0421c19": "是已生法，我不欲令生。何以故？以自性空",
    "T05n0220_075:0421c20": "故。[0421c20] 「舍利子！一切智是已生法，我不欲令生。",
    "T05n0220_075:0421c21": "何以故？以自性空故。道相智、一切相智是已",
    "T05n0220_075:0421c22": "生法，我不欲令生。何以故？以自性空故。",
    "T05n0220_075:0421c23": "[0421c23] 「舍利子！無忘失法是已生法，我不欲令生。",
    "T05n0220_075:0421c24": "何以故？以自性空故。恒住捨性是已生法，",
    "T05n0220_075:0421c25": "我不欲令生。何以故？以自性空故。[0421c25] 「舍利子！",
    "T05n0220_075:0421c26": "一切陀羅尼門是已生法，我不欲令生。何",
    "T05n0220_075:0421c27": "以故？以自性空故。一切三摩地門是已生法，",
    "T05n0220_075:0421c28": "我不欲令生。何以故？以自性空故。[0421c28] 「舍利子！",
    "T05n0220_075:0421c29": "異生是已生法，我不欲令生。何以故？以自",
    "T05n0220_075:0422a01": "性空故。異生法是已生法，我不欲令生。何",
    "T05n0220_075:0422a02": "以故？以自性空故。[0422a02] 「舍利子！預流是已生法，",
    "T05n0220_075:0422a03": "我不欲令生。何以故？以自性空故。預流法",
    "T05n0220_075:0422a04": "是已生法，我不欲令生。何以故？以自性空",
    "T05n0220_075:0422a05": "故。[0422a05] 「舍利子！一來是已生法，我不欲令生。何以",
    "T05n0220_075:0422a06": "故？以自性空故。一來法是已生法，我不欲令",
    "T05n0220_075:0422a07": "生。何以故？以自性空故。[0422a07] 「舍利子！不還是已生",
    "T05n0220_075:0422a08": "法，我不欲令生。何以故？以自性空故。不還法",
    "T05n0220_075:0422a09": "是已生法，我不欲令生。何以故？以自性空故。",
    "T05n0220_075:0422a10": "[0422a10] 「舍利子！阿羅漢是已生法，我不欲令生。何以",
    "T05n0220_075:0422a11": "故？以自性空故。阿羅漢法是已生法，我不欲",
    "T05n0220_075:0422a12": "令生。何以故？以自性空故。[0422a12] 「舍利子！獨覺",
    "T05n0220_075:0422a13": "是已生法，我不欲令生。何以故？以自性空",
    "T05n0220_075:0422a14": "故。獨覺法是已生法，我不欲令生。何以故？",
    "T05n0220_075:0422a15": "以自性空故。[0422a15] 「舍利子！菩薩是已生法，我不",
    "T05n0220_075:0422a16": "欲令生。何以故？以自性空故。菩薩法是已",
    "T05n0220_075:0422a17": "生法，我不欲令生。何以故？以自性空故。[0422a17] 「舍",
    "T05n0220_075:0422a18": "利子！如來是已生法，我不欲令生。何以故？",
    "T05n0220_075:0422a19": "以自性空故。如來法是已生法，我不欲令",
    "T05n0220_075:0422a20": "生。何以故？以自性空故。」",
    "T05n0220_075:0422a21": "[0422a21] 時，舍利子問善現言：「仁今為欲令生生，",
    "T05n0220_075:0422a22": "為欲令不生生耶？」[0422a22] 善現答言：「我不欲令生",
    "T05n0220_075:0422a23": "生，亦不欲令不生生。何以故？舍利子！生",
    "T05n0220_075:0422a24": "與不生，如是二法俱非相應非不相應、非",
    "T05n0220_075:0422a25": "有色非無色、非有見非無見、非有對非無",
    "T05n0220_075:0422a26": "對，咸同一相，所謂無相。舍利子！由此緣",
    "T05n0220_075:0422a27": "故，我不欲令生生，亦不欲令不生生。」[0422a27] 時，舍",
    "T05n0220_075:0422a28": "利子問善現言：「仁者！於所說無生法樂辯",
    "T05n0220_075:0422a29": "說無生相耶？」[0422a29] 善現答言：「我於所說無生法",
    "T05n0220_075:0422b01": "亦不樂辯說無生相。所以者何？若無生法、",
    "T05n0220_075:0422b02": "若無生相、若樂辯說，如是一切皆非相應",
    "T05n0220_075:0422b03": "非不相應、非有色非無色、非有見非無見、非",
    "T05n0220_075:0422b04": "有對非無對，咸同一相，所謂無相。」[0422b04] 舍利子",
    "T05n0220_075:0422b05": "言：「於不生法起不生言，此不生言亦不生",
    "T05n0220_075:0422b06": "不？」[0422b06] 善現答言：「如是！如是！所以者何？[0422b06] 「舍利子！",
    "T05n0220_075:0422b07": "色不生，受、想、行、識亦不生。何以故？皆本性",
    "T05n0220_075:0422b08": "空故。[0422b08] 「舍利子！眼處不生，耳、鼻、舌、身、意處亦不",
    "T05n0220_075:0422b09": "生。何以故？皆本性空故。[0422b09] 「舍利子！色處不生，",
    "T05n0220_075:0422b10": "聲、香、味、觸、法處亦不生。何以故？皆本性空",
    "T05n0220_075:0422b11": "故。[0422b11] 「舍利子！眼界不生，色界、眼識界及眼觸、",
    "T05n0220_075:0422b12": "眼觸為緣所生諸受亦不生。何以故？皆本",
    "T05n0220_075:0422b13": "性空故。[0422b13] 「舍利子！耳界不生，聲界、耳識界及",
    "T05n0220_075:0422b14": "耳觸、耳觸為緣所生諸受亦不生。何以故？",
    "T05n0220_075:0422b15": "皆本性空故。[0422b15] 「舍利子！鼻界不生，香界、鼻識界",
    "T05n0220_075:0422b16": "及鼻觸、鼻觸為緣所生諸受亦不生。何以故？",
    "T05n0220_075:0422b17": "皆本性空故。[0422b17] 「舍利子！舌界不生，味界、舌識",
    "T05n0220_075:0422b18": "界及舌觸、舌觸為緣所生諸受亦不生。何以",
    "T05n0220_075:0422b19": "故？皆本性空故。[0422b19] 「舍利子！身界不生，觸界、",
    "T05n0220_075:0422b20": "身識界及身觸、身觸為緣所生諸受亦不生。",
    "T05n0220_075:0422b21": "何以故？皆本性空故。[0422b21] 「舍利子！意界不生，法",
    "T05n0220_075:0422b22": "界、意識界及意觸、意觸為緣所生諸受亦不",
    "T05n0220_075:0422b23": "生。何以故？皆本性空故。[0422b23] 「舍利子！地界不生，",
    "T05n0220_075:0422b24": "水、火、風、空、識界亦不生。何以故？皆本性空故。",
    "T05n0220_075:0422b25": "[0422b25] 「舍利子！苦聖諦不生，集、滅、道聖諦亦不生。何",
    "T05n0220_075:0422b26": "以故？皆本性空故。[0422b26] 「舍利子！無明不生，行、識、名",
    "T05n0220_075:0422b27": "色、六處、觸、受、愛、取、有、生、老死愁歎苦憂惱亦不",
    "T05n0220_075:0422b28": "生。何以故？皆本性空故。[0422b28] 「舍利子！內空不生，",
    "T05n0220_075:0422b29": "外空、內外空、空空、大空、勝義空、有為空、無為空、",
    "T05n0220_075:0422c01": "畢竟空、無際空、散空、無變異空、本性空、自相空、",
    "T05n0220_075:0422c02": "共相空、一切法空、不可得空、無性空、自性空、無",
    "T05n0220_075:0422c03": "性自性空亦不生。何以故？皆本性空故。[0422c03] 「舍",
    "T05n0220_075:0422c04": "利子！布施波羅蜜多不生，淨戒、安忍、精進、靜",
    "T05n0220_075:0422c05": "慮、般若波羅蜜多亦不生。何以故？皆本性空",
    "T05n0220_075:0422c06": "故。[0422c06] 「舍利子！四靜慮不生，四無量、四無色定亦",
    "T05n0220_075:0422c07": "不生。何以故？皆本性空故。[0422c07] 「舍利子！八解",
    "T05n0220_075:0422c08": "脫不生，八勝處、九次第定、十遍處亦不生。",
    "T05n0220_075:0422c09": "何以故？皆本性空故。[0422c09] 「舍利子！四念住不生，",
    "T05n0220_075:0422c10": "四正斷、四神足、五根、五力、七等覺支、八聖道支",
    "T05n0220_075:0422c11": "亦不生。何以故？皆本性空故。[0422c11] 「舍利子！空",
    "T05n0220_075:0422c12": "解脫門不生，無相、無願解脫門亦不生。何",
    "T05n0220_075:0422c13": "以故？皆本性空故。[0422c13] 「舍利子！五眼不生，六",
    "T05n0220_075:0422c14": "神通亦不生。何以故？皆本性空故。[0422c14] 「舍利子！佛",
    "T05n0220_075:0422c15": "十力不生，四無所畏、四無礙解、大慈、大悲、大",
    "T05n0220_075:0422c16": "喜、大捨、十八佛不共法亦不生。何以故？皆",
    "T05n0220_075:0422c17": "本性空故。[0422c17] 「舍利子！一切智不生，道相智、一",
    "T05n0220_075:0422c18": "切相智亦不生。何以故？皆本性空故。[0422c18] 「舍利子！",
    "T05n0220_075:0422c19": "無忘失法不生，恒住捨性亦不生。何以故？皆",
    "T05n0220_075:0422c20": "本性空故。[0422c20] 「舍利子！一切陀羅尼門不生，一切",
    "T05n0220_075:0422c21": "三摩地門亦不生。何以故？皆本性空故。[0422c21] 「舍利",
    "T05n0220_075:0422c22": "子！異生不生，異生法亦不生。何以故？皆本",
    "T05n0220_075:0422c23": "性空故。[0422c23] 「舍利子！預流不生，預流法亦不生。",
    "T05n0220_075:0422c24": "何以故？皆本性空故。[0422c24] 「舍利子！一來不生，一",
    "T05n0220_075:0422c25": "來法亦不生。何以故？皆本性空故。[0422c25] 「舍利子！",
    "T05n0220_075:0422c26": "不還不生，不還法亦不生。何以故？皆本性空",
    "T05n0220_075:0422c27": "故。[0422c27] 「舍利子！阿羅漢不生，阿羅漢法亦不生。何",
    "T05n0220_075:0422c28": "以故？皆本性空故。[0422c28] 「舍利子！獨覺不生，獨覺",
    "T05n0220_075:0422c29": "法亦不生。何以故？皆本性空故。[0422c29] 「舍利子！菩",
    "T05n0220_075:0423a01": "薩不生，菩薩法亦不生。何以故？皆本性空",
    "T05n0220_075:0423a02": "故。[0423a02] 「舍利子！如來不生，如來法亦不生。何以",
    "T05n0220_075:0423a03": "故？皆本性空故。[0423a03] 「舍利子！身行不生，語行、意",
    "T05n0220_075:0423a04": "行亦不生。何以故？皆本性空故。[0423a04] 「舍利子！由",
    "T05n0220_075:0423a05": "此緣故，於不生法起不生言亦無生義。",
    "T05n0220_075:0423a06": "[0423a06] 「舍利子！若所說法、若能說言、說者、聽者皆不",
    "T05n0220_075:0423a07": "生故。」[0423a07] 時，舍利子謂善現言：「仁者於說法人中",
    "T05n0220_075:0423a08": "最為第一。何以故？隨所問詰皆能酬答無",
    "T05n0220_075:0423a09": "滯礙故。」[0423a09] 善現報言：「諸佛弟子於一切法無",
    "T05n0220_075:0423a10": "依著者，法爾皆能隨所問詰，一一酬答自在",
    "T05n0220_075:0423a11": "無畏。何以故？以一切法無所依故。」",
    "T05n0220_075:0423a12": "[0423a12] 時，舍利子問善現言：「云何諸法都無所依？」[0423a12] 善",
    "T05n0220_075:0423a13": "現答言：「舍利子！色本性空，依內依外依兩中",
    "T05n0220_075:0423a14": "間不可得故；受、想、行、識本性空，依內依外依",
    "T05n0220_075:0423a15": "兩中間不可得故。[0423a15] 「舍利子！眼處本性空，依內",
    "T05n0220_075:0423a16": "依外依兩中間不可得故；耳、鼻、舌、身、意處本",
    "T05n0220_075:0423a17": "性空，依內依外依兩中間不可得故。[0423a17] 「舍利",
    "T05n0220_075:0423a18": "子！色處本性空，依內依外依兩中間不可",
    "T05n0220_075:0423a19": "得故；聲、香、味、觸、法處本性空，依內依外依兩",
    "T05n0220_075:0423a20": "中間不可得故。[0423a20] 「舍利子！眼界本性空，依",
    "T05n0220_075:0423a21": "內依外依兩中間不可得故；色界、眼識界及",
    "T05n0220_075:0423a22": "眼觸、眼觸為緣所生諸受本性空，依內依外",
    "T05n0220_075:0423a23": "依兩中間不可得故。[0423a23] 「舍利子！耳界本性空，",
    "T05n0220_075:0423a24": "依內依外依兩中間不可得故；聲界、耳識界",
    "T05n0220_075:0423a25": "及耳觸、耳觸為緣所生諸受本性空，依內依",
    "T05n0220_075:0423a26": "外依兩中間不可得故。[0423a26] 「舍利子！鼻界本性",
    "T05n0220_075:0423a27": "空，依內依外依兩中間不可得故；香界、鼻識",
    "T05n0220_075:0423a28": "界及鼻觸、鼻觸為緣所生諸受本性空，依內",
    "T05n0220_075:0423a29": "依外依兩中間不可得故。[0423a29] 「舍利子！舌界本性",
    "T05n0220_075:0423b01": "空，依內依外依兩中間不可得故；味界、舌",
    "T05n0220_075:0423b02": "識界及舌觸、舌觸為緣所生諸受本性空，依",
    "T05n0220_075:0423b03": "內依外依兩中間不可得故。[0423b03] 「舍利子！身界",
    "T05n0220_075:0423b04": "本性空，依內依外依兩中間不可得故；觸",
    "T05n0220_075:0423b05": "界、身識界及身觸、身觸為緣所生諸受本性",
    "T05n0220_075:0423b06": "空，依內依外依兩中間不可得故。[0423b06] 「舍利子！",
    "T05n0220_075:0423b07": "意界本性空，依內依外依兩中間不可得故；",
    "T05n0220_075:0423b08": "法界、意識界及意觸、意觸為緣所生諸受本性",
    "T05n0220_075:0423b09": "空，依內依外依兩中間不可得故。[0423b09] 「舍利子！",
    "T05n0220_075:0423b10": "地界本性空，依內依外依兩中間不可得故；",
    "T05n0220_075:0423b11": "水、火、風、空、識界本性空，依內依外依兩中間",
    "T05n0220_075:0423b12": "不可得故。[0423b12] 「舍利子！苦聖諦本性空，依內依",
    "T05n0220_075:0423b13": "外依兩中間不可得故；集、滅、道聖諦本性",
    "T05n0220_075:0423b14": "空，依內依外依兩中間不可得故。[0423b14] 「舍利子！",
    "T05n0220_075:0423b15": "無明本性空，依內依外依兩中間不可得故；",
    "T05n0220_075:0423b16": "行、識、名色、六處、觸、受、愛、取、有、生、老死愁歎苦憂",
    "T05n0220_075:0423b17": "惱本性空，依內依外依兩中間不可得故。",
    "T05n0220_075:0423b18": "[0423b18] 「舍利子！內空本性空，依內依外依兩中間",
    "T05n0220_075:0423b19": "不可得故；外空、內外空、空空、大空、勝義空、有",
    "T05n0220_075:0423b20": "為空、無為空、畢竟空、無際空、散空、無變異空、本",
    "T05n0220_075:0423b21": "性空、自相空、共相空、一切法空、不可得空、無性",
    "T05n0220_075:0423b22": "空、自性空、無性自性空本性空，依內依外依",
    "T05n0220_075:0423b23": "兩中間不可得故。",
    "T05n0220_075:0423b24": "[0423b24] 「舍利子！布施波羅蜜多本性空，依內依外依",
    "T05n0220_075:0423b25": "兩中間不可得故；淨戒、安忍、精進、靜慮、般若",
    "T05n0220_075:0423b26": "波羅蜜多本性空，依內依外依兩中間不可",
    "T05n0220_075:0423b27": "得故。[0423b27] 「舍利子！四靜慮本性空，依內依外依",
    "T05n0220_075:0423b28": "兩中間不可得故；四無量、四無色定本性",
    "T05n0220_075:0423b29": "空，依內依外依兩中間不可得故。[0423b29] 「舍利子！",
    "T05n0220_075:0423c01": "八解脫本性空，依內依外依兩中間不可得",
    "T05n0220_075:0423c02": "故；八勝處、九次第定、十遍處本性空，依內依",
    "T05n0220_075:0423c03": "外依兩中間不可得故。[0423c03] 「舍利子！四念住本性",
    "T05n0220_075:0423c04": "空，依內依外依兩中間不可得故；四正斷、四",
    "T05n0220_075:0423c05": "神足、五根、五力、七等覺支、八聖道支本性空，",
    "T05n0220_075:0423c06": "依內依外依兩中間不可得故。[0423c06] 「舍利子！空",
    "T05n0220_075:0423c07": "解脫門本性空，依內依外依兩中間不可得",
    "T05n0220_075:0423c08": "故；無相、無願解脫門本性空，依內依外依",
    "T05n0220_075:0423c09": "兩中間不可得故。[0423c09] 「舍利子！五眼本性空，",
    "T05n0220_075:0423c10": "依內依外依兩中間不可得故；六神通本",
    "T05n0220_075:0423c11": "性空，依內依外依兩中間不可得故。[0423c11] 「舍利子！",
    "T05n0220_075:0423c12": "佛十力本性空，依內依外依兩中間不可",
    "T05n0220_075:0423c13": "得故；四無所畏、四無礙解、大慈、大悲、大喜、大",
    "T05n0220_075:0423c14": "捨、十八佛不共法本性空，依內依外依兩中",
    "T05n0220_075:0423c15": "間不可得故。[0423c15] 「舍利子！一切智本性空，依",
    "T05n0220_075:0423c16": "內依外依兩中間不可得故；道相智、一切",
    "T05n0220_075:0423c17": "相智本性空，依內依外依兩中間不可得",
    "T05n0220_075:0423c18": "故。[0423c18] 「舍利子！無忘失法本性空，依內依外依兩",
    "T05n0220_075:0423c19": "中間不可得故；恒住捨性本性空，依內依",
    "T05n0220_075:0423c20": "外依兩中間不可得故。[0423c20] 「舍利子！一切陀",
    "T05n0220_075:0423c21": "羅尼門本性空，依內依外依兩中間不可",
    "T05n0220_075:0423c22": "得故；一切三摩地門本性空，依內依外依",
    "T05n0220_075:0423c23": "兩中間不可得故。[0423c23] 「舍利子！異生本性空，",
    "T05n0220_075:0423c24": "依內依外依兩中間不可得故；異生法本",
    "T05n0220_075:0423c25": "性空，依內依外依兩中間不可得故。[0423c25] 「舍利",
    "T05n0220_075:0423c26": "子！預流本性空，依內依外依兩中間不可",
    "T05n0220_075:0423c27": "得故；預流法本性空，依內依外依兩中間",
    "T05n0220_075:0423c28": "不可得故。[0423c28] 「舍利子！一來本性空，依內依外依",
    "T05n0220_075:0423c29": "兩中間不可得故；一來法本性空，依內依外",
    "T05n0220_075:0424a01": "依兩中間不可得故。[0424a01] 「舍利子！不還本性空，",
    "T05n0220_075:0424a02": "依內依外依兩中間不可得故；不還法本性",
    "T05n0220_075:0424a03": "空，依內依外依兩中間不可得故。[0424a03] 「舍利子！",
    "T05n0220_075:0424a04": "阿羅漢本性空，依內依外依兩中間不可得",
    "T05n0220_075:0424a05": "故；阿羅漢法本性空，依內依外依兩中間",
    "T05n0220_075:0424a06": "不可得故。[0424a06] 「舍利子！獨覺本性空，依內依外",
    "T05n0220_075:0424a07": "依兩中間不可得故；獨覺法本性空，依內",
    "T05n0220_075:0424a08": "依外依兩中間不可得故。[0424a08] 「舍利子！菩薩本",
    "T05n0220_075:0424a09": "性空，依內依外依兩中間不可得故；菩薩",
    "T05n0220_075:0424a10": "法本性空，依內依外依兩中間不可得故。",
    "T05n0220_075:0424a11": "[0424a11] 「舍利子！如來本性空，依內依外依兩中間",
    "T05n0220_075:0424a12": "不可得故；如來法本性空，依內依外依兩中",
    "T05n0220_075:0424a13": "間不可得故。[0424a13] 「舍利子！由此緣故，我說諸法",
    "T05n0220_075:0424a14": "都無所依。」",
    "T05n0220_075:0424a15": "初分淨道品第二十一之一",
    "T05n0220_075:0424a16": "[0424a16] 爾時，具壽善現謂舍利子言：「諸菩薩摩訶薩",
    "T05n0220_075:0424a17": "修行六種波羅蜜多時，應淨色，應淨受、想、行、",
    "T05n0220_075:0424a18": "識；應淨眼處，應淨耳、鼻、舌、身、意處；應淨色",
    "T05n0220_075:0424a19": "處，應淨聲、香、味、觸、法處；應淨眼界，應淨色",
    "T05n0220_075:0424a20": "界、眼識界及眼觸、眼觸為緣所生諸受；應淨",
    "T05n0220_075:0424a21": "耳界，應淨聲界、耳識界及耳觸、耳觸為緣所",
    "T05n0220_075:0424a22": "生諸受；應淨鼻界，應淨香界、鼻識界及鼻",
    "T05n0220_075:0424a23": "觸、鼻觸為緣所生諸受；應淨舌界，應淨味",
    "T05n0220_075:0424a24": "界、舌識界及舌觸、舌觸為緣所生諸受；應淨",
    "T05n0220_075:0424a25": "身界，應淨觸界、身識界及身觸、身觸為緣所",
    "T05n0220_075:0424a26": "生諸受；應淨意界，應淨法界、意識界及意",
    "T05n0220_075:0424a27": "觸、意觸為緣所生諸受；應淨地界，應淨水、",
    "T05n0220_075:0424a28": "火、風、空、識界；應淨苦聖諦，應淨集、滅、道聖",
    "T05n0220_075:0424a29": "諦；應淨無明，應淨行、識、名色、六處、觸、受、愛、",
    "T05n0220_075:0424b01": "取、有、生、老死愁歎苦憂惱；應淨內空，應淨外",
    "T05n0220_075:0424b02": "空、內外空、空空、大空、勝義空、有為空、無為空、畢",
    "T05n0220_075:0424b03": "竟空、無際空、散空、無變異空、本性空、自相空、",
    "T05n0220_075:0424b04": "共相空、一切法空、不可得空、無性空、自性空、無",
    "T05n0220_075:0424b05": "性自性空；應淨布施波羅蜜多，應淨淨戒、安",
    "T05n0220_075:0424b06": "忍、精進、靜慮、般若波羅蜜多；應淨四靜慮，",
    "T05n0220_075:0424b07": "應淨四無量、四無色定；應淨八解脫，應淨八",
    "T05n0220_075:0424b08": "勝處、九次第定、十遍處；應淨四念住，應淨四",
    "T05n0220_075:0424b09": "正斷、四神足、五根、五力、七等覺支、八聖道支；",
    "T05n0220_075:0424b10": "應淨空解脫門，應淨無相、無願解脫門；應淨",
    "T05n0220_075:0424b11": "五眼，應淨六神通；應淨佛十力，應淨四無",
    "T05n0220_075:0424b12": "所畏、四無礙解、大慈、大悲、大喜、大捨、十八佛不",
    "T05n0220_075:0424b13": "共法；應淨無忘失法，應淨恒住捨性；應淨",
    "T05n0220_075:0424b14": "一切陀羅尼門，應淨一切三摩地門；應淨",
    "T05n0220_075:0424b15": "一切智，應淨道相智、一切相智；應淨菩提",
    "T05n0220_075:0424b16": "道。」",
    "T05n0220_075:0424b17": "[0424b17] 時，舍利子問善現言：「云何菩薩摩訶薩修行",
    "T05n0220_075:0424b18": "六種波羅蜜多時淨菩提道？」[0424b18] 善現答言：「舍",
    "T05n0220_075:0424b19": "利子！六波羅蜜多各有二種，一者、世間，二、出",
    "T05n0220_075:0424b20": "世間。」[0424b20] 舍利子言：「云何世間布施波羅蜜多？」",
    "T05n0220_075:0424b21": "[0424b21] 善現答言：「若菩薩摩訶薩為大施主，能施一",
    "T05n0220_075:0424b22": "切沙門、婆羅門、貧病、孤露、道行、乞者，須食與",
    "T05n0220_075:0424b23": "食，須飲與飲，須乘與乘，須衣與衣，須香與",
    "T05n0220_075:0424b24": "香，須華與華，須嚴飾與嚴飾，須舍宅與舍宅，",
    "T05n0220_075:0424b25": "須醫藥與醫藥，須照明與照明，須坐臥具與",
    "T05n0220_075:0424b26": "坐臥具，如是一切隨其所須資生什物悉皆",
    "T05n0220_075:0424b27": "施與。若復有來乞男與男，乞女與女，乞妻妾",
    "T05n0220_075:0424b28": "與妻妾，乞官位與官位，乞國土與國土，乞",
    "T05n0220_075:0424b29": "王位與王位，乞頭目與頭目，乞手足與手",
    "T05n0220_075:0424c01": "足，乞支節與支節，乞血肉與血肉，乞骨髓",
    "T05n0220_075:0424c02": "與骨髓，乞耳鼻與耳鼻，乞僮僕與僮僕，乞",
    "T05n0220_075:0424c03": "珍財與珍財，乞生類與生類，如是一切隨",
    "T05n0220_075:0424c04": "其所求內外之物並皆施與。雖作是施而",
    "T05n0220_075:0424c05": "有所依，謂作是念：『我施彼受，我為施主，我",
    "T05n0220_075:0424c06": "不慳貪，我隨佛教一切能捨，我行布施波羅",
    "T05n0220_075:0424c07": "蜜多。』彼行施時，以有所得而為方便，與諸有",
    "T05n0220_075:0424c08": "情同共迴向阿耨多羅三藐三菩提。復作是",
    "T05n0220_075:0424c09": "念：『我持此福施諸有情，令得此世他世安樂，",
    "T05n0220_075:0424c10": "乃至證得無餘涅槃。』彼著三輪而行布施，一",
    "T05n0220_075:0424c11": "者、自想，二者、他想，三者、施想。由著此三輪而",
    "T05n0220_075:0424c12": "行施故，名世間布施波羅蜜多。何緣此施名",
    "T05n0220_075:0424c13": "為世間？以與世間同共行故，不超動出世間",
    "T05n0220_075:0424c14": "法故，如是名為世間布施波羅蜜多。」[0424c14] 舍利子",
    "T05n0220_075:0424c15": "言：「云何出世間布施波羅蜜多？」[0424c15] 善現答言：",
    "T05n0220_075:0424c16": "「若菩薩摩訶薩行布施時三輪清淨，一者、不",
    "T05n0220_075:0424c17": "執我為施者，二者、不執彼為受者，三者、不著",
    "T05n0220_075:0424c18": "施及施果，是為菩薩摩訶薩行布施時三輪",
    "T05n0220_075:0424c19": "清淨。又舍利子！若菩薩摩訶薩以大悲為",
    "T05n0220_075:0424c20": "上首，所修施福普施有情，於諸有情都無所",
    "T05n0220_075:0424c21": "得，雖與一切有情同共迴向阿耨多羅三藐",
    "T05n0220_075:0424c22": "三菩提，而於其中不見少相。由都無所執",
    "T05n0220_075:0424c23": "而行施故，名出世間布施波羅蜜多。何緣",
    "T05n0220_075:0424c24": "此施名出世間？不與世間同共行故，能超動",
    "T05n0220_075:0424c25": "出世間法故，如是名為出世間布施波羅蜜",
    "T05n0220_075:0424c26": "多。」",
    "T05n0220_075:0424c27": "[0424c27] 舍利子言：「云何世間淨戒波羅蜜多？」[0424c27] 善現答",
    "T05n0220_075:0424c28": "言：「若菩薩摩訶薩雖受持戒而有所依，謂",
    "T05n0220_075:0424c29": "作是念：『我為饒益一切有情受持淨戒，我隨",
    "T05n0220_075:0425a01": "佛教於淨尸羅能無所犯，我行淨戒波羅蜜",
    "T05n0220_075:0425a02": "多。』彼持戒時，以有所得而為方便，與諸有",
    "T05n0220_075:0425a03": "情同共迴向阿耨多羅三藐三菩提。復作是",
    "T05n0220_075:0425a04": "念：『我持此福施諸有情，令得此世他世安",
    "T05n0220_075:0425a05": "樂，乃至證得無餘涅槃。』彼著三輪而受持",
    "T05n0220_075:0425a06": "戒，一者、自想，二者、他想，三者、戒想。由著此",
    "T05n0220_075:0425a07": "三輪受持戒故，名世間淨戒波羅蜜多。何緣",
    "T05n0220_075:0425a08": "此淨戒名為世間？以與世間同共行故，不超",
    "T05n0220_075:0425a09": "動出世間法故，如是名為世間淨戒波羅蜜",
    "T05n0220_075:0425a10": "多。」[0425a10] 舍利子言：「云何出世間淨戒波羅蜜多？」[0425a10] 善",
    "T05n0220_075:0425a11": "現答言：「若菩薩摩訶薩受持戒時三輪清",
    "T05n0220_075:0425a12": "淨，一者、不執我能持戒，二者、不執所護有",
    "T05n0220_075:0425a13": "情，三者、不著戒及戒果，是為菩薩摩訶薩",
    "T05n0220_075:0425a14": "受持戒時三輪清淨。又舍利子！菩薩摩訶",
    "T05n0220_075:0425a15": "薩以大悲為上首，所持戒福普施有情，於",
    "T05n0220_075:0425a16": "諸有情都無所得，雖與一切有情同共迴向",
    "T05n0220_075:0425a17": "阿耨多羅三藐三菩提，而於其中不見少相。",
    "T05n0220_075:0425a18": "由都無所執而受持戒故，名出世間淨戒波",
    "T05n0220_075:0425a19": "羅蜜多。何緣此淨戒名出世間？不與世間",
    "T05n0220_075:0425a20": "同共行故，能超動出世間法故，如是名為出",
    "T05n0220_075:0425a21": "世間淨戒波羅蜜多。」",
    "T05n0220_075:0425a22": "[0425a22] 舍利子言：「云何世間安忍波羅蜜多？」[0425a22] 善現答",
    "T05n0220_075:0425a23": "言：「若菩薩摩訶薩雖修安忍而有所依，謂",
    "T05n0220_075:0425a24": "作是念：『我為饒益一切有情而修安忍，我隨",
    "T05n0220_075:0425a25": "佛教於勝安忍能正修習，我行安忍波羅蜜",
    "T05n0220_075:0425a26": "多。』彼修忍時，以有所得而為方便，與諸有情",
    "T05n0220_075:0425a27": "同共迴向阿耨多羅三藐三菩提。復作是念：",
    "T05n0220_075:0425a28": "『我持此福施諸有情，令得此世他世安樂，乃",
    "T05n0220_075:0425a29": "至證得無餘涅槃。』彼著三輪而修安忍，一",
    "T05n0220_075:0425b01": "者、自想，二者、他想，三者、忍想。由著此三輪修",
    "T05n0220_075:0425b02": "安忍故，名世間安忍波羅蜜多。何緣此安忍",
    "T05n0220_075:0425b03": "名為世間？以與世間同共行故，不超動出世",
    "T05n0220_075:0425b04": "間法故，如是名為世間安忍波羅蜜多。」[0425b04] 舍",
    "T05n0220_075:0425b05": "利子言：「云何出世間安忍波羅蜜多？」[0425b05] 善現答",
    "T05n0220_075:0425b06": "言：「若菩薩摩訶薩修安忍時三輪清淨，一",
    "T05n0220_075:0425b07": "者、不執我能修忍，二者、不執所忍有情，三",
    "T05n0220_075:0425b08": "者、不著忍及忍果，是為菩薩摩訶薩修安忍",
    "T05n0220_075:0425b09": "時三輪清淨。又舍利子！菩薩摩訶薩以大",
    "T05n0220_075:0425b10": "悲為上首，所修忍福普施有情，於諸有情",
    "T05n0220_075:0425b11": "都無所得，雖與一切有情同共迴向阿耨多",
    "T05n0220_075:0425b12": "羅三藐三菩提，而於其中不見少相。由都",
    "T05n0220_075:0425b13": "無所執而修安忍故，名出世間安忍波羅蜜",
    "T05n0220_075:0425b14": "多。何緣此安忍名出世間？不與世間同共",
    "T05n0220_075:0425b15": "行故，能超動出世間法故，如是名為出世間",
    "T05n0220_075:0425b16": "安忍波羅蜜多。」",
    "T05n0220_075:0425b17": "[0425b17] 舍利子言：「云何世間精進波羅蜜多？」[0425b17] 善現",
    "T05n0220_075:0425b18": "答言：「若菩薩摩訶薩雖勤精進而有所依，",
    "T05n0220_075:0425b19": "謂作是念：『我為饒益一切有情而勤精進，",
    "T05n0220_075:0425b20": "我隨佛教策勵身心曾無懈怠，我行精進波",
    "T05n0220_075:0425b21": "羅蜜多。』彼精進時，以有所得而為方便，與",
    "T05n0220_075:0425b22": "諸有情同共迴向阿耨多羅三藐三菩提。復",
    "T05n0220_075:0425b23": "作是念：『我持此福施諸有情，令得此世他世",
    "T05n0220_075:0425b24": "安樂，乃至證得無餘涅槃。』彼著三輪而勤",
    "T05n0220_075:0425b25": "精進，一者、自想，二者、他想，三、精進想。由",
    "T05n0220_075:0425b26": "著此三輪修精進故，名世間精進波羅蜜多。",
    "T05n0220_075:0425b27": "何緣此精進名為世間？以與世間同共行故，",
    "T05n0220_075:0425b28": "不超動出世間法故，如是名為世間精進波",
    "T05n0220_075:0425b29": "羅蜜多。」[0425b29] 舍利子言：「云何出世間精進波羅",
    "T05n0220_075:0425c01": "蜜多？」[0425c01] 善現答言：「若菩薩摩訶薩勤精進時三",
    "T05n0220_075:0425c02": "輪清淨，一者、不執我能精進，二者、不執所",
    "T05n0220_075:0425c03": "為有情，三者、不著精進及果，是為菩薩摩",
    "T05n0220_075:0425c04": "訶薩勤精進時三輪清淨。又舍利子！菩薩",
    "T05n0220_075:0425c05": "摩訶薩以大悲為上首，修精進福普施有情，",
    "T05n0220_075:0425c06": "於諸有情都無所得，雖與一切有情同共迴",
    "T05n0220_075:0425c07": "向阿耨多羅三藐三菩提，而於其中不見少",
    "T05n0220_075:0425c08": "相。由都無所執而勤精進故，名出世間精",
    "T05n0220_075:0425c09": "進波羅蜜多。何緣此精進名出世間？不與",
    "T05n0220_075:0425c10": "世間同共行故，能超動出世間法故，如是名",
    "T05n0220_075:0425c11": "為出世間精進波羅蜜多。」",
    "T05n0220_075:0425c12": "[0425c12] 舍利子言：「云何世間靜慮波羅蜜多？」[0425c12] 善現",
    "T05n0220_075:0425c13": "答言：「若菩薩摩訶薩雖修靜慮而有所依，",
    "T05n0220_075:0425c14": "謂作是念：『我為饒益一切有情而修靜慮，",
    "T05n0220_075:0425c15": "我隨佛教於勝等持能正修習，我行靜慮波",
    "T05n0220_075:0425c16": "羅蜜多。』彼修定時，以有所得而為方便，與諸",
    "T05n0220_075:0425c17": "有情同共迴向阿耨多羅三藐三菩提。復作",
    "T05n0220_075:0425c18": "是念：『我持此福施諸有情，令得此世他世",
    "T05n0220_075:0425c19": "安樂，乃至證得無餘涅槃。』彼著三輪而修",
    "T05n0220_075:0425c20": "靜慮，一者、自想，二者、他想，三、靜慮想。由",
    "T05n0220_075:0425c21": "著此三輪修靜慮故，名世間靜慮波羅蜜多。",
    "T05n0220_075:0425c22": "何緣此靜慮名為世間？以與世間同共行故，",
    "T05n0220_075:0425c23": "不超動出世間法故，如是名為世間靜慮波",
    "T05n0220_075:0425c24": "羅蜜多。」[0425c24] 舍利子言：「云何出世間靜慮波羅",
    "T05n0220_075:0425c25": "蜜多？」[0425c25] 善現答言：「若菩薩摩訶薩修靜慮時三",
    "T05n0220_075:0425c26": "輪清淨，一者、不執我能修定，二者、不執所為",
    "T05n0220_075:0425c27": "有情，三者、不著靜慮及果，是為菩薩摩訶薩",
    "T05n0220_075:0425c28": "修靜慮時三輪清淨。又舍利子！菩薩摩訶",
    "T05n0220_075:0425c29": "薩以大悲為上首，修靜慮福普施有情，於諸",
    "T05n0220_075:0426a01": "有情都無所得，雖與一切有情同共迴向阿",
    "T05n0220_075:0426a02": "耨多羅三藐三菩提，而於其中不見少相。",
    "T05n0220_075:0426a03": "由都無所執而修靜慮故，名出世間靜慮波",
    "T05n0220_075:0426a04": "羅蜜多。何緣此靜慮名出世間？不與世間同",
    "T05n0220_075:0426a05": "共行故，能超動出世間法故，如是名為出世",
    "T05n0220_075:0426a06": "間靜慮波羅蜜多。」",
    "T05n0220_075:0426a07": "[0426a07] 舍利子言：「云何世間般若波羅蜜多？」[0426a07] 善現答",
    "T05n0220_075:0426a08": "言：「若菩薩摩訶薩雖修般若而有所依，謂作",
    "T05n0220_075:0426a09": "是念：『我為饒益一切有情而修般若，我隨佛",
    "T05n0220_075:0426a10": "教於勝般若能正修行，我能悔除自所作惡，",
    "T05n0220_075:0426a11": "我見他惡終不譏凌，我能隨喜他所修福，我",
    "T05n0220_075:0426a12": "能請佛轉妙法輪，我隨所聞能正決擇，我行",
    "T05n0220_075:0426a13": "般若波羅蜜多。』彼修慧時，以有所得而為方",
    "T05n0220_075:0426a14": "便，與諸有情同共迴向阿耨多羅三藐三菩",
    "T05n0220_075:0426a15": "提。復作是念：『我持此福施諸有情，令得此世",
    "T05n0220_075:0426a16": "他世安樂，乃至證得無餘涅槃。』彼著三輪而",
    "T05n0220_075:0426a17": "修般若，一者、自想，二者、他想，三者、般若想。",
    "T05n0220_075:0426a18": "由著此三輪修般若故，名世間般若波羅蜜",
    "T05n0220_075:0426a19": "多。何緣此般若名為世間？以與世間同共",
    "T05n0220_075:0426a20": "行故，不超動出世間法故，如是名為世間",
    "T05n0220_075:0426a21": "般若波羅蜜多。」[0426a21] 舍利子言：「云何出世間般",
    "T05n0220_075:0426a22": "若波羅蜜多？」[0426a22] 善現答言：「若菩薩摩訶薩修",
    "T05n0220_075:0426a23": "般若時三輪清淨，一者、不執我能修慧，二者、",
    "T05n0220_075:0426a24": "不執所為有情，三者、不著般若及果，是為菩",
    "T05n0220_075:0426a25": "薩摩訶薩修般若時三輪清淨。又舍利子！菩",
    "T05n0220_075:0426a26": "薩摩訶薩以大悲為上首，修般若福普施有",
    "T05n0220_075:0426a27": "情，於諸有情都無所得，雖與一切有情同共",
    "T05n0220_075:0426a28": "迴向阿耨多羅三藐三菩提，而於其中不見",
    "T05n0220_075:0426a29": "少相。由都無所執而修般若故，名出世間般",
    "T05n0220_075:0426b01": "若波羅蜜多。何緣此般若名出世間？不與世",
    "T05n0220_075:0426b02": "間同共行故，能超動出世間法故，如是名為",
    "T05n0220_075:0426b03": "出世間般若波羅蜜多。[0426b03] 「舍利子！如是菩薩",
    "T05n0220_075:0426b04": "摩訶薩修行六種波羅蜜多時淨菩提道。」",
    "T05n0220_075:0426b05": "[0426b05] 時，舍利子問善現言：「何等名為菩薩摩訶",
    "T05n0220_075:0426b06": "薩菩提道？」[0426b06] 善現答言：「舍利子！內空名為菩",
    "T05n0220_075:0426b07": "薩摩訶薩菩提道，外空、內外空、空空、大空、勝",
    "T05n0220_075:0426b08": "義空、有為空、無為空、畢竟空、無際空、散空、無變",
    "T05n0220_075:0426b09": "異空、本性空、自相空、共相空、一切法空、不可",
    "T05n0220_075:0426b10": "得空、無性空、自性空、無性自性空名為菩薩摩",
    "T05n0220_075:0426b11": "訶薩菩提道。[0426b11] 「舍利子！真如名為菩薩摩訶",
    "T05n0220_075:0426b12": "薩菩提道，法界、法性、不虛妄性、不變異性、平",
    "T05n0220_075:0426b13": "等性、離生性、法定、法住、實際、虛空界、不思議界",
    "T05n0220_075:0426b14": "名為菩薩摩訶薩菩提道。[0426b14] 「舍利子！苦聖諦",
    "T05n0220_075:0426b15": "名為菩薩摩訶薩菩提道，集、滅、道聖諦名為",
    "T05n0220_075:0426b16": "菩薩摩訶薩菩提道。[0426b16] 「舍利子！布施波羅蜜",
    "T05n0220_075:0426b17": "多名為菩薩摩訶薩菩提道，淨戒、安忍、精進、",
    "T05n0220_075:0426b18": "靜慮、般若波羅蜜多名為菩薩摩訶薩菩提",
    "T05n0220_075:0426b19": "道。[0426b19] 「舍利子！四靜慮名為菩薩摩訶薩菩提",
    "T05n0220_075:0426b20": "道，四無量、四無色定名為菩薩摩訶薩菩提",
    "T05n0220_075:0426b21": "道。[0426b21] 「舍利子！八解脫名為菩薩摩訶薩菩提",
    "T05n0220_075:0426b22": "道，八勝處、九次第定、十遍處名為菩薩摩訶",
    "T05n0220_075:0426b23": "薩菩提道。[0426b23] 「舍利子！四念住名為菩薩摩訶薩",
    "T05n0220_075:0426b24": "菩提道，四正斷、四神足、五根、五力、七等覺支、",
    "T05n0220_075:0426b25": "八聖道支名為菩薩摩訶薩菩提道。[0426b25] 「舍利子！",
    "T05n0220_075:0426b26": "空解脫門名為菩薩摩訶薩菩提道，無相、無",
    "T05n0220_075:0426b27": "願解脫門名為菩薩摩訶薩菩提道。[0426b27] 「舍利子！",
    "T05n0220_075:0426b28": "五眼名為菩薩摩訶薩菩提道，六神通名為",
    "T05n0220_075:0426b29": "菩薩摩訶薩菩提道。[0426b29] 「舍利子！佛十力名為",
    "T05n0220_075:0426c01": "菩薩摩訶薩菩提道，四無所畏、四無礙解、大",
    "T05n0220_075:0426c02": "慈、大悲、大喜、大捨、十八佛不共法名為菩薩摩",
    "T05n0220_075:0426c03": "訶薩菩提道。[0426c03] 「舍利子！無忘失法名為菩薩",
    "T05n0220_075:0426c04": "摩訶薩菩提道，恒住捨性名為菩薩摩訶薩",
    "T05n0220_075:0426c05": "菩提道。[0426c05] 「舍利子！一切陀羅尼門名為菩薩",
    "T05n0220_075:0426c06": "摩訶薩菩提道，一切三摩地門名為菩薩摩",
    "T05n0220_075:0426c07": "訶薩菩提道。[0426c07] 「舍利子！一切智名為菩薩摩",
    "T05n0220_075:0426c08": "訶薩菩提道，道相智、一切相智名為菩薩摩",
    "T05n0220_075:0426c09": "訶薩菩提道。[0426c09] 「舍利子！如是等無量無邊大",
    "T05n0220_075:0426c10": "功德聚名為菩薩摩訶薩菩提道。」",
    "T05n0220_075:0426c11": "[0426c11] 時，舍利子讚善現言：「善哉！善哉！誠如所說。如",
    "T05n0220_075:0426c12": "是功德為由何等波羅蜜多勢力所致？」[0426c12] 善現",
    "T05n0220_075:0426c13": "言：「舍利子！如是功德皆由般若波羅蜜多勢",
    "T05n0220_075:0426c14": "力所致。何以故？舍利子！如是般若波羅蜜多",
    "T05n0220_075:0426c15": "能與一切善法為母，一切聲聞、獨覺、菩薩、如",
    "T05n0220_075:0426c16": "來善法從此生故。舍利子！如是般若波羅",
    "T05n0220_075:0426c17": "蜜多普能攝受一切善法，一切聲聞、獨覺、菩",
    "T05n0220_075:0426c18": "薩、如來善法依此住故。舍利子！過去諸佛修",
    "T05n0220_075:0426c19": "行般若波羅蜜多極圓滿故，已證無上正等",
    "T05n0220_075:0426c20": "菩提轉妙法輪度無量眾；未來諸佛修行般",
    "T05n0220_075:0426c21": "若波羅蜜多極圓滿故，當證無上正等菩提",
    "T05n0220_075:0426c22": "轉妙法輪度無量眾；現在十方世界諸佛修",
    "T05n0220_075:0426c23": "行般若波羅蜜多極圓滿故，現證無上正等",
    "T05n0220_075:0426c24": "菩提轉妙法輪度無量眾。"
}