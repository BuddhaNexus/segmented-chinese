{
    "X41n0728_003:0208b21": "四分律刪補隨機羯磨疏濟緣記三之一",
    "X41n0728_003:0208b22": "大宋餘杭郡沙門釋　元照　述",
    "X41n0728_003:0208b24": "四分律刪補隨機羯磨疏卷第三(釋諸戒受法盡篇之餘)",
    "X41n0728_003:0208c01": "大唐沙門釋　道宣　於終南山豐德寺撰",
    "X41n0728_003:0208c02": "二就大戒文為二段初標舉眾名後就緣正解。",
    "X41n0728_003:0208c03": "初中標舉列緣又分為二。",
    "X41n0728_003:0208c04": "言比丘者中梵天音此方無譯可以陳相如水火等",
    "X41n0728_003:0208c05": "彼此同體以名目之得其實也比丘不爾元出中方",
    "X41n0728_003:0208c06": "此土本無不知何目且用義例得詮便止因此四句",
    "X41n0728_003:0208c07": "以義翻名以名翻義餘二俱句可以例知。",
    "X41n0728_003:0208c08": "二授具戒法標舉正釋中初文初示無譯如下即",
    "X41n0728_003:0208c09": "舉有譯反顯無譯故云比丘不爾等水火未詳梵",
    "X41n0728_003:0208c10": "語詮顯也因列四句以義翻名即下翻比丘是也",
    "X41n0728_003:0208c11": "又如以覺翻佛以業翻羯磨等此類甚多臨文自",
    "X41n0728_003:0208c12": "舉以名翻義如火器翻憍陳如鶖鷺翻舍利並以",
    "X41n0728_003:0208c13": "此土物名翻彼得名之義餘二俱者以名翻名如",
    "X41n0728_003:0208c14": "水火等彼此名同又如白楊翻尼俱律線翻修多",
    "X41n0728_003:0208c15": "羅律翻毗尼戒翻尸羅之類以義翻義如彼岸到",
    "X41n0728_003:0208c16": "翻波羅蜜無上正等正覺翻阿耨多羅等是也。",
    "X41n0728_003:0208c17": "中梵本音號曰煏芻此傳訛失轉比丘也初翻怖魔",
    "X41n0728_003:0208c18": "次云乞士後云破煩惱或從功能者令魔怖也明本",
    "X41n0728_003:0209a01": "志者為怖於魔也魔名如上世魔有四欲魔即下界",
    "X41n0728_003:0209a02": "頂住者以欲纏生令不出也言陰魔者即身所聚念",
    "X41n0728_003:0209a03": "念壞也言煩惱魔者即心三毒起必滅善也言死魔",
    "X41n0728_003:0209a04": "者劫略善財終趣死也此人為怖此四故出家也取",
    "X41n0728_003:0209a05": "其志致用以翻名。",
    "X41n0728_003:0209a06": "次科初總示三名煏皮逼反或云苾芻上云不知",
    "X41n0728_003:0209a07": "何目而世中妄傳是草名者謬也比丘因名阿羅",
    "X41n0728_003:0209a08": "漢果號因中三名對果三號怖魔對殺賊乞士對",
    "X41n0728_003:0209a09": "應供破煩惱對無生或下別釋初名功能是德本",
    "X41n0728_003:0209a10": "志即出家心魔名如上前三歸中已具釋故欲魔",
    "X41n0728_003:0209a11": "即天魔住欲界天頂有求出離則懷愁惱變現異",
    "X41n0728_003:0209a12": "相擾令著欲故云以欲等陰魔即五陰遷謝不得",
    "X41n0728_003:0209a13": "安住故死為魔者謂死苦所逼奪其善念故此下",
    "X41n0728_003:0209a14": "結示名義雖通兩釋本志義長故獨結之。",
    "X41n0728_003:0209a15": "如諸經律一切出家不問邪正修道之士俱稱比丘",
    "X41n0728_003:0209a16": "即通名也此土沙門本言道士是正釋名李張之倫",
    "X41n0728_003:0209a17": "名為治頭及鬼卒也後漸弘廣改名濫上致釋耻從",
    "X41n0728_003:0209a18": "改為道人古晉漢經翻為道士亦有德也今全不譯",
    "X41n0728_003:0209a19": "但云比丘以存本音自與李異不妨還同五天異道",
    "X41n0728_003:0209a20": "且據一相知所歸也。",
    "X41n0728_003:0209a21": "三中初明西土名通以邪正雖別皆出家故此下",
    "X41n0728_003:0209a22": "次明此方名濫晉習鑿齒與謝安書云比見釋道",
    "X41n0728_003:0209a23": "安故是遠勝非常之道士故知本是釋氏之名李",
    "X41n0728_003:0209a24": "即老君姓名耳字伯陽諡曰聃張即漢世三張皆",
    "X41n0728_003:0209b01": "黃巾之首(張陵張魯張角號為三張)按弘明集國家令為首領",
    "X41n0728_003:0209b02": "部轄卿民名為治頭(舊云梳髮導氣者非)驅策鬼神故名鬼",
    "X41n0728_003:0209b03": "卒醮獻星宿亦名祭酒後改為道士故釋氏不稱",
    "X41n0728_003:0209b04": "古下三示古今翻譯不同初敘古翻亦有德者出",
    "X41n0728_003:0209b05": "彼翻意今下明今不譯雖簡此土猶濫彼方不能",
    "X41n0728_003:0209b06": "兩全故云且據一相也。",
    "X41n0728_003:0209b07": "餘有翻者寄之戒本恐此總論增諸見也。",
    "X41n0728_003:0209b08": "指廣中前文但釋怖魔而乞士等名具在戒疏故",
    "X41n0728_003:0209b09": "對指之恐增諸見者或謂彼此不合兩繁或責此",
    "X41n0728_003:0209b10": "宗不當廣說或誡學者隨言生著示不多之意也。",
    "X41n0728_003:0209b11": "二就緣列五位不同略以義分五門料簡一列數顯",
    "X41n0728_003:0209b12": "相二通局不同三秉法差別四教被凡聖五藉緣多",
    "X41n0728_003:0209b13": "少。",
    "X41n0728_003:0209b14": "次釋列緣標章中五位即註所引善來等也下列",
    "X41n0728_003:0209b15": "五門不出機教機既有差教亦非一故須立義簡",
    "X41n0728_003:0209b16": "辨差別。",
    "X41n0728_003:0209b17": "初中列數如文可知通尼五受則有十也。",
    "X41n0728_003:0209b18": "初門總示中通尼五者即八敬二十眾遣信小年",
    "X41n0728_003:0209b19": "邊方十眾也據尼有七善來破結此二同僧故不",
    "X41n0728_003:0209b20": "在數。",
    "X41n0728_003:0209b21": "初善來顯出其相者此人宿樹勝因早蒙開悟斷惑",
    "X41n0728_003:0209b22": "一輪道成初果佛親命召因教感戒故母論云善來",
    "X41n0728_003:0209b23": "比丘威儀庠序手執應器如二十年學法者善見又",
    "X41n0728_003:0209b24": "云唱善來已八事眾具竝皆隨身。",
    "X41n0728_003:0209c01": "初僧五受正明中初科為二初正明樹字上呼種",
    "X41n0728_003:0209c02": "也見思兩惑如車之二輪初果破見故曰一輪因",
    "X41n0728_003:0209c03": "教感戒教即善來故下引證初明具足威儀如二",
    "X41n0728_003:0209c04": "十年者毗奈耶云如百歲苾芻年數雖差皆取相",
    "X41n0728_003:0209c05": "同宿德也次明獲得眾具六物外加針線刀子共",
    "X41n0728_003:0209c06": "為八事。",
    "X41n0728_003:0209c07": "第二破結者此人修慧惑盡道證無學會正理窮自",
    "X41n0728_003:0209c08": "然感戒從所破為名故曰破結也律云若能修道成",
    "X41n0728_003:0209c09": "羅漢即名出家受具足也。",
    "X41n0728_003:0209c10": "二中修慧惑盡即是思惑能破是智所破是結故",
    "X41n0728_003:0209c11": "云從所破為名下引律證戒隨果發即名具足不",
    "X41n0728_003:0209c12": "須更受問一切無學皆破結得戒耶答此有多別",
    "X41n0728_003:0209c13": "若因中已受則隨定道展轉增勝更不重發若先",
    "X41n0728_003:0209c14": "不曾受期心至果則果戒俱獲即是破結受也若",
    "X41n0728_003:0209c15": "本無期得果無戒故有白衣羅漢問因戒得定因",
    "X41n0728_003:0209c16": "定發慧豈得入聖後方感戒答必有五八為入道",
    "X41n0728_003:0209c17": "基未稟具足至果方感問證聖無惡何須戒耶答",
    "X41n0728_003:0209c18": "功德未滿威儀不具若不稟受入眾無由終是白",
    "X41n0728_003:0210a01": "衣未堪道用。",
    "X41n0728_003:0210a02": "第三三語者此人積行非遠未登聖位於彼羅漢先",
    "X41n0728_003:0210a03": "有別緣託仗出家得由三語故曰也母論云諸羅漢",
    "X41n0728_003:0210a04": "等教欲受者偏袒橫服剃髮染衣憑歸三寶依仗心",
    "X41n0728_003:0210a05": "成於此教下即發具足。",
    "X41n0728_003:0210a06": "三中初正示望前位劣故云積行非遠等對後緣",
    "X41n0728_003:0210a07": "勝故云於彼羅漢等母下引證偏袒等即具儀歸",
    "X41n0728_003:0210a08": "三寶等即作法依仗心是能發因具足即所發體。",
    "X41n0728_003:0210a09": "第四邊方持律五人者以邊隅荒險僧少遊行致令",
    "X41n0728_003:0210a10": "三年方獲受具因事曲開就數彰目也十誦伽論邊",
    "X41n0728_003:0210a11": "僧若多用本開法得戒得罪此方赤縣曹魏已前並",
    "X41n0728_003:0210a12": "不受具至嘉平年法時沙門依法正部行羯磨法十",
    "X41n0728_003:0210a13": "人受戒如僧傳中之所廣也。",
    "X41n0728_003:0210a14": "四中邊方即齊白木條已外初引緣示相律因億",
    "X41n0728_003:0210a15": "耳沙彌欲受具戒三年待僧方滿十人請佛開之",
    "X41n0728_003:0210a16": "十下次辨僧多成否少故權開多則還制籍開故",
    "X41n0728_003:0210a17": "得戒違制故得罪此下三究此方元始赤縣即震",
    "X41n0728_003:0210a18": "旦之別名河圖云崐崙東南方五千里號曰神州",
    "X41n0728_003:0210a19": "亦稱赤縣曹魏前者後漢明帝時法流此方僧唯",
    "X41n0728_003:0210a20": "剃染不稟歸戒至曹魏嘉平年即齊帝時有天竺",
    "X41n0728_003:0210a21": "僧曇摩迦羅(或云柯羅)此翻法時始行受戒事鈔云中",
    "X41n0728_003:0210a22": "夏戒律之始即今宗之次祖焉。",
    "X41n0728_003:0210a23": "第五中國十眾者僧多信少機欲漸虧增至十人方",
    "X41n0728_003:0210a24": "為勝境因眾標目故曰也。",
    "X41n0728_003:0210b01": "五中言中國者局五天已內僧多信少敬奉薄也",
    "X41n0728_003:0210b02": "機欲漸虧受心輕也。",
    "X41n0728_003:0210b03": "有人不立破結是戒破名是通初果亦是不同餘受",
    "X41n0728_003:0210b04": "文列人法破結不爾但列空名若以為受乞求割截",
    "X41n0728_003:0210b05": "亦應是戒。",
    "X41n0728_003:0210b06": "斥異引解初科立理中初果亦是謂名濫也不同",
    "X41n0728_003:0210b07": "餘受列人法者即如註中善來三語等是法一一",
    "X41n0728_003:0210b08": "皆言比丘是人破結但標所破之惑而非受法故",
    "X41n0728_003:0210b09": "是空名律戒本中列八種比丘一名字二相似三",
    "X41n0728_003:0210b10": "自稱四乞求五著割截衣六破結使七善來八白",
    "X41n0728_003:0210b11": "四彼謂唯下二種從受彰名餘皆非受故用難破。",
    "X41n0728_003:0210b12": "若爾何故律文道成羅漢即名具足答此道成者在",
    "X41n0728_003:0210b13": "羯磨前年若未滿羅漢替得。",
    "X41n0728_003:0210b14": "次科律中有人年不滿受具成阿羅漢而得戒者",
    "X41n0728_003:0210b15": "彼謂先已證聖後白四受開年未滿非破結得戒。",
    "X41n0728_003:0210b16": "今解不然若小年者自開胎閏如戒本中全無羅漢",
    "X41n0728_003:0210b17": "用開未滿故知後成不是開小用羯磨受也故五分",
    "X41n0728_003:0210b18": "中有人不滿受具足戒佛因制曰得須陀洹者乃是",
    "X41n0728_003:0210b19": "第一受具不名白四乃至小年受中亦無開得果者",
    "X41n0728_003:0210b20": "與此懸同故立破結是受戒也。",
    "X41n0728_003:0210b21": "今破中初標戒本通前律意律開小年止有胎閏",
    "X41n0728_003:0210b22": "布薩三位而已義立頻大通為四位故知後成者",
    "X41n0728_003:0210b23": "謂年未滿羯磨受者作法已後證聖感戒非白四",
    "X41n0728_003:0210b24": "得也故下次引證彼律初果破見得戒不同本宗",
    "X41n0728_003:0210c01": "且取證前非羯磨得耳由見真理故名第一受具",
    "X41n0728_003:0210c02": "小年三位亦同本律故下三結斷。",
    "X41n0728_003:0210c03": "就尼眾中列數有五。",
    "X41n0728_003:0210c04": "初明八敬者女人機發深厭生死求佛出家以無弘",
    "X41n0728_003:0210c05": "道遠化益故抑而不許後還舍衛便自剃髮披衣倚",
    "X41n0728_003:0210c06": "僧坊立祈聽受戒時為三請便授敬法必具依行即",
    "X41n0728_003:0210c07": "感具戒故因名也。",
    "X41n0728_003:0210c08": "尼受明五受中初科初敘機發即大愛道同五百",
    "X41n0728_003:0210c09": "女也以下次明佛不許度女性鄙弱人少敬信故",
    "X41n0728_003:0210c10": "無弘化之益反更毀辱正法減半後下三明尼自",
    "X41n0728_003:0210c11": "剃染由佛不許却還城中輙自變形復至祇桓倚",
    "X41n0728_003:0210c12": "門而住祈求也時下四明阿難代請佛令傳教能",
    "X41n0728_003:0210c13": "行八敬即與出家愛道等聞即發具戒。",
    "X41n0728_003:0210c14": "第二二十眾受者為明女報惑深智淺喜生慢怠必",
    "X41n0728_003:0210c15": "欲受具僧尼各十方發勝心因二眾為名也。",
    "X41n0728_003:0210c16": "二中惑深故多滯智淺故少信喜慢故不敬僧尼",
    "X41n0728_003:0210c17": "各十心隨境勝也。",
    "X41n0728_003:0210c18": "第三遣信者姿貌瓌逸素染俗心出寺詣僧恐成陵",
    "X41n0728_003:0210c19": "染故開差使詣僧乞受如常作法返告便獲因使感",
    "X41n0728_003:0210c20": "戒即以為名。",
    "X41n0728_003:0210c21": "三中環公迴反美也逸謂輕逸染俗心者有諸賊",
    "X41n0728_003:0210c22": "等伺其出故差使即遣信也。",
    "X41n0728_003:0210c23": "第四小年曾歸者既已事人深閑儀禮便耐惱辱有",
    "X41n0728_003:0210c24": "持戒能故減八年得行具戒因其時緣而得名也。",
    "X41n0728_003:0211a01": "四中婦人謂嫁為歸十二得受望前二十故減八",
    "X41n0728_003:0211a02": "年因時緣者小年是時曾嫁是緣。",
    "X41n0728_003:0211a03": "第五邊方義立十眾者大僧邊邑僧少便開尼脫有",
    "X41n0728_003:0211a04": "緣依僧亦五彼此具十義應得受。",
    "X41n0728_003:0211a05": "五中初科今立中據律無文取僧為例由是開教",
    "X41n0728_003:0211a06": "接物生善故云義立。",
    "X41n0728_003:0211a07": "有人不立以尼戒中不許邊荒有恐處行故雖在彼",
    "X41n0728_003:0211a08": "不合減受若爾戒下制僧亦是不開而僧受戒即邊",
    "X41n0728_003:0211a09": "通五此亦類準如何不合。",
    "X41n0728_003:0211a10": "斥古中初引古計尼戒見單提中彼云若比丘尼",
    "X41n0728_003:0211a11": "邊界有疑恐怖處人間遊行者彼逸提若下正斥",
    "X41n0728_003:0211a12": "戒下制僧謂廣解中僧亦犯吉故用反難還立前",
    "X41n0728_003:0211a13": "義。",
    "X41n0728_003:0211a14": "若依神州自宋已前究勘僧史尼一眾受如諸律中",
    "X41n0728_003:0211a15": "八敬受戒但專愛道餘五百尼十一眾受故求那跋",
    "X41n0728_003:0211a16": "摩聖者言若無二眾但一眾受如愛道之緣者得也",
    "X41n0728_003:0211a17": "何以知然及論本法止前方便未有可成還約僧中",
    "X41n0728_003:0211a18": "羯磨方感後師子國鐵索羅等十一尼學宋語通方",
    "X41n0728_003:0211a19": "二眾受。",
    "X41n0728_003:0211a20": "次科初明一眾受僧史即梁僧傳宋元嘉中求那",
    "X41n0728_003:0211a21": "初至為尼受具準諸律者即五分等若四分中愛",
    "X41n0728_003:0211a22": "道五百同八敬受十僧一尼為十一眾一尼亦本",
    "X41n0728_003:0211a23": "西國來者求那跋摩此翻功德鎧何以等者申從",
    "X41n0728_003:0211a24": "僧所以後下次明二眾受上明宋前當元嘉七年",
    "X41n0728_003:0211b01": "次至十年有僧伽跋摩此翻眾鎧次至此土諸尼",
    "X41n0728_003:0211b02": "欲求二眾重受此時已有獅子國八尼在此尋有",
    "X41n0728_003:0211b03": "鐵索羅等三尼至京成十一人及正行受止用十",
    "X41n0728_003:0211b04": "人鐵索羅是梵語未見所翻。",
    "X41n0728_003:0211b05": "以此五受兼通善破則七受也。",
    "X41n0728_003:0211b06": "七受中善來破結該兩眾故據局唯五兼通有七。",
    "X41n0728_003:0211b07": "問如上邊方開減五人又加持律乃成制也何名為",
    "X41n0728_003:0211b08": "開有人言中國制十人者四人善解法律六人足數",
    "X41n0728_003:0211b09": "便得邊地開五要須持律今解不然持律之言豈局",
    "X41n0728_003:0211b10": "中表僧徒多處知法不難依教依緣義必成濟邊僧",
    "X41n0728_003:0211b11": "既少知法行稀恐約數成不專識教夫作業藉緣緣",
    "X41n0728_003:0211b12": "乖業敗非假持律焉得遂成故遣此疑文列行德方",
    "X41n0728_003:0211b13": "能拯拔樹此良基不虗設也。",
    "X41n0728_003:0211b14": "問答中初問減五少於中國是開持律嚴於中國",
    "X41n0728_003:0211b15": "為制開不成開故須問釋有下次答為二初引古",
    "X41n0728_003:0211b16": "義其謬可知二今解中初三句通示中謂中國表",
    "X41n0728_003:0211b17": "即邊表僧下別釋前釋中國不著後明邊土須加",
    "X41n0728_003:0211b18": "行德即持律之言良基即戒體也。",
    "X41n0728_003:0211b19": "問造業善惡能所俱齊何因遣信受戒報還方感殺",
    "X41n0728_003:0211b20": "盜不然事成便獲答此不可例受願在緣緣來思具",
    "X41n0728_003:0211b21": "為惡在境境損即罪。",
    "X41n0728_003:0211b22": "次問教人殺盜不待報還遣信事同不當有別答",
    "X41n0728_003:0211b23": "文可解具猶滿也。",
    "X41n0728_003:0211b24": "大門第二通局不同一約受二約報三約時四約方",
    "X41n0728_003:0211c01": "五約漸頓六約諸部。",
    "X41n0728_003:0211c02": "初就受中善來破結三語八敬此局法緣互不相通",
    "X41n0728_003:0211c03": "如相可知五眾十眾二十眾遣信曾歸義立十眾此",
    "X41n0728_003:0211c04": "之六受從緣則眾名不同約法竝由羯磨故此諸受",
    "X41n0728_003:0211c05": "束則為五據當體也彰局顯通則羯磨含六故總十",
    "X41n0728_003:0211c06": "矣。",
    "X41n0728_003:0211c07": "第二通局約受中初明四受法緣皆局法即作法",
    "X41n0728_003:0211c08": "緣即受緣五下次明六受緣局法通故下總示離",
    "X41n0728_003:0211c09": "合束為五者六羯磨受合為一故彰局謂列前四",
    "X41n0728_003:0211c10": "受顯通即開後羯磨則為十矣。",
    "X41n0728_003:0211c11": "二就報辨者。",
    "X41n0728_003:0211c12": "依律五受善來一受通於僧尼律列八種通明善來",
    "X41n0728_003:0211c13": "具二受也。",
    "X41n0728_003:0211c14": "約報善來中初科律列八種即上所引八種比丘",
    "X41n0728_003:0211c15": "及尼戒本八種比丘尼名數不別皆有善來破結",
    "X41n0728_003:0211c16": "故知此二該通兩眾(舊云十受中除三語八敬者非)。",
    "X41n0728_003:0211c17": "如多論中佛不度尼為止謗故若善來度外道當言",
    "X41n0728_003:0211c18": "本在王宮婇女自娛出家還度以自樂故如撰集百",
    "X41n0728_003:0212a01": "緣賢愚等經如來自唱善來度者皆得羅漢何以相",
    "X41n0728_003:0212a02": "違如明了論是聖人者佛唱善來非聖人者則不度",
    "X41n0728_003:0212a03": "也多論止謗義在凡夫必是聖人能遣邪執則非教",
    "X41n0728_003:0212a04": "限。",
    "X41n0728_003:0212a05": "次科為二初引經論相違多論止謗二經入道如",
    "X41n0728_003:0212a06": "來等語即百緣文賢愚經云蓮華色尼佛唱善來",
    "X41n0728_003:0212a07": "度也如下次引了論會通聖人即初果已去。",
    "X41n0728_003:0212a08": "二明破結通於僧尼八種列中俱有文故。",
    "X41n0728_003:0212a09": "破結中僧尼八種同上釋也。",
    "X41n0728_003:0212a10": "三語一受唯僧明之不通尼者以成道初用三語法",
    "X41n0728_003:0212a11": "尼未有心八年制斷令興羯磨十四年後方始剃髮",
    "X41n0728_003:0212a12": "求受八敬約時不及故非受緣。",
    "X41n0728_003:0212a13": "三語局僧由制斷三語過五年後方始度尼故時",
    "X41n0728_003:0212a14": "不及。",
    "X41n0728_003:0212a15": "八敬一受局尼明者師資道立方能弘利制尼依僧",
    "X41n0728_003:0212a16": "以法陶練故敬是下眾所行反通則亂倫及矣故不",
    "X41n0728_003:0212a17": "在僧也。",
    "X41n0728_003:0212a18": "八敬局尼資可敬師上無尊下於義不通陶甄也",
    "X41n0728_003:0212a19": "倫即是次。",
    "X41n0728_003:0212a20": "羯磨一受事通兩報據法單複由智淳薄備窮戒體",
    "X41n0728_003:0212a21": "終作業時即表名也。",
    "X41n0728_003:0212a22": "羯磨中據法單複僧唯一受尼加本法(舊以羯磨六中僧少",
    "X41n0728_003:0212a23": "尼多為單複者非)由智淳薄對上單複即表名者皆名羯",
    "X41n0728_003:0212a24": "磨受故。",
    "X41n0728_003:0212b01": "三就時通局者善來三語八敬三受局佛在世也所",
    "X41n0728_003:0212b02": "以可知破結得戒通佛滅後以善見文五千年前得",
    "X41n0728_003:0212b03": "三達智故知果成戒滿也羯磨法通二時可知然善",
    "X41n0728_003:0212b04": "來受如付法藏阿難後秉度仙人者此是別緣不可",
    "X41n0728_003:0212b05": "常例。",
    "X41n0728_003:0212b06": "三中言就時者即在世滅後也三局二通如文五",
    "X41n0728_003:0212b07": "千年前謂第一千年也通達三世名三達智然下",
    "X41n0728_003:0212b08": "會異付法藏傳說阿難臨滅於恒河水中度五百",
    "X41n0728_003:0212b09": "仙人皆善來得戒恐引為妨故特通之言別緣者",
    "X41n0728_003:0212b10": "一則機在阿難非通他故二則一時之用非通後",
    "X41n0728_003:0212b11": "故。",
    "X41n0728_003:0212b12": "四對處通局者。",
    "X41n0728_003:0212b13": "善來八敬局在南洲由中成道佛自秉故問何故一",
    "X41n0728_003:0212b14": "代不遊三天答南洲有四別緣謂見佛聞法出家悟",
    "X41n0728_003:0212b15": "道餘三洲無見佛緣且據一相如此判也至如舍衛",
    "X41n0728_003:0212b16": "九億有不見聞不妨餘洲有具四者從多為言非不",
    "X41n0728_003:0212b17": "如上。",
    "X41n0728_003:0212b18": "第四明三洲中初科初正示問下次釋疑問中三",
    "X41n0728_003:0212b19": "天即三天下答中初約局說以見佛等四種勝緣",
    "X41n0728_003:0212b20": "異於餘洲故云別也且下次就通論舍衛國中人",
    "X41n0728_003:0212b21": "有九億三億見佛聞法三億見佛不聞法三億不",
    "X41n0728_003:0212b22": "見佛不聞法餘洲具四謂隨機普應無方所故據",
    "X41n0728_003:0212b23": "通則四洲具缺互有從多則南洲多具少缺。",
    "X41n0728_003:0212b24": "羯磨破結通三不疑三語一受八年前興未擯賓頭",
    "X41n0728_003:0212c01": "二洲無法何得通也故鼻柰耶云我今擯汝終身不",
    "X41n0728_003:0212c02": "得涅槃便於此沒出於西洲夏坐度人大興佛事十",
    "X41n0728_003:0212c03": "誦大同加起僧坊多論云東洲亦因有佛法教乃立",
    "X41n0728_003:0212c04": "四部眾等。",
    "X41n0728_003:0212c05": "次科初明羯磨等但通三者準下除北洲故次三",
    "X41n0728_003:0212c06": "語中賓頭盧為現神足取竿上旃檀鉢為佛所擯",
    "X41n0728_003:0212c07": "往餘三洲因有佛法既在八年之後則三語局南",
    "X41n0728_003:0212c08": "明矣鼻柰耶中但云西洲又不言起僧坊故引十",
    "X41n0728_003:0212c09": "誦多論續之。",
    "X41n0728_003:0212c10": "北洲是難故所不論。",
    "X41n0728_003:0212c11": "簡北洲中八難之一法化不及五受俱無此亦且",
    "X41n0728_003:0212c12": "據一相為言耳。",
    "X41n0728_003:0212c13": "五約漸頓通局初大小通局二別就小論。",
    "X41n0728_003:0212c14": "初大通小局如善戒經欲受菩薩戒者先當淨心受",
    "X41n0728_003:0212c15": "七眾戒趣菩薩道欲知大戒唯是漸受通於小乘小",
    "X41n0728_003:0212c16": "乘五受當局自通如後述也。",
    "X41n0728_003:0212c17": "第五大小通局中初科初通標大可攝小故大通",
    "X41n0728_003:0212c18": "小無兼大故小局如下別釋初釋大通菩薩戒自",
    "X41n0728_003:0213a01": "有兩宗若梵網經是華嚴部道俗非畜皆得受之",
    "X41n0728_003:0213a02": "則通漸頓若善戒經是法華涅槃部唯比丘得受",
    "X41n0728_003:0213a03": "唯漸無頓今此且據善戒明之七眾戒即五十具",
    "X41n0728_003:0213a04": "該七眾故彼云欲受菩薩戒必先受優婆塞五戒",
    "X41n0728_003:0213a05": "沙彌十戒比丘具足戒譬如重樓四級不由初級",
    "X41n0728_003:0213a06": "至二級乃至不由三級至四級者無有是處小乘",
    "X41n0728_003:0213a07": "五受下次明小局當局謂小教必無通大之理自",
    "X41n0728_003:0213a08": "通謂當分具戒通於五十指如後述即次科也。",
    "X41n0728_003:0213a09": "問受菩薩戒必假七眾為前方便乃得大戒形盡之",
    "X41n0728_003:0213a10": "時小戒謝不有人云前戒局報與期俱滅菩薩戒盡",
    "X41n0728_003:0213a11": "於來際與願俱在有人言受大乘戒引五八十具令",
    "X41n0728_003:0213a12": "長終於未來故兩不失也若爾經生本戒在者作惡",
    "X41n0728_003:0213a13": "應犯答不知有戒無違心故。",
    "X41n0728_003:0213a14": "問答中問意謂大戒通至未來經生不滅小戒齊",
    "X41n0728_003:0213a15": "一形報命終須失然既小戒為大方便即應小戒",
    "X41n0728_003:0213a16": "亦隨不謝答有二釋初釋據誓兩不相干故小戒",
    "X41n0728_003:0213a17": "自失期即要誓次釋取體引小歸大故隨大俱長",
    "X41n0728_003:0213a18": "至於來際若爾下釋妨隔生既在理應有犯答文",
    "X41n0728_003:0213a19": "約後不知以明不犯若爾必因往迹或有知者有",
    "X41n0728_003:0213a20": "違犯否答大小持犯並據今報曾受為言縱使有",
    "X41n0728_003:0213a21": "知義應無犯如上二釋前就教限後約分通各有",
    "X41n0728_003:0213a22": "所長未可去取。",
    "X41n0728_003:0213a23": "二就小乘羯磨一受局漸非頓餘四通於漸頓。",
    "X41n0728_003:0213a24": "次就小乘總示可解。",
    "X41n0728_003:0213b01": "故律中不與沙彌戒而受具足者得戒得罪故知制",
    "X41n0728_003:0213b02": "漸也諸部中必先五次十然後大戒如多論中不與",
    "X41n0728_003:0213b03": "五十二戒直受具者一時得三種戒羯磨局漸是明",
    "X41n0728_003:0213b04": "文也。",
    "X41n0728_003:0213b05": "別釋羯磨漸中初科初依四分唯約十戒為具足",
    "X41n0728_003:0213b06": "方便諸部下次據五分多論更加五戒為十方便",
    "X41n0728_003:0213b07": "若準尼鈔不先五戒直受十戒亦得戒得罪多論",
    "X41n0728_003:0213b08": "直爾受具三戒齊得故知羯磨一受無有不具五",
    "X41n0728_003:0213b09": "十戒者近世有人欲廢五戒準斯明判豈非狂簡",
    "X41n0728_003:0213b10": "乎。",
    "X41n0728_003:0213b11": "問一時得三何須前受答多云染習佛法必須次第",
    "X41n0728_003:0213b12": "先受五戒以自調伏信樂漸增次受十戒善心轉增",
    "X41n0728_003:0213b13": "然後受具得法味故好樂堅固難可退敗不破威儀",
    "X41n0728_003:0213b14": "一時受者反上失次又破威儀如遊大海漸漸深也",
    "X41n0728_003:0213b15": "又云眾生得道藉緣不定或依十戒乃至具戒故致",
    "X41n0728_003:0213b16": "如來說斯次第。",
    "X41n0728_003:0213b17": "次科初問躡上併受以難次第答有二意初染習",
    "X41n0728_003:0213b18": "意又云下得道不定意初中前敘次受之益得法",
    "X41n0728_003:0213b19": "味等謂志不變也不破威儀謂行無犯也一下次",
    "X41n0728_003:0213b20": "明併受之損翻上二益以成兩過後舉海喻對合",
    "X41n0728_003:0213b21": "可知次意中謂諸眾生宜樂各異隨於何戒而得",
    "X41n0728_003:0213b22": "入道故須次第也。",
    "X41n0728_003:0213b23": "問先受五戒十戒後受具戒捨五戒不答不捨也但",
    "X41n0728_003:0213b24": "失優婆塞沙彌次第得大比丘次第二戒常在隨時",
    "X41n0728_003:0213c01": "受名如樹葉譬春夏則青秋黃冬白。",
    "X41n0728_003:0213c02": "次問捨五戒下略十戒字捨猶失也答云不捨謂",
    "X41n0728_003:0213c03": "法體也但失次第謂名位也下舉葉譬雖變而存",
    "X41n0728_003:0213c04": "可合上義。",
    "X41n0728_003:0213c05": "又問一時受者有三戒不答俱具無作無別五十也。",
    "X41n0728_003:0213c06": "三問恐疑併得分三體故答中俱具無作體通三",
    "X41n0728_003:0213c07": "也無別五十混為一也。",
    "X41n0728_003:0213c08": "若爾便是一戒何故上云頓得三種答比丘受形俱",
    "X41n0728_003:0213c09": "無作與沙彌俗人同者故言三也實一無作體通三",
    "X41n0728_003:0213c10": "人故多云下品受五戒中品受十戒前五仍下上品",
    "X41n0728_003:0213c11": "受具戒本俗仍下沙彌是中餘者方上故知無三。",
    "X41n0728_003:0213c12": "轉難答中初正答與沙彌俗人同者且如五戒三",
    "X41n0728_003:0213c13": "種俱禁沙彌後五十具齊約豈非通三所以不受",
    "X41n0728_003:0213c14": "五戒直受十戒體通二種不受五十直受具足體",
    "X41n0728_003:0213c15": "通三人故下引證彼宗三品永定體無重增故下",
    "X41n0728_003:0213c16": "品受五中品受十但十中後五是中品耳故云前",
    "X41n0728_003:0213c17": "五仍下又上品受具唯二百四十是上品耳故云",
    "X41n0728_003:0213c18": "餘者方上此據次受三品三戒合為一體若體有",
    "X41n0728_003:0213c19": "三則應別發可證頓受無三明矣若成實宗下五",
    "X41n0728_003:0213c20": "中十則引五為中及乎上品受具則引五十齊上。",
    "X41n0728_003:0213c21": "問頓受三戒捨時如何答有頓漸也若據漸捨直捨",
    "X41n0728_003:0213c22": "具戒作沙彌者則失具戒沙彌戒在乃至五戒三歸",
    "X41n0728_003:0213c23": "例爾亦望一時受戒與沙彌俗人防惡義同隨心捨",
    "X41n0728_003:0213c24": "者便捨留者便有。",
    "X41n0728_003:0214a01": "四問中次第漸受捨有漸頓一時頓受應無漸捨",
    "X41n0728_003:0214a02": "答中初句通答若下別釋頓義易知故但明漸乃",
    "X41n0728_003:0214a03": "至等者謂捨具十作優婆塞或捨三種但存三歸",
    "X41n0728_003:0214a04": "亦下出其所以前文已示三一之義故云亦望也。",
    "X41n0728_003:0214a05": "上明羯磨受則制漸捨通漸頓。",
    "X41n0728_003:0214a06": "結示中受局捨通如前可解言頓捨者謂直作白",
    "X41n0728_003:0214a07": "衣更無所留也。",
    "X41n0728_003:0214a08": "善來三語破結此三文雖不明約義俱有先受五戒",
    "X41n0728_003:0214a09": "來從三受則通漸也直本白衣徑投受法此局頓也",
    "X41n0728_003:0214a10": "八敬一受文列五戒則是通漸餘五百女未必曾受",
    "X41n0728_003:0214a11": "聞敬得戒應是頓也。",
    "X41n0728_003:0214a12": "餘四中前合明三受善來三語未及十戒但有五",
    "X41n0728_003:0214a13": "戒破結一受容兼二戒八敬中文列五戒即律明",
    "X41n0728_003:0214a14": "愛道先受五戒為優波夷故餘女無文故云未必。",
    "X41n0728_003:0214a15": "六諸部通塞從本四分略說五種羯磨受中離分出",
    "X41n0728_003:0214a16": "六通別則十橫通諸部有無所以。",
    "X41n0728_003:0214a17": "第六初科通則為五別則成十橫猶旁也本異相",
    "X41n0728_003:0214a18": "望以顯有無。",
    "X41n0728_003:0214a19": "十誦佛言有十種戒一自然無師戒者謂佛不假師",
    "X41n0728_003:0214a20": "教會理盡故因感戒也如多論云據自然者不假他",
    "X41n0728_003:0214a21": "教也非不自假樹下跏坐即身教也自言不解此座",
    "X41n0728_003:0214a22": "而得漏盡此口教也及後漏盡戒亦齊得二自誓者",
    "X41n0728_003:0214a23": "如付法藏中自誓之時身口律儀森然具也三得道",
    "X41n0728_003:0214a24": "者如五拘鄰四論義者如增一中佛令須陀耶解有",
    "X41n0728_003:0214b01": "常色等義說法無滯又無怯弱善見云七歲與問答",
    "X41n0728_003:0214b02": "受餘善來三歸五眾遣信八重羯磨六受通四分也。",
    "X41n0728_003:0214b03": "十誦自然中初引律示謂佛成道斷惑證真自然",
    "X41n0728_003:0214b04": "感戒如下引論決上自然必由緣發不假他教謂",
    "X41n0728_003:0214b05": "無師也非不自假謂由教生無教也準此如來果",
    "X41n0728_003:0214b06": "中得戒僧祇亦然若依五分因中得戒隨機異見",
    "X41n0728_003:0214b07": "廣如義鈔二中自誓即大迦葉森然即眾多來集",
    "X41n0728_003:0214b08": "之貌三中五拘鄰即鹿園初度五人也拘鄰即五",
    "X41n0728_003:0214b09": "中之首此翻本際即憍陳如二曰阿濕卑(亦云頞陛)三",
    "X41n0728_003:0214b10": "曰摩訶摩南(亦云摩訶拘利)四曰婆提(亦曰跋提)五曰婆敷(亦名",
    "X41n0728_003:0214b11": "十力迦葉)若依善見善來得戒與此不同四中彼經云",
    "X41n0728_003:0214b12": "佛在摩竭提國波沙山中清且從靜室起在外經",
    "X41n0728_003:0214b13": "行時須陀沙彌在佛後行佛曰我今問卿義有常",
    "X41n0728_003:0214b14": "色及無常色為一義為有若干對曰此義非一所",
    "X41n0728_003:0214b15": "以然者有常色是內無常色是外佛言汝快說此",
    "X41n0728_003:0214b16": "義今即聽汝為大比丘故云說法無滯等廣如第",
    "X41n0728_003:0214b17": "二十二卷善見佛問云汝年幾答我年七歲餘同",
    "X41n0728_003:0214b18": "增一。",
    "X41n0728_003:0214b19": "僧祗有八一局七通一者自具足亦云自覺謂如來",
    "X41n0728_003:0214b20": "也餘善來五十八二十遣信曾歸七受同四分也。",
    "X41n0728_003:0214b21": "僧祗自具足即上自然也五即邊方十即中國八",
    "X41n0728_003:0214b22": "即八敬餘可知。",
    "X41n0728_003:0214b23": "五分十二種受互有通局一自然二一語言歸佛也",
    "X41n0728_003:0214b24": "三二語言歸佛法也四十一眾即五百尼在十僧中",
    "X41n0728_003:0214c01": "愛道為和上三人一受是五破惡見實即羅漢上法",
    "X41n0728_003:0214c02": "也六第一受具謂初果童子也餘善來三語八敬羯",
    "X41n0728_003:0214c03": "磨二十僧遣信六受同四分也。",
    "X41n0728_003:0214c04": "五分正明中互有通局互謂各半也準下問答五",
    "X41n0728_003:0214c05": "局七通十一眾與四分不同破惡見實惡即是惑",
    "X41n0728_003:0214c06": "實即是理第一亦目真理是第一義故。",
    "X41n0728_003:0214c07": "問三語受戒具文方成如何有缺開得受者答法化",
    "X41n0728_003:0214c08": "初開群生機至三名雖異體實同歸如涅槃中盛明",
    "X41n0728_003:0214c09": "其本約緣故開就本亦得故二受不同也。",
    "X41n0728_003:0214c10": "初問前引多論三歸有缺法不成故答中名異體",
    "X41n0728_003:0214c11": "同謂理體一體隨稱皆具在機雖異於理常同涅",
    "X41n0728_003:0214c12": "槃中或說一為三或說三為一彼明眾生本性一",
    "X41n0728_003:0214c13": "體三寶小乘方便教中離說為三故云約緣開也",
    "X41n0728_003:0214c14": "大乘實教還說為一故云就本亦得本即體也。",
    "X41n0728_003:0214c15": "問破惡見實即同四分破結之人如何局也答如問",
    "X41n0728_003:0214c16": "實也誤如局分宜知在通不得誦語。",
    "X41n0728_003:0214c17": "次問答中示有誤者謂恐學者循文不自詳審故",
    "X41n0728_003:0214c18": "特誡之上云即羅漢上法乃是會同四分豈是誤",
    "X41n0728_003:0215a01": "耶。",
    "X41n0728_003:0215a02": "上約餘律對明通局次引諸論。",
    "X41n0728_003:0215a03": "如多論文正解十誦故彼文云七種受戒自誓見諦",
    "X41n0728_003:0215a04": "三歸局在彼文善來三語八法羯磨四受通也。",
    "X41n0728_003:0215a05": "次引論中多論初科三歸三語名位各別四分不",
    "X41n0728_003:0215a06": "爾名通位一問論解十誦何以與上名數不同請",
    "X41n0728_003:0215a07": "為通之。",
    "X41n0728_003:0215a08": "問四分律文但云三語此文更列三歸者答以義約",
    "X41n0728_003:0215a09": "之歸猶結也作法既久宗奉漸漓如結成受故多論",
    "X41n0728_003:0215a10": "云宿業力故應三語得戒者三語則止三歸亦然自",
    "X41n0728_003:0215a11": "然使爾牛呞比丘兄弟七萬比丘盡以三語受戒四",
    "X41n0728_003:0215a12": "分文中但云歸依三寶隨佛出家本無歸結。",
    "X41n0728_003:0215a13": "問答中初示名義作法久者謂三語也漓即是薄",
    "X41n0728_003:0215a14": "故下引文證多論宿業謂往緣也三歸亦然亦宿",
    "X41n0728_003:0215a15": "業也梵云憍梵波提此翻牛呞亦云牛跡過去為",
    "X41n0728_003:0215a16": "牛故口有牛呞足有牛跡呞音詩說文云吐而噍",
    "X41n0728_003:0215a17": "也(噍才笑反嚼也)彼云兄弟七萬詣諸比丘所諸比丘各",
    "X41n0728_003:0215a18": "盡以三語受戒四分三語亦有加結今云本無未",
    "X41n0728_003:0215a19": "詳何意有云四分雖有結歸而得戒在於三語不",
    "X41n0728_003:0215a20": "同彼宗結歸方獲。",
    "X41n0728_003:0215a21": "摩得伽中十種無師自誓見諦問答三歸五受局也",
    "X41n0728_003:0215a22": "五眾十眾二部僧八重遣信五通也。",
    "X41n0728_003:0215a23": "伽論問答即論義三歸同上多論故在局也下善",
    "X41n0728_003:0215a24": "見亦同前十誦三歸即是三語故在通也。",
    "X41n0728_003:0215b01": "善見有八一教授者謂自誓也三歸問答此三局也",
    "X41n0728_003:0215b02": "善來重法即八敬也遣信八語即二十眾僧尼俱白",
    "X41n0728_003:0215b03": "四也五是羯磨竝通也。",
    "X41n0728_003:0215b04": "善見自誓云教授者謂從佛聞法故論云佛告迦",
    "X41n0728_003:0215b05": "葉汝應如是學言我於上中下座發慚愧心應聽",
    "X41n0728_003:0215b06": "一切善法置於我心等迦葉以教授故即得具足",
    "X41n0728_003:0215b07": "是佛神力得也八敬云重法重即尊敬或云八尊",
    "X41n0728_003:0215b08": "義亦同也八語謂尼中本法僧中正受兩番白四",
    "X41n0728_003:0215b09": "故云八語。",
    "X41n0728_003:0215b10": "母論有七善來建立受具即破結也三語羯磨隨師",
    "X41n0728_003:0215b11": "教者即八敬也遣信為六通也勑聽一受即解義者",
    "X41n0728_003:0215b12": "是局也。",
    "X41n0728_003:0215b13": "母論破結名建立者彼文正名上受具即同四分",
    "X41n0728_003:0215b14": "上法而論云從今已去聽汝等立善根上受具準",
    "X41n0728_003:0215b15": "約文意名為建立八敬名隨師教謂從阿難邊受",
    "X41n0728_003:0215b16": "佛教故解義名勑聽者彼論佛告蘇陀沙彌從今",
    "X41n0728_003:0215b17": "已往若有疑惑恣汝來問亦即與戒故得名也聽",
    "X41n0728_003:0215b18": "字平呼。",
    "X41n0728_003:0215b19": "雜心列十一自起二受師教者即自誓也三超昇者",
    "X41n0728_003:0215b20": "即五比丘四問樂者謂須陀耶五三歸此上局也善",
    "X41n0728_003:0215b21": "來五人受重法八敬也遣信十眾此五通也。",
    "X41n0728_003:0215b22": "雜心自起即佛自然超昇即初果人破惑出離也",
    "X41n0728_003:0215b23": "問樂謂因問義生願樂故。",
    "X41n0728_003:0215b24": "俱舍有十一自然二入正定聚三信受大師語四問",
    "X41n0728_003:0215c01": "答五三歸此局也六善來七信受八尊法八遣信九",
    "X41n0728_003:0215c02": "持律為五十中國十眾各下列人可知。",
    "X41n0728_003:0215c03": "俱舍第十四列數之下一一出人名故云各下列",
    "X41n0728_003:0215c04": "人也初即佛與獨覺二即五拘鄰彼正名得入正",
    "X41n0728_003:0215c05": "性離生在言頗隱故此易之得世間定名邪定聚",
    "X41n0728_003:0215c06": "初果入聖名正定聚三即大迦葉四即蘇陀夷(七歲",
    "X41n0728_003:0215c07": "沙彌)五即六十賢部共集受具(賢部未詳)六即那舍等(謂須",
    "X41n0728_003:0215c08": "提那耶舍)七即大生主(即大愛道)八即法授尼(伽論云達摩提那即梵言",
    "X41n0728_003:0215c09": "也見論云半迦尸尼謂直半迦尸國故)九十但分中邊不出人號。",
    "X41n0728_003:0215c10": "明了論云依他圓德有七種比丘有四尼有三也獨",
    "X41n0728_003:0215c11": "覺有量佛無量波羅蜜合說有九。",
    "X41n0728_003:0215c12": "了論總示中七種從師受故云依他獨覺與佛二",
    "X41n0728_003:0215c13": "種自然感發則非依他獨覺小乘境局大千故猶",
    "X41n0728_003:0215c14": "有量佛無量義如後自釋究竟果滿故稱波羅蜜。",
    "X41n0728_003:0215c15": "一善來者先白衣聖人佛呼善來比丘修行清淨梵",
    "X41n0728_003:0215c16": "行正說正法作是說已髮落衣變便得戒也善比丘",
    "X41n0728_003:0215c17": "者許其出家許與大戒來者從白衣位來入出家位",
    "X41n0728_003:0215c18": "從無戒位入具戒位清淨梵行者斷一切惡修一切",
    "X41n0728_003:0216a01": "善也四分云快修梵行盡苦源即此是也正說正法",
    "X41n0728_003:0216a02": "者是梵行所依處也。",
    "X41n0728_003:0216a03": "僧善來中初引論善下牒釋斷惡是清淨修善即",
    "X41n0728_003:0216a04": "梵行引四分證快修梵行證修善盡苦源證斷惡",
    "X41n0728_003:0216a05": "正說正法言所說當依正教行須憑教故是所依。",
    "X41n0728_003:0216a06": "二三歸得戒者善根稍薄戒法難生未說歸前先誦",
    "X41n0728_003:0216a07": "佛語善來之法後方說歸竟感戒。",
    "X41n0728_003:0216a08": "三歸中稍少也準此作法先唱善來後說三歸獨",
    "X41n0728_003:0216a09": "異諸部。",
    "X41n0728_003:0216a10": "三略羯磨者善根又薄須立和上先問遮法後方和",
    "X41n0728_003:0216a11": "乞與今不異四人秉白即發具戒。",
    "X41n0728_003:0216a12": "三中受前方便並同廣法唯四人單白此二為異。",
    "X41n0728_003:0216a13": "四廣羯磨者善根轉薄戒法難生加至白四方乃得",
    "X41n0728_003:0216a14": "戒。",
    "X41n0728_003:0216a15": "四中法須白四僧須十人。",
    "X41n0728_003:0216a16": "尼中三受無歸及略是聖人者佛喚善來非聖人者",
    "X41n0728_003:0216a17": "三歸單白所不感也言遣使者是愛道言廣羯磨今",
    "X41n0728_003:0216a18": "二十眾也。",
    "X41n0728_003:0216a19": "尼中無三歸及略羯磨善來廣法此二通僧遣使",
    "X41n0728_003:0216a20": "一種唯局尼眾。",
    "X41n0728_003:0216a21": "此七種戒悉依他得言圓德者即戒體也所受徧周",
    "X41n0728_003:0216a22": "法界無境不備隨行奉修德充一切故稱圓德。",
    "X41n0728_003:0216a23": "通釋中初釋依他言下釋圓德即戒體一句是總",
    "X41n0728_003:0216a24": "示也所受等釋上圓義隨行等釋上德義故下一",
    "X41n0728_003:0216b01": "句通結。",
    "X41n0728_003:0216b02": "獨覺有量佛無量者三僧祇劫廣修萬行於最後生",
    "X41n0728_003:0216b03": "有菩薩戒悉性得也苦法忍時得出家具戒盡無生",
    "X41n0728_003:0216b04": "智起一切佛法一時圓滿三種功德無有邊量也。",
    "X41n0728_003:0216b05": "次二受中文牒二種不釋有量反佛無量自可知",
    "X41n0728_003:0216b06": "故若據餘部通歸自然今取位別心境廣狹故分",
    "X41n0728_003:0216b07": "二焉阿僧祇劫翻無數時而言三者且約釋迦修",
    "X41n0728_003:0216b08": "菩薩道時以論分齊從古釋迦至尸棄佛值七萬",
    "X41n0728_003:0216b09": "五千佛名初僧祇次從尸棄至然燈佛值七萬六",
    "X41n0728_003:0216b10": "千佛名第二僧祇又從然燈至毗婆尸佛值七萬",
    "X41n0728_003:0216b11": "七千佛名三僧祇若望聲聞當內凡位萬行者萬",
    "X41n0728_003:0216b12": "是數之通名行實無量不必一萬最後生謂王宮",
    "X41n0728_003:0216b13": "所生也菩薩戒者謂久修菩薩行習性自然遠惡",
    "X41n0728_003:0216b14": "住善故云性得若爾前云小戒為大方便今何倒",
    "X41n0728_003:0216b15": "耶答此菩薩戒亦即小乘義說為戒非從他受不",
    "X41n0728_003:0216b16": "同梵網善戒受者方獲苦法忍時即證見道無漏",
    "X41n0728_003:0216b17": "聖慧斷惑之時準此初果即得具戒盡無生智起",
    "X41n0728_003:0216b18": "句絕謂盡智與無生智二智發起即證無學道時",
    "X41n0728_003:0216b19": "謂證滅諦結惑斷盡故名盡智從盡智後無漏智",
    "X41n0728_003:0216b20": "起一切結惑無再生理名無生智三種功德者一",
    "X41n0728_003:0216b21": "菩薩戒二出家具戒三佛法圓滿前二是因後一",
    "X41n0728_003:0216b22": "是果皆徧生境故無邊量然此且據小教明佛若",
    "X41n0728_003:0216b23": "約大乘出生成道無非示現隨緣垂應非實爾也。",
    "X41n0728_003:0216b24": "於此論中善來廣羯磨遣使通四分也三歸略羯磨",
    "X41n0728_003:0216c01": "獨覺如來局當部也。",
    "X41n0728_003:0216c02": "結通局中三通四局當部即了論自謂。",
    "X41n0728_003:0216c03": "上隨數分有一百一種略名從實則有二十種受一",
    "X41n0728_003:0216c04": "者自然二自誓三見諦四論義五三歸六一語七二",
    "X41n0728_003:0216c05": "語八十一眾九略羯磨十有量此局他部破結善來",
    "X41n0728_003:0216c06": "八敬三語二十眾五眾十眾小年曾歸尼邊義立遣",
    "X41n0728_003:0216c07": "信此通他部。",
    "X41n0728_003:0216c08": "三括諸部中初示開合一下次明通局前十局他",
    "X41n0728_003:0216c09": "部者本宗無故後十通他部彼此同有故(有本並作當部",
    "X41n0728_003:0216c10": "者誤也)餘如別圖委示此不復云也。",
    "X41n0728_003:0216c11": "三明秉法師資。",
    "X41n0728_003:0216c12": "第三秉法差別標云師資者師即是佛資即弟子",
    "X41n0728_003:0216c13": "從緣不同故有差別。",
    "X41n0728_003:0216c14": "多論說言通論諸受皆從佛得由佛出世有是法故",
    "X41n0728_003:0216c15": "若義推之破結自得初從佛聞法名從佛受後證無",
    "X41n0728_003:0216c16": "漏自獲非授四從他中善來八敬佛邊得也三歸羯",
    "X41n0728_003:0216c17": "磨從弟子得即藉緣不同為通末代也。",
    "X41n0728_003:0216c18": "正明中初引論通明若下次約義別說五受中初",
    "X41n0728_003:0216c19": "自餘他從他四中二師二資八敬阿難傳教還因",
    "X41n0728_003:0216c20": "佛得籍緣不同者機宜異也通末代者三歸八年",
    "X41n0728_003:0216c21": "羯磨至今也。",
    "X41n0728_003:0216c22": "問自他兩受何者為勝答約緣不定因微假緣從他",
    "X41n0728_003:0216c23": "為勝如梵網云四方千里無戒師者方於佛前自誓",
    "X41n0728_003:0216c24": "而受因強心猛未假他緣勝鬘十受可對人也自然",
    "X41n0728_003:0217a01": "自誓破結之徒義非劣也。",
    "X41n0728_003:0217a02": "初問答中初句通答因下別釋因微謂宿善根薄",
    "X41n0728_003:0217a03": "心不猛厲須憑他發梵網千里無師方開自誓又",
    "X41n0728_003:0217a04": "須好相故知受戒必須從師因強心猛反上可明",
    "X41n0728_003:0217a05": "勝鬘經說勝鬘夫人即波斯匿王女聞佛授記已",
    "X41n0728_003:0217a06": "立受十大願一我從今日乃至菩提(餘九同此)於所受",
    "X41n0728_003:0217a07": "戒不起犯心二於諸尊長不生慢心三於諸眾生",
    "X41n0728_003:0217a08": "不起恚心四於他身色及外眾具不起嫉心五於",
    "X41n0728_003:0217a09": "內法不起慳心六不為自己受畜財物凡有所受",
    "X41n0728_003:0217a10": "悉為成熟貧苦眾生七不自為己行四攝法為一",
    "X41n0728_003:0217a11": "切眾生故以不愛染心無厭足心無礙心攝受眾",
    "X41n0728_003:0217a12": "生(四攝謂布施愛語利行同事)八若見孤獨幽繫疾病種種厄",
    "X41n0728_003:0217a13": "難困苦眾生終不暫捨必欲安穩以義饒益令脫",
    "X41n0728_003:0217a14": "眾苦然後乃捨九若見捕養眾惡律儀及諸犯戒",
    "X41n0728_003:0217a15": "終不棄捨我得力時於彼處見此眾生應折伏者",
    "X41n0728_003:0217a16": "而折伏之應攝受者而攝受之何以故以折伏攝",
    "X41n0728_003:0217a17": "受故令法久住十攝受正法終不忘失何以故忘",
    "X41n0728_003:0217a18": "失法者則忘大乘若忘大乘則忘波羅蜜此由心",
    "X41n0728_003:0217a19": "猛故不對人自然等受皆此類也。",
    "X41n0728_003:0217a20": "問何故如來獨秉善來比丘不得者有二義也一威",
    "X41n0728_003:0217a21": "德力大轉緣入道二善識機欲應病與藥也比丘反",
    "X41n0728_003:0217a22": "此不識前機如舍利弗錯授人法威德又劣如僧祇",
    "X41n0728_003:0217a23": "中學佛喚之鬚髮故在威儀不淨為人訶故佛言汝",
    "X41n0728_003:0217a24": "不可得如佛無畏口也自今已後剃髮度人。",
    "X41n0728_003:0217b01": "次問中初科初問有下次答初明唯佛可秉轉緣",
    "X41n0728_003:0217b02": "謂變形服比丘下次明弟子不得不識前機反上",
    "X41n0728_003:0217b03": "次義舉緣證者涅槃明舍利弗教二弟子一觀白",
    "X41n0728_003:0217b04": "骨一令數息經歷多年各不得道即生邪見言無",
    "X41n0728_003:0217b05": "涅槃佛喚舍利弗而呵責云汝不善教云何為彼",
    "X41n0728_003:0217b06": "顛倒說法此二弟子一是浣衣一是金師金師應",
    "X41n0728_003:0217b07": "教數息浣衣應教白骨以汝錯教令生惡邪佛為",
    "X41n0728_003:0217b08": "二人如應說法聞已得阿羅漢威德劣者反上初",
    "X41n0728_003:0217b09": "義引僧祇證即諸弟子亦以善來度人因機制斷",
    "X41n0728_003:0217b10": "形服不變還同俗儀故云不淨無畏口佛具四無",
    "X41n0728_003:0217b11": "畏一一切智無所畏(佛言我是一切智人若沙門婆羅門等言是法不知者不",
    "X41n0728_003:0217b12": "見微畏相)二漏盡無所畏(佛言我一切漏盡若人言漏不盡者亦無徹畏)三說",
    "X41n0728_003:0217b13": "障道無所畏(佛言我說障法若人云是障法不障道者亦無微畏)四說盡苦",
    "X41n0728_003:0217b14": "道無所畏(佛言我說聖道能出世間若人言是道不能盡苦者亦無微畏)。",
    "X41n0728_003:0217b15": "八敬一受緣在二人故名佛秉若是僧者遣人敬己",
    "X41n0728_003:0217b16": "義中不便理從佛也故愛道云若世尊有教我當奉",
    "X41n0728_003:0217b17": "行故也。",
    "X41n0728_003:0217b18": "次科由制敬僧若令僧授則是敬己引愛道證文",
    "X41n0728_003:0217b19": "見本律。",
    "X41n0728_003:0217b20": "如多論中善來自誓佛於彼人有和上闍梨義然不",
    "X41n0728_003:0217b21": "為其師三歸八敬得稱比丘為闍梨不得作和上羯",
    "X41n0728_003:0217b22": "磨一受亦非佛秉有十義故不作有益一為成平等",
    "X41n0728_003:0217b23": "化故二為止鬬諍故三為止誹謗故四為成三歸故",
    "X41n0728_003:0217b24": "五成四不壞故六成六念故七為息滅眾生福故如",
    "X41n0728_003:0217c01": "正富羅輪王業滅八不供養下人故九不惱眾生故",
    "X41n0728_003:0217c02": "十為通末代故。",
    "X41n0728_003:0217c03": "三正引中彼論七受但明五者見諦同善來三語",
    "X41n0728_003:0217c04": "同三歸彼無破結故所不論和尚相攝義闍梨教",
    "X41n0728_003:0217c05": "授義善來自誓佛兼二義三歸令向三寶八敬令",
    "X41n0728_003:0217c06": "重眾僧但有教授無相攝義佛不秉羯磨十義總",
    "X41n0728_003:0217c07": "束為四初三種皆為離不平等過故佛若自度則",
    "X41n0728_003:0217c08": "有親疎鬬諍誹謗由是而生次三種皆謂佛若度",
    "X41n0728_003:0217c09": "人則入僧數闕三寶故四不壞者三寶及戒內凡",
    "X41n0728_003:0217c10": "已上信樂決定名四不壞信六念亦三寶外加戒",
    "X41n0728_003:0217c11": "施天又次三種皆為離損眾生過故正富羅者論",
    "X41n0728_003:0217c12": "云昔有一比丘應得羅漢而有轉輪王業不得漏",
    "X41n0728_003:0217c13": "盡佛欲令其速得道故即為比丘一正富羅(即是皮履)",
    "X41n0728_003:0217c14": "轉輪王福一時盡滅下人即眾生佛是人天中尊",
    "X41n0728_003:0217c15": "不當反養眾生若為和尚必須給養容此二過不",
    "X41n0728_003:0217c16": "惱眾生者佛若為師則諸弟子不問遠近盡來投",
    "X41n0728_003:0217c17": "佛則令眾生多受苦惱最後一種若佛自度但被",
    "X41n0728_003:0217c18": "現機不通滅後故論總結云以是種種因緣佛不",
    "X41n0728_003:0217c19": "為弟子作和尚闍梨。",
    "X41n0728_003:0217c20": "問佛非僧者何故愛道施衣令與僧中我即在者答",
    "X41n0728_003:0217c21": "在應供僧故也上明不在羯磨僧也故成實云不同",
    "X41n0728_003:0217c22": "僧事者以三寶位差別故。",
    "X41n0728_003:0217c23": "問答中問詞牒前次三種舉律以難我即在者謂",
    "X41n0728_003:0217c24": "在僧中答中僧分二種應供則通羯磨則局下引",
    "X41n0728_003:0218a01": "成論證上羯磨僧事即眾法也。",
    "X41n0728_003:0218a02": "四明教被凡聖者。",
    "X41n0728_003:0218a03": "善來一受約四分中必初果者由佛自唱所被之人",
    "X41n0728_003:0218a04": "非劣下所堪道前相間非極聖所囑也故十誦云善",
    "X41n0728_003:0218a05": "來受者一切如法諸佛法王自在義故自與受戒無",
    "X41n0728_003:0218a06": "有學地命終不成羅漢也如五分中須提那子善來",
    "X41n0728_003:0218a07": "受也此即通凡不妨大約是聖多矣。",
    "X41n0728_003:0218a08": "第四善來中初定位約四分者簡他部通凡故由",
    "X41n0728_003:0218a09": "下釋所以上三句明教勝劣下即二凡已還下二",
    "X41n0728_003:0218a10": "句明機劣道前謂見道已前內凡之人猶隔聖位",
    "X41n0728_003:0218a11": "故云相間故下引證初二句通示一切之言總收",
    "X41n0728_003:0218a12": "機教諸下別釋初明教勝王以自在為義如來得",
    "X41n0728_003:0218a13": "法自在故稱法王無下次明機勝言凡蒙善來度",
    "X41n0728_003:0218a14": "者必由學地得至無學如下會異須提那最初犯",
    "X41n0728_003:0218a15": "婬是內凡人一則部別有異二取多分為言。",
    "X41n0728_003:0218a16": "三語八敬非外凡地故多論云此二受人不羸不捨",
    "X41n0728_003:0218a17": "不變根不斷善根始終堅固知內凡也。",
    "X41n0728_003:0218a18": "三語八敬中初科初定位故下引示無四種過顯",
    "X41n0728_003:0218a19": "是內凡一戒不羸二不捨戒三不轉根為女四不",
    "X41n0728_003:0218a20": "生邪見。",
    "X41n0728_003:0218a21": "問內凡分得不退道行何故律文中失本意者答信",
    "X41n0728_003:0218a22": "有二種一出家信二不壞信今云失者失事疲苦非",
    "X41n0728_003:0218a23": "理信也縱律文中三語受者威儀不淨不可怪也故",
    "X41n0728_003:0218a24": "律有言三果故犯無著不犯餘內外凡則不疑也如",
    "X41n0728_003:0218b01": "僧祇中須斯二尼他逼受染自分未亡故犯初重何",
    "X41n0728_003:0218b02": "妨感於別苦也成實云以我慢故造集諸業以無我",
    "X41n0728_003:0218b03": "智力故諸業不集。",
    "X41n0728_003:0218b04": "次科問詞不退道行躡上四種律中因諸比丘受",
    "X41n0728_003:0218b05": "教人間遊行說法時有聞法得信欲受具足諸比",
    "X41n0728_003:0218b06": "丘將詣如來所未至中道失本信意不得受具佛",
    "X41n0728_003:0218b07": "令諸比丘自今已去聽三語受具據此有退則非",
    "X41n0728_003:0218b08": "內凡答中初正答出家信者忻樂梵行即為事信",
    "X41n0728_003:0218b09": "不壞信者分見真諦故為理信失事信則可通律",
    "X41n0728_003:0218b10": "文不失理信則還歸前判縱下釋妨律中三語受",
    "X41n0728_003:0218b11": "者不接威儀著衣受食皆不如法因立和尚羯磨",
    "X41n0728_003:0218b12": "受具此亦失事故不可怪故下引況四分中無著",
    "X41n0728_003:0218b13": "即四果結惑已盡則無故犯不妨悞犯僧祇自分",
    "X41n0728_003:0218b14": "即愛欲初重即婬戒感別苦者但異凡夫有總報",
    "X41n0728_003:0218b15": "故下引成論釋成聖人造業無總報所以凡夫具",
    "X41n0728_003:0218b16": "三我見慢名字初果已去而有慢我無我智即空",
    "X41n0728_003:0218b17": "慧也。",
    "X41n0728_003:0218b18": "八敬四分愛道初果五百女人亦通內外然多論中",
    "X41n0728_003:0218b19": "不變不轉則內凡故。",
    "X41n0728_003:0218b20": "三中四分愛道及五百女皆八敬受雖通聖凡還",
    "X41n0728_003:0218b21": "依多論判位為定。",
    "X41n0728_003:0218b22": "破結一受此絕言議。",
    "X41n0728_003:0218b23": "破結中唯局四果不通餘人故絕言議。",
    "X41n0728_003:0218b24": "若論羯磨初為凡興後通果向涅槃淨梵即初果人",
    "X41n0728_003:0218c01": "四分華尼亦同受也五分陀驃十六成聖二十受具",
    "X41n0728_003:0218c02": "亦通四果。",
    "X41n0728_003:0218c03": "羯磨中涅槃三十九云有一梵志名淨行出家受",
    "X41n0728_003:0218c04": "戒時佛勑陳如將至僧中為羯磨受十五日後諸",
    "X41n0728_003:0218c05": "漏永盡得阿羅漢義約受時已證初果四分蓮華",
    "X41n0728_003:0218c06": "色尼亦是初果羯磨受具若賢愚經佛善來度所",
    "X41n0728_003:0218c07": "出不同不可和會五分陀驃(匹妙)即四分沓婆十四",
    "X41n0728_003:0218c08": "出家十六成羅漢二十羯磨受具若爾得羅漢時",
    "X41n0728_003:0218c09": "即是破結何不感戒思之可知。",
    "X41n0728_003:0218c10": "五明緣假眾相就分為四初約緣明受二對辨同異",
    "X41n0728_003:0218c11": "三約受優劣四顯法前後。",
    "X41n0728_003:0218c12": "初中善來有五緣一得道者故文云於座法眼淨也",
    "X41n0728_003:0218c13": "二對人法文云善來比丘至盡苦源三有求心文云",
    "X41n0728_003:0218c14": "我修梵行四心境合五事成作業。",
    "X41n0728_003:0218c15": "第五假緣初門善來中初緣律中凡善來度者佛",
    "X41n0728_003:0218c16": "先與說法即於座上遠塵離垢(破見惑也)得法眼淨(即見",
    "X41n0728_003:0218c17": "道也)二對人法人即是佛法即善來律具云佛言善",
    "X41n0728_003:0218c18": "來比丘於我法中快修梵行盡苦源三有求心律",
    "X41n0728_003:0219a01": "明受者先白佛言我欲如來法中修梵行等佛方",
    "X41n0728_003:0219a02": "召之四心境合即上二三能所對也五中事成作",
    "X41n0728_003:0219a03": "業謂法竟體具也。",
    "X41n0728_003:0219a04": "破結亦五一假佛教誡二立誓言三依教苦修四三",
    "X41n0728_003:0219a05": "毒皆盡五見空感戒。",
    "X41n0728_003:0219a06": "破結中初須聞教非自然故二須立誓期心在後",
    "X41n0728_003:0219a07": "若非此緣破結無戒五見空者空即真理。",
    "X41n0728_003:0219a08": "三語五者一有形同文云剃髮著衣故二對無學及",
    "X41n0728_003:0219a09": "教也三有求心文云欲往佛所四心境合五作業。",
    "X41n0728_003:0219a10": "三語中二無學及教即人法也律云彼欲往佛所",
    "X41n0728_003:0219a11": "中途而止佛令諸比丘三語度之欲即求心。",
    "X41n0728_003:0219a12": "八敬五者如三語也。",
    "X41n0728_003:0219a13": "八敬同三語者一愛道與五百女各自披剃倚立",
    "X41n0728_003:0219a14": "祗桓故二即阿難傳八敬故三即愛道求出家故",
    "X41n0728_003:0219a15": "四五可知。",
    "X41n0728_003:0219a16": "問善一受得道為緣餘三反者答對佛德大不假相",
    "X41n0728_003:0219a17": "具能轉變故餘則不爾如上說也。",
    "X41n0728_003:0219a18": "問答中善來對佛必變形服故須得道為緣餘不",
    "X41n0728_003:0219a19": "爾者不對佛也破結證聖形服自變餘二對資力",
    "X41n0728_003:0219a20": "不能變如上說者即師資中。",
    "X41n0728_003:0219a21": "羯磨受中總別諸緣既被下機當須廣顯具依文註",
    "X41n0728_003:0219a22": "次第說也。",
    "X41n0728_003:0219a23": "羯磨中總則五緣別為十五文註可見。",
    "X41n0728_003:0219a24": "二對同異中有五。",
    "X41n0728_003:0219b01": "初說結不同者善來八敬一徧便得以唱教人大不",
    "X41n0728_003:0219b02": "假叮嚀渴法心重又不須結三語之法初受法弱故",
    "X41n0728_003:0219b03": "須三說前受心奢又假三結羯磨在僧通和非易故",
    "X41n0728_003:0219b04": "須四徧眾心齊忍與奪已決故結一也。",
    "X41n0728_003:0219b05": "二對同異初中善來八敬機教俱勝不假叮嚀謂",
    "X41n0728_003:0219b06": "不須多徧三語初受法弱謂能授教劣一說難感",
    "X41n0728_003:0219b07": "故至於三前受心奢謂所受機劣恐有陵犯加結",
    "X41n0728_003:0219b08": "囑之羯磨四徧一白三羯磨以和難故說須多也",
    "X41n0728_003:0219b09": "眾既和忍不假多結與奪即可否不同三語別人",
    "X41n0728_003:0219b10": "獨授故須三徧破結無法故非所論。",
    "X41n0728_003:0219b11": "二乞有無者通論四受理須前告如今我欲即是其",
    "X41n0728_003:0219b12": "相但羯磨者通情稍難若不遜請無由牒法故制乞",
    "X41n0728_003:0219b13": "也。",
    "X41n0728_003:0219b14": "二中初通明四受亦除破結既不對人故無從乞",
    "X41n0728_003:0219b15": "如今我欲今合作文即前善來文云我欲於如來",
    "X41n0728_003:0219b16": "法中等即是求乞三語八敬並如上引但下別顯",
    "X41n0728_003:0219b17": "羯磨稍猶漸也。",
    "X41n0728_003:0219b18": "三立名相者初皆無相羯磨約緣由前三受內凡已",
    "X41n0728_003:0219b19": "上羯磨具縛有犯性重故制相也五八十戒或對俗",
    "X41n0728_003:0219b20": "化儀或是羯磨犯後故十戒中列和上名明知非制",
    "X41n0728_003:0219b21": "前也。",
    "X41n0728_003:0219b22": "三立名相名謂受名相即戒相初二句略示上句",
    "X41n0728_003:0219b23": "通舉四受羯磨受法初亦無相下句別點羯磨後",
    "X41n0728_003:0219b24": "因犯重方制說相緣即緣起由下委釋所以初明",
    "X41n0728_003:0219c01": "三受無相內凡初果少犯性重破結無犯故不在",
    "X41n0728_003:0219c02": "言羯下次明羯磨有相雖通上聖正為凡下故云",
    "X41n0728_003:0219c03": "具縛等五下因決餘戒立相之意對俗化儀謂五",
    "X41n0728_003:0219c04": "八也羯磨犯後謂十戒也由羯磨法制依和尚故",
    "X41n0728_003:0219c05": "準十戒作法詞中牒和尚名可驗在後義見次科。",
    "X41n0728_003:0219c06": "四立和上者三語已前未論相攝因過須師方制和",
    "X41n0728_003:0219c07": "上故羯磨興者意存師資道成彼此兼濟文中兩攝",
    "X41n0728_003:0219c08": "也。",
    "X41n0728_003:0219c09": "四立和尚初明餘受不立因下次明羯磨須立因",
    "X41n0728_003:0219c10": "過等者律云弟子無師教授故造作非法佛言當",
    "X41n0728_003:0219c11": "立和尚意存師資者羯磨緣中一一牒故文中兩",
    "X41n0728_003:0219c12": "攝律云和尚看弟子當如兒意弟子看和尚當如",
    "X41n0728_003:0219c13": "父想展轉相敬重相瞻視正法便得久住等。",
    "X41n0728_003:0219c14": "五教被多少羯磨一受有緣至三餘四通多少也。",
    "X41n0728_003:0219c15": "五中羯磨本被一人有緣開三不得至四以羯磨",
    "X41n0728_003:0219c16": "法不被僧故餘通可知。",
    "X41n0728_003:0219c17": "三明校量五受有三。",
    "X41n0728_003:0219c18": "初就緣者破結特勝自證得故善來又次親承佛教",
    "X41n0728_003:0219c19": "八敬為三近囑學人遠因佛故三語為四但對無學",
    "X41n0728_003:0219c20": "羯磨最末唯在通凡癈人論教則無勝劣也。",
    "X41n0728_003:0219c21": "三校量約緣中初明勝劣四義分之初約自他次",
    "X41n0728_003:0219c22": "約師資三約兼獨四約聖凡從寬至狹對之可見",
    "X41n0728_003:0219c23": "癈下二明無勝劣以上四位並據能授人分若論",
    "X41n0728_003:0219c24": "所授無非具戒。",
    "X41n0728_003:0220a01": "二對過有無者善來機勝以無四過不無遮犯以在",
    "X41n0728_003:0220a02": "制前破結無著但有悞犯八敬三語如上所被已明",
    "X41n0728_003:0220a03": "如毗曇中煖心退作五逆斷善故此二受應是內凡",
    "X41n0728_003:0220a04": "已去也羯磨受者如多論中內實凡夫福薄感戒欣",
    "X41n0728_003:0220a05": "下有羸一過也容退道法二過也容變二形三過也",
    "X41n0728_003:0220a06": "邪見斷善四過也餘四反此故無災患。",
    "X41n0728_003:0220a07": "對過中善來無四過謂無下有羸等過(有謂四重者非)雖",
    "X41n0728_003:0220a08": "有犯遮爾時未制不論所犯破結毒盡無故心故",
    "X41n0728_003:0220a09": "八敬三語前引多論判為內凡然內凡有四位一",
    "X41n0728_003:0220a10": "煖二頂三忍四世第一毗曇煖心有退則顯多論",
    "X41n0728_003:0220a11": "據忍與世第一人故云內凡已去俱舍亦云忍終",
    "X41n0728_003:0220a12": "不斷善則知爾前尚有退也凡羯磨被凡具過可",
    "X41n0728_003:0220a13": "知初謂毀犯二即捨戒三即根變四即墮邪餘四",
    "X41n0728_003:0220a14": "反者即前四受災患即四過也。",
    "X41n0728_003:0220a15": "三對功能者羯磨住持終於萬載是長也通三天下",
    "X41n0728_003:0220a16": "是廣也餘受局狹可以尋求破結微通末法之世聖",
    "X41n0728_003:0220a17": "人不現時專附相故羯磨歷代秉宗也。",
    "X41n0728_003:0220a18": "功能中羯磨長終萬載且舉大數也廣徧三天除",
    "X41n0728_003:0220a19": "北洲也餘局狹者如上約時方中已明破結雖通",
    "X41n0728_003:0220a20": "而隱故唯羯磨流及無窮秉立也。",
    "X41n0728_003:0220a21": "四約受前後者。",
    "X41n0728_003:0220a22": "善來最先以陳如為首次三語次二以度一百一十",
    "X41n0728_003:0220a23": "羅漢令分頭廣化也羯磨次三以文云三語息故也",
    "X41n0728_003:0220a24": "八敬次四以十四年興阿難有和上故明知在羯磨",
    "X41n0728_003:0220b01": "後也破結次五以四分中沙彌年減方興此受也。",
    "X41n0728_003:0220b02": "四明前後具戒中憍陳如鹿園初度故知善來最",
    "X41n0728_003:0220b03": "先三語中下一百一十羅漢者合云十一準受戒",
    "X41n0728_003:0220b04": "犍度先度五人共佛為六羅漢次度耶輸伽子為",
    "X41n0728_003:0220b05": "七次度耶輸伽同友四人為十一(一名無垢二名善譬三名滿願",
    "X41n0728_003:0220b06": "四名伽凡婆提)次度耶輸伽同友五十人為六十一次度",
    "X41n0728_003:0220b07": "如來同友五十人為百十一次度那羅陀梵志為",
    "X41n0728_003:0220b08": "百十二律云時世間有百十一羅漢共佛為百十",
    "X41n0728_003:0220b09": "二佛告諸比丘汝等人間遊行勿二人共行諸比",
    "X41n0728_003:0220b10": "丘受教人間遊行說法時有得信欲受戒者諸比",
    "X41n0728_003:0220b11": "丘將詣佛所中道失本意佛令自今已去汝等即",
    "X41n0728_003:0220b12": "與出家授戒即三語受也羯磨中云三語息者律",
    "X41n0728_003:0220b13": "明諸比丘三語度人其未被教誡者不按威儀等",
    "X41n0728_003:0220b14": "因制和尚羯磨受戒文云佛言自今已去捨三語",
    "X41n0728_003:0220b15": "聽滿十人授具足戒白四羯磨等八敬中阿難傳",
    "X41n0728_003:0220b16": "敬之人既有和尚顯是羯磨受具則明八敬在後",
    "X41n0728_003:0220b17": "若據年數相去稍遠縱無此證前後自分破結中",
    "X41n0728_003:0220b18": "律云爾時有年未滿二十者受具已生疑佛言自",
    "X41n0728_003:0220b19": "今已去聽數胎月閏月十四日說戒若得阿羅漢",
    "X41n0728_003:0220b20": "即名出家受具戒準此定在羯磨受後然對八敬",
    "X41n0728_003:0220b21": "後難明文中且據髣髴而已。",
    "X41n0728_003:0220b22": "餘未具者如五戒法最初鹿野八年羯磨方有十戒",
    "X41n0728_003:0220b23": "未曾有中羅睺九歲生得道夜故第二八戒淨信未",
    "X41n0728_003:0220b24": "測其時。",
    "X41n0728_003:0220c01": "次未具中五戒鹿野者律中佛為耶輸伽父授五",
    "X41n0728_003:0220c02": "戒云是為最初優婆塞三自歸耶輸伽父為首是",
    "X41n0728_003:0220c03": "也十戒羅睺為始可以為定八戒雖云未測然十",
    "X41n0728_003:0220c04": "戒相但於八中加一可驗在前。",
    "X41n0728_003:0220c05": "具解受義附文消判更如後卷。",
    "X41n0728_003:0220c06": "指廣中前但分別五受而未明受義故指如文後",
    "X41n0728_003:0220c07": "卷即自此之後解釋標目緣法等文皆見受義或",
    "X41n0728_003:0220c08": "可卷合作說疑是字誤。",
    "X41n0728_003:0220c10": "四分律刪補隨機羯磨疏濟緣記三之一"
}