{
    "X35n0652_003:0271b01": "金剛三昧經通宗記卷第三",
    "X35n0652_003:0271b02": "天台山華頂嗣祖沙門 寂震 述",
    "X35n0652_003:0271b03": "[0271b03] 無相法品第二之中",
    "X35n0652_003:0271b04": "[0271b04] 解脫菩薩而白佛言。尊者。若有眾生。見法生時。令滅",
    "X35n0652_003:0271b05": "何見。見法滅時。令滅何見。",
    "X35n0652_003:0271b06": "[0271b06] 此問滅見。發起性空義。意謂如佛言。若心之生滅。",
    "X35n0652_003:0271b07": "則令滅其妄心。若見法生時。一切法相。念念出生。",
    "X35n0652_003:0271b08": "見法滅時。剎那不住。念念遷滅。又當令其滅何等",
    "X35n0652_003:0271b09": "見耶。",
    "X35n0652_003:0271b10": "[0271b10] 佛言。菩薩。若有眾生。見法生時。令滅無見。見法滅時。",
    "X35n0652_003:0271b11": "令滅有見。若滅是見。得法真源。無入決定性。決定無",
    "X35n0652_003:0271b12": "生。",
    "X35n0652_003:0271b13": "[0271b13] 此示其性源。謂正當見法生起之時。便好識取本",
    "X35n0652_003:0271b14": "有之性。若二乘執法本無者。知畢竟非無。即可令",
    "X35n0652_003:0271b15": "其滅此無見矣。又如正當見法遷滅之時。便好識",
    "X35n0652_003:0271b16": "取本無之性。若凡夫執法本有者。知畢竟非有。即",
    "X35n0652_003:0271b17": "可令其滅此有見矣。若滅此有無二種妄見。則知",
    "X35n0652_003:0271b18": "前塵自相有無。於我何預。如此便得法性真源。達",
    "X35n0652_003:0271b19": "法本空。知心妄計。滅心妄見。於有於無。何有定執。",
    "X35n0652_003:0271b20": "若謂有不應無。云何剎那不住。若謂無不應有。云",
    "X35n0652_003:0271b21": "何念念出生。由是而觀。亦無有所入於決定之性。",
    "X35n0652_003:0271b22": "此乃為決定而住於無生者矣。此與真性空品為",
    "X35n0652_003:0271b23": "張本也。",
    "X35n0652_003:0271b24": "[0271b24] 解脫菩薩而白佛言。尊者。令彼眾生住於無生。是無",
    "X35n0652_003:0271c01": "生耶(北藏作也)。",
    "X35n0652_003:0271c02": "[0271c02] 此揀問誤解。",
    "X35n0652_003:0271c03": "[0271c03] 佛言。住於無生。即是有生。",
    "X35n0652_003:0271c04": "[0271c04] 此順遣其非。",
    "X35n0652_003:0271c05": "[0271c05] 何以故。無住無生。乃是無生。菩薩。若生無生。以生滅",
    "X35n0652_003:0271c06": "生。生滅俱滅。本生不生。心常空寂。空寂無住。心無有",
    "X35n0652_003:0271c07": "住。乃是無生。",
    "X35n0652_003:0271c08": "[0271c08] 此徵明其義。言自應無所住於無生。乃是無生。若",
    "X35n0652_003:0271c09": "生心住於無生。即以能生而滅所生。殊為不可。直",
    "X35n0652_003:0271c10": "須生滅二種妄心。俱乃寂滅。使本生之妄。更不復",
    "X35n0652_003:0271c11": "生。如是則心體常自空寂。既得空寂則無所住。若",
    "X35n0652_003:0271c12": "心既無有所住。乃真是無生矣。",
    "X35n0652_003:0271c13": "[0271c13] 解脫菩薩而白佛言。尊者。心無有住。有何修學。為有",
    "X35n0652_003:0271c14": "學耶。為無學耶。",
    "X35n0652_003:0271c15": "[0271c15] 此問修學之功。發起如來藏義。修者修於德業。學",
    "X35n0652_003:0271c16": "者學其道法。上古之世。無文字記識。若欲成一大",
    "X35n0652_003:0271c17": "業。先於木上。以刀斫痕計其數。名之曰業。凡一功",
    "X35n0652_003:0271c18": "成。即修去一痕。故聖人皆言修業。以木痕修盡。為",
    "X35n0652_003:0271c19": "卒業。其義如此。又學字。謂童&#x7A49;初授書時。兩手捧",
    "X35n0652_003:0271c20": "持。如翫卦畫爻象而已。此學之義也。又學未滿。謂",
    "X35n0652_003:0271c21": "之有學。至無所學地。為無學。又研真斷惑名為學。",
    "X35n0652_003:0271c22": "真窮惑盡名無學。解脫謂心無有住。即同空寂。既",
    "X35n0652_003:0271c23": "是空寂。有何所修。有何所學。又問。得此無生之心。",
    "X35n0652_003:0271c24": "為是學未滿之有學耶。為是至無所學地之無學",
    "X35n0652_003:0272a01": "耶。",
    "X35n0652_003:0272a02": "[0272a02] 佛言。菩薩。無生之心。心無出入。本如來藏。性寂不動。",
    "X35n0652_003:0272a03": "[0272a03] 此示如來藏性。言無生之心。無有所住。亦無出入。",
    "X35n0652_003:0272a04": "即是眾生本來自性清淨如來之藏。其性體本自",
    "X35n0652_003:0272a05": "空寂不動。有出纏在纏二義。在諸佛證得。為出纏",
    "X35n0652_003:0272a06": "如來藏。眾生不了。為在纏如來藏。又在纏名如來",
    "X35n0652_003:0272a07": "藏。出纏號淨法身。此為如來藏品之張本。其義在",
    "X35n0652_003:0272a08": "後品中發明。",
    "X35n0652_003:0272a09": "[0272a09] 亦非有學。亦非無學。無有學不學。是即無學。非無有",
    "X35n0652_003:0272a10": "學。是為所學。",
    "X35n0652_003:0272a11": "[0272a11] 此明非學不學。言其不同二乘四果。有學無學之",
    "X35n0652_003:0272a12": "比。汝言有何修學。殊不知此中。無有學與不學。是",
    "X35n0652_003:0272a13": "即無學。非無有學。是即為所學也。",
    "X35n0652_003:0272a14": "[0272a14] 解脫菩薩而白佛言。尊者。云何如來藏性寂不動。",
    "X35n0652_003:0272a15": "[0272a15] 此問其名義。",
    "X35n0652_003:0272a16": "[0272a16] 佛言。如來藏者。生滅慮知相隱理不顯。是如來藏性",
    "X35n0652_003:0272a17": "寂不動。",
    "X35n0652_003:0272a18": "[0272a18] 此示相揀過。夫如來藏。本無生滅。本自空寂。皆由",
    "X35n0652_003:0272a19": "前七識。無始名言。有支及業。三種&#x8657;偽。惡習所熏。",
    "X35n0652_003:0272a20": "而為生相無明。轉為識藏。含藏一切種子。為善不",
    "X35n0652_003:0272a21": "善因。又依此藏識。復生住地無明。起前七現行。此",
    "X35n0652_003:0272a22": "住地無明。即與前七和合。由此現種相生。因生而",
    "X35n0652_003:0272a23": "有滅。因生滅而有慮知。因有此四相。故隱覆真理。",
    "X35n0652_003:0272a24": "不得顯現。然此生滅根源。實從如來藏。轉為識藏。",
    "X35n0652_003:0272b01": "而起於七識也。今眾生但為四相隱覆。而不知如",
    "X35n0652_003:0272b02": "來藏性。本無生滅。本自空寂。故不為其所動也。",
    "X35n0652_003:0272b03": "[0272b03] 解脫菩薩而白佛言。尊者。云何生滅慮知相。",
    "X35n0652_003:0272b04": "[0272b04] 此問揀過之相。",
    "X35n0652_003:0272b05": "[0272b05] 佛言。菩薩理無可不。若有可不。即生諸念。千思萬慮。",
    "X35n0652_003:0272b06": "是生滅相。菩薩觀本性相。理自滿足。千思萬慮。不益",
    "X35n0652_003:0272b07": "道理。徒為亂動。失本心王。",
    "X35n0652_003:0272b08": "[0272b08] 此示四種過。言如來藏中。真性之理。本無可之與",
    "X35n0652_003:0272b09": "否。若有可否。即有是非。有是非。即諸念紛飛而起。",
    "X35n0652_003:0272b10": "遂有千種思萬種慮。由此有菩提煩惱。更互相侵。",
    "X35n0652_003:0272b11": "不知此皆是生滅之相。若返觀於本性之相。其理",
    "X35n0652_003:0272b12": "本自滿足。若隨意識思慮。則不能益於至道之理。",
    "X35n0652_003:0272b13": "徒為其所動亂。而使心王失於所守矣。",
    "X35n0652_003:0272b14": "[0272b14] 若無思慮。則無生滅。如實不起。諸識安寂。流注不生。",
    "X35n0652_003:0272b15": "得五法淨。是為大乘。",
    "X35n0652_003:0272b16": "[0272b16] 此明五法淨。釋前修學之功&#x52B9;也。言若心無思慮。",
    "X35n0652_003:0272b17": "則無有生滅。便得入於真如實際之地。妄念決定",
    "X35n0652_003:0272b18": "不起。諸識安住空寂。流注之識不生。則五法皆淨。",
    "X35n0652_003:0272b19": "是謂之大乘也。[0272b19] ○楞伽經云。諸識有二種生住滅。",
    "X35n0652_003:0272b20": "謂流注生及相生。流注住及相住。流注滅及相滅。",
    "X35n0652_003:0272b21": "起信論中。謂第八中現識。三相微隱。是細中之細。",
    "X35n0652_003:0272b22": "名為流注。此流注。全是真如不生滅性。因無明不",
    "X35n0652_003:0272b23": "覺。忽與生滅和合。轉而為識。名流注生。長劫相續。",
    "X35n0652_003:0272b24": "名流注住。至等覺金剛道後。得一念相應慧。頓斷",
    "X35n0652_003:0272c01": "生相無明。此是業識動念。念中最細者。斷已。即轉",
    "X35n0652_003:0272c02": "第八識為大圓鏡智。轉前五識為成所作智。方滅",
    "X35n0652_003:0272c03": "第八中現識之相。名流注滅。此流注邊際。極為細",
    "X35n0652_003:0272c04": "微。唯佛及住地菩薩。真斷我法二執。證法性身者。",
    "X35n0652_003:0272c05": "方能知耳。其餘大乘資糧加行位中。以善巧方便",
    "X35n0652_003:0272c06": "觀察。遠離分別我法二執。轉第六識為妙觀察智。",
    "X35n0652_003:0272c07": "轉第七識為平等性智。觀生死涅槃平等。得證如",
    "X35n0652_003:0272c08": "來平等法身。初獲無分別智者。亦知之。既知此已。",
    "X35n0652_003:0272c09": "即以無分別智。觀察微細流注。若上品修。頓超十",
    "X35n0652_003:0272c10": "地。中品修。頓超八地。下品修。從地至地。漸斷漸證。",
    "X35n0652_003:0272c11": "直至十地。始能見自心微細妄想流注耳。此第八",
    "X35n0652_003:0272c12": "現識中。生住滅三種流注也。若生住滅三種相。乃",
    "X35n0652_003:0272c13": "前七識中相。但就前流注住中。分而為三。有細中",
    "X35n0652_003:0272c14": "之粗。是前五與七了境。粗中之細。粗中之粗。是第",
    "X35n0652_003:0272c15": "六了境。此三相為粗顯。如七識初生。執第八為我。",
    "X35n0652_003:0272c16": "名相生。即與前境和合。相續不斷。名相住。若大乘。",
    "X35n0652_003:0272c17": "從初發正信相應地。即斷執取相。是滅粗中粗相。",
    "X35n0652_003:0272c18": "即是斷第六我執分別。以第六分別事識。因第八",
    "X35n0652_003:0272c19": "現識計度。而生執取故。又從初地。證&#x5FA7;行真如。斷",
    "X35n0652_003:0272c20": "相續相。得隨分覺而見道。謂覺於念住。念無住相。",
    "X35n0652_003:0272c21": "以離分別粗念相故。即是斷第六法執分別。此亦",
    "X35n0652_003:0272c22": "是第六依第八現相計度。而生相續故。至七地斷",
    "X35n0652_003:0272c23": "智相。此亦是第六。因現識而成智相故。此斷第六法",
    "X35n0652_003:0272c24": "執俱生。此法執。以與身俱生。任運而起故。是滅粗",
    "X35n0652_003:0273a01": "中細相。總為第六了境。自八地斷現相。以第七唯",
    "X35n0652_003:0273a02": "內執第八為我。而無法執。此空第七俱生我執。又",
    "X35n0652_003:0273a03": "以前五識。依第八轉相而轉現相故。九地即斷轉",
    "X35n0652_003:0273a04": "相。以第七依第八業相。而轉轉相故。此二。乃前五",
    "X35n0652_003:0273a05": "與七了境。是滅細中粗相。是為相滅。然相。即流注",
    "X35n0652_003:0273a06": "中相。流注。即相中流注。若流注識滅。即得滅盡定。",
    "X35n0652_003:0273a07": "苟或微細習氣不滅。流注識亦不能滅。今觀眾生",
    "X35n0652_003:0273a08": "心中。剎那剎那。念念生滅。以何治之。其必觀生也。",
    "X35n0652_003:0273a09": "猶石女之懷胎。觀住也。若陽燄之翻波。觀異也。同",
    "X35n0652_003:0273a10": "浮雲之萬變。觀滅也。類狂華之謝空。觀剎那也。於",
    "X35n0652_003:0273a11": "真如心中。未嘗動著一纖毫意念。如是則流注與",
    "X35n0652_003:0273a12": "相。一切都盡。所以八地中菩薩。於滅盡定。能念念",
    "X35n0652_003:0273a13": "入。念念起。此滅第八識。轉現二相中。生住滅三種",
    "X35n0652_003:0273a14": "相。然尚有一分無始無明業相未斷。故十地悟入",
    "X35n0652_003:0273a15": "微細祕密愚。等覺金剛心。斷微細所知煩惱障。此",
    "X35n0652_003:0273a16": "所知與煩惱。名為二障。即從我法二執。根本上生。",
    "X35n0652_003:0273a17": "煩惱障大涅槃。所知障大菩提。唯識中。謂染法障",
    "X35n0652_003:0273a18": "所知境。令智不知。名所知障。故曰所知不是障。被",
    "X35n0652_003:0273a19": "障障所知。至等覺。方斷此二障。且於境上。猶有微",
    "X35n0652_003:0273a20": "細執著愚。及微細礙愚。所以云。等覺菩薩。猶坐在",
    "X35n0652_003:0273a21": "無明窟中。至妙覺解脫道。第八。依真相而轉業相。",
    "X35n0652_003:0273a22": "及前五。所依轉相而轉現相。一時滅盡。此是空第",
    "X35n0652_003:0273a23": "八。及前五中法執。而得入於佛地。即前所謂流注",
    "X35n0652_003:0273a24": "識滅。是滅第八中。一分無始無明業相。此業相滅。",
    "X35n0652_003:0273b01": "即流注滅。若流注滅。第八真相方顯。真相。即心真",
    "X35n0652_003:0273b02": "如相。乃&#x4E98;古&#x4E98;今。不斷不滅。雖則隨緣而生。本未",
    "X35n0652_003:0273b03": "嘗生。隨緣而滅。本未嘗滅。此即本覺心體。自古自",
    "X35n0652_003:0273b04": "今。不變不壞。其流注滅者。唯滅心相。而心體常存。",
    "X35n0652_003:0273b05": "以故謂之真常流注。因眾生迷此。故流轉三界。諸",
    "X35n0652_003:0273b06": "佛證此。即成等正覺。但相宗。論我法二執。有粗有",
    "X35n0652_003:0273b07": "細。粗者是分別。細者是俱生。又唯識百法中。前九",
    "X35n0652_003:0273b08": "十四種。是眾生分上。我法二執。後六種無為。是二",
    "X35n0652_003:0273b09": "乘菩薩。我法二執。又八識中。以六七皆有二執。五",
    "X35n0652_003:0273b10": "八俱無。性宗則五八。唯法執。七唯我執。六我法二",
    "X35n0652_003:0273b11": "執俱有。若無相無見。無分別。無二執者。真如也。又",
    "X35n0652_003:0273b12": "五法者。即楞伽中。所云相。名。妄想。如如。正智。是也。",
    "X35n0652_003:0273b13": "又云。五法三自性。及與八種識。二種無有我。悉攝",
    "X35n0652_003:0273b14": "摩訶衍。夫世間萬有。皆名相所攝。故凡有相即有",
    "X35n0652_003:0273b15": "名。皆吾人強為安立者也。然一切有形色者是相。",
    "X35n0652_003:0273b16": "即相而稱謂是名。因名相而生分別。是妄想。知此",
    "X35n0652_003:0273b17": "名相。自性本空。實無一法可立。亦無一法可遣。知",
    "X35n0652_003:0273b18": "一切法。其體空寂。離於所作。是如如。從如如之體。",
    "X35n0652_003:0273b19": "返觀一切名相妄想。猶如過客。來去不停。求其實",
    "X35n0652_003:0273b20": "相。了不可得。是正智。又楞伽別示三性八識二無",
    "X35n0652_003:0273b21": "我。亦以此五法收盡。&#x8462;三自性。一緣起自性。即名",
    "X35n0652_003:0273b22": "相。二妄想自性。如其名。三成自性。即是如如正智。",
    "X35n0652_003:0273b23": "又八識是名相妄想。若轉八識而成四智。即是如",
    "X35n0652_003:0273b24": "如正智。又二無我。謂人無我。法無我。我與法是名",
    "X35n0652_003:0273c01": "相。執我執法是妄想。證二空無我。即是如如正智。",
    "X35n0652_003:0273c02": "以故一切佛法。總不出此五法。且名初本無名。相",
    "X35n0652_003:0273c03": "初本無相。皆由妄計。謂此名非彼。彼相非此。若知",
    "X35n0652_003:0273c04": "其不實。無思慮計度生滅之相。即如智亦是假名。",
    "X35n0652_003:0273c05": "何有相之可得。若謂實有如智。亦屬妄想。如此則",
    "X35n0652_003:0273c06": "五法皆淨盡無餘矣。",
    "X35n0652_003:0273c07": "[0273c07] 菩薩。入五法淨。心即無妄。若無有妄。即入如來(自覺聖智)",
    "X35n0652_003:0273c08": "之地。入智地者。善知一切從本不生。知本不生。即無",
    "X35n0652_003:0273c09": "妄想。",
    "X35n0652_003:0273c10": "[0273c10] 此明入佛智地。夫自眾生至於佛地。無非皆欲空",
    "X35n0652_003:0273c11": "此五法而已。&#x8462;眾生流轉六道。只為執著名相妄",
    "X35n0652_003:0273c12": "想。而起毀譽愛憎。種種意言分別。若得名空。則毀",
    "X35n0652_003:0273c13": "譽不動。相空。則憎愛不生。名滅。則言語道斷。相滅。",
    "X35n0652_003:0273c14": "則心行處滅。若妄想滅。則一心獨顯。若得如如之",
    "X35n0652_003:0273c15": "體。則熾然作用而常在寂滅。若得正智。住煩惱即",
    "X35n0652_003:0273c16": "是菩提。處生死不異涅槃。如是則一切心識。所不",
    "X35n0652_003:0273c17": "能緣。名本無名。相本無相。名相既無。妄想非有。亦",
    "X35n0652_003:0273c18": "無正智。亦無如如。亦無佛無眾生。此所謂入五法",
    "X35n0652_003:0273c19": "淨。心即無妄。若無有妄。即入如來自覺聖智之地。",
    "X35n0652_003:0273c20": "此自覺聖智。是妙覺所證境界。如佛言。思惟無所",
    "X35n0652_003:0273c21": "有。佛地無生。到自覺聖趣。又云。此則是我地。自在",
    "X35n0652_003:0273c22": "最勝處。故知此即是佛智地。然入此智地。善知一",
    "X35n0652_003:0273c23": "切世間出世諸法。從本不自生。既知本不自生。又",
    "X35n0652_003:0273c24": "何有於妄想耶。此章總結無相中。無生。覺利。實際性空。如來藏。總持品之義也。",
    "X35n0652_003:0274a01": "[0274a01] ",
    "X35n0652_003:0275a01": "[0275a01] ",
    "X35n0652_003:0276a01": "[0276a01] ○楞伽中。佛嘗示七",
    "X35n0652_003:0276a02": "種第一義。即是此七品法。一謂心境界第一義。即",
    "X35n0652_003:0276a03": "心自性。更無分別。即是無相。二謂慧境界第一義。",
    "X35n0652_003:0276a04": "觀一切法。無不通達。而實無所有。即是無生。三謂",
    "X35n0652_003:0276a05": "智境界第一義。採集業。說心。不採集。是智。即是本",
    "X35n0652_003:0276a06": "覺利。四謂見境界第一義。得佛正知見。知一切色",
    "X35n0652_003:0276a07": "是佛色。一切聲是佛聲。即是入實際。五謂超二見。",
    "X35n0652_003:0276a08": "境界第一義。離有無。一異。俱不俱。一切對待。即是",
    "X35n0652_003:0276a09": "真性空。六謂超一子地境界第一義。初說三乘法。",
    "X35n0652_003:0276a10": "住一子地。今說一乘一性。故超一子地。即是如來",
    "X35n0652_003:0276a11": "藏。七謂如來自到境界第一義。即自覺聖智。不由",
    "X35n0652_003:0276a12": "他悟。通達佛法。此即諸佛善知之妙。但眾生迷本。",
    "X35n0652_003:0276a13": "即以此知。而變為妄想矣。故曰。知之一字。眾妙之",
    "X35n0652_003:0276a14": "門。亦眾禍之門也。後地藏菩薩。首問法不緣生。以",
    "X35n0652_003:0276a15": "收此中之義。",
    "X35n0652_003:0276a16": "[0276a16] 解脫菩薩而白佛言。尊者。無妄想者。應無止息。",
    "X35n0652_003:0276a17": "[0276a17] 此問無妄無止。即從前品中不生二字。轉出此無",
    "X35n0652_003:0276a18": "止息句來。",
    "X35n0652_003:0276a19": "[0276a19] 佛言。菩薩。妄本不生。無妄可息。知心無心。無心可止。",
    "X35n0652_003:0276a20": "無分無別。現識不生。無生可止。是則無止。亦非無止。",
    "X35n0652_003:0276a21": "何以故。止無止故。",
    "X35n0652_003:0276a22": "[0276a22] 此明止無止義。正顯入如來自覺聖智境界。夫一",
    "X35n0652_003:0276a23": "切眾生。皆由前七識。執取五陰自相共相。乃有因",
    "X35n0652_003:0276a24": "緣生滅之法。而為妄想計著。相續不斷耳。所言自",
    "X35n0652_003:0276b01": "相者。謂自身現量證知。觸火則熱。入水則寒。非言",
    "X35n0652_003:0276b02": "說所及。是也。共相者。乃比量之境。是言說所及。如",
    "X35n0652_003:0276b03": "言一法。則貫通多法。共有此相。猶一切火。同一熱",
    "X35n0652_003:0276b04": "性。一切水。同一濕性。是也。又如假智。以詮自性之",
    "X35n0652_003:0276b05": "名。亦屬言說。亦是共相中收。故凡心生滅相。總只",
    "X35n0652_003:0276b06": "因自共二相。而有妄想計著之相續耳。又即於五",
    "X35n0652_003:0276b07": "法中觀之。不特名相妄想。是計著相續之相。若執",
    "X35n0652_003:0276b08": "如如正智為實有者。亦為妄想相續矣。何故以如",
    "X35n0652_003:0276b09": "如正智。良由對治名相妄想而設。究竟何有如如",
    "X35n0652_003:0276b10": "正智之可得耶。此所謂一真法界。纖塵不立。非凡",
    "X35n0652_003:0276b11": "愚所知。須是住地菩薩。證平等法性。始能知耳。以",
    "X35n0652_003:0276b12": "平等法性中。既無凡情。亦無聖解。觀察自心現量",
    "X35n0652_003:0276b13": "境界。知自共二相。心及心所。一切諸法。本來空寂。",
    "X35n0652_003:0276b14": "雖從自心顯現。猶如鏡現形。本無留&#x8FF9;。當處出生。",
    "X35n0652_003:0276b15": "隨處寂滅。於妄想計著相續。本自不生。亦無妄想",
    "X35n0652_003:0276b16": "計著相續之可以息。固知心之本無其心。無起無",
    "X35n0652_003:0276b17": "動。亦無心相之可止。如是則無分無別。即得第八",
    "X35n0652_003:0276b18": "現識。流注不生。當體空寂。更無有生之可止。是則",
    "X35n0652_003:0276b19": "謂之無止。然則亦非無止。以止於無止故。[0276b19] ○篆書",
    "X35n0652_003:0276b20": "以[止-一+┐][(ㄐ*〡)/(乏-之)]為步字。猶夫舉左足復進右足。斯謂之步。",
    "X35n0652_003:0276b21": "若左足已停而右足不起。乃謂之止。昔嘗論大學",
    "X35n0652_003:0276b22": "止於至善之義。猶夫人之前念後念。妄惑競生。逐",
    "X35n0652_003:0276b23": "惡流染而不知止。若知自己靈明性德。而止於至",
    "X35n0652_003:0276b24": "善。更不容有第二念。即謂之止。至者。極盡之稱。善",
    "X35n0652_003:0276c01": "者。精微之謂。是必當止於極盡精微明德之奧耳。",
    "X35n0652_003:0276c02": "吾固曰。此心一止。便得其正。又何有於私欲之萌",
    "X35n0652_003:0276c03": "念乎。此是孔門下手用功處也。且吾宗以第一念。",
    "X35n0652_003:0276c04": "為現量境界。故黃檗和尚云。頓超等妙二覺之表。",
    "X35n0652_003:0276c05": "決定不流至第二念。始似入我宗門。&#x8462;宗門全提",
    "X35n0652_003:0276c06": "大用。直下截斷意識分別。此是真止。如臨濟立第",
    "X35n0652_003:0276c07": "一句法云。三要印開朱點窄。未容擬議主賓分。何",
    "X35n0652_003:0276c08": "容心識籌度於其間耶。若向未舉已前。撩起便行。",
    "X35n0652_003:0276c09": "略較些子。纔生第二念。即落意識分別。便成妄想",
    "X35n0652_003:0276c10": "執著。相續不止。是為比量。此由外緣五塵。而比度",
    "X35n0652_003:0276c11": "其長短好惡等相。故為從上諸聖所訶。謂毫釐繫",
    "X35n0652_003:0276c12": "念。三途業因。瞥爾情生。萬劫羈鎖。至若比度不著。",
    "X35n0652_003:0276c13": "如夢中境。及病中狂亂所見。名為非量。此三量。是",
    "X35n0652_003:0276c14": "能緣之心。與五塵所緣之境。而為對現。於境有好",
    "X35n0652_003:0276c15": "惡長短。而心則依之。起於憎愛取捨。至乎&#x8EAD;染。習",
    "X35n0652_003:0276c16": "成善惡二性。以感苦樂二報。故流轉三界不已。奈",
    "X35n0652_003:0276c17": "何眾生迷此。不知皆從意識而起。若乃勘破妄心",
    "X35n0652_003:0276c18": "妄境。直下能所俱亡。分別不起。是真得無生可止。",
    "X35n0652_003:0276c19": "即能轉根本無明。為般若智光。於塵勞生死。顯大",
    "X35n0652_003:0276c20": "機大用。處處自在無礙。一一任運縱橫。如此。真得",
    "X35n0652_003:0276c21": "入自覺聖智之境界者也。",
    "X35n0652_003:0276c22": "[0276c22] 解脫菩薩而白佛言。尊者。若止無止。止即是生。何謂",
    "X35n0652_003:0276c23": "無生。",
    "X35n0652_003:0276c24": "[0276c24] 此徵止生之義。言若生止於無止之心。非可為之",
    "X35n0652_003:0277a01": "止矣。&#x8462;生心求止。止即是生。如三祖信心銘云。止",
    "X35n0652_003:0277a02": "動歸止。止更彌動。然今若求止之心已生。何以謂",
    "X35n0652_003:0277a03": "之無生耶。",
    "X35n0652_003:0277a04": "[0277a04] 佛言。菩薩。當止是生。止已無止。亦不住於無止。亦不",
    "X35n0652_003:0277a05": "住於無住。云何是生。",
    "X35n0652_003:0277a06": "[0277a06] 此示不住無止之義。然此但答止即是生一句。謂",
    "X35n0652_003:0277a07": "正當止息之時。而心雖是生。且念念無住。此止亦",
    "X35n0652_003:0277a08": "已無其所止矣。況亦不住於無止。亦不住於無住。",
    "X35n0652_003:0277a09": "云何而言止即是生耶。",
    "X35n0652_003:0277a10": "[0277a10] 解脫菩薩而白佛言。尊者。無生之心。有何取捨。住何",
    "X35n0652_003:0277a11": "法相。",
    "X35n0652_003:0277a12": "[0277a12] 此問無生取捨。徵前何謂無生一句之義。",
    "X35n0652_003:0277a13": "[0277a13] 佛言。無生之心。不取不捨。住於不心。住於不法。",
    "X35n0652_003:0277a14": "[0277a14] 此示無住之義夫一切法。若有所住。即有取捨。&#x8462;",
    "X35n0652_003:0277a15": "取捨者。只為五陰中。識陰未破。內取識藏謂之我。",
    "X35n0652_003:0277a16": "外取識所分別五塵。而為我之所。此是我執也。若",
    "X35n0652_003:0277a17": "既捨識藏。則又取能捨者而為我。所證者為我之",
    "X35n0652_003:0277a18": "所。是則名法執矣。此二執。即是心法二種。今言無",
    "X35n0652_003:0277a19": "生之心。於一切法。不取不捨。無生之相。而住於不",
    "X35n0652_003:0277a20": "心不法。則我法俱空。能所皆泯。乃為自覺聖智之",
    "X35n0652_003:0277a21": "實義也。",
    "X35n0652_003:0277a22": "[0277a22] 解脫菩薩而白佛言。尊者。云何住於不心。住於不法。",
    "X35n0652_003:0277a23": "[0277a23] 此問不心不法。徵前所示之義。",
    "X35n0652_003:0277a24": "[0277a24] 佛言。不生於心。是住不心。不生於法。是住不法。善男",
    "X35n0652_003:0277b01": "子。不生心法。即無依止。不住諸行。心常空寂。無有異",
    "X35n0652_003:0277b02": "想。譬彼&#x8657;空。無有動住。無起無作。無彼無此。得心空",
    "X35n0652_003:0277b03": "(北藏。作空心)眼。得法空心。五陰六入。悉皆空寂。",
    "X35n0652_003:0277b04": "[0277b04] 此重釋不生心法。因前問無生住何法相。故答住",
    "X35n0652_003:0277b05": "於不心不法。其實即不生心法一句。既不生心法。",
    "X35n0652_003:0277b06": "即無可依止。既無依止。即不住一切有為諸行。心",
    "X35n0652_003:0277b07": "常空寂。無有取捨可否是非。及一切異想。譬彼&#x8657;",
    "X35n0652_003:0277b08": "空。無有動相住相。無起相。無作相。亦無彼此之相。",
    "X35n0652_003:0277b09": "果能如是。即得心空。悟四大之無我。得法空。悟一",
    "X35n0652_003:0277b10": "切法無我。故曰得心空眼。得法空心。夫心空之眼",
    "X35n0652_003:0277b11": "即如來正法眼藏。法空之心。即如來涅槃妙心。從",
    "X35n0652_003:0277b12": "上佛祖惟契證。此心眼而已。所云五陰者。四大積",
    "X35n0652_003:0277b13": "聚是色。領納資貪是受。取相馳求是想。微細遷流",
    "X35n0652_003:0277b14": "是行。熾然分別是識。此五能覆真性。故名陰。然生",
    "X35n0652_003:0277b15": "因識有。滅從色除。六入者。眼耳鼻舌身意內六根。",
    "X35n0652_003:0277b16": "取著色聲香味觸法外六塵。有互相涉入之義。故",
    "X35n0652_003:0277b17": "曰入。然今既契證此心此法。而陰入等相。自然悉",
    "X35n0652_003:0277b18": "皆空寂者矣。後地藏菩薩。問諸法云何不一。以收",
    "X35n0652_003:0277b19": "此中之義。",
    "X35n0652_003:0277b20": "[0277b20] 善男子。修空法者。不依三界。不住戒相。清淨無念。無",
    "X35n0652_003:0277b21": "攝無放。性等金剛。不壞三寶。空心不動。具六波羅蜜。",
    "X35n0652_003:0277b22": "[0277b22] 此明空法具攝六度。夫空為大乘之初門也。然修",
    "X35n0652_003:0277b23": "此空法。不依三界。以出於三界有為法故。不住小",
    "X35n0652_003:0277b24": "乘有為戒相。以三輪體空故。自性清淨。無有念慮。",
    "X35n0652_003:0277c01": "離於散亂。無有攝心。離於懈怠。無有放意。性體等",
    "X35n0652_003:0277c02": "於金剛。不壞自性三寶清淨光明之體。夫自性常",
    "X35n0652_003:0277c03": "覺不昧。是佛寶。自性軌執不失。是法寶。自性清淨",
    "X35n0652_003:0277c04": "和合。是僧寶。又自心清淨。念念無染。即是佛。自心",
    "X35n0652_003:0277c05": "光明。無不照燭。即是法。自心清淨光明。處處無礙。",
    "X35n0652_003:0277c06": "即是僧。總不用外求。只在自性一心之中也。若信",
    "X35n0652_003:0277c07": "此一體三寶。即得空心不動。具六波羅蜜。梵語波",
    "X35n0652_003:0277c08": "羅蜜。此云到彼岸。又云度&#x8462;。謂世間有為法。祇在",
    "X35n0652_003:0277c09": "此岸。不得到彼岸。如人修施。以能施所施及受施",
    "X35n0652_003:0277c10": "者。為三輪。此三輪空寂。名無相無為。是到彼岸。若",
    "X35n0652_003:0277c11": "三輪不空。則因果不忘。如輪之迴轉。是世間有為",
    "X35n0652_003:0277c12": "法矣。六度中。皆具三輪。若不空。不得稱為六波羅",
    "X35n0652_003:0277c13": "蜜。又二乘人與菩薩。同行六度。但自利利人不同。",
    "X35n0652_003:0277c14": "又權教。只修六度為因。實教。先求悟明自心。既得",
    "X35n0652_003:0277c15": "明了。止息一切。惟修本性。惟欲度生。是名發菩提",
    "X35n0652_003:0277c16": "心。既已發心。應修諸行。成萬德莊嚴法身妙果也。",
    "X35n0652_003:0277c18": "音釋",
    "X35n0652_003:0277c19": "預[0277c19] (與豫同。干也。在也。及也)。卒[0277c19] (畢也)。&#x7A49;[0277c19] (音治。幼小也)。翫[0277c19] (同玩。閒觀取適也)。窟[0277c19] (坤入",
    "X35n0652_003:0277c20": "聲。窟穴)。萌[0277c20] (音盲。艸始生芽也)。籌[0277c20] (音&#x9167;。計算也)。瞥[0277c20] (篇入聲。忽然一見也)。羈[0277c20] (音雞羈繫)。",
    "X35n0652_003:0277c21": "鎖[0277c21] (音瑣。俗作&#x93C1;)。耽[0277c21] (都含切。答平聲。愛戀也)。奈[0277c21] (音耐)。勘[0277c21] (堪去聲)。軌[0277c21] (音癸。法也。循也)。"
}