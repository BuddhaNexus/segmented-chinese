{
    "T04n0200_009:0244b06": "撰集百緣經卷第九",
    "T04n0200_009:0244b08": "吳月支優婆塞支謙譯",
    "T04n0200_009:0244b09": "聲聞品第九",
    "T04n0200_009:0244b10": "（八一）◎海生商主緣",
    "T04n0200_009:0244b11": "佛在舍衛國祇樹給孤獨園。時彼城中，有",
    "T04n0200_009:0244b12": "五百賈客，欲入大海採取珍寶。時彼商主，",
    "T04n0200_009:0244b13": "選擇族望，娉以為婦。將共入海，足滿十",
    "T04n0200_009:0244b14": "月，產一男兒，因為立字，名曰海生。有大福",
    "T04n0200_009:0244b15": "德，令諸商客，獲大珍寶，安隱迴還，咸共",
    "T04n0200_009:0244b16": "唱言：「安隱海生。」年漸長大，重復勸勉，更入",
    "T04n0200_009:0244b17": "大海，獲其珍寶，進引還來。值大黑風，吹其",
    "T04n0200_009:0244b18": "船舫，飄墮羅剎鬼國，迴波黑風。時諸商",
    "T04n0200_009:0244b19": "人，各各跪拜諸天善神，無一感應救彼",
    "T04n0200_009:0244b20": "厄難。中有優婆塞，語商人言：「有佛世尊，常",
    "T04n0200_009:0244b21": "以大悲，晝夜六時，觀察眾生，護受苦",
    "T04n0200_009:0244b22": "厄，輙往度之。汝等咸當稱彼佛名，或能",
    "T04n0200_009:0244b23": "來此，救我等命。」時諸商人，各共同時，稱南",
    "T04n0200_009:0244b24": "無佛陀。爾時世尊，遙見商客極遇厄難，即",
    "T04n0200_009:0244b25": "放光明，照耀黑風，風尋消滅。皆得解脫，",
    "T04n0200_009:0244b26": "各作是言：「我等今者，蒙佛威光，脫此諸難，",
    "T04n0200_009:0244b27": "今若平安達到，當為佛僧造立塔寺，請",
    "T04n0200_009:0244b28": "命佛僧，安置其中，設諸餚饍，供給所須，皆",
    "T04n0200_009:0244b29": "使無乏。」作是語已，咸皆然可。於是進引，",
    "T04n0200_009:0244c01": "皆悉平安達到鄉土。如先言要，造立塔寺，",
    "T04n0200_009:0244c02": "請命佛僧，設諸餚饍，供養訖竟，却坐一",
    "T04n0200_009:0244c03": "面，聽佛說法，心開意解，各獲道跡，即於",
    "T04n0200_009:0244c04": "佛前，求索出家。佛即告言：「善來比丘！」鬚髮",
    "T04n0200_009:0244c05": "自落，法服著身，便成沙門。精懃修習，得",
    "T04n0200_009:0244c06": "阿羅漢果，三明六通，具八解脫，諸天世",
    "T04n0200_009:0244c07": "人，所見敬仰。時諸比丘，見是事已，前",
    "T04n0200_009:0244c08": "白佛言：「不審，世尊！今此商人五百比丘，宿",
    "T04n0200_009:0244c09": "造何業，遭值如是種種厄難，蒙佛威光，",
    "T04n0200_009:0244c10": "得脫諸難，又值世尊，出家得道？」佛告比丘：",
    "T04n0200_009:0244c11": "「非但今日救彼厄難，過去世時，我亦救彼",
    "T04n0200_009:0244c12": "脫諸厄難。」時諸比丘，重白佛言：「不審，世",
    "T04n0200_009:0244c13": "尊！過去世時，其事云何？唯願世尊！敷演解",
    "T04n0200_009:0244c14": "說。」爾時世尊，告諸比丘：「汝等諦聽！吾當",
    "T04n0200_009:0244c15": "為汝分別解說。乃往過去無量世中，波羅[木*奈]",
    "T04n0200_009:0244c16": "國，有五通仙人，住河岸邊。時有五百商人，",
    "T04n0200_009:0244c17": "欲入大海，路由河岸，見彼仙人，各共",
    "T04n0200_009:0244c18": "往彼問訊安吉，勸彼仙人，令共入海。仙",
    "T04n0200_009:0244c19": "人答言：『汝等自去，設有恐難，但稱我名，當",
    "T04n0200_009:0244c20": "護汝等。』爾時商人，聞是語已，進引入海，",
    "T04n0200_009:0244c21": "大獲珍寶，還欲來歸，道逢羅剎黑風諸難。",
    "T04n0200_009:0244c22": "爾時商人，咸共一心，稱仙人名，即往救護",
    "T04n0200_009:0244c23": "脫諸厄難。」佛告諸比丘：「欲知爾時彼仙人",
    "T04n0200_009:0244c24": "者，則我身是；彼時五百商人者，今五百比丘",
    "T04n0200_009:0244c25": "是。我於彼時，未斷煩惱，尚能拔濟彼諸厄",
    "T04n0200_009:0245a01": "難；況於今者，得出三界，而當不能化度",
    "T04n0200_009:0245a02": "彼也？」爾時諸比丘，聞佛所說，歡喜奉行。",
    "T04n0200_009:0245a03": "（八二）須曼花衣隨身產緣",
    "T04n0200_009:0245a04": "佛在舍衛國祇樹給孤獨園。時彼城中，有一",
    "T04n0200_009:0245a05": "長者，財寶無量，不可稱計，選擇高門，娉",
    "T04n0200_009:0245a06": "以為婦，種種音樂，以娛樂之。足滿十月，",
    "T04n0200_009:0245a07": "產一男兒，端政殊妙，須曼花衣，與身俱",
    "T04n0200_009:0245a08": "生。召諸相師，占相此兒。相師覩已：「此兒",
    "T04n0200_009:0245a09": "產時，有何瑞相？」父母答言：「有須曼花衣",
    "T04n0200_009:0245a10": "裹身而生。」因為立字，名須曼那。體性賢",
    "T04n0200_009:0245a11": "柔，慈心孝順。年漸長大，衣亦隨大。父母愛",
    "T04n0200_009:0245a12": "念，便將小兒，與阿那律，令作沙彌，教使",
    "T04n0200_009:0245a13": "坐禪。未久之間，得阿羅漢果，三明六通，",
    "T04n0200_009:0245a14": "具八解脫，諸天世人，所見敬仰。時阿那",
    "T04n0200_009:0245a15": "律勅沙彌言：「汝今可往拔提河邊取淨",
    "T04n0200_009:0245a16": "水來。」尋往彼河，盛滿瓶水，擲虛空中，隨後",
    "T04n0200_009:0245a17": "飛來。時諸比丘，見是沙彌，歎未曾有，白佛",
    "T04n0200_009:0245a18": "言：「世尊！今此須摩那沙彌，宿殖何福，生",
    "T04n0200_009:0245a19": "巨富家，須摩那衣隨身俱生；出家未久，",
    "T04n0200_009:0245a20": "獲阿羅漢果？」爾時世尊告諸比丘：「汝",
    "T04n0200_009:0245a21": "等善聽！吾當為汝分別解說。乃往過去九",
    "T04n0200_009:0245a22": "十一劫，波羅[木*奈]國，有佛出世，號毘婆尸，教",
    "T04n0200_009:0245a23": "化周訖，遷神涅槃。時有國王，名梵摩達多，",
    "T04n0200_009:0245a24": "收其舍利，造四寶塔，而供養之。時有童",
    "T04n0200_009:0245a25": "子，見彼塔故，心生欣樂，即便出家，年至",
    "T04n0200_009:0245a26": "老耄，空無所獲，深自剋嘖，買須曼花，",
    "T04n0200_009:0245a27": "持縷貫之，遍覆塔上，發願而去。緣是功",
    "T04n0200_009:0245a28": "德，九十一劫，不墮地獄、畜生、餓鬼，天上人",
    "T04n0200_009:0245a29": "中，常有須曼花衣與身俱生，受天快樂，",
    "T04n0200_009:0245b01": "乃至今者，遭值於我，出家得道。」爾時諸比",
    "T04n0200_009:0245b02": "丘，聞佛所說，歡喜奉行。",
    "T04n0200_009:0245b03": "（八三）◎寶手比丘緣",
    "T04n0200_009:0245b04": "佛在舍衛國祇樹給孤獨園。時彼城中，有",
    "T04n0200_009:0245b05": "一長者，財寶無量，選擇族望，娉以為婦，",
    "T04n0200_009:0245b06": "作倡伎樂，以娛樂之。其婦懷妊，足滿十",
    "T04n0200_009:0245b07": "月，產一男兒，端政殊妙，世所希有，其兩",
    "T04n0200_009:0245b08": "手中，有金錢出，取已還有，如是展轉，取不",
    "T04n0200_009:0245b09": "可盡。召諸相師，占相此兒。相師覩已：「此",
    "T04n0200_009:0245b10": "兒產時，有何瑞相？」父母答言：「其兩手中，有",
    "T04n0200_009:0245b11": "金錢出，取以還生。」因為立字，名曰寶手。",
    "T04n0200_009:0245b12": "年漸長大，稟性賢柔，慈心孝順，好憙惠施，",
    "T04n0200_009:0245b13": "有從乞者，申其兩手，有好金錢，尋以施",
    "T04n0200_009:0245b14": "之。將諸親友出城觀看，漸次遊行到祇",
    "T04n0200_009:0245b15": "洹中，見佛世尊，三十二相、八十種好，光明",
    "T04n0200_009:0245b16": "普曜，如百千日，心懷憙悅，前禮佛足，合掌",
    "T04n0200_009:0245b17": "請佛及比丘僧：「慈哀憐愍納受我供。」時彼阿",
    "T04n0200_009:0245b18": "難，在佛左右，問小兒言：「若欲設供，當須",
    "T04n0200_009:0245b19": "財寶。」於是小兒聞阿難語，尋申兩手，金",
    "T04n0200_009:0245b20": "錢雨落，須臾積聚。佛勅阿難：「汝今取此金",
    "T04n0200_009:0245b21": "錢寶物，營理餚饍，請佛及僧。」阿難受教，營",
    "T04n0200_009:0245b22": "理飲食。供養訖竟，佛為說法，心開意解，",
    "T04n0200_009:0245b23": "得須陀洹果。歸白父母，求索入道。父母愛",
    "T04n0200_009:0245b24": "念，不能違逆，將詣佛所，求索出家。佛即",
    "T04n0200_009:0245b25": "告言：「善來比丘！」鬚髮自落，法服著身，便成",
    "T04n0200_009:0245b26": "沙門。精懃修習，得阿羅漢果，三明六通，",
    "T04n0200_009:0245b27": "具八解脫，諸天世人，所見敬仰。爾時阿",
    "T04n0200_009:0245b28": "難，見是事已，前白佛言：「今此寶手比丘，",
    "T04n0200_009:0245b29": "宿殖何福，生於豪族大長者家，然其兩",
    "T04n0200_009:0245c01": "手，有此金錢，取以還生；值佛世尊，復",
    "T04n0200_009:0245c02": "獲道果？」爾時世尊，告阿難言：「汝今諦",
    "T04n0200_009:0245c03": "聽！吾當為汝分別解說。此賢劫中，波羅",
    "T04n0200_009:0245c04": "[木*奈]國有佛出世，號曰迦葉，教化周訖，遷神",
    "T04n0200_009:0245c05": "涅槃。時彼國王，名曰迦翅，收取舍利，造",
    "T04n0200_009:0245c06": "四寶塔。時有長者，見其竪棖，心生隨",
    "T04n0200_009:0245c07": "喜，持一金錢，安置棖下，發願而去。緣是",
    "T04n0200_009:0245c08": "功德，不墮惡趣，天上人中，常有金錢申",
    "T04n0200_009:0245c09": "手而出，乃至今者，遭值於我，故有金錢，取",
    "T04n0200_009:0245c10": "以還有，出家得道。」爾時諸比丘，聞佛所",
    "T04n0200_009:0245c11": "說歡喜奉行。",
    "T04n0200_009:0245c12": "（八四）◎三藏比丘緣",
    "T04n0200_009:0245c13": "佛在舍衛國祇樹給孤獨園。時波斯匿王夫",
    "T04n0200_009:0245c14": "人懷妊，足滿十月，生一男兒，端政殊妙，",
    "T04n0200_009:0245c15": "世所希有，身被袈裟，生已能語，問父王",
    "T04n0200_009:0245c16": "言：「如來世尊，今者在不？大德迦葉、舍利弗、",
    "T04n0200_009:0245c17": "大目揵連，如是遍問諸大弟子，悉為在不」",
    "T04n0200_009:0245c18": "父王答曰：「今悉都在。」「唯願大王！為我設供，",
    "T04n0200_009:0245c19": "請佛及僧。」尋勅為設，請佛入宮，見其太子，",
    "T04n0200_009:0245c20": "而問之曰：「汝自憶念迦葉佛時，是三藏比",
    "T04n0200_009:0246a01": "丘不？」答言：「實是。」「處此胞胎，為安隱不？」「蒙",
    "T04n0200_009:0246a02": "佛遺恩，得存性命，得過日夕。」時王夫人，",
    "T04n0200_009:0246a03": "見此太子與佛世尊共相答問，喜不自",
    "T04n0200_009:0246a04": "勝，而白佛言：「今此太子，宿殖何福，生便能",
    "T04n0200_009:0246a05": "語，乃能與佛感有答問？唯願世尊！敷演",
    "T04n0200_009:0246a06": "解說。」爾時世尊，即便為王，而說偈言：",
    "T04n0200_009:0246a07": "「宿造諸善業，　　百劫而不朽，",
    "T04n0200_009:0246a08": "　善業因緣故，　　今獲如是報。」",
    "T04n0200_009:0246a09": "是時波斯匿王及其夫人，聞佛世尊說",
    "T04n0200_009:0246a10": "此偈已，前白佛言：「不審，世尊！過去世時其",
    "T04n0200_009:0246a11": "事云何？唯願世尊！敷演解說。」爾時世尊，",
    "T04n0200_009:0246a12": "告大王曰：「汝今諦聽！吾當為汝分別解",
    "T04n0200_009:0246a13": "說。此賢劫中，波羅[木*奈]國有佛出世，號曰迦",
    "T04n0200_009:0246a14": "葉，將諸比丘，遊行教化，到迦翅王國。時王",
    "T04n0200_009:0246a15": "太子，名曰善生，見佛世尊，深生信敬，歸白",
    "T04n0200_009:0246a16": "大王，求索入道。王不聽許：『我唯一子，",
    "T04n0200_009:0246a17": "當繼王位，養育民眾，終不聽汝出家入道。』",
    "T04n0200_009:0246a18": "時王太子，聞是語已，愁悴躃地，斷穀不",
    "T04n0200_009:0246a19": "食，一日二日乃至六日，絕不飲食。時諸群",
    "T04n0200_009:0246a20": "臣，啟白王言：『太子不食，已經六日，恐命",
    "T04n0200_009:0246a21": "不全。願王今者，聽使出家，故得相見。』時彼",
    "T04n0200_009:0246a22": "大王聞臣語已，不能違逆，勅彼太子：『共",
    "T04n0200_009:0246a23": "作要誓，汝今若能讀誦三藏經書通利，聽",
    "T04n0200_009:0246a24": "汝出家，然後見我。』時彼太子聞王勅已，心",
    "T04n0200_009:0246a25": "懷喜悅，尋即出家，懃加誦習三藏經書，盡",
    "T04n0200_009:0246a26": "令通利，還來見王。王問比丘：『我先勅汝，要",
    "T04n0200_009:0246a27": "誦三藏經書通利，然後見我。今為利不？』比",
    "T04n0200_009:0246a28": "丘答曰：『今悉通利。』王大歡喜，即語比丘：『我",
    "T04n0200_009:0246a29": "今庫藏，所有財物，隨汝取用，終不悋惜。』於",
    "T04n0200_009:0246b01": "時王子比丘聞王教已，大取財物，施設",
    "T04n0200_009:0246b02": "種種百味餚饍，請迦葉佛及二萬比丘，供",
    "T04n0200_009:0246b03": "養訖已，一一比丘各施三衣六物。緣是功",
    "T04n0200_009:0246b04": "德，不墮惡趣，天上人中，常有袈裟裹身",
    "T04n0200_009:0246b05": "而生，乃至今者，遭值於我，故有袈裟，出家",
    "T04n0200_009:0246b06": "得道。」爾時諸比丘，聞佛所說，歡喜奉行。",
    "T04n0200_009:0246b07": "（八五）◎耶舍蜜多緣",
    "T04n0200_009:0246b08": "佛在舍衛國祇樹給孤獨園。時彼城中有",
    "T04n0200_009:0246b09": "一長者，財寶無量，不可稱計，選擇族望，娉",
    "T04n0200_009:0246b10": "以為婦，作倡伎樂，以娛樂之。其婦懷妊，",
    "T04n0200_009:0246b11": "足滿十月，生一男兒，端政殊妙，世所希",
    "T04n0200_009:0246b12": "有。當生之日，天降大雨，父母歡喜，召",
    "T04n0200_009:0246b13": "諸相師，占相此兒。相師覩已：「此兒福德，生",
    "T04n0200_009:0246b14": "則降雨。」舉國聞知，因為立字，名耶奢蜜",
    "T04n0200_009:0246b15": "多。不飲乳哺，其牙齒間，自然而有八功德",
    "T04n0200_009:0246b16": "水，用自充足。年漸長大，與諸親友遊行觀",
    "T04n0200_009:0246b17": "看，到祇桓中，見佛世尊，三十二相、八十",
    "T04n0200_009:0246b18": "種好，光明普曜，如百千日，心懷歡喜，前",
    "T04n0200_009:0246b19": "禮佛足，求索出家。佛即聽許：「善來比丘！」鬚",
    "T04n0200_009:0246b20": "髮自落，法服著身，便成沙門。精懃修習，得",
    "T04n0200_009:0246b21": "阿羅漢果，三明六通，具八解脫，諸天世人",
    "T04n0200_009:0246b22": "所見敬仰。時諸比丘見是事已，白佛言：",
    "T04n0200_009:0246b23": "「世尊！今此耶奢比丘，宿殖何福，生降甘",
    "T04n0200_009:0246b24": "雨，不飲乳哺，其牙齒間，自然而有八功德",
    "T04n0200_009:0246b25": "水，以自充足；又值世尊，出家得道？」爾時",
    "T04n0200_009:0246b26": "世尊，告諸比丘：「汝等善聽！吾當為汝分別",
    "T04n0200_009:0246b27": "解說。此賢劫中，波羅[木*奈]國有佛出世，號",
    "T04n0200_009:0246b28": "曰迦葉。於彼法中，有一長者，年齒老耄，",
    "T04n0200_009:0246b29": "出家入道，懈慢懶墮，不能精懃，又復重",
    "T04n0200_009:0246c01": "病。良醫占之，云當服酥，病乃可差。尋",
    "T04n0200_009:0246c02": "用醫教，取酥服之。於其夜中，藥發熱渴，",
    "T04n0200_009:0246c03": "馳走求水，水器皆空。復趣泉池，皆亦枯竭，",
    "T04n0200_009:0246c04": "至趣河中，河亦枯竭，如是處處，求水不得。",
    "T04n0200_009:0246c05": "深自悔責，於彼河岸，脫衣繫樹，捨之還",
    "T04n0200_009:0246c06": "來，至其明旦，以狀白師，師聞是語，即答",
    "T04n0200_009:0246c07": "之言：『汝遭此苦，狀似餓鬼，汝今可取我瓶",
    "T04n0200_009:0246c08": "中水至僧中行。』即受師教，取瓶行水。",
    "T04n0200_009:0246c09": "水盡涸竭，心懷憂怖，謂其命終，恐墮餓鬼，",
    "T04n0200_009:0246c10": "尋詣佛所，具陳上事，而白世尊：『我遭此",
    "T04n0200_009:0246c11": "厄，甚為惶怖，恐墮餓鬼。唯願世尊！大慈憐",
    "T04n0200_009:0246c12": "愍，幸為見示。』佛告比丘：『汝今當於眾僧之",
    "T04n0200_009:0246c13": "中行好淨水，可得脫此餓鬼之身。』時彼比",
    "T04n0200_009:0246c14": "丘聞佛教已，心懷喜悅，即便僧中常行",
    "T04n0200_009:0246c15": "淨水。經二萬歲，即便命終。在所生處，其牙",
    "T04n0200_009:0246c16": "齒間，常有清淨八功德水，自用充足，不飲",
    "T04n0200_009:0246c17": "乳哺，乃至今者，遭值於我，出家得道。」佛",
    "T04n0200_009:0246c18": "告諸比丘：「欲知彼時老耄比丘，今此耶奢",
    "T04n0200_009:0246c19": "蜜多是。」爾時諸比丘，聞佛所說，歡喜奉行。",
    "T04n0200_009:0246c20": "（八六）◎化生比丘緣",
    "T04n0200_009:0247a01": "爾時世尊，在忉利天上波利質多羅樹下寶",
    "T04n0200_009:0247a02": "石殿上，安居三月，為母摩耶說法訖竟，欲",
    "T04n0200_009:0247a03": "還來下至閻浮提。爾時釋提桓因，知佛欲",
    "T04n0200_009:0247a04": "下，勅諸天、龍、夜叉、乾闥婆、阿修羅、迦樓羅、緊",
    "T04n0200_009:0247a05": "那羅、摩睺羅伽、究槃荼等，為佛造作三道",
    "T04n0200_009:0247a06": "寶梯。佛從天下，寶梯兩邊，有無量百千",
    "T04n0200_009:0247a07": "萬億諸天龍夜叉人非人等，見佛如來從天",
    "T04n0200_009:0247a08": "上下，莫不歡喜，渴仰聞法。爾時世尊，",
    "T04n0200_009:0247a09": "觀諸大眾善根已熟，即為說法，心開意解，",
    "T04n0200_009:0247a10": "有得須陀洹者、斯陀含者、阿那含者、阿羅",
    "T04n0200_009:0247a11": "漢者，有發辟支佛心者，有發無上菩提心",
    "T04n0200_009:0247a12": "者。時彼會中，忽然有一化生比丘，告諸大",
    "T04n0200_009:0247a13": "眾：「汝等今者各受我請，餚饍飲食，百種所",
    "T04n0200_009:0247a14": "須，我悉能與。」作是語已，時諸大眾，各各自",
    "T04n0200_009:0247a15": "念，諸天寶器，百味飲食；皆悉獲得，充足飽",
    "T04n0200_009:0247a16": "滿。爾時阿難，見是事已，前白佛言：「今此",
    "T04n0200_009:0247a17": "化生比丘，宿殖何福，今者乃能使此大眾，",
    "T04n0200_009:0247a18": "充足飽滿？不審，世尊！其事云何？」爾時世",
    "T04n0200_009:0247a19": "尊，告阿難言：「汝今諦聽！吾當為汝分別",
    "T04n0200_009:0247a20": "解說。乃往過去九十一劫，波羅[木*奈]國有佛",
    "T04n0200_009:0247a21": "出世，號毘婆尸。於彼法中，有諸比丘，夏坐",
    "T04n0200_009:0247a22": "三月，在於山林，坐禪行道，乞食處遠，妨廢",
    "T04n0200_009:0247a23": "行道，甚用疲勞。時彼眾中，有一比丘，白眾",
    "T04n0200_009:0247a24": "僧言：『我為汝等！勸化檀越，供給眾僧，使",
    "T04n0200_009:0247a25": "無有乏。汝等但當安心行道，不足為",
    "T04n0200_009:0247a26": "慮。』時諸比丘，聞是語已，各共用心，行道三",
    "T04n0200_009:0247a27": "月，皆獲道果。由是功德，在所生處，常有",
    "T04n0200_009:0247a28": "種種百味飲食，應念即得；乃至今者，遭值",
    "T04n0200_009:0247a29": "於我，應念即至，供養大眾，使無有乏。」",
    "T04n0200_009:0247b01": "爾時阿難，復白佛言：「以何因緣，今得化",
    "T04n0200_009:0247b02": "生？」佛告阿難：「此賢劫中，迦葉佛時，有一商",
    "T04n0200_009:0247b03": "主，將諸商客，涉歷他邦，販賣求利。其婦懷",
    "T04n0200_009:0247b04": "妊，於其中路，值產甚難，求死不得。時彼",
    "T04n0200_009:0247b05": "商主，心生厭惡，捨之而去，出家入道，發大",
    "T04n0200_009:0247b06": "誓願：『持此出家善根功德，使我來世所生之",
    "T04n0200_009:0247b07": "處，莫受胞胎，常得化生。』是故今者，得是",
    "T04n0200_009:0247b08": "報耳。」佛告阿難：「欲知彼時商主者，今化生",
    "T04n0200_009:0247b09": "比丘是。」爾時諸比丘，聞佛所說，歡喜奉",
    "T04n0200_009:0247b10": "行。",
    "T04n0200_009:0247b11": "（八七）◎眾寶莊嚴緣",
    "T04n0200_009:0247b12": "佛在迦毘羅衛國尼拘陀樹下。時彼城中，",
    "T04n0200_009:0247b13": "有一長者，財寶無量，不可稱計，無有子",
    "T04n0200_009:0247b14": "息，祠祀神祇，求索有子。精誠感應，足滿十",
    "T04n0200_009:0247b15": "月，生一男兒，端政殊妙，世所希有；家中",
    "T04n0200_009:0247b16": "自然有一泉水從地涌出，有諸珍寶充滿",
    "T04n0200_009:0247b17": "其中，復有花樹，天衣上服，懸之樹枝。時彼",
    "T04n0200_009:0247b18": "長者，見其如是，喜不自勝，召諸相師，占",
    "T04n0200_009:0247b19": "相此兒。相師覩已，問其父母：「此兒生時，有",
    "T04n0200_009:0247b20": "何瑞相？」父母答言：「此兒生時，家中自然有一",
    "T04n0200_009:0247b21": "泉水從地涌出，有諸珍寶，充滿其中，及以",
    "T04n0200_009:0247b22": "樹上，有好天衣。」因為立字，名眾寶莊嚴。",
    "T04n0200_009:0247b23": "年漸長大，稟性賢柔，慈心孝順。將諸親友",
    "T04n0200_009:0247b24": "出城觀看，漸次遊行，到尼拘陀樹下，見佛",
    "T04n0200_009:0247b25": "世尊，三十二相、八十種好，光明普曜，如",
    "T04n0200_009:0247b26": "百千日，心懷歡喜，前禮佛足，却坐一面，聽",
    "T04n0200_009:0247b27": "佛說法，心開意解，得須陀洹果。歸白父",
    "T04n0200_009:0247b28": "母，求索入道。父母愛念，不能違逆，將詣佛",
    "T04n0200_009:0247b29": "所，求索出家。佛即告言：「善來比丘！」鬚髮自",
    "T04n0200_009:0247c01": "落，法服著身，便成沙門。精懃修習，得阿",
    "T04n0200_009:0247c02": "羅漢果，三明六通，具八解脫，諸天世人，所",
    "T04n0200_009:0247c03": "見敬仰。時諸比丘，見是事已，前白佛言：",
    "T04n0200_009:0247c04": "「今此眾寶莊嚴比丘，宿造何福，生便有是奇",
    "T04n0200_009:0247c05": "特之事，出家未久，復獲道果？」爾時世尊，",
    "T04n0200_009:0247c06": "告諸比丘：「汝等諦聽！吾當為汝分別解說。",
    "T04n0200_009:0247c07": "乃往過去無量世時，波羅[木*奈]國有佛出世，",
    "T04n0200_009:0247c08": "號迦孫陀，化緣周訖，遷神涅槃。時彼國王，",
    "T04n0200_009:0247c09": "名梵摩達多，收取舍利，造四寶塔，高一由",
    "T04n0200_009:0247c10": "旬，而供養之。時有長者，齎持花樹，懸諸",
    "T04n0200_009:0247c11": "珍寶種種衣服，及以瓶水，安置塔前，發願供",
    "T04n0200_009:0247c12": "養。緣是功德，無量世中，不墮地獄、畜生、",
    "T04n0200_009:0247c13": "餓鬼，天上人中，常有泉水及以花樹，隨共俱",
    "T04n0200_009:0247c14": "生，乃至今者，遭值於我，出家得道。」佛告諸",
    "T04n0200_009:0247c15": "比丘：「欲知彼時奉上華樹供養塔者，今此",
    "T04n0200_009:0247c16": "眾寶莊嚴比丘是。」爾時諸比丘，聞佛所說，",
    "T04n0200_009:0247c17": "歡喜奉行。",
    "T04n0200_009:0247c18": "（八八）罽賓寧王緣",
    "T04n0200_009:0247c19": "佛在舍衛國祇樹給孤獨園。時彼南方，有一",
    "T04n0200_009:0247c20": "國土，名曰金地，王名罽賓，與其夫人，共",
    "T04n0200_009:0247c21": "相娛樂。足滿十月，生一男兒，骨節肥壯，有",
    "T04n0200_009:0247c22": "大氣力；當生之日，復有一萬八千大臣子",
    "T04n0200_009:0247c23": "等，共彼王子同日俱生，亦大氣力。時彼王",
    "T04n0200_009:0247c24": "子，年漸長大，其王崩背，紹嗣王位，尋取一",
    "T04n0200_009:0247c25": "萬八千諸臣子等，賜為大臣，共理國事。時",
    "T04n0200_009:0248a01": "罽賓寧王，將諸群臣遊獵射戲，問諸臣言：",
    "T04n0200_009:0248a02": "「今此世間，叵有人能有大氣力如我者",
    "T04n0200_009:0248a03": "不？」時有商客在王從中，聞王語已，尋答",
    "T04n0200_009:0248a04": "王曰：「彼中都下，復有大王，名波斯匿，絕有",
    "T04n0200_009:0248a05": "大力，殊倍勝王，百千萬倍。」時罽賓寧王聞",
    "T04n0200_009:0248a06": "商客語已，瞋恚隆盛，尋即遣使，告波斯匿",
    "T04n0200_009:0248a07": "王言：「却後七日，將諸侍從，仰卿來至，達",
    "T04n0200_009:0248a08": "吾國土，朝跪問訊；若不爾者，吾當往彼誅",
    "T04n0200_009:0248a09": "汝五族，使令滅盡。」時波斯匿王聞使者語，",
    "T04n0200_009:0248a10": "甚懷惶怖，無以為計，即詣佛所，白世尊",
    "T04n0200_009:0248a11": "言：「罽賓寧王，勅我七日，將諸侍從，令達",
    "T04n0200_009:0248a12": "彼國朝拜問訊；若不爾者，當來誅我。不審，",
    "T04n0200_009:0248a13": "世尊！事情如何？」爾時佛告波斯匿王：「汝莫",
    "T04n0200_009:0248a14": "憂懼！但語彼使云：『我是小王，更有大王，近",
    "T04n0200_009:0248a15": "在祇桓。卿今可往傳汝王命。』」時彼使者，尋",
    "T04n0200_009:0248a16": "即往至到祇桓中，見佛世尊作轉輪聖王，",
    "T04n0200_009:0248a17": "令大目連作典兵臣，將諸軍眾，圍遶祇",
    "T04n0200_009:0248a18": "桓，令其四邊，有七重塹七寶諸樹，行列相",
    "T04n0200_009:0248a19": "當，令其塹中有諸蓮花，若干種色不可稱",
    "T04n0200_009:0248a20": "計，光明赫奕照於城內，王在殿上，尊嚴可",
    "T04n0200_009:0248a21": "畏。時彼使者覩此王已，情甚驚悚，自念：「我",
    "T04n0200_009:0248a22": "君無狀招禍。」然不得已，前奉王書。時此化",
    "T04n0200_009:0248a23": "王得彼書已，蹋著脚底，告使者言：「吾為",
    "T04n0200_009:0248a24": "大王，臨統四域。汝今至彼，道吾教勅：『信至",
    "T04n0200_009:0248a25": "之日，馳奔來覲。臥聞吾聲，便當起坐；坐聞",
    "T04n0200_009:0248a26": "吾聲，便當起立；立聞吾聲，便當涉路。剋",
    "T04n0200_009:0248a27": "期七日，將諸侍從，朝拜見我；若違斯制，罪",
    "T04n0200_009:0248a28": "在不請。』」使者還馳，具以上事，向彼王說。時",
    "T04n0200_009:0248a29": "王聞已，深自咎嘖，尋集諸臣三萬六千，嚴駕",
    "T04n0200_009:0248b01": "欲來朝拜大王。然有所疑，未及進引，先",
    "T04n0200_009:0248b02": "遣一使，白大王言：「臣等所領三萬六千諸",
    "T04n0200_009:0248b03": "小王輩，為當都去，將半來耶？」時此化王，報",
    "T04n0200_009:0248b04": "使者言：「將半速來。」使者還馳，白罽賓寧王：",
    "T04n0200_009:0248b05": "「大王約勅，聽留半住。」尋將一萬八千諸小",
    "T04n0200_009:0248b06": "王等，馳奔速來，朝拜王已，作是念言：「今者",
    "T04n0200_009:0248b07": "大王形貌雖勝，力不如我。」化王于時遙知",
    "T04n0200_009:0248b08": "彼意，勅典藏臣：「取我先祖大弓弩來。」授與",
    "T04n0200_009:0248b09": "彼王，王不能勝。化王還取，以指張弓。復還",
    "T04n0200_009:0248b10": "持與，語令引挽，殊不動弦。化王還索，以",
    "T04n0200_009:0248b11": "指彈扣，聲震三千大千世界，皆悉震動。次",
    "T04n0200_009:0248b12": "復射箭，化為五撥，其諸箭頭，各有蓮華，一",
    "T04n0200_009:0248b13": "一花上，復有化佛，放大光明，照於三千大千",
    "T04n0200_009:0248b14": "世界，五道眾生，莫不蒙賴。諸天人民，有獲",
    "T04n0200_009:0248b15": "道果；地獄中者，湯冷火滅；餓鬼中者，悉得",
    "T04n0200_009:0248b16": "飽滿；畜生中者，脫於重擔；貪欲瞋恚，愚癡",
    "T04n0200_009:0248b17": "煩惱，遇斯光者，悉皆調伏，信敬佛法。時罽",
    "T04n0200_009:0248b18": "賓寧王見斯變已，向於化王，五體投地，心",
    "T04n0200_009:0248b19": "即調伏。爾時化王，知調伏已，還服本形，四",
    "T04n0200_009:0248b20": "眾圍遶，即便為彼一萬八千諸小王等，種種",
    "T04n0200_009:0248b21": "說法，心開意解，各獲道跡，得須陀洹果。即",
    "T04n0200_009:0248b22": "於佛前，求索出家。佛即告言：「善來比丘！」鬚髮",
    "T04n0200_009:0248b23": "自落，法服著身，便成沙門。精懃修習，未久",
    "T04n0200_009:0248b24": "之間，得阿羅漢果，三明六通，具八解脫，諸天",
    "T04n0200_009:0248b25": "世人，所見敬仰。爾時阿難，前白佛言：「今此",
    "T04n0200_009:0248b26": "罽賓寧王等比丘，宿殖何福，皆生豪族，有",
    "T04n0200_009:0248b27": "大氣力，值佛世尊，各獲道果？」爾時世尊，告",
    "T04n0200_009:0248b28": "阿難言：「汝今諦聽！吾當為汝分別解說。乃",
    "T04n0200_009:0248b29": "往過去，波羅[木*奈]國有佛出世，號毘婆尸，",
    "T04n0200_009:0248c01": "將諸比丘，到寶殿國。時王名曰槃頭末帝，",
    "T04n0200_009:0248c02": "聞佛來至，心懷喜悅，將諸群臣一萬八千，",
    "T04n0200_009:0248c03": "出城奉迎，前禮佛足，長跪請佛及比丘僧：",
    "T04n0200_009:0248c04": "『慈哀憐愍！受我三月四事供養。』時彼佛僧，",
    "T04n0200_009:0248c05": "受王供已，佛即為王種種說法。王大歡喜，",
    "T04n0200_009:0248c06": "各發願言：『持此供養善根功德，使我等輩，",
    "T04n0200_009:0248c07": "在所生處，與其大王同日俱生。』發是願已，",
    "T04n0200_009:0248c08": "各還所止。緣是功德，無量世中，不墮惡",
    "T04n0200_009:0248c09": "道，天上人中，共同日生，受天快樂，乃至",
    "T04n0200_009:0248c10": "今者，遭值於我，出家得道。」佛告阿難：「欲知",
    "T04n0200_009:0248c11": "彼時槃頭末帝王者，今此罽賓寧比丘是；彼",
    "T04n0200_009:0248c12": "時群臣者，今一萬八千比丘是。」爾時諸比丘，",
    "T04n0200_009:0248c13": "聞佛所說，歡喜奉行。",
    "T04n0200_009:0248c14": "（八九）拔提釋王作比丘緣",
    "T04n0200_009:0248c15": "佛在舍衛國祇樹給孤獨園。爾時如來，六年",
    "T04n0200_009:0248c16": "苦行，始成正覺，滿十二年，將千二百五十",
    "T04n0200_009:0248c17": "比丘，方欲往詣迦毘羅衛國。每自念言：「我",
    "T04n0200_009:0248c18": "今往彼，不與常同，彼土諸釋，憍慢情多，咸",
    "T04n0200_009:0248c19": "須各各現於神變，可往彼土。」即勅千二百",
    "T04n0200_009:0248c20": "五十比丘：「我於今者，欲還本國。汝等各各",
    "T04n0200_009:0248c21": "現於神變，令彼諸釋歸誠信伏。」爾時世尊，",
    "T04n0200_009:0248c22": "放大光明，與諸比丘，乘虛詣彼迦毘羅衛",
    "T04n0200_009:0248c23": "國。時淨飯王，聞佛來至，勅諸釋等，平治",
    "T04n0200_009:0248c24": "道路，除去不淨，建立幢幡，懸諸寶鈴，香水",
    "T04n0200_009:0248c25": "灑地，散眾妙花，作諸伎樂，奉迎世尊。前",
    "T04n0200_009:0248c26": "禮佛足，請令入宮受王供養。時淨飯王，見",
    "T04n0200_009:0248c27": "佛翼從，雖有神力，形貌醜陋，不適人情。「我",
    "T04n0200_009:0248c28": "今當選拔提釋等五百餘人，容貌端政，翼",
    "T04n0200_009:0248c29": "從世尊。」作是語已，尋勅選擇得五百人，將",
    "T04n0200_009:0249a01": "詣佛所，使優波離，剃除鬚髮。眼目流淚，",
    "T04n0200_009:0249a02": "墮釋王上。尋即問言：「汝今何故？涕泣如是。」",
    "T04n0200_009:0249a03": "優波離言：「以王今者諸釋中尊，不期一旦，",
    "T04n0200_009:0249a04": "毀形麤食，著糞掃衣。見王如是，眼目流淚。」",
    "T04n0200_009:0249a05": "時拔提釋聞是語已，心懷惆悵，猶生憍",
    "T04n0200_009:0249a06": "慢。除鬚髮竟，辦具衣鉢，欲受具戒，入於",
    "T04n0200_009:0249a07": "僧中，次第作禮，到優波離前，住而不禮。佛",
    "T04n0200_009:0249a08": "問釋王：「汝今何故，獨而不禮優波離耶？」",
    "T04n0200_009:0249a09": "拔提釋言：「彼賤我貴，是以不禮。」佛言：「我此",
    "T04n0200_009:0249a10": "法中，無有貴賤，猶如幻化，安危難保。」拔",
    "T04n0200_009:0249a11": "提釋言：「彼是我奴，不忍為禮。」佛復告曰：「一",
    "T04n0200_009:0249a12": "切奴僕，貧富貴賤，恩愛分離，有何差別？」時",
    "T04n0200_009:0249a13": "拔提釋，聞佛語已，俛仰為禮，地大震動，",
    "T04n0200_009:0249a14": "天於空中，歎未曾有：「拔提釋王為求道",
    "T04n0200_009:0249a15": "故，乃能為彼下賤之人曲躬跪拜，我慢之幢，",
    "T04n0200_009:0249a16": "將為崩倒。」時拔提釋，受具戒竟，却坐一",
    "T04n0200_009:0249a17": "面，聽佛說法，心開意解，得阿羅漢果，執持",
    "T04n0200_009:0249a18": "應器，而行乞食。詣於塜間，止宿樹下，心意",
    "T04n0200_009:0249a19": "泰然，無復怖畏，而作是言：「我於昔日，在王",
    "T04n0200_009:0249a20": "宮時，募索健夫，執持器杖，安置左右，故",
    "T04n0200_009:0249a21": "懷危懼。我於今者，出家入道，在此塜間，無",
    "T04n0200_009:0249a22": "復怖畏，快不可言。」爾時阿難，聞拔提釋",
    "T04n0200_009:0249a23": "作是語已，前白佛言：「今此拔提釋比丘，宿",
    "T04n0200_009:0249a24": "殖何福，生於豪族，出家未久，獲羅漢果？」",
    "T04n0200_009:0249a25": "爾時世尊，告阿難言：「汝今諦聽！吾當為汝",
    "T04n0200_009:0249a26": "分別解說。乃往過去無量世時，波羅[木*奈]國，",
    "T04n0200_009:0249a27": "有辟支佛，執持應器，而行乞食。時有一人，",
    "T04n0200_009:0249a28": "貧窮飢餓，涉路而行，唯有少餅，規欲自",
    "T04n0200_009:0249a29": "食。見辟支佛，威儀詳序而行乞食，心懷歡",
    "T04n0200_009:0249b01": "喜，尋即取餅，施辟支佛。受其餅已，踊身",
    "T04n0200_009:0249b02": "虛空，現十八變，東踊西沒，南踊北沒，身",
    "T04n0200_009:0249b03": "出水火，如是種種，作十八變。時施餅人，",
    "T04n0200_009:0249b04": "見是變已，甚懷信敬，發願而去。緣是功德，",
    "T04n0200_009:0249b05": "無量世中，不墮地獄、畜生，天上人中，尊",
    "T04n0200_009:0249b06": "榮豪貴，常受快樂，乃至今者，遭值於我出",
    "T04n0200_009:0249b07": "家得道。」佛告阿難：「欲知彼時施餅人者，今",
    "T04n0200_009:0249b08": "此拔提釋王比丘是。」佛說是緣時，有得須",
    "T04n0200_009:0249b09": "陀洹者、斯陀含者、阿那含者、阿羅漢者，有",
    "T04n0200_009:0249b10": "發辟支佛心者，有發無上菩提心者。爾時",
    "T04n0200_009:0249b11": "諸比丘，聞佛所說，歡喜奉行。",
    "T04n0200_009:0249b12": "（九〇）佛度王子護國出家緣",
    "T04n0200_009:0249b13": "佛在拘毘羅國吐羅樹下，作是念言：「我於",
    "T04n0200_009:0249b14": "今者，當往度彼王子護國，使令出家。」作是",
    "T04n0200_009:0249b15": "念已，將諸比丘，至城門中，足蹈門閫，六種",
    "T04n0200_009:0249b16": "震動，雨諸天花，放大光明，照彼城內，盲者",
    "T04n0200_009:0249b17": "得視，聾者得聽，啞者能言，躄者能行。時彼",
    "T04n0200_009:0249b18": "王子，覩斯光已，歎未曾有。尋詣佛所，見",
    "T04n0200_009:0249b19": "佛世尊，三十二相、八十種好，光明普曜，如",
    "T04n0200_009:0249b20": "百千日，威儀詳序，甚可愛樂，心懷歡喜，前",
    "T04n0200_009:0249b21": "禮佛足，却住一面，佛即為其說四諦法，心",
    "T04n0200_009:0249b22": "開意解，得須陀洹果。歸白父王，歎佛功德：",
    "T04n0200_009:0249b23": "「若在家者，應作轉輪聖王，典四天下，七寶",
    "T04n0200_009:0249b24": "隨從，遊行自在，尚能捨離，出家入道。況我今",
    "T04n0200_009:0249b25": "者，而不隨從求佛出家？」作是念已，前白王",
    "T04n0200_009:0249b26": "言：「唯願大王！慈哀憐愍，聽我出家隨從世",
    "T04n0200_009:0249b27": "尊。」時須提王聞太子語，遮而不聽。心懷懊",
    "T04n0200_009:0249b28": "惱，斷穀不食，一日二日乃至六日。時諸群",
    "T04n0200_009:0249b29": "臣，見其太子不食六日，跪白王言：「太子今",
    "T04n0200_009:0249c01": "者，斷穀不食，以經六日，恐命不全。願王今",
    "T04n0200_009:0249c02": "者，聽使出家，故得相見。」時須提王聞諸臣",
    "T04n0200_009:0249c03": "語，聽使入道。尋詣佛所，求索出家。佛即告",
    "T04n0200_009:0249c04": "言：「善來比丘！」鬚髮自落，法服著身，便成沙",
    "T04n0200_009:0249c05": "門。精勤修習，得阿羅漢果，三明六通，具八",
    "T04n0200_009:0249c06": "解脫，諸天世人，所見敬仰。時諸比丘，見是",
    "T04n0200_009:0249c07": "事已，前白佛言：「今此王子護國比丘，宿殖",
    "T04n0200_009:0249c08": "何福，生於王家，出家未久，便獲道果？」爾時",
    "T04n0200_009:0249c09": "世尊，告諸比丘：「汝等諦聽！吾當為汝分別",
    "T04n0200_009:0249c10": "解說。乃往過去無量世時，波羅[木*奈]國，王名",
    "T04n0200_009:0249c11": "毘提，興起兵甲，與隣國王交陣共戰。時隣",
    "T04n0200_009:0249c12": "國王，為彼所敗，將諸兵眾，逃避退去，到曠",
    "T04n0200_009:0249c13": "野中，值天暑熱，無有水草，飢渴欲死。尋",
    "T04n0200_009:0249c14": "即往彼辟支佛所，便示王水草，渴乏得解，",
    "T04n0200_009:0249c15": "導引其道，還達本國。喜不自勝，而作是言：",
    "T04n0200_009:0249c16": "『我等今者，脫此飢渴苦惱之患，皆由蒙彼",
    "T04n0200_009:0249c17": "辟支佛德，今當設供請辟支佛。』作是語已，",
    "T04n0200_009:0249c18": "勅設餚饍種種飲食，請辟支佛，入宮供養。",
    "T04n0200_009:0249c19": "受其供已，尋般涅槃。時王須提，及諸群臣，",
    "T04n0200_009:0249c20": "后妃婇女，號啼涕哭，悲感懊惱，收取舍利，",
    "T04n0200_009:0249c21": "造四寶塔，而供養之。緣是功德，無量世中，",
    "T04n0200_009:0249c22": "不墮地獄、畜生、餓鬼，天上人中，尊榮豪貴，",
    "T04n0200_009:0249c23": "受天快樂，乃至今者，遭值於我，出家得道。」",
    "T04n0200_009:0249c24": "佛告諸比丘：「欲知彼時須提王者，由供",
    "T04n0200_009:0249c25": "養辟支佛故，今得值我，出家得道。」爾時諸",
    "T04n0200_009:0249c26": "比丘，聞佛所說，歡喜奉行。",
    "T04n0200_009:0249c27": "撰集百緣經卷第九"
}