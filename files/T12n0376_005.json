{
    "T12n0376_005:0882c12": "大般泥洹經卷第五",
    "T12n0376_005:0882c14": "東晉平陽沙門法顯譯",
    "T12n0376_005:0882c15": "四諦品第十一",
    "T12n0376_005:0882c16": "[0882c16] 爾時佛告迦葉：「善男子！若使是苦名苦諦者，",
    "T12n0376_005:0882c17": "地獄畜生皆有苦諦。名苦諦者，謂知如來常",
    "T12n0376_005:0882c18": "住法身非穢食身。眾生不得如來尊智，知苦",
    "T12n0376_005:0882c19": "故以非法為法，久遠癡愛煩惱結縛，彌劫生",
    "T12n0376_005:0882c20": "死苦輪常轉。假使如來常住二字暫經耳者，",
    "T12n0376_005:0882c21": "欲生天上及求解脫，必得聖果自然快樂。智",
    "T12n0376_005:0882c22": "者自知，皆由如來常住之音暫經耳故得此",
    "T12n0376_005:0882c23": "妙果，久遠以來不知如來常住法故，往返",
    "T12n0376_005:0882c24": "無量生死苦惑，如是知苦為知苦諦。若異",
    "T12n0376_005:0882c25": "此者非知苦諦。苦集諦者，諸法之實，不知實",
    "T12n0376_005:0882c26": "故增其愛集，畜養奴婢諸非法物，非法為法",
    "T12n0376_005:0882c27": "而生妄取，正法則滅，以無智故長處生死輪",
    "T12n0376_005:0882c28": "轉苦惑，當知是等為壞正法，終不得果生",
    "T12n0376_005:0882c29": "天解脫。不知苦集真實相故為壞正法，妄",
    "T12n0376_005:0883a01": "說之報亦復長夜生死苦惱，如是知者為知",
    "T12n0376_005:0883a02": "集諦。若異此者不名知集。苦滅諦者，若修行",
    "T12n0376_005:0883a03": "空一切盡滅壞如來性，若修行空名滅諦者，",
    "T12n0376_005:0883a04": "彼諸外道相違義者，亦修行空得滅諦耶？當",
    "T12n0376_005:0883a05": "知一切皆有如來常住之性，滅諸結縛煩惱永",
    "T12n0376_005:0883a06": "盡，顯現如來常住之性，起於一心便得妙果，",
    "T12n0376_005:0883a07": "常樂自在名法自在王，是為修行苦滅聖諦。",
    "T12n0376_005:0883a08": "若復修行於如來性作空無我相，當知是輩",
    "T12n0376_005:0883a09": "如蛾投火。名滅諦者，是如來性，是如來實，",
    "T12n0376_005:0883a10": "滅除一切無量煩惱。所以者何？是如來性因",
    "T12n0376_005:0883a11": "故，如是知者為知如來平等滅諦。若異此者",
    "T12n0376_005:0883a12": "不名知滅。苦滅道者，如來法僧解脫之性，",
    "T12n0376_005:0883a13": "此四種法名為道諦。於四種法不知實故，長",
    "T12n0376_005:0883a14": "處生死無量苦惑。於生死中能勤修行，了知",
    "T12n0376_005:0883a15": "如來法僧解脫，是常住法，非變易法非磨滅",
    "T12n0376_005:0883a16": "法，不盡不壞，起於一心得微妙果快樂自在。",
    "T12n0376_005:0883a17": "於此常住不空四法作非法想者，當知是輩",
    "T12n0376_005:0883a18": "得邪見果報。苦滅道者，於此三法作常",
    "T12n0376_005:0883a19": "住修者，是則名為知苦滅道諦。如是修行",
    "T12n0376_005:0883a20": "常住想者，當知是等是我弟子知四真諦，是",
    "T12n0376_005:0883a21": "為菩薩知四真諦。」[0883a21] 迦葉菩薩白佛言：「世尊！我",
    "T12n0376_005:0883a22": "今始知修四真諦。」",
    "T12n0376_005:0883a23": "大般泥洹經四倒品第十二",
    "T12n0376_005:0883a24": "[0883a24] 佛復告迦葉：「所謂顛倒，苦有樂想，如來無常",
    "T12n0376_005:0883a25": "滅盡泥洹，如薪盡火滅則為大苦，而作是想，",
    "T12n0376_005:0883a26": "如來無常，是為顛倒，樂有苦想。於如來長存",
    "T12n0376_005:0883a27": "作眾生見，是為顛倒。於三有苦而作樂想，是",
    "T12n0376_005:0883a28": "亦顛倒，是為第一顛倒。無常常想顛倒，常無",
    "T12n0376_005:0883a29": "常想顛倒。常無常想者，如來泥洹修極空",
    "T12n0376_005:0883b01": "想，是為顛倒；修極空已，短壽眾生便得長",
    "T12n0376_005:0883b02": "壽，於是修果謂常存法，名為顛倒，是名第",
    "T12n0376_005:0883b03": "二顛倒。非我我想顛倒，我非我想顛倒；言一",
    "T12n0376_005:0883b04": "切世間有我，是為顛倒；佛說如來性是真實",
    "T12n0376_005:0883b05": "我，而於此義作非我修，是名第三顛倒。淨不",
    "T12n0376_005:0883b06": "淨想顛倒，不淨淨想顛倒；如來常住非穢食",
    "T12n0376_005:0883b07": "身，而肉眼者言穢食身非清淨法，法僧解脫",
    "T12n0376_005:0883b08": "亦當滅盡，是名顛倒；諸不淨身無一淨想，愚",
    "T12n0376_005:0883b09": "癡倒惑而起淨想，是名第四顛倒。如是，善",
    "T12n0376_005:0883b10": "男子！是名四顛倒。」[0883b10] 迦葉菩薩白佛言：「善哉！",
    "T12n0376_005:0883b11": "世尊！我從本來常著顛倒，而今始知如來正",
    "T12n0376_005:0883b12": "見。」",
    "T12n0376_005:0883b13": "大般泥洹經如來性品第十三",
    "T12n0376_005:0883b14": "[0883b14] 迦葉菩薩復白佛言：「世尊！如來有我，二十",
    "T12n0376_005:0883b15": "五有，為有為無？」[0883b15] 佛告迦葉：「真實我者是如來",
    "T12n0376_005:0883b16": "性，當知一切眾生悉有，但彼眾生無量煩惱",
    "T12n0376_005:0883b17": "覆蔽不現。譬如貧家舍內有珍寶藏而不能",
    "T12n0376_005:0883b18": "知，時有一人善知寶相語貧子言：『汝為我作，",
    "T12n0376_005:0883b19": "我當與汝錢財寶物。』貧子答言：『我不能去。所",
    "T12n0376_005:0883b20": "以者何？我先家中有珍寶藏不能捨去。』彼人",
    "T12n0376_005:0883b21": "復言：『汝愚癡人不知寶處，且與我作，給汝珍",
    "T12n0376_005:0883b22": "寶用之無盡。』便從其語。然後彼人出其宅中",
    "T12n0376_005:0883b23": "珍寶與之，貧人歡喜起奇特想，知彼士夫實",
    "T12n0376_005:0883b24": "可依怙。一切眾生亦復如是，各各皆有如來之",
    "T12n0376_005:0883b25": "性，無量煩惱覆蔽隱沒不能自知；如來方便",
    "T12n0376_005:0883b26": "誘進開化，令知自身有如來性歡喜信受。復",
    "T12n0376_005:0883b27": "次，善男子！譬如母人生子尚小而便得病，藥",
    "T12n0376_005:0883b28": "師方便為合良藥，蘇乳石蜜令子服之，語其",
    "T12n0376_005:0883b29": "母言：『慎莫與乳，令子藥消然後與之。』復合",
    "T12n0376_005:0883c01": "苦藥塗其乳上。子欲飲乳，聞苦藥氣即便捨",
    "T12n0376_005:0883c02": "去，知其藥消然後洗乳令子乳之。如是，善",
    "T12n0376_005:0883c03": "男子！如來誘進化眾生故，初為眾生說一切",
    "T12n0376_005:0883c04": "法修無我行，修無我時滅除我見，滅我見已",
    "T12n0376_005:0883c05": "入於泥洹，除世俗我故說非我方便密教，然",
    "T12n0376_005:0883c06": "後為說如來之性，是名離世真實之我。」[0883c06] 迦",
    "T12n0376_005:0883c07": "葉菩薩白佛言：「世尊！人初生時智慧尚少，漸",
    "T12n0376_005:0883c08": "漸長大智亦隨明，若有我者始終應一，以彼",
    "T12n0376_005:0883c09": "智慧漸漸增故，當知無我。又復我者應無生",
    "T12n0376_005:0883c10": "死，而有生死，當知無我。若使一切皆有如來",
    "T12n0376_005:0883c11": "性者應無有異，而今現有長者梵志剎利居",
    "T12n0376_005:0883c12": "士旃陀羅等，諸眾生類種種異業受身不同，",
    "T12n0376_005:0883c13": "若使眾生有如來性者應當同等，而今不同，",
    "T12n0376_005:0883c14": "故知無有如來之性。若復真實有如來性，不",
    "T12n0376_005:0883c15": "應殺盜作諸種種不善惡業，若當眾生有如",
    "T12n0376_005:0883c16": "來性，聾者應聽盲者應視啞者應言；若使各",
    "T12n0376_005:0883c17": "有如來性者，為住何所？彼和合身青黃赤白，",
    "T12n0376_005:0883c18": "於種種色，為住一處為遍身中？」[0883c18] 佛告迦葉：「譬",
    "T12n0376_005:0883c19": "如國王有大力士摩尼寶珠能除毒痛，繫著",
    "T12n0376_005:0883c20": "頭上與敵國共&#x9B2A;，為彼所繫摩尼寶珠陷入",
    "T12n0376_005:0883c21": "身中，血肉皮覆遂失寶珠，求覓不得便作",
    "T12n0376_005:0883c22": "失想。時有良醫，來為治病。因語醫言：『我有寶",
    "T12n0376_005:0883c23": "珠遂便忘失，處處求覓不知所在？當知財寶",
    "T12n0376_005:0883c24": "非常之物如水上泡，速生速滅虛誑如幻，如",
    "T12n0376_005:0883c25": "是永作失寶珠想。』良醫答言：『寶珠不失莫作",
    "T12n0376_005:0883c26": "失想，汝因&#x9B2A;時珠入身中，血肉皮覆是故不",
    "T12n0376_005:0883c27": "現。』彼人不信而謂醫言：『血肉之中何處有珠？",
    "T12n0376_005:0883c28": "是虛言耳。』時彼良醫即為出珠，彼得珠已方",
    "T12n0376_005:0883c29": "信良醫所知奇特。一切眾生亦復如是，各各",
    "T12n0376_005:0884a01": "皆有如來之性，習惡知識起婬怒癡墮三惡",
    "T12n0376_005:0884a02": "道，乃至周遍二十五有種種受身。如來之性",
    "T12n0376_005:0884a03": "摩尼寶珠，沒在煩惱婬怒癡瘡，不知所在。於",
    "T12n0376_005:0884a04": "世俗我修無我想，不解如來良醫方便密教，",
    "T12n0376_005:0884a05": "作無我想而不能知真實之我；於是如來復為",
    "T12n0376_005:0884a06": "方便，令滅無量煩惱熾然，開示顯現如來之",
    "T12n0376_005:0884a07": "性。復次，善男子！譬如雪山有好甜藥名為上",
    "T12n0376_005:0884a08": "味，轉輪聖王未出世時隱沒不現，其諸病者",
    "T12n0376_005:0884a09": "皆詣藥所，掘地埋筒以承藥汁，或得甜味",
    "T12n0376_005:0884a10": "或得苦味，或得辛味或得酢味，或得&#x918E;味或",
    "T12n0376_005:0884a11": "得淡味，而諸病者得此諸味，不得真實上味",
    "T12n0376_005:0884a12": "之藥，掘地不深薄福德故。轉輪聖王福德力",
    "T12n0376_005:0884a13": "故，出於世時便得真實上味之藥。如是，善男",
    "T12n0376_005:0884a14": "子！如來性者多種之味，無量煩惱愚癡覆",
    "T12n0376_005:0884a15": "蔽，是故眾生不得上味如來之性，種種行業",
    "T12n0376_005:0884a16": "處處受身。彼如來性無可殺害，其諸死者名",
    "T12n0376_005:0884a17": "為壽短，如來之性名為真壽，不斷不壞乃",
    "T12n0376_005:0884a18": "至成佛。如來之性無害無殺唯長養身，有害",
    "T12n0376_005:0884a19": "有殺如諸病人作眾邪業，種種報應剎利梵",
    "T12n0376_005:0884a20": "志，乃至生死二十五有，不得真實如來性故。",
    "T12n0376_005:0884a21": "復次，善男子！如人穿地求金剛寶，手執利鑿",
    "T12n0376_005:0884a22": "鑿堅土石悉能令碎，唯有金剛莫能斷截；",
    "T12n0376_005:0884a23": "如來之性亦復如是，天魔利劍所不能傷，唯",
    "T12n0376_005:0884a24": "長養身受其傷壞非如來性。是故當知如來",
    "T12n0376_005:0884a25": "之性無害無殺，是為如來決定之教，方等契",
    "T12n0376_005:0884a26": "經甘露毒藥。」[0884a26] 迦葉菩薩白佛言：「世尊！方等契",
    "T12n0376_005:0884a27": "經甘露毒藥，義何所趣？」[0884a27] 佛告迦葉：「善男子！",
    "T12n0376_005:0884a28": "汝今諦聽當為汝說。」[0884a28] 爾時世尊，即說偈言：",
    "T12n0376_005:0884a29": "「或有食甘露，  而得長仙壽；",
    "T12n0376_005:0884b01": " 有人服甘露，  傷壽而早夭。",
    "T12n0376_005:0884b02": " 或因飲毒死，  或緣飲毒生。",
    "T12n0376_005:0884b03": "[0884b03] 「其甘露者，是摩訶衍無礙之智；其毒藥者，亦",
    "T12n0376_005:0884b04": "是摩訶衍無礙之智。猶如醍醐蘇油石蜜，食",
    "T12n0376_005:0884b05": "之不消名為毒藥，食之消者名為甘露。無",
    "T12n0376_005:0884b06": "智眾生不解方等大乘密教，則於是人名為",
    "T12n0376_005:0884b07": "毒藥。聲聞緣覺住大乘法，及諸菩薩人中之",
    "T12n0376_005:0884b08": "雄名為甘露，譬如乳牛雖色不同其乳一味。",
    "T12n0376_005:0884b09": "如是，迦葉！當知菩薩成無畏者之所歸依如",
    "T12n0376_005:0884b10": "來法性，彼性我性皆同一味。」[0884b10] 於是迦葉菩薩，",
    "T12n0376_005:0884b11": "即說偈言：",
    "T12n0376_005:0884b12": "「我今歸三寶，  甚深如來性；",
    "T12n0376_005:0884b13": " 自身如來藏，  佛法僧是三；",
    "T12n0376_005:0884b14": " 如是歸依者，  是名最上依。」",
    "T12n0376_005:0884b15": "[0884b15] 爾時世尊復為迦葉而說偈言：",
    "T12n0376_005:0884b16": "「不知三寶者，  何名知歸依？",
    "T12n0376_005:0884b17": " 依義尚不了，  云何知佛性？",
    "T12n0376_005:0884b18": " 若以歸依佛，  是為最吉安；",
    "T12n0376_005:0884b19": " 復有何因緣，  而復歸依法？",
    "T12n0376_005:0884b20": " 歸依於法者，  是為自心想；",
    "T12n0376_005:0884b21": " 復有何因緣，  而歸於眾僧？",
    "T12n0376_005:0884b22": " 不信歸依佛，  決定真實者，",
    "T12n0376_005:0884b23": " 三寶如來性，  何由能悉知？",
    "T12n0376_005:0884b24": " 云何未知義，  而生豫計想？",
    "T12n0376_005:0884b25": " 佛法比丘僧，  三寶之梯橙；",
    "T12n0376_005:0884b26": " 猶如不懷妊，  而作生子想。",
    "T12n0376_005:0884b27": " 如是思惟者，  但增其惑亂；",
    "T12n0376_005:0884b28": " 如人尋空響，  離真優婆塞。",
    "T12n0376_005:0884b29": " 當勤求方便，  大乘決定義；",
    "T12n0376_005:0884c01": " 如來隨順說，  令汝除疑網。」",
    "T12n0376_005:0884c02": "[0884c02] 迦葉菩薩復說偈言：",
    "T12n0376_005:0884c03": "「為優婆塞法，  歸依於佛者；",
    "T12n0376_005:0884c04": " 一切諸天神，  不生歸依想。",
    "T12n0376_005:0884c05": " 為優婆塞法，  歸依於法者；",
    "T12n0376_005:0884c06": " 不以害生法，  而為非法祠。",
    "T12n0376_005:0884c07": " 為優婆塞法，  歸依於僧者；",
    "T12n0376_005:0884c08": " 不於眾邪道，  請求良福田。",
    "T12n0376_005:0884c09": " 是故歸三寶，  除俗三非法；",
    "T12n0376_005:0884c10": " 此三歸法者，  亦是如來說。",
    "T12n0376_005:0884c11": " 我昔由此法，  今得安隱處；",
    "T12n0376_005:0884c12": " 汝等亦當行，  終歸至我所。",
    "T12n0376_005:0884c13": " 如是平等路，  汝等隨行者；",
    "T12n0376_005:0884c14": " 疾得免眾苦，  輪迴生死惑。",
    "T12n0376_005:0884c15": " 如來之性者，  亦從世尊說；",
    "T12n0376_005:0884c16": " 我及諸眾生，  同此如來性。",
    "T12n0376_005:0884c17": " 諸佛隨順道，  我等悉由之，",
    "T12n0376_005:0884c18": " 乃至諸魔天，  亦有此甘露，",
    "T12n0376_005:0884c19": " 終歸同諸佛，  離有牟尼尊。」",
    "T12n0376_005:0884c20": "[0884c20] 爾時世尊復為迦葉重說偈言：",
    "T12n0376_005:0884c21": "「汝莫如聲聞，  童蒙之智慧，",
    "T12n0376_005:0884c22": " 唯是一歸依，  當知非有三。",
    "T12n0376_005:0884c23": " 如是平等道，  佛法僧一味；",
    "T12n0376_005:0884c24": " 為滅癡邪見，  故立此三法。",
    "T12n0376_005:0884c25": " 汝今欲示現，  隨順世間者；",
    "T12n0376_005:0884c26": " 應當從此教，  歸依於三寶。",
    "T12n0376_005:0884c27": " 若人歸依佛，  便為歸依我；",
    "T12n0376_005:0884c28": " 歸依等正覺，  正覺我已得。",
    "T12n0376_005:0884c29": " 分別歸依者，  則亂如來性；",
    "T12n0376_005:0885a01": " 當於如來所，  而作平等心。",
    "T12n0376_005:0885a02": " 合掌恭敬禮，  則禮一切佛；",
    "T12n0376_005:0885a03": " 我與諸眾生，  為最真實依，",
    "T12n0376_005:0885a04": " 清淨妙法身，  我已具足故。",
    "T12n0376_005:0885a05": " 若禮舍利塔，  應當敬禮我；",
    "T12n0376_005:0885a06": " 我與諸眾生，  為最真實塔，",
    "T12n0376_005:0885a07": " 亦是真舍利，  是故應敬禮。",
    "T12n0376_005:0885a08": " 若歸依法者，  應當歸依我；",
    "T12n0376_005:0885a09": " 清淨妙法身，  我已具足故。",
    "T12n0376_005:0885a10": " 我與諸眾生，  為最真實法；",
    "T12n0376_005:0885a11": " 若歸依眾僧，  亦當歸依我。",
    "T12n0376_005:0885a12": " 諸餘一切眾，  皆佛僧所攝；",
    "T12n0376_005:0885a13": " 我與諸眾生，  為最正覺僧。",
    "T12n0376_005:0885a14": " 無目眾生類，  為之生道眼；",
    "T12n0376_005:0885a15": " 是故聲聞眾，  及諸緣覺僧，",
    "T12n0376_005:0885a16": " 如來僧悉攝，  歸依最真實。」",
    "T12n0376_005:0885a17": "[0885a17] 佛告迦葉：「如是，善男子！菩薩摩訶薩當作是",
    "T12n0376_005:0885a18": "念，正使不善無知積聚，應作是知我有佛",
    "T12n0376_005:0885a19": "性，如彼健士&#x9B2A;戰之時，當知我為軍中之將，",
    "T12n0376_005:0885a20": "為一切眾所依怙者。譬如王子為太子時，應",
    "T12n0376_005:0885a21": "當自知我為一切王子之上，當紹王位為諸",
    "T12n0376_005:0885a22": "王子作真實依，終不生心作下劣想。善男子！",
    "T12n0376_005:0885a23": "菩薩摩訶薩亦復如是，立金剛志超彼三法，",
    "T12n0376_005:0885a24": "如彼王子成就無畏，於三法中離種種想，如",
    "T12n0376_005:0885a25": "來最上猶如頂相最為第一，非佛非法非比",
    "T12n0376_005:0885a26": "丘僧，種種差別如梯橙也。為世間依度世間",
    "T12n0376_005:0885a27": "故，於真實法示現種種，而為三法誘化童",
    "T12n0376_005:0885a28": "蒙無知眾生，令入大乘深利智慧。」[0885a28] 迦葉菩薩",
    "T12n0376_005:0885a29": "復說偈言：",
    "T12n0376_005:0885b01": "「知此真實義，  而問於如來；",
    "T12n0376_005:0885b02": " 欲顯發菩薩，  勇猛離垢故。",
    "T12n0376_005:0885b03": " 善哉世尊說，  菩薩之所行；",
    "T12n0376_005:0885b04": " 大乘深利智，  如練金剛慧。",
    "T12n0376_005:0885b05": " 善哉世尊說，  安立諸菩薩；",
    "T12n0376_005:0885b06": " 如來善顯示，  我今亦當然。",
    "T12n0376_005:0885b07": " 一切眾生類，  悉應自觀察；",
    "T12n0376_005:0885b08": " 自身如來藏，  皆是三歸依。",
    "T12n0376_005:0885b09": " 一切眾生類，  信受此經者；",
    "T12n0376_005:0885b10": " 若已離煩惱，  及諸未離欲，",
    "T12n0376_005:0885b11": " 皆當歸自身，  如來微妙藏。",
    "T12n0376_005:0885b12": " 唯是正歸依，  無二亦無三；",
    "T12n0376_005:0885b13": " 所以然者何？  世尊廣分別。",
    "T12n0376_005:0885b14": " 各各自身有，  如來微妙藏；",
    "T12n0376_005:0885b15": " 以知此義故，  不復歸於三。",
    "T12n0376_005:0885b16": " 我已為一切，  世間真實依；",
    "T12n0376_005:0885b17": " 法及比丘僧，  一切攝受故。",
    "T12n0376_005:0885b18": " 聲聞辟支佛，  皆悉當敬禮；",
    "T12n0376_005:0885b19": " 以是諸菩薩，  正向大乘道。",
    "T12n0376_005:0885b20": " 如是如來性，  為不可思議；",
    "T12n0376_005:0885b21": " 具三十二相，  八十種好故。」",
    "T12n0376_005:0885b22": "[0885b22] 佛告迦葉：「善哉！善哉！善男子！其諸菩薩應如",
    "T12n0376_005:0885b23": "是學甚深利智。復次，善男子！我當更說入如",
    "T12n0376_005:0885b24": "來藏。」即說偈言：",
    "T12n0376_005:0885b25": "「有我長存者，  終不經苦患；",
    "T12n0376_005:0885b26": " 若使無我者，  空為修梵行。",
    "T12n0376_005:0885b27": " 一切法無我，  是名斷滅教；",
    "T12n0376_005:0885b28": " 言我長存者，  則為計常說。",
    "T12n0376_005:0885b29": " 一切法無常，  是則為斷說；",
    "T12n0376_005:0885c01": " 一切法常者，  是則為常說。",
    "T12n0376_005:0885c02": " 一切法是苦，  是則斷滅說；",
    "T12n0376_005:0885c03": " 一切法是樂，  是則計常說。",
    "T12n0376_005:0885c04": " 一切修常想，  是疾得斷說；",
    "T12n0376_005:0885c05": " 一切修無常，  是疾得常想。",
    "T12n0376_005:0885c06": " 譬如拆樓蟲，  得一速望二；",
    "T12n0376_005:0885c07": " 如是修常者，  是速得斷滅。",
    "T12n0376_005:0885c08": " 若修斷滅者，  亦疾得常想；",
    "T12n0376_005:0885c09": " 如是所說喻，  得一更求餘。",
    "T12n0376_005:0885c10": " 異法修苦者，  則說不善分；",
    "T12n0376_005:0885c11": " 異法修樂者，  是則說善分。",
    "T12n0376_005:0885c12": " 異法修無我，  無量諸煩惱；",
    "T12n0376_005:0885c13": " 異法修常存，  佛性及涅槃。",
    "T12n0376_005:0885c14": " 異法修無常，  則身不堅固；",
    "T12n0376_005:0885c15": " 異法修常者，  如來等三寶，",
    "T12n0376_005:0885c16": " 及平等解脫，  是諸法真實。",
    "T12n0376_005:0885c17": " 如來之所說，  不同於彼喻；",
    "T12n0376_005:0885c18": " 當知除二邊，  處中而說法。",
    "T12n0376_005:0885c19": " 計常及斷滅，  是見二俱離；",
    "T12n0376_005:0885c20": " 世間凡愚輩，  於佛說迷惑。",
    "T12n0376_005:0885c21": " 喻如羸病人，  頓服蘇迷亂，",
    "T12n0376_005:0885c22": " 有無增其患；  譬如重病人，",
    "T12n0376_005:0885c23": " 四大互增損，  而不等和合。",
    "T12n0376_005:0885c24": " 痰&#x764A;增不息，  風種起燒然；",
    "T12n0376_005:0885c25": " 風&#x764A;已違諍，  涎唾亦復增。",
    "T12n0376_005:0885c26": " 如是不和合，  舉體發狂亂；",
    "T12n0376_005:0885c27": " 良醫善方療，  隨順安四種；",
    "T12n0376_005:0885c28": " 除滅一切病，  悅樂全身強。",
    "T12n0376_005:0885c29": " 如四大毒蛇，  無量煩惱患；",
    "T12n0376_005:0886a01": " 良醫善方療，  平等性安隱。",
    "T12n0376_005:0886a02": " 其平等性者，  是名如來藏，",
    "T12n0376_005:0886a03": " 得聞如來性，  離於一切界。",
    "T12n0376_005:0886a04": " 常住不變易，  有無等不著；",
    "T12n0376_005:0886a05": " 凡愚而妄說，  不了微密教。",
    "T12n0376_005:0886a06": " 如來為眾生，  方便說身苦；",
    "T12n0376_005:0886a07": " 凡愚不能了，  謂我身斷滅。",
    "T12n0376_005:0886a08": " 慧者了真諦，  不總一切受；",
    "T12n0376_005:0886a09": " 能知我身中，  有安樂種子。",
    "T12n0376_005:0886a10": " 聞我為眾生，  方便說無常；",
    "T12n0376_005:0886a11": " 凡愚謂我身，  如陶家坏器。",
    "T12n0376_005:0886a12": " 慧者能諦了，  不總一切受；",
    "T12n0376_005:0886a13": " 能知我身有，  微妙法身種。",
    "T12n0376_005:0886a14": " 聞我為眾生，  方便說非我；",
    "T12n0376_005:0886a15": " 凡愚謂佛法，  一切無我所。",
    "T12n0376_005:0886a16": " 智者能諦了，  非盡假名說；",
    "T12n0376_005:0886a17": " 不惑於清淨，  如來真法性。",
    "T12n0376_005:0886a18": " 聞佛為眾生，  方便說空教；",
    "T12n0376_005:0886a19": " 愚夫不能知，  謂悉言語斷。",
    "T12n0376_005:0886a20": " 慧者能諦了，  不總一切受；",
    "T12n0376_005:0886a21": " 知如來法身，  長存不變易。",
    "T12n0376_005:0886a22": " 聞我為眾生，  方便說解脫；",
    "T12n0376_005:0886a23": " 愚夫謂佛身，  解脫悉磨滅。",
    "T12n0376_005:0886a24": " 慧者能諦了，  不悉往來斷；",
    "T12n0376_005:0886a25": " 如來人師子，  自在獨遊步。",
    "T12n0376_005:0886a26": " 我為眾生說，  無明緣諸行；",
    "T12n0376_005:0886a27": " 凡愚不能知，  謂是為二法。",
    "T12n0376_005:0886a28": " 慧者能諦了，  明非明雖異；",
    "T12n0376_005:0886a29": " 解脫真實法，  則無有二相。",
    "T12n0376_005:0886b01": " 緣諸行生識，  凡愚謂為二；",
    "T12n0376_005:0886b02": " 慧者知行緣，  雖二而不二。",
    "T12n0376_005:0886b03": " 十善及十惡，  凡愚隨二相；",
    "T12n0376_005:0886b04": " 慧者能諦了，  雖二而不二。",
    "T12n0376_005:0886b05": " 有罪及無罪，  凡愚謂為二；",
    "T12n0376_005:0886b06": " 慧者能諦了，  自性則不二。",
    "T12n0376_005:0886b07": " 清淨不淨相，  凡愚謂為二；",
    "T12n0376_005:0886b08": " 慧者能諦了，  自性則不二。",
    "T12n0376_005:0886b09": " 作者及不作，  說一切諸法；",
    "T12n0376_005:0886b10": " 凡愚不能知，  謂為是二法；",
    "T12n0376_005:0886b11": " 慧者能諦了，  自性則不二。",
    "T12n0376_005:0886b12": " 說一切諸法，  為苦及樂分；",
    "T12n0376_005:0886b13": " 凡愚不能知，  謂為是二法；",
    "T12n0376_005:0886b14": " 慧者能諦了，  自性則不二。",
    "T12n0376_005:0886b15": " 我為眾生說，  一切行無常；",
    "T12n0376_005:0886b16": " 凡愚不能知，  總修如來性；",
    "T12n0376_005:0886b17": " 慧者能諦了，  自性則不二。",
    "T12n0376_005:0886b18": " 我為眾生說，  一切法無我；",
    "T12n0376_005:0886b19": " 凡愚不能知，  謂佛說無我；",
    "T12n0376_005:0886b20": " 慧者了自性，  我非我無二。",
    "T12n0376_005:0886b21": " 無量無數佛，  說是如來藏；",
    "T12n0376_005:0886b22": " 我亦說一切，  功德積聚經；",
    "T12n0376_005:0886b23": " 我非我不二，  汝等善受持。",
    "T12n0376_005:0886b24": "[0886b24] 「善男子！當憶念一切功德聚經，我說《般若波",
    "T12n0376_005:0886b25": "羅蜜大經》不二，彼如是說我非我不二，譬如",
    "T12n0376_005:0886b26": "從乳出酪、從酪出生蘇、從生蘇出熟蘇、從熟蘇",
    "T12n0376_005:0886b27": "出醍醐，為始終是一，為從餘處來？若即是",
    "T12n0376_005:0886b28": "一者即作本事，若乳即為酪者。然今乳時而",
    "T12n0376_005:0886b29": "無酪相，如是因緣展轉相生，非已有故而言",
    "T12n0376_005:0886c01": "展轉，若餘處來者，彼在何處住？當於乳時",
    "T12n0376_005:0886c02": "不見酪等從餘處來，彼一切分皆有醍醐",
    "T12n0376_005:0886c03": "自性，但諸過覆故異分現。牛食過故乳則血",
    "T12n0376_005:0886c04": "氣，牛食甘草乳則甜香，牛食苦草乳有苦味，",
    "T12n0376_005:0886c05": "於雪山下有甘澤草，牛食是草出成醍醐不",
    "T12n0376_005:0886c06": "作餘色。當如牛食種種味草，則有種種異",
    "T12n0376_005:0886c07": "色，明及無明不二之法，亦復如是。行業過故",
    "T12n0376_005:0886c08": "明非明轉，一切善法及不善法皆無有二，是",
    "T12n0376_005:0886c09": "故當知，如來之性如彼醍醐，自性清淨煩惱",
    "T12n0376_005:0886c10": "過故，有異相現。譬如人言大海水&#x918E;，非為",
    "T12n0376_005:0886c11": "一切其水悉&#x918E;，其中亦有八味之水。譬",
    "T12n0376_005:0886c12": "如雪山多諸毒草，而彼雪山先有良藥；一切",
    "T12n0376_005:0886c13": "眾生身亦如是，四大和合譬如毒蛇，然此",
    "T12n0376_005:0886c14": "身中先有佛性，如彼良藥，其如來性始終常",
    "T12n0376_005:0886c15": "有非作所作，但無量煩惱中間競起，凡諸眾",
    "T12n0376_005:0886c16": "生欲求佛者，當除無量煩惱結患。譬如春月",
    "T12n0376_005:0886c17": "興大雲雷而未降雨，草木華果皆未萌芽，",
    "T12n0376_005:0886c18": "夏時大雨一切扶疏；如來之性亦復如是，無",
    "T12n0376_005:0886c19": "量煩惱結患所覆，雖聞契經及諸三昧，猶故",
    "T12n0376_005:0886c20": "不知如來之性，以不知故而起於我及非我",
    "T12n0376_005:0886c21": "想。大般泥洹方等契經，密教法藏聞于世",
    "T12n0376_005:0886c22": "間，眾生聞已如來之性，皆悉萌芽能長養大",
    "T12n0376_005:0887a01": "義，是故名為大般泥洹。如是，善男子！其有",
    "T12n0376_005:0887a02": "眾生學此方等般泥洹者，名為畢報如來之",
    "T12n0376_005:0887a03": "恩。」[0887a03] 迦葉菩薩白佛言：「善哉，世尊！如來之性於",
    "T12n0376_005:0887a04": "諸聲聞及辟支佛，甚為難見難得之寶。」[0887a04] 佛告",
    "T12n0376_005:0887a05": "迦葉：「如是！如是！善男子！我亦常說甚為難見。",
    "T12n0376_005:0887a06": "譬如有人膚翳覆眼不見五色，就彼良醫為",
    "T12n0376_005:0887a07": "治其目，翳便為除少分膚肉，而以一物示之",
    "T12n0376_005:0887a08": "令見，彼視惑亂謂二謂三，久久諦視髣&#x9AF4;",
    "T12n0376_005:0887a09": "見之。如是，善男子！菩薩摩訶薩淨治道地成",
    "T12n0376_005:0887a10": "就十住，於自身中觀察如來真實之性，猶為",
    "T12n0376_005:0887a11": "無我輪之所惑，況復聲聞及辟支佛而能知",
    "T12n0376_005:0887a12": "之。當知，善男子！如來之性難見如是。又如有",
    "T12n0376_005:0887a13": "人仰觀飛鳥，遠則不識為是為非，極明其",
    "T12n0376_005:0887a14": "目髣&#x9AF4;識之；十住菩薩亦復如是，於自身",
    "T12n0376_005:0887a15": "中觀如來性，猶生惑想久乃髣&#x9AF4;，況復聲聞",
    "T12n0376_005:0887a16": "及辟支佛。又復如人痰&#x764A;增故，迷於諸方",
    "T12n0376_005:0887a17": "欲有所至，心心相續專念記識猶失徑路；十",
    "T12n0376_005:0887a18": "住菩薩亦復如是，於自身中觀如來性，專",
    "T12n0376_005:0887a19": "心方便猶有惑亂，況復聲聞及辟支佛。復次，",
    "T12n0376_005:0887a20": "如人遠行曠野熱渴所亂，遠見野馬或謂為",
    "T12n0376_005:0887a21": "水，或謂林樹或言聚落；十住菩薩亦復如是，",
    "T12n0376_005:0887a22": "於自身中觀如來性亦生惑想。復次，譬如有",
    "T12n0376_005:0887a23": "人登高臨下遠觀佛塔，或作水想或謂虛空",
    "T12n0376_005:0887a24": "或謂屋舍，或謂野馬山石草樹，方便諦觀",
    "T12n0376_005:0887a25": "乃知是塔；十住菩薩亦復如是，於自身中觀",
    "T12n0376_005:0887a26": "如來性猶生惑想，方便極視乃知真實。復次，",
    "T12n0376_005:0887a27": "如人船行大海，遠見城郭而生惑想，或謂",
    "T12n0376_005:0887a28": "虛空或言物像；十住菩薩亦復如是，於自身",
    "T12n0376_005:0887a29": "中觀如來性，亦生惑想。復次，譬如王子竟夜",
    "T12n0376_005:0887b01": "觀伎，至日光現見人生惑親作他想；十住",
    "T12n0376_005:0887b02": "菩薩亦復如是，於自身中觀如來性，亦生惑",
    "T12n0376_005:0887b03": "想。復次，譬如大臣往詣王所諮詳王事，夜闇",
    "T12n0376_005:0887b04": "還家於電光中，若見白牛而生惑想，或謂屋",
    "T12n0376_005:0887b05": "舍或謂丘塚；十住菩薩亦復如是，於自身中",
    "T12n0376_005:0887b06": "觀如來性，亦生惑想。復次，譬如持戒比丘自",
    "T12n0376_005:0887b07": "漉淨水，復重諦視若見微毫，或謂為虫或",
    "T12n0376_005:0887b08": "謂塵末；十住菩薩亦復如是，於自身中觀如",
    "T12n0376_005:0887b09": "來性，亦生惑想。復次，如人觀高山頂，若有行",
    "T12n0376_005:0887b10": "人或謂禽獸；十住菩薩亦復如是，於自身",
    "T12n0376_005:0887b11": "中觀如來性，亦生惑想。如人目患夜闇觀",
    "T12n0376_005:0887b12": "畫，或謂人像或謂神像，或謂佛像或謂釋梵",
    "T12n0376_005:0887b13": "諸菩薩像；十住菩薩亦復如是，於自身中觀",
    "T12n0376_005:0887b14": "如來性，亦生惑想。如是，善男子！如來之性甚",
    "T12n0376_005:0887b15": "深難見唯佛境界，非諸聲聞及辟支佛所能",
    "T12n0376_005:0887b16": "知見。如是，善男子！如來教法，慧者所知，應當",
    "T12n0376_005:0887b17": "信受。」[0887b17] 迦葉菩薩白佛言：「如世尊說，如來之性",
    "T12n0376_005:0887b18": "甚深微妙，諸肉眼者云何得見？」[0887b18] 佛告迦葉：「譬",
    "T12n0376_005:0887b19": "如非想非非想天，唯佛境界，一切聲聞及辟",
    "T12n0376_005:0887b20": "支佛云何能見？但彼隨順如來契經，信心方",
    "T12n0376_005:0887b21": "便然後等觀。如是，善男子！一切聲聞及辟支",
    "T12n0376_005:0887b22": "佛，當於《方等般泥洹經》而生信心，知其自身",
    "T12n0376_005:0887b23": "有如來性，是故當知如來之性唯佛境界，非",
    "T12n0376_005:0887b24": "諸聲聞及辟支佛。」[0887b24] 迦葉菩薩白佛言：「世尊！",
    "T12n0376_005:0887b25": "世間眾生皆言有我。此義云何？」[0887b25] 佛告迦葉：「譬",
    "T12n0376_005:0887b26": "如一時二人為友，一是王子，一貧窮人，結",
    "T12n0376_005:0887b27": "好往來。其王子者有調伏兕，貧人見之，彼於",
    "T12n0376_005:0887b28": "後時共至他國，於一客舍暮共止宿，而彼貧",
    "T12n0376_005:0887b29": "者於夢中言：『兕來兕來。』聲徹于外。時有人",
    "T12n0376_005:0887c01": "聞將至王所，以其所聞具白國王。王即問",
    "T12n0376_005:0887c02": "言：『何處有兕？』時彼貧人便白王言：『我無兕也，",
    "T12n0376_005:0887c03": "善知識有，我曾見之。』王即復問：『其狀云何？』復",
    "T12n0376_005:0887c04": "白王言：『其角似羊。』作是語已王語貧人：『汝自",
    "T12n0376_005:0887c05": "還去，何處有兕？彼亦無有為虛說耳。』而兕",
    "T12n0376_005:0887c06": "似羊傳於天下。如是不久其王命終，太子即",
    "T12n0376_005:0887c07": "位亦訪求兕而不能得。次後其子續立為王，",
    "T12n0376_005:0887c08": "亦復如是求兕不得，展轉相傳恒於兕上而",
    "T12n0376_005:0887c09": "作羊想。如是菩薩摩訶薩出於世時，為眾",
    "T12n0376_005:0887c10": "生說真實之我，其無知者聞一切眾生皆有",
    "T12n0376_005:0887c11": "佛性，不知其真便妄想說，我如寸燈在於心",
    "T12n0376_005:0887c12": "中，種種眾生我人壽命，如彼夢說展轉相承",
    "T12n0376_005:0887c13": "皆起邪見，計有吾我求吾我性，不得實我作",
    "T12n0376_005:0887c14": "無我說，而諸世間一切眾生常作妄想計有",
    "T12n0376_005:0887c15": "吾我及無我想。如是，善男子！我說如來之性",
    "T12n0376_005:0887c16": "最為真實，若世間說我隨順法者，當知是則",
    "T12n0376_005:0887c17": "為離世俗，當知皆是菩薩變化現同俗說。」",
    "T12n0376_005:0887c18": "大般泥洹經文字品第十四",
    "T12n0376_005:0887c19": "[0887c19] 佛復告迦葉：「一切言說&#x546A;術記論，如來所說",
    "T12n0376_005:0887c20": "為一切本。」[0887c20] 迦葉菩薩白佛言：「世尊！其義云何？」",
    "T12n0376_005:0887c21": "[0887c21] 佛告迦葉：「初現半字為一切本，一切&#x546A;術言",
    "T12n0376_005:0887c22": "語所持真實法聚，童蒙眾生從此字本學通",
    "T12n0376_005:0887c23": "諸法，是法非法知其差別，是故如來化現字",
    "T12n0376_005:0887c24": "本不為非法。」[0887c24] 迦葉菩薩白佛言：「世尊！云何字",
    "T12n0376_005:0887c25": "本？」[0887c25] 佛告迦葉：「初十四音名為字本，是十四音",
    "T12n0376_005:0887c26": "常為一切不盡之本。不盡有何義？不破壞",
    "T12n0376_005:0887c27": "義、不漏義、如來義、名不盡義。如來法身金剛",
    "T12n0376_005:0887c28": "不壞，故名不壞。如來無有九道諸漏，故名不",
    "T12n0376_005:0887c29": "漏。如來常住，故說不盡無作之義。初短",
    "T12n0376_005:0888a01": "阿者吉義，吉者三寶義。次長阿者現聖智義，",
    "T12n0376_005:0888a02": "其名聖者離世間數，清淨少欲能度一切三",
    "T12n0376_005:0888a03": "有之海，故名為聖。聖者正也，能正法度行處",
    "T12n0376_005:0888a04": "律儀及世間法度，是其義也。復次，阿者，有",
    "T12n0376_005:0888a05": "所長養皆依於聖，一切真實正行之本，孝養",
    "T12n0376_005:0888a06": "二親皆依是知，曉了正法住摩訶衍。善男子、",
    "T12n0376_005:0888a07": "善女人、持戒比丘及菩薩，如是所行皆名依",
    "T12n0376_005:0888a08": "聖。又復，阿者，世界言語法之所依，如言善男",
    "T12n0376_005:0888a09": "子阿伽車，如言男子莫作阿那遮邏，是故",
    "T12n0376_005:0888a10": "阿者亦是世間言語所依。[0888a10] 「短伊者，此也，言此",
    "T12n0376_005:0888a11": "法者是如來法，梵行離垢清淨，猶如滿月顯",
    "T12n0376_005:0888a12": "此法故，諸佛世尊而現此名。又復，伊者，言此",
    "T12n0376_005:0888a13": "是義此非義，此是魔說此是佛說，依是分",
    "T12n0376_005:0888a14": "別故名為此。其長伊者，名為自在，名大自在，",
    "T12n0376_005:0888a15": "自在梵王能於如來難得之教，以自在力護持",
    "T12n0376_005:0888a16": "正法，以是之故名為自在。又復，伊者，於此自",
    "T12n0376_005:0888a17": "在《大乘方等般泥洹經》自在攝持，令此教法",
    "T12n0376_005:0888a18": "自在熾然，令餘眾生自在受學此方等經。又",
    "T12n0376_005:0888a19": "復，伊者自在，方等能除伊者嫉&#x59AC;邪見，如治",
    "T12n0376_005:0888a20": "田苗去諸穢草，如是等比，是故如來說伊自",
    "T12n0376_005:0888a21": "在。[0888a21] 「短憂者，上也，於此契經說最上義，其諸",
    "T12n0376_005:0888a22": "聲聞及辟支佛，所未曾聞一句一字片言歷",
    "T12n0376_005:0888a23": "耳，譬如諸方，&#x6B1D;單越為福德之上，大乘方等",
    "T12n0376_005:0888a24": "亦復如是，一言歷耳，當知是等人中之上為",
    "T12n0376_005:0888a25": "菩薩也，是故如來說此憂字。長憂者，如香牛",
    "T12n0376_005:0888a26": "乳，其乳香味是大乘經最為上味，廣說如來",
    "T12n0376_005:0888a27": "真實之性，非法憍慢皆悉消滅。又復，憂者，名",
    "T12n0376_005:0888a28": "為大憂，於如來藏慧命根斷著無我說，當知",
    "T12n0376_005:0888a29": "是等名為大憂，是故說憂。[0888a29] 「咽者，是也，言是佛",
    "T12n0376_005:0888b01": "法，如來泥洹，亦說是法。咽者，如來也，有來",
    "T12n0376_005:0888b02": "去義，以是故說如來如去。烏者，下也，下賤煩",
    "T12n0376_005:0888b03": "惱悉除滅已名為如來，是故說烏。炮者，是摩",
    "T12n0376_005:0888b04": "訶衍，於十四音炮為究竟，是故說名為摩",
    "T12n0376_005:0888b05": "訶衍。於一切論為究竟論，是故說炮。安者，一",
    "T12n0376_005:0888b06": "切也，如來教法離於一切錢財寶物。安者，遮",
    "T12n0376_005:0888b07": "義，一闡提義。最後阿者，盡也，一切契經摩",
    "T12n0376_005:0888b08": "訶衍者，最為窮盡。[0888b08] 「迦者，一切眾生如一子想，",
    "T12n0376_005:0888b09": "於諸一切皆起悲心，是故說迦。呿者，掘也，",
    "T12n0376_005:0888b10": "發掘如來甚深法藏，智慧深入無有堅固，是",
    "T12n0376_005:0888b11": "故說呿。伽者，藏也，一切眾生有如來藏是",
    "T12n0376_005:0888b12": "故說伽。重音伽者，吼也，常師子吼說如來常",
    "T12n0376_005:0888b13": "住。俄者，脆也，一切諸行速起速滅，故說",
    "T12n0376_005:0888b14": "為俄。[0888b14] 「遮者，行也，成就眾生故名為遮。車者，照",
    "T12n0376_005:0888b15": "耀，如來常住之性，是故說車。闍者，生也，生",
    "T12n0376_005:0888b16": "諸解脫非如生死危脆之生，是故說闍。重音",
    "T12n0376_005:0888b17": "闍者，燒也，一切煩惱燒令速滅，故說為闍。若",
    "T12n0376_005:0888b18": "者，智也，知法真實是故說若。[0888b18] 「吒者，示也，於閻",
    "T12n0376_005:0888b19": "浮提現不具足，而彼如來法身常住，是故說",
    "T12n0376_005:0888b20": "吒。吒者，示滿足也，平等滿足是故說侘。",
    "T12n0376_005:0888b21": "茶者，輕仙不沒，是故說茶。重音茶者，不知",
    "T12n0376_005:0888b22": "慚恥，重恩不報是故說茶。挐者，不正可如",
    "T12n0376_005:0888b23": "諸外道，是故說挐。[0888b23] 「多者，遮一切有令不相續",
    "T12n0376_005:0888b24": "是故說多。他者，無知也，如蠶虫作繭，是故說",
    "T12n0376_005:0888b25": "他。陀者，於摩訶衍歡喜方便，是故說陀。重",
    "T12n0376_005:0888b26": "音陀者，持也，護持三寶如須彌山不令沈沒，",
    "T12n0376_005:0888b27": "是故說陀。那者，如城門側因陀羅幢，&#x7AEA;立三",
    "T12n0376_005:0888b28": "寶，是故說那。[0888b28] 「波者，起顛倒想，三寶沈沒而",
    "T12n0376_005:0888b29": "自迷亂，是故說波。頗者，世界成敗持戒成敗",
    "T12n0376_005:0888c01": "自己成敗，是故說頗。婆者，力也，如諸如來",
    "T12n0376_005:0888c02": "無量神力非但十力，是故說婆。重音婆者，能",
    "T12n0376_005:0888c03": "檐正法為菩薩道，是故說婆。摩者，限也，入",
    "T12n0376_005:0888c04": "菩薩法限自強其志為眾重檐，是故說摩。[0888c04] 「耶",
    "T12n0376_005:0888c05": "者，習行菩薩四種功德，是故說耶。羅者，滅婬",
    "T12n0376_005:0888c06": "怒癡入真實法，是故說羅。輕音羅者，不受",
    "T12n0376_005:0888c07": "聲聞辟支佛乘受學大乘，是故說羅。和者，一切",
    "T12n0376_005:0888c08": "世間&#x546A;術制作，菩薩悉說，是故說知。[0888c08] 「賒者，",
    "T12n0376_005:0888c09": "三種毒刺皆悉已拔，是故說賒。沙者，滿義，悉",
    "T12n0376_005:0888c10": "能聞受方等契經，是故說沙。娑者，&#x7AEA;立正",
    "T12n0376_005:0888c11": "法，是故說娑。呵者，驚聲也，怪哉諸行悉皆",
    "T12n0376_005:0888c12": "究竟，怪哉如來而般泥洹離諸喜樂，是故說",
    "T12n0376_005:0888c13": "呵。羅(來雅反)者，魔也，天魔億千無能破壞如",
    "T12n0376_005:0888c14": "來正僧，隨順世間而現有壞，又復隨順世間",
    "T12n0376_005:0888c15": "現為父母諸宗親等，是故說羅(來雅反)。[0888c15] 「釐釐",
    "T12n0376_005:0888c16": "樓樓，此四字者，長養四義佛及法僧，示現",
    "T12n0376_005:0888c17": "有對隨順世間，示現有對如調達壞僧，僧實",
    "T12n0376_005:0888c18": "不壞如來方便示現壞僧，化作是像為結戒",
    "T12n0376_005:0888c19": "故，若知如來方便義者，不應恐怖，當知是",
    "T12n0376_005:0888c20": "名隨順世間，是故說此最後四字。[0888c20] 「吸氣之聲、",
    "T12n0376_005:0888c21": "舌根之聲、隨鼻之聲，超聲長聲，以斯等義和",
    "T12n0376_005:0888c22": "合此字，如此諸字和順諸聲入眾言音，皆",
    "T12n0376_005:0888c23": "因舌齒而有差別。因斯字故，無量諸患積聚",
    "T12n0376_005:0888c24": "之身，陰界諸入因緣和合，休息寂滅入如來",
    "T12n0376_005:0889a01": "性，佛性顯現究竟成就，是故半字名為一切",
    "T12n0376_005:0889a02": "諸字之本。若觀法實及如來解脫，亦無文字",
    "T12n0376_005:0889a03": "言語之相，字相味相皆悉遠離，是故一切遠",
    "T12n0376_005:0889a04": "離名為解脫。其解脫者即是如來，因是半字",
    "T12n0376_005:0889a05": "能起諸法，而無諸法因字之想，是名善解文",
    "T12n0376_005:0889a06": "字之義。若異是者，不解文字分別諸法是法",
    "T12n0376_005:0889a07": "非法，如來之性三寶解脫，而不能知是經",
    "T12n0376_005:0889a08": "非經、是律非律、魔說佛說，悉不能知，我說是",
    "T12n0376_005:0889a09": "等不知字故。是故，善男子！汝等應當善學半",
    "T12n0376_005:0889a10": "字，亦當入彼解文字數。」[0889a10] 迦葉菩薩白佛言：",
    "T12n0376_005:0889a11": "「世尊！我當善學斯等半字。今我，世尊！始為",
    "T12n0376_005:0889a12": "佛子得最上師，我今始入學書之堂。」[0889a12] 佛告",
    "T12n0376_005:0889a13": "迦葉：「善哉！善哉！善男子！樂修正法應當如",
    "T12n0376_005:0889a14": "是。」",
    "T12n0376_005:0889a15": "大般泥洹經鳥喻品第十五",
    "T12n0376_005:0889a16": "[0889a16] 佛復告迦葉：「鴈鶴舍利鳥者，所謂種種無常",
    "T12n0376_005:0889a17": "苦空非我等法，如眾鴈鶴舍利之鳥。」[0889a17] 迦葉白",
    "T12n0376_005:0889a18": "佛：「此義云何？」[0889a18] 佛告迦葉：「有法無常有法是常，",
    "T12n0376_005:0889a19": "有法是苦有法是樂，有法是我有法非我。譬",
    "T12n0376_005:0889a20": "如田夫種殖五穀及諸果樹，從其萌芽乃至",
    "T12n0376_005:0889a21": "華葉，其人恒作非常之想，至其成熟收其果",
    "T12n0376_005:0889a22": "實，得受用時而生常想。所以者何？真實現故。」",
    "T12n0376_005:0889a23": "[0889a23] 迦葉菩薩白佛言：「世尊！云何五穀之常，與如",
    "T12n0376_005:0889a24": "來同不磨滅耶？」[0889a24] 佛告迦葉：「猶以如來喻須彌",
    "T12n0376_005:0889a25": "山，其須彌山世界敗時豈不壞耶？善男子！莫",
    "T12n0376_005:0889a26": "於譬喻而生是問，一切諸法悉歸磨滅，唯有",
    "T12n0376_005:0889a27": "泥洹是常法耳，隨世言說以彼為喻。」[0889a27] 迦葉菩",
    "T12n0376_005:0889a28": "薩白佛言：「唯然，世尊！善哉斯說。」[0889a28] 佛告迦葉：",
    "T12n0376_005:0889a29": "「如是，善男子！一切契經修諸三昧，乃至未聞",
    "T12n0376_005:0889b01": "《大般泥洹》方等契經，諸眾生等修無常想。聞",
    "T12n0376_005:0889b02": "此經已，若善男子、善女人，所懷煩惱疑結永",
    "T12n0376_005:0889b03": "離，曉了常法。所以者何？各於自身如來之",
    "T12n0376_005:0889b04": "性，得顯現故。復次，善男子！譬如金師銷鎔",
    "T12n0376_005:0889b05": "其金，至器未成作非常想，寶器成已常得受",
    "T12n0376_005:0889b06": "用。如是，善男子！一切契經修諸三昧，乃至未",
    "T12n0376_005:0889b07": "聞《大般泥洹》方等契經，其諸眾生修無常想。",
    "T12n0376_005:0889b08": "聞此經已，所懷煩惱疑結永離，曉了常法。",
    "T12n0376_005:0889b09": "所以者何？各於自身如來之性，得顯現故。復",
    "T12n0376_005:0889b10": "次，善男子！譬如有人種甘蔗胡麻乃至未熟，",
    "T12n0376_005:0889b11": "常作種種諸味之想，麻油石蜜成已乃知真",
    "T12n0376_005:0889b12": "味。如是，善男子！一切契經修諸三昧，乃至未",
    "T12n0376_005:0889b13": "聞《大般泥洹》方等契經，其諸眾生修無常想。",
    "T12n0376_005:0889b14": "聞此經已，所懷煩惱疑結永離，曉了常法。",
    "T12n0376_005:0889b15": "所以者何？各於自身如來之性，得顯現故。譬",
    "T12n0376_005:0889b16": "如百川皆歸于海，如是一切契經及諸三昧，",
    "T12n0376_005:0889b17": "悉歸《方等般泥洹經》。所以者何？如來之性究",
    "T12n0376_005:0889b18": "竟說故，是故我說有法無常有法是常，如舍",
    "T12n0376_005:0889b19": "利鳥。憂悲劍刺如來已斷，而於此論多有疑",
    "T12n0376_005:0889b20": "者，然其如來現有憂悲，非如人天及餘眾生",
    "T12n0376_005:0889b21": "之憂悲也。如非想處云何有想？若無有想不",
    "T12n0376_005:0889b22": "應有壽，有壽無想，何有想陰界入之名？又",
    "T12n0376_005:0889b23": "如林樹皆有神依，若神依樹，為依根莖為依",
    "T12n0376_005:0889b24": "枝條？如是諸處悉皆不現，為依何住？如是如",
    "T12n0376_005:0889b25": "來教法甚深，當知如來現有憂悲，於羅&#x777A;羅",
    "T12n0376_005:0889b26": "而起慈心，乃至非想非非想處亦復如是，唯",
    "T12n0376_005:0889b27": "佛與佛乃知此義，斯等皆是諸佛之法，尚無",
    "T12n0376_005:0889b28": "心意何有憂悲？憂悲若無教法相違，如一子",
    "T12n0376_005:0889b29": "想是則空言，說一切法皆不可信；但如來所",
    "T12n0376_005:0889c01": "說不可思議，諸佛教法亦不可思議，如來佛",
    "T12n0376_005:0889c02": "法不可思議，是為真實。譬如虛空不可於中",
    "T12n0376_005:0889c03": "造立宮室，而諸幻士能於中造，凡愚見已而",
    "T12n0376_005:0889c04": "作是念：『云何空中而得安立如心意轉？』如是",
    "T12n0376_005:0889c05": "所說尚無心意何有憂悲？憂悲若無，羅&#x777A;羅",
    "T12n0376_005:0889c06": "喻是則不實，如虛空中如來憂悲則不可得。",
    "T12n0376_005:0889c07": "如其幻化隨心意轉，如來則有憂悲之想，聞",
    "T12n0376_005:0889c08": "般泥洹而作是念：『何有憂悲？』聞其轉者常有",
    "T12n0376_005:0889c09": "憂悲，是故如來常住，若無常者無有憂悲，",
    "T12n0376_005:0889c10": "而今如來非是無常，如來憂悲及無憂悲悉",
    "T12n0376_005:0889c11": "不能知。下者知下不知中上，中者知中下不",
    "T12n0376_005:0889c12": "知其上，唯有上者一切悉知；其諸聲聞及辟",
    "T12n0376_005:0889c13": "支佛各各自知，而不能知如來境界，如來悉",
    "T12n0376_005:0889c14": "知是故名為離諸障礙。譬如幻士種種現化，",
    "T12n0376_005:0889c15": "如來亦然，種種示現隨順世間，能知是者名",
    "T12n0376_005:0889c16": "為黠慧。肉眼凡夫無想之想非其境界，而於",
    "T12n0376_005:0889c17": "如來作憂無憂想，是故我說，有法是我有法",
    "T12n0376_005:0889c18": "非我如舍利鳥。復次，善男子！譬如鴈鶴及舍",
    "T12n0376_005:0889c19": "利鳥，於夏月雨時江河漫溢，選擇高處而安",
    "T12n0376_005:0889c20": "其子然後遊行。如是如來出興于世，化無量",
    "T12n0376_005:0889c21": "眾令入正法，為受化者方便說法，或說苦法",
    "T12n0376_005:0889c22": "或說樂法，有為諸行是名為苦，泥洹極樂離",
    "T12n0376_005:0889c23": "有為行說名為樂。」[0889c23] 迦葉白佛：「其義云何？」[0889c23] 佛告",
    "T12n0376_005:0889c24": "迦葉：「所謂如如。」[0889c24] 迦葉白佛：「云何眾生得泥洹",
    "T12n0376_005:0889c25": "樂？」[0889c25] 佛言：「迦葉！如我先說一切諸行無生老",
    "T12n0376_005:0889c26": "死，所謂：",
    "T12n0376_005:0889c27": "「若無放逸，  是處不死；  若其放逸，",
    "T12n0376_005:0889c28": " 是為死徑。  無放逸者，  得不死處；",
    "T12n0376_005:0889c29": " 若放逸者，  常處生死。",
    "T12n0376_005:0890a01": "[0890a01] 「若放逸者是有為行，彼有為行則為苦法，非",
    "T12n0376_005:0890a02": "泥洹者是為死處。若作放逸是名作行，當知",
    "T12n0376_005:0890a03": "是行則為大苦。不趣泥洹是為死徑，無放逸",
    "T12n0376_005:0890a04": "者是不作行，雖復作行亦不生死，是名金",
    "T12n0376_005:0890a05": "剛不壞之身。其世俗者是名放逸，離世俗者",
    "T12n0376_005:0890a06": "是無放逸，離生老死泥洹快樂，是故如來",
    "T12n0376_005:0890a07": "有說苦法有說樂法、有說非我有說是我，如",
    "T12n0376_005:0890a08": "鳥飛空不見其跡，無有天眼煩惱未斷，不自",
    "T12n0376_005:0890a09": "見身如來之性，是故我說有法無我，為煩惱",
    "T12n0376_005:0890a10": "故說微密教，其諸眾生無有天眼而計吾我，",
    "T12n0376_005:0890a11": "無量煩惱造有為行，故為彼說諸法無常，是",
    "T12n0376_005:0890a12": "故我說有法無常。",
    "T12n0376_005:0890a13": "「猶如明目住山頂，  諦了其地愚夫等；",
    "T12n0376_005:0890a14": " 如來道眼昇慧臺，  無憂憂念群生類。",
    "T12n0376_005:0890a15": "[0890a15] 「如是無量煩惱悉滅，名住山頂，觀其無量煩",
    "T12n0376_005:0890a16": "惱熾然，下劣眾生誰為登慧臺？何名為無憂？",
    "T12n0376_005:0890a17": "若無憂者，云何名為憂念世間？若泥洹滅盡，",
    "T12n0376_005:0890a18": "何有觀愚者？若使如來泥洹滅盡，云何能昇",
    "T12n0376_005:0890a19": "智慧高臺？若當泥洹，云何山頂能觀其下？智",
    "T12n0376_005:0890a20": "慧臺者，謂滅盡泥洹無憂憂念者，謂是如來",
    "T12n0376_005:0890a21": "憂念世間無量群生。山頂者，謂解脫；住者行",
    "T12n0376_005:0890a22": "人；地者有為行；愚者無巧方便說；諦了者",
    "T12n0376_005:0890a23": "正覺也；如來者，憂苦永離是常法故，以自",
    "T12n0376_005:0890a24": "離憂見被利刺，憂惱眾生為之生憂，若使如",
    "T12n0376_005:0890a25": "來永離憂者不名正覺，隨彼眾生應受化者，",
    "T12n0376_005:0890a26": "如來等正覺即為彼現，是故當知如來常住，",
    "T12n0376_005:0890a27": "種種示現猶如鴈鶴舍利之鳥。」",
    "T12n0376_005:0890a28": "大般泥洹經月喻品第十六",
    "T12n0376_005:0890a29": "[0890a29] 佛復告迦葉：「善男子！如月不現，人謂為沒，一",
    "T12n0376_005:0890b01": "切人民皆作沒想。於餘方現，餘方人民皆謂",
    "T12n0376_005:0890b02": "月出，然其彼月不沒不出，因須彌山故現",
    "T12n0376_005:0890b03": "有出沒。如是如來、應供、等正覺，於大千世界",
    "T12n0376_005:0890b04": "或閻浮提，依因父母現生為子，閻浮提人",
    "T12n0376_005:0890b05": "皆作生想；又閻浮提現般泥洹，而此眾生皆",
    "T12n0376_005:0890b06": "作滅想，其實如來不生不滅。[0890b06] 「復次，善男子！如",
    "T12n0376_005:0890b07": "月餘方現滿，彼方眾生皆作滿想；此閻浮提",
    "T12n0376_005:0890b08": "現有初生，此方人民作初生想；漸漸增長乃",
    "T12n0376_005:0890b09": "至月滿便作滿想，然其彼月不增不減，因須",
    "T12n0376_005:0890b10": "彌山現有增減；如來、應供、等正覺亦復如是，",
    "T12n0376_005:0890b11": "或於閻浮提現有泥洹，而諸眾生皆作滅想；",
    "T12n0376_005:0890b12": "或於閻浮提示現出生，猶如初月；閻浮提",
    "T12n0376_005:0890b13": "人作嬰兒想如月三日；現行遊步如月四",
    "T12n0376_005:0890b14": "日；現行學書如月八日；現行出家乃至月滿，",
    "T12n0376_005:0890b15": "現大光明破壞無量眾魔，闇冥現般泥洹。三",
    "T12n0376_005:0890b16": "十二相、八十種好莊嚴其身，猶如明月列宿",
    "T12n0376_005:0890b17": "圍遶沒而不現，閻浮提人或作生想或作滅",
    "T12n0376_005:0890b18": "想，其實如來不增不減常如滿月，是故當",
    "T12n0376_005:0890b19": "知如來常住。[0890b19] 「復次，善男子！猶如明月一切",
    "T12n0376_005:0890b20": "皆見，處處城邑聚落山澤，隨器大小是諸",
    "T12n0376_005:0890b21": "水中一切悉現；若人遊行百千由旬而月常",
    "T12n0376_005:0890b22": "隨，彼諸人等而作是想：『為是本月隨我",
    "T12n0376_005:0890b23": "而來？為是異月？』愚人見月猶如鏡面，中人見",
    "T12n0376_005:0890b24": "月猶如車輪，上人見月圓五由旬，及餘眾生",
    "T12n0376_005:0890b25": "隨力所見；如來明月亦復如是，一切悉見，而",
    "T12n0376_005:0890b26": "諸眾生各作是念，謂佛世尊哀愍我故在我",
    "T12n0376_005:0890b27": "舍住。及畜生道亦復如是，聾盲瘖&#x7602;及諸癃",
    "T12n0376_005:0890b28": "殘，各謂如來為己像類，種種語種種書種種",
    "T12n0376_005:0890b29": "身，皆作是念：『諸佛如來唯作我語我書我身",
    "T12n0376_005:0890c01": "我食。』又作異想，或謂聲聞或謂緣覺，或",
    "T12n0376_005:0890c02": "謂種種異道出家，或謂如來為我興世，然",
    "T12n0376_005:0890c03": "其如來法身真實無有變異，為眾生故以方",
    "T12n0376_005:0890c04": "便身，現種種相如良藥樹；如來亦然，為眾生",
    "T12n0376_005:0890c05": "故現百千變隨順世間，是故如來是常住法。",
    "T12n0376_005:0890c06": "[0890c06] 「復次，善男子！如羅&#x777A;阿修羅捉日月時，其",
    "T12n0376_005:0890c07": "諸眾生謂彼蝕月，彼捨月已謂為吐月，彼障",
    "T12n0376_005:0890c08": "月光世間不現便作蝕想，彼捨月已世間還",
    "T12n0376_005:0890c09": "現謂為吐月，然其彼月若隱若顯實無增損；",
    "T12n0376_005:0890c10": "如來、應供、等正覺亦復如是，如彼調達傷壞",
    "T12n0376_005:0890c11": "佛身，作無間業等乃至一闡提輩，皆為當來",
    "T12n0376_005:0890c12": "諸眾生故，現傷佛身壞法破僧，如來法身實",
    "T12n0376_005:0890c13": "無傷壞，正使天魔億百千數，亦不能得斷法",
    "T12n0376_005:0890c14": "壞僧，是故如來法身真實無有損壞，現損壞",
    "T12n0376_005:0890c15": "相隨順世間。譬如二人共&#x9B2A;隨其傷壞量罪",
    "T12n0376_005:0890c16": "輕重，諸佛如來亦復如是，現傷壞相表無間",
    "T12n0376_005:0890c17": "罪為制法律以戒將來。[0890c17] 「復次，善男子！譬如",
    "T12n0376_005:0890c18": "良醫善教其子，令學醫方識諸藥草，根莖華",
    "T12n0376_005:0890c19": "葉香味色像悉令曉了，命終之後其子續立善",
    "T12n0376_005:0890c20": "知醫法；諸佛如來亦復如是，種種變化療治",
    "T12n0376_005:0890c21": "眾生，現五逆罪謗毀經法，乃至一闡提輩皆",
    "T12n0376_005:0890c22": "悉化現，為當來故，般泥洹後令諸比丘隨順",
    "T12n0376_005:0891a01": "經律，如如來說，知罪輕重以自戒慎。[0891a01] 「復次，",
    "T12n0376_005:0891a02": "善男子！如人間月六月一食，而上諸天日見",
    "T12n0376_005:0891a03": "月食，或復見月須臾而食。所以者何？天日",
    "T12n0376_005:0891a04": "月長人間短故。諸佛如來亦復如是，或謂長",
    "T12n0376_005:0891a05": "壽如六月食者，及至須臾般泥洹者，為煩",
    "T12n0376_005:0891a06": "惱魔、陰魔、死魔、自在天魔，億百千種所不能",
    "T12n0376_005:0891a07": "壞，現無量生隨順世間，如來之壽實無有量，",
    "T12n0376_005:0891a08": "是故如來是常住法。[0891a08] 「復次，善男子！譬如明月",
    "T12n0376_005:0891a09": "一切眾生皆悉愛樂，如來、應供、等正覺亦復",
    "T12n0376_005:0891a10": "如是，樂法眾生悉皆愛樂。[0891a10] 「復次，善男子！譬如",
    "T12n0376_005:0891a11": "日出有三時變春夏冬異，冬日則短春日處",
    "T12n0376_005:0891a12": "中夏日極長，如來、應供、等正覺日亦復如是，",
    "T12n0376_005:0891a13": "現三種壽，為諸眾生聲聞緣覺現短壽相，",
    "T12n0376_005:0891a14": "斯等見已心則悲歎：『一何怪哉如來短壽。』為",
    "T12n0376_005:0891a15": "諸菩薩現其中壽，若至一劫若過一劫；唯佛",
    "T12n0376_005:0891a16": "觀佛其壽無量。[0891a16] 「復次，善男子！如來所說方",
    "T12n0376_005:0891a17": "等大乘微密之教，示現世間雨大法雨，於當",
    "T12n0376_005:0891a18": "來世其有眾生，以此正法摩訶衍品開示世",
    "T12n0376_005:0891a19": "間，當知是等為真菩薩。猶如夏雨猶如冬",
    "T12n0376_005:0891a20": "日，多有冷患令人損壽；聲聞緣覺聞佛方便",
    "T12n0376_005:0891a21": "微密之教，為其示現短壽之報，猶如冬日；",
    "T12n0376_005:0891a22": "諸菩薩等成微妙慧，而為彼現如來常法，喻",
    "T12n0376_005:0891a23": "如春日。如是如來隨順世間現三時壽。譬如",
    "T12n0376_005:0891a24": "眾星晝日不現其實不沒，如是如來與諸聲",
    "T12n0376_005:0891a25": "聞及辟支佛，俱出於世俱現泥洹，非獨一切",
    "T12n0376_005:0891a26": "聲聞緣覺有無常也，當知亦是常住之法如",
    "T12n0376_005:0891a27": "晝星也。[0891a27] 「復次，善男子！猶如天陰日月不現，愚",
    "T12n0376_005:0891a28": "夫謂言日月沒失，如來正法滅盡之時三寶現",
    "T12n0376_005:0891a29": "沒亦復如是，非為永滅；當知如來是常存法，",
    "T12n0376_005:0891b01": "亦不變易亦不磨滅，非彼諸過所能染污。",
    "T12n0376_005:0891b02": "[0891b02] 「復次，善男子！只如斗星月盡後夜明闇中間",
    "T12n0376_005:0891b03": "暫現光明，眾人見已尋即還滅，人謂其滅而",
    "T12n0376_005:0891b04": "實不滅；如是，善男子！如來正法滅盡之時，諸",
    "T12n0376_005:0891b05": "辟支佛出興于世，開示教化無量眾生，立於",
    "T12n0376_005:0891b06": "正法尋即滅度，其實長存而不永滅，但諸眾",
    "T12n0376_005:0891b07": "生不能悉見。[0891b07] 「復次，善男子！譬如日出眾冥",
    "T12n0376_005:0891b08": "悉除；如是！善男子！此摩訶衍般泥洹經出興",
    "T12n0376_005:0891b09": "于世！其有聞者，無間罪業無量積聚皆悉消",
    "T12n0376_005:0891b10": "滅。如是，善男子！此摩訶衍大般泥洹甚深境",
    "T12n0376_005:0891b11": "界不可思議，善說如來微妙之性。若善男子、",
    "T12n0376_005:0891b12": "善女人，欲知如來是常住法、正法無盡、僧寶",
    "T12n0376_005:0891b13": "不滅，當勤方便修學此經，我說此人為近佛",
    "T12n0376_005:0891b14": "地。」"
}