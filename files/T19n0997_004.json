{
    "T19n0997_004:0539a19": "守護國界主陀羅尼經卷第四",
    "T19n0997_004:0539a21": "大唐罽賓國三藏般若共牟尼室利譯",
    "T19n0997_004:0539a22": "入如來大悲不思議品第四",
    "T19n0997_004:0539a23": "[0539a23] 爾時文殊師利童子。即從座起偏袒右肩。右",
    "T19n0997_004:0539a24": "膝著地合掌恭敬。而白佛言世尊。唯願如",
    "T19n0997_004:0539a25": "來應正等覺。為我宣說諸佛如來於諸眾生",
    "T19n0997_004:0539a26": "大悲隨轉。世尊如來大悲為有幾種。以何為",
    "T19n0997_004:0539a27": "相以何為因。以何為緣為何所住。善哉世尊",
    "T19n0997_004:0539a28": "唯願為我具足宣說。及說如來一切智智現",
    "T19n0997_004:0539a29": "證事業。",
    "T19n0997_004:0539b01": "[0539b01] 爾時佛告文殊師利童子言。善哉善哉善男",
    "T19n0997_004:0539b02": "子。善能諮問如是深義。諦聽諦聽善思念之。",
    "T19n0997_004:0539b03": "吾當為汝分別解說諸佛如來大悲海門一",
    "T19n0997_004:0539b04": "渧之相。善男子一切如來。於諸眾生所有大",
    "T19n0997_004:0539b05": "悲不生不滅。何以故如來大悲。常恒不斷無",
    "T19n0997_004:0539b06": "時不轉。已於無量阿僧祇劫。積集圓滿諸功",
    "T19n0997_004:0539b07": "德故無去無來常恒不捨一切眾生。皆悉護",
    "T19n0997_004:0539b08": "念而攝受故。如來大悲無量無邊無有窮盡。",
    "T19n0997_004:0539b09": "甚深甚深不可思議。堅固猛利難解難入。非",
    "T19n0997_004:0539b10": "是語言所能宣說。何以故。善男子。譬如如來",
    "T19n0997_004:0539b11": "得大菩提。於諸眾生起大悲心亦復如是。云",
    "T19n0997_004:0539b12": "何如來得於菩提。善男子佛得菩提。無有根",
    "T19n0997_004:0539b13": "本無有住處。云何根本云何住處。身見為根",
    "T19n0997_004:0539b14": "本妄想為住處。而身見妄想及與菩提平等",
    "T19n0997_004:0539b15": "平等故。說菩提無有根本無有住處。依於此",
    "T19n0997_004:0539b16": "義佛得菩提。一切眾生不覺不知無有根本",
    "T19n0997_004:0539b17": "無有住處。為欲令其如實覺悟。是故如來普",
    "T19n0997_004:0539b18": "緣眾生而起大悲。",
    "T19n0997_004:0539b19": "[0539b19] 復次善男子。菩提寂靜親近寂靜。言寂靜者",
    "T19n0997_004:0539b20": "即是於內。親近寂靜即是於外。何以故眼空",
    "T19n0997_004:0539b21": "我空我所亦空。性如是故名為寂靜。耳空鼻",
    "T19n0997_004:0539b22": "空舌空身空意空我空我所亦空。性如是故",
    "T19n0997_004:0539b23": "名為寂靜。由眼空故不行色境。是故名為親",
    "T19n0997_004:0539b24": "近寂靜。由耳鼻舌身意空。故不行聲香味觸",
    "T19n0997_004:0539b25": "法境。是故名為親近寂靜。如是寂靜親近寂",
    "T19n0997_004:0539b26": "靜。眾生不知欲令其知。是故如來於諸眾生",
    "T19n0997_004:0539b27": "大悲隨轉。",
    "T19n0997_004:0539b28": "[0539b28] 復次善男子。菩提本性清淨光明。何以故。心",
    "T19n0997_004:0539b29": "之實性本清淨故。云何清淨。性無合故。猶",
    "T19n0997_004:0539c01": "如虛空性清淨故。亦如虛空無有相故。亦如",
    "T19n0997_004:0539c02": "虛空性平等故。是故菩提名為最極清淨光",
    "T19n0997_004:0539c03": "明。此淨光明童蒙凡夫不能覺知。客塵煩惱",
    "T19n0997_004:0539c04": "之所覆故。欲令眾生如實覺悟。是故如來於",
    "T19n0997_004:0539c05": "諸眾生大悲隨轉。",
    "T19n0997_004:0539c06": "[0539c06] 復次善男子菩提無取捨。何以故捨生死岸",
    "T19n0997_004:0539c07": "橫截瀑流。至於彼岸名為取捨。如來深入第",
    "T19n0997_004:0539c08": "一義諦。不見此岸不見彼岸。以一切法無彼",
    "T19n0997_004:0539c09": "此故。是故菩提無有取捨。凡夫不知無取無",
    "T19n0997_004:0539c10": "捨。欲令其知是故。如來於諸眾生大悲隨轉。",
    "T19n0997_004:0539c11": "[0539c11] 復次善男子。菩提無相亦無觀察。云何無相。",
    "T19n0997_004:0539c12": "所謂眼識不可得故。云何名為無有觀察。眼",
    "T19n0997_004:0539c13": "識於色無分別故。如是耳識不可得故名為",
    "T19n0997_004:0539c14": "無相。耳識於聲不分別故名無觀察。鼻識不",
    "T19n0997_004:0539c15": "可得故名為無相。鼻識於香不分別故名無",
    "T19n0997_004:0539c16": "觀察。舌識不可得故名為無相。舌識於味不",
    "T19n0997_004:0539c17": "分別故名無觀察。身識不可得故名為無相。",
    "T19n0997_004:0539c18": "身識於觸不分別故名無觀察。意識不可得",
    "T19n0997_004:0539c19": "故名為無相。意識於法不分別故名無觀察。",
    "T19n0997_004:0539c20": "如是無相無有觀察是聖者境。出過三界故。",
    "T19n0997_004:0539c21": "非凡小之所能知。為欲令其如實知覺。是故",
    "T19n0997_004:0539c22": "如來於諸眾生大悲隨轉。",
    "T19n0997_004:0539c23": "[0539c23] 復次善男子。菩提非過去非現在非未來故。",
    "T19n0997_004:0539c24": "三際平等斷絕三輪。云何名為斷絕三輪。於",
    "T19n0997_004:0539c25": "彼過去心不起故。於彼未來識不行故。於此",
    "T19n0997_004:0539c26": "現在意不作故。此心意識無有住處。云何名",
    "T19n0997_004:0539c27": "為三際平等。過去之事不可思量。未來之識",
    "T19n0997_004:0539c28": "不可宣示。現在之意不可說故。如是甚深三",
    "T19n0997_004:0539c29": "際平等三輪清淨。眾生不知。為欲令其如實",
    "T19n0997_004:0540a01": "覺悟。是故如來於諸眾生大悲隨轉。",
    "T19n0997_004:0540a02": "[0540a02] 復次善男子。菩提無身菩提無為。云何無身。",
    "T19n0997_004:0540a03": "所謂眼識不可知故。如是耳鼻舌身意識不",
    "T19n0997_004:0540a04": "可知故。云何無為。無生無滅亦無住故。故說",
    "T19n0997_004:0540a05": "無為遠離三相。如無為相有為之相亦復如",
    "T19n0997_004:0540a06": "是。何以故一切諸法性如是故。無性之性此",
    "T19n0997_004:0540a07": "性不無。此二無二是菩提性。如是無身及無",
    "T19n0997_004:0540a08": "為相。童蒙凡夫不覺不知。欲令知覺。是故如",
    "T19n0997_004:0540a09": "來於諸眾生大悲隨轉。",
    "T19n0997_004:0540a10": "[0540a10] 復次善男子。菩提不可壞無所證跡。云何所",
    "T19n0997_004:0540a11": "證及不可壞。所謂真如是所證跡。由無住處",
    "T19n0997_004:0540a12": "故不可壞。法界是所證。由無種種故不可壞。",
    "T19n0997_004:0540a13": "實際是所證。由不可動故不可壞。空門是所",
    "T19n0997_004:0540a14": "證。由不可得故不可壞。無相是所證。由無分",
    "T19n0997_004:0540a15": "別故不可壞。無願是所證。由不可求故不可",
    "T19n0997_004:0540a16": "壞。無眾生是所證。由無本性故不可壞。虛空",
    "T19n0997_004:0540a17": "是所證。由不可取故不可壞。無生是所證。由",
    "T19n0997_004:0540a18": "無有滅故不可壞。無為是所證。由無諸行故",
    "T19n0997_004:0540a19": "不可壞。菩提是所證。由於寂靜親近寂靜故",
    "T19n0997_004:0540a20": "不可壞。涅槃是所證。由本無生故不可壞。如",
    "T19n0997_004:0540a21": "是所證跡及不可壞。眾生不知。欲令覺悟。是",
    "T19n0997_004:0540a22": "故如來於諸眾生大悲隨轉。",
    "T19n0997_004:0540a23": "[0540a23] 復次善男子。菩提不可以身得。不可以心得。",
    "T19n0997_004:0540a24": "何以故身無知故心如幻故。如是正知名得",
    "T19n0997_004:0540a25": "菩提。隨順世諦說有菩提。當知菩提體不可",
    "T19n0997_004:0540a26": "得無能說者。於何不可得。若身若心若理非",
    "T19n0997_004:0540a27": "理。若無若有若實若虛皆不可得。云何不可",
    "T19n0997_004:0540a28": "說。一切諸法種種方便。無能顯說此菩提故。",
    "T19n0997_004:0540a29": "無有少分而住於法。以無住故。非是文字言",
    "T19n0997_004:0540b01": "說境界。譬如虛空無有住處不可宣說。菩提",
    "T19n0997_004:0540b02": "亦爾無住無說。如來如是如實觀察一切諸",
    "T19n0997_004:0540b03": "法皆不可說。何以故一切法中無有語言。諸",
    "T19n0997_004:0540b04": "語言中亦無法故。如此妙法一切眾生不覺",
    "T19n0997_004:0540b05": "不知。欲令覺知。是故如來於諸眾生大悲隨",
    "T19n0997_004:0540b06": "轉。",
    "T19n0997_004:0540b07": "[0540b07] 復次善男子。菩提不可取無有依處。云何不",
    "T19n0997_004:0540b08": "可取云何無依處。如來如實知見法故。所謂",
    "T19n0997_004:0540b09": "眼不可得故不可取。色不可得故無依處。耳",
    "T19n0997_004:0540b10": "不可得故不可取。聲不可得故無依處。鼻不",
    "T19n0997_004:0540b11": "可得故不可取。香不可得故無依處。舌不可",
    "T19n0997_004:0540b12": "得故不可取。味不可得故無依處。身不可得",
    "T19n0997_004:0540b13": "故不可取。觸不可得故無依處。意不可得故",
    "T19n0997_004:0540b14": "不可取。法不可得故無依處。如來如是無取",
    "T19n0997_004:0540b15": "無依。故於菩提現正等覺。由眼無取色無依",
    "T19n0997_004:0540b16": "處故識無所依。由耳無取聲無依處故識無",
    "T19n0997_004:0540b17": "所依。由鼻無取香無依處故識無所依。由舌",
    "T19n0997_004:0540b18": "無取味無依處故識無所依。由身無取觸無",
    "T19n0997_004:0540b19": "依處故識無所依。由意無取法無依處故識",
    "T19n0997_004:0540b20": "無所依。由無所依故識無住處。一切眾生虛",
    "T19n0997_004:0540b21": "妄橫執識有住處。云何眾生識心住處。此有",
    "T19n0997_004:0540b22": "四種。所謂色蘊受想行蘊。即是眾生識之住",
    "T19n0997_004:0540b23": "處。如來了知眾生住處即無住處窮無住際。",
    "T19n0997_004:0540b24": "一切眾生不覺不知。欲令覺知。是故如來於",
    "T19n0997_004:0540b25": "諸眾生大悲隨轉。",
    "T19n0997_004:0540b26": "[0540b26] 復次善男子。言菩提者名體性空。由體空故",
    "T19n0997_004:0540b27": "則菩提空。由體空故一切法空。如來如是如",
    "T19n0997_004:0540b28": "其體空。於一切法現正等覺。以是義故不以",
    "T19n0997_004:0540b29": "空覺而覺於空。此即名一三菩提智。謂若空",
    "T19n0997_004:0540c01": "若菩提少分無二。空與菩提不可分別。與一",
    "T19n0997_004:0540c02": "切法亦復如是無二無二相。審諦觀察一切",
    "T19n0997_004:0540c03": "諸法無名無相。無有能行亦無所行無所趣",
    "T19n0997_004:0540c04": "向。無言無說無執無取。是名為空。第一義中",
    "T19n0997_004:0540c05": "空亦叵得但有言說。如說虛空但有空言空",
    "T19n0997_004:0540c06": "非言境。如是說空名不可說。是名為入一切",
    "T19n0997_004:0540c07": "法門。謂一切法無有名字。於無名中強以名",
    "T19n0997_004:0540c08": "說。如是名字於一切法無有住處。何以故依",
    "T19n0997_004:0540c09": "一切相假立其名。相本性空名依何立。如來",
    "T19n0997_004:0540c10": "如是以如實智知一切法。此云何知。知從本",
    "T19n0997_004:0540c11": "來不生不出不起不滅。無障無礙無相無為。",
    "T19n0997_004:0540c12": "離心意識無有名字無有音聲。如是知見而",
    "T19n0997_004:0540c13": "得解脫。如是解脫不縛不解。何以故性平等",
    "T19n0997_004:0540c14": "故。而諸凡夫不覺不知。欲令於彼如實知覺。",
    "T19n0997_004:0540c15": "是故如來於諸眾生大悲隨轉。",
    "T19n0997_004:0540c16": "[0540c16] 復次善男子。菩提虛空平等平等。而其虛空",
    "T19n0997_004:0540c17": "無等無不等。菩提亦爾無等不等。何以故諸",
    "T19n0997_004:0540c18": "法如實無生無滅故。一切法無等不等。如來",
    "T19n0997_004:0540c19": "如是如實知見無等不等。故於諸法現等正",
    "T19n0997_004:0540c20": "覺。是故於中無有少法說等不等。於一切法",
    "T19n0997_004:0540c21": "如實而知。當云何知。知一切法無有根本無",
    "T19n0997_004:0540c22": "生無滅。一切諸法本無今有已有還無。彼無",
    "T19n0997_004:0540c23": "生者亦無滅者。如是生滅從因緣生從因緣",
    "T19n0997_004:0540c24": "轉。此中無有少法可轉。如來為斷生死長遠",
    "T19n0997_004:0540c25": "危險道故。故說如是如實之法。一切眾生不",
    "T19n0997_004:0540c26": "覺不知斷生死道。亦復不知法性平等及不",
    "T19n0997_004:0540c27": "平等。欲令於彼如實知覺。是故如來於諸眾",
    "T19n0997_004:0540c28": "生大悲隨轉。",
    "T19n0997_004:0540c29": "[0540c29] 復次善男子。菩提所證即是如如。如菩提如",
    "T19n0997_004:0541a01": "色亦如是。於第一義不即不離。如菩提如。於",
    "T19n0997_004:0541a02": "受想行識如亦不即不離。如菩提如於地界",
    "T19n0997_004:0541a03": "如水火風界如亦不即不離。如菩提如。於眼",
    "T19n0997_004:0541a04": "界色界眼識界如亦不即不離。如菩提如。於",
    "T19n0997_004:0541a05": "耳界聲界耳識界如。乃至意界法界意識界",
    "T19n0997_004:0541a06": "如亦不即不離。如是諸蘊及界處等。一切諸",
    "T19n0997_004:0541a07": "法不離於如。如來稱如知一切法。是故現前",
    "T19n0997_004:0541a08": "成等正覺。稱於性相等正覺故。如現在如過",
    "T19n0997_004:0541a09": "去未來亦復如是。前際不生後際未至中際",
    "T19n0997_004:0541a10": "寂靜。如是平等即是菩提真實所證。如是所",
    "T19n0997_004:0541a11": "證一法不異一切法。一切法不異一法。以如",
    "T19n0997_004:0541a12": "實中若一若二若復多法俱不可得。如是所",
    "T19n0997_004:0541a13": "證凡夫眾生不覺不知。我當令覺。是故如來",
    "T19n0997_004:0541a14": "於諸眾生大悲隨轉。",
    "T19n0997_004:0541a15": "[0541a15] 復次善男子。菩提無相善入諸相。云何為相",
    "T19n0997_004:0541a16": "云何無相。此中相者謂始修起一切善法。言",
    "T19n0997_004:0541a17": "無相者謂一切法皆不可得。又復相者是無",
    "T19n0997_004:0541a18": "住心所住之處。言無相者即是無相三昧解",
    "T19n0997_004:0541a19": "脫。又復相者心心所法。稱量觀察一切諸法。",
    "T19n0997_004:0541a20": "言無相者過於稱量隨識作業。又復相者於",
    "T19n0997_004:0541a21": "有為法審細觀察。言無相者於無為法現證",
    "T19n0997_004:0541a22": "相應。如是甚深相無相門。凡夫不覺我當令",
    "T19n0997_004:0541a23": "覺。是故如來於諸眾生大悲隨轉。",
    "T19n0997_004:0541a24": "[0541a24] 復次善男子。菩提無漏無煩惱蘊。此中云何",
    "T19n0997_004:0541a25": "為漏無漏。漏有四種謂欲漏有漏無明漏見",
    "T19n0997_004:0541a26": "漏。於此四漏皆悉遠離故名無漏。云何名為",
    "T19n0997_004:0541a27": "無煩惱蘊。遠離四種煩惱蘊故。所謂遠離欲",
    "T19n0997_004:0541a28": "蘊遠離邪見蘊。遠離我見蘊遠離戒禁取蘊。",
    "T19n0997_004:0541a29": "此四煩惱皆為無明黑暗所覆。盲無智眼。欲",
    "T19n0997_004:0541b01": "貪渴愛使令乾燋。積集建立故名為蘊。如來",
    "T19n0997_004:0541b02": "知此我見等惑無有根本本來清淨。亦隨順",
    "T19n0997_004:0541b03": "知眾生清淨。若我清淨若眾生清淨無二無",
    "T19n0997_004:0541b04": "二相。此無二相即無生義。此無生義即無滅",
    "T19n0997_004:0541b05": "義。於此無生無滅之中。心意識等皆悉不轉。",
    "T19n0997_004:0541b06": "此心意識不轉之處分別不生。若有分別即",
    "T19n0997_004:0541b07": "生死法生。若無分別即解脫法生。若解脫法",
    "T19n0997_004:0541b08": "生即無明不起。若無明不起即十二有支不",
    "T19n0997_004:0541b09": "生。若十二有支不生。即是無生。若無生者即",
    "T19n0997_004:0541b10": "是解脫。若解脫者即是了義。了義即是第一",
    "T19n0997_004:0541b11": "義諦。云何名為第一義諦。所謂無我。若無我",
    "T19n0997_004:0541b12": "者即不可說。若不可說即是因緣和合之義。",
    "T19n0997_004:0541b13": "如是因緣和合之義即一切法義。一切法義",
    "T19n0997_004:0541b14": "即如來義。以是義故。若見因緣和合之法即",
    "T19n0997_004:0541b15": "見諸法。若見諸法即見如來。如是真見第一",
    "T19n0997_004:0541b16": "義中。審諦觀察不見少分。云何少分所謂觀",
    "T19n0997_004:0541b17": "察。隨觀察心見其真實名真實見。如是而知",
    "T19n0997_004:0541b18": "諸法平等。是故如來現等正覺。此之無漏無",
    "T19n0997_004:0541b19": "煩惱蘊。凡夫眾生不覺不知。我當令覺。是故",
    "T19n0997_004:0541b20": "如來於諸眾生大悲隨轉。",
    "T19n0997_004:0541b21": "[0541b21] 復次善男子。菩提清淨無垢無有處所。此中",
    "T19n0997_004:0541b22": "何法名為清淨。云何無垢云何復名無有處",
    "T19n0997_004:0541b23": "所。所謂空即清淨。無相即是無垢。無願即無",
    "T19n0997_004:0541b24": "處所。無生即是清淨。無行即是無垢。無起即",
    "T19n0997_004:0541b25": "無處所。諸法本性即是清淨。窮究清淨即是",
    "T19n0997_004:0541b26": "無垢。本性光明即無處所。體不可說即是清",
    "T19n0997_004:0541b27": "淨。體無分別即是無垢。離言寂默即無處所。",
    "T19n0997_004:0541b28": "真諦清淨法性無垢真實之際即無處所。知",
    "T19n0997_004:0541b29": "蘊清淨知界本性即是無垢。知入遠離即無",
    "T19n0997_004:0541c01": "處所。知於過去盡智清淨知於未來無生之",
    "T19n0997_004:0541c02": "智即是無垢。知於現在法界住處即無處所。",
    "T19n0997_004:0541c03": "有如是等清淨無垢無處所義。皆悉入於一",
    "T19n0997_004:0541c04": "所證中。言所證者即是寂靜。寂靜者即是寂",
    "T19n0997_004:0541c05": "滅。寂滅者即是親證。親證者即是無相。無相",
    "T19n0997_004:0541c06": "者即勝義諦。勝義諦者即虛空相。如虛空相",
    "T19n0997_004:0541c07": "則菩提相亦復如是。如菩提相一切法相亦",
    "T19n0997_004:0541c08": "復如是。如一切法一切眾生亦復如是。如諸",
    "T19n0997_004:0541c09": "眾生一切佛剎亦復如是。如一切剎大般涅",
    "T19n0997_004:0541c10": "槃亦復如是。是故我說一切諸法即涅槃相。",
    "T19n0997_004:0541c11": "此為究竟實際之相無對之相。無始清淨本",
    "T19n0997_004:0541c12": "來無垢。從本已來無有處所。如來如是於如",
    "T19n0997_004:0541c13": "是等種種色相見無色相。故於諸法現等正",
    "T19n0997_004:0541c14": "覺。等正覺已遍觀十方。見諸眾生住不清淨。",
    "T19n0997_004:0541c15": "起於垢穢執著處所。便於眾生普皆發起遊",
    "T19n0997_004:0541c16": "戲大悲。以善方便欲轉法輪。而念梵王未來",
    "T19n0997_004:0541c17": "誠請。",
    "T19n0997_004:0541c18": "[0541c18] 爾時尸葉大梵天王知佛所念。與梵眷屬",
    "T19n0997_004:0541c19": "八十億天。前後圍繞。於梵宮沒現如來前。",
    "T19n0997_004:0541c20": "頂禮佛足而白佛言。唯願世尊轉於法輪。",
    "T19n0997_004:0541c21": "唯願善逝轉於法輪。即說偈言。",
    "T19n0997_004:0541c22": " 如來所證最寂靜  清淨無垢妙光明",
    "T19n0997_004:0541c23": " 不可宣說無名言  佛淨智慧方窮究",
    "T19n0997_004:0541c24": " 為此經於多億劫  難行苦行靡不經",
    "T19n0997_004:0541c25": " 無始癡愛我隨眠  顛倒眾生令覺悟",
    "T19n0997_004:0541c26": " 此會眾生多善利  昔於佛所已修因",
    "T19n0997_004:0541c27": " 唯願廣開甘露門  轉最勝輪利含識",
    "T19n0997_004:0541c28": " 彼當覺悟最上法  摧破魔軍無有餘",
    "T19n0997_004:0541c29": " 引導邪徑諸眾生  令住如來真正道",
    "T19n0997_004:0542a01": " 如來大悲為最上  為利一切不思議",
    "T19n0997_004:0542a02": " 我今勸請天人師  轉於最上微妙法",
    "T19n0997_004:0542a03": " 如拘留孫佛所轉  亦如拘那含牟尼",
    "T19n0997_004:0542a04": " 迦葉善逝轉法輪  今請世尊如是轉",
    "T19n0997_004:0542a05": " 譬如大雲降甘雨  藥草卉木皆發生",
    "T19n0997_004:0542a06": " 願佛興大慈悲雲  遍降難思妙法雨",
    "T19n0997_004:0542a07": " 如來初生師子吼  誓普解脫諸有情",
    "T19n0997_004:0542a08": " 願澍法水應其時  以滿人天深渴仰",
    "T19n0997_004:0542a09": "[0542a09] 善男子尸葉梵王說偈請已。我於爾時受梵",
    "T19n0997_004:0542a10": "王請。不捨如來遊戲大悲。於波羅奈城仙人",
    "T19n0997_004:0542a11": "墮處施鹿林中。最初轉於無上法輪。若沙門",
    "T19n0997_004:0542a12": "若婆羅門若天魔梵一切世間所不能轉。轉",
    "T19n0997_004:0542a13": "法輪時其無常聲。普聞三千大千世界。時阿",
    "T19n0997_004:0542a14": "若憍陳如最初聞法悟解得果。我於爾時而",
    "T19n0997_004:0542a15": "說偈言。",
    "T19n0997_004:0542a16": " 不可說甚深  勝義無文字",
    "T19n0997_004:0542a17": " 我說非無果  陳如初悟解",
    "T19n0997_004:0542a18": "[0542a18] 善男子我轉法輪時。復有無量無數眾生。皆",
    "T19n0997_004:0542a19": "於如來遊戲大悲而得調伏。復有無量無數",
    "T19n0997_004:0542a20": "眾生發菩提心。是故如來於諸眾生大悲常",
    "T19n0997_004:0542a21": "轉。",
    "T19n0997_004:0542a22": "[0542a22] 善男子是為如來具足圓滿十六大悲。常住",
    "T19n0997_004:0542a23": "其中不假功用任運恒轉。為一眾生經恒沙",
    "T19n0997_004:0542a24": "劫。於大地獄具受眾苦。而此眾生或有調伏",
    "T19n0997_004:0542a25": "或未調伏。要令調伏置於如來正法之中。如",
    "T19n0997_004:0542a26": "為一眾生為一切眾生悉亦如是。如是經於",
    "T19n0997_004:0542a27": "無量劫中。受地獄苦無有疲厭。大悲之心亦",
    "T19n0997_004:0542a28": "無減少。是故如來於諸眾生。大悲深重不可",
    "T19n0997_004:0542a29": "思議。二乘之悲如割皮膚。菩薩悲心如割脂",
    "T19n0997_004:0542b01": "肉。如來大悲深徹骨髓。又復隨順佛智是聲",
    "T19n0997_004:0542b02": "聞悲。勸諸眾生發菩提心是菩薩悲。授當佛",
    "T19n0997_004:0542b03": "記是如來悲。因慈心起是聲聞悲。因化眾生",
    "T19n0997_004:0542b04": "是菩薩悲。因於究竟成熟眾生是佛大悲。求",
    "T19n0997_004:0542b05": "斷生死是聲聞悲。運度眾生至於彼岸是菩",
    "T19n0997_004:0542b06": "薩悲。普能度脫一切生死一切煩惱至於彼",
    "T19n0997_004:0542b07": "岸是佛大悲。是故當知如來大悲最為尊勝。",
    "T19n0997_004:0542b08": "為欲調伏諸眾生故。或經一劫或復百劫。或",
    "T19n0997_004:0542b09": "百千劫久住於世。不入究竟無餘涅槃。",
    "T19n0997_004:0542b10": "[0542b10] 善男子乃往久遠過阿僧祇劫。爾時有佛出",
    "T19n0997_004:0542b11": "現於世。名栴檀舍多陀阿伽度阿羅訶三藐",
    "T19n0997_004:0542b12": "三佛陀。世界名有香。劫名最勝香。佛壽十",
    "T19n0997_004:0542b13": "六八萬四千歲。聲聞弟子其數十六八萬四",
    "T19n0997_004:0542b14": "千之所集會。彼如來身諸毛孔中恒流妙香。",
    "T19n0997_004:0542b15": "遍滿三千大千世界。一切普熏無諸穢惡。垣",
    "T19n0997_004:0542b16": "墻舍宅樹木山河。種種色相無不皆香。故此",
    "T19n0997_004:0542b17": "世界名為有香。其中眾生遇斯香者。三業清",
    "T19n0997_004:0542b18": "淨具足眾善。捨家修道深入四禪。此世界中",
    "T19n0997_004:0542b19": "一萬如來相續出現。皆同一號名栴檀舍。是",
    "T19n0997_004:0542b20": "故此劫名最勝香。栴檀舍如來作佛事已涅",
    "T19n0997_004:0542b21": "槃時至。復以出過一切人天淨妙天眼。遍觀",
    "T19n0997_004:0542b22": "眾生何等眾生餘佛調伏。何等眾生我當調",
    "T19n0997_004:0542b23": "伏。乃見非想非非想天有一眾生。過去世中",
    "T19n0997_004:0542b24": "曾種善根。樂聞大乘心得清淨我應調伏。而",
    "T19n0997_004:0542b25": "此眾生尚經八萬四千劫住彼天中。過是已",
    "T19n0997_004:0542b26": "後方從天下。生於人間未知五欲。聞讚大乘",
    "T19n0997_004:0542b27": "便發阿耨多羅三藐三菩提心。於大菩提永",
    "T19n0997_004:0542b28": "不退轉。爾時栴檀舍如來。方便大悲遍觀察",
    "T19n0997_004:0542b29": "已告諸比丘。我於今夜當入涅槃。便入大悲",
    "T19n0997_004:0542c01": "憐愍三昧。入三昧已示現涅槃。佛滅度後分",
    "T19n0997_004:0542c02": "布舍利。十方人天恭敬供養。正法住世八萬",
    "T19n0997_004:0542c03": "四千歲。利益安樂無量眾生。純以正法一味",
    "T19n0997_004:0542c04": "化人。無復像法流行於世。彼佛世尊雖示涅",
    "T19n0997_004:0542c05": "槃。以其大悲憐愍三昧神通力持。復住於世",
    "T19n0997_004:0542c06": "八萬四千劫。隱相好身世無能&#x89A9;。過於八萬",
    "T19n0997_004:0542c07": "四千劫已。彼一眾生住非想者。方生人中大",
    "T19n0997_004:0542c08": "豪貴家。年始八歲。時彼如來從三昧起至童",
    "T19n0997_004:0542c09": "子家。現相好身住童子前。唯此童子及萬二",
    "T19n0997_004:0542c10": "千天子。應調伏者得見如來餘無能&#x89A9;。時彼",
    "T19n0997_004:0542c11": "如來先為童子發起大乘。復為演說五欲過",
    "T19n0997_004:0542c12": "患。而告之言善男子。五欲過惡甚可怖畏。譬",
    "T19n0997_004:0542c13": "如高大五聚毒蛇。隨一毒蛇即便害人。況於",
    "T19n0997_004:0542c14": "五聚。亦如積集五聚毒藥。若嘗少分便能害",
    "T19n0997_004:0542c15": "人。況食五聚。是故汝應勿生貪著。爾時童子",
    "T19n0997_004:0542c16": "聞是語已。觀其舍宅資生之具。若男若女一",
    "T19n0997_004:0542c17": "切所有。皆如毒蛇深生厭離。便於阿耨多羅",
    "T19n0997_004:0542c18": "三藐三菩提。發深重心得不退轉。佛知童子",
    "T19n0997_004:0542c19": "身心澄淨具足眾善。便與授記告諸天子言。",
    "T19n0997_004:0542c20": "今此童子過七十二阿僧祇劫。當得阿耨多羅",
    "T19n0997_004:0542c21": "三藐三菩提。名最勝寶如來應正等覺出現",
    "T19n0997_004:0542c22": "於世。佛授記時餘人不聞。唯此童子及萬二",
    "T19n0997_004:0542c23": "千天子。堪住法器皆悉得聞。時諸天子皆發",
    "T19n0997_004:0542c24": "阿耨多羅三藐三菩提心。作是願言彼最勝",
    "T19n0997_004:0542c25": "寶如來若成佛時。我等當生彼佛國土。時栴",
    "T19n0997_004:0542c26": "檀舍如來告諸天子當得往生。彼最勝寶如",
    "T19n0997_004:0542c27": "來皆當與汝授阿耨多羅三藐三菩提記。爾",
    "T19n0997_004:0542c28": "時栴檀舍如來。與彼菩薩授記別已。然後",
    "T19n0997_004:0542c29": "究竟入於涅槃。一切人天供養舍利。善男子",
    "T19n0997_004:0543a01": "以是義故。一切如來大悲深重具足圓滿。非",
    "T19n0997_004:0543a02": "諸聲聞緣覺境界。善男子如是法門。能令汝",
    "T19n0997_004:0543a03": "等佛種不斷。若有眾生聞此法門。受持讀誦",
    "T19n0997_004:0543a04": "書寫解說。乃至一字一句一偈所得善根。未",
    "T19n0997_004:0543a05": "入涅槃相續不斷。何以故因不斷故。如來於",
    "T19n0997_004:0543a06": "此眾會之中。說是大悲深法門時。有一恒河",
    "T19n0997_004:0543a07": "沙數眾生。發阿耨多羅三藐三菩提心。二恒",
    "T19n0997_004:0543a08": "河沙菩薩得隨順忍。三恒河沙菩薩得於如",
    "T19n0997_004:0543a09": "來十六大悲。及一切佛灌頂法忍。爾時一切",
    "T19n0997_004:0543a10": "大眾聞此法門。踊躍歡喜清涼悅澤傾竭身",
    "T19n0997_004:0543a11": "心。合掌向佛而白佛言。善哉如來善哉善逝",
    "T19n0997_004:0543a12": "快說斯義。即以人天種種供具以申供養。或",
    "T19n0997_004:0543a13": "以種種妙寶瓔珞。或以種種上妙衣服。或以",
    "T19n0997_004:0543a14": "種種珍膳飲食。或以法服幢幡傘蓋。持如是",
    "T19n0997_004:0543a15": "等種種供具。恭敬尊重供養於佛。"
}