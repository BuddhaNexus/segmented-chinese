{
    "T53n2121_008:0039a07": "經律異相卷第八(自行菩薩部第一)",
    "T53n2121_008:0039a09": "梁沙門僧旻寶唱等集",
    "T53n2121_008:0039a10": "薩陀波崙為欲聞法賣心血髓一藥",
    "T53n2121_008:0039a11": "王今生捨臂先世燒形二淨藏淨眼化",
    "T53n2121_008:0039a12": "其父母三羼提和山居遇於國王之所",
    "T53n2121_008:0039a13": "割截四無言受天戒誨依義思惟獲",
    "T53n2121_008:0039a14": "得四禪五常悲東行求法遇佛示道",
    "T53n2121_008:0039a15": "六善信東行為求半偈履泥不溺七",
    "T53n2121_008:0039a16": "一切世間現為師婦所愛違命致苦八",
    "T53n2121_008:0039a17": "[火*僉]光行吉祥願遇於女人退習家業九",
    "T53n2121_008:0039a18": "題耆羅那賴提者二人共爭令五日闇冥",
    "T53n2121_008:0039a19": "十樂法捨諸寶飾以易一偈十一為",
    "T53n2121_008:0039a20": "聞半偈捨身十二久修忍辱割截不憂",
    "T53n2121_008:0039a21": "十三賣身奉佛聽涅槃一偈割肉無痍",
    "T53n2121_008:0039a22": "十四為聽法華經大地震裂踊空中",
    "T53n2121_008:0039a23": "現十五為王採花遇佛供養十六持",
    "T53n2121_008:0039a24": "戒發願防之十七初發心勝二乘十八",
    "T53n2121_008:0039a25": "三小兒施佛二發小心一發大心十",
    "T53n2121_008:0039a26": "九幼年為鬼所迷二十",
    "T53n2121_008:0039a27": "薩陀波崙為聞法賣心血髓一",
    "T53n2121_008:0039a28": "[0039a28] 薩陀波崙菩薩在大雷音佛所行菩薩道。",
    "T53n2121_008:0039a29": "本求般若波羅蜜時。不惜身命不求名利。空",
    "T53n2121_008:0039b01": "中有言而戒誨之。我當處處求般若波",
    "T53n2121_008:0039b02": "羅蜜。即憂愁啼哭經過七日。身體疲極乃至",
    "T53n2121_008:0039b03": "飢渴寒熱。空中有佛而語之言。善男子過",
    "T53n2121_008:0039b04": "去諸佛行菩薩道求聞般若波羅蜜。如汝今",
    "T53n2121_008:0039b05": "日以是勤精進愛樂法故。供養般若波羅蜜。",
    "T53n2121_008:0039b06": "曇無竭菩薩於此座上說般若波羅蜜。若有",
    "T53n2121_008:0039b07": "受持讀誦如說行者。汝從今者莫問晝夜",
    "T53n2121_008:0039b08": "不久當得聞般若波羅蜜。我今貧無有物可",
    "T53n2121_008:0039b09": "以供養般若波羅蜜及說法師。不應空往。我",
    "T53n2121_008:0039b10": "當賣身得財為般若波羅蜜故并供養法師。",
    "T53n2121_008:0039b11": "我世世喪身無數。無始生死中或死或賣。或",
    "T53n2121_008:0039b12": "為貪欲世世在地獄中受無量苦。未曾為清",
    "T53n2121_008:0039b13": "淨法及供養法師故喪身命。即入一大城至",
    "T53n2121_008:0039b14": "市肆上。高聲唱言。誰欲須人誰欲須人。時惡",
    "T53n2121_008:0039b15": "魔作是念。薩陀波崙豈念法故欲自賣身。",
    "T53n2121_008:0039b16": "我今當壞之。魔蔽諸人民令不聞其聲。自",
    "T53n2121_008:0039b17": "賣身不售甚自憂愁。釋提桓因化作婆羅門",
    "T53n2121_008:0039b18": "語言。我今欲祠天須人心人血人髓。汝能",
    "T53n2121_008:0039b19": "與不。答言。我今得大善利。即執刀刺其左臂",
    "T53n2121_008:0039b20": "出血割右髀肉欲破骨出髓。時一長者女在",
    "T53n2121_008:0039b21": "閣上遙見即下問菩薩。何故苦困自身用心",
    "T53n2121_008:0039b22": "血髓欲作何等。答曰。賣與婆羅門為般若波",
    "T53n2121_008:0039b23": "羅蜜供養曇無竭菩薩。女問得何功德。答曰。",
    "T53n2121_008:0039b24": "是人善學般若方便力。我學是法能得無上",
    "T53n2121_008:0039b25": "道。為眾生作依止。得金色身具諸功德。分",
    "T53n2121_008:0039b26": "布是利與一切眾生等功德利。女曰微妙難",
    "T53n2121_008:0039b27": "值為是功德。應捨如恒河沙身。汝有何須",
    "T53n2121_008:0039b28": "盡當相與。我亦欲往曇無竭所共殖善根。釋",
    "T53n2121_008:0039b29": "提桓因即復本身。讚言。善哉男子。諸過",
    "T53n2121_008:0039c01": "去佛行菩薩道亦復如是求。我實不用人心",
    "T53n2121_008:0039c02": "血髓。但來相試。汝欲何求。我當相與。願我",
    "T53n2121_008:0039c03": "是身平復如故。到長者女家。女之父母與眾",
    "T53n2121_008:0039c04": "妙華香及諸瓔珞塗香燒香幡蓋衣服七寶伎",
    "T53n2121_008:0039c05": "樂。女與侍人共往供養經及曇無竭。曇無竭",
    "T53n2121_008:0039c06": "說般若波羅蜜及方便力。薩陀波崙求水",
    "T53n2121_008:0039c07": "灑地而不能得。即自刺身以血灑地令無塵",
    "T53n2121_008:0039c08": "土來依大師(出大品經第三十卷)。",
    "T53n2121_008:0039c09": "藥王今身捨臂先世燒形二",
    "T53n2121_008:0039c10": "[0039c10] 宿王華菩薩白言。世尊藥王云何遊此娑婆",
    "T53n2121_008:0039c11": "世界。有百萬億那由他難行苦行。願少解說。",
    "T53n2121_008:0039c12": "佛言。過去恒河沙劫有佛號日月淨明德。彼",
    "T53n2121_008:0039c13": "國無有女人。喜見菩薩於此佛法精進經行",
    "T53n2121_008:0039c14": "一心求佛。滿二萬歲得現一切色身三昧。皆",
    "T53n2121_008:0039c15": "是聞法華經力。於虛空中雨曼陀羅華及海",
    "T53n2121_008:0039c16": "此岸栴檀之香。以天衣纏身灌以香油而自",
    "T53n2121_008:0039c17": "燃身。光明遍照八十億恒河沙世界。是真精",
    "T53n2121_008:0039c18": "進真法供養。其身火燃千二百歲過是已後",
    "T53n2121_008:0039c19": "其身乃盡。一切眾生喜見菩薩法供養已。化",
    "T53n2121_008:0039c20": "生此國淨德王家。為父說偈。",
    "T53n2121_008:0039c21": " 我先經行處  已得現身定",
    "T53n2121_008:0039c22": " 勤行大精進  捨所愛之身",
    "T53n2121_008:0039c23": "[0039c23] 日月淨明德佛今故現在。即當還彼供養此",
    "T53n2121_008:0039c24": "佛。坐七寶臺上昇虛空。往到佛所合掌讚",
    "T53n2121_008:0039c25": "佛。",
    "T53n2121_008:0039c26": " 容顏甚奇妙  光明照十方",
    "T53n2121_008:0039c27": " 我適曾供養  今復還親覲",
    "T53n2121_008:0039c28": "[0039c28] 佛告喜見。我滅盡時至。今夜涅槃。我法囑",
    "T53n2121_008:0039c29": "汝舍利相付當令流布廣設供養。喜見即以",
    "T53n2121_008:0040a01": "海此岸栴檀[卄/積]而燒之。收取舍利作八萬四",
    "T53n2121_008:0040a02": "千寶瓶。起八萬四千塔。雖是供養心猶未足。",
    "T53n2121_008:0040a03": "即於八萬四千塔前。燃百福莊嚴臂七萬二",
    "T53n2121_008:0040a04": "千歲。而以供養。無數求聲聞眾無量人發菩",
    "T53n2121_008:0040a05": "提心。皆得住現一切色身三昧。諸菩薩天人",
    "T53n2121_008:0040a06": "等見其無臂憂惱悲哀而作是言。一切眾生",
    "T53n2121_008:0040a07": "喜見菩薩是我等大師教化我者今不具足。",
    "T53n2121_008:0040a08": "喜見菩薩於大眾中誓言。我捨兩臂必當得",
    "T53n2121_008:0040a09": "佛。若實不虛令臂還復。當時三千世界六種",
    "T53n2121_008:0040a10": "震動天雨寶華。時其兩臂平復如故。佛告宿",
    "T53n2121_008:0040a11": "王華菩薩。時喜見者今藥王是。若有發心欲",
    "T53n2121_008:0040a12": "得無上菩提道者。能燃手指乃至足一指",
    "T53n2121_008:0040a13": "供養佛塔。勝以國城妻子及三千國土山林",
    "T53n2121_008:0040a14": "河池諸珍寶物而以供養佛及菩薩辟支阿羅",
    "T53n2121_008:0040a15": "漢等(出法花經第六卷)。",
    "T53n2121_008:0040a16": "淨藏淨眼化其父母三",
    "T53n2121_008:0040a17": "[0040a17] 乃往過去有佛。名雲雷音宿王華智。有王名",
    "T53n2121_008:0040a18": "妙莊嚴。其王夫人名曰淨德。有二子。一名淨",
    "T53n2121_008:0040a19": "藏。二名淨眼。是二子者有大神力。福德智",
    "T53n2121_008:0040a20": "慧修菩薩道。佛欲引導妙莊嚴王愍念眾生",
    "T53n2121_008:0040a21": "說是法華經。時淨藏淨眼白母言。願母往詣",
    "T53n2121_008:0040a22": "雲雷音宿王華智佛。我等亦當侍從供養禮",
    "T53n2121_008:0040a23": "拜。母告子言。汝父信受外道深著婆羅門法。",
    "T53n2121_008:0040a24": "汝等應往白父與共俱去。母又告言。汝等當",
    "T53n2121_008:0040a25": "念父為見神變。於是二子踊在虛空高七",
    "T53n2121_008:0040a26": "多羅樹現十八變。父見神力心大歡喜合掌",
    "T53n2121_008:0040a27": "向子言。汝等師為是誰。二子白言。雲雷音宿",
    "T53n2121_008:0040a28": "王華智佛今在七寶菩提樹下法座上坐說法",
    "T53n2121_008:0040a29": "華經。是我等師。父語子言。我今欲見。二子",
    "T53n2121_008:0040b01": "從空中下白母父王今已信解發菩提心。我",
    "T53n2121_008:0040b02": "等為父已作佛事。願母見聽。於彼佛所出家",
    "T53n2121_008:0040b03": "修道。母言聽汝。佛難值故。於是二子白父",
    "T53n2121_008:0040b04": "母言。願時往詣佛所親覲供養。於是妙莊嚴",
    "T53n2121_008:0040b05": "王與群臣眷屬。淨德夫人與後宮婇女并其",
    "T53n2121_008:0040b06": "二子四萬二千人。一時詣佛。佛為說法示教",
    "T53n2121_008:0040b07": "利喜。王大歡悅。時王及夫人。即解頸真珠",
    "T53n2121_008:0040b08": "瓔珞以散佛上。於虛空中化成四柱寶臺。中",
    "T53n2121_008:0040b09": "有大寶床敷百千萬天衣。其上有佛結跏趺",
    "T53n2121_008:0040b10": "坐放大光明。時雲雷音宿王華智佛告四眾",
    "T53n2121_008:0040b11": "言。汝等見是妙莊嚴王於我前合掌立不。此",
    "T53n2121_008:0040b12": "王於我法中當作比丘精勤修習助佛道法當",
    "T53n2121_008:0040b13": "得作佛號娑羅樹王。國名大光劫名大高",
    "T53n2121_008:0040b14": "王。其王即時以國付弟。王與夫人二子并諸",
    "T53n2121_008:0040b15": "眷屬於佛法中出家修道。王出家已於八萬",
    "T53n2121_008:0040b16": "四千歲常精進修行妙法華經。過是已後得",
    "T53n2121_008:0040b17": "一切淨功德莊嚴三昧。即昇虛空高七多羅",
    "T53n2121_008:0040b18": "樹。妙莊嚴王今華德菩薩是。淨德夫人光",
    "T53n2121_008:0040b19": "照莊嚴相菩薩是。其二子者今藥王藥上菩",
    "T53n2121_008:0040b20": "薩是(出法華經第七卷)。",
    "T53n2121_008:0040b21": "羼提和山居遇於國王之所割截四",
    "T53n2121_008:0040b22": "[0040b22] 昔者菩薩時為梵志名羼提和山。居樹下飲",
    "T53n2121_008:0040b23": "食果泉內垢消盡弘明六通得盡知之智。名",
    "T53n2121_008:0040b24": "香普薰聞八方上下。聖凡咨嗟擁護其國。風",
    "T53n2121_008:0040b25": "雨從時五穀豐熟災毒消滅。王名迦黎。入山",
    "T53n2121_008:0040b26": "畋獵馳逐麋鹿。尋其足&#x8FF9;歷菩薩前過。王",
    "T53n2121_008:0040b27": "以問之。菩薩默然。王曰。當死乞人吾一國之",
    "T53n2121_008:0040b28": "尊。問不時對獸&#x8FF9;歷茲。而佯低頭我勢能戮",
    "T53n2121_008:0040b29": "爾。菩薩曰。吾聽王耳。曰爾為誰乎。曰吾忍",
    "T53n2121_008:0040c01": "辱人。王怒拔劍截其右臂。菩薩曰。吾志無",
    "T53n2121_008:0040c02": "上道與時無諍。斯王尚加吾忍豈況黎庶乎。",
    "T53n2121_008:0040c03": "願吾得佛必先度之。不令眾生&#x52B9;其為惡也。",
    "T53n2121_008:0040c04": "王曰。君為誰。答曰。吾忍辱人也。又截其左",
    "T53n2121_008:0040c05": "手乃至兩&#x811A;耳鼻。血若流泉其痛無量。天",
    "T53n2121_008:0040c06": "地震動日月無明。四天大王僉然俱臻同聲",
    "T53n2121_008:0040c07": "恚言。斯王酷烈。謂道士曰。吾等誅之及其",
    "T53n2121_008:0040c08": "妻子。并滅一國以彰其惡。道士答曰。斯何言",
    "T53n2121_008:0040c09": "乎。此由吾前世不奉佛教加毒乎彼。為惡",
    "T53n2121_008:0040c10": "禍追由影繫形矣。黎民&#x89A9;變馳詣首過齊",
    "T53n2121_008:0040c11": "聲而曰。道士處茲禳災滅度。愚君不識臧",
    "T53n2121_008:0040c12": "否不知去就。惡加元聖。唯願聖人無以吾",
    "T53n2121_008:0040c13": "等報上帝矣。菩薩答曰。王以兇酷見加吾心",
    "T53n2121_008:0040c14": "愍之猶母之念赤子。黎庶何過不假有疑。菩",
    "T53n2121_008:0040c15": "薩有弟處在異山。以天眼視。時天神龍會",
    "T53n2121_008:0040c16": "議王惡靡不懷忿。懼兄有損德之心。以神",
    "T53n2121_008:0040c17": "足力來至兄所。取斷手足耳鼻著其故處。弟",
    "T53n2121_008:0040c18": "還續之即復如本。兄曰。吾普慈之信于今著",
    "T53n2121_008:0040c19": "矣。天神地祇靡不悲喜。稽首稱善更相勸導",
    "T53n2121_008:0040c20": "受誡而退。羼提&#x60D2;者吾身是。弟者彌勒是。",
    "T53n2121_008:0040c21": "王者拘&#x96A3;是也(出度無極集第五卷)。",
    "T53n2121_008:0040c22": "無言受天戒誨依義思惟獲得四禪五",
    "T53n2121_008:0040c23": "[0040c23] 時王舍城師子將軍家產一子。當其生時虛",
    "T53n2121_008:0040c24": "空諸天作如是言。童子常念法思惟法凡所",
    "T53n2121_008:0040c25": "發言莫說世事。常當班宣出世之法。常當",
    "T53n2121_008:0040c26": "守口慎言少語。莫於世事起諸覺觀。當依",
    "T53n2121_008:0040c27": "於義莫依文字。爾時童子聞是不復涕泣無",
    "T53n2121_008:0040c28": "嬰兒相。乃至七日色貌和悅見人歡喜目未",
    "T53n2121_008:0040c29": "曾眴。是時有人語其父母。是兒不祥不應畜",
    "T53n2121_008:0041a01": "養。父母答言。是兒雖復無聲。然其身根具",
    "T53n2121_008:0041a02": "足。當知是兒必有福德非是不祥因。為立",
    "T53n2121_008:0041a03": "字名曰無言。時無言童子漸漸長大如八歲",
    "T53n2121_008:0041a04": "兒。人所樂見。隨有說法轉法輪處。樂法聽",
    "T53n2121_008:0041a05": "受口無所宣。爾時無言與其父母眷屬宗親。",
    "T53n2121_008:0041a06": "色欲二界之間往寶坊之中。見佛及十方諸",
    "T53n2121_008:0041a07": "來菩薩生大喜心。舍利弗白佛言。世尊。師子",
    "T53n2121_008:0041a08": "將軍所生之子。身根具足而不能語是何業",
    "T53n2121_008:0041a09": "致。佛言。不應輕是童子。何以故。是人即是大",
    "T53n2121_008:0041a10": "菩薩也。已於無量佛所種諸善根。不退轉菩",
    "T53n2121_008:0041a11": "提之道。是兒生時多有諸天來誡&#x52C5;如前。隨",
    "T53n2121_008:0041a12": "天教誨默然思惟獲得四禪。示如是身則能",
    "T53n2121_008:0041a13": "調伏無量眾生。以已願力神通力。令八部",
    "T53n2121_008:0041a14": "四眾各見右手有大蓮華猶如車輪。色香具",
    "T53n2121_008:0041a15": "足微妙第一。人所樂見。一一華臺有一菩薩",
    "T53n2121_008:0041a16": "結跏趺坐三十二相八十種好莊嚴其身。無",
    "T53n2121_008:0041a17": "言見是大神通力。低頭合掌稱南無佛陀。諸",
    "T53n2121_008:0041a18": "華臺中一切菩薩同作是言。十方恒河沙等",
    "T53n2121_008:0041a19": "世界六種震動。虛空諸天以妙香華種種伎",
    "T53n2121_008:0041a20": "樂供養於佛。爾時無言與諸菩薩踊在虛空。",
    "T53n2121_008:0041a21": "高七多羅樹。說偈讚佛(出大集經第十七卷)。",
    "T53n2121_008:0041a22": "常悲東行求法遇佛示道六",
    "T53n2121_008:0041a23": "[0041a23] 眾祐昔為菩薩。名曰常悲。見世佛法僧。若世",
    "T53n2121_008:0041a24": "穢濁。背正向邪華偽趣利。猶蛾樂火。以四等",
    "T53n2121_008:0041a25": "六度為永康之宅。而世廢佛就彼危禍以自",
    "T53n2121_008:0041a26": "破碎也。菩薩常為愁荒悲慟。往昔有佛名",
    "T53n2121_008:0041a27": "景法無穢。滅度未久。經法都盡。常悲夢見",
    "T53n2121_008:0041a28": "其佛為其說法。菩薩聞之心垢消除入清淨",
    "T53n2121_008:0041a29": "定。即棄妻子入山閑寂。水果自供。椎心哀",
    "T53n2121_008:0041b01": "號。吾不值佛不見法僧。大道極趣哀聲適",
    "T53n2121_008:0041b02": "訖。天神下曰明士。乃爾莫復哀號。佛有大法",
    "T53n2121_008:0041b03": "名明度無極之明。三世諸佛皆由斯成。爾索",
    "T53n2121_008:0041b04": "之誦習其文懷識其義。奉而行之。爾必得佛。",
    "T53n2121_008:0041b05": "常悲仰視曰。當由誰聞斯尊法乎。以何方便",
    "T53n2121_008:0041b06": "之何國土厥師族名。天人報曰。爾正東行。",
    "T53n2121_008:0041b07": "無念色痛想行識。意絕眾願執心無違。吾教",
    "T53n2121_008:0041b08": "汝&#x89A9;明度無極聖典。常悲曰諾。終始戢之。",
    "T53n2121_008:0041b09": "天人重曰。精進存之。忽然不現。菩薩受教",
    "T53n2121_008:0041b10": "東行索之。數日即止。深自思曰。吾宿薄祐。君",
    "T53n2121_008:0041b11": "臣憒憒。無知佛者。除冥尊師。去斯幾里。精",
    "T53n2121_008:0041b12": "誠之至。感上方佛來在其前諸天翼從。歎菩",
    "T53n2121_008:0041b13": "薩曰善哉善哉爾世希有。菩薩見佛且喜且",
    "T53n2121_008:0041b14": "悲。稽首而言。願佛哀我為吾說經。佛告之",
    "T53n2121_008:0041b15": "曰。三界皆空。夫有必無萬物若幻一生一滅",
    "T53n2121_008:0041b16": "猶若水波&#x89A9;世皆然慎無忘也。自是東行二",
    "T53n2121_008:0041b17": "萬里。有國名健陀越。諸菩薩城也。一國之",
    "T53n2121_008:0041b18": "內皆是上士無凡庸人。欲為汝說菩薩之德。",
    "T53n2121_008:0041b19": "劫數已盡其德有餘。菩薩名曰法來。於彼諸",
    "T53n2121_008:0041b20": "聖猶星中月。懷諸經典反覆教人。諸菩薩等",
    "T53n2121_008:0041b21": "受誦書讀。是經原者必為爾師勸爾就之當",
    "T53n2121_008:0041b22": "為爾說。常悲定寤左右顧視。不復&#x89A9;佛。心",
    "T53n2121_008:0041b23": "悲流淚。且云諸佛靈耀從何所來而今逝焉",
    "T53n2121_008:0041b24": "(出度無極集第七卷)。",
    "T53n2121_008:0041b25": "善信東行為求半偈履泥不溺七",
    "T53n2121_008:0041b26": "[0041b26] 善信菩薩於無法之世尋求正法空中聲曰。",
    "T53n2121_008:0041b27": "其此東方一萬由旬彼有一國王名曰善住。",
    "T53n2121_008:0041b28": "昔有如來出現於世久已滅度。像法衰微有",
    "T53n2121_008:0041b29": "一女人。生自卑賤形貌醜陋人世所無。而髣",
    "T53n2121_008:0041c01": "&#x9AF4;能識半句一偈。示有所傳能往問疑。有一",
    "T53n2121_008:0041c02": "游泥縱廣萬里踐者即沒。乃至鳥飛不能過",
    "T53n2121_008:0041c03": "毫毛不能勝。汝今困瘵手足斷裂。云何而能",
    "T53n2121_008:0041c04": "更復前進。我聞踊躍馳起東行至淤泥所。分",
    "T53n2121_008:0041c05": "捨身命以軀自投本期陷沒。我擲身時。當身",
    "T53n2121_008:0041c06": "所觸。出一小路。潔白修直。我踐其上無復眾",
    "T53n2121_008:0041c07": "難。徑至彼國入善住城。哀號自咎不&#x89A9;世",
    "T53n2121_008:0041c08": "尊。見此女人處於卑陋。屋室穿穴。人形凡",
    "T53n2121_008:0041c09": "鄙。而我恭敬視如佛想。瞻奉禮拜圍繞讚歎。",
    "T53n2121_008:0041c10": "仰請女人以為大師。願垂教示得遂深信。女",
    "T53n2121_008:0041c11": "人答曰。諸佛妙法無量無邊我之所聞唯一",
    "T53n2121_008:0041c12": "半偈。若欲聞者今便說之。",
    "T53n2121_008:0041c13": " 諸惡莫作  諸善奉行",
    "T53n2121_008:0041c14": "[0041c14] 我聞此語身心清涼諸根寂靜自然調伏。",
    "T53n2121_008:0041c15": "誦習在心思惟其義洞達斯旨。即獲神通飛",
    "T53n2121_008:0041c16": "還本國遍宣此偈。以此功德我於佛法得堅",
    "T53n2121_008:0041c17": "固信不可沮壞。眾魔啟伏一切歸化。未有",
    "T53n2121_008:0041c18": "此信我常在生死。為眾生故開示此信令得",
    "T53n2121_008:0041c19": "奉行(出菩薩決定要行第一卷)。",
    "T53n2121_008:0041c20": "一切世間現為師婦所愛違命致苦八",
    "T53n2121_008:0041c21": "[0041c21] 舍衛城北去城不遠村名薩那有一貧窮婆羅",
    "T53n2121_008:0041c22": "門女。名跋陀羅。腹生一子。名一切世間現。",
    "T53n2121_008:0041c23": "少失其父。厥年十二。色力人相具足第一。聰",
    "T53n2121_008:0041c24": "明辯慧微言善說。復有異村名頗羅訶私。有",
    "T53n2121_008:0041c25": "一舊住婆羅門師。名摩尼跋陀羅。善能通達",
    "T53n2121_008:0041c26": "四毘陀經。一切世間現從其受學。謙從恭",
    "T53n2121_008:0041c27": "敬盡心供養諸根純淑所受必持。師受王請。",
    "T53n2121_008:0041c28": "留一切世間現守舍而去。婆羅門婦年少端",
    "T53n2121_008:0041c29": "正。於世間現深生染心。忽忘儀愧前執其衣。",
    "T53n2121_008:0042a01": "時世間現白。仁今便是我母。如何而行非",
    "T53n2121_008:0042a02": "法。內懷愧悚捨衣遠避。師婦欲盛泣淚念之",
    "T53n2121_008:0042a03": "曰。忽見斷絕不隨我意。必不見從要斷汝命。",
    "T53n2121_008:0042a04": "即以指爪自攫其體。行女人諂莊嚴其身。",
    "T53n2121_008:0042a05": "以繩自絓足不離地。夫還見婦以刀截繩。高",
    "T53n2121_008:0042a06": "聲大叫而問何故。婦答。是世間現強見陵",
    "T53n2121_008:0042a07": "逼作如是事。其夫思惟言。世間現初生之日",
    "T53n2121_008:0042a08": "一切剎利所有刀劍悉自拔出。利皆捲屈墜",
    "T53n2121_008:0042a09": "落于地。時諸剎利咸大恐怖。其生之日有如",
    "T53n2121_008:0042a10": "此相。當知是人有大德力。語世間現。汝是惡",
    "T53n2121_008:0042a11": "人毀辱所尊。汝今非復真婆羅門。當殺千人",
    "T53n2121_008:0042a12": "可得除罪。世間現稟性敬從尊重師教。即",
    "T53n2121_008:0042a13": "白師言。嗚呼和上殺害千人非我所應。師即",
    "T53n2121_008:0042a14": "謂言。汝是惡人不樂生天作婆羅門耶。答",
    "T53n2121_008:0042a15": "言。和上善哉奉命即殺千人還禮師足。師",
    "T53n2121_008:0042a16": "聞見已生希有心。汝大惡人故不死耶。復作",
    "T53n2121_008:0042a17": "念言今當令死。而告之言。殺一人一人取",
    "T53n2121_008:0042a18": "一指。殺千人已取指作鬘冠首而歸。然後得",
    "T53n2121_008:0042a19": "成婆羅門。以是因緣名央掘魔羅。即白師言。",
    "T53n2121_008:0042a20": "善哉和上受教。即殺千人尚少一耳。時央掘",
    "T53n2121_008:0042a21": "魔羅母念子當飢。自持四種美食送往與之。",
    "T53n2121_008:0042a22": "子見母已作是思惟。當令我母得生天上。即",
    "T53n2121_008:0042a23": "便執劍前欲斷命。去舍衛國十由延少一丈。",
    "T53n2121_008:0042a24": "於彼有樹名阿輸迦。時佛以一切智如象王",
    "T53n2121_008:0042a25": "來。央掘魔羅既見世尊執劍疾往。作是念言。",
    "T53n2121_008:0042a26": "我今復當殺是沙門。世尊示現避去。央掘魔",
    "T53n2121_008:0042a27": "羅而說偈言。",
    "T53n2121_008:0042a28": " 住住大沙門  白淨王太子",
    "T53n2121_008:0042a29": " 我是央掘魔  今當稅一指",
    "T53n2121_008:0042b01": "[0042b01] 世尊說偈言。",
    "T53n2121_008:0042b02": " 住住央掘魔  汝當住淨戒",
    "T53n2121_008:0042b03": " 我是等正覺  輸汝慧劍稅",
    "T53n2121_008:0042b04": "[0042b04] 時母見佛與央掘魔羅往反苦論。子心降伏",
    "T53n2121_008:0042b05": "縱身垂念故說偈云。",
    "T53n2121_008:0042b06": " 久失寶藏今還得  塵穢壞眼今眼淨",
    "T53n2121_008:0042b07": " 哀哉我子心迷亂  常以人血自塗身",
    "T53n2121_008:0042b08": " 極利刀劍恒在手  多殺人眾成屍聚",
    "T53n2121_008:0042b09": " 當令此子隨我從  今敬稽首等正覺",
    "T53n2121_008:0042b10": " 多人見罵難聽聞  汝子如是切責我",
    "T53n2121_008:0042b11": "[0042b11] (出央掘魔羅經第一卷)。",
    "T53n2121_008:0042b12": "[火*僉]光行吉祥願遇女人退習家業九",
    "T53n2121_008:0042b13": "[0042b13] 過去無數劫時有一學志。名曰[火*僉]光。處于",
    "T53n2121_008:0042b14": "林藪行吉祥願。已四百二十萬歲修行無礙。",
    "T53n2121_008:0042b15": "入沙竭國有陶家女。見此學志姿貌姝好。欲",
    "T53n2121_008:0042b16": "意隆崇即自投之。學志報言。吾不樂欲。女曰。",
    "T53n2121_008:0042b17": "設不然者吾將自賊。[火*僉]光自念吾護禁戒。今",
    "T53n2121_008:0042b18": "若毀之非吉祥也。離之七步乃發慈哀。毀犯",
    "T53n2121_008:0042b19": "禁戒墮地獄罪。若不如是女自殘賊。寧令斯",
    "T53n2121_008:0042b20": "女以致安隱。吾當安忍地獄之痛。[火*僉]光即",
    "T53n2121_008:0042b21": "還從女所欲。退習家業十有二年。壽終之",
    "T53n2121_008:0042b22": "後生梵天上。佛言。欲知爾時[火*僉]光學志。豈",
    "T53n2121_008:0042b23": "異人乎則吾身是。陶家女者即瞿夷也(出慧上菩薩經",
    "T53n2121_008:0042b24": "上卷)。",
    "T53n2121_008:0042b25": "題耆羅那賴提者二人共爭令五日闇冥",
    "T53n2121_008:0042b26": "十",
    "T53n2121_008:0042b27": "[0042b27] 昔有兩菩薩志清行淨。內寂無欲表如天金。",
    "T53n2121_008:0042b28": "鑿石為室閑居靖志。葌衣草席食飲泉水。清",
    "T53n2121_008:0042b29": "淨無為志若虛空。四禪備悉得五通智。凡",
    "T53n2121_008:0042c01": "釋仙聖諸天龍鬼神無不稽首。處於山澤六",
    "T53n2121_008:0042c02": "十餘年。悲愍眾生敬奉三尊。一名題耆羅。二",
    "T53n2121_008:0042c03": "名那賴。題耆夜興誦經疲極臥出。那賴時亦",
    "T53n2121_008:0042c04": "誦經誤蹈題耆羅首。題耆即興而曰。誰蹈",
    "T53n2121_008:0042c05": "吾首者。明旦日出破爾之首以為七分。那賴",
    "T53n2121_008:0042c06": "曰誤蹈爾首&#x546A;誓何重。凡器之類尚有相觸。",
    "T53n2121_008:0042c07": "豈況於人共處終年而不誤失。爾言常試明",
    "T53n2121_008:0042c08": "旦日出吾首必破。吾當制日不令得出。日遂",
    "T53n2121_008:0042c09": "不出五日之間舉國幽冥。炬燭相尋眾官不",
    "T53n2121_008:0042c10": "修君民惶惑。悉會群僚請諸道士。王曰。日之",
    "T53n2121_008:0042c11": "不出其咎安在。道士之中有五通者曰。山",
    "T53n2121_008:0042c12": "中道士兩有微諍制不令出。王曰奈何。答曰。",
    "T53n2121_008:0042c13": "王率群僚民無巨細馳詣于彼稽首和解彼",
    "T53n2121_008:0042c14": "必慈和。王即有詔詣于山澤叩頭曰。國豐民",
    "T53n2121_008:0042c15": "寧二尊之潤。而今不和率土失所。其咎在我",
    "T53n2121_008:0042c16": "黎民無過。願愍赦之。那賴曰。王勸喻曉彼",
    "T53n2121_008:0042c17": "意。彼意解者吾放日出。王之題耆羅所宣那",
    "T53n2121_008:0042c18": "賴旨。即日念彼以泥塗首放日令出。泥首",
    "T53n2121_008:0042c19": "即破為七分。那賴無為王臣黎民靡不欣懌。",
    "T53n2121_008:0042c20": "兩道士為王廣陳治國。當以四等無盡之慈",
    "T53n2121_008:0042c21": "勸民。奉五戒戴十善行。王及臣民僉然受",
    "T53n2121_008:0042c22": "戒。王還國有詔曰。人無尊卑帶五戒十善經。",
    "T53n2121_008:0042c23": "以為國正。自斯之後王潤逮草木。臣忠且清。",
    "T53n2121_008:0042c24": "佛告諸比丘。那賴者吾身是。題耆羅者彌勒",
    "T53n2121_008:0042c25": "是(出度無極集第七卷)。",
    "T53n2121_008:0042c26": "樂法菩薩捨寶飾以易一偈十一",
    "T53n2121_008:0042c27": "[0042c27] 過去世時有一菩薩。名曰樂法。生長王家所",
    "T53n2121_008:0042c28": "聞善言皆寫讀誦。為求法故遊諸國邑。時有",
    "T53n2121_008:0042c29": "一人住深坑側語樂法言。來來我當相與佛",
    "T53n2121_008:0043a01": "所說偈。菩薩答曰。汝持與我。是人又曰。與",
    "T53n2121_008:0043a02": "我寶衣摩尼瓔珞。然後相與。菩薩許之。是",
    "T53n2121_008:0043a03": "人貪心增長。又言若能與我得聞佛偈投此",
    "T53n2121_008:0043a04": "深坑。能如是者當先立誓然後為說。王子答",
    "T53n2121_008:0043a05": "言。咄哉仁者。汝欲令我投此深坑為得何利。",
    "T53n2121_008:0043a06": "是人答言。我無所得。但恐王今捨此寶物。既",
    "T53n2121_008:0043a07": "日聞得便生悔心。恃豪勢力而還奪我。王",
    "T53n2121_008:0043a08": "子答言。汝但說之。我終不悔與汝寶物亦",
    "T53n2121_008:0043a09": "投深坑。是人聞誓為說佛偈。菩薩即與寶衣",
    "T53n2121_008:0043a10": "摩尼瓔珞。又立誓言。若我誠心捨此無悔。",
    "T53n2121_008:0043a11": "以是實語當令我今從高墜下安隱平住無",
    "T53n2121_008:0043a12": "所傷損。作是誓已便自投身。未到地頃四天",
    "T53n2121_008:0043a13": "王來徐接置地曰。佛所說偈甚深微妙有大",
    "T53n2121_008:0043a14": "利益。是人亦從高而下到菩薩所。作如是言。",
    "T53n2121_008:0043a15": "王子希有能為難事欲求何法。菩薩答言。我",
    "T53n2121_008:0043a16": "以是事當得佛道。發四弘誓。是人聞已便生",
    "T53n2121_008:0043a17": "信心。語菩薩言。還王寶衣珠瓔珞。正是王",
    "T53n2121_008:0043a18": "宜答言。猶如棄吐豈可還食。是人白言。若不",
    "T53n2121_008:0043a19": "還取願受我悔。後作佛時當見救濟。樂法",
    "T53n2121_008:0043a20": "王子即舍利弗是也。時說偈者即禮伽利",
    "T53n2121_008:0043a21": "(出濡首無上清淨分衛經上分重檢未相應也)。",
    "T53n2121_008:0043a22": "為聞半偈捨身十二",
    "T53n2121_008:0043a23": "[0043a23] 善男子乃昔過去佛日未出。我於爾時作婆",
    "T53n2121_008:0043a24": "羅門。修菩薩行。悉能通達外道經論。修寂滅",
    "T53n2121_008:0043a25": "行具足威儀。其心清淨不為外欲所能破壞。",
    "T53n2121_008:0043a26": "滅瞋恚火。受持常樂我淨之法。周遍求索大",
    "T53n2121_008:0043a27": "乘經典。乃至不聞方等名字。住於雪山繫心",
    "T53n2121_008:0043a28": "坐禪經無量歲。修難行苦行。爾時釋提桓因",
    "T53n2121_008:0043a29": "自變其身作羅剎像。形甚可畏。下至雪山去",
    "T53n2121_008:0043b01": "其不遠而便立住。是時羅剎心無所畏勇健",
    "T53n2121_008:0043b02": "難當。辯才次第其聲清雅。宣過去佛所說半",
    "T53n2121_008:0043b03": "偈。",
    "T53n2121_008:0043b04": " 諸行無常  是生滅法",
    "T53n2121_008:0043b05": "[0043b05] 說已便住。所現形貌甚可怖畏。顛眄遍視觀",
    "T53n2121_008:0043b06": "於四方。是苦行者聞是半偈心生歡喜。即便",
    "T53n2121_008:0043b07": "坐起以手舉髮四向顧視。而作是語。向所聞",
    "T53n2121_008:0043b08": "偈誰之所說。爾時四顧不見餘人。唯見羅剎。",
    "T53n2121_008:0043b09": "即說是言。誰開如是解脫之門。誰能雷震",
    "T53n2121_008:0043b10": "諸佛音聲。誰於生死眠睡之中而獨覺寤。唱",
    "T53n2121_008:0043b11": "如是言。誰能於此示導生死饑饉眾生無上",
    "T53n2121_008:0043b12": "道味。無量眾生沈生死海。誰能於中作大船",
    "T53n2121_008:0043b13": "師。是諸眾生常為煩惱重病所纏。誰能於中",
    "T53n2121_008:0043b14": "為作良醫。說是半偈啟悟我心。猶如半月",
    "T53n2121_008:0043b15": "漸開蓮華。我於爾時復作是念。將是羅剎說",
    "T53n2121_008:0043b16": "是偈耶。覆生疑惑非其所說。何以故。是人",
    "T53n2121_008:0043b17": "形容甚可怖畏。若有得聞是偈句者。一切恐",
    "T53n2121_008:0043b18": "怖醜陋即除。何有形貌如是能說此偈。善男",
    "T53n2121_008:0043b19": "子。我於爾時復作是念。而此羅剎或能得見",
    "T53n2121_008:0043b20": "過去諸佛。從諸佛聞說是半偈。即至羅剎所",
    "T53n2121_008:0043b21": "言。善哉大士。汝於何處得是過去離怖畏者",
    "T53n2121_008:0043b22": "所說半偈。即答我言。大婆羅門。汝今不應",
    "T53n2121_008:0043b23": "問我是義。何以故。我不食來已經多日。處",
    "T53n2121_008:0043b24": "處求索了不能得。飢渴苦惱心亂謬語。非我",
    "T53n2121_008:0043b25": "本心之所知也。我時即復語羅剎言。大士若",
    "T53n2121_008:0043b26": "能為我說是偈竟。我當終身為汝弟子。汝所",
    "T53n2121_008:0043b27": "說者名字不終義亦不盡。以何因緣不欲說",
    "T53n2121_008:0043b28": "耶。夫財施者則有竭盡。法施因緣不可盡也。",
    "T53n2121_008:0043b29": "法施無盡多所利益。羅剎答言。汝智太過。但",
    "T53n2121_008:0043c01": "自憂身都不念我飢苦所逼實不能說。我即",
    "T53n2121_008:0043c02": "問言。汝所食者為是何物。羅剎答言。汝不須",
    "T53n2121_008:0043c03": "問。我若說者令多人怖。我復語言。此中獨",
    "T53n2121_008:0043c04": "處更無有人。我不畏汝。何故不說。羅剎答",
    "T53n2121_008:0043c05": "言。我所食者唯人暖肉。其所飲者唯人熱血。",
    "T53n2121_008:0043c06": "世雖多人皆有福德兼為諸天之所守護。而",
    "T53n2121_008:0043c07": "我無力不能得殺。我復語言。汝但具足說是",
    "T53n2121_008:0043c08": "半偈。我當以身奉施供養。我設命終如此之",
    "T53n2121_008:0043c09": "身無所復用。當為虎狼&#x9D44;梟鷹鷲之所噉食。",
    "T53n2121_008:0043c10": "而復不得一毫之福。我為求佛捨不堅身以",
    "T53n2121_008:0043c11": "易堅身。羅剎答言。誰當信汝為八字故棄所",
    "T53n2121_008:0043c12": "愛身。我即答言。如有人施他人瓦器得七寶",
    "T53n2121_008:0043c13": "器。我捨不堅身得金剛身。大梵天王釋提桓",
    "T53n2121_008:0043c14": "因。及四天王能證是事。復有天眼諸菩薩等",
    "T53n2121_008:0043c15": "為欲利益無量眾生。修行大乘具六度者亦",
    "T53n2121_008:0043c16": "能證知乃至十方諸佛。羅剎即說。",
    "T53n2121_008:0043c17": " 生滅滅已  寂滅為樂",
    "T53n2121_008:0043c18": "[0043c18] 羅剎說言。菩薩摩訶薩汝今已聞具足偈義。",
    "T53n2121_008:0043c19": "汝之所願為悉滿足。若必欲利諸眾生者時",
    "T53n2121_008:0043c20": "施我身。我於爾時深思此義。然後處處若石",
    "T53n2121_008:0043c21": "若壁若樹若道。書寫此偈。即便更繫所著",
    "T53n2121_008:0043c22": "衣裳。恐於死後身體露現。即上高樹自投",
    "T53n2121_008:0043c23": "樹下。下未至地時虛空中出種種聲。其聲",
    "T53n2121_008:0043c24": "乃至阿迦尼吒。爾時羅剎還復釋形。即於",
    "T53n2121_008:0043c25": "空中接取我身安置平地。以是因緣便得超",
    "T53n2121_008:0043c26": "越。足十二劫。在彌勒前成阿耨多羅三藐三",
    "T53n2121_008:0043c27": "菩提(出大涅槃第十三卷)。",
    "T53n2121_008:0043c28": "久修忍辱割截不憂十三",
    "T53n2121_008:0043c29": "[0043c29] 問曰。菩薩身非木石。云何眾生來割截之不",
    "T53n2121_008:0044a01": "生異心。答曰。有人言。菩薩久修羼提波羅蜜",
    "T53n2121_008:0044a02": "故能不愁惱。如羼提仙人被截手足血皆為",
    "T53n2121_008:0044a03": "乳。有人言。菩薩無量世來深修大慈故雖有",
    "T53n2121_008:0044a04": "割截亦不愁憂。譬如草木無有瞋心。有人言。",
    "T53n2121_008:0044a05": "菩薩深修般若波羅蜜。轉身得般若波羅蜜",
    "T53n2121_008:0044a06": "果報。空心故了了知空。割截身時心亦不動。",
    "T53n2121_008:0044a07": "如外物不動內亦如是。般若果報故於諸法",
    "T53n2121_008:0044a08": "中無所分別。有人言。是菩薩非生死身。是",
    "T53n2121_008:0044a09": "出三界法性生身。住無漏聖心果報中故。身",
    "T53n2121_008:0044a10": "如木石而能慈念割截者。是菩薩能生如是",
    "T53n2121_008:0044a11": "心故。割截劫奪內外法時。其心不動。是為",
    "T53n2121_008:0044a12": "菩薩希有之法。我以佛眼見十方如洹河沙",
    "T53n2121_008:0044a13": "等世界中。菩薩入地獄中。令火滅湯冷。以",
    "T53n2121_008:0044a14": "三事教化眾生。於無量阿僧祇劫。深行慈心",
    "T53n2121_008:0044a15": "外物給施。意猶不滿。以身布施爾乃足滿。",
    "T53n2121_008:0044a16": "如藥王菩薩外物珍寶供養於佛。意猶不滿",
    "T53n2121_008:0044a17": "以身為燈爾乃足滿。外物雖多不以為恩。所",
    "T53n2121_008:0044a18": "以者何。非所重故。得其身時乃能驚感。是故",
    "T53n2121_008:0044a19": "身施(出大智論第八十卷)。",
    "T53n2121_008:0044a20": "賣身奉佛聽涅槃一偈割肉無痍十四",
    "T53n2121_008:0044a21": "[0044a21] 我念過去於無量劫。爾時世界名曰娑婆。有",
    "T53n2121_008:0044a22": "佛出世。號釋迦文。為諸大眾說大涅槃經。我",
    "T53n2121_008:0044a23": "於爾時。從善友所。聞當為法說。我聞是已",
    "T53n2121_008:0044a24": "心懷歡喜。欲設供養。居貧無物周行賣身冀",
    "T53n2121_008:0044a25": "有微獲。乃於路間見有一人。吾欲自買。但",
    "T53n2121_008:0044a26": "家作業人無堪者。吾有惡病良醫處藥。應當",
    "T53n2121_008:0044a27": "日服人肉三兩。卿若能以身肉三兩日日見",
    "T53n2121_008:0044a28": "給。便當與汝金錢五枚。我時聞已心大歡喜。",
    "T53n2121_008:0044a29": "即復語言汝與我錢惠我七日。須我事訖。便",
    "T53n2121_008:0044b01": "還相就。其人答言。七日不可。審能爾者。聽",
    "T53n2121_008:0044b02": "汝一日。我於爾時。即取其錢。還至佛所。頭",
    "T53n2121_008:0044b03": "面禮足盡以上佛。然後誠心聽受是經。我時",
    "T53n2121_008:0044b04": "闇鈍雖得聞經。唯能受持一偈。即便還至彼",
    "T53n2121_008:0044b05": "病人家。我時雖復日日與肉。以念偈故不以",
    "T53n2121_008:0044b06": "為痛。足滿一月。以是因緣其病得瘥。我身",
    "T53n2121_008:0044b07": "平復亦無瘡痍。我時見身具足完全。即發無",
    "T53n2121_008:0044b08": "上菩提之心。一偈之力尚能如是。何況具足",
    "T53n2121_008:0044b09": "受持讀誦我見此經有如是利。復倍發心。願",
    "T53n2121_008:0044b10": "後成佛字釋迦文(出大涅槃經第二十卷)。",
    "T53n2121_008:0044b11": "為聽法華經大地震裂踊現空中十五",
    "T53n2121_008:0044b12": "[0044b12] 爾時如來說法華經。諸餘菩薩請欲護持。佛",
    "T53n2121_008:0044b13": "即止之云。下方國菩薩無量無數。因地震裂",
    "T53n2121_008:0044b14": "同時踊現住虛空中。詣七寶塔多寶如來釋",
    "T53n2121_008:0044b15": "迦文佛。向二世尊頭面作禮(出法華經第五卷)。",
    "T53n2121_008:0044b16": "為王採花遇佛供養十六",
    "T53n2121_008:0044b17": "[0044b17] 昔者世尊遊羅閱祇時。王使數十人常採好",
    "T53n2121_008:0044b18": "花。一日之後大小貴人採女俱出城外採花。",
    "T53n2121_008:0044b19": "欲還入城。遙見世尊相好威光巍巍無量。猶",
    "T53n2121_008:0044b20": "星中月若日初出照于天下。與弟子菩薩前",
    "T53n2121_008:0044b21": "後圍繞。即往佛所稽首為禮。心自念言。人命",
    "T53n2121_008:0044b22": "難保佛世難遇經法難值。今遭大聖猶病得",
    "T53n2121_008:0044b23": "醫。我既貧賤加屬縣官羈役之患。恒不自從。",
    "T53n2121_008:0044b24": "國王嚴急。主給採花常以早進。設失時節或",
    "T53n2121_008:0044b25": "能見誅。聖眾難遇。億世時有。寧棄身命。以華",
    "T53n2121_008:0044b26": "上佛并散聖眾。因受經戒聽察深法無窮之",
    "T53n2121_008:0044b27": "慧。我從無數劫為人所害不可稱載。未曾為",
    "T53n2121_008:0044b28": "法而不惜命。今供世尊三寶之業。縱使見害",
    "T53n2121_008:0044b29": "不墮苦痛必生安處。&#x5374;自歸命一心重禮。佛",
    "T53n2121_008:0044c01": "知其念。發大道意甚慈愍之。具為散講大",
    "T53n2121_008:0044c02": "樂之法。六度無極四等四恩三脫菩薩。諸",
    "T53n2121_008:0044c03": "採花人皆發道意。心解佛慧至不退轉無所",
    "T53n2121_008:0044c04": "從生。佛即授決。後當得佛。號曰妙華。十號具",
    "T53n2121_008:0044c05": "足。其邊人聞莫不怡悅。啟受大法供養三寶。",
    "T53n2121_008:0044c06": "時採花人還歸家中。與家二親妻子辭別。我",
    "T53n2121_008:0044c07": "命今盡為王見殺。父母愕然問何罪咎。諸子",
    "T53n2121_008:0044c08": "具答。王大嚴急。既違失時。復無有華。必見",
    "T53n2121_008:0044c09": "危命故辭別耳。二親聞之益以愁慼。當奈之",
    "T53n2121_008:0044c10": "何。發篋視之滿中好華。須蔓雜香遠徹四",
    "T53n2121_008:0044c11": "面。父母告曰。可以進王。諸子各白。眾人",
    "T53n2121_008:0044c12": "見之必傳白王。又復違時恐不得安。時王大",
    "T53n2121_008:0044c13": "瞋。見不時來復散眾花。遣兵收取。則受王",
    "T53n2121_008:0044c14": "教反縛入宮。罪當棄市。諸人不恐面色不變。",
    "T53n2121_008:0044c15": "王怪問之。汝等罪過命在不測縛來當殺。何",
    "T53n2121_008:0044c16": "故不懅面色不改。即白王曰。人生有死物成",
    "T53n2121_008:0044c17": "有敗。我從無數劫每以非法不惜身命。今",
    "T53n2121_008:0044c18": "朝採花值遇世尊。以花供上稽首歸命。知",
    "T53n2121_008:0044c19": "違&#x52C5;當死。寧以有德而死。不以無德而存。還",
    "T53n2121_008:0044c20": "視花篋續滿如故。皆是如來恩仁所覆。王",
    "T53n2121_008:0044c21": "以問佛。佛示言然。王曰。",
    "T53n2121_008:0044c22": "[0044c22] 此人至心欲度十方不惜身命。故取眾花以",
    "T53n2121_008:0044c23": "散上佛。意無想報已得受決。將來成佛號曰",
    "T53n2121_008:0044c24": "妙花。王大歡喜。疾解眾縛悔過自責。愚意不",
    "T53n2121_008:0044c25": "及繫縛菩薩。佛言。善哉善哉。能自改者與",
    "T53n2121_008:0044c26": "無過同(出採花違王上佛授決號妙花經)。",
    "T53n2121_008:0044c27": "持戒發願防之十七",
    "T53n2121_008:0044c28": "[0044c28] 善男子菩薩受持禁戒。夫作是願。寧以此身",
    "T53n2121_008:0044c29": "投於火坑。終不毀犯三世佛制與諸女人而",
    "T53n2121_008:0045a01": "行不淨。寧以熱鐵纏身。終不敢以破戒之身",
    "T53n2121_008:0045a02": "而受信心檀越衣服。寧以此口吞熱鐵丸。終",
    "T53n2121_008:0045a03": "不敢以毀戒之口而食信心檀越飲食。寧臥",
    "T53n2121_008:0045a04": "大熱鐵上。終不敢以破戒之身受信心檀越",
    "T53n2121_008:0045a05": "床臥鋪具。寧以此身受三百鉾。終不敢以毀",
    "T53n2121_008:0045a06": "戒之身而受信心檀越醫藥。寧以此身投熱",
    "T53n2121_008:0045a07": "鐵鑊。終不敢以破戒之身受信心檀越房舍",
    "T53n2121_008:0045a08": "屋宅。寧以鐵椎打破此身從頭至足令如微",
    "T53n2121_008:0045a09": "塵。不以破戒之身受諸剎利婆羅門居士恭",
    "T53n2121_008:0045a10": "敬禮拜。寧以熱鐵挑其兩目。不以染心視他",
    "T53n2121_008:0045a11": "好色。寧以鐵錐周遍刺身。不以染心聽好音",
    "T53n2121_008:0045a12": "聲。寧以利刀割去其鼻。不以染心貪嗅諸香。",
    "T53n2121_008:0045a13": "寧以利刀割裂其舌。不以染心貪著美味。寧",
    "T53n2121_008:0045a14": "以利斧斬斫其身。不以染心貪著諸觸。何以",
    "T53n2121_008:0045a15": "故。以是因緣能令行者。墮於地獄畜生餓",
    "T53n2121_008:0045a16": "鬼。迦葉是名菩薩摩訶薩護持禁戒。悉以施",
    "T53n2121_008:0045a17": "與一切眾生。以是因緣願令眾生護持諸禁",
    "T53n2121_008:0045a18": "得清淨戒。",
    "T53n2121_008:0045a19": "[0045a19] 善男子菩薩修是戒時。即得住於初不動地。",
    "T53n2121_008:0045a20": "如須彌山。隨藍猛風不能令動。菩薩住是地",
    "T53n2121_008:0045a21": "中。不為色聲香味所動。不墮地獄畜生餓鬼。",
    "T53n2121_008:0045a22": "不退聲聞辟支佛地。不為異見邪風所散(出大",
    "T53n2121_008:0045a23": "涅槃經第十一卷)。",
    "T53n2121_008:0045a24": "初發心便勝二乘十八",
    "T53n2121_008:0045a25": "[0045a25] 發心菩薩有二種。一者行諸波羅蜜。二者但",
    "T53n2121_008:0045a26": "空發心。行菩薩道者。雖事未成能勝一切。",
    "T53n2121_008:0045a27": "如歌羅頻伽鳥。雖在卵中亦能發聲已勝諸",
    "T53n2121_008:0045a28": "鳥。如一六通羅漢。將一沙彌令負衣&#x9262;。沙彌",
    "T53n2121_008:0045a29": "念言。當以佛乘入於涅槃。師知其念即取衣",
    "T53n2121_008:0045b01": "&#x9262;自擔。推沙彌在前。沙彌覆復思惟。佛道",
    "T53n2121_008:0045b02": "甚難。久住生死受無量苦。且以小乘早入涅",
    "T53n2121_008:0045b03": "槃。師復以衣&#x9262;囊還與沙彌令擔語在後行。",
    "T53n2121_008:0045b04": "如是至三。沙彌白師。師年老耄狀如小兒。師",
    "T53n2121_008:0045b05": "即答言。汝初發心作佛是心貴重位是我師。",
    "T53n2121_008:0045b06": "諸辟支佛尚應供養。何況羅漢。是故推汝在",
    "T53n2121_008:0045b07": "前。汝心還悔欲取小乘。而未便得。去我懸遠。",
    "T53n2121_008:0045b08": "是故令汝在後。沙彌驚悟即住大乘(出大智度論第",
    "T53n2121_008:0045b09": "七十八卷)。",
    "T53n2121_008:0045b10": "三小兒施佛二發小心一發大心十九",
    "T53n2121_008:0045b11": "[0045b11] 過去無數劫有佛。號一切度。與其眷屬俱行",
    "T53n2121_008:0045b12": "分衛。有三尊者子嚴服共戲。見佛及諸菩薩",
    "T53n2121_008:0045b13": "光明巍巍。手相指示。而吾等當共供養。二",
    "T53n2121_008:0045b14": "兒答言。既無花香當用何物。其一兒脫頭",
    "T53n2121_008:0045b15": "上白珠以著手中。便謂二兒可以供佛。二",
    "T53n2121_008:0045b16": "兒&#x52B9;之解頭上白珠著其手中。即至佛所。一",
    "T53n2121_008:0045b17": "兒復問二兒。持是功德以何求索。其一兒言。",
    "T53n2121_008:0045b18": "願如佛右面尊比丘。其一兒言。願如左面神",
    "T53n2121_008:0045b19": "足比丘。共問一兒。報言。我欲如佛。八千天",
    "T53n2121_008:0045b20": "子皆言善哉。若如所言天上天下一切蒙恩。",
    "T53n2121_008:0045b21": "是三小兒已到佛前。各以白珠而散佛上。二",
    "T53n2121_008:0045b22": "兒發聲聞意者。珠在佛肩上。其一兒發菩提",
    "T53n2121_008:0045b23": "心者。珠在佛頭上。化為珠花交露之帳其中",
    "T53n2121_008:0045b24": "有佛。佛告舍利弗中央兒者則我身是。右",
    "T53n2121_008:0045b25": "面之兒舍利弗是。左面之兒目連是。舍利",
    "T53n2121_008:0045b26": "弗汝等本畏生死故。不發菩薩心欲疾泥洹。",
    "T53n2121_008:0045b27": "觀此一兒發阿耨多羅三藐三菩提心者(出阿闍世",
    "T53n2121_008:0045b28": "王經卷上)。",
    "T53n2121_008:0045b29": "幼年為鬼欲所迷二十",
    "T53n2121_008:0045c01": "[0045c01] 昔者菩薩。時為凡人。年始十六。志學弘深",
    "T53n2121_008:0045c02": "達眾經典。喟然歎曰。唯有佛經最真最妙。吾",
    "T53n2121_008:0045c03": "當懷其真處其自安矣。親欲為納妻。悵然而",
    "T53n2121_008:0045c04": "曰。妖禍之盛莫大乎色。若妖蠱一臻道德喪",
    "T53n2121_008:0045c05": "失。吾不遁邁將為狼吞乎。於是遂之異國。",
    "T53n2121_008:0045c06": "力賃自供。時有田翁老而無嗣。草行獲一女",
    "T53n2121_008:0045c07": "焉。顏華絕國欣育為嗣。採男為偶一國無",
    "T53n2121_008:0045c08": "可翁者焉。曰。童子吾居有足以女妻爾為吾",
    "T53n2121_008:0045c09": "嗣矣。女有神德惑菩薩心。納之無幾。即自",
    "T53n2121_008:0045c10": "覺曰。吾&#x89A9;諸佛明化。以色為火。人為飛蛾。",
    "T53n2121_008:0045c11": "蛾貪火色。身見燒煮。斯翁以色火。燒吾躬。",
    "T53n2121_008:0045c12": "財餌鉤吾口。家[病-丙+歲]喪吾德矣。夜默道邁行",
    "T53n2121_008:0045c13": "百餘里。依空亭宿。亭人曰。子何人乎。曰吾",
    "T53n2121_008:0045c14": "欲寄宿耳。入&#x89A9;床蓐。先自有婦人焉。顏似",
    "T53n2121_008:0045c15": "己妻。惑菩薩心與之共居。復積五年。明心",
    "T53n2121_008:0045c16": "覺焉曰。婬為蠣蟲殘危身命。默而疾邁。又",
    "T53n2121_008:0045c17": "&#x89A9;婦人與居十年。又明覺曰。吾殃重矣。奔而",
    "T53n2121_008:0045c18": "不免。深自誓曰。終不寄宿。又復遁逃。遙&#x89A9;大",
    "T53n2121_008:0045c19": "屋避之草行。守門者曰。何人夜行。答曰。趣前",
    "T53n2121_008:0045c20": "聚落。又曰。有禁內人呼前所&#x89A9;。如上婦曰。自",
    "T53n2121_008:0045c21": "無數劫誓為室家爾走安之。菩薩念曰。欲根",
    "T53n2121_008:0045c22": "難拔乃如之乎。即興四非常之念。滅三界諸",
    "T53n2121_008:0045c23": "[病-丙+歲]。何但餘垢而不殄乎。鬼妻即滅。便&#x89A9;諸",
    "T53n2121_008:0045c24": "佛處其前立。說無想之定授沙門戒為無勝",
    "T53n2121_008:0045c25": "師菩薩普度無極(出度無極集第八卷)。"
}