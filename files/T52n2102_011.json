{
    "T52n2102_011:0069a02": "弘明集卷第十一",
    "T52n2102_011:0069a04": "梁楊都建初寺釋僧祐律師撰",
    "T52n2102_011:0069a05": "何令尚之答宋文皇帝讚揚佛教事",
    "T52n2102_011:0069a06": "高明二法師答李交州淼難佛不見形事",
    "T52n2102_011:0069a07": "(并李書)",
    "T52n2102_011:0069a08": "司徒文宣王書與孔中丞稚珪釋疑惑",
    "T52n2102_011:0069a09": "(并牋書)",
    "T52n2102_011:0069a10": "恒標二公答姚主勸罷道書(并書)",
    "T52n2102_011:0069a11": "僧[契-大+石]僧遷鳩摩答姚主奏(并書)",
    "T52n2102_011:0069a12": "遠法師答桓玄勸罷道書(并書)",
    "T52n2102_011:0069a13": "釋僧巖答劉青州勸還俗書(并劉往反六首)",
    "T52n2102_011:0069a14": "何令尚之答宋文皇帝讚揚佛教事",
    "T52n2102_011:0069a15": "[0069a15] 元嘉十二年五月五日。有司奏。丹陽尹蕭",
    "T52n2102_011:0069a16": "&#x8B29;之上言稱。佛化被于中國已歷四代。塔寺",
    "T52n2102_011:0069a17": "形像所在千計。進可以繫心。退足以招勸。",
    "T52n2102_011:0069a18": "而自頃世以來。情敬浮末。不以精誠為至。",
    "T52n2102_011:0069a19": "更以奢競為重。舊宇頹阤曾莫之修。而各造",
    "T52n2102_011:0069a20": "新搆以相跨尚。甲地顯宅於茲殆盡。林",
    "T52n2102_011:0069a21": "竹銅綵靡損無極。違中越制宜加檢裁。不為",
    "T52n2102_011:0069a22": "之防流遁未已。請自今以後。有欲鑄銅像者。",
    "T52n2102_011:0069a23": "悉詣臺自聞。興造塔寺精舍。皆先詣所在二",
    "T52n2102_011:0069a24": "千石。通發本末。依事列言本州。必須報許。然",
    "T52n2102_011:0069a25": "後就功。其有輒鑄銅制輒造寺舍者。皆以不",
    "T52n2102_011:0069a26": "承用詔書。律論銅宅材瓦悉沒入官。奏可。",
    "T52n2102_011:0069a27": "是時有沙門慧琳。假服僧次而毀其法。著白",
    "T52n2102_011:0069a28": "黑論。衡陽太守何承天。與琳比狎雅相擊揚。",
    "T52n2102_011:0069a29": "著達性論。並拘滯一方詆呵釋教。永嘉太守",
    "T52n2102_011:0069b01": "顏延之太子中舍人宗炳信法者也。檢駁二",
    "T52n2102_011:0069b02": "論各萬餘言。琳等始亦往還未底躓乃止。",
    "T52n2102_011:0069b03": "炳因著明佛論以廣其宗。帝善之。謂侍中何",
    "T52n2102_011:0069b04": "尚之曰。吾不讀經比復無暇。三世因果未",
    "T52n2102_011:0069b05": "辯致懷。而復不敢立異者。正以前達及卿輩",
    "T52n2102_011:0069b06": "時秀率皆敬信故也。范泰謝靈運每云。六經",
    "T52n2102_011:0069b07": "典文本在濟俗為治耳。必求性靈真奧。豈得",
    "T52n2102_011:0069b08": "不以佛經為指南耶。顏延年之折達性。宗少",
    "T52n2102_011:0069b09": "文之難白黑。明佛汪汪尤為名理。並足開",
    "T52n2102_011:0069b10": "獎人意。若使率土之濱皆純此化。則吾坐致",
    "T52n2102_011:0069b11": "太平夫。復何事近蕭&#x8B29;請制。未令經通即",
    "T52n2102_011:0069b12": "已相示。委卿增損。必有以式遏浮淫無傷弘",
    "T52n2102_011:0069b13": "獎者。乃當著令耳。尚之對曰。悠悠之徒多不",
    "T52n2102_011:0069b14": "信法。以臣庸蔽猶秉愚對。懼以闕薄貽點",
    "T52n2102_011:0069b15": "大教。今乃更荷褒拂。非所敢當。至如前代群",
    "T52n2102_011:0069b16": "賢。則不負明詔矣。中朝已遠難復盡知。渡江",
    "T52n2102_011:0069b17": "以來。則王導周顗宰輔之冠蓋。王濛謝尚人",
    "T52n2102_011:0069b18": "倫之羽儀。&#x90C4;超王坦王恭王謐。或號絕倫或",
    "T52n2102_011:0069b19": "稱獨步。韶氣貞情又為物表。郭文謝敷戴逵",
    "T52n2102_011:0069b20": "等。皆置心天人之際。抗身煙霞之間。亡高祖",
    "T52n2102_011:0069b21": "兄弟以清識軌世。王元琳昆季以才華冠朝。",
    "T52n2102_011:0069b22": "其餘范汪孫綽張玄殷覬。略數十人。靡非時",
    "T52n2102_011:0069b23": "俊。又炳論所列諸沙門等。帛曇邃者其下輩",
    "T52n2102_011:0069b24": "也。所與比對則庾元規。自邃以上護蘭諸公。",
    "T52n2102_011:0069b25": "皆將惡&#x8FF9;黃中。或不測人也。近世道俗較談",
    "T52n2102_011:0069b26": "便爾。若當備舉夷夏爰逮漢魏。奇才異德胡",
    "T52n2102_011:0069b27": "可勝言。寧當空夭性靈坐棄天屬。淪惑於幻",
    "T52n2102_011:0069b28": "妄之說。自陷於無徵之化哉。陛下思洞機表",
    "T52n2102_011:0069b29": "慮玄象外。鉤深致遠無容近取。於斯自臣等",
    "T52n2102_011:0069c01": "以降。若能謹推此例。則清信之士無乏於時。",
    "T52n2102_011:0069c02": "所謂人能弘道。豈虛言哉。慧遠法師嘗云釋",
    "T52n2102_011:0069c03": "氏之化無所不可適。道固自教源。濟俗亦為",
    "T52n2102_011:0069c04": "要務。世主若能剪其訛偽獎其驗實。與皇之",
    "T52n2102_011:0069c05": "政並行四海。幽顯協力共敦黎庶。何成康文",
    "T52n2102_011:0069c06": "景獨可奇哉。使周漢之初復兼此化。頌作形",
    "T52n2102_011:0069c07": "清倍當速耳。竊謂此說有契理奧。何者百家",
    "T52n2102_011:0069c08": "之鄉十人持五戒。則十人淳謹矣。千室之邑",
    "T52n2102_011:0069c09": "百人修十善。則百人和厚矣。傳此風訓以遍",
    "T52n2102_011:0069c10": "寓內。編戶千萬則仁人百萬矣。此舉戒善之",
    "T52n2102_011:0069c11": "全具者耳。若持一戒一善。悉計為數者。抑將",
    "T52n2102_011:0069c12": "十有二三矣。夫能行一善則去一惡。一惡既",
    "T52n2102_011:0069c13": "去則息一刑。一刑息於家。則萬刑息於國。四",
    "T52n2102_011:0069c14": "百之獄何足難措。雅頌之興理宜位速。即",
    "T52n2102_011:0069c15": "陛下所謂坐致太平者也。論理則其如此。徵",
    "T52n2102_011:0069c16": "事則臣復言之。前史稱西域之。俗皆奉佛敬",
    "T52n2102_011:0069c17": "法。故大國之眾數萬小國數百。而終不相兼",
    "T52n2102_011:0069c18": "并內屬之後習俗頗弊。猶甚淳弱罕行殺伐。",
    "T52n2102_011:0069c19": "又五胡亂華以來。生民塗炭冤橫死亡者。不",
    "T52n2102_011:0069c20": "可勝數。其中設獲蘇息。必釋教是賴。故佛",
    "T52n2102_011:0069c21": "圖澄入鄴而石虎殺戮減半。澠池寶塔放",
    "T52n2102_011:0069c22": "光而符健椎鋸用息蒙遜。反噬無親虐如豺",
    "T52n2102_011:0069c23": "虎。末節感悟遂成善人。法逮道人力兼萬夫。",
    "T52n2102_011:0069c24": "幾亂河渭面縛甘死以赴師阨。此非有他敬",
    "T52n2102_011:0069c25": "信故也。",
    "T52n2102_011:0070a01": "[0070a01] 夫神道助教有自來矣。雷霆所擊暑雨恒事。",
    "T52n2102_011:0070a02": "及展廟遇震。而書為隱慝。桀紂之朝。冤死者",
    "T52n2102_011:0070a03": "不可稱紀。而周宣晉景。獨以淫刑受崇。檢",
    "T52n2102_011:0070a04": "報應之數。既有不符。徵古今之例。祗更增惑。",
    "T52n2102_011:0070a05": "而經史載之以彰勸誡。萬一影像猶云深",
    "T52n2102_011:0070a06": "功。豈若佛教責言義則有可然可信之致。",
    "T52n2102_011:0070a07": "考事實又無已乖已妄之咎。且觀世大士所",
    "T52n2102_011:0070a08": "降近驗。並即表身世眾目共&#x89A9;。祈求之家其",
    "T52n2102_011:0070a09": "事相繼。所以為勸誡。所以為深功。豈當與",
    "T52n2102_011:0070a10": "彼同日而談乎。而愚闇之徒苟遂毀讟。忽重",
    "T52n2102_011:0070a11": "殉輕滯小迷大。恚僧尼之絕牉育。疾像塔",
    "T52n2102_011:0070a12": "之豐朱紫此猶生民荷覆載之德。日用而不",
    "T52n2102_011:0070a13": "論。史司苦禋瘞之勞。有時而詆慢。惠",
    "T52n2102_011:0070a14": "琳承天蓋亦然耳。蕭&#x8B29;啟制。臣亦不謂全",
    "T52n2102_011:0070a15": "非。但傷&#x8827;道俗。最在無行僧尼而情貌難分。",
    "T52n2102_011:0070a16": "未可輕去金銅土木。雖縻費滋深必福業",
    "T52n2102_011:0070a17": "所寄。復難頓絕。臣比思為斟酌進退難安。",
    "T52n2102_011:0070a18": "今日親奉德音實用夷泰。時吏部郎羊玄保",
    "T52n2102_011:0070a19": "在座。進曰。此談蓋天人之際豈臣所宜豫。竊",
    "T52n2102_011:0070a20": "恐秦楚論強兵之術。孫吳盡吞并之計。將無",
    "T52n2102_011:0070a21": "取於此耶。帝曰。此非戰國之具。良如卿言。尚",
    "T52n2102_011:0070a22": "之曰。夫禮隱逸則戰士怠。貴仁德則兵氣衰。",
    "T52n2102_011:0070a23": "若以孫吳為志苟在吞噬。亦無取堯舜之道。",
    "T52n2102_011:0070a24": "豈唯釋教而已。帝悅曰。釋門有卿。亦猶孔氏",
    "T52n2102_011:0070a25": "之有季路。所謂惡言不入於耳。",
    "T52n2102_011:0070a26": "高明二法師答李交州淼難佛不見形事",
    "T52n2102_011:0070a27": "(并李書)",
    "T52n2102_011:0070a28": "[0070a28] 夫道處清虛四大理常。而有法門妙出群域。",
    "T52n2102_011:0070a29": "若稱其巧能。利物度脫無量為教。何以不見",
    "T52n2102_011:0070b01": "真形於世直空說而無實耶。今正就尋西方",
    "T52n2102_011:0070b02": "根源。伏願大和上。垂懷允納。下心無惜神",
    "T52n2102_011:0070b03": "誥。弟子李淼和南。",
    "T52n2102_011:0070b04": "[0070b04] 釋道高白。奉垂問至聖顯晦之&#x8FF9;。理味淵博",
    "T52n2102_011:0070b05": "辭義昭洗。敬覽反覆彌高德音。使君垣牆崇",
    "T52n2102_011:0070b06": "邃得門自難。輒罄愚管罔象玄珠。夫如來應",
    "T52n2102_011:0070b07": "物凡有三焉。一者見身放光動地。二者正法",
    "T52n2102_011:0070b08": "如佛在世。三者像教髣&#x9AF4;儀軌髣&#x9AF4;。儀軌應",
    "T52n2102_011:0070b09": "今人情。人情感像。孰為見哉。故淨名經云。善",
    "T52n2102_011:0070b10": "解法相知眾生根。至於翅頭末城龍華三會。",
    "T52n2102_011:0070b11": "人情感見。孰為隱哉。故法華經云時我及眾",
    "T52n2102_011:0070b12": "僧。俱出靈鷲山。蠰佉之宮孱然可期。西方",
    "T52n2102_011:0070b13": "根源何為不&#x89A9;。而世之疑者多謂。經語不符",
    "T52n2102_011:0070b14": "闇寄情少咸以不&#x89A9;生滯。夫三皇五帝三代",
    "T52n2102_011:0070b15": "五&#x8987;。姬旦孔丘刪詩制禮。並聞史籍。孰&#x89A9;之",
    "T52n2102_011:0070b16": "哉。釋氏震法鼓於鹿園。夫子揚德音於鄒",
    "T52n2102_011:0070b17": "魯。皆耳眼所不得。俱信之於書契。若不信彼",
    "T52n2102_011:0070b18": "不患疑此。既能了彼何獨滯此。使君聖思淵",
    "T52n2102_011:0070b19": "遠洞鑒三世。願尋壽量未盡之教。近取定光",
    "T52n2102_011:0070b20": "儒童之&#x8FF9;。中推大通智勝之集。以釋眾人之",
    "T52n2102_011:0070b21": "幽滯。若披重霄於太陽。貧道言淺辭拙。語",
    "T52n2102_011:0070b22": "不宣心。冀奉見之日。當申之於論難耳。謹",
    "T52n2102_011:0070b23": "白。",
    "T52n2102_011:0070b24": "[0070b24] 李和南。旋省雅論。位序區別辭況&#x51B2;美。欣",
    "T52n2102_011:0070b25": "會良多。所謂感化異時像正殊俗。援外以映",
    "T52n2102_011:0070b26": "內。徵文以驗實。敬範來趣無所間然。然夫受",
    "T52n2102_011:0070b27": "悟之由必因鑒觀。闇寄生疑。疑非悟本。若書",
    "T52n2102_011:0070b28": "契所在異代齊。解萬世之後可不待聖而師",
    "T52n2102_011:0070c01": "矣。若乃聲&#x8FF9;並資言像相濟。大義既乖儒",
    "T52n2102_011:0070c02": "墨競興。豈徒正信不朗。將亦謗誤增釁。得不",
    "T52n2102_011:0070c03": "取證於示見印記以自固乎。大聖以無礙之",
    "T52n2102_011:0070c04": "慧。垂不請之慈。何為&#x608B;昭昭之明。晦倍尋",
    "T52n2102_011:0070c05": "之器。絕群望於泥洹之後。興罪垢於三會之",
    "T52n2102_011:0070c06": "先。芻狗空陳。其能悟乎。儀像虛設。其能信乎",
    "T52n2102_011:0070c07": "至於。帝王姬孔訓止當世。來生之事存而不",
    "T52n2102_011:0070c08": "論。故其隱見廢興權實莫辯。今如來軌業彌",
    "T52n2102_011:0070c09": "貫三世。慈悲普潤。不得以見在為限。群迷求",
    "T52n2102_011:0070c10": "解。不可以滅盡致窮。是以化度不止於篇籍。",
    "T52n2102_011:0070c11": "佛事備列於累萬。問今之所謂佛事者。其焉",
    "T52n2102_011:0070c12": "在乎。若如雅況。所信在此所驗在彼。而聖不",
    "T52n2102_011:0070c13": "世出。孔釋異塗。即事而談罔非矛盾矣。其可",
    "T52n2102_011:0070c14": "相驗乎。未能默廢。聊復寓言。幸更詳究。遲&#x89A9;",
    "T52n2102_011:0070c15": "清釋。",
    "T52n2102_011:0070c16": "[0070c16] 釋道高白。重奉深誨。義華旨遠。三讀九思",
    "T52n2102_011:0070c17": "方服淵致故。知至理非庸近能測。微言奧辭",
    "T52n2102_011:0070c18": "非鄙訥所參。今謹率常淺&#x9E81;陳所懷。夫萬善",
    "T52n2102_011:0070c19": "為教其途不一。有禪宴林藪。有修德城傍。或",
    "T52n2102_011:0070c20": "曲躬彈指。或歌頌言詠。皆耳眼所共了為者",
    "T52n2102_011:0070c21": "亦無量。斯則受悟之津由闇寄之稱。何必受",
    "T52n2102_011:0070c22": "悟於因。鑒觀何必闇寄。其則生疑。疑亦悟本。",
    "T52n2102_011:0070c23": "請當論之。疑則求解。解則能悟。悟則入道。非",
    "T52n2102_011:0070c24": "本如何。雖儒墨之競興。九流之是非。乃爝火",
    "T52n2102_011:0070c25": "之不息。非日月之不輝。何急急於示現。而",
    "T52n2102_011:0070c26": "促促於同歸哉。今不罔季俗無證。驗以徵",
    "T52n2102_011:0070c27": "誠。亦不謬大聖&#x608B;昭昭之光明。而世之疑者",
    "T52n2102_011:0070c28": "裾以不&#x89A9;形。遂長迷於大夢。橫沈淪而溺生",
    "T52n2102_011:0071a01": "死。先儒往哲粗有舊說。途無異轍。輒述而",
    "T52n2102_011:0071a02": "不作。夫亡身投誠必感。感則俱見。不感不",
    "T52n2102_011:0071a03": "見。其有見者以告不見。其不見者會不信見。",
    "T52n2102_011:0071a04": "聖人何嘗不在群生。何常不見哉。聞法音而",
    "T52n2102_011:0071a05": "稱善。芻狗非謂空陳。&#x89A9;形像而曲躬。靈儀豈",
    "T52n2102_011:0071a06": "為虛設。姬孔救頹俗而不瞻。何暇示物以",
    "T52n2102_011:0071a07": "將來。若丘旦生遇於結繩。則明三世而不已。",
    "T52n2102_011:0071a08": "問今佛事其焉在乎。低首合掌莫非佛事。但",
    "T52n2102_011:0071a09": "令深悟有方殊途同歸耳。前疏所弘彼此疑",
    "T52n2102_011:0071a10": "信者。正為世人不見便謂無佛。故取不見。周",
    "T52n2102_011:0071a11": "孔為其成准耳。此乃垂拱而相隨。豈矛盾之",
    "T52n2102_011:0071a12": "謂哉。使君生知無假素氣天然。居大寶之地。",
    "T52n2102_011:0071a13": "運&#x9834;脫之恩。流浪義苑涉驟書園。吐納餘",
    "T52n2102_011:0071a14": "暇優遊永日。德音既宣莫不側聽。貧道學業",
    "T52n2102_011:0071a15": "&#x9E81;淺。弘慚簡札。上酬謬略。懼塵盛藻。追增",
    "T52n2102_011:0071a16": "悚愧。流汗&#x9721;霂謹白。",
    "T52n2102_011:0071a17": "[0071a17] 李和南。雅論明受悟之津。爰自疑得闇寄有",
    "T52n2102_011:0071a18": "餘無取鑒觀。鞠躬讚誦咸足屆道。覽復往況",
    "T52n2102_011:0071a19": "彌&#x89A9;淵賾。然所謂像法乖正求悟理&#x9E81;。借筌",
    "T52n2102_011:0071a20": "會旨無假示見。此固姬孔所以垂訓。輝光",
    "T52n2102_011:0071a21": "所以垂示。表則取之世典綽焉足矣。放光動",
    "T52n2102_011:0071a22": "地徒何為乎。若正信不止於俯仰。而佛事備",
    "T52n2102_011:0071a23": "舉於形聲。大覺所由妙其色涉求之可基",
    "T52n2102_011:0071a24": "其始。故知信者必以儒墨致疑。學者將由無",
    "T52n2102_011:0071a25": "證自悔。&#x608B;明無咎於三五。潛景道德愆於十",
    "T52n2102_011:0071a26": "號矣。豈不然乎。又所謂姬孔務拯頹季。無暇",
    "T52n2102_011:0071a27": "來生。設在結繩三世自明。亦又不然。七經所",
    "T52n2102_011:0071a28": "陳義兼未來。釋典敷載事正緣報。故易云。",
    "T52n2102_011:0071a29": "積善餘慶積惡餘殃。經云。無我無造無受者。",
    "T52n2102_011:0071b01": "善惡之業亦不亡。此則緣教常緩兼訓已弘。",
    "T52n2102_011:0071b02": "豈謂所務在此所闕在彼哉。來論雖美。故自",
    "T52n2102_011:0071b03": "循環之說耳。望復擢新演異。以洗古今之",
    "T52n2102_011:0071b04": "滯。使夷路坦然積礙大通也。深願大和上垂",
    "T52n2102_011:0071b05": "納毫&#x6B35;。弟子李淼謹呈。",
    "T52n2102_011:0071b06": "[0071b06] 釋法明白。巨論爰降。敬覽移日。馥若幽蘭。",
    "T52n2102_011:0071b07": "清若蕙風。貧道器非霜&#x9834;運非庖生。動乖理",
    "T52n2102_011:0071b08": "間獨躓疑族。良由辭訥旨滯劇難星陳。愚謂",
    "T52n2102_011:0071b09": "貳暗寄奇鑒觀示見。鞠躬歌讚感動靈變。並",
    "T52n2102_011:0071b10": "趣道之津梁。清升之嘉會。故宜寄觀雙舉疑",
    "T52n2102_011:0071b11": "驗兩行。豈得罷絕示見頓漏神采。齊軌姬孔",
    "T52n2102_011:0071b12": "同範世訓。放光動地徒為空言。夫法身凝寂",
    "T52n2102_011:0071b13": "妙色湛然。故能隱顯順時行藏莫測。顯則乘",
    "T52n2102_011:0071b14": "如而來。隱則善逝而去。即言求旨何愆十號",
    "T52n2102_011:0071b15": "哉。餘暉所映足光季俗。信者豈以熒燭增",
    "T52n2102_011:0071b16": "疑。正向旦白黑比肩。塔像經書彌滿世界。",
    "T52n2102_011:0071b17": "學者豈以無證自悔。又引七經義兼未來。積",
    "T52n2102_011:0071b18": "善餘慶積惡餘殃。雖新新生滅交臂代謝。善",
    "T52n2102_011:0071b19": "惡之業不得不受。此乃過明三世愈亮七經。",
    "T52n2102_011:0071b20": "徵翰檢實則聞命矣。前論云。帝王姬孔訓止",
    "T52n2102_011:0071b21": "當世。來生之事存而不論。故其隱見廢興權",
    "T52n2102_011:0071b22": "實莫辦。似若矛盾義將安寄。當仁不讓。伏聽",
    "T52n2102_011:0071b23": "淵賾。前疏粗述至聖沈浮。而義据未照辭況",
    "T52n2102_011:0071b24": "未泯。謹更詳究共弘至道。夫群生長寢於三",
    "T52n2102_011:0071b25": "有。眾識永惛於六塵。潛移為吞噬之主。相續",
    "T52n2102_011:0071b26": "為迴轉之輪。形充逆旅之館。神當過憩之賓。",
    "T52n2102_011:0071b27": "往來三惡而苦楚。經離八難而酸辛。欣樂暫",
    "T52n2102_011:0071b28": "娛憂畏永劫。一身死壞復受一身。雖世智",
    "T52n2102_011:0071b29": "辯聰群書滿腹。百家洞了九流必達。知死生",
    "T52n2102_011:0071c01": "有命富貴在天。鬼神莫之要。聖哲不能豫。",
    "T52n2102_011:0071c02": "未免謬見以翳情。疑似以干慮。寄懷於巫",
    "T52n2102_011:0071c03": "精。投誠於符&#x546A;。執邪以望正。存偽以待真。",
    "T52n2102_011:0071c04": "遲迴於兩心。躊躇於二逕。放光動地。其可見",
    "T52n2102_011:0071c05": "乎。所以玄籍流布列筌待機。機動必感。感而",
    "T52n2102_011:0071c06": "後應者也。自有棲志玄宅下操淵達逾明。一",
    "T52n2102_011:0071c07": "生若朝露。辯三世之不虛。縱轡於清真之",
    "T52n2102_011:0071c08": "術。斂控於濁偽之衢。植德耘邪而薈蔚。樹福",
    "T52n2102_011:0071c09": "灌正而扶疏。苦節競辰於寸陰。潔己爭逝於",
    "T52n2102_011:0071c10": "桑榆。懷誠抱向感而遂通。豈不親映光榮而",
    "T52n2102_011:0071c11": "&#x89A9;其靈變哉。若耳眼所自了。或通夢之所",
    "T52n2102_011:0071c12": "見。如漢明因夢以感聖。大法於是而來遊。帝",
    "T52n2102_011:0071c13": "主傾誠以歸德。英豪斂&#x88B5;以服化。沙門齊肩",
    "T52n2102_011:0071c14": "於王公。僧尼直躬於天子。九十六種孰為高",
    "T52n2102_011:0071c15": "哉。宋武皇帝始登帝位。夢一道人提&#x9262;就乞。",
    "T52n2102_011:0071c16": "因而言曰。君於前世施夷衛佛一&#x9262;之飯。",
    "T52n2102_011:0071c17": "居得斯位。遣問嚴公徵其虛實。嚴公即送七",
    "T52n2102_011:0071c18": "佛經呈聞。吳主孫權初疑佛法無驗。當停",
    "T52n2102_011:0071c19": "罷省遂獲舍利。光明照宮。金鐵不能碎。爐冶",
    "T52n2102_011:0071c20": "不能融。今見帝京建初寺是。吳郡有石佛。浮",
    "T52n2102_011:0071c21": "身海水。道士巫師人從百數。符章鼓舞一不",
    "T52n2102_011:0071c22": "能動黑衣五六朱張數四。薄爾奉接遂相勝",
    "T52n2102_011:0071c23": "舉。即今見在吳郡北寺。淳誠至到者莫不有",
    "T52n2102_011:0071c24": "感。朱張連世奉佛。由&#x89A9;驗。致郭文舉祇崇",
    "T52n2102_011:0071c25": "三寶正信堅明。手探虎鯁深識安危。蘭公拂",
    "T52n2102_011:0072a01": "嚴雪於猛獸。護公感枯泉而洪流。並高行逸",
    "T52n2102_011:0072a02": "群清神邁俗。皆有異&#x8FF9;。世咸記焉。自茲以",
    "T52n2102_011:0072a03": "外。不可勝論。貧道少情學業。迄于白首孤",
    "T52n2102_011:0072a04": "陋寡聞。彰於己誠直言朴辭。未必可採不",
    "T52n2102_011:0072a05": "亢當。伏慚悚。謹白。",
    "T52n2102_011:0072a06": "[0072a06] 荊州宗居士造明佛論。稱伯益述山海。申毒",
    "T52n2102_011:0072a07": "之國偎人而愛人。郭朴博古毒即天竺浮",
    "T52n2102_011:0072a08": "圖所興(浮圖者佛圖也)劉向列仙敘七十四人在",
    "T52n2102_011:0072a09": "佛經。學者之管[門@視]於斯。又非漢明帝而始",
    "T52n2102_011:0072a10": "也。道人澄公仁聖。於石勒虎之世。謂虎曰。臨",
    "T52n2102_011:0072a11": "淄城中有古阿余王寺處。猶有形像承露",
    "T52n2102_011:0072a12": "盤。在深林巨樹之下。入地二十餘丈。虎使",
    "T52n2102_011:0072a13": "使者依圖掘求。皆如言得。(阿余王者阿育王也)姚略",
    "T52n2102_011:0072a14": "叔父為晉王於河東蒲&#x5742;故老所謂阿育王寺",
    "T52n2102_011:0072a15": "處。見有光明。鑿求得佛骨於石函銀匣之中。",
    "T52n2102_011:0072a16": "光曜殊常隨路迎&#x89A9;於灞上。比丘今見辛",
    "T52n2102_011:0072a17": "寺。由此觀之。有佛事於齊晉之地久矣。所以",
    "T52n2102_011:0072a18": "不說於三傳者。亦猶干寶孫盛之史無語稱",
    "T52n2102_011:0072a19": "佛妙化實彰。有晉而盛於江左也。",
    "T52n2102_011:0072a20": "文宣王書與中丞孔稚珪釋疑惑(并牋答)",
    "T52n2102_011:0072a21": "[0072a21] 覽君書具一二。每患浮言之妨正道。激烈之",
    "T52n2102_011:0072a22": "傷純。和亦已久矣。孟子有云。君王無好智。君",
    "T52n2102_011:0072a23": "王無好勇。智之過生乎患禍所遵正當仁",
    "T52n2102_011:0072a24": "義為本。今因修釋訓始見斯行之行發誓念",
    "T52n2102_011:0072a25": "履行欲卑高同其美。且取解脫之喻。不得不",
    "T52n2102_011:0072a26": "小失存。其大至於形外之間。自不足及言。真",
    "T52n2102_011:0072a27": "俗之教其致一耳。取之者未達。故橫起異同。",
    "T52n2102_011:0072a28": "君云。積葉栖信便是言行相舛。豈有奉親一",
    "T52n2102_011:0072a29": "毀一敬而云大孝。未之前聞。夫仁人之行。",
    "T52n2102_011:0072b01": "非殘害加其美。廉潔之操。不籍貪竊成其德。",
    "T52n2102_011:0072b02": "如此則三歸五戒。豈一念而可捨。十善八正",
    "T52n2102_011:0072b03": "寧瞥想之可貴。未見輕其本而能重其末。所",
    "T52n2102_011:0072b04": "謂本既傾矣。而後枝葉從之。今云。二途離",
    "T52n2102_011:0072b05": "異何得相順此言故是見其淺近之談耳。君",
    "T52n2102_011:0072b06": "非不&#x89A9;經律所辯。何為偏志一方埋沒通路。",
    "T52n2102_011:0072b07": "夫士未常離俗施訓。即世之教可以知之。若",
    "T52n2102_011:0072b08": "云斯法空成詭妄更增疑惑。應當毀滅就即因",
    "T52n2102_011:0072b09": "而言。閨門孝悌者。連鄉接黨竟有幾人。今可",
    "T52n2102_011:0072b10": "得以無其多絓諸訓誥。經史箴誡悉可焚之",
    "T52n2102_011:0072b11": "不君今遲疑於內教。亦復與此何殊哉。所以",
    "T52n2102_011:0072b12": "歸心勝法者。本不以禮敬標其心。兢仰祇崇",
    "T52n2102_011:0072b13": "者。不以在我故忘物。今之慇懃剋己者。正",
    "T52n2102_011:0072b14": "為君輩之徒耳。欲令相與去憍矜除慢&#x6160;節",
    "T52n2102_011:0072b15": "情慾制貪求修禮讓習謙恭奉仁義敦孝悌課",
    "T52n2102_011:0072b16": "之以博施。廣之以泛愛。賞之以英賢。拔之以",
    "T52n2102_011:0072b17": "俊異。復何慚於鬼神乎。孜孜策勵良在於斯。",
    "T52n2102_011:0072b18": "雖未能奉遵。亦意不忘之。今未有夜光之投",
    "T52n2102_011:0072b19": "而按劍已起。欲相望於道德。寧不多愧。當由",
    "T52n2102_011:0072b20": "未見此情故常信期心耳。在懷則不然。每苦",
    "T52n2102_011:0072b21": "其不及。司徒之府本五教。是勸方共敦斯美",
    "T52n2102_011:0072b22": "行以率下欲。使詭妄諂佞望門而自新。",
    "T52n2102_011:0072b23": "浮偽蕩逸踐庭而變&#x8FF9;。等彼息心之館。齊此",
    "T52n2102_011:0072b24": "無慾之臺。不亦善乎。一則仰順宸極普天之",
    "T52n2102_011:0072b25": "慈。二則敬奉儲皇垂愛之善。宵旦而警惕者。",
    "T52n2102_011:0072b26": "正患此心無遂耳。悠悠之語好自多端。其云",
    "T52n2102_011:0072b27": "願善故言未知傷化之重。儻令詭事以忠孝。",
    "T52n2102_011:0072b28": "佞悅以仁義。虛投以禮讓。假往以方直。乃",
    "T52n2102_011:0072b29": "至一日剋己天下歸仁。況能旬朔有餘。所望",
    "T52n2102_011:0072c01": "過矣。本自開心所納正苦此矯不多如其此",
    "T52n2102_011:0072c02": "煩未廣。故鄙薄深慨。君正應規諫其乖開",
    "T52n2102_011:0072c03": "發未達。云何言傷孝本語損義基。於悒有懷",
    "T52n2102_011:0072c04": "非所望也。若此事可棄則欣聞餘善。又云。",
    "T52n2102_011:0072c05": "未必勸人持戒。當令善由下發必如此而弘",
    "T52n2102_011:0072c06": "教者放勛須四凶革而啟聖虞舜待商均賢",
    "T52n2102_011:0072c07": "而德明如斯而遂美。其可望乎。君之此意",
    "T52n2102_011:0072c08": "則應廣有所折。便當詰堯以土階之儉。嘉",
    "T52n2102_011:0072c09": "離宮之麗。貶禹以茅茨之陋。崇阿房之貴。",
    "T52n2102_011:0072c10": "恥汲黯之正容。榮祝陀之媚色。其餘節義",
    "T52n2102_011:0072c11": "貞信謙恭之德。皆當改途而反面。復何行之",
    "T52n2102_011:0072c12": "可修也。凡聞於言必察其行。&#x89A9;於行必求於",
    "T52n2102_011:0072c13": "理。若理不乖而行不越者。請無造於異端。",
    "T52n2102_011:0072c14": "且殊塗同歸。未必孱然一貫。頃亦多有與",
    "T52n2102_011:0072c15": "君此意同者。今寄言此紙。情不專一。有厝",
    "T52n2102_011:0072c16": "心於疑妄。國君普宣示之略言其懷無見髣",
    "T52n2102_011:0072c17": "&#x9AF4;翰&#x8FF9;易煩。終不盡意。比見君別更委悉也。",
    "T52n2102_011:0072c18": "[0072c18] 夫以人心之不同猶若其貌。豈其容一而",
    "T52n2102_011:0072c19": "等其智乎。鑒有待之參差。足見情靈之乖舛",
    "T52n2102_011:0072c20": "矣。一得其志者。非言談之所盡。一背其途者。",
    "T52n2102_011:0072c21": "豈遊說之所翻。見君雖復言面委盡而不及",
    "T52n2102_011:0072c22": "此處者。良由彼我之見既異。幸可各保其方",
    "T52n2102_011:0072c23": "羌。無須搆是非橫起謗議耳。棲心入信者",
    "T52n2102_011:0072c24": "前良不無此志。今以&#x52B9;善之為樂。故挫憍凌",
    "T52n2102_011:0073a01": "以待物。君若以德越往賢聖逾前修。智超群",
    "T52n2102_011:0073a02": "類位極人貴者。自可逍遙世表。以道化物高",
    "T52n2102_011:0073a03": "尚其懷。無求自足而退倣前。良恐未能懸",
    "T52n2102_011:0073a04": "絕空秉兩途獨異勝法。若悠悠相期本不及",
    "T52n2102_011:0073a05": "言。意在不薄。為復示期懷耳。比面別一二。近",
    "T52n2102_011:0073a06": "聊有此釋滯兩卷。想於外已當見之。今送相",
    "T52n2102_011:0073a07": "示。若已覽者付反。幸無勞形目。脫未&#x89A9;者",
    "T52n2102_011:0073a08": "為可一歷意。本不期他翻正。是自釋疑滯耳。",
    "T52n2102_011:0073a09": "君見之必當撫掌也。蕭子良疏。",
    "T52n2102_011:0073a10": "孔稚珪書并答",
    "T52n2102_011:0073a11": "[0073a11] 稚珪啟。民早奉明公提拂之仁。深蒙大慈弘",
    "T52n2102_011:0073a12": "引之訓。恩獎所驅性命必盡。敢瀝肝髓乞照",
    "T52n2102_011:0073a13": "神矜。民積世門業依奉李老。以&#x51B2;靜為心。",
    "T52n2102_011:0073a14": "以素退成行。&#x8FF9;蹈萬善之淵。神期至順之",
    "T52n2102_011:0073a15": "宅。民仰攀先軌自絕秋塵而宗心所向。猶未",
    "T52n2102_011:0073a16": "敢墜至於大覺明教波若正源。民生平所崇",
    "T52n2102_011:0073a17": "初不違背。常推之於至理。理至則歸一。置之",
    "T52n2102_011:0073a18": "於極宗。宗極不容二。自仰稟明公之訓。憑接",
    "T52n2102_011:0073a19": "明公之風。導之以正乘。引之以通戒。使民六",
    "T52n2102_011:0073a20": "滯頓祛五情方旭。迴心頂禮合掌願持。民齋",
    "T52n2102_011:0073a21": "敬歸依早自淨信。重律輕條素已半合。所以",
    "T52n2102_011:0073a22": "未變衣&#x9262;眷眷黃老者。實以門業有本。不忍",
    "T52n2102_011:0073a23": "一日頓棄。心世有源。不欲終朝悔遁。既以",
    "T52n2102_011:0073a24": "二道大同本。不敢惜心迴向實。故言稱先",
    "T52n2102_011:0073a25": "棄門不忍棄門志耳。豈不思樂方廣懃志",
    "T52n2102_011:0073a26": "一乘。況仰資明公齊禮道德加須奉誦。明公",
    "T52n2102_011:0073a27": "清信至制箋注子序。萬門朗奧億品宣玄。言",
    "T52n2102_011:0073a28": "雖願違心不覺醉。更未測明公善誘之妙。一",
    "T52n2102_011:0073a29": "至如此。博約紛綸精暉照出。欲罷尚其不能。",
    "T52n2102_011:0073b01": "欲背何以免向。而昔而前民固不敏。而今而",
    "T52n2102_011:0073b02": "後斯語請事。民之愚心正執門範。情於釋老",
    "T52n2102_011:0073b03": "非敢異同。始和追尋。民門昔嘗明一同之義",
    "T52n2102_011:0073b04": "經。以此訓張融融乃著。通源之論。其名少子。",
    "T52n2102_011:0073b05": "少子所明。會同道佛融之。此悟出於民家。民",
    "T52n2102_011:0073b06": "家既爾。民復何礙。始乃遲遲執&#x8FF9;。今輒兼敬",
    "T52n2102_011:0073b07": "以心。一不空棄黃老。一則歸師正覺。不期",
    "T52n2102_011:0073b08": "一朝霍然大悟。悟之所導奉自明公。不勝",
    "T52n2102_011:0073b09": "踊躍之至。謹啟。",
    "T52n2102_011:0073b10": "[0073b10] 事以聞。復竊研道之異佛。止在論極未盡",
    "T52n2102_011:0073b11": "耳。道之論極。極在諸天。佛乃鄙此。不出三",
    "T52n2102_011:0073b12": "界。斯則精&#x9E81;遠近實有慚於大方矣。然尋道",
    "T52n2102_011:0073b13": "家此教指設機權其猶仲尼外典極唯天地蓋",
    "T52n2102_011:0073b14": "起百姓所見二儀而已。教本因心取會萬物。",
    "T52n2102_011:0073b15": "用其所見順而遵之。當其遵地俱窮妙物。",
    "T52n2102_011:0073b16": "故老子之&#x69D6;籥。維摩之無我。合德天地。易家",
    "T52n2102_011:0073b17": "有大極。所以因物之崇天仍崇之以極妙而",
    "T52n2102_011:0073b18": "至極終有地固淵予於天表。老子亦云。有物",
    "T52n2102_011:0073b19": "混成先天地生。已是道在天外。稍不以天為",
    "T52n2102_011:0073b20": "道也。何異佛家羅漢亦指極四果方至勝鬘",
    "T52n2102_011:0073b21": "自知有餘地。道之崇天極。猶佛有羅漢果。佛",
    "T52n2102_011:0073b22": "竟不止於羅漢。道亦於天未息。甫信道之",
    "T52n2102_011:0073b23": "所道。定與佛道通源矣。民今心之所歸。輒",
    "T52n2102_011:0073b24": "歸明公之一向道家戒善。故與佛家同耳。兩",
    "T52n2102_011:0073b25": "同之處。民不苟捨道法。道之所異輒婉輒入",
    "T52n2102_011:0073b26": "公大乘。請於今日不敢復位異同矣。服膺之",
    "T52n2102_011:0073b27": "至。謹啟下誠。伏願採其未悔亮其始位。退",
    "T52n2102_011:0073b28": "自悔始自恭自懼。謹啟。",
    "T52n2102_011:0073b29": "[0073b29] 十一月二十九日。州民御史中丞孔稚珪啟",
    "T52n2102_011:0073c01": "珪啟得示具懷甚有欣然。理本無二。取捨多",
    "T52n2102_011:0073c02": "途諍論云云。常所慨也。但在始通道則宜然。",
    "T52n2102_011:0073c03": "&#x6586;而學者則未可。君但廣尋諸經。不患淪滯",
    "T52n2102_011:0073c04": "其&#x8FF9;也。比面別一二。蕭公答曰。君此書甚",
    "T52n2102_011:0073c05": "佳。宜廣示諸未達者。",
    "T52n2102_011:0073c06": "道恒道標二法師答偽秦主姚略勸罷道書",
    "T52n2102_011:0073c07": "(并姚主書)",
    "T52n2102_011:0073c08": "姚主書與恒標二公",
    "T52n2102_011:0073c09": "[0073c09] 卿等樂道體閑服膺法門。皦然之操義誠在",
    "T52n2102_011:0073c10": "可嘉。但朕臨四海治必須才。方欲招肥遁於",
    "T52n2102_011:0073c11": "山林。搜沈滯於屠肆。況卿等周旋篤。舊朕",
    "T52n2102_011:0073c12": "所知。盡各挹幹時之能而潛獨善之地。此豈",
    "T52n2102_011:0073c13": "朕求賢之至情。卿等兼弘深趣耶。昔人有",
    "T52n2102_011:0073c14": "言。國有驥而不乘。方惶惶而更索。是之謂也。",
    "T52n2102_011:0073c15": "今&#x52C5;尚書令顯便奪卿等二乘之福心由卿清",
    "T52n2102_011:0073c16": "名之容室贊時益世。豈不大哉。苟心存道",
    "T52n2102_011:0073c17": "味。寧係白黑。望體此懷。不可以守節為辭。",
    "T52n2102_011:0073c18": "[0073c18] 奉去月二十八日詔&#x52C5;。尚書令奪道恒道",
    "T52n2102_011:0073c19": "標等法服。承命悲懼。五情失守。俯仰慚惶",
    "T52n2102_011:0073c20": "無地自厝。恒等誠才質闇短。染法未久。所",
    "T52n2102_011:0073c21": "存既重。眷慕亦深。猥蒙優詔褒飾過美。開喻",
    "T52n2102_011:0073c22": "誨勵言理備至。但情之所安實懷罔已。法服",
    "T52n2102_011:0073c23": "之下誓畢身命。兼少習佛法不閑世事。徒發",
    "T52n2102_011:0073c24": "非常之舉。終無殊異之功。雖有拔能之名。而",
    "T52n2102_011:0073c25": "無益時之用。未見幾毫之補。將有山嶽之",
    "T52n2102_011:0074a01": "損。竊為陛下不取也。光武尚能縱嚴陵之心。",
    "T52n2102_011:0074a02": "魏文全管寧之操。抑至尊之高懷。遂匹夫",
    "T52n2102_011:0074a03": "之微志。在宥群方靡不自盡。況陛下以道御",
    "T52n2102_011:0074a04": "物。兼弘三寶。使四方義學之士萃於京師。新",
    "T52n2102_011:0074a05": "異經典流乎遐邇。大法之隆於茲為盛。方將",
    "T52n2102_011:0074a06": "闡揚洪化助明振暉。嗣祇洹之遺響。扇靈鷲",
    "T52n2102_011:0074a07": "之餘風。建千載之軌模。為後生之津塗。而恒",
    "T52n2102_011:0074a08": "等豈可獨屈於明時。不得申其志願。伏願鑒",
    "T52n2102_011:0074a09": "其元元之情。特垂曠蕩通物之理。更賜明詔",
    "T52n2102_011:0074a10": "聽遂微心。則銜恩九泉感德累劫。不勝戰",
    "T52n2102_011:0074a11": "悚。謹奏以聞。",
    "T52n2102_011:0074a12": "[0074a12] 省所奏具意。今所以相屈者。時所須也。不復",
    "T52n2102_011:0074a13": "相推本心以及於此。煩懃懃廣自料理吾之",
    "T52n2102_011:0074a14": "情趣。想卿等以體之在素。不復煩言。便可奉",
    "T52n2102_011:0074a15": "承時命勉菩薩之蹤耳。",
    "T52n2102_011:0074a16": "[0074a16] 道恒等近自陳寫。冀悟聖鑒重奉明詔。不蒙",
    "T52n2102_011:0074a17": "矜恕。伏讀悲惶。若無神守。陛下仁弘覆載。",
    "T52n2102_011:0074a18": "使物悅其性。恒等少習法化。愚情所樂誓以",
    "T52n2102_011:0074a19": "微命與法服俱盡。而過恩垂及眷忘其陋。勸",
    "T52n2102_011:0074a20": "弘菩薩兼濟之道。然志力有限。實所不堪。非",
    "T52n2102_011:0074a21": "徒餘年苟自求免。直過懷所存私懷必守伏",
    "T52n2102_011:0074a22": "願鑒恕一往之誠。不責偏執之咎。特賜恩旨",
    "T52n2102_011:0074a23": "聽遂微心。屢延明詔隨用悚息。不勝元元之",
    "T52n2102_011:0074a24": "至。謹重奏以聞。",
    "T52n2102_011:0074a25": "[0074a25] 得重奏。一二具之。情事具如前詔。但當開",
    "T52n2102_011:0074a26": "意以從時命。無復煩鄭重也。",
    "T52n2102_011:0074a27": "[0074a27] 道恒等。愚意所執具如前表。精誠微薄不能",
    "T52n2102_011:0074a28": "感悟聖心。累承還詔未蒙慈恕。俯仰憂怖無",
    "T52n2102_011:0074a29": "復心情。",
    "T52n2102_011:0074b01": "[0074b01] 陛下道懷虛納養物無際。願開天地之恩。得",
    "T52n2102_011:0074b02": "遂一分之志愚守之誠。畢命無辜。分受違詔",
    "T52n2102_011:0074b03": "之愆。甘引無恨屢千聖聽。追用悚息。不任",
    "T52n2102_011:0074b04": "罔極之情。謹奏以聞。",
    "T52n2102_011:0074b05": "僧[契-大+石]僧遷鳩摩耆婆三法師答姚主書停",
    "T52n2102_011:0074b06": "恒標奏(并姚主書)",
    "T52n2102_011:0074b07": "姚主與鳩摩耆婆書",
    "T52n2102_011:0074b08": "[0074b08] 別以數旬。旋有思想。漸暖比自何如。小虜",
    "T52n2102_011:0074b09": "遠舉更無處分。正有憒然耳。萬事之殷。須",
    "T52n2102_011:0074b10": "才以理之。近詔道恒等令釋羅漢之服尋菩",
    "T52n2102_011:0074b11": "薩之跡。想當盤桓耳。道無不在法師可勸",
    "T52n2102_011:0074b12": "進之。苟廢其尋道之心。亦何必須爾也。致意",
    "T52n2102_011:0074b13": "遷上人。別來何似。不審[契-大+石]統復何如。多事不",
    "T52n2102_011:0074b14": "能一二為書。恒等亦何煩。諸上人勸其令造",
    "T52n2102_011:0074b15": "菩薩行。",
    "T52n2102_011:0074b16": "姚主與僧遷等書",
    "T52n2102_011:0074b17": "[0074b17] 省疏所引。一二具之。朕以為獨善之美。不",
    "T52n2102_011:0074b18": "如兼濟之功。自守之節。未若拯物之大。雖子",
    "T52n2102_011:0074b19": "陵頡頏於光武。君平傲岸於蜀肆。周當辭祿",
    "T52n2102_011:0074b20": "於漢朝。杜微稱聾於諸葛。此皆偏尚耿介之",
    "T52n2102_011:0074b21": "士耳。何足以開默語之要領高勝之趣哉。今",
    "T52n2102_011:0074b22": "九有未又黔黎荼蓼。朕以寡德獨當其弊。思",
    "T52n2102_011:0074b23": "得群才共康至治。法師等雖潛心法門。亦毘",
    "T52n2102_011:0074b24": "世宣教。縱不能導物化時勉人為治。而遠美",
    "T52n2102_011:0074b25": "辭世之許由。近高散髮於謝敷。若九河橫流",
    "T52n2102_011:0074b26": "人盡為魚。法師等雖毘世宣教。亦安施乎。而",
    "T52n2102_011:0074b27": "道恒等伏膺法訓。為日久矣。然其才用足以",
    "T52n2102_011:0074b28": "成務。故欲枉奪其志。以輔暗政耳。若福報有",
    "T52n2102_011:0074b29": "徵。佛不虛言。拯世急病之功。濟時寧治之勳。",
    "T52n2102_011:0074c01": "恐福在此而不在彼。可相誨喻時副所望。",
    "T52n2102_011:0074c02": "僧[契-大+石]僧遷法服法支鳩摩耆婆等求止恒",
    "T52n2102_011:0074c03": "標罷道奏",
    "T52n2102_011:0074c04": "[0074c04] 蓋聞。太上以道養民。而物自是其次有德而",
    "T52n2102_011:0074c05": "天下治。是以古之明王審違性之難御。悟任",
    "T52n2102_011:0074c06": "物之易因。故堯放許由於箕山。陵讓干木",
    "T52n2102_011:0074c07": "於魏國。高祖縱四皓於終南。叔度辭蒲輪於",
    "T52n2102_011:0074c08": "漢世。晉國載達被褐於剡縣。謝敷罹髮於",
    "T52n2102_011:0074c09": "若耶。蓋以適賢之性為得賢也。故上有明君",
    "T52n2102_011:0074c10": "下有韋帶。逸民之風。垂訓於今矣。今道標",
    "T52n2102_011:0074c11": "恒等德非圓達分在守節。且少習玄化伏膺",
    "T52n2102_011:0074c12": "佛道。一往之誠必志匪席。至於敷演妙典研",
    "T52n2102_011:0074c13": "究幽微。足以啟悟童稚助化功德。使物識罪",
    "T52n2102_011:0074c14": "福。則有濟苦之益。苟佛不虛言。標等有弘毘",
    "T52n2102_011:0074c15": "耶之訓矣。竊聞近日猥蒙優詔。使釋法服將",
    "T52n2102_011:0074c16": "擢翠翹於寒條之上。曜芙蕖於重&#x6C37;之下。斯",
    "T52n2102_011:0074c17": "誠。",
    "T52n2102_011:0074c18": "[0074c18] 陛下仁愛愷悌寬不世之恩。然[契-大+石]等眷眷竊",
    "T52n2102_011:0074c19": "有愚心以陛下振道德之綱。以維六合。恢九",
    "T52n2102_011:0074c20": "德之網。以羅四海。使玄風扇千載之前。仁義",
    "T52n2102_011:0074c21": "陶萬世之後。宇宙之外。感純德以化寬。九",
    "T52n2102_011:0074c22": "域之內。肆玄津以逍遙。匹夫無溝壑之怨。",
    "T52n2102_011:0074c23": "嫠婦無停緯之歎。此實所以垂化海內。所以",
    "T52n2102_011:0074c24": "仰賴。愚謂恒標雖區區。一介守所見為小",
    "T52n2102_011:0074c25": "異。然故在羅網之內。即是陛下道化之一。臣",
    "T52n2102_011:0074c26": "昔孛佐治十二年。未聞釋奪法衣形服。世",
    "T52n2102_011:0074c27": "義。苟於時有補。袈裟之中亦有弘益。何足",
    "T52n2102_011:0074c28": "復奪道與俗違其適性。昔巢由抗節堯許俱",
    "T52n2102_011:0074c29": "高四皓匪降上下同美。斯乃古今之一揆。百",
    "T52n2102_011:0075a01": "代之同風。且德非管仲。不足華軒堂阜。智",
    "T52n2102_011:0075a02": "非孔明。豈足三顧草廬。願陛下放既往之恩。",
    "T52n2102_011:0075a03": "從其微志。使上不過惠下不失分。則皇唐之",
    "T52n2102_011:0075a04": "化於斯而在。箕&#x9834;之賓復見今日矣。[契-大+石]等庸",
    "T52n2102_011:0075a05": "近獻愚直言懼觸天威。追用悚息。僧[契-大+石]等言。",
    "T52n2102_011:0075a06": "廬山慧遠法師答桓玄勸罷道書(并桓玄書)",
    "T52n2102_011:0075a07": "桓玄書",
    "T52n2102_011:0075a08": "[0075a08] 夫至道緬邈佛理幽深。豈是悠悠常徒所能",
    "T52n2102_011:0075a09": "習求。沙門去棄六親之情。毀其形骸。口絕滋",
    "T52n2102_011:0075a10": "味。被褐帶索。山棲枕石。永乖世務。百代之中",
    "T52n2102_011:0075a11": "庶或有一髣&#x9AF4;之間。今世道士。雖外毀儀",
    "T52n2102_011:0075a12": "容。心過俗人。所談道俗之際。可謂學步邯",
    "T52n2102_011:0075a13": "鄲匍匐而歸。先聖有言。未知生焉知死。而令",
    "T52n2102_011:0075a14": "一生之中困苦形神。方求真寘黃泉下福。皆",
    "T52n2102_011:0075a15": "是管見未體大化。迷而知反去道不遠。可不",
    "T52n2102_011:0075a16": "三思運不居人。忽焉將老。可復追哉。聊贈至",
    "T52n2102_011:0075a17": "言。幸能納之。",
    "T52n2102_011:0075a18": "遠法師答",
    "T52n2102_011:0075a19": "[0075a19] 大道淵玄其理幽深。銜此高旨實如來談。然",
    "T52n2102_011:0075a20": "貧道出家。便是方外之賓。雖未踐古賢之德。",
    "T52n2102_011:0075a21": "取其一往之志。削除飾好落名求實。若使幽",
    "T52n2102_011:0075a22": "冥有在。故當不謝於俗人。外似不盡內若斷",
    "T52n2102_011:0075a23": "金。可謂見形不及道。哀哉哀哉。帶索枕石",
    "T52n2102_011:0075a24": "華而不實。管見之人不足羨矣。雖復養素山",
    "T52n2102_011:0075a25": "林與樹木何異。夫道在方寸。假練形為真。卞",
    "T52n2102_011:0075a26": "和號慟於荊山。患人不別故也。昔聞其名今",
    "T52n2102_011:0075a27": "見其人。故莊周悲慨。人生天地之間。如白駒",
    "T52n2102_011:0075a28": "之過隙。以此而尋。孰得久停。豈可不為將來",
    "T52n2102_011:0075a29": "作資。言學步邯鄲者新則無功失其本質。故",
    "T52n2102_011:0075b01": "使邯人匍匐而歸。百代之中有此一也。豈渾",
    "T52n2102_011:0075b02": "同以通之。貧道已乖世務。形權於流俗。欲於",
    "T52n2102_011:0075b03": "其中化未化者。雖復沐浴踞于云云。柰疑",
    "T52n2102_011:0075b04": "結何。一世之榮劇若電光。聚則致離。何足貪",
    "T52n2102_011:0075b05": "哉。淺見之徒其惑。可謂下士聞道大而笑",
    "T52n2102_011:0075b06": "之。真可謂迷而不反也。貧道形不出人。才不",
    "T52n2102_011:0075b07": "應世。是故毀其陋質被其割截之服。理未能",
    "T52n2102_011:0075b08": "心冥玄化。遠存大聖之制。豈捨其本懷而酬",
    "T52n2102_011:0075b09": "高誨。貧道年與時頹。所患未痊。乃復曲垂光",
    "T52n2102_011:0075b10": "慰。感慶交至。檀越信心幽當大法所寄。豈有",
    "T52n2102_011:0075b11": "一傷毀其本也。將非波旬試嬈之言辭。拙寡",
    "T52n2102_011:0075b12": "聞方詶高命。蓋是不逆之懷耳。",
    "T52n2102_011:0075b13": "僧巖法師辭青州刺史劉善明舉其秀才",
    "T52n2102_011:0075b14": "書(并劉善明答)",
    "T52n2102_011:0075b15": "[0075b15] 貧道弱齡出家。早違俗務。遊心釋風志乖孔",
    "T52n2102_011:0075b16": "教。雖復道場未即故亦洙訓緬矣。方將委質",
    "T52n2102_011:0075b17": "餧獸。庶超九劫之功分肌哺鴿。情存乘雲",
    "T52n2102_011:0075b18": "之馭。寧能垂翼中田反跡籠樊。捨夫塗中之",
    "T52n2102_011:0075b19": "適。嬰茲廟堂之累哉。且夫官人以器位必須",
    "T52n2102_011:0075b20": "才未有叨越分之舉。終能保其榮也。今輒奉",
    "T52n2102_011:0075b21": "還板命。願收過恩。無令曹公重歎王舟再",
    "T52n2102_011:0075b22": "慚。輔秀之召。非所剋堪。釋僧巖呈。",
    "T52n2102_011:0075b23": "答僧巖道人",
    "T52n2102_011:0075b24": "[0075b24] 莊篇有弱喪之謬。釋典有窮子之迷。每讀其",
    "T52n2102_011:0075b25": "書為之長慨。敬慎髮膚揚名後史。仰顯既重",
    "T52n2102_011:0075b26": "俯弘為大。遠尋聖言斯教為最。近取諸身實",
    "T52n2102_011:0075b27": "迷情理。瞿曇見此亦當莫逆於心。況君辯破",
    "T52n2102_011:0075b28": "秋毫識洞今古。裂冠不疑拔本不&#x609E;。幽冥相",
    "T52n2102_011:0075b29": "駭遐邇致驚。昔呂尚抱竿於八十之年志釣",
    "T52n2102_011:0075c01": "由時未遇君沈淪未及冀能有美若人耳如其",
    "T52n2102_011:0075c02": "不爾。豈不悲哉。僕忝&#x8385;梓蕃庶在明仄觀貢",
    "T52n2102_011:0075c03": "帝庭必盡才懿。故欲通所未通屈所未屈。如",
    "T52n2102_011:0075c04": "來告紛紜。有乖真唱。苟為誕說豈所期耶。昔",
    "T52n2102_011:0075c05": "王祥&#x85EE;採沂側。耳順始應州命。公孫弘牧豕",
    "T52n2102_011:0075c06": "海上。白首方充鄉舉。終能致位元台。朝天變",
    "T52n2102_011:0075c07": "地。道暢當年聲流萬載。君意何如。敬布腹心。",
    "T52n2102_011:0075c08": "想更圖之。劉君白答。",
    "T52n2102_011:0075c09": "僧巖重答",
    "T52n2102_011:0075c10": "[0075c10] 紆辱還誨優旨仍降。徵莊援釋理據皎然。徒",
    "T52n2102_011:0075c11": "欲伏義辯情末由也已。雖高義出象微言入",
    "T52n2102_011:0075c12": "神。鄙懷所執猶或可曉。何者夫知人者哲。自",
    "T52n2102_011:0075c13": "審者明。忘分昧進良所未安。昔威直應命。",
    "T52n2102_011:0075c14": "終獲減名之慚。遵祖聘能。卒招楊鵠之恥。若",
    "T52n2102_011:0075c15": "遺我欲效彼。追蹤王呂恐曝鰓龍津。點額眾",
    "T52n2102_011:0075c16": "矣。道與盜同罪舉失其才亦賓主交鄙。可",
    "T52n2102_011:0075c17": "不慎乎。又禮云。非指玉帛孝乎。豈止保膚。故",
    "T52n2102_011:0075c18": "割肌無譏於前代。斷髮有加於曩辰。斯&#x8462;斬",
    "T52n2102_011:0075c19": "手全驅。所存者大。夫何怪哉。願貸愚執賜遂",
    "T52n2102_011:0075c20": "陋衿。釋僧巖呈。",
    "T52n2102_011:0075c21": "重答",
    "T52n2102_011:0075c22": "[0075c22] 重獲來簡。始見玄解皎然之悟。可謂相視而",
    "T52n2102_011:0075c23": "笑矣。君識鑒眾流智該理奧。每檢感應之源。",
    "T52n2102_011:0075c24": "窮尋分石之說。何常不句句破的洞盡義宗",
    "T52n2102_011:0075c25": "而苟自謙光乖其側席仍踵覆車無悔敗轍非",
    "T52n2102_011:0075c26": "知之難行之不易也。夫去國三年。見似家人",
    "T52n2102_011:0075c27": "者&#x6199;。作客日久寧不悲心。今誓捨重擔而安",
    "T52n2102_011:0075c28": "坐。棄羈旅如還家。對孔懷之好。敦九族之",
    "T52n2102_011:0075c29": "美。趣門欣欣為樂已甚。況復文明御運姬",
    "T52n2102_011:0076a01": "邵協政。思賢讚道日昃忘餐。以君之才弘",
    "T52n2102_011:0076a02": "君之德。帶玉聲朝披錦振遠。功濟世猷名揚",
    "T52n2102_011:0076a03": "身後。與夫&#x9AE0;剪之辱鰥絕之苦。豈可同年而",
    "T52n2102_011:0076a04": "語哉。相與契闊。久要頗練。深志若隱。展禽之",
    "T52n2102_011:0076a05": "賢恐招臧氏不忠之責。故力疾題心重敷往",
    "T52n2102_011:0076a06": "白。歲云暮矣。時不相待。君其勉之。勿有噬",
    "T52n2102_011:0076a07": "臍之悔。劉君白答。",
    "T52n2102_011:0076a08": "僧巖重書",
    "T52n2102_011:0076a09": "[0076a09] 比日之事。為可聊作一樂。不謂恩旨綢繆芳",
    "T52n2102_011:0076a10": "音驟屆。勞誨之厚一至於斯。伏讀未周。愧汗",
    "T52n2102_011:0076a11": "交集。然鄙志區區已備前&#x6B35;。且巖之壯也。猶",
    "T52n2102_011:0076a12": "後於人。今既老矣。豈能有為。夫以耄耋之年。",
    "T52n2102_011:0076a13": "指麾成務。此自蒼靈特援假首人功。協佐",
    "T52n2102_011:0076a14": "龍飛之英。翼贊革命之主。今欲以東畝之農",
    "T52n2102_011:0076a15": "夫。西園之抒叟。側景前光參蹤古列。無異策",
    "T52n2102_011:0076a16": "駑足以均驊騮。繫澤雉以雙鸞鵠。斯之不倫",
    "T52n2102_011:0076a17": "寧俟深察。昔子泰伏命撫節公孫。預報知深",
    "T52n2102_011:0076a18": "亡身靡悔。今日過賞德粹兩賢。正恨年",
    "T52n2102_011:0076a19": "邁崦嵫命急濛氾。吞炭倒戈永與願隔。臨紙",
    "T52n2102_011:0076a20": "惻愴罔識所陳。幸收過眷。不復翻覆。釋僧巖",
    "T52n2102_011:0076a21": "呈。",
    "T52n2102_011:0076a22": "重答",
    "T52n2102_011:0076a23": "[0076a23] 君談天語地。神情如鏡。抽毫拂簡。智思入淵。",
    "T52n2102_011:0076a24": "而幼失理根蹭蹬皓髮。惜君之才恒用歎息。",
    "T52n2102_011:0076a25": "君雖心在雲上。而形居坎下。既與黃雀為群。",
    "T52n2102_011:0076a26": "恐沒鸑鷟之美。故率弓帛之禮屈應賓主之",
    "T52n2102_011:0076a27": "舉。徽牘三枉陋札再詶。苟自謙沖固辭年耄。",
    "T52n2102_011:0076a28": "度君德。方亨元吉。未能俯志者正當遊翔擇",
    "T52n2102_011:0076a29": "木。待掎桐竹實耳。鄙命輕召曷足降哉。敬揖",
    "T52n2102_011:0076b01": "清風肅從所尚。本圖既乖裁還慚憫。劉君白",
    "T52n2102_011:0076b02": "答。"
}