{
    "X53n0841_020:0480b08": "俱舍頌疏記 論本第二十",
    "X53n0841_020:0480b09": "富春沙門 遁麟 述",
    "X53n0841_020:0480b10": "[0480b10] 約世明繫門此中意說約能繫三世之惑對所繫定",
    "X53n0841_020:0480b11": "三世辨繫通局今言繫者是所繫事於此事中隨眠",
    "X53n0841_020:0480b12": "隨增者名之為繫若不隨增不名為繫其隨增者非",
    "X53n0841_020:0480b13": "要現緣雖在過去未來若未斷位皆是隨增隨增有",
    "X53n0841_020:0480b14": "二一相應隨增二所緣隨增於未斷位一切隨眠皆",
    "X53n0841_020:0480b15": "自相應無差別皆隨增也於自所緣相無差別遍隨",
    "X53n0841_020:0480b16": "增也所緣定故不可說言於自所緣有遍不遍雖諸",
    "X53n0841_020:0480b17": "煩惱有自相共相意識五識緣境寬狹力用不同遍",
    "X53n0841_020:0480b18": "自所緣相無差別若將能繫三世隨眠對其所繫隨",
    "X53n0841_020:0480b19": "於何事辨三世惑繫不繫別於中即有遍不遍異於",
    "X53n0841_020:0480b20": "此章中大分為二初至必能遍縛明貪嗔慢自相煩",
    "X53n0841_020:0480b21": "惱二餘過未遍行已下明見疑等共相隨眠前中又",
    "X53n0841_020:0480b22": "二初約過現二世通對六識明無遍行二就未來意",
    "X53n0841_020:0480b23": "識五識明有遍不遍言緣多法起者且如邪見撥無",
    "X53n0841_020:0480b24": "因果一切總緣也言貪嗔慢是自相惑者正理引經",
    "X53n0841_020:0480c01": "云佛告衣袋母汝眼於色若不見時彼色為緣起欲",
    "X53n0841_020:0480c02": "貪不不爾大德乃至廣說(已上論文)以貪嗔等起不定故",
    "X53n0841_020:0480c03": "於此事中俱是已生未斷即繫此事過去貪等不能",
    "X53n0841_020:0480c04": "遍繫三世一切有漏法過生現在隨其所緣廣狹不",
    "X53n0841_020:0480c05": "同但起即繫雖有通緣三世法者亦無現在貪等能",
    "X53n0841_020:0480c06": "緣三世有漏法盡故過現世非遍行也言有緣此境",
    "X53n0841_020:0480c07": "不緣餘境者如或於此人顯色尚起貪非於餘境皆",
    "X53n0841_020:0480c08": "起貪也如前引經言境流三世者釋世遍也未來意",
    "X53n0841_020:0480c09": "識相應貪等定繫縛境上識雖在未來境自遷流行",
    "X53n0841_020:0480c10": "於三世故名世遍但約繫定非要現緣言種類無邊",
    "X53n0841_020:0480c11": "等者釋事遍也謂未來意識相應別相煩惱雖非盡",
    "X53n0841_020:0480c12": "遍依總類說即緣三世有漏法盡設非此繫即是彼",
    "X53n0841_020:0480c13": "繫故言種類無邊等次辨五識約生不生遍不遍異",
    "X53n0841_020:0480c14": "故別明之且可生中言境必俱者謂五識依緣必同",
    "X53n0841_020:0480c15": "時發唯緣現在不緣三世故境必俱次不生中世遍",
    "X53n0841_020:0480c16": "有二初約別所緣各流行世次約同所緣參差行世",
    "X53n0841_020:0480c17": "所以然者以色等境自行三世不待識故識若生時",
    "X53n0841_020:0480c18": "必託境故雖世不同性縛定故名遍言一切自所緣",
    "X53n0841_020:0480c19": "境者或五識對色聲等為自或貪嗔對違順等為自",
    "X53n0841_020:0480c20": "言同時參差三世者謂能繫識同時合緣六境名同",
    "X53n0841_020:0480c21": "時其所繫彼時各居一世名參差也不生五識種類",
    "X53n0841_020:0480c22": "無邊者雖一心之識無遍緣義約無邊之識對眾多",
    "X53n0841_020:0480c23": "之境豈不遍設非此繫即彼繫故次明共相隨眠言",
    "X53n0841_020:0480c24": "見者謂五見無明通於相應不共此等以意識相應",
    "X53n0841_020:0481a01": "故過未定能遍繫三世以是共相故於自所緣必能",
    "X53n0841_020:0481a02": "遍繫言雖具二遍以不定者以意識相應必有世遍",
    "X53n0841_020:0481a03": "共相惑故於事雖遍雖有二遍之能但以現在唯一",
    "X53n0841_020:0481a04": "剎那而或有時唯緣此境不緣餘境即不遍也非定",
    "X53n0841_020:0481a05": "皆遍故非遍行不同過未有多念故。",
    "X53n0841_020:0481a06": "[0481a06] 言明三世有無者亦明繫縛三世若依經部過未是",
    "X53n0841_020:0481a07": "無如何繫縛故此已下立三世有言勤修厭捨者觀",
    "X53n0841_020:0481a08": "色無常故於過去世勤修厭捨言勤斷欣求者謂觀",
    "X53n0841_020:0481a09": "無常故於未來色能斷欣求欣求即是緣未來色貪",
    "X53n0841_020:0481a10": "又解觀色無常故名勤斷欣不希欲故名勤斷求言",
    "X53n0841_020:0481a11": "過未若無無所緣者謂意識緣三世故過未為理證",
    "X53n0841_020:0481a12": "也言許是一切有宗者新云詳薩婆多過未體有不",
    "X53n0841_020:0481a13": "同現在之有過未體無不同兔角之無若同現在應",
    "X53n0841_020:0481a14": "非過未若如兔角即應不能作境生心正理論云謂",
    "X53n0841_020:0481a15": "立去來非如現有亦非如彼馬角等無又云為境生",
    "X53n0841_020:0481a16": "覺是真有相下定宗如序無異。",
    "X53n0841_020:0481a17": "[0481a17] 言世便壞者體既恒有用亦應然則應名現在何有",
    "X53n0841_020:0481a18": "過未之別故三世便壞也有部救云以有為法未生",
    "X53n0841_020:0481a19": "名未來已生名現在已滅名過去有何不成耶故重",
    "X53n0841_020:0481a20": "破云誰未已生等破意汝既法體恒有則合盡如現",
    "X53n0841_020:0481a21": "在誰復有所闕未有故名未來復闕何法彼已故名",
    "X53n0841_020:0481a22": "過去言不許法本無今有者反遮有部順立自宗言",
    "X53n0841_020:0481a23": "自在作者謂自在天須作即作今有部師須說便說",
    "X53n0841_020:0481a24": "故同彼天然經部宗立三世者謂過去世曾有故名",
    "X53n0841_020:0481b01": "有未來當有故名有過去有是現果說曾有因未來",
    "X53n0841_020:0481b02": "有現在因說當有果與有宗異論有相破煩而不敘。",
    "X53n0841_020:0481b03": "[0481b03] 言約斷明離繫者斷謂惑斷離繫謂所繫事為惑雖",
    "X53n0841_020:0481b04": "斷而事未離繫故立此門論約能所雙問答中但得",
    "X53n0841_020:0481b05": "言事離繫惑必斷不可言惑斷事必離繫由是事故",
    "X53n0841_020:0481b06": "下別問斷非離繫釋中初約見惑次約修惑言見苦",
    "X53n0841_020:0481b07": "已斷至集下猶繫者以遍行隨眠能緣五部故雖苦",
    "X53n0841_020:0481b08": "下自斷猶為集下所繫故也言前品已斷至後品猶",
    "X53n0841_020:0481b09": "繫者此約九品以明謂隨下中道生九品結及一果",
    "X53n0841_020:0481b10": "得事中前品已捨其得自性斷訖證得無為而為下",
    "X53n0841_020:0481b11": "品等惑繫縛故。[0481b11] 此言猶繫者是後後未斷品繫前前",
    "X53n0841_020:0481b12": "品非謂離繫縛餘境故章云能緣此前品者於前品",
    "X53n0841_020:0481b13": "猶繫言未斷簡已斷如先離欲惑後入見道者於此",
    "X53n0841_020:0481b14": "位中即不能繫故言未斷言能緣者簡不能緣謂他",
    "X53n0841_020:0481b15": "界緣及緣餘品亦色等善等非緣此故正理云及聲",
    "X53n0841_020:0481b16": "兼明前前已斷後後未斷皆繫義也。",
    "X53n0841_020:0481b17": "[0481b17] 惑隨增門就中初問答後釋言毗婆沙者婆沙云廣",
    "X53n0841_020:0481b18": "說今云其煩廣來覽境識略要以明故云略毗婆沙",
    "X53n0841_020:0481b19": "也言越度大大問流者謂問相既多其如流也言及",
    "X53n0841_020:0481b20": "無漏法者上言五部但取滅道下惑今取滅道之體",
    "X53n0841_020:0481b21": "故五部外別立無漏法言何法何識境者謂向十六",
    "X53n0841_020:0481b22": "法中何等之法是十六識中何識之境言且應知何",
    "X53n0841_020:0481b23": "法等者未辨隨增先明識境故言且也將釋此文大",
    "X53n0841_020:0481b24": "分為二初至能為十識境約境對識明通局二論云",
    "X53n0841_020:0481c01": "已下約事對惑辨隨增言自界三者謂苦集下遍行",
    "X53n0841_020:0481c02": "緣他部故得相緣修道有漏善心及無覆無記心亦",
    "X53n0841_020:0481c03": "緣苦集故得有三滅道所斷無邊行惑唯緣自部故",
    "X53n0841_020:0481c04": "不緣他也言以其色界修斷得緣欲界者謂未至定",
    "X53n0841_020:0481c05": "等諸善心及異熟威儀無記心皆緣下欲界也言無",
    "X53n0841_020:0481c06": "漏識亦緣欲苦集修者如苦集法忍智等諸無漏心",
    "X53n0841_020:0481c07": "緣苦集境故無色於欲具四遠故不能緣欲又諸上",
    "X53n0841_020:0481c08": "地染不緣下由是三境但五識緣又此並約容緣總",
    "X53n0841_020:0481c09": "類以說非謂一切必定皆緣且如苦下緣他部惑及",
    "X53n0841_020:0481c10": "上界緣即不緣苦餘准可知次辨色界自界三准欲",
    "X53n0841_020:0481c11": "界說下界三者謂苦集下九上緣惑能緣上故又欲",
    "X53n0841_020:0481c12": "界加行生得善識得緣上界如欣上心是故亦成三",
    "X53n0841_020:0481c13": "言無色修斷識能緣色界者謂空處無間道修善心",
    "X53n0841_020:0481c14": "緣第四禪故故婆沙云無色加行善識能緣何法答",
    "X53n0841_020:0481c15": "能緣自上地有漏一切法并次下地有漏法兼無漏",
    "X53n0841_020:0481c16": "淨識緣者無漏苦集類忍智等皆能緣故餘不緣者",
    "X53n0841_020:0481c17": "無色四部不緣下故滅道所斷緣自部故由此唯有",
    "X53n0841_020:0481c18": "八識緣也次辨無色界欲色三識亦以九上緣惑及",
    "X53n0841_020:0481c19": "有漏善心皆緣上也但遮無色下緣欲不遮欲界上",
    "X53n0841_020:0481c20": "緣無色言皆容緣者容有不緣非決定故言五識如",
    "X53n0841_020:0481c21": "前者謂滅諦下惑為苦集下遍行識緣及欲色之",
    "X53n0841_020:0481c22": "二有遍善識緣并無漏心緣故成五更增自識故六",
    "X53n0841_020:0481c23": "問所以滅道不互相增耶答以滅道下無遍行惑不",
    "X53n0841_020:0481c24": "緣他部故不互增欲界既爾上界亦然言無漏法通",
    "X53n0841_020:0482a01": "十識緣者此是滅道之體前是滅道所斷故不同十",
    "X53n0841_020:0482a02": "識者三界各後三及無漏識為十若別分別前三界",
    "X53n0841_020:0482a03": "見滅所斷無漏識唯緣擇滅即為三種三界見道所",
    "X53n0841_020:0482a04": "斷無漏緣識唯緣道諦復為三足前成六三界修斷",
    "X53n0841_020:0482a05": "善識通緣三無為及道諦復為三足前成九無漏識",
    "X53n0841_020:0482a06": "若法智品緣欲滅道若類智品緣上滅道復為一故",
    "X53n0841_020:0482a07": "成十也應知修斷無覆無記不緣無漏問苦集遍行",
    "X53n0841_020:0482a08": "既緣五部何緣滅道但為三識緣答緣五部者謂緣",
    "X53n0841_020:0482a09": "所斷非緣滅道無漏之體如前所明唯滅道下六種",
    "X53n0841_020:0482a10": "隨眠緣無漏故。",
    "X53n0841_020:0482a11": "[0482a11] 自下第二明惑隨增於中分三初至若有問言明所",
    "X53n0841_020:0482a12": "繫事樂根隨增二若有問言已下約單緣識辨隨增",
    "X53n0841_020:0482a13": "三若復有問言緣緣樂根識已下明重緣識隨增言",
    "X53n0841_020:0482a14": "略示方隅者謂且約二十二根中樂根一法明緣新",
    "X53n0841_020:0482a15": "云迦旃延。[0482a15] 婆沙中就二十二根作法先問眼根次",
    "X53n0841_020:0482a16": "問單緣識此就樂根中又二初定樂根名數次正辨",
    "X53n0841_020:0482a17": "隨增言樂在五識故唯修斷者以欲界心悅名喜身",
    "X53n0841_020:0482a18": "悅名樂故在五識唯修所斷言色界五部者謂第三",
    "X53n0841_020:0482a19": "禪有意地樂隨於五部皆遍相應無漏第七者謂依",
    "X53n0841_020:0482a20": "第三禪起無漏觀即無漏樂相應也無色界中唯有",
    "X53n0841_020:0482a21": "捨受故無無漏樂根所以十六境中唯通七也次正",
    "X53n0841_020:0482a22": "辨隨增無漏樂根至如前說者即前說無漏如炎石",
    "X53n0841_020:0482a23": "足不隨住故無隨增言欲修所斷至隨眠隨增者欲",
    "X53n0841_020:0482a24": "修所斷及諸遍行明欲界樂色界一切等緣色界樂",
    "X53n0841_020:0482b01": "且欲修斷貪嗔慢等四種隨眠於自部樂隨增遍行",
    "X53n0841_020:0482b02": "隨眠能緣他部故得隨增色界第三禪地三十一隨",
    "X53n0841_020:0482b03": "增總而言之九十八隨眠中欲界十五色界三十一",
    "X53n0841_020:0482b04": "總成四十六隨眠於樂根隨增欲界苦集下非遍行",
    "X53n0841_020:0482b05": "惑及滅道下隨眠皆不緣他部故亦並非隨增無色",
    "X53n0841_020:0482b06": "界中雖有緣無樂而非隨增故樂根隨增不通無色",
    "X53n0841_020:0482b07": "又色界中雖言一切應知但取第三禪地餘三地中",
    "X53n0841_020:0482b08": "無意樂故異地之惑非隨增故今總相說故言色界",
    "X53n0841_020:0482b09": "一切隨眠隨增雖初禪中有三識相應樂是修部攝",
    "X53n0841_020:0482b10": "與欲界同不復重述問滅道所斷邪見等三但緣無",
    "X53n0841_020:0482b11": "漏如何說言遍五部惑皆能隨增答理實此惑但緣",
    "X53n0841_020:0482b12": "無漏而由惑與樂相應且是隨增雖非所緣隨增而",
    "X53n0841_020:0482b13": "是相應隨增故應知此中隨增之言通相應所緣二",
    "X53n0841_020:0482b14": "種隨應皆得。",
    "X53n0841_020:0482b15": "[0482b15] 次下第二明單緣識就中分二初至故成十二定識",
    "X53n0841_020:0482b16": "名數二此隨所應已下正辨隨增應知此中識者即",
    "X53n0841_020:0482b17": "是前緣樂根隨增煩惱相應之識彼十六識亦是此",
    "X53n0841_020:0482b18": "之十二識上煩惱相應之識更無別識欲界見苦集",
    "X53n0841_020:0482b19": "遍行等能緣樂根者謂有漏樂根五識相應此是欲",
    "X53n0841_020:0482b20": "界苦集諦攝故通苦集斷識緣樂是修斷故復通修",
    "X53n0841_020:0482b21": "斷意識緣言欲界道下邪見疑無明緣無漏樂者即",
    "X53n0841_020:0482b22": "如前說能緣六地法智品道故得緣第三禪無漏樂",
    "X53n0841_020:0482b23": "也滅諦體非樂根者滅諦體是無為故非樂也言色",
    "X53n0841_020:0482b24": "界五部者以樂通五部故識亦通五部也言無色道",
    "X53n0841_020:0482c01": "諦至緣第三禪無漏樂者謂道諦下邪見等既親緣",
    "X53n0841_020:0482c02": "道諦緣一地時即緣九地類智品道故得緣第三禪",
    "X53n0841_020:0482c03": "無漏樂也無色修斷加行生得善緣九地類智品道",
    "X53n0841_020:0482c04": "者謂有漏善心能緣無漏但緣一地即著九地如無",
    "X53n0841_020:0482c05": "我觀觀一切法故理實亦通無常觀等心無漏第十",
    "X53n0841_020:0482c06": "二皆能緣樂根者謂無漏識通緣三禪樂根次辨隨",
    "X53n0841_020:0482c07": "增言欲界四部者全除見滅斷即餘二十九隨眠隨",
    "X53n0841_020:0482c08": "增且如苦集道修四部是緣樂識遍非遍惑皆得隨",
    "X53n0841_020:0482c09": "增又集下遍行隨眠是緣樂識兼是隨增餘貪嗔等",
    "X53n0841_020:0482c10": "重緣煩惱但得隨增非緣樂識道下親&#x758E;亦同此說",
    "X53n0841_020:0482c11": "修部四惑亦緣亦增言五部下緣有為惑者即除滅",
    "X53n0841_020:0482c12": "諦下邪見等三外餘二十八隨眠皆於識上隨增也",
    "X53n0841_020:0482c13": "以滅諦下邪見等三緣無為故非緣樂識亦非隨增",
    "X53n0841_020:0482c14": "然邪見等與樂根相應其貪嗔等緣見等起即能緣",
    "X53n0841_020:0482c15": "樂是緣樂識此識起時同時貪等必隨增故故彼貪",
    "X53n0841_020:0482c16": "等即是隨增問前辨樂根隨增乃通滅下邪見今明",
    "X53n0841_020:0482c17": "識上隨增&#x5374;不通耶答見等雖緣無為然與意樂相",
    "X53n0841_020:0482c18": "應而起故約相應名樂隨增非緣樂識故不得言是",
    "X53n0841_020:0482c19": "識隨增也無色二部等者謂道諦有七隨眠修斷貪",
    "X53n0841_020:0482c20": "等三隨眠以修斷善心是緣樂識故彼貪等皆得隨",
    "X53n0841_020:0482c21": "增苦集遍行緣他部故總無色界二十一隨眠隨增",
    "X53n0841_020:0482c22": "(道下七修下三苦集下十一)總於樂根剩上都有七十八隨眠隨",
    "X53n0841_020:0482c23": "增。",
    "X53n0841_020:0482c24": "[0482c24] 自下第三明重緣識於中亦二初至皆能緣樂根定",
    "X53n0841_020:0483a01": "識多少次此隨所應已下正辨隨增初中先問答後",
    "X53n0841_020:0483a02": "列言緣緣樂根識者前十二識是緣樂根識今此十",
    "X53n0841_020:0483a03": "四識更緣前十二識故言緣緣樂根識言更加二種",
    "X53n0841_020:0483a04": "者苦集各取遍行為二問所以單緣即除苦集遍行",
    "X53n0841_020:0483a05": "重緣即取者何答由苦集所斷遍行隨眠不能緣無",
    "X53n0841_020:0483a06": "漏樂根及不緣下有漏樂根故所以重緣即取者謂",
    "X53n0841_020:0483a07": "遍行隨眠緣一切有漏法其修斷善能緣無漏樂見",
    "X53n0841_020:0483a08": "道所斷邪見疑等亦緣無漏樂是緣樂識此等皆為",
    "X53n0841_020:0483a09": "苦集下遍行隨眠所緣故所以重緣即兼苦集所斷",
    "X53n0841_020:0483a10": "遍行故成十四次辨隨增言此隨所應至欲色如上",
    "X53n0841_020:0483a11": "者謂欲色二界與前單緣更無異相但以後起重緣",
    "X53n0841_020:0483a12": "前識耳唯無色界更加二部即於單緣識上隨增數",
    "X53n0841_020:0483a13": "外更加不遍隨眠即苦集下貪慢等是以緣苦集下",
    "X53n0841_020:0483a14": "遍行隨眠是重緣識此貪慢等緣遍行起故盡取之",
    "X53n0841_020:0483a15": "唯除滅下無隨增義故問所以唯立三重即止者何",
    "X53n0841_020:0483a16": "答但此三重攝法即盡且如樂隨增但色界惑盡樂",
    "X53n0841_020:0483a17": "不通無色單緣識增雖通無色二部及苦集遍行不",
    "X53n0841_020:0483a18": "攝非遍更辨重緣方攝非遍行盡故唯三重已得周",
    "X53n0841_020:0483a19": "備若更辨者與前無殊。",
    "X53n0841_020:0483a20": "[0483a20] 言若心由彼名有隨眠者謂心由有彼煩惱名為有",
    "X53n0841_020:0483a21": "隨眠也言彼於此心定隨增不者謂彼煩惱與心相",
    "X53n0841_020:0483a22": "應時定隨增不此不決定等(答也)言謂與心相應及緣",
    "X53n0841_020:0483a23": "心未斷者與心相應是相應隨增緣心未斷是所緣",
    "X53n0841_020:0483a24": "隨增未斷二字通上二位言相應已斷則不隨增者",
    "X53n0841_020:0483b01": "謂彼與心相應隨眠雖已永斷而不隨增仍名有隨",
    "X53n0841_020:0483b02": "眠故此中說若緣縛斷已不名有隨眠故此不說言",
    "X53n0841_020:0483b03": "一謂染心與惑相應者心心所與惑相應隨增也二",
    "X53n0841_020:0483b04": "謂緣此染心隨眠未斷者即餘隨眠緣此染心時亦",
    "X53n0841_020:0483b05": "有隨眠此所緣隨增也言相應已斷即不隨增者謂",
    "X53n0841_020:0483b06": "貪等煩惱未被斷時與心相應互相有力同縛前境",
    "X53n0841_020:0483b07": "名隨增聖道斷已無縛境能故故非隨增也言不斷",
    "X53n0841_020:0483b08": "伴性者謂如貪等必同時心心所法相應起設令聖",
    "X53n0841_020:0483b09": "道對治生時必不能令此惑與心可相離故不可斷",
    "X53n0841_020:0483b10": "以相應親近雖復斷已名有隨眠所緣&#x758E;遠斷已不",
    "X53n0841_020:0483b11": "名有隨眠也應知染心斷與不斷皆名有隨眠心無",
    "X53n0841_020:0483b12": "染心唯局隨增未斷斷已不名有隨眠也婆沙問云",
    "X53n0841_020:0483b13": "過去既無作用云何可說名隨增尊者妙音作如是",
    "X53n0841_020:0483b14": "說彼雖無有取境作用而於所緣及相應法有如現",
    "X53n0841_020:0483b15": "在繫縛功能故彼隨眠有隨增義。",
    "X53n0841_020:0483b16": "[0483b16] 言由不了故次引生疑者謂聞二途便懷猶預為苦",
    "X53n0841_020:0483b17": "非苦乃至廣說從此猶預引邪見生謂邪聞思生邪",
    "X53n0841_020:0483b18": "決定撥無苦諦乃至廣說言計前所執為能淨者謂",
    "X53n0841_020:0483b19": "計前執為能證名能淨言違己見中必憎嫌者此謂",
    "X53n0841_020:0483b20": "於他身起嗔故也又論云有餘師說於自見解取捨",
    "X53n0841_020:0483b21": "位中起憎嫌故見諦所斷貪等生時緣自相續見為",
    "X53n0841_020:0483b22": "境故新云若生見斷嗔應如餘師說生修道嗔亦緣",
    "X53n0841_020:0483b23": "他相續言前後無准者謂或有時俱對違順之境起",
    "X53n0841_020:0483b24": "於貪嗔何必要須從所見後起餘准此說正理云諸",
    "X53n0841_020:0483c01": "隨眠起無定次第可一切後一切生故。",
    "X53n0841_020:0483c02": "[0483c02] 言由未斷隨眠者且將起欲貪纏時由未斷貪得為",
    "X53n0841_020:0483c03": "因力即由得力令貪生故言如退法阿羅漢等者等",
    "X53n0841_020:0483c04": "取不還及離欲異生此唯託境界力不由餘二因煩",
    "X53n0841_020:0483c05": "惱已斷故無未斷隨眠意樂清淨故無非理作意諸",
    "X53n0841_020:0483c06": "煩惱起類此而說。",
    "X53n0841_020:0483c07": "[0483c07] 言欲界根本煩惱有三十一者謂欲界煩惱都有三",
    "X53n0841_020:0483c08": "十六以五部下各除癡故但三十一也言上二界雖",
    "X53n0841_020:0483c09": "有二纏不立漏者釋外難也故論云豈不彼有惛沉",
    "X53n0841_020:0483c10": "掉舉二種纏耶品類足中亦作是說云何有漏謂除",
    "X53n0841_020:0483c11": "無明餘色無色二界所繫結縛隨眠隨煩惱纏今於",
    "X53n0841_020:0483c12": "此中何故不說迦濕彌羅國毗婆娑師言彼界纏少",
    "X53n0841_020:0483c13": "不自在故一同無記性者謂欲界隨眠多是不善性",
    "X53n0841_020:0483c14": "色無色界同是有覆無記性二同內門轉者正理破",
    "X53n0841_020:0483c15": "云彼界煩惱緣外色聲觸境轉故云何但云內門轉",
    "X53n0841_020:0483c16": "耶應更別說第二合因謂彼二界同一對治道故俱",
    "X53n0841_020:0483c17": "舍師救云雖彼上界亦外門轉言內門轉者從多分",
    "X53n0841_020:0483c18": "說如言色界豈無受等言此十五物為無明漏者既",
    "X53n0841_020:0483c19": "欲漏有漏皆除無明故知三界十五無明義准立為",
    "X53n0841_020:0483c20": "無明漏頌中雖不言十五但云無明諸有本由欲有",
    "X53n0841_020:0483c21": "外剩已顯立故言無明諸有本者釋別立所由無明",
    "X53n0841_020:0483c22": "起諸煩惱及業故名為有本非是十二支中無明支",
    "X53n0841_020:0483c23": "也十二支中無明通諸煩惱為體故正理云為顯無",
    "X53n0841_020:0483c24": "明過患勝故謂獨能作生死根本如契經說無明為",
    "X53n0841_020:0484a01": "因生於貪染乃至廣說此豈是無明支耶言見不順",
    "X53n0841_020:0484a02": "住乃至合說為漏者以瀑流軛中別立見為一故各",
    "X53n0841_020:0484a03": "有見軛等四漏但有三不立見為一漏故為此釋言",
    "X53n0841_020:0484a04": "獨為聖道怨者謂戒禁取計非道為道捨真道故是",
    "X53n0841_020:0484a05": "聖人之怨言計自餓等為天道者彼但計自餓等為",
    "X53n0841_020:0484a06": "天道而不行十善業故言計捨可愛境者謂此應以",
    "X53n0841_020:0484a07": "弊衣麤食捨可愛境及二百五十戒為真淨道不知",
    "X53n0841_020:0484a08": "但是助道之緣而便不修行三十七道品也言無明",
    "X53n0841_020:0484a09": "非能取者此但一義論又釋云無明相非猛利故不",
    "X53n0841_020:0484a10": "可別立但可合說。",
    "X53n0841_020:0484a11": "[0484a11] 根本煩惱行相難知者此如阿難問同梵行不有慢",
    "X53n0841_020:0484a12": "等不有說彼於剎那極微亦有隨增故名微細言二",
    "X53n0841_020:0484a13": "隨增者正理又云如怨害伺求瑕&#x969F;及如見毒應知",
    "X53n0841_020:0484a14": "煩惱於自所緣有隨增義亦如熱銕丸能令水熱及",
    "X53n0841_020:0484a15": "如觸毒應知煩惱於自相應有隨增義准此所緣相",
    "X53n0841_020:0484a16": "應義別喻異前是所緣後是相應言此煩惱得隨逐",
    "X53n0841_020:0484a17": "有情者以煩惱體有時不剩恒有故如善無記心即",
    "X53n0841_020:0484a18": "無煩惱唯得常在故但言得隨逐有情故正理云謂",
    "X53n0841_020:0484a19": "無始來於相續中起得隨逐言煩惱現行隨逐有情",
    "X53n0841_020:0484a20": "者正理釋云極難離故如四日瘧及鼠毒等有說隨",
    "X53n0841_020:0484a21": "縛謂得恒隨如海水行隨空行影新云總以四義合",
    "X53n0841_020:0484a22": "釋隨眠章中初一釋隨眠下三釋隨乃是舊義又云",
    "X53n0841_020:0484a23": "二論結隨眠名非訓釋詞但是十種煩惱有上四義",
    "X53n0841_020:0484a24": "立隨眠名正理云何緣隨眠唯貪等十非餘忿等唯",
    "X53n0841_020:0484b01": "此十種習氣堅&#x7A82;非忿等故謂唯此十種習氣堅&#x7A82;",
    "X53n0841_020:0484b02": "起便難歇言住流者住謂稽留有情久住生死流謂",
    "X53n0841_020:0484b03": "流轉於生死中從有頂天至無間獄由彼相續於六",
    "X53n0841_020:0484b04": "瘡門泄過無窮故名為漏言漂激善品者猶如瀑水",
    "X53n0841_020:0484b05": "漂激諸物故婆娑云稽住義漂激義是瀑流義言和",
    "X53n0841_020:0484b06": "合者謂令有情與界趣生共和合故名軛猶如車軛",
    "X53n0841_020:0484b07": "言執取生死者謂能執取三有自體為依已上依有",
    "X53n0841_020:0484b08": "部釋若依論主釋與上不同故論云若善釋者應作",
    "X53n0841_020:0484b09": "是言諸境界中流住相續泄過不絕故名為漏如契",
    "X53n0841_020:0484b10": "經說具壽當知譬如挽船逆流而上設大功用行尚",
    "X53n0841_020:0484b11": "為難若放此船順流而去雖捨功用行不為難起善",
    "X53n0841_020:0484b12": "染心應知亦爾(准此論云於境界中煩惱不絕說名為漏)若勢增上說名",
    "X53n0841_020:0484b13": "為瀑流謂諸有情若墜於彼唯可隨順無能違逆湧",
    "X53n0841_020:0484b14": "泛漂激難違拒故於現行時非極增上說名為軛但",
    "X53n0841_020:0484b15": "令有情與種種類苦和合故或數現行故名為軛執",
    "X53n0841_020:0484b16": "欲等故說名為取(已上義要故具敘之)。"
}