{
    "X24n0461_002:0545c19": "金剛般若波羅蜜經注卷中",
    "X24n0461_002:0545c21": "○莊嚴淨土分第十",
    "X24n0461_002:0545c22": "[0545c22] 清淨心生是淨土莊嚴諸相即非莊嚴故受之",
    "X24n0461_002:0545c23": "以莊嚴淨土分。",
    "X24n0461_002:0545c24": "[0545c24] 新注五斷釋迦然燈取說疑 此疑亦從第三疑",
    "X24n0461_002:0546a01": "不可取不可說而來。",
    "X24n0461_002:0546a02": "[0546a02] 佛告須菩提於意云何如來昔在然燈佛所於法有",
    "X24n0461_002:0546a03": "所得不世尊如來在然燈佛所於法實無所得。",
    "X24n0461_002:0546a04": "[0546a04] 佛恐須菩提有得法之心為遣此疑故問之須菩",
    "X24n0461_002:0546a05": "提知法無所得而白佛言不也然燈佛是釋迦佛",
    "X24n0461_002:0546a06": "授記之師故問須菩提我於師處有法可得不須",
    "X24n0461_002:0546a07": "菩提即謂法因師開示而實無所得但悟自性本",
    "X24n0461_002:0546a08": "來清淨本無塵勞寂然常照即自成佛當知世尊",
    "X24n0461_002:0546a09": "在然燈佛所於法實無所得如來法者譬如日光",
    "X24n0461_002:0546a10": "明照無有邊際而不可取。",
    "X24n0461_002:0546a11": "[0546a11] 佛告(至)所得 川老曰古之今之 頌曰。",
    "X24n0461_002:0546a12": " 一手指天一手指地  南北東西秋毫不&#x89A9;",
    "X24n0461_002:0546a13": " 生來心膽大如天  無限群魔倒赤幡",
    "X24n0461_002:0546a14": "[0546a14] 新注 此段斷釋迦然燈授記之疑善現述己所",
    "X24n0461_002:0546a15": "證離著固已得矣而如來又恐善現疑佛昔受然",
    "X24n0461_002:0546a16": "燈之記於法實有所得故興此問善現答以實無",
    "X24n0461_002:0546a17": "所得是無疑矣然燈者大論云然燈生時身光如",
    "X24n0461_002:0546a18": "燈以至成佛亦名然燈。",
    "X24n0461_002:0546a19": "[0546a19] 新注六斷嚴土違於不取疑 此疑亦從第三疑",
    "X24n0461_002:0546a20": "中不可取而來。",
    "X24n0461_002:0546a21": "[0546a21] 須菩提於意云何菩薩莊嚴佛土不不也世尊何以",
    "X24n0461_002:0546a22": "故莊嚴佛土者即非莊嚴是名莊嚴。",
    "X24n0461_002:0546a23": "[0546a23] 清淨佛土無相無形何物而能莊嚴耶唯以定慧",
    "X24n0461_002:0546a24": "之寶假名莊嚴事理莊嚴有三第一莊嚴世間佛",
    "X24n0461_002:0546b01": "土造寺寫經布施供養是也第二莊嚴見佛土見",
    "X24n0461_002:0546b02": "一切人普行恭敬是也第三莊嚴心佛土心淨即",
    "X24n0461_002:0546b03": "佛土淨念念常行佛心是也。",
    "X24n0461_002:0546b04": "[0546b04] 須菩(至)莊嚴 孃生&#x88B4;子青州布衫 頌曰。",
    "X24n0461_002:0546b05": " 抖擻渾身白勝霜  &#x82A6;花雪月轉爭光",
    "X24n0461_002:0546b06": " 幸有九&#x81EF;翹足勢  更添朱頂又何妨",
    "X24n0461_002:0546b07": "[0546b07] 是故須菩提諸菩薩摩訶薩應如是生清淨心不應",
    "X24n0461_002:0546b08": "住色生心不應住聲香味觸法生心。",
    "X24n0461_002:0546b09": "[0546b09] 是故(至)生心 雖然&#x51ED;麼爭奈目前何 頌曰。",
    "X24n0461_002:0546b10": " 見色非干色  聞聲不是聲",
    "X24n0461_002:0546b11": " 色聲不礙處  親到法王城",
    "X24n0461_002:0546b12": "[0546b12] 應無所住而生其心。",
    "X24n0461_002:0546b13": "[0546b13] 此修行人不應談佗是非自言我能我解心輕未",
    "X24n0461_002:0546b14": "學此非清淨心也自性常生智慧行平等慈下心",
    "X24n0461_002:0546b15": "恭敬一切眾生是修行人清淨心也若不自淨其",
    "X24n0461_002:0546b16": "心愛著清淨處心有所住即是著法相見色著色",
    "X24n0461_002:0546b17": "住色生心即是迷人也見色離色不住色生心即",
    "X24n0461_002:0546b18": "是悟人住色生心如雲蔽天不住色生心如空無",
    "X24n0461_002:0546b19": "雲日月長照住色生心即是妄念不住色生心即",
    "X24n0461_002:0546b20": "是真智妄念生則暗真智照則明明即煩惱不生",
    "X24n0461_002:0546b21": "暗則六塵競起。",
    "X24n0461_002:0546b22": "[0546b22] 應無(至)其心 退後退後看看頑石動 頌曰。",
    "X24n0461_002:0546b23": " 山堂靜夜坐無言  寂寂寥寥本自然",
    "X24n0461_002:0546b24": " 何事西風動林野  一聲寒鴈唳長天",
    "X24n0461_002:0546c01": "[0546c01] 新注 問意以菩薩修六度梵行莊嚴淨土現身",
    "X24n0461_002:0546c02": "說法是有所取云何不取答意以菩薩雖修梵行",
    "X24n0461_002:0546c03": "莊嚴是無作行稱性莊嚴故曰即非莊嚴是名莊",
    "X24n0461_002:0546c04": "嚴既而如來又囑善現云為菩薩者應如是生清",
    "X24n0461_002:0546c05": "淨心乃非取而取如維摩經云隨其心淨則佛土",
    "X24n0461_002:0546c06": "淨斯之謂也若於六塵生著不名清淨故又告云",
    "X24n0461_002:0546c07": "應無所住而生其心。",
    "X24n0461_002:0546c08": "[0546c08] 新注七斷受得報身是取疑 此疑亦從第三疑",
    "X24n0461_002:0546c09": "中不可取而來。",
    "X24n0461_002:0546c10": "[0546c10] 須菩提譬如有人身如須彌山王於意云何是身為",
    "X24n0461_002:0546c11": "大不須菩提言甚大世尊何以故佛說非身是名大",
    "X24n0461_002:0546c12": "身。",
    "X24n0461_002:0546c13": "[0546c13] 色身雖大內心量小不名大身內心量大等&#x8657;空",
    "X24n0461_002:0546c14": "界方名大身色身縱如須彌終不為大也。",
    "X24n0461_002:0546c15": "[0546c15] 須菩(至)大身 設有向甚麼處看 頌曰。",
    "X24n0461_002:0546c16": " 擬把須彌作幻軀  饒君膽大更心鹿",
    "X24n0461_002:0546c17": " 目前指出千般有  我道其中一也無",
    "X24n0461_002:0546c18": " 便從這裡入",
    "X24n0461_002:0546c19": "[0546c19] 新注 須彌山者梵語須彌盧華言妙高此山四",
    "X24n0461_002:0546c20": "寶所成高出眾山之上故稱山王佛之報身遠離",
    "X24n0461_002:0546c21": "諸漏名之為非尊重奇特名之為大佛之問意以",
    "X24n0461_002:0546c22": "聖人之法既無為無取所得報身豈非有取恐有",
    "X24n0461_002:0546c23": "此疑故設喻為問而善現即知須彌自無分別我",
    "X24n0461_002:0546c24": "是山王故得為大報身離著亦復如是故曰佛說",
    "X24n0461_002:0547a01": "非身是名大身。",
    "X24n0461_002:0547a02": "○無為福勝分第十一",
    "X24n0461_002:0547a03": "[0547a03] 有為之福限量有窮無為之福殊勝無比故受",
    "X24n0461_002:0547a04": "之以無為福勝分。",
    "X24n0461_002:0547a05": "[0547a05] 須菩提如恒河中所有沙數如是沙等恒河於意云",
    "X24n0461_002:0547a06": "何是諸恒河沙寧為多不須菩提言甚多世尊但諸",
    "X24n0461_002:0547a07": "恒河尚多無數何況其沙。",
    "X24n0461_002:0547a08": "[0547a08] 須菩提(至)其沙 前三三後三三 頌曰。",
    "X24n0461_002:0547a09": " 一二三四數恒沙  沙等恒河數更多",
    "X24n0461_002:0547a10": " 算盡目前無一法  方能靜處薩婆訶",
    "X24n0461_002:0547a11": "[0547a11] 須菩提我今實言告汝若有善男子善女人以七寶",
    "X24n0461_002:0547a12": "滿爾所恒河沙數三千大千世界以用布施得福多",
    "X24n0461_002:0547a13": "不須菩提言甚多世尊佛告須菩提若善男子善女",
    "X24n0461_002:0547a14": "人於此經中乃至受持四句偈等為佗人說而此福",
    "X24n0461_002:0547a15": "德勝前福德。",
    "X24n0461_002:0547a16": "[0547a16] 布施七寶得三界中富貴報講說大乘經典令諸",
    "X24n0461_002:0547a17": "聞者生大智慧成無上道當知受持福德勝前七",
    "X24n0461_002:0547a18": "寶福德。",
    "X24n0461_002:0547a19": "[0547a19] 須菩提(至)福德 真&#x936E;不換金 頌曰。",
    "X24n0461_002:0547a20": " 入海算沙從費力  區區未免走塵埃",
    "X24n0461_002:0547a21": " 爭如運出家珍寶  枯木生花別是春",
    "X24n0461_002:0547a22": "[0547a22] 新注 恒河天竺之河周四十里佛多近是說法",
    "X24n0461_002:0547a23": "故取為喻前說一大千世界七寶布施以喻持說",
    "X24n0461_002:0547a24": "福勝今以無量大千世界七寶布施不如持說此",
    "X24n0461_002:0547b01": "經四句其福轉勝於彼此則前少後多蓋漸化眾",
    "X24n0461_002:0547b02": "生令起信心故也。",
    "X24n0461_002:0547b03": "○尊重正教分第十二",
    "X24n0461_002:0547b04": "[0547b04] 是經所在天龍敬事故受之以尊重正教分。",
    "X24n0461_002:0547b05": "[0547b05] 復次須菩提隨說是經乃至四句偈等當知此處一",
    "X24n0461_002:0547b06": "切世間天人阿修羅皆應供養如佛塔廟。",
    "X24n0461_002:0547b07": "[0547b07] 所在之處如有人即說是經若念念常行無念心",
    "X24n0461_002:0547b08": "無所得心不作能所心說若能遠離諸心常依無",
    "X24n0461_002:0547b09": "所得心即此身中有如來全身舍利故言如佛塔",
    "X24n0461_002:0547b10": "廟以無所得心說此經者感得天龍八部悉來聽",
    "X24n0461_002:0547b11": "受心若不清淨但為名聲利益而說是經者死墮",
    "X24n0461_002:0547b12": "三塗有何利益心若清淨為說是經令諸听者除",
    "X24n0461_002:0547b13": "迷妄心悟得本來佛性常行真寶感得天人阿修",
    "X24n0461_002:0547b14": "羅等皆來供養持經人也。",
    "X24n0461_002:0547b15": "[0547b15] 何況有人盡能受持讀誦須菩提當知是人成就最",
    "X24n0461_002:0547b16": "上第一希有之法若是經典所在之處即為有佛若",
    "X24n0461_002:0547b17": "尊重弟子。",
    "X24n0461_002:0547b18": "[0547b18] 自心誦得此經自心解得經義自心體得無著無",
    "X24n0461_002:0547b19": "相之理所在之處常修佛行念念心無有間歇即",
    "X24n0461_002:0547b20": "自心是佛故言所在之處則為有佛。",
    "X24n0461_002:0547b21": "[0547b21] 復次(至)弟子 合如是 頌曰。",
    "X24n0461_002:0547b22": " 似海之深如山之固  左旋右轉不去不住",
    "X24n0461_002:0547b23": " 出窟金毛獅子兒  全威哮吼眾狐疑",
    "X24n0461_002:0547b24": " 深思不動干戈處  直攝天魔外道歸",
    "X24n0461_002:0547c01": "[0547c01] 新注 藏佛舍利之處謂之塔奉佛形像之處謂",
    "X24n0461_002:0547c02": "之廟成就最上第一希有之法者成無上佛果菩",
    "X24n0461_002:0547c03": "提也隨說此經四句偈處天人當敬之如佛塔&#x5EBF;",
    "X24n0461_002:0547c04": "況能具足持誦者耶經典所在之處固當敬了如",
    "X24n0461_002:0547c05": "佛現在若尊重弟子者若猶及也言說經弟子亦",
    "X24n0461_002:0547c06": "當重之蓋能續佛慧命故也。",
    "X24n0461_002:0547c07": "○如法受持分第十三",
    "X24n0461_002:0547c08": "[0547c08] 至道無名假之方便以是名字行者受持故受",
    "X24n0461_002:0547c09": "之以如法受持分。",
    "X24n0461_002:0547c10": "[0547c10] 爾時須菩提白佛言世尊當何名此經我等云何奉",
    "X24n0461_002:0547c11": "持佛告須菩提是經名為金剛般若波羅蜜以是名",
    "X24n0461_002:0547c12": "字汝當奉持。",
    "X24n0461_002:0547c13": "[0547c13] 爾時(至)奉持 今日小出大遇 頌曰。",
    "X24n0461_002:0547c14": " 火不能燒水不能溺  風不能飄刀不能劈",
    "X24n0461_002:0547c15": " 軟似兜羅硬如鐵璧  天上人間古今不識",
    "X24n0461_002:0547c16": " 咦",
    "X24n0461_002:0547c17": "[0547c17] 所以者何須菩提佛說般若波羅蜜即非般若波羅",
    "X24n0461_002:0547c18": "蜜。",
    "X24n0461_002:0547c19": "[0547c19] 佛說般若波羅蜜令諸學人用智慧除&#x5374;愚心生",
    "X24n0461_002:0547c20": "滅生滅除盡即到彼岸若心有所得不到彼岸心",
    "X24n0461_002:0547c21": "無一法可得即是彼岸口說心行乃是到彼岸。",
    "X24n0461_002:0547c22": "[0547c22] 所以(至)羅蜜 猶較些子 頌曰。",
    "X24n0461_002:0547c23": " 一手&#x64E1;一手搦  左邊吹右邊拍",
    "X24n0461_002:0547c24": " 無絃彈出無生樂",
    "X24n0461_002:0548a01": " 不囑宮商格調新  知音知後徒名邈",
    "X24n0461_002:0548a02": "[0548a02] 須菩提於意云何如來有所說法不須菩提白佛言",
    "X24n0461_002:0548a03": "世尊如來無所說。",
    "X24n0461_002:0548a04": "[0548a04] 佛問須菩提如來說法心有所得不須菩提知如",
    "X24n0461_002:0548a05": "來說法心無所得故言無所說也如來意者欲令",
    "X24n0461_002:0548a06": "世人離有所得之心故說般若波羅蜜法令一切",
    "X24n0461_002:0548a07": "人聞之皆發菩提心悟無生理成無上道。",
    "X24n0461_002:0548a08": "[0548a08] 須菩(至)所說 低聲低聲 頌曰。",
    "X24n0461_002:0548a09": " 入草求人不奈何  利刀斫了手摩挲",
    "X24n0461_002:0548a10": " 雖然出入無蹤&#x8FF9;  紋彩全彰見也麼",
    "X24n0461_002:0548a11": "[0548a11] 新注 善現既聞是希有之法則生忻樂故問經",
    "X24n0461_002:0548a12": "名及受持之法佛答此經名金剛般若者為能斷",
    "X24n0461_002:0548a13": "一切疑執故當如是奉持能斷疑執雖用般若智",
    "X24n0461_002:0548a14": "然法性本空不可取著故云即非般若波羅蜜也",
    "X24n0461_002:0548a15": "如來又慮善現未達般若性空謂有言說故又詰",
    "X24n0461_002:0548a16": "云如來有所說不而善現了知說即無說乃答云",
    "X24n0461_002:0548a17": "如來無所說也。",
    "X24n0461_002:0548a18": "[0548a18] 須菩提於意云何三千大千世界所有微塵是為多",
    "X24n0461_002:0548a19": "不須菩提言甚多世尊須菩提諸微塵如來說非微",
    "X24n0461_002:0548a20": "塵是名微塵如來說世界非世界是名世界。",
    "X24n0461_002:0548a21": "[0548a21] 如來說眾生性中妄念如三千大千世界中所有",
    "X24n0461_002:0548a22": "微塵一切眾生被妄念微塵起滅不停遮蔽佛性",
    "X24n0461_002:0548a23": "不得解脫若能念念真正修般若波羅蜜無著無",
    "X24n0461_002:0548a24": "相之行了妄念塵勞即清淨法性妄念既無即非",
    "X24n0461_002:0548b01": "微塵是名微塵了真即妄了妄即真真妄俱泯無",
    "X24n0461_002:0548b02": "別有法故云是名微塵性中無塵勞即是佛世界",
    "X24n0461_002:0548b03": "心中有塵勞即是眾生世界了諸妄念空寂故云",
    "X24n0461_002:0548b04": "非世界證得如來法身普見塵剎應用無方是名",
    "X24n0461_002:0548b05": "世界。",
    "X24n0461_002:0548b06": "[0548b06] 須菩(至)世界 南瞻部州北鬱單越 頌曰。",
    "X24n0461_002:0548b07": " 頭指天&#x811A;踏地  飢則&#x98E1;困則眠",
    "X24n0461_002:0548b08": " 此土西天  西天此土",
    "X24n0461_002:0548b09": " 到處元正便是年  南北東西祗者是",
    "X24n0461_002:0548b10": "[0548b10] 新注 此節文意由前施寶得福而來蓋以無量",
    "X24n0461_002:0548b11": "大千世界七寶布施得福雖多然是貪等煩惱染",
    "X24n0461_002:0548b12": "因流轉生死遂以世界微塵為喻塵乃無情之物",
    "X24n0461_002:0548b13": "不生貪等煩惱染因是則有為福報不及微塵之",
    "X24n0461_002:0548b14": "無情況持說此經是遠離煩惱之因能取菩提而",
    "X24n0461_002:0548b15": "不勝耶非微塵非世界者非煩惱染因微塵世界",
    "X24n0461_002:0548b16": "也乃是無記微塵世界無記猶無情謂不起善惡",
    "X24n0461_002:0548b17": "也。",
    "X24n0461_002:0548b18": "[0548b18] 須菩提於意云何可以三十二相見如來不不也世",
    "X24n0461_002:0548b19": "尊不可以三十二相得見如來何以故如來說三十",
    "X24n0461_002:0548b20": "二相即是非相是名三十二相。",
    "X24n0461_002:0548b21": "[0548b21] 三十二相者是三十二清淨行三十二清淨行者",
    "X24n0461_002:0548b22": "於五根中修六波羅蜜於意根中修無相無為是",
    "X24n0461_002:0548b23": "名三十二清淨行常修此三十二清淨行即得成",
    "X24n0461_002:0548b24": "佛若不修三十二相清淨行終不成佛但愛著如",
    "X24n0461_002:0548c01": "來三十二相自不修三十二相行終不得見如來。",
    "X24n0461_002:0548c02": "[0548c02] 須菩(至)二相 借婆衫子拜婆年 頌曰。",
    "X24n0461_002:0548c03": " 你有我亦有  君無我亦無",
    "X24n0461_002:0548c04": " 有無俱不立  相對觜盧都",
    "X24n0461_002:0548c05": "[0548c05] 新注 三十二相者應身相也非相者非法身相",
    "X24n0461_002:0548c06": "也是名三十二相者有感即應不妨說三十二相",
    "X24n0461_002:0548c07": "也施寶之福縱能成佛身相但是應身不及持說",
    "X24n0461_002:0548c08": "功德能成法身之體也。",
    "X24n0461_002:0548c09": "[0548c09] 須菩提若有善男子善女人以恒河沙等身命布施",
    "X24n0461_002:0548c10": "若復有人於此經中乃至受持四句偈等為他人說",
    "X24n0461_002:0548c11": "其福甚多。",
    "X24n0461_002:0548c12": "[0548c12] 世間重者莫過於身命菩薩為法於無量劫中捨",
    "X24n0461_002:0548c13": "施身命與一切眾生其福雖多亦不如受持此經",
    "X24n0461_002:0548c14": "四句之福多劫捨身不了空義妄心不除元是眾",
    "X24n0461_002:0548c15": "生一念持經我人頓盡妄想既除言下成佛故知",
    "X24n0461_002:0548c16": "多劫捨身不如持經四句之福。",
    "X24n0461_002:0548c17": "[0548c17] 須菩(至)甚多 兩彩一賽 頌曰。",
    "X24n0461_002:0548c18": " 伏手滑槌不換&#x5292;  善使之人皆總便",
    "X24n0461_002:0548c19": " 不用安排本現成  箇中須是英靈漢",
    "X24n0461_002:0548c20": " 囉囉哩哩囉囉  山花笑野鳥歌",
    "X24n0461_002:0548c21": " 此時如得意  隨處薩婆訶",
    "X24n0461_002:0548c22": "[0548c22] 新注 七寶布施外財也身命布施內財也身施",
    "X24n0461_002:0548c23": "者如尸毗王代鴿是也命施者如薩埵飼虎是也",
    "X24n0461_002:0548c24": "以輕重較之則外財輕而易內財重而難然此二",
    "X24n0461_002:0549a01": "施皆有為有漏因果總不如持說四句能取菩提",
    "X24n0461_002:0549a02": "之妙果也。",
    "X24n0461_002:0549a03": "○離相寂滅分第十四",
    "X24n0461_002:0549a04": "[0549a04] 聞經解義獨悟實相故受之以離相寂滅分。",
    "X24n0461_002:0549a05": "[0549a05] 爾時須菩提聞說是經深解義趣涕淚悲泣而白佛",
    "X24n0461_002:0549a06": "言希有世尊佛說如是甚深經典我從昔來所得慧",
    "X24n0461_002:0549a07": "眼未曾得聞如是之經。",
    "X24n0461_002:0549a08": "[0549a08] 爾時(至)之經 好笑當面諱了 頌曰。",
    "X24n0461_002:0549a09": " 自小來來慣遠方  幾迴衡嶽渡瀟湘",
    "X24n0461_002:0549a10": " 一朝蹈著家鄉路  始覺途中日月長",
    "X24n0461_002:0549a11": "[0549a11] 世尊若復有人得聞是經信心清淨則生實相當知",
    "X24n0461_002:0549a12": "是人成就第一希有功德。",
    "X24n0461_002:0549a13": "[0549a13] 自性不痴名慧眼聞法自悟名法眼須菩提是阿",
    "X24n0461_002:0549a14": "羅漢於五百弟子中解空第一已曾勤奉多佛豈",
    "X24n0461_002:0549a15": "得不聞如是深法豈於釋迦牟尼佛所始言聞之",
    "X24n0461_002:0549a16": "然或是須菩提於往昔所得乃聲聞慧眼至今方",
    "X24n0461_002:0549a17": "悟佛意故始得聞如是深經悲昔未悟故涕淚悲",
    "X24n0461_002:0549a18": "泣聞經諦念謂之清淨從清淨體中流出般若波",
    "X24n0461_002:0549a19": "羅蜜多深法當知決定成就諸佛功德也。",
    "X24n0461_002:0549a20": "[0549a20] 世尊是實相者即是非相是故如來說名實相。",
    "X24n0461_002:0549a21": "[0549a21] 雖行清淨行若見垢淨二相當情並是垢也即非",
    "X24n0461_002:0549a22": "清淨心也但心有所得即非實相也。",
    "X24n0461_002:0549a23": "[0549a23] 世尊(至)實相 山河大地甚處得來 頌曰。",
    "X24n0461_002:0549a24": " 遠觀山有色  近聽水無聲",
    "X24n0461_002:0549b01": " 春去華猶在  人來鳥不驚",
    "X24n0461_002:0549b02": " 頭頭皆顯露  物物體元平",
    "X24n0461_002:0549b03": " 如何言不會  祗為太分明",
    "X24n0461_002:0549b04": "[0549b04] 世尊我今得聞如是經典信解受持不足為難。",
    "X24n0461_002:0549b05": "[0549b05] 世尊(至)為難 若不得後語前語也難圓 頌曰。",
    "X24n0461_002:0549b06": " 難難難  如平地上青天",
    "X24n0461_002:0549b07": " 易易易  似和衣一覺睡",
    "X24n0461_002:0549b08": " 行船盡在把梢人  誰道波濤從地起",
    "X24n0461_002:0549b09": "[0549b09] 若當來世後五百歲其有眾生得聞是經信解受持",
    "X24n0461_002:0549b10": "是人即為第一希有。",
    "X24n0461_002:0549b11": "[0549b11] 若當(至)希有 行住坐臥著衣喫飯更有甚麼事",
    "X24n0461_002:0549b12": " 頌曰。",
    "X24n0461_002:0549b13": " &#x6C37;不熱火不寒  土不濕水不乾",
    "X24n0461_002:0549b14": " 金剛&#x811A;蹈地  幡竿頭指天",
    "X24n0461_002:0549b15": " 若人信得及  北斗向南看",
    "X24n0461_002:0549b16": "[0549b16] 何以故此人無我相無人相無眾生相無壽者相所",
    "X24n0461_002:0549b17": "以者何我相即是非相人相眾生相壽者相即是非",
    "X24n0461_002:0549b18": "相何以故離一切諸相即名諸佛。",
    "X24n0461_002:0549b19": "[0549b19] 須菩提深悟佛意蓋自見業盡垢除慧眼明徹信",
    "X24n0461_002:0549b20": "解受持即無難也世尊在世諸法之時亦有無量",
    "X24n0461_002:0549b21": "眾生不能信解受持何必獨言後五百歲蓋佛在",
    "X24n0461_002:0549b22": "之日雖有中下根不信及懷疑者即往問佛佛即",
    "X24n0461_002:0549b23": "隨宜為說無不契悟佛滅後後五百歲漸至末法",
    "X24n0461_002:0549b24": "去聖遙遠但存言教人若有疑無處咨決愚迷抱",
    "X24n0461_002:0549c01": "執不悟無生著相馳求輪迴諸有於此時中得聞",
    "X24n0461_002:0549c02": "深經清心敬信悟無生理者甚為希有故言第一",
    "X24n0461_002:0549c03": "希有於如來滅後後五百歲若復有人能於般若",
    "X24n0461_002:0549c04": "波羅蜜甚深經典信解受持者即知此人無我人",
    "X24n0461_002:0549c05": "眾生壽者之相無此四相是名實相即是佛心故",
    "X24n0461_002:0549c06": "曰離一切諸相則名諸佛。",
    "X24n0461_002:0549c07": "[0549c07] 何以(至)諸佛 心不負人無面慚色 頌曰。",
    "X24n0461_002:0549c08": " 舊竹生新筍  新華長舊枝",
    "X24n0461_002:0549c09": " 雨催行客路  風送片帆皈",
    "X24n0461_002:0549c10": " 竹密不妨流水過  山高豈礙白雲飛",
    "X24n0461_002:0549c11": "[0549c11] 新注 善現知捨身命之重所感之福不如持說",
    "X24n0461_002:0549c12": "之勝得聞此法感佛恩深遂悲泣流涕讚言希有",
    "X24n0461_002:0549c13": "自謂從昔以來未曾聞是經典蓋由信經清淨能",
    "X24n0461_002:0549c14": "生乎實相又謂我今值佛獲聞是經不以為難而",
    "X24n0461_002:0549c15": "未來眾生得聞是經法始為希有所以希有者以",
    "X24n0461_002:0549c16": "依此經修行不起我人眾生壽者四相即我空也",
    "X24n0461_002:0549c17": "言非相者即法空也離此諸相即成正覺故曰即",
    "X24n0461_002:0549c18": "名諸佛也。",
    "X24n0461_002:0549c19": "[0549c19] 佛告須菩提如是如是。",
    "X24n0461_002:0549c20": "[0549c20] 佛印可須菩提所解善契我心故重言如是也。",
    "X24n0461_002:0549c21": "[0549c21] 若復有人得聞是經不驚不怖不畏當知是人甚為",
    "X24n0461_002:0549c22": "希有。",
    "X24n0461_002:0549c23": "[0549c23] 聲聞久著法相執有為解不了諸法本空一切文",
    "X24n0461_002:0549c24": "字皆是假立忽聞深經諸相不生言下即佛所以",
    "X24n0461_002:0550a01": "驚怖唯是上根菩薩得聞此理歡喜受持心無畏",
    "X24n0461_002:0550a02": "怖退轉如此之流甚為希有。",
    "X24n0461_002:0550a03": "[0550a03] 佛告(至)希有 祗是自家底 頌曰。",
    "X24n0461_002:0550a04": " 毛吞巨海水  芥子納須彌",
    "X24n0461_002:0550a05": " 碧漢一輪滿  清光六合輝",
    "X24n0461_002:0550a06": " 蹈得故關田地穩  更無南北與東西",
    "X24n0461_002:0550a07": "[0550a07] 何以故須菩提如來說第一波羅蜜即非第一波羅",
    "X24n0461_002:0550a08": "蜜是名第一波羅蜜。",
    "X24n0461_002:0550a09": "[0550a09] 口說心不行即非口說心行即是心有能所即非",
    "X24n0461_002:0550a10": "心無能所即是也。",
    "X24n0461_002:0550a11": "[0550a11] 何以(至)羅蜜 八字打開兩手分付 頌曰。",
    "X24n0461_002:0550a12": " 是名第一波羅蜜  萬別千差從此出",
    "X24n0461_002:0550a13": " 鬼面神頭對面來  此時莫道不相識",
    "X24n0461_002:0550a14": "[0550a14] 新注 如是如是者然之辭也大乘之法本是難",
    "X24n0461_002:0550a15": "信難解然非大乘根器卒聞是法未免驚愕疑怖",
    "X24n0461_002:0550a16": "畏懼能聞是法而不驚畏者實為希有此希有法",
    "X24n0461_002:0550a17": "無與等者故名第一然猶慮其於法取著其法本",
    "X24n0461_002:0550a18": "離言說故云非第一波羅蜜有因緣故亦可得說",
    "X24n0461_002:0550a19": "故名第一波羅蜜。",
    "X24n0461_002:0550a20": "[0550a20] 新注八斷持說未脫苦果疑 此疑從第七疑中",
    "X24n0461_002:0550a21": "捨身布施而來。",
    "X24n0461_002:0550a22": "[0550a22] 須菩提忍辱波羅蜜如來說非忍辱波羅蜜。",
    "X24n0461_002:0550a23": "[0550a23] 見有辱境當情即非不見辱境當情即是見有身",
    "X24n0461_002:0550a24": "相當彼所害即非不見有身相當彼所害即是。",
    "X24n0461_002:0550b01": "[0550b01] 何以故須菩提如我昔為歌利王割截身體我於爾",
    "X24n0461_002:0550b02": "時無我相無人相無眾生相無壽者相。",
    "X24n0461_002:0550b03": "[0550b03] 須菩(至)者相 智不責愚 頌曰。",
    "X24n0461_002:0550b04": " 如刀斷水似火吹光  明來暗去那事無妨",
    "X24n0461_002:0550b05": " 歌利王歌利王",
    "X24n0461_002:0550b06": " 誰知遠煙浪  別有好思量",
    "X24n0461_002:0550b07": "[0550b07] 何以故我於往昔節節支解時若有我相人相眾生",
    "X24n0461_002:0550b08": "相壽者相應生瞋恨。",
    "X24n0461_002:0550b09": "[0550b09] 如來因中在初地時為忍辱仙人被歌利王割截",
    "X24n0461_002:0550b10": "身體無一念痛惱之心若有痛惱之心即生嗔恨",
    "X24n0461_002:0550b11": "歌利王是梵語此云無道極惡君也一說如來因",
    "X24n0461_002:0550b12": "中曾為國王常行十善利益蒼生國人歌讚此王",
    "X24n0461_002:0550b13": "故云歌利王求無上菩提修忍辱行爾時天帝釋",
    "X24n0461_002:0550b14": "化作旃陀羅乞王身肉即割施殊無嗔惱今存二",
    "X24n0461_002:0550b15": "說於理俱通。",
    "X24n0461_002:0550b16": "[0550b16] 須菩提又念過去於五百世作忍辱仙人於爾所世",
    "X24n0461_002:0550b17": "無我相無人相無眾生相無壽者相。",
    "X24n0461_002:0550b18": "[0550b18] 如來因中於五百世修行忍辱波羅蜜以得四相",
    "X24n0461_002:0550b19": "不生如來自述性因者欲令一切修行人成就忍",
    "X24n0461_002:0550b20": "辱波羅蜜行忍辱波羅蜜行人既行忍辱行者不",
    "X24n0461_002:0550b21": "見一切人過惡冤親平等無是無非被他打罵殘",
    "X24n0461_002:0550b22": "害歡喜受之倍加恭敬行如是行者即能成就忍",
    "X24n0461_002:0550b23": "辱波羅蜜也。",
    "X24n0461_002:0550b24": "[0550b24] 何以(至)者相 目前無法從教柳綠華紅耳畔無",
    "X24n0461_002:0550c01": "聞一任&#x9E0E;吟燕語 頌曰。",
    "X24n0461_002:0550c02": " 四大元無我  五蘊歸皆空",
    "X24n0461_002:0550c03": " 廓落&#x8657;無理  乾坤萬古同",
    "X24n0461_002:0550c04": " 妙&#x5CEF;巍巍常如故  誰管顛號括地風",
    "X24n0461_002:0550c05": "[0550c05] 新注 忍辱者六度之一也安受曰忍也毀害曰",
    "X24n0461_002:0550c06": "辱前云捨身命之福報是生死苦因不及持說福",
    "X24n0461_002:0550c07": "此之行忍辱亦捨身命不成苦因者何耶蓋能達",
    "X24n0461_002:0550c08": "法無我到於彼岸說非忍辱波羅蜜者即遣著也",
    "X24n0461_002:0550c09": "如是忍行佛昔行故引歌利王之事以證之梵語",
    "X24n0461_002:0550c10": "歌利王華言極惡佛於宿世曾作仙人山中修道",
    "X24n0461_002:0550c11": "王因田獵見而不喜遂割其耳鼻截其手足時仙",
    "X24n0461_002:0550c12": "人略無嗔恨以慈忍力身復如故蓋能了達我人",
    "X24n0461_002:0550c13": "眾生壽者四相皆空非惟無苦亦乃有樂也又引",
    "X24n0461_002:0550c14": "過去五百世中作忍辱仙以證之者明行忍行非",
    "X24n0461_002:0550c15": "止一世也。",
    "X24n0461_002:0550c16": "[0550c16] 是故須菩提菩薩應離一切相發阿耨多羅三藐三",
    "X24n0461_002:0550c17": "菩提心。",
    "X24n0461_002:0550c18": "[0550c18] 是故(至)提心 是即此用離此用 頌曰。",
    "X24n0461_002:0550c19": " 得之在心應之於手  雪月風華天長地久",
    "X24n0461_002:0550c20": " 朝朝&#x9DC4;向五更啼  春來處處山華秀",
    "X24n0461_002:0550c21": "[0550c21] 不應住色生心不應住聲香味觸法生心應生無所",
    "X24n0461_002:0550c22": "住心。",
    "X24n0461_002:0550c23": "[0550c23] 不應住色生心者是都標也聲香等別列其名也",
    "X24n0461_002:0550c24": "於此六塵起憎愛心由此安心積集無量業結覆",
    "X24n0461_002:0551a01": "蓋佛性雖種種勤苦修行不除心垢無解脫之理",
    "X24n0461_002:0551a02": "推其根本都由色上住心如能念念常行般若波",
    "X24n0461_002:0551a03": "羅蜜推諸法空不生計著念念常自精進一心守",
    "X24n0461_002:0551a04": "護無令放逸淨名經云上求一切智無非時求大",
    "X24n0461_002:0551a05": "般若經云菩薩摩訶薩晝夜精勤常住般若波羅",
    "X24n0461_002:0551a06": "蜜多相應作意無時暫捨。",
    "X24n0461_002:0551a07": "[0551a07] 若心有住則為非住。",
    "X24n0461_002:0551a08": "[0551a08] 若心住涅槃非是菩薩住處不住涅槃不住諸法",
    "X24n0461_002:0551a09": "一切處不住方是菩薩住處上文說應無所住而",
    "X24n0461_002:0551a10": "生其心是也。",
    "X24n0461_002:0551a11": "[0551a11] 是故佛說菩薩心不應住色布施須菩提菩薩為利",
    "X24n0461_002:0551a12": "益一切眾生應如是布施。",
    "X24n0461_002:0551a13": "[0551a13] 菩薩不為求望自身快樂而行布施但為內破慳",
    "X24n0461_002:0551a14": "心外利益一切眾生而行布施也。",
    "X24n0461_002:0551a15": "[0551a15] 不應(至)布施 有佛處不得住無佛處急走過三",
    "X24n0461_002:0551a16": "十年後莫言不道 頌曰。",
    "X24n0461_002:0551a17": " 朝遊南岳暮住天台  追而不及忽然自來",
    "X24n0461_002:0551a18": " 獨行獨坐無拘繫  得寬懷處且寬懷",
    "X24n0461_002:0551a19": "[0551a19] 如來說一切諸相即是非相又說一切眾生則非眾",
    "X24n0461_002:0551a20": "生。",
    "X24n0461_002:0551a21": "[0551a21] 如者不生來者不滅不生者我人不生不滅者覺",
    "X24n0461_002:0551a22": "照不滅下文云如來者無所從來亦無所去故名",
    "X24n0461_002:0551a23": "如來如來說我人等相畢竟可破壞非真實體也",
    "X24n0461_002:0551a24": "一切眾生盡是假名若離妄心即無眾生可得故",
    "X24n0461_002:0551b01": "言即非眾生。",
    "X24n0461_002:0551b02": "[0551b02] 如來(至)眾生 別有長處不妨拈出 頌曰。",
    "X24n0461_002:0551b03": " 不是眾生不是相  春暖黃鶯啼柳上",
    "X24n0461_002:0551b04": " 說盡山雲海月情  依前不會空惆悵",
    "X24n0461_002:0551b05": " 休惆悵  萬里無雲天一樣",
    "X24n0461_002:0551b06": "[0551b06] 新注 佛累世行忍以無我故得成菩提故發菩",
    "X24n0461_002:0551b07": "提之心應須離一切相離相即不住色等六塵當",
    "X24n0461_002:0551b08": "生無所住心即菩提因若心有住不名菩薩故曰",
    "X24n0461_002:0551b09": "非住菩薩所行六度皆應離相色為六塵之首施",
    "X24n0461_002:0551b10": "為六度之初故云不應住色布施如是行施為利",
    "X24n0461_002:0551b11": "群生若存施受之心又非妙行故曰非眾生也。",
    "X24n0461_002:0551b12": "[0551b12] 新注九斷能證無體非因疑 此疑從第八疑中",
    "X24n0461_002:0551b13": "利生行施而來。",
    "X24n0461_002:0551b14": "[0551b14] 須菩提如來是真語者實語者如語者不誑語者不",
    "X24n0461_002:0551b15": "異語者。",
    "X24n0461_002:0551b16": "[0551b16] 真語者說一切有情無情皆有佛性實語者說眾",
    "X24n0461_002:0551b17": "生造惡業定受苦報如語者說眾生修善法定有",
    "X24n0461_002:0551b18": "樂報不誑語者說般若波羅蜜法出生三世佛決",
    "X24n0461_002:0551b19": "定不&#x8657;不異語者如來所說初善中善後善旨意",
    "X24n0461_002:0551b20": "微妙一切天魔外道無有能超勝及破壞佛語者也。",
    "X24n0461_002:0551b21": "[0551b21] 須菩(至)語者 知恩者少負恩者多 頌曰。",
    "X24n0461_002:0551b22": " 兩箇五百是一貫  阿爺元是丈夫漢",
    "X24n0461_002:0551b23": " 分明對面報渠言  爭奈好心無好報",
    "X24n0461_002:0551b24": " 真語者實語者  阿呵呵喏喏喏",
    "X24n0461_002:0551c01": "[0551c01] 須菩提如來所得法此法無實無&#x8657;。",
    "X24n0461_002:0551c02": "[0551c02] 無實者以法體空寂無相可得然中有恒沙性德",
    "X24n0461_002:0551c03": "用之不匱故言無&#x8657;欲言其實無相可得欲言其",
    "X24n0461_002:0551c04": "&#x8657;用而無間是故不得言無不得言有無而不無",
    "X24n0461_002:0551c05": "言譬不及者其惟真智乎若不離相修行無由臻",
    "X24n0461_002:0551c06": "此。",
    "X24n0461_002:0551c07": "[0551c07] 須菩(至)無&#x8657; 水中鹹味色裏膠青 頌曰。",
    "X24n0461_002:0551c08": " 硬似&#x9244;軟如酥  看時有覓還無",
    "X24n0461_002:0551c09": " 雖然步步常相守  要且無人識得渠",
    "X24n0461_002:0551c10": " 咦",
    "X24n0461_002:0551c11": "[0551c11] 新注 如來所得妙果如理而證離於言說何故",
    "X24n0461_002:0551c12": "累稱持說功德勝餘布施等福耶然佛無所證而",
    "X24n0461_002:0551c13": "證無所說而說所證所說無不當理恐善現未達",
    "X24n0461_002:0551c14": "此意故又告云是真實等語真語者說佛菩提也",
    "X24n0461_002:0551c15": "實語者說小乘法也不異語者說授記事也不誑",
    "X24n0461_002:0551c16": "語者不誑眾生也古譯無此一句無實無&#x8657;者如",
    "X24n0461_002:0551c17": "來所證之法本離言說故曰無實對機有說故曰",
    "X24n0461_002:0551c18": "無&#x8657;也。",
    "X24n0461_002:0551c19": "[0551c19] 新注十斷如&#x5FA7;有得無得疑 此疑遠從第三疑",
    "X24n0461_002:0551c20": "中一切賢聖皆以無為法得名而來。",
    "X24n0461_002:0551c21": "[0551c21] 須菩提若菩薩心住於法而行布施如人入闇即無",
    "X24n0461_002:0551c22": "所見。",
    "X24n0461_002:0551c23": "[0551c23] 於一切法心有住著則不了三輪體空如盲者處",
    "X24n0461_002:0551c24": "暗無所曉了華嚴經云聲聞在如來會中聞法如",
    "X24n0461_002:0552a01": "盲如聾為住諸法相故也。",
    "X24n0461_002:0552a02": "[0552a02] 若菩薩心不住法而行布施如人有目日光明照見",
    "X24n0461_002:0552a03": "種種色。",
    "X24n0461_002:0552a04": "[0552a04] 若菩薩常行般若波羅蜜多無著無相行如人有",
    "X24n0461_002:0552a05": "目處於皎日之中何所不見也。",
    "X24n0461_002:0552a06": "[0552a06] 新注 聖人以無為真如得名然真如之體&#x5FA7;一",
    "X24n0461_002:0552a07": "切時&#x5FA7;一切處何故眾生有得者有不得者蓋心",
    "X24n0461_002:0552a08": "有住法不住法之異耳住者住著也如行布施不",
    "X24n0461_002:0552a09": "達三輪體空名為住法心既住法不成檀波羅蜜",
    "X24n0461_002:0552a10": "如入暗中則無所見若達三輪體空則心無所住",
    "X24n0461_002:0552a11": "即成檀波羅蜜如人有目在日光中見諸色相也。",
    "X24n0461_002:0552a12": "[0552a12] 須菩提當來之世若有善男子善女人能於此經受",
    "X24n0461_002:0552a13": "持讀誦則為如來以佛智慧悉知是人悉見是人皆",
    "X24n0461_002:0552a14": "得成就無量無邊功德。",
    "X24n0461_002:0552a15": "[0552a15] 當來之世者如來滅後後五百歲濁惡之世邪法",
    "X24n0461_002:0552a16": "競起正法難行於此時中若有善男子善女人得",
    "X24n0461_002:0552a17": "遇此經從師稟受讀誦在心精進不妄依義修行",
    "X24n0461_002:0552a18": "悟入佛之知見則能成就阿耨菩提以是三世諸",
    "X24n0461_002:0552a19": "佛無不知之。",
    "X24n0461_002:0552a20": "[0552a20] 須菩(至)功德 因地而倒因地而起地向你道甚",
    "X24n0461_002:0552a21": "麼 頌曰。",
    "X24n0461_002:0552a22": " 世間萬事不如常  又不驚人又久長",
    "X24n0461_002:0552a23": " 如常恰似秋風至  無意涼人人自涼",
    "X24n0461_002:0552a24": "[0552a24] 新注 言未來世中若有受持讀誦者佛眼佛智",
    "X24n0461_002:0552b01": "悉能知見既行勝因必成妙果故曰成就無量無",
    "X24n0461_002:0552b02": "邊功德也。",
    "X24n0461_002:0552b03": "○持經功德分第十五",
    "X24n0461_002:0552b04": "[0552b04] 受持讀誦自利利佗功德無邊不可稱量故受",
    "X24n0461_002:0552b05": "之以持經功德分。",
    "X24n0461_002:0552b06": "[0552b06] 須菩提若有善男子善女人初日分以恒河沙等身",
    "X24n0461_002:0552b07": "布施中日分復以恒河沙等身布施後日分亦以恒",
    "X24n0461_002:0552b08": "河沙等身布施如是無量百千萬億劫以身布施若",
    "X24n0461_002:0552b09": "復有人聞此經典信心不逆其福勝彼何況書寫受",
    "X24n0461_002:0552b10": "持讀誦為人解說。",
    "X24n0461_002:0552b11": "[0552b11] 佛說末法之時得聞此經信心不逆四相不生即",
    "X24n0461_002:0552b12": "是佛之知見此人功德勝前多劫捨身功德百千",
    "X24n0461_002:0552b13": "萬億不可譬喻一念聞經其福尚多何況更能書",
    "X24n0461_002:0552b14": "寫受持讀誦為人解說當知此人決定成就阿耨",
    "X24n0461_002:0552b15": "多羅三藐三菩提所以種種方便為說如是甚深",
    "X24n0461_002:0552b16": "經典俾離諸相得阿耨多羅三藐三菩提所得福",
    "X24n0461_002:0552b17": "德無有邊際蓋緣多劫捨身不了諸法本空心有",
    "X24n0461_002:0552b18": "能所未離眾生之見如能聞經悟道我人頓盡言",
    "X24n0461_002:0552b19": "下即佛將捨身有漏之福比持經無漏之慧實不",
    "X24n0461_002:0552b20": "可及故雖十方聚寶三世捨身不如持經四句偈",
    "X24n0461_002:0552b21": "注云心有能所四字一本云有能捨所捨心有元",
    "X24n0461_002:0552b22": "來未離眾生之見此解意又分明故兩存之。",
    "X24n0461_002:0552b23": "[0552b23] 須菩(至)解說 人天福報即不無佛法未夢見在",
    "X24n0461_002:0552b24": " 頌曰。",
    "X24n0461_002:0552c01": " 初中後日發施心  功德無邊算莫窮",
    "X24n0461_002:0552c02": " 爭似信心心不立  一拳打透太&#x8657;空",
    "X24n0461_002:0552c03": "[0552c03] 新注 初日分者寅卯辰時也中日分者巳午未",
    "X24n0461_002:0552c04": "時也後日分者申酉戌時也如是一日三時捨無",
    "X24n0461_002:0552c05": "量身歷無量劫而行布施世間固無此事然佛設",
    "X24n0461_002:0552c06": "此喻者以況聞經生信福德之勝何況書寫受持",
    "X24n0461_002:0552c07": "誦說者耶信力曰受念力曰持對文曰讀背文曰",
    "X24n0461_002:0552c08": "誦所謂書寫受持讀誦者自行也為人解說者化",
    "X24n0461_002:0552c09": "佗也。",
    "X24n0461_002:0552c10": "[0552c10] 須菩提以要言之是經有不可思議不可稱量無邊",
    "X24n0461_002:0552c11": "功德。",
    "X24n0461_002:0552c12": "[0552c12] 持經之人心無我所無我所故是佛心佛心功德",
    "X24n0461_002:0552c13": "無有邊際故言不可稱量。",
    "X24n0461_002:0552c14": "[0552c14] 如來為發大乘者說為發最上乘者說。",
    "X24n0461_002:0552c15": "[0552c15] 須菩(至)者何 如斬一握絲一斬一切斷 頌曰。",
    "X24n0461_002:0552c16": " 一拳打倒化城關  一&#x811A;踢&#x98DC;玄妙塞",
    "X24n0461_002:0552c17": " 南北東西信步行",
    "X24n0461_002:0552c18": " 休覓大悲觀自在  大乘說最上乘說",
    "X24n0461_002:0552c19": " 一棒一條痕  一掌一握血",
    "X24n0461_002:0552c20": "[0552c20] 若有人能受持讀誦廣為人說如來悉知是人悉見",
    "X24n0461_002:0552c21": "是人皆得成就不可量不可稱無有邊不可思議功",
    "X24n0461_002:0552c22": "德如是人等即為荷擔如來阿耨多羅三藐三菩提。",
    "X24n0461_002:0552c23": "[0552c23] 大乘者智慧廣大善能建立一切法最上乘者不",
    "X24n0461_002:0552c24": "見垢法可厭不見淨法可求不見眾生可度不見",
    "X24n0461_002:0553a01": "涅槃可證不作度眾生心不作不度眾生心是名",
    "X24n0461_002:0553a02": "最上乘亦名一切智亦名無生忍亦名大般若若",
    "X24n0461_002:0553a03": "有人發心求佛無上道聞此無相無為甚深之法",
    "X24n0461_002:0553a04": "即當信解受持為人解說令其深悟不生毀謗得",
    "X24n0461_002:0553a05": "大忍力大智慧力大方便力方能流通此經也上",
    "X24n0461_002:0553a06": "根之人聞此經典得深悟佛意持自心經見性究",
    "X24n0461_002:0553a07": "竟復起利佗之行能為人解說令諸學者自悟無",
    "X24n0461_002:0553a08": "相理得見本性如來成無上道當知說法之人所",
    "X24n0461_002:0553a09": "得功德無有邊際不可稱量聞經解義如教修行",
    "X24n0461_002:0553a10": "復能廣為人說令諸眾生得悟修行無相無著之",
    "X24n0461_002:0553a11": "行以能行此行有大智慧光明出離塵勞雖離塵",
    "X24n0461_002:0553a12": "勞不作離塵勞之念即得阿耨多羅三藐三菩提",
    "X24n0461_002:0553a13": "故名荷擔如來當知持經之人自有無量無邊不",
    "X24n0461_002:0553a14": "可思議功德。",
    "X24n0461_002:0553a15": "[0553a15] 若復(至)菩提 擘開大華手須是巨靈神 頌曰。",
    "X24n0461_002:0553a16": " 堆山積岳來  一一盡塵埃",
    "X24n0461_002:0553a17": " 眼裏瞳人碧  胸中氣若雷",
    "X24n0461_002:0553a18": " 出邊沙塞靜  入國貫英才",
    "X24n0461_002:0553a19": " 一片寸心如大海  波濤幾見去還來",
    "X24n0461_002:0553a20": "[0553a20] 何以故須菩提若樂小法者著我見人見眾生見壽",
    "X24n0461_002:0553a21": "者見即於此經不能聽受讀誦為人解說。",
    "X24n0461_002:0553a22": "[0553a22] 何名樂小法者為二乘聲聞人樂小果不發大心",
    "X24n0461_002:0553a23": "故即於如來深法不能受持讀誦菩人解說。",
    "X24n0461_002:0553a24": "[0553a24] 何以(至)解說 仁者見之謂之仁智者見之謂之",
    "X24n0461_002:0553b01": "智 頌曰。",
    "X24n0461_002:0553b02": " 不學英雄不讀書  波波&#x4F07;役走長途",
    "X24n0461_002:0553b03": " 娘生寶藏無心用  甘作無知餓死夫",
    "X24n0461_002:0553b04": "[0553b04] 新注 此般若之體本絕言思其功德廣大不可",
    "X24n0461_002:0553b05": "得而稱量非樂小乘者所可得聞故曰為發大乘",
    "X24n0461_002:0553b06": "者說為發最上乘者說發大乘者元住大乘之人",
    "X24n0461_002:0553b07": "也發最上乘者初聞最妙大乘而能信解之人也",
    "X24n0461_002:0553b08": "如是之人修行此法則成就不可思議功德故能",
    "X24n0461_002:0553b09": "荷擔如來無上菩提彼小乘不能聽受讀誦為人",
    "X24n0461_002:0553b10": "解說為著此四見故也。",
    "X24n0461_002:0553b11": "[0553b11] 須菩提在在處處若有此經一切世間天人阿修羅",
    "X24n0461_002:0553b12": "所應供養當知此處則為是塔皆應恭敬作禮圍繞",
    "X24n0461_002:0553b13": "以諸華香而散其處。",
    "X24n0461_002:0553b14": "[0553b14] 若人口誦般若心行般若在在處處常行無為無",
    "X24n0461_002:0553b15": "相之行此人所在之處如有佛塔感得一切天人",
    "X24n0461_002:0553b16": "各持供養作禮恭敬與佛無異能受持經者是人",
    "X24n0461_002:0553b17": "心中自有世尊故云如佛塔&#x5EBF;當知所得福德無",
    "X24n0461_002:0553b18": "量無邊。",
    "X24n0461_002:0553b19": "[0553b19] 須菩(至)其處 鎮州蘿蔔雲門胡餅 頌曰。",
    "X24n0461_002:0553b20": " 與君同步又同行  起坐相將歲月長",
    "X24n0461_002:0553b21": " 渴飲飢&#x98E1;常對面  不須迴首更思量",
    "X24n0461_002:0553b22": "[0553b22] 新注 塔為藏舍利之處若天人阿修羅固當敬",
    "X24n0461_002:0553b23": "事此般若經卷所在之處是真法身舍利寶塔可",
    "X24n0461_002:0553b24": "不敬乎。",
    "X24n0461_002:0553c01": "○能淨業障分第十六",
    "X24n0461_002:0553c02": "[0553c02] 恒沙罪業一念消除果報不空豈經多劫故受",
    "X24n0461_002:0553c03": "之以能淨業障分。",
    "X24n0461_002:0553c04": "[0553c04] 復次須菩提若善男子善女人受持讀誦此經若為",
    "X24n0461_002:0553c05": "人輕賤是人先世罪業應墮惡道以今世人輕賤故",
    "X24n0461_002:0553c06": "先世罪業則為銷滅當得阿耨多羅三藐三菩提。",
    "X24n0461_002:0553c07": "[0553c07] 佛言持經之人各得一切天人恭敬供養為前生",
    "X24n0461_002:0553c08": "有重業障故今生雖得受持諸佛如來甚深經典",
    "X24n0461_002:0553c09": "常被人輕賤不得人恭敬供養自以受持經典故",
    "X24n0461_002:0553c10": "不起人我等相不問冤親常行恭敬心無惱恨蕩",
    "X24n0461_002:0553c11": "然無所計校念念常行般若波羅蜜行曾無退轉",
    "X24n0461_002:0553c12": "以能如是修行故得無量劫以至今生所有極惡",
    "X24n0461_002:0553c13": "罪障並能消滅又約理而言先世即是前念妄心",
    "X24n0461_002:0553c14": "今世即是後念覺心以後念覺心輕賤前念妄心",
    "X24n0461_002:0553c15": "妄不得住故云先世罪業即為消滅妄念既滅罪",
    "X24n0461_002:0553c16": "業不成即得菩提也。",
    "X24n0461_002:0553c17": "[0553c17] 復次(至)三菩提 不因一事不長一智 頌曰。",
    "X24n0461_002:0553c18": " 讚不及毀不及  若了一萬事畢",
    "X24n0461_002:0553c19": " 無欠無餘若大&#x8657;  為君題作波羅蜜",
    "X24n0461_002:0553c20": "[0553c20] 新注 持誦此經者人當恭敬而反被人輕賤者",
    "X24n0461_002:0553c21": "以宿罪業可招惡報由經力故轉重為輕被輕賤",
    "X24n0461_002:0553c22": "故其罪消滅當得無上佛果持經功德可謂大矣。",
    "X24n0461_002:0553c23": "[0553c23] 須菩提我念過去無量阿僧祗劫於然燈佛前得值",
    "X24n0461_002:0553c24": "八百四千萬億那由佗諸佛悉皆供養承事無空過",
    "X24n0461_002:0554a01": "者若復有人於後末世能受持讀誦此經所得功德",
    "X24n0461_002:0554a02": "於我所供養諸佛功德百分不及一千萬億分乃至",
    "X24n0461_002:0554a03": "算數譬喻所不能及。",
    "X24n0461_002:0554a04": "[0554a04] 供養恒沙諸佛施寶滿三千界捨身如微塵數種",
    "X24n0461_002:0554a05": "種福德不及持經一念悟無生理息希望心遠離",
    "X24n0461_002:0554a06": "眾生顛倒知見即到波羅蜜彼岸永出三塗證無",
    "X24n0461_002:0554a07": "餘涅槃也。",
    "X24n0461_002:0554a08": "[0554a08] 須菩(至)能及 功不浪施 頌曰。",
    "X24n0461_002:0554a09": " 億千供佛福無邊  爭似常將古教看",
    "X24n0461_002:0554a10": " 白紙上邊書黑字  請君開眼目前觀",
    "X24n0461_002:0554a11": " 風寂寂兮水連連  謝家人祗在魚船",
    "X24n0461_002:0554a12": "[0554a12] 新注 阿僧祗翻無數時那由佗者十億為洛叉",
    "X24n0461_002:0554a13": "十洛叉為俱胝十俱胝為那由佗如來於過去然",
    "X24n0461_002:0554a14": "燈佛前供養無數諸佛其功德可謂深且大矣乃",
    "X24n0461_002:0554a15": "言不及末世持經功德者何然持經能生理解得",
    "X24n0461_002:0554a16": "證菩提供佛雖感福報但是事相較以持經功德",
    "X24n0461_002:0554a17": "百千萬億分中不及一分者以此又言算數譬喻",
    "X24n0461_002:0554a18": "所不能及者蓋事相之福是可思議之法而般若",
    "X24n0461_002:0554a19": "妙智忘能所絕待對不可得而思議者也。",
    "X24n0461_002:0554a20": "[0554a20] 須菩提若善男子善女人於後末世有受持讀誦此",
    "X24n0461_002:0554a21": "經所得功德我若具說者或有人聞心則狂亂狐疑",
    "X24n0461_002:0554a22": "不信。",
    "X24n0461_002:0554a23": "[0554a23] 佛言末法眾生德薄垢重嫉&#x59AC;彌深邪見熾盛於",
    "X24n0461_002:0554a24": "此時中如有善男子善女人受持讀誦此經圓成",
    "X24n0461_002:0554b01": "法相了無所得念念常行慈悲喜捨謙下柔和究",
    "X24n0461_002:0554b02": "竟成就無上菩提或有人不知如來正法常在不",
    "X24n0461_002:0554b03": "滅聞說如來滅後後五百歲有人能成就無相心",
    "X24n0461_002:0554b04": "行無相行得阿耨多羅三藐三菩提則必心生驚",
    "X24n0461_002:0554b05": "怖狐疑不信。",
    "X24n0461_002:0554b06": "[0554b06] 須菩提當知是經義不可思議果報亦不可思議。",
    "X24n0461_002:0554b07": "[0554b07] 是經義者即無著無相行也云不可思議者讚歎",
    "X24n0461_002:0554b08": "無著無相行能成就阿耨多羅三藐三菩提也。",
    "X24n0461_002:0554b09": "[0554b09] 須菩(至)思議 各各眉毛眼上橫 頌曰。",
    "X24n0461_002:0554b10": " 良藥多苦忠言逆耳  冷暖自知如魚飲水",
    "X24n0461_002:0554b11": " 何須佗日待龍華  今朝先授菩提記",
    "X24n0461_002:0554b12": "[0554b12] 新注 此經非大乘根器不能持誦而持誦所感",
    "X24n0461_002:0554b13": "功德豈常人可聞聞必狐疑不信故不具說蓋此",
    "X24n0461_002:0554b14": "經之義趣與其果報不可思議故也。",
    "X24n0461_002:0554b15": "○究竟無我分第十七",
    "X24n0461_002:0554b16": "[0554b16] 本來無我安得有人為度彼人故權立我故受",
    "X24n0461_002:0554b17": "之以究竟無我分。",
    "X24n0461_002:0554b18": "[0554b18] 新注十一斷安住降伏存我疑 此疑從前諸文",
    "X24n0461_002:0554b19": "無我人等相而來也。",
    "X24n0461_002:0554b20": "[0554b20] 爾時須菩提白佛言世尊善男子善女人發阿耨多",
    "X24n0461_002:0554b21": "羅三藐三菩提心云何應住云何降伏其心。",
    "X24n0461_002:0554b22": "[0554b22] 新注 善現初問此善至是復問者何耶問辭雖",
    "X24n0461_002:0554b23": "同其意則別蓋所問不過住大乘降伏妄心而已",
    "X24n0461_002:0554b24": "初之問意但問能住能降之法此之問意若謂我",
    "X24n0461_002:0554c01": "能住我能降存此分別障於真證無住之道故又",
    "X24n0461_002:0554c02": "興此問也。",
    "X24n0461_002:0554c03": "[0554c03] 佛告須菩提善男子善女人發阿耨多羅三藐三菩",
    "X24n0461_002:0554c04": "提心者當生如是心我應滅度一切眾生滅度一切",
    "X24n0461_002:0554c05": "眾生已而無有一眾生實滅度者。",
    "X24n0461_002:0554c06": "[0554c06] 須菩提問佛如來滅後後五百歲若有人發阿耨",
    "X24n0461_002:0554c07": "多羅三藐三菩提心依何法而住如何降伏其心",
    "X24n0461_002:0554c08": "佛言當發度脫一切眾生心度脫一切眾生盡得",
    "X24n0461_002:0554c09": "成佛已不得見有一眾生是我滅度者何以故為",
    "X24n0461_002:0554c10": "除能所心除有眾生心亦除我見心也。",
    "X24n0461_002:0554c11": "[0554c11] 爾時(至)度者 有時因好月不覺過滄州 頌曰。",
    "X24n0461_002:0554c12": " 若問云何住  非中及有無",
    "X24n0461_002:0554c13": " 頭無纖草蓋  足不履閻浮",
    "X24n0461_002:0554c14": " 細似&#x96A3;&#x8657;析  輕如蝶舞初",
    "X24n0461_002:0554c15": " 眾生滅盡知無滅  此是隨流大丈夫",
    "X24n0461_002:0554c16": "[0554c16] 何以故須菩提若菩薩有我相人相眾生相壽者相",
    "X24n0461_002:0554c17": "則非菩薩。",
    "X24n0461_002:0554c18": "[0554c18] 菩薩若見有眾生可度者即是我相有能度眾生",
    "X24n0461_002:0554c19": "心即是人相謂涅槃可求即是眾生相見有涅槃",
    "X24n0461_002:0554c20": "可證即是壽者相有此四相即非菩薩也。",
    "X24n0461_002:0554c21": "[0554c21] 所以者何須菩提實無有法發阿耨多羅三藐三菩",
    "X24n0461_002:0554c22": "提心者。",
    "X24n0461_002:0554c23": "[0554c23] 有法者我人等四法是也不除四法終不得菩提",
    "X24n0461_002:0554c24": "若言我發菩提心者亦是人我等法人我等法是",
    "X24n0461_002:0555a01": "煩惱根本。",
    "X24n0461_002:0555a02": "[0555a02] 何以(至)心者 少佗一分又爭得 頌曰。",
    "X24n0461_002:0555a03": " 獨坐修然一室空  更無南北與西東",
    "X24n0461_002:0555a04": " 雖然不借陽和力  爭奈桃華一樣紅",
    "X24n0461_002:0555a05": "[0555a05] 新注 此一節文意亦與前同但前是破情顯智",
    "X24n0461_002:0555a06": "所破之情即我人等四相粗執所顯之智即般若",
    "X24n0461_002:0555a07": "真智自此而下忘智顯理破我人等四相細執由",
    "X24n0461_002:0555a08": "此賢位漸入聖階矣。",
    "X24n0461_002:0555a09": "[0555a09] 新注十二斷佛因是有菩薩疑 此疑從第十一",
    "X24n0461_002:0555a10": "疑中實無有法發菩提心者而來。",
    "X24n0461_002:0555a11": "[0555a11] 須菩提於意云何如來於然燈佛所有法得阿耨多",
    "X24n0461_002:0555a12": "羅三藐三菩提不。",
    "X24n0461_002:0555a13": "[0555a13] 新注 由前云實無有法發菩提心者意謂無發",
    "X24n0461_002:0555a14": "心者則無菩薩若無菩薩云何釋迦於然燈佛所",
    "X24n0461_002:0555a15": "名曰善慧布髮掩泥行菩薩道得發記耶佛恐善",
    "X24n0461_002:0555a16": "現潛有此疑故舉以問。",
    "X24n0461_002:0555a17": "[0555a17] 不也世尊如我解佛所說義佛於然燈佛所無有法",
    "X24n0461_002:0555a18": "得阿耨多羅三藐三菩提。",
    "X24n0461_002:0555a19": "[0555a19] 新注 善現答意云善慧彼時都無所得離諸分",
    "X24n0461_002:0555a20": "別由悟無法故得授記。",
    "X24n0461_002:0555a21": "[0555a21] 佛言如是如是。",
    "X24n0461_002:0555a22": "[0555a22] 佛告須菩提我於師處不除四相得授記不須菩",
    "X24n0461_002:0555a23": "提深解無相之理故言不也善契佛意故佛言如",
    "X24n0461_002:0555a24": "是如是言是印可之辭也。",
    "X24n0461_002:0555b01": "[0555b01] 須菩(至)如是 若不同床睡爭知紙被穿 頌曰。",
    "X24n0461_002:0555b02": " 打&#x76B7;弄琵琶  相逢兩會家",
    "X24n0461_002:0555b03": " 君行楊柳岸  我宿渡頭沙",
    "X24n0461_002:0555b04": " 江上晚來初雨過  數&#x5CEF;蒼翠接天霞",
    "X24n0461_002:0555b05": "[0555b05] 須菩提實無有法如來得阿耨多羅三藐三菩提須",
    "X24n0461_002:0555b06": "菩提若有法如來得阿耨多羅三藐三菩提者然燈",
    "X24n0461_002:0555b07": "佛則不與我授記汝於來世當得作佛號釋迦牟尼",
    "X24n0461_002:0555b08": "以實無有法得阿耨多羅三藐三菩提是故然燈佛",
    "X24n0461_002:0555b09": "與我授記作是言汝於來世當得作佛號釋迦牟尼。",
    "X24n0461_002:0555b10": "[0555b10] 須菩(至)牟尼 貧似范丹氣如項羽 頌曰。",
    "X24n0461_002:0555b11": " 上無片瓦下無卓錐  日來月往不知是誰",
    "X24n0461_002:0555b12": " 噫",
    "X24n0461_002:0555b13": "[0555b13] 新注 善現既會法無所得佛然其說乃言如是",
    "X24n0461_002:0555b14": "如是既而又反覆告者要令善現知法無所得深",
    "X24n0461_002:0555b15": "契至理故得授記蓋如來所證妙果乃心地本具",
    "X24n0461_002:0555b16": "法門離諸名相無授受中而論授受者也。",
    "X24n0461_002:0555b17": "[0555b17] 新注十三斷無因則無佛疑 此疑從第十一二",
    "X24n0461_002:0555b18": "疑中而來。",
    "X24n0461_002:0555b19": "[0555b19] 何以故如來者即諸法如義。",
    "X24n0461_002:0555b20": "[0555b20] 佛言實無我人眾生壽者始得受菩提記我若有",
    "X24n0461_002:0555b21": "發菩提心然燈佛則不與我授記以實無所得然",
    "X24n0461_002:0555b22": "燈佛始與我授記此一段文總成須菩提無我義",
    "X24n0461_002:0555b23": "佛言諸法如義者諸法即是色聲香味觸法於此",
    "X24n0461_002:0555b24": "六塵中善能分別而本體湛然不染不著曾無變",
    "X24n0461_002:0555c01": "異如空不動圓通瑩徹歷劫常存是名諸法如義",
    "X24n0461_002:0555c02": "菩薩瓔珞經云毀譽不動是如來行入佛境界經",
    "X24n0461_002:0555c03": "云諸欲不染故敬禮無所觀。",
    "X24n0461_002:0555c04": "[0555c04] 何以(至)如義 住住動著則三十棒 頌曰。",
    "X24n0461_002:0555c05": " 上是天兮下是地  男是男兮女是女",
    "X24n0461_002:0555c06": " 牧童撞著放牛兒  大家齊唱囉囉哩",
    "X24n0461_002:0555c07": " 是何曲調萬年歡",
    "X24n0461_002:0555c08": "[0555c08] 若有人言如來得阿耨多羅三藐三菩提須菩提實",
    "X24n0461_002:0555c09": "無有法佛得阿耨多羅三藐三菩提。",
    "X24n0461_002:0555c10": "[0555c10] 新注 何以故者徵起之辭也由前云實無有法",
    "X24n0461_002:0555c11": "得菩提果故受然燈之記遂疑既無佛果豈有佛",
    "X24n0461_002:0555c12": "法耶釋云如來者即諸法如義如者真如也不偽",
    "X24n0461_002:0555c13": "曰真不異曰如此真如體貫徹三世綿&#x4E98;十方非",
    "X24n0461_002:0555c14": "空非有不變不遷名如來性若有所得即非佛菩",
    "X24n0461_002:0555c15": "提也。",
    "X24n0461_002:0555c16": "[0555c16] 須菩提如來所得阿耨多羅三藐三菩提於是中無",
    "X24n0461_002:0555c17": "實無&#x8657;。",
    "X24n0461_002:0555c18": "[0555c18] 佛言實無所得心而得菩提以所得心不生是故",
    "X24n0461_002:0555c19": "得菩提離此心外更無菩提可得故言無實也所",
    "X24n0461_002:0555c20": "得心寂滅一切智本有萬行悉圓備恒沙德性用",
    "X24n0461_002:0555c21": "無乏少故言無&#x8657;也。",
    "X24n0461_002:0555c22": "[0555c22] 若有(至)無&#x8657; 富嫌千口少貧恨一身多 頌曰。",
    "X24n0461_002:0555c23": " 生涯如夢若浮雲  活計都無絕六親",
    "X24n0461_002:0555c24": " 留得一隻青白眼  笑看無限往來人",
    "X24n0461_002:0556a01": "[0556a01] 是故如來說一切法皆是佛法。",
    "X24n0461_002:0556a02": "[0556a02] 是故(至)佛法 明明百草頭明明祖師意 頌曰。",
    "X24n0461_002:0556a03": " 會造逡巡酒  能開頃刻華",
    "X24n0461_002:0556a04": " 琴彈碧玉調  爐煉白硃砂",
    "X24n0461_002:0556a05": " 幾般伎倆從何得  須信風流出當家",
    "X24n0461_002:0556a06": "[0556a06] 須菩提所言一切法者即非一切法是故名一切法。",
    "X24n0461_002:0556a07": "[0556a07] 能於諸法心無取捨亦無能所熾然建立一切法",
    "X24n0461_002:0556a08": "而心常空寂故知一切法皆是佛法恐迷者貪著",
    "X24n0461_002:0556a09": "一切法為佛法為遣此病故言即非一切法心無",
    "X24n0461_002:0556a10": "能所寂而常照定慧齊行體用一致是故名一切法。",
    "X24n0461_002:0556a11": "[0556a11] 須菩(至)一切法 上大人丘乙己 頌曰。",
    "X24n0461_002:0556a12": " 是法非法不是法  死水藏龍活鱍鱍",
    "X24n0461_002:0556a13": " 是心非心不是心  逼塞&#x8657;空古到今",
    "X24n0461_002:0556a14": " 祗是絕追尋",
    "X24n0461_002:0556a15": " 無限埜雲風捲盡  一輪孤月照天心",
    "X24n0461_002:0556a16": "[0556a16] 新注 所得者忘情而證也無實者非有為相也",
    "X24n0461_002:0556a17": "無&#x8657;者是真如體也然此真如非別有法即一切",
    "X24n0461_002:0556a18": "色等諸法離性離相名真如體唯佛與佛乃能證",
    "X24n0461_002:0556a19": "此故一切法皆是佛法真如之體雖不離於諸法",
    "X24n0461_002:0556a20": "然亦不可取著故云即非一切法是名一切法。",
    "X24n0461_002:0556a21": "[0556a21] 須菩提譬如人身長大須菩提言世尊如來說人身",
    "X24n0461_002:0556a22": "長大則為非大身是名大身。",
    "X24n0461_002:0556a23": "[0556a23] 如來說人身長大則為非大身者以顯一切眾生",
    "X24n0461_002:0556a24": "法身不二無有限量是名大身法身本無處所故",
    "X24n0461_002:0556b01": "言則非大身文以色身雖大內無智慧即非大身",
    "X24n0461_002:0556b02": "色身雖小內有智慧得名大身雖有智慧不能依",
    "X24n0461_002:0556b03": "行即非大身依教修行悟入諸佛無上智見心無",
    "X24n0461_002:0556b04": "能所限量是名大身也。",
    "X24n0461_002:0556b05": "[0556b05] 須菩(至)大身 喚作一物即不中 頌曰。",
    "X24n0461_002:0556b06": " 天產英靈六尺軀  能文能武善經書",
    "X24n0461_002:0556b07": " 一朝識破娘生面  方信閑名滿五湖",
    "X24n0461_002:0556b08": "[0556b08] 新注 上說如來所證真如之體&#x5FA7;一切處可謂",
    "X24n0461_002:0556b09": "長大矣又恐善現起長大之見故佛又說喻徵之",
    "X24n0461_002:0556b10": "曰譬如人身長大善現因喻有悟即曰非大身是",
    "X24n0461_002:0556b11": "名大身論云大身有二義一者&#x5FA7;一切處即法身",
    "X24n0461_002:0556b12": "二者功德大即報身此之二身皆離諸相故名為",
    "X24n0461_002:0556b13": "非相也。",
    "X24n0461_002:0556b14": "[0556b14] 新注十四斷無人度生嚴土疑 此疑同十二疑",
    "X24n0461_002:0556b15": "皆從十一疑中實無有法發心者而來。",
    "X24n0461_002:0556b16": "[0556b16] 須菩提菩薩亦如是若作是言我當滅度無量眾生",
    "X24n0461_002:0556b17": "則不名菩薩。",
    "X24n0461_002:0556b18": "[0556b18] 菩薩若言由我說法除得彼人煩惱即是法我若",
    "X24n0461_002:0556b19": "言我度得眾生即有我所雖度脫眾生心有能所",
    "X24n0461_002:0556b20": "我人不除不得名為菩薩熾然說種種方便化度",
    "X24n0461_002:0556b21": "眾生心無能所即是菩薩也。",
    "X24n0461_002:0556b22": "[0556b22] 何以故須菩提實無有法名為菩薩是故佛說一切",
    "X24n0461_002:0556b23": "法無我無人無眾生無壽者。",
    "X24n0461_002:0556b24": "[0556b24] 須菩(至)壽者 喚牛即牛呼馬即馬 頌曰。",
    "X24n0461_002:0556c01": " 借婆衫子拜婆門  禮數周旋已十分",
    "X24n0461_002:0556c02": " 竹影掃&#x5826;塵不動  月穿潭底水無痕",
    "X24n0461_002:0556c03": "[0556c03] 須菩提若菩薩作是言我當莊嚴佛土是不名菩薩",
    "X24n0461_002:0556c04": "何以故如來說莊嚴佛土者即非莊嚴是名莊嚴。",
    "X24n0461_002:0556c05": "[0556c05] 菩薩若言我能建立世界者即非菩薩雖然建立",
    "X24n0461_002:0556c06": "世界心有能所即非菩薩熾然建立世界能所心",
    "X24n0461_002:0556c07": "不生是名菩薩最勝妙定經云假使有人造得白",
    "X24n0461_002:0556c08": "銀精舍滿三千大千世界不如一念禪定心心有",
    "X24n0461_002:0556c09": "能所即非禪定能所不生是名禪定禪定即是清",
    "X24n0461_002:0556c10": "淨心也。",
    "X24n0461_002:0556c11": "[0556c11] 須菩提若菩薩通達無我法者如來說名真是菩薩。",
    "X24n0461_002:0556c12": "[0556c12] 於諸法相無所滯&#x788D;是名通達不作解法心是名",
    "X24n0461_002:0556c13": "無我法無我法者如來說名真是菩薩隨分行特",
    "X24n0461_002:0556c14": "亦得名為菩薩然未為真菩薩解行圓滿一切能",
    "X24n0461_002:0556c15": "所心盡方得名真是菩薩。",
    "X24n0461_002:0556c16": "[0556c16] 須菩(至)菩薩 寒即普天寒熱則普天熱 頌曰。",
    "X24n0461_002:0556c17": " 有我元無我  寒時燒軟火",
    "X24n0461_002:0556c18": " 無心似有心  半夜拾金針",
    "X24n0461_002:0556c19": " 無心無我分明道  不知道者是何人",
    "X24n0461_002:0556c20": " 呵呵",
    "X24n0461_002:0556c21": "[0556c21] 新注 法界混然身土平等尚無佛道可成安有",
    "X24n0461_002:0556c22": "眾生可度是則起度生之心修習梵行淨佛國土",
    "X24n0461_002:0556c23": "即凡夫見不名菩薩畢竟起何等心名為菩薩能",
    "X24n0461_002:0556c24": "通達無我法者真菩薩也。",
    "X24n0461_002:0557a01": "○一體同觀分第十八",
    "X24n0461_002:0557a02": "[0557a02] 一眼攝五眼一沙攝恒河沙一世界攝多世界",
    "X24n0461_002:0557a03": "一心攝若干心故受之以一體同觀分也。",
    "X24n0461_002:0557a04": "[0557a04] 新注十五斷諸佛不見諸法疑 此疑從第十四",
    "X24n0461_002:0557a05": "疑中而來。",
    "X24n0461_002:0557a06": "[0557a06] 須菩提於意云何如來有肉眼不如是世尊如來有",
    "X24n0461_002:0557a07": "肉眼須菩提於意云何如來有天眼不如是世尊如",
    "X24n0461_002:0557a08": "來有天眼須菩提於意云何如來有慧眼不如是世",
    "X24n0461_002:0557a09": "尊如來有慧眼須菩提於意云何如來有法眼不如",
    "X24n0461_002:0557a10": "是世尊如來有法眼須菩提於意云何如來有佛眼",
    "X24n0461_002:0557a11": "不如是世尊如來有佛眼。",
    "X24n0461_002:0557a12": "[0557a12] 一切人盡有五眼為迷所覆不能自見故佛教除",
    "X24n0461_002:0557a13": "&#x5374;迷心即五眼開明念念修行般若波羅蜜法初",
    "X24n0461_002:0557a14": "除迷心名為第一肉眼見一切眾生皆有佛性起",
    "X24n0461_002:0557a15": "憐愍心是名為第二天眼癡心不生名為第三慧",
    "X24n0461_002:0557a16": "眼著法心除名為第四法眼細惑永盡圓明&#x5FA7;照",
    "X24n0461_002:0557a17": "名為第五佛眼又云見色身中有法身名為天眼",
    "X24n0461_002:0557a18": "見一切眾生各具般若性名為慧眼見性明徹能",
    "X24n0461_002:0557a19": "所永除一切佛法本來自備名為法眼見般若波",
    "X24n0461_002:0557a20": "羅蜜能生三世一切法名為佛眼。",
    "X24n0461_002:0557a21": "[0557a21] 須菩(至)佛眼 盡在眉毛下 頌曰。",
    "X24n0461_002:0557a22": " 如來有五眼  張三祗一雙",
    "X24n0461_002:0557a23": " 一般分皂白  的的別青黃",
    "X24n0461_002:0557a24": " 其間些子&#x8AB5;訛處  六月炎天下雪霜",
    "X24n0461_002:0557b01": "[0557b01] 須菩提於意云何恒河中所有沙佛說是沙不如是",
    "X24n0461_002:0557b02": "世尊如來說是沙須菩提於意云何如一恒河中所",
    "X24n0461_002:0557b03": "有沙有如是沙等恒河是諸恒河所有沙數佛世界",
    "X24n0461_002:0557b04": "如是寧為多不甚多世尊。",
    "X24n0461_002:0557b05": "[0557b05] 恒河者西國祗園精舍側近河如來說法指此河",
    "X24n0461_002:0557b06": "為喻佛說此河中沙一沙況一佛世界以為多不",
    "X24n0461_002:0557b07": "須菩提言甚多世尊佛舉此眾多國土者欲明其",
    "X24n0461_002:0557b08": "中所有眾生一一眾生皆有若許心數也。",
    "X24n0461_002:0557b09": "[0557b09] 佛告須菩提爾所國土中所有眾生若干種心如來",
    "X24n0461_002:0557b10": "悉知。",
    "X24n0461_002:0557b11": "[0557b11] 佛告(至)悉知 曾為蕩子偏憐客慣愛貪盃識醉",
    "X24n0461_002:0557b12": "人 頌曰。",
    "X24n0461_002:0557b13": " 眼觀東南意在西北  將謂猴白更有猴黑",
    "X24n0461_002:0557b14": " 一切眾生一切心  盡遂無窮聲與色",
    "X24n0461_002:0557b15": " 喝",
    "X24n0461_002:0557b16": "[0557b16] 何以故如來說諸心皆為非心是名為心。",
    "X24n0461_002:0557b17": "[0557b17] 爾所國土中所有眾生一一眾生皆有若干差別",
    "X24n0461_002:0557b18": "心數心數雖多總名妄心識得妄心非心是名為",
    "X24n0461_002:0557b19": "心此心即是真心常心佛心般若波羅蜜心清淨",
    "X24n0461_002:0557b20": "菩提涅槃心。",
    "X24n0461_002:0557b21": "[0557b21] 何以(至)為心 病多諳藥性 頌曰。",
    "X24n0461_002:0557b22": " 一波纔動萬波隨  似蟻循環豈了期",
    "X24n0461_002:0557b23": " 咄",
    "X24n0461_002:0557b24": " 今日為君都割斷  出身方號丈夫兒",
    "X24n0461_002:0557c01": "[0557c01] 所以者何須菩提過去心不可得現在心不可得未",
    "X24n0461_002:0557c02": "來心不可得。",
    "X24n0461_002:0557c03": "[0557c03] 過去心不可得者前念妄心瞥然已過追尋無有",
    "X24n0461_002:0557c04": "處所現在心不可得者真心無相憑何得見未來",
    "X24n0461_002:0557c05": "心不可得者本無可得習氣已盡更不復生了此",
    "X24n0461_002:0557c06": "三心皆不可得是名為佛。",
    "X24n0461_002:0557c07": "[0557c07] 所以(至)可得 低聲低聲真得鼻孔裏出氣 頌",
    "X24n0461_002:0557c08": "曰。",
    "X24n0461_002:0557c09": " 三際求心心不見  兩眼依前對兩眼",
    "X24n0461_002:0557c10": " 不須遺&#x5292;&#x5C05;舟尋  雪月風光常見面",
    "X24n0461_002:0557c11": "[0557c11] 新注 前說不見彼是眾生不見我為菩薩不見",
    "X24n0461_002:0557c12": "淨佛國土如是則不見諸法名為諸佛如來然而",
    "X24n0461_002:0557c13": "如來具足五根豈都無所見耶五眼者肉眼天眼",
    "X24n0461_002:0557c14": "慧眼法眼佛眼古德偈曰天眼通非&#x788D;肉眼&#x788D;非",
    "X24n0461_002:0557c15": "通法眼唯觀俗諦慧眼了知空佛眼如千日照異",
    "X24n0461_002:0557c16": "體還同此之五眼通該十界而優劣有殊如經所",
    "X24n0461_002:0557c17": "說五眼皆如來所具者無非佛眼也恒沙世界一",
    "X24n0461_002:0557c18": "切眾生之心如來無不知見然眾生之心種種顛",
    "X24n0461_002:0557c19": "倒言非心者妄識本空也是名為心者真如不滅",
    "X24n0461_002:0557c20": "也所以者何者徵起非心所以而釋之三世心者",
    "X24n0461_002:0557c21": "&#x8657;妄生滅之心也求之皆不可得蓋過去已滅未",
    "X24n0461_002:0557c22": "來未至現在不住此即如來所知之心也。"
}