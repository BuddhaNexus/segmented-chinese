{
    "X63n1257_002:0761a06": "博山和尚參禪警語卷之下",
    "X63n1257_002:0761a08": "首座　成正　集",
    "X63n1257_002:0761a09": "雲門云。有一般掠虗漢。食人涎唾。記得一堆一擔骨",
    "X63n1257_002:0761a10": "董。到處馳騁驢唇馬嘴。誇我解問十轉五轉。饒你從",
    "X63n1257_002:0761a11": "朝問到夜。論劫恁麼還曾夢見麼。評。雲門當時正",
    "X63n1257_002:0761a12": "罵十者一二人而已。今時紛紛皆是。何曾向衲衣下",
    "X63n1257_002:0761a13": "體究。設或坐片嚮之時。不是昏沉。便是散亂。盖為一",
    "X63n1257_002:0761a14": "肚子落索吐不去。割不斷。若是個伶俐的漢。纔聞恁",
    "X63n1257_002:0761a15": "麼舉。具大慚愧始得。",
    "X63n1257_002:0761a16": "雲門示眾云。諸兄弟。切莫容易過時。大須仔細。古人",
    "X63n1257_002:0761a17": "大有葛藤相為處。祇如雪峰道。盡大地是汝自己。夾",
    "X63n1257_002:0761a18": "山道。百草頭上薦取老僧。閙市裏識取天子。洛浦云。",
    "X63n1257_002:0761a19": "一塵纔起。大地全収。一毛頭獅子。全身總是。汝把取",
    "X63n1257_002:0761a20": "飜覆思量看。日久歲深。自然有箇入處。評。此三段",
    "X63n1257_002:0761a21": "語牽你入門。要你肯入。不然盡在鬼窟裡作活計。你",
    "X63n1257_002:0761a22": "若入得門。自然怗怗底。不見有山河大地。不見有自",
    "X63n1257_002:0761a23": "己。薦與不薦。是兩頭語。",
    "X63n1257_002:0761a24": "雲門云。光不透脫。有兩般病。一切處不明。面前有物",
    "X63n1257_002:0761b01": "是。又透得一切法空。隱隱地似有箇物相似。亦是光",
    "X63n1257_002:0761b02": "不透脫。又法身亦有兩般病。得到法身。為法執不忘。",
    "X63n1257_002:0761b03": "己見猶。坐在法身邊是一。直饒透得法身去。放過即",
    "X63n1257_002:0761b04": "不可。仔細點檢將來。有甚麼氣息。亦是病。評。此病",
    "X63n1257_002:0761b05": "全在境量上作活計。不曾坐斷。不曾透脫。不曾得轉",
    "X63n1257_002:0761b06": "身吐氣。這裏若別生異念。則成魔作怪有分在。",
    "X63n1257_002:0761b07": "玄沙云。夫學般若菩薩。須具大根器。有大智慧始得。",
    "X63n1257_002:0761b08": "若有智慧。即今便出脫得去。評。大根器者。一聞千",
    "X63n1257_002:0761b09": "悟。得大總持。說箇出脫字。早是方便之辭也。何以故。",
    "X63n1257_002:0761b10": "從來不曾繫縛故。",
    "X63n1257_002:0761b11": "玄沙云。若是根機遲鈍。直須勤苦。日夜忘疲。無眠失",
    "X63n1257_002:0761b12": "食。如喪考妣相似。恁麼急切。盡一生去。更得人荷挾。",
    "X63n1257_002:0761b13": "尅骨究實。不妨易得搆去。且況如今誰是堪任學底",
    "X63n1257_002:0761b14": "人。評。盡大地人都堪任。惟除無知不具信根者。縱",
    "X63n1257_002:0761b15": "是釋迦佛放光動地。其柰爾何。",
    "X63n1257_002:0761b16": "玄沙云。仁者。莫祗是記言記語。恰似念陁羅尼相似。",
    "X63n1257_002:0761b17": "蹋步向前來。口裏哆哆啝啝。被人把住詰問著。沒去",
    "X63n1257_002:0761b18": "處。便嗔道。和尚不為我答話。恁麼學事。大苦。知麼。",
    "X63n1257_002:0761b19": "評。記言語者。謂之雜毒入心。礙正知見。世間讀書人",
    "X63n1257_002:0761b20": "記文字多。便不能融化。何況究出世法。肯食他人涎",
    "X63n1257_002:0761b21": "唾耶。",
    "X63n1257_002:0761b22": "玄沙云。有一般坐繩牀和尚。稱善知識。問著搖身動",
    "X63n1257_002:0761b23": "手。點眼吐舌瞪視。評。此等之流。通身是魔。通身是",
    "X63n1257_002:0761b24": "病。到臘月三十日。未免閙去在。",
    "X63n1257_002:0761c01": "玄沙云。更有一般說昭昭靈靈。靈臺智性。能見能聞。",
    "X63n1257_002:0761c02": "向五蘊身田裏作主宰。恁麼為善知識。大賺人。知麼。",
    "X63n1257_002:0761c03": "我今問汝。汝若認昭昭靈靈是汝真實。為甚麼瞌睡",
    "X63n1257_002:0761c04": "時又不成昭昭靈靈。若瞌睡時不是。為甚麼有昭昭",
    "X63n1257_002:0761c05": "時。汝還會麼。這箇喚作認賊為子。是生死根。妄想緣",
    "X63n1257_002:0761c06": "氣。評。此是弄精魂漢。瞌睡時既做不得主。生死到",
    "X63n1257_002:0761c07": "來作麼生折合。一生胡亂做去。豈但哄人。皆自哄耳。",
    "X63n1257_002:0761c08": "玄沙云。汝今欲得出他五蘊身田主宰。但識取汝秘",
    "X63n1257_002:0761c09": "密金剛體。古人向汝道。圓成正遍。遍周沙界。評。秘",
    "X63n1257_002:0761c10": "密金剛體。即圓成正遍。遍周沙界。分明向汝道。須是",
    "X63n1257_002:0761c11": "全身拶入始得。",
    "X63n1257_002:0761c12": "玄沙云。佛道閑曠。無有程途。無門解脫之門。無意道",
    "X63n1257_002:0761c13": "人之意。不在三際。故不可昇沉。建立乖真。非屬造化。",
    "X63n1257_002:0761c14": "評。若會得此意。不費纖毫功行。立地成佛。還多了",
    "X63n1257_002:0761c15": "箇成字。",
    "X63n1257_002:0761c16": "玄沙云。動則起生死之本。靜則醉昏沉之鄉。動靜雙",
    "X63n1257_002:0761c17": "泯。即落空亡。動靜雙収。顢頇佛性。評。行人多厭動",
    "X63n1257_002:0761c18": "取靜。靜久復思動。須剔起眉毛。打破動靜窠臼。始是",
    "X63n1257_002:0761c19": "道人用心也。",
    "X63n1257_002:0761c20": "玄沙云。必須對塵對境如枯木寒灰。臨時應用。不失",
    "X63n1257_002:0761c21": "其宜。鏡照諸像。不亂光輝。鳥飛空中。不雜空色。評。",
    "X63n1257_002:0761c22": "如枯木寒灰。盖無心不失其宜。盖應物豈與灰心泯",
    "X63n1257_002:0761c23": "智者同日而語哉。其不亂光輝。不雜空色云云。自彼",
    "X63n1257_002:0761c24": "於我何為。",
    "X63n1257_002:0762a01": "玄沙云。所以十方無影像。三界絕行縱。不墮往來機。",
    "X63n1257_002:0762a02": "不住中間意。箇中纖毫道不盡。即為魔王眷屬。句前",
    "X63n1257_002:0762a03": "句後。是學人難處。所以一句當天。八萬門永絕生死。",
    "X63n1257_002:0762a04": "評。此語貴在一句當天八萬門。盡十方世界無纖",
    "X63n1257_002:0762a05": "毫空缺處。無纖毫影像。無纖毫行迹。可謂光爍爍。活",
    "X63n1257_002:0762a06": "潑潑。佛祖眾生沒處安著生死二字。是阿誰恁麼道。",
    "X63n1257_002:0762a07": "玄沙云。直饒如秋潭月影。靜夜鐘聲。隨扣擊以無虧。",
    "X63n1257_002:0762a08": "觸波瀾而不散。猶是生死岸頭事。評。坐禪人萬一",
    "X63n1257_002:0762a09": "不到恁麼田地。到得尚是生死岸頭事。須是自尋箇",
    "X63n1257_002:0762a10": "活路始得。",
    "X63n1257_002:0762a11": "玄沙云。道人行處。如火銷氷。終不却成氷。箭既離弦。",
    "X63n1257_002:0762a12": "無返回勢。所以牢籠不肯住。呼喚不回頭。古聖不安",
    "X63n1257_002:0762a13": "排。至今無處所。評。道人之心。合當如是。但將此段",
    "X63n1257_002:0762a14": "細抹。將來自然省力。沾連些兒不得。若將識心湊泊。",
    "X63n1257_002:0762a15": "正所謂因地不真。果招迂曲。",
    "X63n1257_002:0762a16": "玄沙云。今時人不悟箇中道理。妄自涉事涉塵。處處",
    "X63n1257_002:0762a17": "染著。頭頭繫絆。縱悟。則塵境紛紜。名相不實。評。處",
    "X63n1257_002:0762a18": "處染著。頭頭繫絆。只是究心不切。命根不斷。不肯死",
    "X63n1257_002:0762a19": "去。真正參學人。如過蠱毒之鄉。水也不可沾著一滴。",
    "X63n1257_002:0762a20": "始得箇徹頭。",
    "X63n1257_002:0762a21": "玄沙云。便擬凝心斂念。攝事歸空。閉目藏睛。纔有念",
    "X63n1257_002:0762a22": "起。旋旋破除。細想纔生。即便遏捺。如此見解。即是落",
    "X63n1257_002:0762a23": "空亡外道。魂不散底死人。冥冥漠漠。無覺無知。塞耳",
    "X63n1257_002:0762a24": "偷鈴。徒自欺誑。評。病在不起疑情。不究公案。不肯",
    "X63n1257_002:0762b01": "全身入理。只是將識心遏捺。縱是澄澄湛湛。畢竟命",
    "X63n1257_002:0762b02": "根不斷。終不是做工夫人。",
    "X63n1257_002:0762b03": "玄沙云。仁者。莫祇長戀生死愛網。被善惡業拘將去。",
    "X63n1257_002:0762b04": "無自由分。饒汝鍊得身心同虗空去。饒汝到精明湛",
    "X63n1257_002:0762b05": "不搖處。不出識陰。古人喚作如急流水。流急不覺。妄",
    "X63n1257_002:0762b06": "為恬靜。評。識心不斷。縱鍊得身心如虗空。終被惡",
    "X63n1257_002:0762b07": "業牽引去。精明湛不搖處。正是識陰。如何免得生死。",
    "X63n1257_002:0762b08": "總而言之。不究徹大理。悉是虗妄。",
    "X63n1257_002:0762b09": "玄沙云。恁麼脩行。盡出他輪迴不得。依前被輪迴去。",
    "X63n1257_002:0762b10": "所以道。諸行無常。直是三椉功果。如是可畏。若無道",
    "X63n1257_002:0762b11": "眼。亦不究竟。評。總収上數段法語。皆非究竟。三椉",
    "X63n1257_002:0762b12": "行人縱行六度萬行。皆生滅法。於實際理地。且喜沒",
    "X63n1257_002:0762b13": "交涉。",
    "X63n1257_002:0762b14": "徑山云。今時有一種外道。自眼不明。只管教人死獦",
    "X63n1257_002:0762b15": "狙地休去歇去。若如此休歇。到千佛出世。也休歇不",
    "X63n1257_002:0762b16": "得。轉使心頭迷悶耳。評。不肯起疑情。則命根不斷。",
    "X63n1257_002:0762b17": "命根既不斷。休亦不去。歇亦不得。即此休歇二字。便",
    "X63n1257_002:0762b18": "是生死根本。縱百劫千生。終無了底日子。",
    "X63n1257_002:0762b19": "徑山云。又一等人。教人隨緣管帶。忘情默照。照來照",
    "X63n1257_002:0762b20": "去。帶來帶去。轉加迷悶。無有了期。評。既有能帶之",
    "X63n1257_002:0762b21": "心。所照之境。能所對立。非妄而何。若以妄心為參究。",
    "X63n1257_002:0762b22": "便於自心不得自在。只須坐斷兩頭。能所不立。則礙",
    "X63n1257_002:0762b23": "膺之物如桶底脫矣。",
    "X63n1257_002:0762b24": "徑山云。又一等人。教人是事莫管。但只恁麼歇去。歇",
    "X63n1257_002:0762c01": "得來情念不生。到恁麼時。不是冥然無知。直是惺惺",
    "X63n1257_002:0762c02": "歷歷。這般底更是毒害。瞎却人眼。不是小事。評。只",
    "X63n1257_002:0762c03": "饒到惺惺歷歷。此是對寂之法。非參究耶。若參究。直",
    "X63n1257_002:0762c04": "欲發明大事。既不如是。豈非毒害者哉。",
    "X63n1257_002:0762c05": "徑山云。不問久參先達。若要真箇靜。須是生死心破。",
    "X63n1257_002:0762c06": "不著做工夫。生死心破。則自靜也。評。疑情發得起。",
    "X63n1257_002:0762c07": "則生死心凝結在一處。疑情破則生死心破。於此破",
    "X63n1257_002:0762c08": "處求其動相了不可得。",
    "X63n1257_002:0762c09": "示疑情發不起警語",
    "X63n1257_002:0762c10": "做工夫。疑情發不起。便欲尋行數墨。檢討文字。廣求",
    "X63n1257_002:0762c11": "知解。將佛祖言教一串穿過。都作一箇印子印定。纔",
    "X63n1257_002:0762c12": "舉起一則公案。便作道理會去。於本參話頭上不能",
    "X63n1257_002:0762c13": "發起疑情。逢人難問著則不喜。此是生滅心。非禪也。",
    "X63n1257_002:0762c14": "或隨聲應答。竪指擎拳。引筆疾書偈頌。開示使人參",
    "X63n1257_002:0762c15": "究。亦有意味。自謂得大悟門。殊不知疑情發不起。皆",
    "X63n1257_002:0762c16": "是識心使然。若肯一念知非。全身放下。見善知識。求",
    "X63n1257_002:0762c17": "箇入路則可。不然生滅心勝。久之則成魔著。殆不可",
    "X63n1257_002:0762c18": "救。",
    "X63n1257_002:0762c19": "做工夫。疑情發不起。於境緣上生厭離。喜到寂靜無",
    "X63n1257_002:0762c20": "人處坐去。便覺得力。便覺有意思。纔遇著些動處。心",
    "X63n1257_002:0762c21": "即不喜。此是生滅心。非禪也。坐久則與靜境相應。冥",
    "X63n1257_002:0762c22": "然無知。絕對絕待。縱得禪定。凝心不動。與諸小乘何",
    "X63n1257_002:0762c23": "所異也。稍遇境緣則不自在。聞聲見色則生怕怖。由",
    "X63n1257_002:0762c24": "怕怖故。魔得其便。由魔力故。行諸不善。一生脩行都",
    "X63n1257_002:0763a01": "無所益。皆是最初不善用心。不善起疑情。不肯見人。",
    "X63n1257_002:0763a02": "不肯信人。於靜謐處強作主宰。縱遇善知識。不肯一",
    "X63n1257_002:0763a03": "念知非。千佛出世。其柰爾何。",
    "X63n1257_002:0763a04": "做工夫。疑情發不起。將情識妄想心遏捺。令妄心不",
    "X63n1257_002:0763a05": "起。到無起處。則澄澄湛湛。純清絕點。此識心根源終",
    "X63n1257_002:0763a06": "不能破。於澄湛絕點處都作箇工夫理會。纔遇人點",
    "X63n1257_002:0763a07": "著痛處。如水上捺葫蘆相似。此是生滅心。非禪也。盖",
    "X63n1257_002:0763a08": "為[宋木+取]初不肯參話頭。起疑情。縱遏捺得身心不起。如",
    "X63n1257_002:0763a09": "石壓草。若死得識心成斷滅去。正是落空亡外道。若",
    "X63n1257_002:0763a10": "斷滅不去。逢境緣時即引起識心。於澄湛絕點處便",
    "X63n1257_002:0763a11": "作聖解。自謂得大悟門。縱則成狂。著則成魔。於世法",
    "X63n1257_002:0763a12": "中誑妄無知。便起深孽。退人信心。障菩提道。",
    "X63n1257_002:0763a13": "做工夫。疑情發不起。將身心器界悉皆空去。空到無",
    "X63n1257_002:0763a14": "管帶處。無依倚處。不見有身心。不見有世界。非內非",
    "X63n1257_002:0763a15": "外。總是一空。謂空便是禪。謂空得去便是佛。行也是",
    "X63n1257_002:0763a16": "空。坐也是空。空來空去。行住坐臥如在虗空中行。此",
    "X63n1257_002:0763a17": "是生滅心。非禪也。不著則成頑空。冥然無知。著則成",
    "X63n1257_002:0763a18": "魔。自謂大有悟門。殊不知與參禪沒交涉。若真是箇",
    "X63n1257_002:0763a19": "參禪漢。發起疑情。一句話頭如倚天長劍。觸其鋒者。",
    "X63n1257_002:0763a20": "即喪身失命。若不如是。只饒空得一念不起時。只喚",
    "X63n1257_002:0763a21": "作箇空無所知。非究竟耶。",
    "X63n1257_002:0763a22": "做工夫。疑情發不起。遂將識心揣摩。把古人公案胡",
    "X63n1257_002:0763a23": "亂穿鑿去。謂是全提。謂是半提。謂是向上。謂是向下。",
    "X63n1257_002:0763a24": "是君是臣。是兼帶語。是平實語。自謂見解人所不及。",
    "X63n1257_002:0763b01": "縱一一說得道理。與古人一口吐氣。此是生滅心。非",
    "X63n1257_002:0763b02": "禪也。殊不知古人一語一言如嚼綿絮團。使人吞不",
    "X63n1257_002:0763b03": "下。吐不出。豈肯與人生出幾多解路。引起人識心耶。",
    "X63n1257_002:0763b04": "若疑情發得起。全身拶入。去此解路識心。不待你死",
    "X63n1257_002:0763b05": "去。自然怗怗地。",
    "X63n1257_002:0763b06": "做工夫。疑情發不起。將身心看破。純是假緣。其中自",
    "X63n1257_002:0763b07": "有一物往來。能動能靜。無形無相。於六根門頭放光",
    "X63n1257_002:0763b08": "動地。散則遍周沙界。収則不立纖塵。向這裏一認認",
    "X63n1257_002:0763b09": "定。不肯起疑情。不肯參究。便謂了事人。此是生滅心。",
    "X63n1257_002:0763b10": "非禪也。殊不知生死心不破。將此等為快意。正是弄",
    "X63n1257_002:0763b11": "識神。一朝眼光落地。便作不得主。隨識神牽引去。隨",
    "X63n1257_002:0763b12": "業受報去。若善業多。則生在人間天上。到四相五衰",
    "X63n1257_002:0763b13": "逼將來。便謂佛法無靈驗。由此謗法。墮在地獄．餓鬼",
    "X63n1257_002:0763b14": "道中。出得頭來。知是幾多劫數。以此觀之。參禪全要",
    "X63n1257_002:0763b15": "見人。若自作主宰。總用不著。",
    "X63n1257_002:0763b16": "做工夫。疑情發不起。便認定箇眼能見。耳能聞。舌能",
    "X63n1257_002:0763b17": "譚。鼻能嗅。手能執著。脚能運奔。是自己一靈真性。向",
    "X63n1257_002:0763b18": "這裡度量。謂是悟門。逢人則瞪眼側耳。手指脚踢。以",
    "X63n1257_002:0763b19": "為佛法。此是生滅心。非禪也。古人喚作如發癎病相",
    "X63n1257_002:0763b20": "似。又云在曲盝牀上弄鬼眼睛相似。弄來弄去。弄到",
    "X63n1257_002:0763b21": "四大分散時則弄不去。更有一等惡見。以此為奇特。",
    "X63n1257_002:0763b22": "遞代相傳。受人供養。無慚無愧。逢人問法。則大喝一",
    "X63n1257_002:0763b23": "聲。大笑一場。殊不知從來未曾參究。命根未斷。縱行",
    "X63n1257_002:0763b24": "善事。都是魔業。非究竟耶。",
    "X63n1257_002:0763c01": "做工夫。疑情發不起。便欲做有為功行。或做解脫。或",
    "X63n1257_002:0763c02": "行苦行。冬不爐。夏不扇。人來乞衣。便全身脫去。甘心",
    "X63n1257_002:0763c03": "凍死。謂之解脫。人來乞食。便自己不食。甘心餓死。謂",
    "X63n1257_002:0763c04": "之解脫。更有種種。不可具說。總而論之。皆是勝心所",
    "X63n1257_002:0763c05": "使。誑惑無知。彼無知者。謂是活佛。謂是菩薩。盡其形",
    "X63n1257_002:0763c06": "命。承事供養。殊不知佛戒中謂之惡律儀業。雖是持",
    "X63n1257_002:0763c07": "戒。步步結罪。又有一等。燒身燃臂。禮佛求懺。謂之功",
    "X63n1257_002:0763c08": "課。於世法中亦是好事。參究分中當得甚麼事。古德",
    "X63n1257_002:0763c09": "云。切莫向他機境上求。謂禮佛是機境。求懺是機境。",
    "X63n1257_002:0763c10": "佛法中一切好事悉機境也。不是教你不行此一切",
    "X63n1257_002:0763c11": "善事。但用心一處。此一切善事悉能助發。滋培善根。",
    "X63n1257_002:0763c12": "他日道眼忽開。燒香掃地皆佛事耳。",
    "X63n1257_002:0763c13": "做工夫。疑情發不起。便欲散誕去。便欲活潑去。逢人",
    "X63n1257_002:0763c14": "則自歌自舞。自歡自樂。或水邊林下吟咏笑談。或市",
    "X63n1257_002:0763c15": "井街坊橫行直撞。自謂是箇了事人。見善知識開叢",
    "X63n1257_002:0763c16": "林。立規炬。或坐禪。或念佛。或行一切善事。則撫掌大",
    "X63n1257_002:0763c17": "笑。生輕慢心。謗凟心。自不能行道。障人行道。自不能",
    "X63n1257_002:0763c18": "[言*奉]經禮懺。障人諷經禮懺。自不能參禪。障人參禪。自",
    "X63n1257_002:0763c19": "不能開叢林。障人開叢林。自不能說法。障人說法。凡",
    "X63n1257_002:0763c20": "有善知識出世。設幾個難問。向人天眾前多答一句。",
    "X63n1257_002:0763c21": "多問一句。喝一聲。打一掌。善知識見彼做鬼戲相似。",
    "X63n1257_002:0763c22": "或不理會。他便向人道某善知識不會這箇道理。苦",
    "X63n1257_002:0763c23": "哉。苦哉。此是生滅心勝。久之則攝入魔道。造無窮深",
    "X63n1257_002:0763c24": "孽。受魔福盡。墮無間獄。雖是善因。而招惡果。悲夫。",
    "X63n1257_002:0764a01": "做工夫。疑情發不起。覺得同眾人動止不便。太拘束。",
    "X63n1257_002:0764a02": "太煩紊。便欲向深山無人處住靜去。或向一間房屋",
    "X63n1257_002:0764a03": "裏住靜去。初則硬作主宰。閉目凝心。跏趺合掌。硬硬",
    "X63n1257_002:0764a04": "做去。或一年二年。一月兩月。不見下落。又有一等。坐",
    "X63n1257_002:0764a05": "得三兩日便坐不住。或看書。或散誕。或做偈做詩。或",
    "X63n1257_002:0764a06": "關門打睡。外現威儀。內成流俗。更有一等惡少年。不",
    "X63n1257_002:0764a07": "識廉恥。不信因果。潛行貪欲。逢人則恣口肆意。誑妄",
    "X63n1257_002:0764a08": "無知。自言我曾見善知識來。我得上人法。使無知者",
    "X63n1257_002:0764a09": "信受。與彼通好。或結為道友。或招為徒弟。上行下效。",
    "X63n1257_002:0764a10": "自不知非。不肯返省。不肯見人。妄自尊大。大妄語成。",
    "X63n1257_002:0764a11": "此輩名為可怜憫者。今時厭大眾。求私室。寧不寒心",
    "X63n1257_002:0764a12": "者哉。若真正學道人。慎勿萠此念。正好向眾人中參",
    "X63n1257_002:0764a13": "究。彼此警覺。縱不悟道。決不陷到這般田地。學者不",
    "X63n1257_002:0764a14": "可不警也。",
    "X63n1257_002:0764a15": "示疑情發得起警語",
    "X63n1257_002:0764a16": "做工夫。疑情發得起。與法身理相應。見盡大地光皎",
    "X63n1257_002:0764a17": "皎地。無絲毫障礙。便欲承當箇事。不肯撒手。坐在法",
    "X63n1257_002:0764a18": "身量邊。由此命根不斷。於法身中似有見地。似有受",
    "X63n1257_002:0764a19": "用。殊不知全是子想。古人喚作隔身句。既命根不斷。",
    "X63n1257_002:0764a20": "通身是病。非禪也。到這裏。只須全身拶入。承當箇大",
    "X63n1257_002:0764a21": "事。亦不知有承當者。古德云。懸崖撒手。自肯承當。絕",
    "X63n1257_002:0764a22": "後再甦。欺君不得。若命根不斷。全是生滅心。若命根",
    "X63n1257_002:0764a23": "斷去。不知轉身吐氣。喚作墮身死漢。非究竟耶。這些",
    "X63n1257_002:0764a24": "子道理不難會。自是行者不肯見人。若遇著善知識。",
    "X63n1257_002:0764b01": "磕著痛處。當下知歸。其或未然。則伏尸萬里也。",
    "X63n1257_002:0764b02": "做工夫。疑情發得起。與法身理相應。攪渾世界。得波",
    "X63n1257_002:0764b03": "翻浪湧一段受用。行人躭著此受用。推不向前。約不",
    "X63n1257_002:0764b04": "退後。由此不得全身拶入。如貧人遇著座黃金山相",
    "X63n1257_002:0764b05": "似。了了明明知得是金。不能隨手得用。古人喚作守",
    "X63n1257_002:0764b06": "寶漢。通身是病。非禪也。到這裡。只須不顧危亡。始得",
    "X63n1257_002:0764b07": "與法相應。天童所謂普周法界渾成飯。鼻孔纍垂信",
    "X63n1257_002:0764b08": "飽參。若不得鼻纍垂。如坐在飯籮邊餓殺。大海裡渴",
    "X63n1257_002:0764b09": "殺。濟得甚麼邊事。所以道。悟後只須見人。如古德悟",
    "X63n1257_002:0764b10": "後見善知識。大有樣子。若自承當箇事。不肯遇人抽",
    "X63n1257_002:0764b11": "釘拔楔。皆喚作自欺底漢耳。",
    "X63n1257_002:0764b12": "做工夫。疑情發得起。與法身理相應。看山不是山。見",
    "X63n1257_002:0764b13": "水不是水。盡大地畐塞塞地。無纖毫空缺處。忽生一",
    "X63n1257_002:0764b14": "箇度量心似。障了面前。障了身心。提亦不起。撲亦不",
    "X63n1257_002:0764b15": "破。提起似有。放下似無。開口吐氣不得。移身換步不",
    "X63n1257_002:0764b16": "得。正恁麼時亦不得。到這裡。通身是病。非禪也。殊不",
    "X63n1257_002:0764b17": "知古人用心純一。疑情發得起。看山不是山。見水不",
    "X63n1257_002:0764b18": "是水。不生度量心。不起別念。硬硬逼拶去。忽朝打破",
    "X63n1257_002:0764b19": "疑團。通身是眼。看山依舊山。見水依舊水。山河大地",
    "X63n1257_002:0764b20": "從甚麼處得來。求纖毫悟迹了不可得。到恁麼田地。",
    "X63n1257_002:0764b21": "只須見人。若不見人。枯木巖前。岐路中更有岐路。到",
    "X63n1257_002:0764b22": "此不蹉蛇。不被枯木樁絆倒者。博山與他結箇同參。",
    "X63n1257_002:0764b23": "做工夫。疑情發得起。與法身理相應。便沉沉寂寂去．",
    "X63n1257_002:0764b24": "休去．歇去．一念萬年去。將疑情鈍置法身理中。不得",
    "X63n1257_002:0764c01": "受用。一向死去無回互。無管帶。沒氣息。全被死水裏",
    "X63n1257_002:0764c02": "浸殺。自謂之極則。通身是病。非禪也。石霜會下如此",
    "X63n1257_002:0764c03": "用工者極多。縱坐脫立亡。不得受用。若受得鉗錘。知",
    "X63n1257_002:0764c04": "得痛痒。轉得身。吐得氣。便是人。若不知痛痒。雖會得",
    "X63n1257_002:0764c05": "法身句。只饒坐斷十方。有甚用處。天童所謂坐斷十",
    "X63n1257_002:0764c06": "方猶點額。密移一步看飛龍。古人大有警語為人處。",
    "X63n1257_002:0764c07": "大有葛藤相委悉。自是人不肯打徹。欲學善知識在",
    "X63n1257_002:0764c08": "人叢馬踏之中千自由。百自在。得不難乎。",
    "X63n1257_002:0764c09": "做工夫。疑情發得起。與法身理相應。坐到湛不搖處。",
    "X63n1257_002:0764c10": "淨躶躶。赤灑灑。沒可把。便放身去。不識得轉位就機。",
    "X63n1257_002:0764c11": "向這裏強立主宰。滯在法身邊。通身是病。非禪也。洞",
    "X63n1257_002:0764c12": "山云。峯巒挺異。鶴不停機。靈木迢然。鳳無依倚。當知",
    "X63n1257_002:0764c13": "峰巒靈木四箇字太煞玄奧。不是乾爆爆地。不停無",
    "X63n1257_002:0764c14": "依四箇字太煞活潑。不是死獦狚地。若不究到玄奧",
    "X63n1257_002:0764c15": "處。則不知入理之深。若不到活潑處。則不識旋機之",
    "X63n1257_002:0764c16": "玅。道人用心。用到無可用處。正好見人打飜漆桶。得",
    "X63n1257_002:0764c17": "箇徹處。豈可抱愚守株。滯在一隅。甘心做籠中之鶴。",
    "X63n1257_002:0764c18": "退毛之鳳哉。",
    "X63n1257_002:0764c19": "做工夫。疑情發得起。與法身理相應。面前隱隱地。似",
    "X63n1257_002:0764c20": "有箇物相似。將此隱隱地疑來疑去。樁定箇前境。便",
    "X63n1257_002:0764c21": "自謂入得法身理。見得法界性。不知此等揑目所成。",
    "X63n1257_002:0764c22": "通身是病。非禪也。若真箇入理之人。世界[澗日+活]一丈。古",
    "X63n1257_002:0764c23": "鏡[澗日+活]一丈。橫身當宇宙。求其根塵器界了不可得。又",
    "X63n1257_002:0764c24": "將何為身。將何為境。將何為物。將何為隱隱地。雲門",
    "X63n1257_002:0765a01": "亦指出此病。尚有多文。若明得此一種病。則下之三",
    "X63n1257_002:0765a02": "種病渙然氷釋矣。博山甞謂學者曰。法身中病最多。",
    "X63n1257_002:0765a03": "只須大病一場。始識得病根。假饒盡大地人參禪。未",
    "X63n1257_002:0765a04": "有一個不受法身病者。惟除盲聾瘖啞者不在此限。",
    "X63n1257_002:0765a05": "做工夫。疑情發得起。與法身理相應。見古人道盡大",
    "X63n1257_002:0765a06": "地是沙門一隻眼。盡大地是自己一點靈光。盡大地",
    "X63n1257_002:0765a07": "在自己一點靈光裏。又引教中道一塵中含無邊法",
    "X63n1257_002:0765a08": "界真理。便向這裡領略去。不肯求進益。生不得。死不",
    "X63n1257_002:0765a09": "得。將此解路謂之悟門。通身是病。非禪也。殊不知縱",
    "X63n1257_002:0765a10": "與理相應。若打不脫。全是理障。墮在法身邊。何況被",
    "X63n1257_002:0765a11": "解心牽引。不能入理之深。這箇獼猴子揑不死。既死",
    "X63n1257_002:0765a12": "不去。又安得絕後再甦耶。當知[宋木+取]初發疑情。便要與",
    "X63n1257_002:0765a13": "理相應。既與理相應。要得箇深入。既得箇深入。須向",
    "X63n1257_002:0765a14": "萬仞巖頭飜觔斗。打將下來。擺手出漳江。始是大人",
    "X63n1257_002:0765a15": "用心也。不然盡是掠虗漢。非當家種草也。",
    "X63n1257_002:0765a16": "做工夫。疑情發得起。與法身理相應。行住坐臥如在",
    "X63n1257_002:0765a17": "日色裡。如在燈影裏。淡淡地沒滋味。或更全身放下。",
    "X63n1257_002:0765a18": "坐到水澄珠瑩之際。風清月白之時。正恁麼時。依正",
    "X63n1257_002:0765a19": "報中都成一片境去。清清淨淨。伶伶俐俐。自謂之究",
    "X63n1257_002:0765a20": "竟。不得轉身吐氣。不得入廛垂手。又不肯求人決擇。",
    "X63n1257_002:0765a21": "或向淨白界中別生出異念。謂之悟門。通身是病。非",
    "X63n1257_002:0765a22": "禪也。天童所謂清光照眼似迷家。明白轉身猶墮位。",
    "X63n1257_002:0765a23": "良以清光照眼。豈非水澄珠瑩。風清月白乎。明白轉",
    "X63n1257_002:0765a24": "身。更進得一步。只消似迷墮位四箇字一印印定。行",
    "X63n1257_002:0765b01": "人到此。又作麼生區處。只須有大轉變。拈一莖草作",
    "X63n1257_002:0765b02": "丈六金身用。未為分外。不然是釘樁搖櫓。漁父棲巢。",
    "X63n1257_002:0765b03": "喚作沒血氣漢。打死千個萬個有甚麼罪過。",
    "X63n1257_002:0765b04": "做工夫。疑情發得起。與法身理相應。於法身邊生奇",
    "X63n1257_002:0765b05": "特想。見光見華。見種種異相。便作聖解。將此殊異之",
    "X63n1257_002:0765b06": "事衒惑於人。自謂得大悟門。殊不知通身是病。非禪",
    "X63n1257_002:0765b07": "也。當知此等殊異境像。或是自己妄心凝結而成。或",
    "X63n1257_002:0765b08": "是魔境乘隙而入。或是帝釋天人變化試現。妄心凝",
    "X63n1257_002:0765b09": "結者。如脩淨土人。觀想不移念。忽見佛像．菩薩像等。",
    "X63n1257_002:0765b10": "如十六觀經中說。悉與淨土理合。非參禪要門。乘隙",
    "X63n1257_002:0765b11": "而入者。如楞嚴經中五蘊空時。行人心有所著。魔即",
    "X63n1257_002:0765b12": "隨意而現。變化試現者。如菩薩脩行時。帝釋化身現",
    "X63n1257_002:0765b13": "無頭鬼．無五臟鬼。菩薩無怖畏心。復現美女身。菩薩",
    "X63n1257_002:0765b14": "無愛染心。復現帝釋身禮拜云。太山可崩。海水可竭。",
    "X63n1257_002:0765b15": "彼上人者難動其心。故云野人伎倆有盡。老僧不見",
    "X63n1257_002:0765b16": "不聞無窮。若真參學人。縱白刃交加於前。無暇動念。",
    "X63n1257_002:0765b17": "何況靜定中不實境相耶。既與理相應。則心外無境。",
    "X63n1257_002:0765b18": "能觀心．所現境。又安在甚麼處。",
    "X63n1257_002:0765b19": "做工夫。疑情發得起。與法身理相應。覺得身心輕安。",
    "X63n1257_002:0765b20": "動轉施為不相留礙。此是正偏道交。四大調適。瞥爾",
    "X63n1257_002:0765b21": "如是。非究竟耶。彼無知者。便放下疑情。不肯參究。自",
    "X63n1257_002:0765b22": "謂得大悟門。殊不知命根不斷。縱能入理。全是識心。",
    "X63n1257_002:0765b23": "以識心卜度。通身是病。非禪也。為入理不深。轉身太",
    "X63n1257_002:0765b24": "早。雖有深知。不得實用。縱得活句。正好向水邊林下",
    "X63n1257_002:0765c01": "保養含蓄。切不可躁進便欲為人。妄自尊大。當知[宋木+取]",
    "X63n1257_002:0765c02": "初用心。疑情發得起。結任一團時。只待渠自己迸開。",
    "X63n1257_002:0765c03": "始得受用。不然。稍有理致。便放下疑情。這裡定是死",
    "X63n1257_002:0765c04": "不去。定是打不徹。一生虗過。有參禪之名。無參禪之",
    "X63n1257_002:0765c05": "實。只饒入廛垂手。不妨更見大善知識。彼善知識者。",
    "X63n1257_002:0765c06": "是大醫王。能療重病。是大施主。能施如意。切不可生",
    "X63n1257_002:0765c07": "自足想。不欲見人。當知不肯見人。為執己見。禪中大",
    "X63n1257_002:0765c08": "病。無過此者。",
    "X63n1257_002:0765c09": "示禪人參公案警語",
    "X63n1257_002:0765c10": "示董巖達空禪者",
    "X63n1257_002:0765c11": "通達虗空翻白浪。好把家私都破蕩。有眼不見有耳",
    "X63n1257_002:0765c12": "聾。赤肉團中加痛棒。從教白醭口邊生。佛法塵勞一",
    "X63n1257_002:0765c13": "坦平。正念針鋒劄不入。面皮鐵鑄沒人情。非禮莫教",
    "X63n1257_002:0765c14": "輕動步。舉止安庠要回互。謾將知見妄疎親。拶碎疑",
    "X63n1257_002:0765c15": "團須玅悟。不破疑團誓不休。放出溈山水牯牛。一朝",
    "X63n1257_002:0765c16": "驀鼻穿歸也。逈地遮天這一頭。",
    "X63n1257_002:0765c17": "示峰頂智建禪者參無字公案",
    "X63n1257_002:0765c18": "狗子佛性無。當下絕親疎。如入千尋浪。惟求赤尾魚。",
    "X63n1257_002:0765c19": "有角非關鯉。無鬚不是渠。有無俱勦絕。直探驪龍珠。",
    "X63n1257_002:0765c20": "又如四面火。前方一線餘。退步即燒殺。橫趨亦喪軀。",
    "X63n1257_002:0765c21": "烈燄非停止。求生莫待徐。如入九重淵。如憑萬仞虗。",
    "X63n1257_002:0765c22": "用意切如此。管取發靈樞。更有前程路。水到自成渠。",
    "X63n1257_002:0765c23": "示知白禪者參乾屎橛公案",
    "X63n1257_002:0765c24": "如何是佛。乾屎橛。大千世界一團銕。渾身坐在鐵團",
    "X63n1257_002:0766a01": "中。不得出時向誰說。白禮拜。復云。莫禮拜。只饒出得",
    "X63n1257_002:0766a02": "時。領取三十棒。",
    "X63n1257_002:0766a03": "示智邲禪者參一句話頭在甚處起公案",
    "X63n1257_002:0766a04": "一句話頭甚處起。滄海只教乾到底。一句話頭甚處",
    "X63n1257_002:0766a05": "去。春風觸著珊瑚樹。不究去。只究起。石陷崖崩聾兩",
    "X63n1257_002:0766a06": "耳。十二時中步不移。如在刃鋒求住止。只須觔斗打",
    "X63n1257_002:0766a07": "將來。靜陸平原方步武。男兒立志若如斯。誰道搏龍",
    "X63n1257_002:0766a08": "併捋虎。有問臺山路若何。遙指前村驀直去。",
    "X63n1257_002:0766a09": "示心陽居士參沒踪跡公案",
    "X63n1257_002:0766a10": "沒踪跡。莫藏身。竪起脊梁祇麼行。銕壁銀山俱靠倒。",
    "X63n1257_002:0766a11": "幾回歡喜幾回嗔。藏身處。沒踪跡。休向虗空尋鳥跡。",
    "X63n1257_002:0766a12": "放下娘生銕面皮。蒺蔾傾出黃金汁。返復看。不教多。",
    "X63n1257_002:0766a13": "管甚眾生與佛魔。只教一口都吞盡。滴水翻成幾丈",
    "X63n1257_002:0766a14": "波。行也參。坐也究。踢破指頭俱漏逗。倒騎銕馬上須",
    "X63n1257_002:0766a15": "彌。一生不著隨人後。",
    "X63n1257_002:0766a16": "示照監院看萬法歸一公案",
    "X63n1257_002:0766a17": "萬法歸一。一歸何處。竪起眉毛。如大火聚。生與同生。",
    "X63n1257_002:0766a18": "死與同死。行與同行。住與同住。頓起疑情。莫生怕怖。",
    "X63n1257_002:0766a19": "如臨大敵。不暇他顧。逢逆順境。須善回互。歸處不知。",
    "X63n1257_002:0766a20": "肯隨他務。撞破鐵圍山。蹲踞寶藏庫。瞬目與揚眉。全",
    "X63n1257_002:0766a21": "機彰露布。青州布衫重七斤。門前衣舊桃千樹。",
    "X63n1257_002:0766a22": "示普週禪者參念佛公案",
    "X63n1257_002:0766a23": "一句阿彌陀。如珠投濁水。珠投水自清。佛念妄即止。",
    "X63n1257_002:0766a24": "水自清。髭鬚可鑑絕纖塵。依稀識得娘生面。展似眉",
    "X63n1257_002:0766b01": "毛作麼生。妄即止。萬里澄潭不見底。碧玻璃上珊瑚",
    "X63n1257_002:0766b02": "枝。雪老氷枯祇這是。祇這是。念即空。三更初夜日通",
    "X63n1257_002:0766b03": "紅。寶池金地蓮花國。萬派全歸指顧中。指顧中。空此",
    "X63n1257_002:0766b04": "念。念空空念成一片。十萬程途當下知。根塵陰界摩",
    "X63n1257_002:0766b05": "尼殿。摩尼殿。光皎皎。佛法塵緣都照了。轉位旋機事",
    "X63n1257_002:0766b06": "若何。噫。生也不道。死也不道。",
    "X63n1257_002:0766b07": "示觀如禪者看父母未生前公案",
    "X63n1257_002:0766b08": "父母未生前。誰是本來面。放下銕心肝。提起吹毛劍。",
    "X63n1257_002:0766b09": "世法及塵緣。如蠓入猛燄。無量玅法門。參禪最靈驗。",
    "X63n1257_002:0766b10": "單提句話頭。不墮諸方便。萬別與千差。都來融一念。",
    "X63n1257_002:0766b11": "萬仞巖前。湛水渟渟。一帶晴空。閑雲片片。到此則心",
    "X63n1257_002:0766b12": "月孤圓。敢曰靈明顯現。光吞萬境境非光。却笑澄江",
    "X63n1257_002:0766b13": "淨如練。非如練。祇一線。更須入火重烹煉。穴細金針",
    "X63n1257_002:0766b14": "露鼻時。蘇州布也揚州絹。參。",
    "X63n1257_002:0766b15": "示宗妙禪者以千日期參公案",
    "X63n1257_002:0766b16": "善造道者千日功。趣向如吞栗棘蓬。淨白界中纔一",
    "X63n1257_002:0766b17": "念。須彌山隔在其中。一句話頭如銕橛。佛法塵勞都",
    "X63n1257_002:0766b18": "屏絕。昏沉散亂成團去。只須切上重加切。千日如同",
    "X63n1257_002:0766b19": "頃刻間。意路心思絕往還。放開兩足超然上。烈火層",
    "X63n1257_002:0766b20": "水總是閑。全身拶入無生國。玅出有無之軌則。逼塞",
    "X63n1257_002:0766b21": "虗空不顧人。始知大地如漆黑。飜身拄杖活如龍。透",
    "X63n1257_002:0766b22": "海穿山振古風。此是日旋三昧力。法界毫端用不窮。",
    "X63n1257_002:0766b23": "更有向上末後句。玄玅機微都不是。不向如來行處",
    "X63n1257_002:0766b24": "行。男兒自有冲天志。",
    "X63n1257_002:0766c01": "答六雪關主問參公案行人話頭真切不",
    "X63n1257_002:0766c02": "落楞嚴五蘊魔外",
    "X63n1257_002:0766c03": "細觀楞嚴五十種魔事。不出一箇看字。如色陰明白。",
    "X63n1257_002:0766c04": "銷落諸念。乃至是人則能超越劫濁。觀其所由。堅固",
    "X63n1257_002:0766c05": "妄想以為其本。即此堅固妄想。便不能融化。於妄想",
    "X63n1257_002:0766c06": "中精研。見希奇之事便作聖解。豈非著耶。如不作聖",
    "X63n1257_002:0766c07": "解。名善境界。不作即不著耳。又五蘊中總以妄想二",
    "X63n1257_002:0766c08": "字結之。最初一著便不能破。即此妄想便是魔之根",
    "X63n1257_002:0766c09": "蔕。其根本不除。挫其枝葉。令其不生。可乎。甚乃利其",
    "X63n1257_002:0766c10": "虗明。食彼精氣。悉妄想牽合。非魔從外來。苟涉于慎",
    "X63n1257_002:0766c11": "護。正所謂雪上加霜。火上益油耳。如受陰中虗明妄",
    "X63n1257_002:0766c12": "想。虗明亦妄想。盖最初未到求心不有之地。非妄而",
    "X63n1257_002:0766c13": "何。如想陰中融通妄想。最初章云心愛圓明。即前妄",
    "X63n1257_002:0766c14": "根與境融通。便生愛著十種。悉云心愛等。盖天魔從",
    "X63n1257_002:0766c15": "圓境中來。與愛心偶含。作無邊魔業。安可救也。良以",
    "X63n1257_002:0766c16": "行人最先坐斷此一念。無心即無愛。無愛則著之一",
    "X63n1257_002:0766c17": "字何有耶。只如第九章云心愛入滅。貪求深空等。悉",
    "X63n1257_002:0766c18": "是魔業。亦最初妄心不破。正所謂蒸沙作飯。沙非飯",
    "X63n1257_002:0766c19": "本耶。如行陰中幽隱妄想。盖行陰乃遷流不止為性。",
    "X63n1257_002:0766c20": "故云生滅根元。從此披露。為想陰盡。徹見行陰中根",
    "X63n1257_002:0766c21": "元。悉是生滅念念不停。行人不隨生滅遷流。故得凝",
    "X63n1257_002:0766c22": "明正心。爾時天魔不得其便。但於圓元中起計度。故",
    "X63n1257_002:0766c23": "窮其始末。有因無因等。既有計度。亡正徧知。計之一",
    "X63n1257_002:0766c24": "字。從幽隱中來。文云觀彼幽清。不能徹見源底也。如",
    "X63n1257_002:0767a01": "識陰中顛倒妄想。謂同分生機。倏然隳裂。六根虗靜。",
    "X63n1257_002:0767a02": "無復馳逸。虗靜為不馳逸。不馳逸為行陰盡耳。行陰",
    "X63n1257_002:0767a03": "既盡。見聞通鄰。互用清淨。故云窮諸行空。尚依識元。",
    "X63n1257_002:0767a04": "乃至精妙未圓。便生勝解。此十種悉以識心而生勝",
    "X63n1257_002:0767a05": "解。既作勝解。違遠圓通。生諸種類矣。禪門中善用心",
    "X63n1257_002:0767a06": "者。俱不相涉。思大云。十方諸佛被我一口吞盡。何處",
    "X63n1257_002:0767a07": "更有眾生可度。此是佛祖位中留渠不住。邪魔外種",
    "X63n1257_002:0767a08": "其奈爾何。欲得不受其蝕。但全身入理。不待遣。不待",
    "X63n1257_002:0767a09": "護。妄想念盡。則魔業自盡矣。古德云。便好和根下一",
    "X63n1257_002:0767a10": "斧。免教節外又生枝。",
    "X63n1257_002:0767a11": "答不執脩證不廢脩證問",
    "X63n1257_002:0767a12": "吾宗門下毋論利鈍賢愚。但以信而入。既發起猛利",
    "X63n1257_002:0767a13": "心。如坐在鐵壁銀山。祇求迸出諸妄想心。悉不能入",
    "X63n1257_002:0767a14": "觀照。功行安將寄乎。果得一念迸開。如披雲見天。如",
    "X63n1257_002:0767a15": "獲故物。觀照功行亦何所施。祇貴參究之念甚切。其",
    "X63n1257_002:0767a16": "參究亦涉于功行。但不以功行立名。如看破世緣。切",
    "X63n1257_002:0767a17": "究至道。亦涉于觀照。但不以觀照立名。如圓覺云。惟",
    "X63n1257_002:0767a18": "除頓覺人。並法不隨順。若以觀照為事。則有能觀能",
    "X63n1257_002:0767a19": "照之心。必有所觀所照之境。能所對立。非妄而何。所",
    "X63n1257_002:0767a20": "以禪宗云。獨蹈大方。心外無境。將十方世界洎父母",
    "X63n1257_002:0767a21": "身心融成一箇。坐斷兩頭。始得箇入門。向上一路。更",
    "X63n1257_002:0767a22": "須自看。不然盡是鬼家活計。安可以脩證同日而語",
    "X63n1257_002:0767a23": "耶。果顢頇不到此地。即名自欺。此輩名為可憐愍者。",
    "X63n1257_002:0767a24": "寧堪齒錄也。南嶽云。脩證即不無。汙染即不得。即此",
    "X63n1257_002:0767b01": "不汙染之脩。可謂圓修。還著得箇脩字麼。即此不汙",
    "X63n1257_002:0767b02": "染之證。可謂圓證。還著得箇證字麼。如此則終日脩",
    "X63n1257_002:0767b03": "而無脩。埽地焚香悉無量之佛事。又安可廢。但不著",
    "X63n1257_002:0767b04": "脩證耳。九地尚無功用行。況十地乎。乃至等覺說法。",
    "X63n1257_002:0767b05": "如雨如雲。猶被南泉呵斥。與道全乖。況十地觀照。與",
    "X63n1257_002:0767b06": "宗門而較其優劣。可乎。",
    "X63n1257_002:0767b07": "示參禪偈十首",
    "X63n1257_002:0767b08": "　參禪須鐵漢　　毋論期與限　　咬定牙齒關",
    "X63n1257_002:0767b09": "　只教大事辦　　猛火熱油鐺　　虗空都煑爛",
    "X63n1257_002:0767b10": "　忽朝撲轉過　　放下千斤祖",
    "X63n1257_002:0767b11": "　參禪莫論久　　不與塵緣偶　　剔起兩莖眉",
    "X63n1257_002:0767b12": "　虗空顛倒走　　須彌碾成末　　當下追本有",
    "X63n1257_002:0767b13": "　生鉄金汁流　　始免從前咎",
    "X63n1257_002:0767b14": "　參禪莫莽鹵　　行誼要稽古　　一條弦宜心",
    "X63n1257_002:0767b15": "　不遭岐路苦　　拶碎黃龍關　　拈却雲門普",
    "X63n1257_002:0767b16": "　這個破落僧　　從來不出戶",
    "X63n1257_002:0767b17": "　參禪沒主宰　　祇要心不改　　萬彚及塵勞",
    "X63n1257_002:0767b18": "　旋坌誰偢倸　　堅硬可擎天　　勇決堪抒海",
    "X63n1257_002:0767b19": "　雖然未徹頭　　管取前程在",
    "X63n1257_002:0767b20": "　參禪須審細　　莫把工程計　　有條便扳條",
    "X63n1257_002:0767b21": "　無條即扳例　　不親佛與祖　　管甚經和偈",
    "X63n1257_002:0767b22": "　都來一口吞　　心空始及第",
    "X63n1257_002:0767b23": "　參禪發正信　　信正魔宮震　　片雪入紅爐",
    "X63n1257_002:0767b24": "　赤身遊白刃　　只尋活路上　　莫教死水浸",
    "X63n1257_002:0767c01": "　大散關忽開　　倒[馬*夸]毗盧印",
    "X63n1257_002:0767c02": "　參禪休把玩　　倐忽時光換　　至理及玄奧",
    "X63n1257_002:0767c03": "　秦時鍍鑠鑽　　咄哉丈夫心　　著手還自判",
    "X63n1257_002:0767c04": "　百年能幾何　　莫待臨行亂",
    "X63n1257_002:0767c05": "　參禪無巧拙　　一念貴超越　　識得指上影",
    "X63n1257_002:0767c06": "　直探天邊月　　劈開胷見心　　刮去毛有血",
    "X63n1257_002:0767c07": "　分明舉似君　　不會向誰說",
    "X63n1257_002:0767c08": "　參禪須趂早　　莫待年紀老　　耳聵眼朦朧",
    "X63n1257_002:0767c09": "　朝在夕難保　　生平最樂事　　到此都潦倒",
    "X63n1257_002:0767c10": "　佛法本無多　　祇要今時了",
    "X63n1257_002:0767c11": "　參禪莫治妄　　治妄仍成障　　譬欲得華鯨",
    "X63n1257_002:0767c12": "　管甚波濤漾　　至體絕纖塵　　妄心是何狀",
    "X63n1257_002:0767c13": "　謹白參禪者　　斯門真可尚",
    "X63n1257_002:0767c15": "博山和尚參禪警語卷之下(終)"
}