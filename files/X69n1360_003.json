{
    "X69n1360_003:0577b09": "佛海瞎堂禪師語錄卷第三",
    "X69n1360_003:0577b10": "佛海禪師小參普說",
    "X69n1360_003:0577b11": "參學 祖淳 法慧 編",
    "X69n1360_003:0577b12": "[0577b12] 小參。玄關一擊。光境脫然。慧刃一揮。根塵淨盡。戶外",
    "X69n1360_003:0577b13": "鋒鋩未露。目前朕跡全拋。截斷萬機緣。啞&#x5374;千聖口。",
    "X69n1360_003:0577b14": "到遮裏。喚甚麼作佛法禪道。喚甚麼作機境語言。作",
    "X69n1360_003:0577b15": "麼生說箇機境底道理別。白露淨分明。尚自不會。何",
    "X69n1360_003:0577b16": "況拋三作五。坐一走七。建立法幢。權衡佛祖。更向甚",
    "X69n1360_003:0577b17": "處摸[打-丁+索]。驀拈拄杖云。拄杖子記得麼。一回相見一回",
    "X69n1360_003:0577b18": "老。幾處笙歌幾處愁。",
    "X69n1360_003:0577b19": "[0577b19] 至夜到虎丘小參。託跡但知忘世故。棲蘆何事不容",
    "X69n1360_003:0577b20": "閑。已能躡足龍門過。試把輪鉤颺碧灣。還有不惜性",
    "X69n1360_003:0577b21": "命底麼(問答不錄) 乃云。羚羊挂角。莫道覓佗蹤跡。氣息",
    "X69n1360_003:0577b22": "也無。俊鷂梢空。勿謂&#x8D82;佗不及。影像何有。縱使機如",
    "X69n1360_003:0577b23": "掣電。眼似流星。戴角擎頭敲枷打&#x93BB;底。一任胡言漢",
    "X69n1360_003:0577b24": "語。橫拖倒磨。若是正眼觀來。一場狼藉。何故。衲僧門",
    "X69n1360_003:0577c01": "下。水洩不通。大冶之中。片雪莫立。還有近傍湊泊處",
    "X69n1360_003:0577c02": "麼。還有插觜啗啄處麼。若向遮裏。撥得一線活路。便",
    "X69n1360_003:0577c03": "見八面玲瓏。入水入泥。破塵破的。隨緣起滅。即般若",
    "X69n1360_003:0577c04": "濟運。斡旋化機。乃真智綽然。寒時寒熱時熱。普天&#x5E00;",
    "X69n1360_003:0577c05": "地。透頂透底。佛眼莫窺。聖智那辨。更說甚孤明歷歷",
    "X69n1360_003:0577c06": "是錯承當。顯露堂堂。亦成窠臼。真須&#x811A;跟下弓折箭",
    "X69n1360_003:0577c07": "盡。方寸中瓦解冰銷。等閑抑不得已。突出一機。建立",
    "X69n1360_003:0577c08": "一境。掃除從上來蹤跡。坐斷天下人舌頭。則故是。且",
    "X69n1360_003:0577c09": "應時納祐一句。作麼生道。輕冰結□□□□數碧野",
    "X69n1360_003:0577c10": "道妙一陽生。豈在之乎者。",
    "X69n1360_003:0577c11": "[0577c11] 雙林眾請小參。青蒼山色挼藍翠。瀲灩湖光照眼新。",
    "X69n1360_003:0577c12": "珍重導師居此地。頹綱振舉是其人。還有借路經過",
    "X69n1360_003:0577c13": "底麼(問答不錄) 乃云。根塵截斷。大千沙界黑漫漫。知見",
    "X69n1360_003:0577c14": "脫然。萬象森羅空寂寂。打破淨潔毬子。突出腦後神",
    "X69n1360_003:0577c15": "光。顯殺活縱擒。明權實照用。當機便發。覿面全提。把",
    "X69n1360_003:0577c16": "斷路頭。不通凡聖。可以擊塗毒鼓。發劈箭機。轉向上",
    "X69n1360_003:0577c17": "關。明本分事。&#x7FA3;魔聞則膽落。異獸聽則潛蹤。衲僧頂",
    "X69n1360_003:0577c18": "[寧*頁]眼開。作者電機攢簇。著著有出身之路。頭頭明殺",
    "X69n1360_003:0577c19": "活之機。疾燄過風。奔流度刃。正眼觀來。一場敗闕。何",
    "X69n1360_003:0577c20": "故。不見道。觀大海者難為水。遊聖人門者難為言。到",
    "X69n1360_003:0577c21": "遮裏作麼生合殺。如何說箇為人底道理。直饒橫說",
    "X69n1360_003:0577c22": "豎說。&#x8657;空為口說。須彌為舌說。四方八面說。十&#x8657;三",
    "X69n1360_003:0577c23": "際說。森羅萬象說。異口同音說。結角羅紋說。熾然無",
    "X69n1360_003:0577c24": "間說。說則不無。且道。是何章句。所以道。有說是無說",
    "X69n1360_003:0578a01": "之本。無說是有說之宗。宗本既明。語默皆妙。有般漢",
    "X69n1360_003:0578a02": "纔聞。恁麼道。使謂之入理深談。更作禪道佛法商量。",
    "X69n1360_003:0578a03": "入地獄如箭射。雖然如是。不可碎珠覓影。緣木求魚",
    "X69n1360_003:0578a04": "去也。若是箇是衲僧氣&#x69E9;底。終不肯受人處分。豈可",
    "X69n1360_003:0578a05": "機境語默中承當。露布葛藤裏折倒。所以巖頭道。若",
    "X69n1360_003:0578a06": "是俊流。只向未屙已前。一&#x89B0;便透。點著卓朔地。驀直",
    "X69n1360_003:0578a07": "上來。咬人火急。若假言句。亦云喚犬與食。亦云過手",
    "X69n1360_003:0578a08": "與渠。俊者背羽副箭。懵者不說又不見。睦州纔見僧",
    "X69n1360_003:0578a09": "便云。現成公案。放汝三十棒。雲門大師。教你直下承",
    "X69n1360_003:0578a10": "當。早是埋沒了也。看。佗從上古人。向沒依倚處。絕氣",
    "X69n1360_003:0578a11": "息處。苦口叮嚀。老婆心切。至于德山棒臨濟喝。以至",
    "X69n1360_003:0578a12": "&#x6822;樹子麻三斤。雪&#x5CEF;&#x811A;跟不點地。玄沙猶未徹。德山",
    "X69n1360_003:0578a13": "不會末後句。瞎驢滅&#x5374;正法眼。且道。具甚麼眼。是甚",
    "X69n1360_003:0578a14": "麼消息。莫是向上人行向上路麼。莫是提持向上事",
    "X69n1360_003:0578a15": "麼。大似望空啟告。笑殺傍觀。鈍置衲僧。滅胡種族。只",
    "X69n1360_003:0578a16": "而今也無向上向下。只有一著子。佛眼不能窺。未跨",
    "X69n1360_003:0578a17": "雙林門。兩手已分付。且作麼生承當。良久云。海上六",
    "X69n1360_003:0578a18": "鼇吞餌去。棲蘆誰更問漁翁(謝詞不錄) 復云。山僧昔在",
    "X69n1360_003:0578a19": "錦屏山下玉壘坊頭。向重陽藥市裏。收得些小乾薑",
    "X69n1360_003:0578a20": "附子。到處賤賣與人。今夜幸遇知音。不免傾倒布施。",
    "X69n1360_003:0578a21": "記得新羅僧參天仙和尚。纔展坐具。天仙搊住云。未",
    "X69n1360_003:0578a22": "離本國。道將一句來。僧擬開口。天仙便拓開云。教他",
    "X69n1360_003:0578a23": "道一句。&#x5374;道兩句。師云。天仙善能隨水把柁。順風挂",
    "X69n1360_003:0578a24": "帆。雖然。浪湧波&#x98DC;。爭奈龍王睡著。眾中盡道。遮僧無",
    "X69n1360_003:0578b01": "語。殊不知不離本國。走&#x5FA7;天涯。坐具未開。賊身已露。",
    "X69n1360_003:0578b02": "而今當鑪不怕猛火。忠言不避截舌。或有箇衲僧出",
    "X69n1360_003:0578b03": "來問。遠上座。未離本國。道一句將來。只對佗道。久立。",
    "X69n1360_003:0578b04": "便下座。",
    "X69n1360_003:0578b05": "[0578b05] 除夜小參。盡大地纖塵不立。三界平沈透浮幢。覿體",
    "X69n1360_003:0578b06": "現成。十&#x8657;&#x7550;塞。渾崙擘不破。直下沒兩般。仰面看天",
    "X69n1360_003:0578b07": "不見天。低頭&#x89B0;地不見地。於中亦無人亦無佛。了了",
    "X69n1360_003:0578b08": "見無一物。是甚麼。饒你瞎底瞎去。聾底聾去。啞底啞",
    "X69n1360_003:0578b09": "去。便是十成百了千當正好。朝打三千。暮打八百。不",
    "X69n1360_003:0578b10": "言別事。且六根四大。還有頓放處麼。聲色見聞。還有",
    "X69n1360_003:0578b11": "存罩處麼。意識分明。還有起滅處麼。起滅既無。分別",
    "X69n1360_003:0578b12": "何有。佛法知見。無處安排。如無孔笛撞著氈拍版相",
    "X69n1360_003:0578b13": "似。動即影響。覺即冰生。尚乃不得一半。不動不覺。又",
    "X69n1360_003:0578b14": "向活水裏。覓死處不得。更說甚麼煩惱菩提。涅槃生",
    "X69n1360_003:0578b15": "死。三界二十五有。九種二義。六七因中。五八果位。性",
    "X69n1360_003:0578b16": "相空有頓漸。偏圓說。玄妙說。心性說。知解說。禪道說。",
    "X69n1360_003:0578b17": "你屋裏老爺說。即不無。要且只是說底。如何是不說",
    "X69n1360_003:0578b18": "底。死急作甚麼。正是白日尿&#x7240;。開眼作夢。滅胡種族。",
    "X69n1360_003:0578b19": "鈍置衲僧。有般漢。往往更作禪道佛法商量。入地獄",
    "X69n1360_003:0578b20": "如箭射。雖然如是。不可向飯籮邊餓死。海水裏渴殺",
    "X69n1360_003:0578b21": "去也。若是眼中有睛。皮下有血。具丈夫意氣底。終不",
    "X69n1360_003:0578b22": "向遮裏折倒。只如德山棒臨濟喝。祕魔擎叉。禾山打",
    "X69n1360_003:0578b23": "鼓。雪&#x5CEF;輥毬。金牛作舞。且道。是甚麼消息。還會麼。雲",
    "X69n1360_003:0578b24": "外一&#x98DC;風雨過。人間翠色滿林梢 復舉僧問南際",
    "X69n1360_003:0578c01": "和尚。學人欲親近。乞師指示。際云。我若指示即屈汝。",
    "X69n1360_003:0578c02": "僧云。如何即是。際云。切忌即是。師云。奪賊鎗騎賊馬",
    "X69n1360_003:0578c03": "&#x8D82;賊走。不當英雄。據虎頭撩虎鬚&#x39DE;虎尾。未為好手。",
    "X69n1360_003:0578c04": "遮僧撞著銀山鐵壁。進退無門。南際土上加泥。死而",
    "X69n1360_003:0578c05": "不弔。或有人問瞎堂。也只對佗道。切忌即是。待佗擬",
    "X69n1360_003:0578c06": "議。連腮便摑。且道。是指示佗是屈佗。不是標形&#x8657;事",
    "X69n1360_003:0578c07": "褫。如來寶仗親蹤跡。",
    "X69n1360_003:0578c08": "[0578c08] 小參。舉僧問洞山。如何是佛。山云。麻三斤。師云。學佛",
    "X69n1360_003:0578c09": "之輩。盡作超佛越祖會。往往喚作向上一路。殊不知",
    "X69n1360_003:0578c10": "&#x811A;跟下蹉過。非但&#x811A;跟下蹉過。亦不知自己本命元",
    "X69n1360_003:0578c11": "辰落著。不作向上一路底。出來道看。若無。山僧向不",
    "X69n1360_003:0578c12": "奢不儉處。與你諸人。下箇注&#x811A;。復云。言無展事。語不",
    "X69n1360_003:0578c13": "投機。頂門著眼。頷下安眉。聖凡路絕。事理俱非。刀截",
    "X69n1360_003:0578c14": "春風。鋸解稱鎚。刀鋸俱妙。明暗可追。刀鋸不爾。二破",
    "X69n1360_003:0578c15": "一虧。阿呵呵也大奇。風卷怒濤天際闊。莫教斷送老",
    "X69n1360_003:0578c16": "頭皮。忽若斷送後如何。蘭生蘭葉。檀產檀枝。相命已",
    "X69n1360_003:0578c17": "定。鬼神莫移。歌須搖頭。哭須皺眉。咦。只而今那裏是",
    "X69n1360_003:0578c18": "那裏。阿誰是阿誰。也要知昨夜東海龍王宮中持戒",
    "X69n1360_003:0578c19": "和尚發惡。一拳打殺。西方國裏屠兒。牽惹山僧作證。",
    "X69n1360_003:0578c20": "只向佗道。塑佛匠須是葉端友。刺袈裟還佗丘裁衣。",
    "X69n1360_003:0578c21": "[0578c21] 結夏小參。僧問。無邊剎境無絲隔。妙高&#x5CEF;頂事如何。",
    "X69n1360_003:0578c22": "師云。走殺當年老善財。僧云。豁達頓超諸有表。凝然",
    "X69n1360_003:0578c23": "不動目前機。師云。漸漸入深水。僧云。雲收青漢&#x9008;。月",
    "X69n1360_003:0578c24": "落碧潭空。師云。真實弄影漢。僧云。底事百城巡已&#x5FA7;。",
    "X69n1360_003:0579a01": "木人撫掌笑呵呵。師云。且坐喫茶。僧云。菴內人。為甚",
    "X69n1360_003:0579a02": "麼不知菴外事。師云。拄杖橫挑鐵蒺[卄/梨]。僧云。看經只",
    "X69n1360_003:0579a03": "在明&#x7ABB;下。葉落花開總不知。師云。負心人不放債。僧",
    "X69n1360_003:0579a04": "禮拜。師云。苦口是良藥 乃云。道絕名言。名言不是",
    "X69n1360_003:0579a05": "道。法離聞見。聞見不是法。不是亦不是。不是箇甚麼。",
    "X69n1360_003:0579a06": "只遮不是多少人。摸[打-丁+索]不著。無摸[打-丁+索]處病難除。放下",
    "X69n1360_003:0579a07": "蛇頭捋虎鬚。惜盡見除。物我俱喪。目前無法。意在目",
    "X69n1360_003:0579a08": "前。不是目前法。亦非目前事。只而今目前現定。萬法",
    "X69n1360_003:0579a09": "摐然。若謂是實。則眼中有物。若謂不是。瞎&#x5374;人眼。饒",
    "X69n1360_003:0579a10": "你當頭裂破。猶是第二句在。乃至棒喝機境。語默露",
    "X69n1360_003:0579a11": "布。百&#x5E00;千重。正是倚門傍戶。未為究竟。著衣喫飯。豎",
    "X69n1360_003:0579a12": "拂敲&#x7240;。起惡知見。喚作佛法。佛法若只如此。何用達",
    "X69n1360_003:0579a13": "磨西來。教外別傳。兄弟。參須實參。悟須實悟。立處孤",
    "X69n1360_003:0579a14": "危。用處脫略。輝天鑑地。蓋色騎聲。當處即真。隨處解",
    "X69n1360_003:0579a15": "脫。猶是衲僧門下沙彌見解。且道。脫籠掣轡一句。作",
    "X69n1360_003:0579a16": "麼生道。良久云。青山不鎖長飛勢。滄海合知來處高。",
    "X69n1360_003:0579a17": "[0579a17] 除夜小參。年年臘月三十日。家家門首釘桃符。苦菜",
    "X69n1360_003:0579a18": "澹虀隨分有。殘盃冷炙阿誰無。大丈夫德不孤。醋酸",
    "X69n1360_003:0579a19": "不用挂葫蘆。收白牯放狸奴。地碓舂粳光似玉。沙缾",
    "X69n1360_003:0579a20": "&#x7151;豆軟如酥。窮鬼子觜。盧都一飽。但知忘百念。更有",
    "X69n1360_003:0579a21": "何人得似渠。喝一喝云。從此華山圖籍上。更添潘閬",
    "X69n1360_003:0579a22": "倒騎驢。",
    "X69n1360_003:0579a23": "[0579a23] 檀越建禳火道場請小參。性火真空。法無二見。性空",
    "X69n1360_003:0579a24": "真火。一亦不存。心性既空。人境俱寂。不與諸緣和合。",
    "X69n1360_003:0579b01": "不礙眾相發輝。譬如三獸渡河。不待截流而登寶所。",
    "X69n1360_003:0579b02": "又若三車出宅。何須頻步而證真乘。於一彈指。正念",
    "X69n1360_003:0579b03": "現前。則雲行雨施。於一剎那正因不昧。則風回火滅。",
    "X69n1360_003:0579b04": "是以。從上佛祖。於大集會中。但云我若向刀山。刀山",
    "X69n1360_003:0579b05": "自摧折。乃至。地獄餓鬼。火不能燒。水不能漂。刀不能",
    "X69n1360_003:0579b06": "斫。當恁麼時。且道。承誰恩力。濃雲潑墨無回互。疾燄",
    "X69n1360_003:0579b07": "過風不可窺。賴有金華慈愍力。火坑化作白蓮池。",
    "X69n1360_003:0579b08": "[0579b08] 復舉雪&#x5CEF;示眾云。三世諸佛。向火燄裏。轉大法輪。玄",
    "X69n1360_003:0579b09": "沙云。火燄為三世諸佛說法。三世諸佛立地聽。師云。",
    "X69n1360_003:0579b10": "泥裏洗土塊。土塊裏洗泥。當時待佗道三世諸佛立",
    "X69n1360_003:0579b11": "地聽。只向佗道。有許多閑工夫。復云。只而今坐立儼",
    "X69n1360_003:0579b12": "然。三世諸佛。在甚麼處。驀拈拄杖云。不得動著。動著",
    "X69n1360_003:0579b13": "三十棒。還知雪&#x5CEF;玄沙落處麼。三世諸佛轉法輪。一",
    "X69n1360_003:0579b14": "大藏教說不盡。象骨當機正令行。玄沙見機行正令。",
    "X69n1360_003:0579b15": "或說或聽聞不聞。電卷星飛誰與論。撥轉那邊關捩",
    "X69n1360_003:0579b16": "子。眉毛留得數莖有。",
    "X69n1360_003:0579b17": "[0579b17] 小參。舉雲門和尚示眾云。平地上死人無數。透得荊",
    "X69n1360_003:0579b18": "棘林者是好手。時有僧云。恁麼則堂中第一座有長",
    "X69n1360_003:0579b19": "處也。雲門云。蘇嚧蘇嚧。師云。有般底纔聞。恁麼道。便",
    "X69n1360_003:0579b20": "作玄妙奇特。往往更道。言無展事。語不投機。會麼。也",
    "X69n1360_003:0579b21": "無言。也無事。也無語。也無機。是你諸人本命元辰。在",
    "X69n1360_003:0579b22": "甚麼處。還見雲門與遮僧麼。譬如百萬軍陣前。搴旗",
    "X69n1360_003:0579b23": "誅將。突騎斬關。流血成河。橫屍&#x5FA7;野。子細看來。不動",
    "X69n1360_003:0579b24": "一刀一鎗。亦不傷鋒犯手。你等諸人。還記得生年月",
    "X69n1360_003:0579c01": "日時辰麼。待選吉日良辰。為你一坑埋&#x5374;。只如雲門",
    "X69n1360_003:0579c02": "道。平地上死人無數。透得荊棘林者。是好手。後來太",
    "X69n1360_003:0579c03": "平師翁拈云。平地上箇箇大丈夫。坐得荊棘林者。是",
    "X69n1360_003:0579c04": "好手。何故如此。自代云。格。師云。若無後語。疑殺天下",
    "X69n1360_003:0579c05": "人。一人坐得荊棘林。一人透得荊棘林。坐底胸分涇",
    "X69n1360_003:0579c06": "渭。透底眼略玄黃。坐者透者。總有事在。有一人不坐",
    "X69n1360_003:0579c07": "不透。諸人要識此人麼。喝一喝云。無限樹頭風過耳。",
    "X69n1360_003:0579c08": "拍牛歸去阿鳴咿。",
    "X69n1360_003:0579c09": "[0579c09] 至夜小參云。來日書雲節。新陽歲月更。泥牛光影亂。",
    "X69n1360_003:0579c10": "石女肚膨脝。迤邐蛇吞甕。相將虎眼橫。春風一陣至。",
    "X69n1360_003:0579c11": "敢與百花爭。敢問大眾。爭箇甚麼。不須爭。兩人唱上",
    "X69n1360_003:0579c12": "座得 復舉玉泉皓和尚至節示眾。&#x6677;運推移。日南",
    "X69n1360_003:0579c13": "長至。布&#x88E9;赫赤。莫怪不洗。不是不洗。無來換替。師云。",
    "X69n1360_003:0579c14": "是則橫遮四世界。豎蓋一乾坤。雖然。好箇黑漆布&#x88E9;。",
    "X69n1360_003:0579c15": "只是未合縫在。直饒合得縫。人天路絕。凡聖道殊。佛",
    "X69n1360_003:0579c16": "及眾生。向甚處著。而今與你合縫了也。且道。遮一隊",
    "X69n1360_003:0579c17": "閑漢。在布&#x88E9;內。布&#x88E9;外。你諸人。畢竟喚甚麼作布&#x88E9;。",
    "X69n1360_003:0579c18": "還知麼。天高地厚無人會。日灸風吹子細看。",
    "X69n1360_003:0579c19": "[0579c19] 普說。若論此事。天地不能覆藏。日月不能照燭。&#x8657;空",
    "X69n1360_003:0579c20": "不能包裹。佛眼不能窺測。瞿曇掩室。從教鼻孔遼天。",
    "X69n1360_003:0579c21": "居士杜詞。誰顧眼睛突出。又道。我於三七日中。思惟",
    "X69n1360_003:0579c22": "如是事。直得不奈何灼然。&#x8994;箇啟口處。了不可得。又",
    "X69n1360_003:0579c23": "&#x5374;把不定。龍頭蛇尾。豁開布袋。放出舌頭。始從光耀",
    "X69n1360_003:0579c24": "土說。盡滿龍宮。終至跋提河。開遮盈寶藏。四十九年",
    "X69n1360_003:0580a01": "間。賊身已露。未&#x751E;說一字。贓物現前展轉。奈何佗不",
    "X69n1360_003:0580a02": "得。&#x5374;於灌頂部中。流出首楞嚴王三昧云。空生大覺",
    "X69n1360_003:0580a03": "中。如海一漚發。有漏微塵國。皆依空所生。漚滅空本",
    "X69n1360_003:0580a04": "無。況復諸三有。歸源性無二。方便有多門。將知纔涉",
    "X69n1360_003:0580a05": "語言。盡落方便。如何得不落方便去。有般漢纔聞人",
    "X69n1360_003:0580a06": "恁麼道。便乃碎珠求影。離水覓波。殊不知宗師家垂",
    "X69n1360_003:0580a07": "一言半句。如投水海中。如風中鼓橐。雖有大聖智。亦",
    "X69n1360_003:0580a08": "不能分別。是以或出或處。或默或語。應變時也。豈徒",
    "X69n1360_003:0580a09": "然哉。只貴&#x811A;蹋實地。正眼流通。不見趙州道。諸人被",
    "X69n1360_003:0580a10": "十二時使。老僧使得十二時。豈不是坐斷古今舌頭。",
    "X69n1360_003:0580a11": "洞山道。見佛祖。如生冤家相似。始有參學分。佛祖有",
    "X69n1360_003:0580a12": "甚麼過。臨濟無位真人。是甚麼乾屎橛。試道看。楊岐",
    "X69n1360_003:0580a13": "栗棘蓬金剛圈。只為久參之士。利根上智。正好吞跳",
    "X69n1360_003:0580a14": "乃至。&#x6822;樹子。麻三斤。一口吸盡西江水。鎮州出大蘿",
    "X69n1360_003:0580a15": "蔔頭。是甚麼語話。莫是明向上事麼。莫是向上人行",
    "X69n1360_003:0580a16": "履處麼。莫是大機大用麼。莫是盡力提持麼。莫是涉",
    "X69n1360_003:0580a17": "流轉物麼。莫是作家用處麼。你若大法未明。且莫亂",
    "X69n1360_003:0580a18": "統。亦須識機宜別休咎始得。未曾蹋著正&#x8109;。宗眼不",
    "X69n1360_003:0580a19": "明底管取。將佗如來禪祖師禪話作兩橛。趙州訪二",
    "X69n1360_003:0580a20": "菴主。身是菩提樹。菩提本無樹。定是打作兩橛。如驢",
    "X69n1360_003:0580a21": "&#x89B0;井。如井&#x89B0;驢。定是合殺不成。至於德山不會末後",
    "X69n1360_003:0580a22": "句。敢保老兄未徹在。虔侍者激殺首座。凌行婆放火",
    "X69n1360_003:0580a23": "燒菴。雪竇牛內納牛外納。黃蘗不道無禪只是無師。",
    "X69n1360_003:0580a24": "往往更作道理注解。遮箇便是禍胎子也。莫道未悟。",
    "X69n1360_003:0580b01": "直饒你悟去。徹頭徹尾。大法未明。參到驢年也未夢",
    "X69n1360_003:0580b02": "見在。一種蹋破草&#x97B5;。也須蹋破始得。山僧昔在眾時。",
    "X69n1360_003:0580b03": "多見兄弟浩浩地。商量佛法。不問則鎮長。&#x5374;在屋裏",
    "X69n1360_003:0580b04": "打坐。纔方拶著。便跳去門前屋後。捉土木瓦石。胡拋",
    "X69n1360_003:0580b05": "亂擲。喚作自己受用。不勝皇恐。又有一般人。見人便",
    "X69n1360_003:0580b06": "下棒下喝。瞠眉努目咳嗽。擺坐具打筋斗。&#x7575;圜相。繞",
    "X69n1360_003:0580b07": "禪&#x7240;。作女人拜。只在遮裏。此乃業識茫茫。無本可據。",
    "X69n1360_003:0580b08": "錯認驢鞍橋。作阿爺下頷。作究竟佛法。佛法若只如",
    "X69n1360_003:0580b09": "此。何用達磨西來。此人病。在己見未明。光影裏著到。",
    "X69n1360_003:0580b10": "若不放下別參。謂之謗大般若。又有一類。將無形無",
    "X69n1360_003:0580b11": "相一團。橫在胸次。便道。無言無說。無去無來。一物也",
    "X69n1360_003:0580b12": "無。墮在空寂。撥無因果。自己開口不得。&#x64E1;&#x811A;不起。一",
    "X69n1360_003:0580b13": "味擔版。殊無轉動。把定死蛇頭。有眼如盲。有口如啞。",
    "X69n1360_003:0580b14": "似遮般漢。不打更待何時。口裏眼裏。耳裏鼻裏。都是",
    "X69n1360_003:0580b15": "禪。只是用不著。眼目不辨邪正。拄杖不知顛倒。問著",
    "X69n1360_003:0580b16": "口中水漉漉地。此人墮在解脫深坑。永劫無出離之",
    "X69n1360_003:0580b17": "期。機不離位。墮在毒海。若自知非。亦可受救。又有般",
    "X69n1360_003:0580b18": "漢。問東答西。將南作北。輕輕拶著。向沒巴鼻處。突出",
    "X69n1360_003:0580b19": "沒巴鼻底一句。教人摸[打-丁+索]不著。喚作鳥道玄路。絕氣",
    "X69n1360_003:0580b20": "息。自作主宰。不隨佗語。走不得上佗機關。被佗轉了。",
    "X69n1360_003:0580b21": "屈哉。此人病在玄妙。既不受鉗槌。亦不受救。我且問",
    "X69n1360_003:0580b22": "你。歇得也未。脫得也未。看佗古人。一得之後。入深山",
    "X69n1360_003:0580b23": "住蘭若。動是一二十年。大忘人世。抑不得已。出來為",
    "X69n1360_003:0580b24": "善知識。山僧頃年兩度出關。&#x5FA7;歷江湖。不敢自負。只",
    "X69n1360_003:0580c01": "為病多諳藥性。經驗始傳人。應是從前許多惡知惡",
    "X69n1360_003:0580c02": "見故。不可留閨閤中。有所愛者珍奇。直須一槌擊碎。",
    "X69n1360_003:0580c03": "遮裏得箇入路。更須求出路始得。學禪易脫禪難。饒",
    "X69n1360_003:0580c04": "你向未屙已前。一&#x89B0;便透。早是落在第二頭了也。何",
    "X69n1360_003:0580c05": "況起模&#x7575;樣。有甚麼干涉。而今事不獲已向你道。盡",
    "X69n1360_003:0580c06": "十方&#x8657;空。透無邊華藏莊嚴。超越浮幢王剎。香水海。",
    "X69n1360_003:0580c07": "威音王那畔更那畔。都盧一印印定。更無移易。寒時",
    "X69n1360_003:0580c08": "普天寒。熱時普天熱。只如道一印印定。而今頭上是",
    "X69n1360_003:0580c09": "天。&#x811A;下是地。左眼半斤。右眼八兩。是你作麼生印。喝",
    "X69n1360_003:0580c10": "一喝云。斷頭船子下揚州。",
    "X69n1360_003:0580c11": "[0580c11] 普說。有佛處不得住。拂跡成痕。無佛處急走過。揚聲",
    "X69n1360_003:0580c12": "止響。恁麼說話。大似把纜放船。何故。法不孤起。仗境",
    "X69n1360_003:0580c13": "方生。事非頓除。因次第盡。有作是無作之妙用。無作",
    "X69n1360_003:0580c14": "是有作之功能。宗本既明。語默皆妙。又云。語是誑默",
    "X69n1360_003:0580c15": "是謗。語默向上總有事在。還會麼。豈不見。乾&#x5CEF;道。法",
    "X69n1360_003:0580c16": "身有三種病二種光。須是一一透過。始解穩坐。更須",
    "X69n1360_003:0580c17": "知有照用同時向上一竅。且如何是法身三種病。只",
    "X69n1360_003:0580c18": "那法身亦是病。不出是有為病。無為病。非有為非無",
    "X69n1360_003:0580c19": "為攢簇不得底病。法身豈有病。見不到便是病。喚作",
    "X69n1360_003:0580c20": "是亦是病。喚作不是亦是病。如何是二種光。一切處",
    "X69n1360_003:0580c21": "無所不真。一切處無所不是。所以雲門道。人人盡有",
    "X69n1360_003:0580c22": "光明在。看時不見暗昏昏。作麼生是你諸人光明。自",
    "X69n1360_003:0580c23": "代云。三門佛殿。&#x53A8;庫僧堂。山僧則不然。山河大地日",
    "X69n1360_003:0580c24": "月星辰。長沙道。我若正令全提。法堂前草深一丈。事",
    "X69n1360_003:0581a01": "不獲已。向你諸人道。盡大地是般若光。光未發時。無",
    "X69n1360_003:0581a02": "佛無眾生。未審。長沙向甚處著眼。又道。更須知有照",
    "X69n1360_003:0581a03": "用同時向上一竅。雲門出眾云。菴內人。為甚不知菴",
    "X69n1360_003:0581a04": "外事。乾&#x5CEF;阿呵大笑。門云。猶是學人疑處。乾&#x5CEF;云。子",
    "X69n1360_003:0581a05": "是甚麼心行。門云。也要和尚委悉。乾&#x5CEF;云。直須恁麼",
    "X69n1360_003:0581a06": "始解穩坐。門云。喏喏。遮裏便下箇冬瓜印子。又不見。",
    "X69n1360_003:0581a07": "泉大道訪慈明。明問。片雲橫谷口。遊人何處來。泉目",
    "X69n1360_003:0581a08": "顧左右云。夜來何處火。燒出古人墳。明云。未在更道。",
    "X69n1360_003:0581a09": "泉作虎聲。明便打一坐具。泉推慈明就坐。明&#x5374;作虎",
    "X69n1360_003:0581a10": "聲。泉云。我參七十餘員善知識。今日始遇作家。你看。",
    "X69n1360_003:0581a11": "遮兩箇不唧[口*留]漢。一箇有地頭無行止。一箇有行止",
    "X69n1360_003:0581a12": "無地頭。山僧當時若見佗道片雲橫谷口遊人何處",
    "X69n1360_003:0581a13": "來。只向佗道。殑伽河沙水混流。泉目顧左右。師著語",
    "X69n1360_003:0581a14": "云。賊身已露。泉云夜來何處火燒出古人墳。師著語",
    "X69n1360_003:0581a15": "云。一道與你慶懺。明云未在更道。師著語云。打鼓普",
    "X69n1360_003:0581a16": "請看。泉作虎聲。師著語云。打破鍋子了也。明便打。師",
    "X69n1360_003:0581a17": "著語云。烏銅金不換。泉推慈明就坐。師著語云。敗也",
    "X69n1360_003:0581a18": "敗也。明&#x5374;作虎聲。師著語云。好日多同。泉云我見七",
    "X69n1360_003:0581a19": "十餘員善知識。今日始遇作家。且道。此語是肯佗不",
    "X69n1360_003:0581a20": "肯佗。遮般說話。要且無刀斧痕。是你諸人。向甚處摸",
    "X69n1360_003:0581a21": "[打-丁+索]。以毒攻毒。攻者亦是毒。以楔出楔。出者亦是楔。山",
    "X69n1360_003:0581a22": "僧今日脫布衫解&#x88E9;帶。抖擻與你諸人說了也。是你",
    "X69n1360_003:0581a23": "諸人。還得淨盡也無。若還一箇箇淨盡去。我更問你。",
    "X69n1360_003:0581a24": "紫羅帳裏事作麼生。而今要見二老行履處麼。聽取",
    "X69n1360_003:0581b01": "一頌。兩陣交鋒出戰時。旗鎗倒卓鼓無槌。絲毫不犯",
    "X69n1360_003:0581b02": "將軍令。獨&#x811A;機關各自提。久立。",
    "X69n1360_003:0581b03": "[0581b03] 告香普說。一年復一年。一月復一月。一日復一日。一",
    "X69n1360_003:0581b04": "時復一時。略無些子&#x8657;棄底道理。是以老東山云。父",
    "X69n1360_003:0581b05": "母未生時也恁麼。即今生了也恁麼。乃至。百年壽盡。",
    "X69n1360_003:0581b06": "蟲蛆遶壤白骨微塵也恁麼。且道。恁麼地是甚麼。向",
    "X69n1360_003:0581b07": "遮裏立地薦得去。已是二頭三首了也。所以古德云。",
    "X69n1360_003:0581b08": "佛也無。法也無。達磨只是老臊胡。釋迦彌勒擔屎漢。",
    "X69n1360_003:0581b09": "十地菩薩守田奴。八十卷華嚴經。草步頭博飯喫底",
    "X69n1360_003:0581b10": "言語。一大藏教是拭不淨底故紙。直饒便恁麼脫體",
    "X69n1360_003:0581b11": "承當得去。&#x811A;跟下好與三十拄杖。一棒也較不得。且",
    "X69n1360_003:0581b12": "道。過在甚麼處。若向遮裏會去。更與六十棒。未為分",
    "X69n1360_003:0581b13": "外。豈不見。睦州道。現成公案。正當恁麼時如何。適來",
    "X69n1360_003:0581b14": "兄弟得得來告香。山僧遮裏。屙屎放尿尚無餘地。而",
    "X69n1360_003:0581b15": "今不得已。指東畫西。將無作有。與諸人指箇蹊徑。有",
    "X69n1360_003:0581b16": "甚閑工夫。雕金鏤玉。簇錦攢花。搊&#x63D1;四言八句。眩惑",
    "X69n1360_003:0581b17": "於人。瞎&#x5374;正眼。若向遮裏。知慚識愧。千人萬人中。如",
    "X69n1360_003:0581b18": "無一箇相似。山僧不免信彩。與諸人應時結祐。學佛",
    "X69n1360_003:0581b19": "兄弟。既是二三十年苦行潔己。圜頂方衣。捨父事師。",
    "X69n1360_003:0581b20": "棄緣入道。以一大事因緣為務。三十年前。山僧行&#x811A;。",
    "X69n1360_003:0581b21": "雖遇明師。亦不曾為我發洩一句袈裟下事。而今筭",
    "X69n1360_003:0581b22": "來。&#x5374;是便宜。恁麼說話。多少省力。是你諸人。還曾薦",
    "X69n1360_003:0581b23": "得也無。無事珍重。",
    "X69n1360_003:0581b24": "佛海禪師書法語",
    "X69n1360_003:0581c01": "與宗直閣",
    "X69n1360_003:0581c02": "[0581c02] 某啟。中間蘇通判處人來得知。使&#x65BE;已還。但南北遼",
    "X69n1360_003:0581c03": "邈。未獲尺書上問。深以為媿。能道照否。於道得不退",
    "X69n1360_003:0581c04": "轉否。五年之別。不與萬法為侶底公案。還曾蹋著否。",
    "X69n1360_003:0581c05": "中間蒙住頌。為惠甚感。&#x751E;錄去五祖和尚頌。兼貧道",
    "X69n1360_003:0581c06": "亦有二偈。併在葉仲嘉處。轉呈。略不聞音耗。今再錄",
    "X69n1360_003:0581c07": "去。正如窮漢破衫袖。也不與萬法為侶。捺著頭掀尾",
    "X69n1360_003:0581c08": "舉。西江吸盡鐵船浮。活捉泥牛和角&#x7151;。潑天大些子",
    "X69n1360_003:0581c09": "許。君不見二月三月寒食天。桃花杏花落如雨。一口",
    "X69n1360_003:0581c10": "吸盡西江水。栗棘金圈饒得底。解道心空及第歸。此",
    "X69n1360_003:0581c11": "去西天十萬里。居士儻別有生涯。無吝布施。古今公",
    "X69n1360_003:0581c12": "案。其實無他。只要驗人平生參學邪正。知解有無得",
    "X69n1360_003:0581c13": "失。情塵是非。若於言下。一槌擊碎。如&#x8657;空裏釘鐵橛",
    "X69n1360_003:0581c14": "子相似。有甚麼依倚處。所以巖頭道。若論戰也。箇箇",
    "X69n1360_003:0581c15": "力在轉處。逐物為下。&#x5374;物為上。縱有箇入處。須是經",
    "X69n1360_003:0581c16": "大鑪&#x97DB;。毒手烹鍊。到不疑之地。放身捨命。如獨木橋",
    "X69n1360_003:0581c17": "上脫&#x5374;一百二十斤擔子。又若傷寒得汗。方名安樂",
    "X69n1360_003:0581c18": "處。徹證大法了然後。盡自己力量。縱有長地。一任展",
    "X69n1360_003:0581c19": "演。讚佛讚祖。呵佛罵祖。終無二語。亦無兩般舌頭。所",
    "X69n1360_003:0581c20": "以道。釋迦彌勒。猶是他奴。畢竟他是阿誰。近世叢林",
    "X69n1360_003:0581c21": "凋弊。邪師頗多。若要參詳。須是自家具擇法眼看。是",
    "X69n1360_003:0581c22": "箇漢方可與語。若只是念僧寶傳林間錄者。泛濫稱",
    "X69n1360_003:0581c23": "長老。雖然如是。他&#x5374;是有印本子底禪。呵呵。向來台",
    "X69n1360_003:0581c24": "州。皆名山列剎。知識甚眾。莫有咬薑呷醋不具得失",
    "X69n1360_003:0582a01": "底。向異類中來。居士曾一一驗過否。使堂淑人向聞",
    "X69n1360_003:0582a02": "禮拜菩薩。每至百拜方住。何苦行如此。但以口業稱",
    "X69n1360_003:0582a03": "誦。則一念念盡如來。意業思惟。則當處出生。隨處滅",
    "X69n1360_003:0582a04": "盡。身業作禮。則觀身實相。觀佛亦然。等同&#x8657;空。無有",
    "X69n1360_003:0582a05": "二相。三業清淨。則根根塵塵。悉皆清淨。但以清淨為",
    "X69n1360_003:0582a06": "本。更愁何處不圜通耶。無事可熟看楞嚴經。當知教",
    "X69n1360_003:0582a07": "意云。見聞如幻翳。三界若空花。聞復翳根除。塵消覺",
    "X69n1360_003:0582a08": "圜靜。又云。初於聞中入流忘所。所既不立。返本還源。",
    "X69n1360_003:0582a09": "則盡聞不住。正念現前。是故蛩吟蟬噪。風動樹搖。&#x5EFC;",
    "X69n1360_003:0582a10": "真見菩薩耳。春序向和。唯萬萬自重。",
    "X69n1360_003:0582a11": "答蘇侍郎",
    "X69n1360_003:0582a12": "[0582a12] 某啟。伏承致政待制侍郎。臨別垂問。古語云。工夫不",
    "X69n1360_003:0582a13": "到不方圜。言語不通非眷屬。所言工夫不到者。非有",
    "X69n1360_003:0582a14": "為有作之功。即無功之功。無功用道。是也。纔起纖毫。",
    "X69n1360_003:0582a15": "佛法世法。識情聞見。知解隔礙。便云不到。但能把得",
    "X69n1360_003:0582a16": "定作得主。坐斷是非關。釋迦自釋迦。彌勒自彌勒。礙",
    "X69n1360_003:0582a17": "我甚麼事來。直教透頂透底。徹骨徹髓。不依倚一物。",
    "X69n1360_003:0582a18": "不與諸塵作對。亦不起凡聖情量。古德云。假饒千聖",
    "X69n1360_003:0582a19": "出頭來。猶在渠儂影中現。且道。渠是阿誰。此語最親",
    "X69n1360_003:0582a20": "切。更是阿誰。不可別有。但恁麼信取。所以古人到此。",
    "X69n1360_003:0582a21": "多不肯指注。恐他學者。誤認昭昭靈靈。驢前馬後。為",
    "X69n1360_003:0582a22": "究竟安樂之地。若果是&#x811A;跟下歷落。方寸中洞明。正",
    "X69n1360_003:0582a23": "如楞嚴會上。佛問文殊及諸大眾。十方如來及大菩",
    "X69n1360_003:0582a24": "薩。於其自住三摩地中。見與見緣并所想相。如&#x8657;空",
    "X69n1360_003:0582b01": "花。本無所有。此見及緣。元是菩提妙淨明體。云何於",
    "X69n1360_003:0582b02": "中。有是非是。文殊。吾今問汝。如汝文殊更有文殊。唯",
    "X69n1360_003:0582b03": "無文殊。如是。世尊。我真文殊。無是文殊。何以故。若有",
    "X69n1360_003:0582b04": "是者。則二文殊。然我今日非無文殊。於中實無是非",
    "X69n1360_003:0582b05": "二相。此見妙明。與諸空花。亦復如是。到此直須絕體",
    "X69n1360_003:0582b06": "絕用。風吹不入。水灑不著。方得十二時中。行時不見",
    "X69n1360_003:0582b07": "行。坐時不見坐。淨&#x502E;&#x502E;地。任運騰騰。亦不作佛法道",
    "X69n1360_003:0582b08": "理。老龐云。心空及第歸。是也。趙州道。諸人被十二時",
    "X69n1360_003:0582b09": "使。老僧使得十二時。豈不是坐斷古今舌頭。且作麼",
    "X69n1360_003:0582b10": "生坐斷。但於心無事。無事於心。會得。勢不兩立。即無",
    "X69n1360_003:0582b11": "分別智現前。只如古今言句。滿龍宮盈海藏。有甚麼",
    "X69n1360_003:0582b12": "限量。所以道。直饒脫體會得。猶是教乘中極則事。更",
    "X69n1360_003:0582b13": "須知有教外別傳之旨。信有此事。學禪易脫禪難。既",
    "X69n1360_003:0582b14": "知有拈來便用。何愁佛不解語。更愁何處不方圓。又",
    "X69n1360_003:0582b15": "云。言語不通非眷屬者。蓋為後人不能放身捨命。向",
    "X69n1360_003:0582b16": "懸崖撒手。絕氣息處。急著眼。古德云。若論此事。譬如",
    "X69n1360_003:0582b17": "擲&#x5292;揮空。不問及與不及。斯乃空輪無跡。&#x5292;刃無虧。",
    "X69n1360_003:0582b18": "故無滯礙。但以千句萬句。只作一句看。一句明。千句",
    "X69n1360_003:0582b19": "萬句一時明。一句透。千句萬句一時透。只那透處。佛",
    "X69n1360_003:0582b20": "眼也&#x89B0;不見。且如世間音聲三昧。至於種種差別法",
    "X69n1360_003:0582b21": "門。麤言細語。&#x9D76;鳴鵲噪。風動樹搖。異口同音。權實照",
    "X69n1360_003:0582b22": "用。皆不出此一句。大藏小藏。亦詮此也。豈不見。彌陀",
    "X69n1360_003:0582b23": "經云。水鳥樹林皆悉念佛念法念僧。一念無分別。大",
    "X69n1360_003:0582b24": "智現前。如投水海中。如風中鼓橐。且作麼生分別。視",
    "X69n1360_003:0582c01": "之不見。聽之不聞。覓他起滅處。了不可得。蓋色蓋聲。",
    "X69n1360_003:0582c02": "普天&#x5E00;地。通上徹下。無第二見。無第二人。無第二念。",
    "X69n1360_003:0582c03": "剎剎塵塵。故非外物。是以。&#x7FA3;靈一源。假名為佛。體竭",
    "X69n1360_003:0582c04": "形消而不變。金流朴散而常存。只那常存底。也不消",
    "X69n1360_003:0582c05": "得。何故。金屑雖貴。落眼成翳。佛法雖妙。存之成病。馬",
    "X69n1360_003:0582c06": "大師云。不是心不是佛不是物。是箇甚麼。說了也。還",
    "X69n1360_003:0582c07": "我金剛王寶&#x5292;來。德山云。毫氂繫念。三塗業因。瞥爾",
    "X69n1360_003:0582c08": "情生。萬劫羈&#x93BB;。但盡凡情。別無聖量。凡情盡處。聖量",
    "X69n1360_003:0582c09": "現前。又云。毫氂有差。天地懸隔。欲得現前。莫存順逆。",
    "X69n1360_003:0582c10": "此乃禪家流作用省力處。且如白雲端和尚。頌雲門",
    "X69n1360_003:0582c11": "北斗藏身云。五陵公子遊花慣。未第貧儒自古多。冷",
    "X69n1360_003:0582c12": "地看他人富貴。等閑無奈&#x5E5E;頭何。看他具大機大用",
    "X69n1360_003:0582c13": "處。多少脫略。何曾著他北斗藏身處來。又雪竇在大",
    "X69n1360_003:0582c14": "陽玄禪師會下。為客司。因與僧夜話。至趙州&#x6822;樹子",
    "X69n1360_003:0582c15": "因緣。爭辨不已。有行者立傍失笑。客退。乃問何得笑",
    "X69n1360_003:0582c16": "耶。行者云。笑知客有定古今之辨。無定古今之眼。雪",
    "X69n1360_003:0582c17": "竇云。汝作麼生會趙州意。行者以偈答之。一兔橫身",
    "X69n1360_003:0582c18": "當古路。蒼鷹纔見便生擒。後來獵犬無靈性。空向枯",
    "X69n1360_003:0582c19": "樁舊處尋。雪竇大驚。遂與之為友。後出世住承天。宗",
    "X69n1360_003:0582c20": "和尚是也。看他雖無巧妙。而句意超然。今時禪和子。",
    "X69n1360_003:0582c21": "纔聞人舉。一箇箇肚皮裏。有箇&#x6822;樹子。如何得了當",
    "X69n1360_003:0582c22": "去。且如狗子無佛性話。遮僧等閑立箇問端。如向餓",
    "X69n1360_003:0582c23": "虎口裏橫身。趙州只答箇無字。如&#x8657;空釘箇鐵橛子",
    "X69n1360_003:0582c24": "相似。至今天下衲僧。無摸[打-丁+索]處。要會麼。只消道箇無。",
    "X69n1360_003:0583a01": "會便會。不會便休。切莫作道理。有不是有。無不是無。",
    "X69n1360_003:0583a02": "只如未問未答以前。道箇甚麼。咄。又恁麼去也。秋風",
    "X69n1360_003:0583a03": "向冷。萬萬珍重。",
    "X69n1360_003:0583a04": "答陳判院",
    "X69n1360_003:0583a05": "[0583a05] 某啟。在家菩薩。要明德山臨濟宗旨。須是他家子孫。",
    "X69n1360_003:0583a06": "如楊岐栗棘蓬金剛圈。吞底吞跳底跳。吞跳得百千",
    "X69n1360_003:0583a07": "萬億箇。更有百千萬億箇在。稍稍放開。則落在第二",
    "X69n1360_003:0583a08": "頭也。緊峭孤巍處。方可把手共行。淘汰鍛鍊。到徹證",
    "X69n1360_003:0583a09": "佛地。猶有佛地障在。此乃確實而言。故非因循。不可",
    "X69n1360_003:0583a10": "只管打葛藤去。亦須將自己真正道眼照破。合作麼",
    "X69n1360_003:0583a11": "生合殺。將知佛法。只如此耶。從上來入聖位者。莫不",
    "X69n1360_003:0583a12": "皆是就人決擇。到用處驚天動地。蓋不肯容易小小",
    "X69n1360_003:0583a13": "了&#x5374;。山僧恁麼忉忉怛怛。知是為誰家事。數領來書。",
    "X69n1360_003:0583a14": "及偈頌。甚詳學道之志。每相&#x91BB;酢一句語言。亦不草",
    "X69n1360_003:0583a15": "草。如進一服藥相似。若不深辨端倪。終成戲論。非是",
    "X69n1360_003:0583a16": "等閑。只貴藥病相投。驗蹲坐處。奪執著處。攻偏墜處。",
    "X69n1360_003:0583a17": "截斷命根。令直造大休歇之地。前日領所答書云。某",
    "X69n1360_003:0583a18": "有甚麼過。尚未知在。可急著眼看。若自知非。棒喝也",
    "X69n1360_003:0583a19": "無施處。時暑珍重。",
    "X69n1360_003:0583a20": "答陳郎中",
    "X69n1360_003:0583a21": "[0583a21] 某啟。奉違忽覺一月。企仰不可言諭。冬晴。伏想。齋定",
    "X69n1360_003:0583a22": "宴安。道體萬福。中間介至。承示直閣文翰。啟讀三復。",
    "X69n1360_003:0583a23": "驚喜相仍。真不減晉人風度。豈獨一時之盛哉。但恨",
    "X69n1360_003:0583a24": "未即見矣。賢兄所誦者佛書。又觀二本旨趣。深有造",
    "X69n1360_003:0583b01": "道之理。贓物不捉。自敗了也。然文字禪。不可不學。他",
    "X69n1360_003:0583b02": "日參究己事未明。只於教乘中。作箇知解。宗徒義學",
    "X69n1360_003:0583b03": "沙門。有何不可。呵呵。判院居士書中有云。幸無示謗",
    "X69n1360_003:0583b04": "法者。恰如荒草裏。喚出箇焦尾大蟲。直得山僧口挂",
    "X69n1360_003:0583b05": "壁上。然亦未為分外。更須知有向上一路始得。不然。",
    "X69n1360_003:0583b06": "一生在死水裏。只借他人鼻孔出氣去也。賢兄所惠",
    "X69n1360_003:0583b07": "偈頌。足見存誠。前句亦似順水張帆。於義路上。說些",
    "X69n1360_003:0583b08": "人情道理。禪道佛法。豈可人情。又云。跳脫北斗藏身",
    "X69n1360_003:0583b09": "句。北斗藏身。不在義理言句。聰明解會。須是放下從",
    "X69n1360_003:0583b10": "前滿肚皮惡知惡見。妄情執著。佛法世法。朕跡不留。",
    "X69n1360_003:0583b11": "方可入作北斗藏身。乃是雲門直截單提。遮一著子。",
    "X69n1360_003:0583b12": "如箇生鐵鑄就金剛圈栗棘蓬。若情塵不脫。你如何",
    "X69n1360_003:0583b13": "吞跳。昔廬山玉簡林禪師。頌北斗藏身云。北斗藏身",
    "X69n1360_003:0583b14": "為舉揚。法身從此露堂堂。雲門賺殺他家子。直至而",
    "X69n1360_003:0583b15": "今謾度量。你道。過在那裏。五祖戒和尚。乃雲門嫡孫。",
    "X69n1360_003:0583b16": "持此語。問林作偈之意。林舉目視之。戒云。若果如此。",
    "X69n1360_003:0583b17": "雲門不直半文錢。公亦無目去在。後林果失雙目。將",
    "X69n1360_003:0583b18": "知佛法。豈同容易承當。學者多云。山僧語話。不近人",
    "X69n1360_003:0583b19": "情。不是不肯人。只要你參須實參。悟須實悟。見須實",
    "X69n1360_003:0583b20": "見。豈可以實法繫綴人耶。不可草草。此乃入佛階級。",
    "X69n1360_003:0583b21": "透脫生死。安敢自欺。若此不了。空作箇撥無因果漢。",
    "X69n1360_003:0583b22": "後悔何及。要須是悟桶底剔脫。方知道元來不在言",
    "X69n1360_003:0583b23": "句上。亦當自知時節。山僧苦口。為你太聰明靈利。恐",
    "X69n1360_003:0583b24": "蹉過了。到此總用不著。三祖大師云。非思量處。識情",
    "X69n1360_003:0583c01": "難測。纔入思惟。便成剩法。洞山云。言無展事。語不投",
    "X69n1360_003:0583c02": "機。承言者喪。滯句者迷。會得便會。句中無句名活句。",
    "X69n1360_003:0583c03": "句中有句名死句。但參活句。不參死句。活句下薦得。",
    "X69n1360_003:0583c04": "永劫不忘。死句下明得。自救不了。於此明得。也作箇",
    "X69n1360_003:0583c05": "脫灑底道人。豈不快哉。圜悟老師&#x751E;云。千句萬句。只",
    "X69n1360_003:0583c06": "是一句。千言萬言。只是一言。山僧又且不然。只而今",
    "X69n1360_003:0583c07": "盡十方&#x8657;空。無量妙義。百千法門。只作一句分付。只",
    "X69n1360_003:0583c08": "貴&#x811A;蹋實地。初機後學。欲作偈頌。乃神通遊戲邊事。",
    "X69n1360_003:0583c09": "有何不可。但只要本領正當。則一切處撲不破。常向",
    "X69n1360_003:0583c10": "兄弟道。參須參那坐斷天下人舌頭底禪。方為種草。",
    "X69n1360_003:0583c11": "亦多令兄弟。多作偈頌。雖未十成。要他揩磨心識做",
    "X69n1360_003:0583c12": "得了。&#x5374;與他一槌擊碎。大事明了。偈頌亦不用做。如",
    "X69n1360_003:0583c13": "風吹水自然成紋。學做頌時。先看僧問如何是佛麻",
    "X69n1360_003:0583c14": "三斤。後來大愚頌云。橫眸看梵字。彈舌念真言。吹火",
    "X69n1360_003:0583c15": "長尖觜。柴生滿&#x7AC8;煙。似遮般說話。若非絕情識。安可",
    "X69n1360_003:0583c16": "至此。白雲端師翁。作蠅子透&#x7ABB;頌云。為愛尋光紙上",
    "X69n1360_003:0583c17": "鑽。不能透處幾多難。忽然撞著來時路。始覺從前被",
    "X69n1360_003:0583c18": "眼謾。善知識一言半句。只要利益他人。脫離情識。山",
    "X69n1360_003:0583c19": "僧常問兄弟。有祖已來。時人錯會。錯則錯了也。如何",
    "X69n1360_003:0583c20": "免得此過。多下語未有契者。又問。黃蘗示眾云。牛頭",
    "X69n1360_003:0583c21": "禪師。橫說豎說。要且不知向上事。我且問你。如何是",
    "X69n1360_003:0583c22": "向上事。又問。洞山道。見佛見祖。如生冤家相似。始有",
    "X69n1360_003:0583c23": "參學分。你道。佛祖有甚麼過。你若下得遮三轉語。更",
    "X69n1360_003:0583c24": "須還我金剛王寶&#x5292;來。此事要須是箇人方可塵中",
    "X69n1360_003:0584a01": "作主。深愧狂言。勿示於外。向寒。千萬加護。",
    "X69n1360_003:0584a02": "答上藍乘長老嗣書",
    "X69n1360_003:0584a03": "[0584a03] 某手白上藍乘長老。自高亭一別。赴宜春光孝道場。",
    "X69n1360_003:0584a04": "聞入院開堂佛事響。合不踰一年。又聞遷席隆興上",
    "X69n1360_003:0584a05": "藍。此乃古聖應化之地。方今叢林凋謝。大法危如累",
    "X69n1360_003:0584a06": "卵。凡稱長老者。於我法中。非為小事。利害損益。盡在",
    "X69n1360_003:0584a07": "其間。若也不明道眼。據曲木&#x7240;。但以飲食臥具之安。",
    "X69n1360_003:0584a08": "枉受人天信施。則鐵城有待。寶所無歸。直須痛下鍼",
    "X69n1360_003:0584a09": "錐。為人天解黏去縛。撾塗毒鼓。發劈箭機。轉向上關。",
    "X69n1360_003:0584a10": "明本分事。拈殺活杖子。提王庫寶刀。斷佛祖命根。&#x5257;",
    "X69n1360_003:0584a11": "衲僧巴鼻。三玄互唱。五逆聞雷。見處孤危。用處脫略。",
    "X69n1360_003:0584a12": "卷舒出沒。豈籍他緣。以楔出楔。以毒攻毒。等閑向絕",
    "X69n1360_003:0584a13": "氣息處。發出一言半句。&#x89B0;得破。挨得開。如石上釘鐵",
    "X69n1360_003:0584a14": "橛子相似。誰敢近傍。是故師子遊行。不求伴侶。又若",
    "X69n1360_003:0584a15": "菩薩斷障。如染一綟絲。一染一切染。如斬一綟絲。一",
    "X69n1360_003:0584a16": "斬一切斬。有甚麼共語分。如為方來。挂牌入室。陞座",
    "X69n1360_003:0584a17": "小參。直須放出毒手。快下鋒刃。一時截斷。無令相續。",
    "X69n1360_003:0584a18": "更須揭起腦蓋。倒轉舌頭。滯向尋言者。教他一箇箇",
    "X69n1360_003:0584a19": "覓起滅。蹲坐處不得。始有自由分。然後。拈東家&#x9262;盂。",
    "X69n1360_003:0584a20": "喫西家粥飯。用自己錢。本使他人利息。打殺有甚麼",
    "X69n1360_003:0584a21": "過。遇境逢緣。倒使司農正印。與從上佛祖。抗戾而行。",
    "X69n1360_003:0584a22": "你且道。是甚麼火色。老僧每於著衣喫飯外。當行此",
    "X69n1360_003:0584a23": "一路。既稱長老。作住山人。當以續佛慧命為己任。不",
    "X69n1360_003:0584a24": "可少時自怠。況江西湖南。古今列剎相望。乃佛祖典",
    "X69n1360_003:0584b01": "刑去處。向&#x9599;市裏孤店頭。撥著一箇半箇。作吾家種",
    "X69n1360_003:0584b02": "草。豈徒然哉。會下辦事兄弟。當觀其根器淺深。任其",
    "X69n1360_003:0584b03": "院事。則道義人情。總在裏許。汝從我遊。凡三移住山。",
    "X69n1360_003:0584b04": "必深明此意。幸在勉旃。更不多及。雲禪人來下書。煎",
    "X69n1360_003:0584b05": "點禮數。一一如法。老僧晚歸都下。住山。 宣詔不時",
    "X69n1360_003:0584b06": "撥冗作此坐夏在。即想體用輕安。法衣拄杖拂子。各",
    "X69n1360_003:0584b07": "一事付去為信。希檢收。南北相望。雲山萬疊。勝集未",
    "X69n1360_003:0584b08": "期。切宜順序。為法為人。多多保重。",
    "X69n1360_003:0584b09": "答資德本長老嗣書",
    "X69n1360_003:0584b10": "[0584b10] 文上人來。收書并信香等。如數領訖。承開法以來。中",
    "X69n1360_003:0584b11": "外響順。且喜且慰。夫稱善知識者。脫珍御服。著弊垢",
    "X69n1360_003:0584b12": "衣。入八邪林。住三惡道。向刀山&#x5292;樹上。&#x39DE;舌&#x7282;耕鑊",
    "X69n1360_003:0584b13": "湯鑪炭中。敲枷打&#x93BB;。見天下衲僧。如生冤家。與從上",
    "X69n1360_003:0584b14": "佛祖。共相抗戾。綿綿絕滲漏。密密不通風。鑑在機先。",
    "X69n1360_003:0584b15": "言非句下。便是德山臨濟雲門趙州。向未屙已前。一",
    "X69n1360_003:0584b16": "&#x89B0;便透。已是鈍置他巖頭了也。你道。遮般漢還有作",
    "X69n1360_003:0584b17": "佛分也無。正令若行。佛殿裏荊榛萬尋。法堂前草深",
    "X69n1360_003:0584b18": "一丈。凡為人天。提持宗眼。未開口時拶出。無進步處。",
    "X69n1360_003:0584b19": "挨開脫體。現成擬議。則生荊棘。要你放毒手下鋒刃。",
    "X69n1360_003:0584b20": "似鶻提鳩鷹拏燕雀。斷命喪軀。不留朕跡。截處更捷。",
    "X69n1360_003:0584b21": "淨盡無餘。纔涉思惟。即成剩法。直饒總不恁麼。更須",
    "X69n1360_003:0584b22": "換&#x5374;舌頭始得。汝久從我遊。挨拶出沒。星電交馳。如",
    "X69n1360_003:0584b23": "珠走盤。了無住著。是謂大解脫法。今既住山。當以續",
    "X69n1360_003:0584b24": "佛慧命為務。方今邪法熾然。驚&#x7FA3;敵勝處。以金剛眼",
    "X69n1360_003:0584c01": "睛。吞爍&#x7FA3;像。佛法世法。影跡不留。凡挂牌入室。如汲",
    "X69n1360_003:0584c02": "井泉。日汲日新。初無間斷。接物利生。不出此也。老僧。",
    "X69n1360_003:0584c03": "四十年。凡十三處住山。以此為己職。當在勉旃。法衣",
    "X69n1360_003:0584c04": "一頂。拂子一枝。北果等。以表信耳。時中為法珍重。",
    "X69n1360_003:0584c05": "法語示禪人",
    "X69n1360_003:0584c06": "[0584c06] 探玄上士。直須向未舉已前。一&#x89B0;百雜碎。圜陀陀活",
    "X69n1360_003:0584c07": "鱍鱍底。不要須知別有穩身處始得。只今目前。山連",
    "X69n1360_003:0584c08": "水水連山。屈曲千差。交光萬狀。如何得遮冤家脫離",
    "X69n1360_003:0584c09": "眼前去。要且心不是心。佛不是佛。物不是物。還我金",
    "X69n1360_003:0584c10": "剛王寶&#x5292;來。所以道。金屑雖貴。落眼成翳。佛法雖妙。",
    "X69n1360_003:0584c11": "存之成病。動即影響。覺即冰生。不動不覺。死水裏討",
    "X69n1360_003:0584c12": "甚麼活路。三十年後。莫言不道。",
    "X69n1360_003:0584c13": "[0584c13] 現成公案。無事不辦。纔涉思惟。即成剩法。擊石火閃",
    "X69n1360_003:0584c14": "電光。挨拶出沒。早是鈍置佗了也。那堪分賓生。存義",
    "X69n1360_003:0584c15": "路。說心性。立玄妙。盡是生死根本。於道則遠之遠矣。",
    "X69n1360_003:0584c16": "直饒向七佛已前威音那畔。玄會得去。總未出得窠",
    "X69n1360_003:0584c17": "窟在。有般漢。纔聞人恁麼舉便道。用出作甚麼。我也",
    "X69n1360_003:0584c18": "知你&#x811A;跟下。五色線未斷。我且問你。東勝身洲打鼓。",
    "X69n1360_003:0584c19": "南贍部洲喫茶。西瞿耶尼唱歌。北&#x9B31;單越接拍。是甚",
    "X69n1360_003:0584c20": "麼人分上事。若也不會。於喫粥喫飯開單展&#x9262;處。亦",
    "X69n1360_003:0584c21": "須子細自點檢看。",
    "X69n1360_003:0584c22": "[0584c22] 風從虎。雲從龍。衲僧拄杖子。放收在我。誰敢喚作拄",
    "X69n1360_003:0584c23": "杖子。須是著著有出身之路。終不受別人處分。豈不",
    "X69n1360_003:0584c24": "見。圜悟先師。參五祖和尚。常云。我常不肯五祖。五祖",
    "X69n1360_003:0585a01": "常不肯我。何故。父子若相肯。埋沒宗風。假饒千聖出",
    "X69n1360_003:0585a02": "頭。猶在渠儂影裏。會便會去。更莫躊&#x8E70;。若也不會。切",
    "X69n1360_003:0585a03": "忌胡思亂量。孟八郎漢。有處著你在。",
    "X69n1360_003:0585a04": "[0585a04] 心生法生。心亦不存。心滅法滅。法亦不立。不存不立。",
    "X69n1360_003:0585a05": "荊棘參天。不立不存。髑髏&#x5FA7;地。若能指穢邦為淨土。",
    "X69n1360_003:0585a06": "呼地獄作天堂。糞掃堆頭。現丈六金身。蝦&#x87C7;口裏。演",
    "X69n1360_003:0585a07": "一大藏教。似遮般見解。你且道。還有作佛分也無。若",
    "X69n1360_003:0585a08": "能轉位回機。移星換斗。逞通天作略。用跨海神機。終",
    "X69n1360_003:0585a09": "不向惡水坑頭。葛藤堆裏著到。要須知有不露風骨",
    "X69n1360_003:0585a10": "底一著。耳聽則聾。眼見則瞎。三世諸佛不奈何。歷代",
    "X69n1360_003:0585a11": "宗師提不起。天下衲僧。無出氣處。豈不見。德山示眾",
    "X69n1360_003:0585a12": "云。我宗無語句。亦無一法與人。而今抖擻屎&#x8193;。一時",
    "X69n1360_003:0585a13": "與你說了也。所以道。金剛圈栗棘蓬。只許人用。不許",
    "X69n1360_003:0585a14": "人說。說底用不得。用底說不得。不說不用。如何通信。",
    "X69n1360_003:0585a15": "若作佛法禪道會。則眉鬚墮落。",
    "X69n1360_003:0585a16": "[0585a16] 禪非意想。道絕功勳。非意想不是禪。絕功勳亦非道。",
    "X69n1360_003:0585a17": "當恁麼時。向甚處著到。截斷意根。如何分別。不落心",
    "X69n1360_003:0585a18": "識。如何近傍。纔入陰界。已是隔生了也。直須蓋天蓋",
    "X69n1360_003:0585a19": "地了。無佛見法見。刀山&#x5292;樹上拈來。鑊湯鑪炭裏受",
    "X69n1360_003:0585a20": "用。但恁麼信取。自然步步&#x811A;蹋實地。把得定作得主。",
    "X69n1360_003:0585a21": "逐物&#x5374;物。布置臨時。向上轉去。佛魔削跡。海嶽逃形。",
    "X69n1360_003:0585a22": "向下轉來。僧是僧俗是俗。超聞見絕依倚。等閑向騎",
    "X69n1360_003:0585a23": "聲蓋色。敵勝驚&#x7FA3;處。急著眼看。豈不見。古德云。俊狗",
    "X69n1360_003:0585a24": "不露牙。擬不擬便著。近來學者。不明自己。彊說禪宗。",
    "X69n1360_003:0585b01": "一向掠&#x8657;。臘月三十日。閻老子未放你在。",
    "X69n1360_003:0585b02": "[0585b02] 圜機普應。鑒在機先。鑒則且置。應後如何。若不闊著",
    "X69n1360_003:0585b03": "步急著眼。墮在死水裏。永無出期。若能回身顧影。已",
    "X69n1360_003:0585b04": "是鈍置了也。恁麼說話。還覺舌頭拖地也無。所以楞",
    "X69n1360_003:0585b05": "伽。佛語心為宗。無門為法門。一切世間。差別語言。世",
    "X69n1360_003:0585b06": "出世間。總是大解脫三昧。豈不是佛語。但以心為宗。",
    "X69n1360_003:0585b07": "更愁何處不圜通。何處不是自己。若也便恁麼領略",
    "X69n1360_003:0585b08": "去。我早知你作實法會了也。具爍迦羅眼底。試辨看。",
    "X69n1360_003:0585b09": "[0585b09] 學佛上士。先要參透法身。透得法身。方解作主。且如",
    "X69n1360_003:0585b10": "何是法身。天不能&#x76D6;。地不能載。日月不能照。&#x8657;空不",
    "X69n1360_003:0585b11": "能容。猶在法身量邊走。燈龍露柱。香爐淨缾。山河大",
    "X69n1360_003:0585b12": "地。要且不是法身。南斗七北斗八。盡是見神見鬼。說",
    "X69n1360_003:0585b13": "底用不得。用底說不得。而今和座盤掇與你了也。作",
    "X69n1360_003:0585b14": "麼生用。作麼生說。若也一舉便明。一擊便透。一屙便",
    "X69n1360_003:0585b15": "了。痛領將去。三十年後。&#x5374;來打殺老僧。",
    "X69n1360_003:0585b16": "[0585b16] 大解脫人。具大根器。離見聞超情識。於日用中急著",
    "X69n1360_003:0585b17": "眼看。斷知無上妙道。不在日用處著到。如疾雷破山。",
    "X69n1360_003:0585b18": "於一念未萌已前。識得破佛及眾生。也無著處。須是",
    "X69n1360_003:0585b19": "實證實悟。方可向千聖頂[寧*頁]上獨行。&#x5374;於異類中插",
    "X69n1360_003:0585b20": "&#x811A;。更有甚麼佛法禪道。水一滴也無到你口裏。軟似",
    "X69n1360_003:0585b21": "南賓鐵。硬似兜羅綿。便是千手大悲。也無你摸[打-丁+索]處。",
    "X69n1360_003:0585b22": "不見。白雲端和尚道。無摸[打-丁+索]處病難。除放下蛇頭捋",
    "X69n1360_003:0585b23": "虎鬚。今日為君通一線。好看月上長珊瑚。白雲恁麼",
    "X69n1360_003:0585b24": "說話。亦能殺人。亦能活人。三十年後。不得錯舉。",
    "X69n1360_003:0585c01": "[0585c01] 法寂滅相。豈在言詮。上人截&#x5374;舌頭。山僧口挂壁上。",
    "X69n1360_003:0585c02": "還我寂滅相來。把得定作得主。過境逢緣。自解轉轆",
    "X69n1360_003:0585c03": "轆。挨得開插得&#x811A;。因邪打正。何處不風流。蓋天蓋地。",
    "X69n1360_003:0585c04": "不從人得。見聞不昧。聲色純真。內外中間。了無干涉。",
    "X69n1360_003:0585c05": "向甚處著眼。所以道。撥塵見佛。佛亦是塵。非佛非塵。",
    "X69n1360_003:0585c06": "是甚麼面目。豈不見。古德云。張弓架箭魚遊網。物外",
    "X69n1360_003:0585c07": "&#x637F;神鳥入籠。生殺盡時蠶作繭。如何透得此三重。我",
    "X69n1360_003:0585c08": "且問你。臨濟無位真人。向甚麼處去也。有般垛跟漢。",
    "X69n1360_003:0585c09": "一味守古塚。求托生處不得。自救尚不了。如何更為",
    "X69n1360_003:0585c10": "人。要會麼。龍門無宿客。大海不停屍。",
    "X69n1360_003:0585c11": "[0585c11] 行&#x811A;高士。若無靈骨。眼不識人。又不遇真正宗師與",
    "X69n1360_003:0585c12": "之開鑿。撞入骨董袋。或三百或二百聚徒處。打野呵。",
    "X69n1360_003:0585c13": "說野話。論心性講禪道。抑揚古今。喚作佛法。以為法",
    "X69n1360_003:0585c14": "要。正是毀謗大乘。作地獄種。如稻麻竹葦。是謂可憐",
    "X69n1360_003:0585c15": "愍者。吾道衰矣。達磨西來之意。恐不如此。殊不知。掩",
    "X69n1360_003:0585c16": "室杜辭。盡是注&#x811A;。德山棒臨濟喝。亦是下文。更有一",
    "X69n1360_003:0585c17": "般無孔鐵槌。但云。了了常知。如如獨照。正是鬼窟裏",
    "X69n1360_003:0585c18": "活計。道我參禪。我且問你。如何是禪。朝放三千。暮放",
    "X69n1360_003:0585c19": "八百。且喜沒干涉。是故教云。多聞無智慧。譬如人身",
    "X69n1360_003:0585c20": "牛。汝但於下&#x811A;不得處。急著眼看。上不見天。下不見",
    "X69n1360_003:0585c21": "地。中不見人。是箇甚麼。若也不會。吾不如汝。",
    "X69n1360_003:0585c22": "[0585c22] 忠臣不畏死。故能立天下之大功。勇士不顧生。故能",
    "X69n1360_003:0585c23": "立天下之大名。是以。衲僧家因行掉臂。遇便登舟。七",
    "X69n1360_003:0585c24": "事隨身。八面受敵。如水入水。似金博金。無第二見。無",
    "X69n1360_003:0586a01": "第二念。若也愛己之愛。不愛彼之所愛。非大慈也。若",
    "X69n1360_003:0586a02": "也親己之親。不親佗之所親。非大悲也。是故。入[廓-享+墨]垂",
    "X69n1360_003:0586a03": "手。具大慈悲。以利生接物為先。假使銕輪磨頂。終無",
    "X69n1360_003:0586a04": "退失。所以等空云。禪即是動。不動不禪。是無生禪。你",
    "X69n1360_003:0586a05": "平日參底禪。學底道。不出此也。更有末上一著。如王",
    "X69n1360_003:0586a06": "澹交雨打帛石相以。而今與你一筆勾下。終無兩箇",
    "X69n1360_003:0586a07": "舌頭。宜自知之。",
    "X69n1360_003:0586a08": "[0586a08] 夫學佛者。先當以大願力。破除業種。然後知因果懼",
    "X69n1360_003:0586a09": "罪福。迥絕諸緣。休息萬慮。善念惡念。不入思惟。佛法",
    "X69n1360_003:0586a10": "世法。了無記憶。放捨身心。到大休歇之地。如萬丈懸",
    "X69n1360_003:0586a11": "崖撒手。等同&#x8657;空。亦不起生死妄念分別之相。纔有",
    "X69n1360_003:0586a12": "一絲毫頭見刺。以智慧&#x5292;。和聲截斷。無令相續。終不",
    "X69n1360_003:0586a13": "肯向光影裏著到。甘處下流。不被諸境所惑。不與諸",
    "X69n1360_003:0586a14": "緣作對。聞禪與道。毒箭攢心。得失是非。如鏡照像。鏡",
    "X69n1360_003:0586a15": "若不存。像歸何所。看看。破草&#x97B5;泥彈子。半文也不直。",
    "X69n1360_003:0586a16": "古今盡力提持處。亦不假多。直下省力無如。龐居士",
    "X69n1360_003:0586a17": "問馬祖。不與萬法為侶者。是甚麼人。馬祖云。待汝一",
    "X69n1360_003:0586a18": "口吸盡西江水。則向汝道。末後契證了。只言心空及",
    "X69n1360_003:0586a19": "第歸。且如心空及第歸底。是何宗旨。更是阿誰。是故",
    "X69n1360_003:0586a20": "佛祖道。妙體用全真。不立階梯。本來如是。若能的磪",
    "X69n1360_003:0586a21": "堅守。情盡見除。到命根斷處。終無兩箇舌頭。說底用",
    "X69n1360_003:0586a22": "底。了無干涉。饒你綿裹稱鎚。我則石人腰帶。若具大",
    "X69n1360_003:0586a23": "丈夫志氣底。然不肯向別人口邊。覓涎唾喫。是故。名",
    "X69n1360_003:0586a24": "為無上妙道。豈不見。德山投機於龍潭。言下乃云。我",
    "X69n1360_003:0586b01": "從今日去。更不疑天下老和尚舌頭。山僧當時若見。",
    "X69n1360_003:0586b02": "只向佗道。咄咄。我更要你作佛在。且道。佛作麼生做。",
    "X69n1360_003:0586b03": "乍可粉骨碎身。終不瞎佗眼目。",
    "X69n1360_003:0586b04": "[0586b04] 學道如學射。久久自中的。一句透天關。萬機俱喪跡。",
    "X69n1360_003:0586b05": "只那喪跡處。咬定牙關。痛領將去。何難之有哉。只恐",
    "X69n1360_003:0586b06": "力不及志不堅。透不盡見不徹。&#x98DC;入骨董袋裏。卒未",
    "X69n1360_003:0586b07": "能了得。速須退步自看。乃大丈夫事。有若關王陣前。",
    "X69n1360_003:0586b08": "不見顏良頭。終不肯住。要在&#x811A;跟正當。立處孤危。方",
    "X69n1360_003:0586b09": "能抵敵死生。若滯聞見。縱饒隨口便道得出來。也只",
    "X69n1360_003:0586b10": "是聞見。離&#x5374;聞見。便作主宰不得。纔涉思惟。又成剩",
    "X69n1360_003:0586b11": "法。如何得絕氣息去。只為大法不明。被十二時使。隨",
    "X69n1360_003:0586b12": "物流轉。是故。邪說正說無佗。要你當下佛法念斷。善",
    "X69n1360_003:0586b13": "惡思亡。當知德山臨濟。無下&#x811A;處。棒喝交馳。總在門",
    "X69n1360_003:0586b14": "外。黃面老子說底大藏小藏不是。敲&#x7240;豎拂不是。山",
    "X69n1360_003:0586b15": "僧與上座不是。不是亦不是。如王澹交詠雨詩。唯有",
    "X69n1360_003:0586b16": "庭前擣帛石。一點入不得。直須向佛祖未生已前。自",
    "X69n1360_003:0586b17": "家著些精彩。一&#x89B0;便透。如水投海。如風鼓橐。心雖不",
    "X69n1360_003:0586b18": "住。念亦無差。心念俱非。了無分別。無分別底。復是阿",
    "X69n1360_003:0586b19": "誰。若會喫飯著衣。自合知時及節。更有甚餘地。著鞭",
    "X69n1360_003:0586b20": "於古人之前。自在敲枷打鎖。獨掇單提。從上佛祖。天",
    "X69n1360_003:0586b21": "下衲僧。鼻孔眼睛。一穿穿&#x5374;。何所往而不利耶。",
    "X69n1360_003:0586b22": "[0586b22] 參禪學道。只貴眼正。亦須遇人。不然則墮在業識堆",
    "X69n1360_003:0586b23": "裏。菽麥不分。未免骨董。有如百尺竿頭進步。萬仞崖",
    "X69n1360_003:0586b24": "前插&#x811A;。若恁麼會。早知你蹉過了也。當知是知。當如",
    "X69n1360_003:0586c01": "是見。此乃是作佛樣子。豈不見。蒙山惠明道人。逐老",
    "X69n1360_003:0586c02": "盧至大庾嶺頭。老盧置衣於地。蒙山盡力提之不動。",
    "X69n1360_003:0586c03": "乃悔過曰。某甲為佛法來。不為衣來。盧云。汝既如是。",
    "X69n1360_003:0586c04": "當於盤陀石上。攝心斂念。不思善不思惡。正恁麼時。",
    "X69n1360_003:0586c05": "那箇是你本來面目。蒙山忽然有省。起來禮拜。乃云。",
    "X69n1360_003:0586c06": "佛法只如此耶。更有深密處在。盧云。密在汝處。我若",
    "X69n1360_003:0586c07": "向你道。則不密也。於是碓觜生花。毒蛇開眼。是你諸",
    "X69n1360_003:0586c08": "人。向甚處著到。若作佛法會。入地獄如箭。",
    "X69n1360_003:0586c09": "示日本國覺阿",
    "X69n1360_003:0586c10": "[0586c10] 日本覺阿禪人。泛海而來。參究達磨正宗。相從日久。",
    "X69n1360_003:0586c11": "執論不已。至金牛作舞處。似信不信。以後令往諸方",
    "X69n1360_003:0586c12": "遊禮。自江北回至金山。聞擊法鼓。乃高聲云。靈隱禪",
    "X69n1360_003:0586c13": "師。打我一拳。從此知解釋然。如桶底脫。&#x5374;回入室。卷",
    "X69n1360_003:0586c14": "舒出沒。星電交馳。父不識子。子不識父。佛法禪道。了",
    "X69n1360_003:0586c15": "不可得。等閑拶出一言半句。鐵壁銀山。誰敢近傍。恰",
    "X69n1360_003:0586c16": "如孫武子用兵。如珠走盤。如盤走珠。了無住著。截斷",
    "X69n1360_003:0586c17": "葛藤。趯&#x98DC;窠臼。方知飯是米做。一日老僧舉拳示之。",
    "X69n1360_003:0586c18": "乃云。喚作拳頭。眉鬚墮落。不喚作拳頭。入地獄如箭。",
    "X69n1360_003:0586c19": "阿云。請師放下。老僧云。放下了也。你試道看。阿云。衲",
    "X69n1360_003:0586c20": "僧腦後底。老僧云。是甚麼。阿喝一聲便出。信知此道",
    "X69n1360_003:0586c21": "不在語言。不從佗得。當自知之。汝歸本國。流通大法。",
    "X69n1360_003:0586c22": "續佛慧命。佛佛授手。燈燈相傳。臨濟正宗。單提獨掇。",
    "X69n1360_003:0586c23": "末後一句。始到牢關。在汝一人全身擔荷。因其告別。",
    "X69n1360_003:0586c24": "重說偈言。",
    "X69n1360_003:0587a01": "[0587a01] 參透西來鼻祖禪。乘時東去廣流傳。鑊湯鑪炭隨緣",
    "X69n1360_003:0587a02": "入。&#x5292;樹刀山自在攀。教海義天休更問。龍宮寶藏豈",
    "X69n1360_003:0587a03": "能詮。&#x98DC;身師子通塗妙。活捉魔王鼻孔穿。",
    "X69n1360_003:0587a04": "機緣",
    "X69n1360_003:0587a05": "[0587a05] 師一日指面前花問僧。喚作佛草料現成。喚作畜生",
    "X69n1360_003:0587a06": "口作人語。當恁麼時。參學眼在甚麼處。僧無語。自代",
    "X69n1360_003:0587a07": "云。五嶽四瀆。名山大川。",
    "X69n1360_003:0587a08": "[0587a08] 師問僧。三門頭寸草不生。佛殿裏如何得入。僧無語。",
    "X69n1360_003:0587a09": "自代云。光剃頭淨洗&#x9262;。",
    "X69n1360_003:0587a10": "[0587a10] 師因在病問僧。老僧昨夜火星出宮。至今因甚屙屎",
    "X69n1360_003:0587a11": "不出。僧云。老老大大。向東司裏作活計。師云。承言須",
    "X69n1360_003:0587a12": "會宗。勿自立規矩。你既不識語。如何亂統。即時逐出。",
    "X69n1360_003:0587a13": "自代云。摩竭陀國親行此令。",
    "X69n1360_003:0587a14": "[0587a14] 師問僧。一大藏教是惡口。如何是你本身盧舍那。僧",
    "X69n1360_003:0587a15": "無語。自代云。阿耨達池深四十丈。闊四十丈。",
    "X69n1360_003:0587a16": "[0587a16] 師一日因書記維那相爭來投。師揭牓云。書記維那",
    "X69n1360_003:0587a17": "行令不正。老僧罰油。行者喫棒。令二人下語。維那云。",
    "X69n1360_003:0587a18": "難逃智鑑。師云。不是不是。二人俱逐出。",
    "X69n1360_003:0587a19": "[0587a19] 師因僧入室。起身問云。更不著布&#x88E9;相見。僧叉手近",
    "X69n1360_003:0587a20": "前云。今日親見瞎堂。師呵呵大笑。僧云。伎量已盡。師",
    "X69n1360_003:0587a21": "撫掌一下。",
    "X69n1360_003:0587a22": "[0587a22] 師問僧。蹋斷石橋時如何。僧無語。自代云。因齋慶懺。",
    "X69n1360_003:0587a23": "[0587a23] 師問僧。有祖以來。多少時人錯會。錯則錯了也。如何",
    "X69n1360_003:0587a24": "免得此過。僧無語。自代云。罪不重科。",
    "X69n1360_003:0587b01": "[0587b01] 師因淨慈先馳通書。師問云。你長老甚處人。馳云。和",
    "X69n1360_003:0587b02": "尚大似不相識。師云。你是甚處人。馳云。弊鄉越州。師",
    "X69n1360_003:0587b03": "云。猛虎不食伏肉。",
    "X69n1360_003:0587b04": "[0587b04] 師坐次。因頭帽脫落。問僧。既是頭帽。因甚&#x5374;在地上。",
    "X69n1360_003:0587b05": "僧拈起過與師。師接云。也是奴兒婢子。僧無語。師打",
    "X69n1360_003:0587b06": "一掌云。果然。",
    "X69n1360_003:0587b07": "[0587b07] 師一日陞堂鳴鼓。師在帳裏坐。侍者尋師不見。師撥",
    "X69n1360_003:0587b08": "開帳云。只在遮裏。因甚不見。侍者無語。自代云。大斧",
    "X69n1360_003:0587b09": "斫三門。",
    "X69n1360_003:0587b10": "[0587b10] 師因維那來報迎佛。師云。迎甚麼佛。那云。見在佛。師",
    "X69n1360_003:0587b11": "云。作麼生迎。維那問訊。叉手而立。師云。不是遮箇道",
    "X69n1360_003:0587b12": "理。那云。&#x5374;請和尚道。師云。椎牛&#x6502;鼓。維那禮拜而出。",
    "X69n1360_003:0587b13": "[0587b13] 師因官人問多寶寺僧。既是多寶。為甚&#x5374;窮。僧無語。",
    "X69n1360_003:0587b14": "自代云。立處太高。",
    "X69n1360_003:0587b15": "[0587b15] 師問僧。你是甚院僧。僧云。天宮院。師云。既是天宮院。",
    "X69n1360_003:0587b16": "為甚兩&#x811A;蹋地。僧無語。自代云。爭怪得我。",
    "X69n1360_003:0587b17": "[0587b17] 師問僧。大雨時行時如何。僧云普。師云。三世如來向",
    "X69n1360_003:0587b18": "甚處去。僧云。三門外。師豎起拂子云。過。",
    "X69n1360_003:0587b19": "[0587b19] 師問僧。天晴雨下時如何。僧云。一箭兩垛。師云。貴買",
    "X69n1360_003:0587b20": "不如賤賣。僧無語。師便打云。掠&#x8657;漢。"
}