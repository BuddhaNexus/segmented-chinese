{
    "T07n0220_462:0333a23": "大般若波羅蜜多經卷第四百六",
    "T07n0220_462:0333a24": "十二",
    "T07n0220_462:0333a26": "三藏法師玄奘奉 詔譯",
    "T07n0220_462:0333a27": "第二分巧便品第六十八之三",
    "T07n0220_462:0333a28": "[0333a28] 爾時，具壽善現白佛言：「世尊！云何菩薩摩訶",
    "T07n0220_462:0333a29": "薩行深般若波羅蜜多時，應觀一切法自相皆",
    "T07n0220_462:0333b01": "空？」[0333b01] 佛言：「善現！諸菩薩摩訶薩行深般若波羅",
    "T07n0220_462:0333b02": "蜜多時，應觀色由色空，應觀受、想、行、識由受、",
    "T07n0220_462:0333b03": "想、行、識空；應觀眼處由眼處空，應觀耳、鼻、舌、",
    "T07n0220_462:0333b04": "身、意處由耳、鼻、舌、身、意處空；應觀色處由色",
    "T07n0220_462:0333b05": "處空，應觀聲、香、味、觸、法處由聲、香、味、觸、法處",
    "T07n0220_462:0333b06": "空；應觀眼界由眼界空，應觀耳、鼻、舌、身、意界",
    "T07n0220_462:0333b07": "由耳、鼻、舌、身、意界空；應觀色界由色界空，應",
    "T07n0220_462:0333b08": "觀聲、香、味、觸、法界由聲、香、味、觸、法界空；應觀",
    "T07n0220_462:0333b09": "眼識界由眼識界空，應觀耳、鼻、舌、身、意識界",
    "T07n0220_462:0333b10": "由耳、鼻、舌、身、意識界空；應觀眼觸由眼觸空，",
    "T07n0220_462:0333b11": "應觀耳、鼻、舌、身、意、觸由耳、鼻、舌、身、意觸空；應",
    "T07n0220_462:0333b12": "觀眼觸為緣所生諸受由眼觸為緣所生諸受",
    "T07n0220_462:0333b13": "空，應觀耳、鼻、舌、身、意觸為緣所生諸受，由耳、",
    "T07n0220_462:0333b14": "鼻、舌、身、意、觸為緣所生諸受空；應觀地界由",
    "T07n0220_462:0333b15": "地界空，應觀水、火、風、空、識界由水、火、風、空、識",
    "T07n0220_462:0333b16": "界空；應觀因緣由因緣空，應觀等無間緣、所",
    "T07n0220_462:0333b17": "緣緣、增上緣由等無間緣、所緣緣、增上緣空；",
    "T07n0220_462:0333b18": "應觀無明由無明空，應觀行、識、名色、六處、觸、",
    "T07n0220_462:0333b19": "受、愛、取、有、生、老死由行乃至老死空；應觀布",
    "T07n0220_462:0333b20": "施波羅蜜多由布施波羅蜜多空，應觀淨戒、",
    "T07n0220_462:0333b21": "安忍、精進、靜慮、般若波羅蜜多由淨戒、安忍、精",
    "T07n0220_462:0333b22": "進、靜慮、般若波羅蜜多空；應觀內空由內空",
    "T07n0220_462:0333b23": "空，應觀外空、內外空、空空、大空、勝義空、有為",
    "T07n0220_462:0333b24": "空、無為空、畢竟空、無際空、散無散空、本性空、自",
    "T07n0220_462:0333b25": "共相空、一切法空、不可得空、無性空、自性空、無",
    "T07n0220_462:0333b26": "性自性空由外空乃至無性自性空空；應觀",
    "T07n0220_462:0333b27": "真如由真如空，應觀法界、法性、不虛妄性、不",
    "T07n0220_462:0333b28": "變異性、平等性、離生性、法定、法住、實際、虛空界、",
    "T07n0220_462:0333b29": "不思議界由法界乃至不思議界空；應觀苦",
    "T07n0220_462:0333c01": "聖諦由苦聖諦空，應觀集、滅、道聖諦由集、滅、",
    "T07n0220_462:0333c02": "道聖諦空；應觀四念住由四念住空，應觀四",
    "T07n0220_462:0333c03": "正斷、四神足、五根、五力、七等覺支、八聖道支由",
    "T07n0220_462:0333c04": "四正斷乃至八聖道支空；應觀四靜慮由四",
    "T07n0220_462:0333c05": "靜慮空，應觀四無量、四無色定由四無量、四",
    "T07n0220_462:0333c06": "無色定空；應觀八解脫由八解脫空，應觀",
    "T07n0220_462:0333c07": "八勝處、九次第定、十遍處由八勝處、九次第定、",
    "T07n0220_462:0333c08": "十遍處空；應觀空解脫門由空解脫門空，應",
    "T07n0220_462:0333c09": "觀無相、無願解脫門由無相、無願解脫門空；",
    "T07n0220_462:0333c10": "應觀淨觀地由淨觀地空，應觀種姓地、第八",
    "T07n0220_462:0333c11": "地、具見地、薄地、離欲地、已辦地、獨覺地、菩薩地、",
    "T07n0220_462:0333c12": "如來地由種姓地乃至如來地空；應觀極喜",
    "T07n0220_462:0333c13": "地由極喜地空，應觀離垢地、發光地、焰慧地、",
    "T07n0220_462:0333c14": "極難勝地、現前地、遠行地、不動地、善慧地、法雲",
    "T07n0220_462:0333c15": "地由離垢地乃至法雲地空；應觀一切陀羅",
    "T07n0220_462:0333c16": "尼門由一切陀羅尼門空，應觀一切三摩地",
    "T07n0220_462:0333c17": "門由一切三摩地門空；應觀五眼由五眼空，",
    "T07n0220_462:0333c18": "應觀六神通由六神通空；應觀如來十力由",
    "T07n0220_462:0333c19": "如來十力空，應觀四無所畏、四無礙解、大慈、",
    "T07n0220_462:0333c20": "大悲、大喜、大捨、十八佛不共法由四無所畏乃",
    "T07n0220_462:0333c21": "至十八佛不共法空；應觀三十二大士相由",
    "T07n0220_462:0333c22": "三十二大士相空，應觀八十隨好由八十隨",
    "T07n0220_462:0333c23": "好空；應觀無忘失法由無忘失法空，應觀恒",
    "T07n0220_462:0333c24": "住捨性由恒住捨性空；應觀一切智由一切智",
    "T07n0220_462:0333c25": "空，應觀道相智、一切相智由道相智、一切相",
    "T07n0220_462:0333c26": "智空；應觀預流果由預流果空，應觀一來、不",
    "T07n0220_462:0333c27": "還、阿羅漢果、獨覺菩提由一來、不還、阿羅漢果、",
    "T07n0220_462:0333c28": "獨覺菩提空；應觀一切菩薩摩訶薩行由一",
    "T07n0220_462:0333c29": "切菩薩摩訶薩行空，應觀諸佛無上正等菩",
    "T07n0220_462:0334a01": "提由諸佛無上正等菩提空，應觀一切智智",
    "T07n0220_462:0334a02": "由一切智智空。如是，善現！諸菩薩摩訶薩行",
    "T07n0220_462:0334a03": "深般若波羅蜜多時，應觀一切法自相皆空。」",
    "T07n0220_462:0334a04": "[0334a04] 具壽善現復白佛言：「若色由色空，受、想、行、識",
    "T07n0220_462:0334a05": "由受、想、行、識空，如是乃至一切智智由一切",
    "T07n0220_462:0334a06": "智智空，云何菩薩摩訶薩行深般若波羅蜜",
    "T07n0220_462:0334a07": "多？」[0334a07] 佛告善現：「若菩薩摩訶薩都無所行，是行",
    "T07n0220_462:0334a08": "深般若波羅蜜多。」[0334a08] 具壽善現復白佛言：「世尊！",
    "T07n0220_462:0334a09": "何緣菩薩摩訶薩都無所行，是行深般若波",
    "T07n0220_462:0334a10": "羅蜜多？」[0334a10] 佛告善現：「由深般若波羅蜜多不可",
    "T07n0220_462:0334a11": "得，菩薩摩訶薩亦不可得，行亦不可得，若能",
    "T07n0220_462:0334a12": "行者、若由此行、行時、行處皆不可得。是故，善",
    "T07n0220_462:0334a13": "現！諸菩薩摩訶薩都無所行是行深般若波",
    "T07n0220_462:0334a14": "羅蜜多，以於其中一切戲論不可得故。」[0334a14] 具壽",
    "T07n0220_462:0334a15": "善現復白佛言：「世尊！若菩薩摩訶薩都無所",
    "T07n0220_462:0334a16": "行是行深般若波羅蜜多，初修業菩薩摩訶",
    "T07n0220_462:0334a17": "薩云何行深般若波羅蜜多？」[0334a17] 佛告善現：「諸菩",
    "T07n0220_462:0334a18": "薩摩訶薩從初發心，應於一切法常學無所",
    "T07n0220_462:0334a19": "得，如是學已，用無所得而為方便，應修布施",
    "T07n0220_462:0334a20": "波羅蜜多乃至般若波羅蜜多，應住內空乃至",
    "T07n0220_462:0334a21": "無性自性空，應住真如乃至不思議界，應住",
    "T07n0220_462:0334a22": "苦、集、滅、道聖諦，應修四念住乃至八聖道支，",
    "T07n0220_462:0334a23": "應修四靜慮、四無量、四無色定，應修八解脫",
    "T07n0220_462:0334a24": "乃至十遍處，應修空、無相、無願解脫門，應修",
    "T07n0220_462:0334a25": "菩薩摩訶薩地，應修一切陀羅尼門、三摩地",
    "T07n0220_462:0334a26": "門，應修五眼、六神通，應修如來十力乃至十",
    "T07n0220_462:0334a27": "八佛不共法，應修無忘失法、恒住捨性，應修",
    "T07n0220_462:0334a28": "一切智、道相智、一切相智，應修一切菩薩摩",
    "T07n0220_462:0334a29": "訶薩行，應修諸佛無上正等菩提，應修一切",
    "T07n0220_462:0334b01": "智智。」[0334b01] 具壽善現白言：「世尊！云何名有所得？云",
    "T07n0220_462:0334b02": "何名無所得？」[0334b02] 佛言：「善現！諸有二者名有所得，",
    "T07n0220_462:0334b03": "諸無二者名無所得。」[0334b03] 具壽善現復白佛言：「云",
    "T07n0220_462:0334b04": "何有二名有所得？云何無二名無所得？」[0334b04] 佛告",
    "T07n0220_462:0334b05": "善現：「眼、色為二，乃至意、法為二，有色、無色為",
    "T07n0220_462:0334b06": "二，有見、無見為二，有對、無對為二，有漏、無漏",
    "T07n0220_462:0334b07": "為二，有為、無為為二，世間、出世間為二，生死、",
    "T07n0220_462:0334b08": "涅槃為二，異生法、異生為二，預流法、預流為",
    "T07n0220_462:0334b09": "二，乃至獨覺菩提、獨覺為二，菩薩摩訶薩行、",
    "T07n0220_462:0334b10": "菩薩摩訶薩為二，佛無上正等菩提、佛為二，",
    "T07n0220_462:0334b11": "如是一切有戲論者皆名為二，諸有二者皆",
    "T07n0220_462:0334b12": "有所得。善現！非眼、非色為無二，乃至非意、非",
    "T07n0220_462:0334b13": "法為無二，如是乃至非佛無上正等菩提、非",
    "T07n0220_462:0334b14": "佛為無二，如是一切離戲論者皆名無二，諸",
    "T07n0220_462:0334b15": "無二者皆無所得。」[0334b15] 具壽善現白言：「世尊！為有",
    "T07n0220_462:0334b16": "所得故無所得？為無所得故無所得？」[0334b16] 佛言：「善",
    "T07n0220_462:0334b17": "現！非有所得故無所得，非無所得故無所得，",
    "T07n0220_462:0334b18": "然有所得、無所得平等性名無所得。如是，善",
    "T07n0220_462:0334b19": "現！諸菩薩摩訶薩於有所得、無所得平等性",
    "T07n0220_462:0334b20": "應勤修學。善現！諸菩薩摩訶薩如是學時，名",
    "T07n0220_462:0334b21": "學般若波羅蜜多無所得者。」",
    "T07n0220_462:0334b22": "[0334b22] 爾時，具壽善現白佛言：「世尊！若菩薩摩訶薩",
    "T07n0220_462:0334b23": "行深般若波羅蜜多時，不著有所得，不著無",
    "T07n0220_462:0334b24": "所得，是菩薩摩訶薩云何修行甚深般若波",
    "T07n0220_462:0334b25": "羅蜜多，能從一地至一地漸次圓滿？若無從",
    "T07n0220_462:0334b26": "一地至一地漸次圓滿，云何能得一切智智？」",
    "T07n0220_462:0334b27": "[0334b27] 佛言：「善現！諸菩薩摩訶薩行深般若波羅蜜",
    "T07n0220_462:0334b28": "多時，非住有所得行深般若波羅蜜多，能從",
    "T07n0220_462:0334b29": "一地至一地漸次圓滿得一切智智，非住無",
    "T07n0220_462:0334c01": "所得行深般若波羅蜜多，能從一地至一地",
    "T07n0220_462:0334c02": "漸次圓滿得一切智智。所以者何？善現！甚深",
    "T07n0220_462:0334c03": "般若波羅蜜多無所得，一切智智亦無所得，",
    "T07n0220_462:0334c04": "行深般若波羅蜜多者亦無所得，此無所得亦",
    "T07n0220_462:0334c05": "無所得。善現！諸菩薩摩訶薩應如是行甚深",
    "T07n0220_462:0334c06": "般若波羅蜜多。」[0334c06] 具壽善現復白佛言：「若甚深",
    "T07n0220_462:0334c07": "般若波羅蜜多不可得，一切智智亦不可得，",
    "T07n0220_462:0334c08": "能行深般若波羅蜜多者亦不可得，云何菩",
    "T07n0220_462:0334c09": "薩摩訶薩行深般若波羅蜜多時，於一切法",
    "T07n0220_462:0334c10": "常樂決擇？謂此是色，此是受、想、行、識，此是眼",
    "T07n0220_462:0334c11": "處乃至意處，此是色處乃至法處，此是眼界",
    "T07n0220_462:0334c12": "乃至意界，此是色界乃至法界，此是眼識界",
    "T07n0220_462:0334c13": "乃至意識界，此是眼觸乃至意觸，此是眼觸",
    "T07n0220_462:0334c14": "為緣所生諸受，乃至意觸為緣所生諸受，此",
    "T07n0220_462:0334c15": "是地界乃至識界，此是因緣乃至增上緣，此",
    "T07n0220_462:0334c16": "是無明乃至老死，此是布施波羅蜜多乃至",
    "T07n0220_462:0334c17": "般若波羅蜜多，此是內空乃至無性自性空，",
    "T07n0220_462:0334c18": "此是真如乃至不思議界，此是苦、集、滅、道聖",
    "T07n0220_462:0334c19": "諦，此是四念住乃至八聖道支，此是四靜慮、",
    "T07n0220_462:0334c20": "四無量、四無色定，此是八解脫乃至十遍處，",
    "T07n0220_462:0334c21": "此是空、無相、無願解脫門，此是淨觀地乃至",
    "T07n0220_462:0334c22": "如來地，此是極喜地乃至法雲地，此是一切",
    "T07n0220_462:0334c23": "陀羅尼門、三摩地門，此是五眼、六神通，此是",
    "T07n0220_462:0334c24": "如來十力乃至十八佛不共法，此是三十二",
    "T07n0220_462:0334c25": "大士相、八十隨好，此是無忘失法、恒住捨性，",
    "T07n0220_462:0334c26": "此是一切智、道相智、一切相智，此是預流果",
    "T07n0220_462:0334c27": "乃至獨覺菩提，此是一切菩薩摩訶薩行，此",
    "T07n0220_462:0334c28": "是諸佛無上正等菩提，此是一切智智？」[0334c28] 佛告",
    "T07n0220_462:0334c29": "善現：「諸菩薩摩訶薩行深般若波羅蜜多時，",
    "T07n0220_462:0335a01": "雖於諸法常樂決擇而不得色，亦不得受、想、",
    "T07n0220_462:0335a02": "行、識，乃至亦不得一切智智。」[0335a02] 具壽善現復白",
    "T07n0220_462:0335a03": "佛言：「諸菩薩摩訶薩行深般若波羅蜜多時，",
    "T07n0220_462:0335a04": "若不得色，亦不得受、想、行、識乃至亦不得一",
    "T07n0220_462:0335a05": "切智智者，云何能圓滿布施波羅蜜多乃至",
    "T07n0220_462:0335a06": "般若波羅蜜多？若不能圓滿布施波羅蜜多",
    "T07n0220_462:0335a07": "乃至般若波羅蜜多，云何能入菩薩正性離",
    "T07n0220_462:0335a08": "生？若不能入菩薩正性離生，云何能成熟有",
    "T07n0220_462:0335a09": "情？若不能成熟有情，云何能嚴淨佛土？若不",
    "T07n0220_462:0335a10": "能嚴淨佛土，云何能得一切智智？若不能得",
    "T07n0220_462:0335a11": "一切智智，云何能轉正法輪作諸佛事？若不",
    "T07n0220_462:0335a12": "能轉正法輪作諸佛事，云何能解脫無量、無",
    "T07n0220_462:0335a13": "數百千俱胝那庾多諸有情眾生老病死，令得",
    "T07n0220_462:0335a14": "究竟安樂涅槃？」[0335a14] 佛告善現：「諸菩薩摩訶薩行",
    "T07n0220_462:0335a15": "深般若波羅蜜多時，不為色故行深般若波",
    "T07n0220_462:0335a16": "羅蜜多，亦不為受、想、行、識故行深般若波羅",
    "T07n0220_462:0335a17": "蜜多，乃至亦不為一切智智故行深般若波",
    "T07n0220_462:0335a18": "羅蜜多。」[0335a18] 具壽善現復白佛言：「諸菩薩摩訶薩",
    "T07n0220_462:0335a19": "行般若波羅蜜多時，為何事故行深般若波",
    "T07n0220_462:0335a20": "羅蜜多？」[0335a20] 佛告善現：「諸菩薩摩訶薩行深般若",
    "T07n0220_462:0335a21": "波羅蜜多時，無所為故行深般若波羅蜜多。",
    "T07n0220_462:0335a22": "何以故？善現！一切法無為無作，甚深般若波",
    "T07n0220_462:0335a23": "羅蜜多亦無為無作，一切智智亦無為無作，",
    "T07n0220_462:0335a24": "諸菩薩摩訶薩亦無為無作。如是，善現！諸菩",
    "T07n0220_462:0335a25": "薩摩訶薩應以無為無作而為方便，行深般",
    "T07n0220_462:0335a26": "若波羅蜜多。」[0335a26] 具壽善現復白佛言：「若一切法",
    "T07n0220_462:0335a27": "無為無作，不應施設三乘有異，謂聲聞乘、若",
    "T07n0220_462:0335a28": "獨覺乘、若無上乘。」[0335a28] 佛告善現：「非無為無作法",
    "T07n0220_462:0335a29": "施設可得，要有為有作法施設可得。所以者",
    "T07n0220_462:0335b01": "何？善現！有諸愚夫無聞異生，執著色，執著受、",
    "T07n0220_462:0335b02": "想、行、識，乃至執著一切智智。由執著故，念色",
    "T07n0220_462:0335b03": "得色，念受、想、行、識得受、想、行、識，乃至念一切",
    "T07n0220_462:0335b04": "智智得一切智智。由念得故，作是思惟：『我定",
    "T07n0220_462:0335b05": "當得一切智智，脫諸有情生老病死，令得究",
    "T07n0220_462:0335b06": "竟安樂涅槃。』善現！是諸愚夫無聞異生，由顛",
    "T07n0220_462:0335b07": "倒故作是思惟則為謗佛。所以者何？善現！佛",
    "T07n0220_462:0335b08": "以五眼求色不可得，求受、想、行、識不可得，乃",
    "T07n0220_462:0335b09": "至求一切智智不可得，求諸有情亦不可得。",
    "T07n0220_462:0335b10": "彼諸愚夫無聞異生，盲無慧目執著諸法，若",
    "T07n0220_462:0335b11": "當證得一切智智，脫諸有情生老病死，令得",
    "T07n0220_462:0335b12": "究竟安樂涅槃，必無是處！」[0335b12] 具壽善現復白佛",
    "T07n0220_462:0335b13": "言：「若諸如來、應、正等覺，以淨五眼求色不可",
    "T07n0220_462:0335b14": "得，求受、想、行、識不可得，乃至求一切智智不",
    "T07n0220_462:0335b15": "可得，求諸有情亦不可得，應無證得一切智",
    "T07n0220_462:0335b16": "智，脫諸有情生老病死，令得究竟安樂涅槃，",
    "T07n0220_462:0335b17": "云何世尊自能證得一切智智，安立有情三",
    "T07n0220_462:0335b18": "聚差別，謂正性定聚、邪性定聚及不定聚？」[0335b18] 佛",
    "T07n0220_462:0335b19": "告善現：「我證無上正等菩提，以淨五眼如實",
    "T07n0220_462:0335b20": "觀察，決無有情實能證得一切智智，安立有",
    "T07n0220_462:0335b21": "情三聚差別。然諸有情愚癡顛倒，於非實法",
    "T07n0220_462:0335b22": "起實法想，於非實有情起實有情想，我為除",
    "T07n0220_462:0335b23": "遣彼虛妄執，依世俗說不依勝義。」[0335b23] 具壽善現",
    "T07n0220_462:0335b24": "復白佛言：「如來為住勝義，證得一切智智耶？」",
    "T07n0220_462:0335b25": "[0335b25] 佛言：「不爾！」[0335b25] 善現復問：「如來為住顛倒證得一",
    "T07n0220_462:0335b26": "切智智耶？」[0335b26] 佛言：「不爾！」[0335b26] 善現復問：「如來若不住",
    "T07n0220_462:0335b27": "勝義證得一切智智，亦不住顛倒證得一切智",
    "T07n0220_462:0335b28": "智者，將無如來不能證得一切智智？」[0335b28] 佛言：「不",
    "T07n0220_462:0335b29": "爾！善現當知！我雖證得一切智智然無所住，",
    "T07n0220_462:0335c01": "謂不住有為界，亦不住無為界。善現！譬如如",
    "T07n0220_462:0335c02": "來所變化者，雖不住有為界亦不住無為界，",
    "T07n0220_462:0335c03": "然有去來行住坐臥。善現！是所變化者，若行",
    "T07n0220_462:0335c04": "布施波羅蜜多乃至般若波羅蜜多，若住內",
    "T07n0220_462:0335c05": "空乃至無性自性空，若住真如乃至不思議",
    "T07n0220_462:0335c06": "界，若住苦、集、滅、道聖諦，若修四念住乃至八",
    "T07n0220_462:0335c07": "聖道支，若修四靜慮、四無量、四無色定，若修",
    "T07n0220_462:0335c08": "八解脫乃至十遍處，若修空、無相、無願解脫",
    "T07n0220_462:0335c09": "門，若修極喜地乃至法雲地，若修一切陀羅",
    "T07n0220_462:0335c10": "尼門、三摩地門，若修五眼、六神通，若修如來",
    "T07n0220_462:0335c11": "十力乃至十八佛不共法，若修無忘失法、恒",
    "T07n0220_462:0335c12": "住捨性，若修一切智、道相智、一切相智，若修",
    "T07n0220_462:0335c13": "一切菩薩摩訶薩行，若修諸佛無上正等菩",
    "T07n0220_462:0335c14": "提，若證一切智智，若轉法輪作諸佛事。是所",
    "T07n0220_462:0335c15": "變化者，復轉化作無量有情，於中安立三聚",
    "T07n0220_462:0335c16": "差別。善現！於意云何？是諸如來所變化者，為",
    "T07n0220_462:0335c17": "實有去來行住坐臥？乃至實有安立有情三",
    "T07n0220_462:0335c18": "聚別不？」[0335c18] 善現對曰：「不也！世尊！」[0335c18] 佛言：「善現！如",
    "T07n0220_462:0335c19": "來亦爾，知一切法皆如變化，說一切法亦如",
    "T07n0220_462:0335c20": "變化，雖有所作而無真實，雖度有情而無所",
    "T07n0220_462:0335c21": "度，如所變化者度變化有情。如是，善現！諸菩",
    "T07n0220_462:0335c22": "薩摩訶薩行深般若波羅蜜多，應如如來所",
    "T07n0220_462:0335c23": "變化者，雖有所作而無執著。」[0335c23] 具壽善現復白",
    "T07n0220_462:0335c24": "佛言：「若一切法皆如變化，如來亦爾，是則如",
    "T07n0220_462:0335c25": "來與變化者有何差別？」[0335c25] 佛告善現：「如來與",
    "T07n0220_462:0335c26": "彼所變化者及一切法實無差別。所以者何？",
    "T07n0220_462:0335c27": "善現！如來所作一切事業，所變化者亦皆能",
    "T07n0220_462:0335c28": "作彼所作事，如來亦能，是故如來與所變化",
    "T07n0220_462:0335c29": "及一切法皆無差別。」[0335c29] 具壽善現復白佛言：「若",
    "T07n0220_462:0336a01": "無由佛所變化者，如來獨能作所作事？若無",
    "T07n0220_462:0336a02": "如來，彼所變化為獨能作所作事不？」[0336a02] 佛言：「能",
    "T07n0220_462:0336a03": "作。」[0336a03] 善現問曰：「其事云何？」[0336a03] 佛告善現：「如有如來、",
    "T07n0220_462:0336a04": "應、正等覺名善寂慧，自應度者皆已度訖，時，",
    "T07n0220_462:0336a05": "無菩薩堪受佛記，便化作一佛令住世間，自",
    "T07n0220_462:0336a06": "入無餘依大涅槃界。時，彼化佛於半劫中作",
    "T07n0220_462:0336a07": "諸佛事，過半劫已，授一菩薩大菩提記現入",
    "T07n0220_462:0336a08": "涅槃。時，諸天、人、阿素洛等，皆謂彼佛今入涅",
    "T07n0220_462:0336a09": "槃，然化佛身實無起滅。如是，善現！諸菩薩摩",
    "T07n0220_462:0336a10": "訶薩行深般若波羅蜜多，應信知一切法皆",
    "T07n0220_462:0336a11": "如變化。」[0336a11] 具壽善現復白佛言：「若如來身與所",
    "T07n0220_462:0336a12": "變化等無差別，云何能作世間施主真淨福",
    "T07n0220_462:0336a13": "田？若諸有情為涅槃故，於如來所供養恭敬",
    "T07n0220_462:0336a14": "其福無盡，乃至最後入無餘依般涅槃界，如",
    "T07n0220_462:0336a15": "是若有為涅槃故供養恭敬佛變化者，所獲",
    "T07n0220_462:0336a16": "福聚亦應無盡，乃至最後入無餘依般涅槃",
    "T07n0220_462:0336a17": "界。」[0336a17] 佛告善現：「如如來身由法性故，能與天、人、",
    "T07n0220_462:0336a18": "阿素洛等作淨福田，佛所變化亦復如是，由",
    "T07n0220_462:0336a19": "法性故能與天、人、阿素洛等作淨福田。如如",
    "T07n0220_462:0336a20": "來身受諸施主供養恭敬，令彼施主窮生死",
    "T07n0220_462:0336a21": "際其福無盡，佛所變化亦復如是，受諸施主",
    "T07n0220_462:0336a22": "供養恭敬，亦令施主窮生死際其福無盡。善",
    "T07n0220_462:0336a23": "現當知！且置供養恭敬如來及變化者所獲",
    "T07n0220_462:0336a24": "功德，若善男子、善女人等，於如來所起慈敬",
    "T07n0220_462:0336a25": "心思惟憶念，是善男子、善女人等善根無盡，",
    "T07n0220_462:0336a26": "乃至最後作苦邊際。善現當知！復置於佛起",
    "T07n0220_462:0336a27": "慈敬心思惟憶念所獲功德，若善男子、善女",
    "T07n0220_462:0336a28": "人等為供養佛，下至一華散虛空中，是善男",
    "T07n0220_462:0336a29": "子、善女人等善根無盡，乃至最後作苦邊際。",
    "T07n0220_462:0336b01": "善現當知！復置為欲供養佛故下至一華散",
    "T07n0220_462:0336b02": "虛空中所獲功德，若善男子、善女人等，下至",
    "T07n0220_462:0336b03": "一稱南謨佛陀、大調御士，是善男子、善女人",
    "T07n0220_462:0336b04": "等善根無盡，乃至最後作苦邊際。如是，善現！",
    "T07n0220_462:0336b05": "於諸如來、應、正等覺大福田所供養恭敬，獲",
    "T07n0220_462:0336b06": "如是等大功德利，其量難測。是故，善現當知！",
    "T07n0220_462:0336b07": "如來與變化佛俱為施主，真淨福田等無差",
    "T07n0220_462:0336b08": "別，與諸法性為定量故。",
    "T07n0220_462:0336b09": "[0336b09] 「復次，善現！諸菩薩摩訶薩應以如是諸法法",
    "T07n0220_462:0336b10": "性而為定量，行深般若波羅蜜多，方便善巧入",
    "T07n0220_462:0336b11": "諸法法性已，而於諸法不壞法性，謂不分別：",
    "T07n0220_462:0336b12": "此是般若波羅蜜多乃至布施波羅蜜多，此",
    "T07n0220_462:0336b13": "是般若波羅蜜多乃至布施波羅蜜多法性；",
    "T07n0220_462:0336b14": "此是內空乃至無性自性空，此是內空乃至",
    "T07n0220_462:0336b15": "無性自性空法性；此是真如乃至不思議界，",
    "T07n0220_462:0336b16": "此是真如乃至不思議界法性；此是苦、集、滅、",
    "T07n0220_462:0336b17": "道聖諦，此是苦、集、滅、道聖諦法性；此是四念",
    "T07n0220_462:0336b18": "住乃至八聖道支，此是四念住乃至八聖道",
    "T07n0220_462:0336b19": "支法性；此是四靜慮、四無量、四無色定，此是",
    "T07n0220_462:0336b20": "四靜慮、四無量、四無色定法性；此是八解脫",
    "T07n0220_462:0336b21": "乃至十遍處，此是八解脫乃至十遍處法性；",
    "T07n0220_462:0336b22": "此是空、無相、無願解脫門，此是空、無相、無願",
    "T07n0220_462:0336b23": "解脫門法性；此是極喜地乃至法雲地，此是",
    "T07n0220_462:0336b24": "極喜地乃至法雲地法性；此是一切陀羅尼門、",
    "T07n0220_462:0336b25": "三摩地門，此是一切陀羅尼門、三摩地門法",
    "T07n0220_462:0336b26": "性；此是五眼、六神通，此是五眼、六神通法性；",
    "T07n0220_462:0336b27": "此是如來十力乃至十八佛不共法，此是如",
    "T07n0220_462:0336b28": "來十力乃至十八佛不共法法性；此是三十",
    "T07n0220_462:0336b29": "二大士相、八十隨好，此是三十二大士相、八",
    "T07n0220_462:0336c01": "十隨好法性；此是無忘失法、恒住捨性，此是",
    "T07n0220_462:0336c02": "無忘失法、恒住捨性法性；此是一切智、道相",
    "T07n0220_462:0336c03": "智、一切相智，此是一切智、道相智、一切相智",
    "T07n0220_462:0336c04": "法性；此是預流果乃至獨覺菩提，此是預流",
    "T07n0220_462:0336c05": "果乃至獨覺菩提法性；此是一切菩薩摩訶",
    "T07n0220_462:0336c06": "薩行，此是一切菩薩摩訶薩行法性；此是諸",
    "T07n0220_462:0336c07": "佛無上正等菩提；此是諸佛無上正等菩提",
    "T07n0220_462:0336c08": "法性，此是一切智智，此是一切智智法性。善",
    "T07n0220_462:0336c09": "現！諸菩薩摩訶薩行深般若波羅蜜多，不應",
    "T07n0220_462:0336c10": "如是分別諸法法性差別而壞法性。」[0336c10] 具壽善",
    "T07n0220_462:0336c11": "現白言：「世尊！若菩薩摩訶薩行深般若波羅",
    "T07n0220_462:0336c12": "蜜多，不應分別諸法法性壞法性者，云何世",
    "T07n0220_462:0336c13": "尊自說諸法法性差別而壞法性？謂世尊說",
    "T07n0220_462:0336c14": "此是色，此是受、想、行、識，此是眼處乃至意處，",
    "T07n0220_462:0336c15": "此是色處乃至法處，此是眼界乃至意界，此",
    "T07n0220_462:0336c16": "是色界乃至法界，此是眼識界乃至意識界，",
    "T07n0220_462:0336c17": "此是眼觸乃至意觸，此是眼觸為緣所生諸",
    "T07n0220_462:0336c18": "受，乃至意觸為緣所生諸受，此是地界乃至",
    "T07n0220_462:0336c19": "識界，此是因緣乃至增上緣，此是無明乃至",
    "T07n0220_462:0336c20": "老死，此是內法，此是外法；此是善法，此是非",
    "T07n0220_462:0336c21": "善法；此是有記法，此是無記法；此是有漏法，",
    "T07n0220_462:0336c22": "此是無漏法；此是世間法，此是出世間法；此",
    "T07n0220_462:0336c23": "是共法，此是不共法；此是有諍法，此是無諍",
    "T07n0220_462:0336c24": "法；此是有為法，此是無為法。世尊！既說如是",
    "T07n0220_462:0336c25": "等法種種差別，將無世尊自壞法性？」[0336c25] 佛言：「善",
    "T07n0220_462:0336c26": "現！我不自壞諸法法性，但以名相方便假說，",
    "T07n0220_462:0336c27": "令諸有情悟入諸法法性平等，出離生死證",
    "T07n0220_462:0336c28": "得涅槃。是故，善現！一切如來、應、正等覺雖說",
    "T07n0220_462:0336c29": "諸法種種名相，而能不壞諸法實性。」[0336c29] 具壽善",
    "T07n0220_462:0337a01": "現復白佛言：「若佛但以名相假說諸法法性，",
    "T07n0220_462:0337a02": "令諸有情方便悟入法性平等，出離生死證",
    "T07n0220_462:0337a03": "得涅槃，云何佛於無名相法，以名相說而言",
    "T07n0220_462:0337a04": "不壞？」[0337a04] 佛告善現：「我隨世俗於一切法假立名",
    "T07n0220_462:0337a05": "相，為諸有情方便宣說而無執著，故無所壞。",
    "T07n0220_462:0337a06": "善現！如諸愚夫聞說苦等，執著名相不了假",
    "T07n0220_462:0337a07": "說，非諸如來及佛弟子聞說苦等執著名相，",
    "T07n0220_462:0337a08": "然如實知隨世俗說，無有真實諸法名相。善",
    "T07n0220_462:0337a09": "現！若諸聖者於名著名，於相著相，彼則亦應",
    "T07n0220_462:0337a10": "於空著空，於無相著無相，於無願著無願，於",
    "T07n0220_462:0337a11": "真如著真如，於法界著法界，於實際著實際，",
    "T07n0220_462:0337a12": "於無為著無為。善現！是一切法唯有假名，唯",
    "T07n0220_462:0337a13": "有假相而無真實，聖者於中亦不執著唯假",
    "T07n0220_462:0337a14": "名相。如是，善現！諸菩薩摩訶薩住一切法，但",
    "T07n0220_462:0337a15": "假名相行深般若波羅蜜多，而於其中無所",
    "T07n0220_462:0337a16": "執著。」[0337a16] 具壽善現復白佛言：「若一切法但有名",
    "T07n0220_462:0337a17": "相，諸菩薩摩訶薩為何事故發菩提心，受諸",
    "T07n0220_462:0337a18": "勤苦行菩薩行，謂自勤苦修行布施波羅蜜",
    "T07n0220_462:0337a19": "多乃至般若波羅蜜多，安住內空乃至無性",
    "T07n0220_462:0337a20": "自性空，安住真如乃至不思議界，安住苦、集、",
    "T07n0220_462:0337a21": "滅、道聖諦，修行四念住乃至八聖道支，修行",
    "T07n0220_462:0337a22": "四靜慮、四無量、四無色定，修行八解脫乃至",
    "T07n0220_462:0337a23": "十遍處，修行空、無相、無願解脫門，修行極",
    "T07n0220_462:0337a24": "喜地乃至法雲地，修行一切陀羅尼門、三摩",
    "T07n0220_462:0337a25": "地門，修行五眼、六神通，修行如來十力乃至",
    "T07n0220_462:0337a26": "十八佛不共法，修行無忘失法、恒住捨性，修",
    "T07n0220_462:0337a27": "行一切智、道相智、一切相智，修行一切菩薩",
    "T07n0220_462:0337a28": "摩訶薩行，修行諸佛無上正等菩提，修行一",
    "T07n0220_462:0337a29": "切智智皆令圓滿。」[0337a29] 佛告善現：「以一切法但有",
    "T07n0220_462:0337b01": "名相，如是名相唯假施設，名相性空，諸有情",
    "T07n0220_462:0337b02": "類顛倒執著，沈淪生死不證涅槃。是故菩薩",
    "T07n0220_462:0337b03": "摩訶薩眾悲愍彼故發菩提心，受諸勤苦行",
    "T07n0220_462:0337b04": "菩薩行，漸次證得一切智智，既自證得一切",
    "T07n0220_462:0337b05": "智智，轉正法輪，以三乘法方便拔濟，令出生",
    "T07n0220_462:0337b06": "死入無餘依般涅槃界，然諸名相無生無滅，",
    "T07n0220_462:0337b07": "亦無住異施設可得。」",
    "T07n0220_462:0337b08": "[0337b08] 爾時，具壽善現白佛言：「世尊！佛說一切智智",
    "T07n0220_462:0337b09": "為一切智智耶？」[0337b09] 佛言：「善現！我說一切智智為",
    "T07n0220_462:0337b10": "一切智智。」[0337b10] 具壽善現復白佛言：「如來曾說一",
    "T07n0220_462:0337b11": "切智智略有三種，謂一切智、道相智、一切相",
    "T07n0220_462:0337b12": "智。如是三智其相云何？有何差別？」[0337b12] 佛告善現：",
    "T07n0220_462:0337b13": "「一切智者，謂共聲聞及獨覺智。道相智者，謂",
    "T07n0220_462:0337b14": "共菩薩摩訶薩智。一切相智者，謂諸如來、應、",
    "T07n0220_462:0337b15": "正等覺不共妙智。」[0337b15] 具壽善現復白佛言：「何故",
    "T07n0220_462:0337b16": "一切智是共聲聞及獨覺智？」[0337b16] 佛告善現：「一切",
    "T07n0220_462:0337b17": "智者，謂五蘊、十二處、十八界等差別法門，聲",
    "T07n0220_462:0337b18": "聞、獨覺亦能了知法門差別，而不能知一切",
    "T07n0220_462:0337b19": "道相及一切法、一切種相故，一切智是共聲",
    "T07n0220_462:0337b20": "聞及獨覺智。」[0337b20] 具壽善現復白佛言：「何故道相",
    "T07n0220_462:0337b21": "智是共菩薩摩訶薩智？」[0337b21] 佛告善現：「諸菩薩摩",
    "T07n0220_462:0337b22": "訶薩應學遍知一切道相，謂聲聞道相、獨覺",
    "T07n0220_462:0337b23": "道相、菩薩道相、如來道相，諸菩薩摩訶薩於",
    "T07n0220_462:0337b24": "此諸道應常修學令速圓滿。雖令此道作所",
    "T07n0220_462:0337b25": "應作，而不令其證住實際故，道相智是共菩",
    "T07n0220_462:0337b26": "薩摩訶薩智。」[0337b26] 具壽善現復白佛言：「諸菩薩摩",
    "T07n0220_462:0337b27": "訶薩修如來道得圓滿已，豈於實際亦不證",
    "T07n0220_462:0337b28": "住？」[0337b28] 佛告善現：「諸菩薩摩訶薩成熟有情、嚴",
    "T07n0220_462:0337b29": "淨佛土及修大願，若未圓滿猶於實際未應",
    "T07n0220_462:0337c01": "證住，若已圓滿乃於實際應可證住。」[0337c01] 具壽善",
    "T07n0220_462:0337c02": "現復問世尊：「諸菩薩摩訶薩為住於道證住",
    "T07n0220_462:0337c03": "實際耶？」[0337c03] 佛言：「不爾！」[0337c03] 善現復問：「諸菩薩摩訶",
    "T07n0220_462:0337c04": "薩為住非道證住實際耶？」[0337c04] 佛言：「不爾！」[0337c04] 善現復",
    "T07n0220_462:0337c05": "問：「諸菩薩摩訶薩為住道非道證住實際耶？」",
    "T07n0220_462:0337c06": "[0337c06] 佛言：「不爾！」[0337c06] 善現復問：「諸菩薩摩訶薩為住非",
    "T07n0220_462:0337c07": "道非非道證住實際耶？」[0337c07] 佛言：「不爾！」[0337c07] 具壽善現",
    "T07n0220_462:0337c08": "復白佛言：「世尊！若爾諸菩薩摩訶薩為何所",
    "T07n0220_462:0337c09": "住證住實際耶？」[0337c09] 佛言：「善現！於意云何？汝為住",
    "T07n0220_462:0337c10": "道得盡諸漏心解脫不？」[0337c10] 「不也！世尊！」[0337c10] 「善現！汝為",
    "T07n0220_462:0337c11": "住非道得盡諸漏心解脫不？」[0337c11] 「不也！世尊！」[0337c11] 「善現！",
    "T07n0220_462:0337c12": "汝為住道非道得盡諸漏心解脫不？」[0337c12] 「不也！世",
    "T07n0220_462:0337c13": "尊！」[0337c13] 「善現！汝為住非道非非道得盡諸漏心解",
    "T07n0220_462:0337c14": "脫不？」[0337c14] 「不也！世尊！」[0337c14] 佛言：「善現！汝何所住得盡",
    "T07n0220_462:0337c15": "諸漏心永解脫？」[0337c15] 善現對曰：「非我有住得盡諸",
    "T07n0220_462:0337c16": "漏心永解脫，然我盡漏心得解脫都無所住。」",
    "T07n0220_462:0337c17": "[0337c17] 佛告善現：「諸菩薩摩訶薩亦復如是，行深般",
    "T07n0220_462:0337c18": "若波羅蜜多，都無所住證住實際。」[0337c18] 具壽善現",
    "T07n0220_462:0337c19": "復白佛言：「何故一切相智名一切相智耶？」[0337c19] 佛",
    "T07n0220_462:0337c20": "告善現：「知一切法皆同一相，謂寂滅相，是故",
    "T07n0220_462:0337c21": "名為一切相智。復次，善現！諸行、狀、相能表諸",
    "T07n0220_462:0337c22": "法，如來如實能遍覺知，由是故名一切相智。」",
    "T07n0220_462:0337c23": "[0337c23] 具壽善現復白佛言：「若一切智、若道相智、若",
    "T07n0220_462:0337c24": "一切相智，如是三智，諸煩惱斷有差別不？有",
    "T07n0220_462:0337c25": "有餘斷、無餘斷不？」[0337c25] 佛告善現：「非諸煩惱斷有",
    "T07n0220_462:0337c26": "差別，然諸如來一切煩惱習氣相續皆已永",
    "T07n0220_462:0337c27": "斷，聲聞、獨覺習氣相續猶未永斷。」[0337c27] 善現復問：",
    "T07n0220_462:0337c28": "「諸煩惱斷得無為不？」[0337c28] 佛言：「如是！」[0337c28] 善現復問：「聲",
    "T07n0220_462:0337c29": "聞、獨覺不得無為，煩惱斷不？」[0337c29] 佛言：「不爾！」[0337c29] 善現",
    "T07n0220_462:0338a01": "復問：「無為法中有差別不？」[0338a01] 佛言：「不爾！」[0338a01] 具壽善",
    "T07n0220_462:0338a02": "現復白佛言：「若無為法無差別者，佛何故說",
    "T07n0220_462:0338a03": "一切如來、應、正等覺習氣相續皆已永斷，聲",
    "T07n0220_462:0338a04": "聞、獨覺習氣相續猶未永斷？」[0338a04] 佛言：「善現！習氣",
    "T07n0220_462:0338a05": "相續實非煩惱，然諸聲聞及諸獨覺煩惱已",
    "T07n0220_462:0338a06": "斷，猶有少分似貪瞋癡動發身、語，即說此為",
    "T07n0220_462:0338a07": "習氣相續。此在愚夫異生相續能引無義，非",
    "T07n0220_462:0338a08": "在聲聞、獨覺相續能引無義，如是一切習氣",
    "T07n0220_462:0338a09": "相續，諸佛世尊究竟無有。」[0338a09] 具壽善現白言：「世",
    "T07n0220_462:0338a10": "尊！道與涅槃俱無自性，佛何故說此是預流、",
    "T07n0220_462:0338a11": "此是一來、此是不還、此是阿羅漢、此是獨覺、此",
    "T07n0220_462:0338a12": "是菩薩、此是如來？」[0338a12] 佛告善現：「若預流、若一來、",
    "T07n0220_462:0338a13": "若不還、若阿羅漢、若獨覺、若菩薩、若如來，一切",
    "T07n0220_462:0338a14": "皆是無為所顯。」[0338a14] 具壽善現復白佛言：「無為法",
    "T07n0220_462:0338a15": "中實有預流乃至如來義差別不？」[0338a15] 佛言：「不爾！」",
    "T07n0220_462:0338a16": "[0338a16] 善現復問：「若爾何故佛說預流乃至如來一",
    "T07n0220_462:0338a17": "切皆是無為所顯？」[0338a17] 佛言：「善現！我依世俗言說",
    "T07n0220_462:0338a18": "顯示有預流等所顯差別，不依勝義，非勝義",
    "T07n0220_462:0338a19": "中可有顯示。何以故？非無為中有語言道或",
    "T07n0220_462:0338a20": "分別慧、若復二種，然由彼彼世俗言說諸法",
    "T07n0220_462:0338a21": "斷故，施設彼彼世俗言說諸法後際。」[0338a21] 具壽善",
    "T07n0220_462:0338a22": "現復白佛言：「若一切法自相皆空，前際尚無，",
    "T07n0220_462:0338a23": "況有後際，云何施設有後際耶？」[0338a23] 佛告善現：「如",
    "T07n0220_462:0338a24": "是！如是！如汝所說。諸所有法自相皆空，前際",
    "T07n0220_462:0338a25": "尚無，況有後際！後際實有必無是處，然諸有",
    "T07n0220_462:0338a26": "情不能了達諸所有法自相皆空，為益彼故",
    "T07n0220_462:0338a27": "方便假說：『此是前際，此是後際。』然一切法自",
    "T07n0220_462:0338a28": "相空中，前際後際俱不可得。如是，善現！諸菩",
    "T07n0220_462:0338a29": "薩摩訶薩達一切法自相空已，應行般若波",
    "T07n0220_462:0338b01": "羅蜜多。善現當知！諸菩薩摩訶薩達一切",
    "T07n0220_462:0338b02": "法自相皆空，修行般若波羅蜜多，於諸法中",
    "T07n0220_462:0338b03": "無所執著，謂不執著若內若外、若善若非善、",
    "T07n0220_462:0338b04": "若有記若無記、若世間若出世間、若有漏若",
    "T07n0220_462:0338b05": "無漏、若有為若無為諸法差別，亦不執著若",
    "T07n0220_462:0338b06": "聲聞法、若獨覺法、若菩薩法、若如來法，唯依",
    "T07n0220_462:0338b07": "世俗言說假立，不依勝義。」"
}