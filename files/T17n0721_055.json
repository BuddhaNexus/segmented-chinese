{
    "T17n0721_055:0322a10": "正法念處經卷第五十五",
    "T17n0721_055:0322a12": "元魏婆羅門瞿曇般若流支譯",
    "T17n0721_055:0322a13": "觀天品之三十四(夜摩天之二十)",
    "T17n0721_055:0322a14": "「『又，剎利王復有一法是第二十二，應勤修",
    "T17n0721_055:0322a15": "習，成就相應，現在、未來二世利益。二十二者，",
    "T17n0721_055:0322a16": "善友堅固。友堅固王，善思惟作，久時為王，遠",
    "T17n0721_055:0322a17": "離諸過，他不能壞。如樹多根，長而深入，堅牢",
    "T17n0721_055:0322a18": "善住，不可傾轉，風不能壞。如彼牢樹風不能",
    "T17n0721_055:0322a19": "壞，王亦如是，知友堅固好心善意，一切人愛，",
    "T17n0721_055:0322a20": "所共敬重。「『世間法中，堅固不壞功德善友有",
    "T17n0721_055:0322a21": "十三種功德具足。何等十三？一者善知，王若",
    "T17n0721_055:0322a22": "有惡，能令清淨。二者堪能，最難作者，能為王",
    "T17n0721_055:0322a23": "作。三者有智，若彼善友復有善友，則令為",
    "T17n0721_055:0322a24": "友。四者心盡，所有財物善友皆知。五者盡",
    "T17n0721_055:0322a25": "意，知於善友有利益事，勤心作之。六者心",
    "T17n0721_055:0322a26": "舒，忽爾相見，不撿威儀。七者究竟，若得衰",
    "T17n0721_055:0322a27": "惱乃至失命，則不捨離。八者稱意，隨心所",
    "T17n0721_055:0322a28": "須，如心為作。九者不匿，隨家所有，一切不",
    "T17n0721_055:0322a29": "隱，隨其所須，索者不悋。十者共心，若見善",
    "T17n0721_055:0322b01": "友多有具足，則生歡喜。第十一者，若得苦",
    "T17n0721_055:0322b02": "惱，則共同苦，設使大瞋，心亦不變；隨有何",
    "T17n0721_055:0322b03": "食，一切同食，同共遊戲。第十二者，於所有",
    "T17n0721_055:0322b04": "物，不劣根求；若自有物，不苦求與。第十三",
    "T17n0721_055:0322b05": "者，若知家中消息好惡乃至諍鬪，如是等事，",
    "T17n0721_055:0322b06": "一切盡說，不忌不難；自家中事乃至諍鬪，亦",
    "T17n0721_055:0322b07": "皆盡說。如是十三功德善友如是功德具足",
    "T17n0721_055:0322b08": "善友，則是世間。「『如是世間功德具足十三善",
    "T17n0721_055:0322b09": "友，王成就一，則有大力，況復有多，是故智",
    "T17n0721_055:0322b10": "王應當勤攝如是善友。王若勤攝如是善友，",
    "T17n0721_055:0322b11": "一切所作可愛之事皆悉成就。又因善友，復",
    "T17n0721_055:0322b12": "能成就出世間道。略而言之，有十功德具足",
    "T17n0721_055:0322b13": "善友。何等為十？一者能遮非法之行；二者能",
    "T17n0721_055:0322b14": "教修行布施；三者能教受戒持戒；四者示智，",
    "T17n0721_055:0322b15": "能教修智；五者好心，遮近惡友；六者正信，示",
    "T17n0721_055:0322b16": "業果報；七者若見迷惡道時，教住善道；八者",
    "T17n0721_055:0322b17": "若見毀犯戒時，能為除滅；九者教令供養父",
    "T17n0721_055:0322b18": "母；十者恒常數數教誡。如是十種出世善友，",
    "T17n0721_055:0322b19": "一切惡道皆能擁護，猶如父母。堅固善友，常",
    "T17n0721_055:0322b20": "於善友。若善友朋，不生慢心。如是善友，非現",
    "T17n0721_055:0322b21": "在世，是未來世，是故王者應堅善友。王若如",
    "T17n0721_055:0322b22": "是善友堅固，則修善業功德因緣，於現在世",
    "T17n0721_055:0322b23": "常得安樂、常有利益，能護國土、能護自身，善",
    "T17n0721_055:0322b24": "人所讚，身壞命終生於善道，天世界中為夜",
    "T17n0721_055:0322b25": "摩王。以堅善友善業因故。",
    "T17n0721_055:0322b26": "「『又，剎利王復有一法是二十三，應勤捨離，",
    "T17n0721_055:0322b27": "成就相應，現在、未來二世利益。二十三者，所",
    "T17n0721_055:0322b28": "謂不近無益之友。言無益者，所謂一切誑惑",
    "T17n0721_055:0322b29": "之人。不近一切博戲之人、導惡行人。若惡思",
    "T17n0721_055:0322c01": "惟，思惟已作，近如是人，大不饒益，所失甚",
    "T17n0721_055:0322c02": "大。失中大者，所謂誑惑。誑惑有二：一者私",
    "T17n0721_055:0322c03": "密；二者公彰。彼公彰者，謂博戲等種種誑惑。",
    "T17n0721_055:0322c04": "彼私密者，詐設形服，猶如惡人，不識別者心",
    "T17n0721_055:0322c05": "謂之好。如是等人，外道所攝，并實外道，外道",
    "T17n0721_055:0322c06": "棘刺，誑惑自親，亦誑他人，不畏後世，現善形",
    "T17n0721_055:0322c07": "相，實是大賊。如是等人尚不應見，不應共",
    "T17n0721_055:0322c08": "語，何況親近以為知識？善人應捨。彼尚不能",
    "T17n0721_055:0322c09": "利益自身，況能利他？王者應當捨如是等不",
    "T17n0721_055:0322c10": "善知識無益之友，不近一切誑惑之人，不近",
    "T17n0721_055:0322c11": "一切博戲之人。如是等人不與相識，正念所",
    "T17n0721_055:0322c12": "作，正思惟作。王若親近善知識行、善知識熏，",
    "T17n0721_055:0322c13": "功德因緣，於現在世常得安樂、常有利益，",
    "T17n0721_055:0322c14": "能護國土、能護自身，善人所讚，身壞命終",
    "T17n0721_055:0322c15": "生於善道，天世界中為夜摩王。以不親近無",
    "T17n0721_055:0322c16": "益之友善業因故。",
    "T17n0721_055:0322c17": "「『又，剎利王復有一法是二十四，應勤修習，成",
    "T17n0721_055:0322c18": "就相應，現在、未來二世利益。二十四者，所謂",
    "T17n0721_055:0322c19": "瞋喜所不能動。若剎利王能持瞋喜，彼王國",
    "T17n0721_055:0322c20": "土牢固不壞，一切國人皆悉務樂，不生厭",
    "T17n0721_055:0322c21": "惡，無能破壞、無能得便。王若不瞋，思惟而",
    "T17n0721_055:0322c22": "作，非不思惟、非無因緣退人職位，非無因",
    "T17n0721_055:0322c23": "緣進其官爵與財利等。以不瞋故，密語不彰。",
    "T17n0721_055:0322c24": "非無因緣而舉下他；於歡喜處，心不高舉；如",
    "T17n0721_055:0322c25": "是王者，身有實意，不作諸惡，不攝惡人，平等",
    "T17n0721_055:0322c26": "重意。彼王如是世間法中瞋喜不動，而得",
    "T17n0721_055:0322c27": "安隱。云何復於出世間道瞋喜不動，而得安",
    "T17n0721_055:0322c28": "隱？王若不瞋，則為能持生死一垢；王若不喜，",
    "T17n0721_055:0322c29": "能持力垢；彼王如是能持力垢、持生死垢。若",
    "T17n0721_055:0323a01": "人能持如是二垢，彼人則能持癡力垢。王若",
    "T17n0721_055:0323a02": "如是能持三垢，智忍堅意，有決定意，功德因",
    "T17n0721_055:0323a03": "緣，於現在世常得安樂、常有利益，能護國土、",
    "T17n0721_055:0323a04": "能護自身，善人所讚，身壞命終生於善道，天",
    "T17n0721_055:0323a05": "世界中為夜摩王。瞋喜不動善業因故。",
    "T17n0721_055:0323a06": "「『又，剎利王復有一法是二十五，應勤修習，成",
    "T17n0721_055:0323a07": "就相應，現在、未來二世利益。二十五者，所謂",
    "T17n0721_055:0323a08": "不著飲食二法，不多貪著。何以故？貪多飲",
    "T17n0721_055:0323a09": "食，於王則妨，常念飲食在腹內故。彼諸國",
    "T17n0721_055:0323a10": "人左右軍眾，心生厭賤，有如是念：「彼王心",
    "T17n0721_055:0323a11": "意同如畜生，唯除飲食，更無餘心、無餘業",
    "T17n0721_055:0323a12": "心。」恒常如是貪樂飲食，心常愛樂飲食味故，",
    "T17n0721_055:0323a13": "則不思惟法與非法，於國土事不能籌量思",
    "T17n0721_055:0323a14": "惟計校，不思惟人，不能調伏一切左右內外",
    "T17n0721_055:0323a15": "軍眾，於大臣等一切國人不能次第如彼相",
    "T17n0721_055:0323a16": "應與其官爵，於所作事不知輕重。彼王財物，",
    "T17n0721_055:0323a17": "唯有損減。財物減故，則少財物。財物少故，",
    "T17n0721_055:0323a18": "飲食則盡。無飲食故，一切輕毀。以貪飲食，故",
    "T17n0721_055:0323a19": "致貧窮。貪多飲食，不自節王，如是妨礙世",
    "T17n0721_055:0323a20": "間饒益。云何復為出世間妨？謂心貪著，樂多",
    "T17n0721_055:0323a21": "飲食，常愛諸味，不正思惟，不能念身、不能念",
    "T17n0721_055:0323a22": "受、不能念心、不能念法，不能思念苦集滅",
    "T17n0721_055:0323a23": "道，自餘一切皆不思念。如是貪著飲食境界，",
    "T17n0721_055:0323a24": "同如畜生，無有差別。是故應當依順道理，相",
    "T17n0721_055:0323a25": "應飲食，如相應行，相應語說，清淨諸根，如應",
    "T17n0721_055:0323a26": "轉動，思惟正道——身受心法、苦集滅道。如是法",
    "T17n0721_055:0323a27": "中心善調伏，能思能念。心正念故，根轉清",
    "T17n0721_055:0323a28": "淨，相應飲食，身則調停；身調停故，心亦調",
    "T17n0721_055:0323a29": "順；心調順故，能念善法。是故不應愛著諸",
    "T17n0721_055:0323b01": "味。若以飲食內於身中，調適相應則為安隱，",
    "T17n0721_055:0323b02": "恒常依法而修習之。如是彼王能調伏心，心",
    "T17n0721_055:0323b03": "則正念，心正念故，能作善業。王若如是不貪",
    "T17n0721_055:0323b04": "飲食，功德因緣，於現在世常得安樂、常有利",
    "T17n0721_055:0323b05": "益，能護國土、能護自身，善人所讚，身壞命",
    "T17n0721_055:0323b06": "終，所修善業唯如香氣，生於善道，天世界",
    "T17n0721_055:0323b07": "中為夜摩王。以不貪著飲食二味善業因",
    "T17n0721_055:0323b08": "故。",
    "T17n0721_055:0323b09": "「『又，剎利王復有一法是二十六，應勤修習，",
    "T17n0721_055:0323b10": "成就相應，現在、未來二世利益。二十六者，謂",
    "T17n0721_055:0323b11": "善思惟。善思惟王，則於世間及出世間安隱",
    "T17n0721_055:0323b12": "之事一切皆得。何以故？心功德故。善思惟者，",
    "T17n0721_055:0323b13": "於現在世、若未來世常得勝樂，隨何等事，",
    "T17n0721_055:0323b14": "善思惟作，則無諸過。意如是念：「貪欲等垢，常",
    "T17n0721_055:0323b15": "行惡道，應令盡滅。以不淨法除貪欲垢，以慈",
    "T17n0721_055:0323b16": "悲法除瞋恚垢，以觀智法除愚癡垢。」如是",
    "T17n0721_055:0323b17": "皆以心善思惟故能除滅，非不善意而能除",
    "T17n0721_055:0323b18": "也。若惡思惟，不能成就世間之法；要善思惟，",
    "T17n0721_055:0323b19": "則能成就。是故當知一切諸法，善思惟作則",
    "T17n0721_055:0323b20": "得成就。王若如是心善思惟，功德因緣，於現",
    "T17n0721_055:0323b21": "在世常得安樂、常有利益，能護國土、能護自",
    "T17n0721_055:0323b22": "身，善人所讚，身壞命終生於善道，天世界",
    "T17n0721_055:0323b23": "中為夜摩王。以善思惟善業因故。",
    "T17n0721_055:0323b24": "「『又，剎利王復有一法是二十七，應勤修習，成",
    "T17n0721_055:0323b25": "就相應，現在、未來二世利益。二十七者，謂不",
    "T17n0721_055:0323b26": "待時安詳而作。若作世間、作出世間利益之",
    "T17n0721_055:0323b27": "法，久時乃作則不可作。既不可作而作之者，",
    "T17n0721_055:0323b28": "則不成就。譬如有病，不時速治，久乃治者，則",
    "T17n0721_055:0323b29": "不可治；不可治故，則能殺人。如是復有無量",
    "T17n0721_055:0323c01": "作法不時速作，久乃作者，難作、叵作、不可得",
    "T17n0721_055:0323c02": "作，如是能障出世間道。微少煩惱亦如彼病，",
    "T17n0721_055:0323c03": "不速治故，煩惱不斷；以不斷故，則入惡道。是",
    "T17n0721_055:0323c04": "久乃作之大過患，如是障礙出世間道。微少",
    "T17n0721_055:0323c05": "煩惱不時斷故，漸次增長，猶如毒芽，久則",
    "T17n0721_055:0323c06": "增長，燒一切身，能令眾生若墮地獄、餓鬼、畜",
    "T17n0721_055:0323c07": "生，是故不應安詳待後久時乃作。如是王者、",
    "T17n0721_055:0323c08": "若諸餘人、若諸比丘、若諸俗人、若大富人、若",
    "T17n0721_055:0323c09": "貧窮人，一切不應安詳待後久時乃作。若人",
    "T17n0721_055:0323c10": "待後久時乃作，彼人生過，速得衰惱，乃經久",
    "T17n0721_055:0323c11": "時不能除滅、不能破壞、不能斷絕；以不斷",
    "T17n0721_055:0323c12": "故，自得衰惱。若人不觀久時乃作，則速失壞，",
    "T17n0721_055:0323c13": "并根普拔。如是之人無彼過故，畢竟得樂，住",
    "T17n0721_055:0323c14": "世間道、出世間道。如是之人若過始生，即能",
    "T17n0721_055:0323c15": "除滅，如毒芽生，見即除者。彼毒芽者，喻如",
    "T17n0721_055:0323c16": "煩惱，久則增長，過生則多。是故若有斷始生",
    "T17n0721_055:0323c17": "過，則為真知，而得安隱，彼人常樂。王若如是",
    "T17n0721_055:0323c18": "不待後時安詳而作，功德因緣，於現在世常",
    "T17n0721_055:0323c19": "得安樂、常有利益，能護國土、能護自身，善人",
    "T17n0721_055:0323c20": "所讚，彼人常樂，身壞命終生於善道，天世界",
    "T17n0721_055:0323c21": "中為夜摩王。以不待時安詳而作善業因故。",
    "T17n0721_055:0323c22": "「『又，剎利王復有一法是二十八，應勤修行，",
    "T17n0721_055:0323c23": "成就相應，現在、未來二世利益。二十八者，所",
    "T17n0721_055:0323c24": "謂以法利益國土，非是非法。彼多法王能自",
    "T17n0721_055:0323c25": "利益，能利益他。自利益者，若王持戒，能護國",
    "T17n0721_055:0323c26": "土，非不持戒，是自利益。利益他者，謂見有",
    "T17n0721_055:0323c27": "人不隨法行，令住法中。王者如是正護國土，",
    "T17n0721_055:0323c28": "護國土故，法、財、名三皆和合得。既能如是令",
    "T17n0721_055:0323c29": "他依法，何況自身不隨法行？如是王者，則得",
    "T17n0721_055:0324a01": "財物。云何得物？所謂決定於國土中一切財",
    "T17n0721_055:0324a02": "物，六分取一。是以國土則為大富，以正護",
    "T17n0721_055:0324a03": "故。若國大富，王有急事，一切人民以愛王",
    "T17n0721_055:0324a04": "故，知王有急須用財物，皆悉多與。此是王",
    "T17n0721_055:0324a05": "者第二功德具足成就。如是王者正護國土，",
    "T17n0721_055:0324a06": "左右軍眾敬愛於王，一切方處稱王善名。王",
    "T17n0721_055:0324a07": "若如是，法、財、名等和合具足，於現在世常",
    "T17n0721_055:0324a08": "得安樂、常有利益，能護國土、能護自身，善人",
    "T17n0721_055:0324a09": "所讚，身壞命終生於善道，天世界中為夜摩",
    "T17n0721_055:0324a10": "王。以自他利善業因故。",
    "T17n0721_055:0324a11": "「『又，剎利王復有一法是二十九，應勤修習，成",
    "T17n0721_055:0324a12": "就相應，現在、未來二世利益。二十九者，謂常",
    "T17n0721_055:0324a13": "修行十善業道。彼十善道第一樂報，以要言",
    "T17n0721_055:0324a14": "之，則有三種，謂身、口、意。身則有三：殺、盜、邪",
    "T17n0721_055:0324a15": "行。口則有四：妄語、兩舌、惡口、綺語。意地有三：",
    "T17n0721_055:0324a16": "貪、瞋、邪見。如是十種不善業道，顛倒則名十",
    "T17n0721_055:0324a17": "善業道，名為慧道、名為正道。不善業道則無",
    "T17n0721_055:0324a18": "有慧，善道有慧，故名慧道，攝人天生，次第乃",
    "T17n0721_055:0324a19": "至到於涅槃。彼王如是自身能住，復令他人",
    "T17n0721_055:0324a20": "軍眾等住，如是王者於諸眾生猶如父母，能",
    "T17n0721_055:0324a21": "到涅槃。隨自所願，何道皆得。彼王如是一切",
    "T17n0721_055:0324a22": "所念皆悉成就，常為天護，無有刀劍、怨敵等",
    "T17n0721_055:0324a23": "畏，一切國土常不壞亂，一切五穀隨時善",
    "T17n0721_055:0324a24": "熟。如天時節，日月調和普照一切，國土所",
    "T17n0721_055:0324a25": "用一切具足，多饒人眾。彼王如是正護國",
    "T17n0721_055:0324a26": "土，後時無常，身壞命終生於善道，天世界",
    "T17n0721_055:0324a27": "中。「『受何業報？受何等樂？略而言之，夜摩天",
    "T17n0721_055:0324a28": "中，不殺業故天命則長，有下中上如是天",
    "T17n0721_055:0324a29": "命。於六欲天，不偷盜故，天中大富，七寶具",
    "T17n0721_055:0324b01": "足，園林山峯種種可愛，在如是處遊戲受",
    "T17n0721_055:0324b02": "樂。不邪婬故，諸天女眾於餘天子悉皆不",
    "T17n0721_055:0324b03": "往，乃至未退有命以來，不往不近。彼諸天",
    "T17n0721_055:0324b04": "女一切端正、一切好色，光明勝妙，眼見心",
    "T17n0721_055:0324b05": "樂。若人邪行，彼生天中，所有天女共餘天",
    "T17n0721_055:0324b06": "行。如是異異業報成就，此如是等身善業行，",
    "T17n0721_055:0324b07": "善護不犯，樂修多作，生於天中受天樂報。「『次",
    "T17n0721_055:0324b08": "復第二，口四善業樂修多作，生於天中。口何",
    "T17n0721_055:0324b09": "者業，生於天處？受何樂報？謂修四種口正行",
    "T17n0721_055:0324b10": "戒。不妄語故，滿語美語，種種實語，常一切",
    "T17n0721_055:0324b11": "時第一妙語，隨口所說，彼語則樂，隨語皆",
    "T17n0721_055:0324b12": "得，不妄語故。不兩舌故，所有軍眾常不破",
    "T17n0721_055:0324b13": "壞，於一切時隨順供養。不惡口故，常聞美",
    "T17n0721_055:0324b14": "妙歌舞、遊戲喜笑等聲，第一悅耳美妙之聲。",
    "T17n0721_055:0324b15": "不綺語故，常出義語，一切諸天愛樂其語，皆",
    "T17n0721_055:0324b16": "信其語，彼於天中如是成就口業果報。「『何者",
    "T17n0721_055:0324b17": "意業，如是天處受何樂果？以不貪故，一切",
    "T17n0721_055:0324b18": "憶念、一切所須，隨念皆得，得已不失，自餘",
    "T17n0721_055:0324b19": "諸天不能侵奪，唯自受用。此果報者，不貪業",
    "T17n0721_055:0324b20": "故。以不瞋故，一切天愛，第一端正，可憙妙",
    "T17n0721_055:0324b21": "色。不邪見故，所求皆得，如所求得，不變不",
    "T17n0721_055:0324b22": "異。如所念得，未曾不得，常具足得。如是略",
    "T17n0721_055:0324b23": "說十善業道所得果報。「『若布施者，則得勝報。",
    "T17n0721_055:0324b24": "以布施故，富樂轉勝。以智勝故，勝一切天。一",
    "T17n0721_055:0324b25": "切樂受，願是根本——若癡樂者則非是樂——心自",
    "T17n0721_055:0324b26": "在故、福田力故、時自在故、物自在故、信解力",
    "T17n0721_055:0324b27": "故。以自在故，有一善業亦生天中，乃有眾",
    "T17n0721_055:0324b28": "生入於涅槃，何況生天。如是業報，第一微",
    "T17n0721_055:0324b29": "細，何人不知，則迷業報，迷業報故入於地",
    "T17n0721_055:0324c01": "獄。此如所說十善業道，若王修行，或國土人、",
    "T17n0721_055:0324c02": "或王軍眾，以王因緣皆行十善。王若如是修",
    "T17n0721_055:0324c03": "十善業，功德因緣，於現在世常得安樂、常有",
    "T17n0721_055:0324c04": "利益，能護國土、能護自身，善人所讚，身壞命",
    "T17n0721_055:0324c05": "終生於善道，天世界中為夜摩王。以行十善",
    "T17n0721_055:0324c06": "善業因故。",
    "T17n0721_055:0324c07": "「『又，剎利王復有一法是第三十，應勤修習，成",
    "T17n0721_055:0324c08": "就相應，現在、未來二世利益。第三十者，謂信",
    "T17n0721_055:0324c09": "因緣。信因緣王、若大臣等，不迷業報，意常正",
    "T17n0721_055:0324c10": "念，於境界中不放逸行。彼因名為果種子",
    "T17n0721_055:0324c11": "因，緣於時處具足和合。彼名信因。若信因",
    "T17n0721_055:0324c12": "者，亦信於果，彼以如是諦見因果，不作惡業。",
    "T17n0721_055:0324c13": "猶如種子與芽為因，如是諦見、信因緣故，",
    "T17n0721_055:0324c14": "不迷業報。彼如是業，有善不善，生死相續不",
    "T17n0721_055:0324c15": "斷不絕，種種苦樂，能令眾生處處受生，有中",
    "T17n0721_055:0324c16": "流轉。如是有中相續輪轉，在於地獄、餓鬼、畜",
    "T17n0721_055:0324c17": "生、天、人之中。有三種行：一、福業行；二、罪業行；",
    "T17n0721_055:0324c18": "三、不動行，謂四禪行。彼福業行是天人因；彼",
    "T17n0721_055:0324c19": "罪業行，地獄等因；彼不動行，是色界因。彼三",
    "T17n0721_055:0324c20": "種界，王若於中唯諦知因，彼王不迷生死",
    "T17n0721_055:0324c21": "曠野。如是一切，此有為中，所謂因果。王信因",
    "T17n0721_055:0324c22": "果，過不能壞，以能畏過，故不造作不善之業，",
    "T17n0721_055:0324c23": "常作善業。王若如是信於因緣功德力故，於",
    "T17n0721_055:0324c24": "現在世常得安樂、常有利益，能護國土、能護",
    "T17n0721_055:0324c25": "自身，善人所讚，身壞命終生於善道，天世界",
    "T17n0721_055:0324c26": "中為夜摩王。以信因緣善業因故。一切眾生",
    "T17n0721_055:0324c27": "第一勝法，謂信因緣。是故王者應當精勤修",
    "T17n0721_055:0324c28": "習此法、受持此法，謂信因緣。",
    "T17n0721_055:0324c29": "「『又，剎利王復有一法是三十一，應勤修習，成",
    "T17n0721_055:0325a01": "就相應，現在、未來二世利益。三十一者，謂供",
    "T17n0721_055:0325a02": "養天。以何因緣供養彼天？善業行故，得生天",
    "T17n0721_055:0325a03": "中，有大神通，若我造作不善業道，能遮止",
    "T17n0721_055:0325a04": "我。若夜若晝恒常供養，一切所作皆能調",
    "T17n0721_055:0325a05": "伏，能於夢中示善不善。一切國土不饒益時，",
    "T17n0721_055:0325a06": "能為作護，令入善法。彼天如是能遮不善，若",
    "T17n0721_055:0325a07": "夜若晝常能擁護，猶如父母無量方便種種",
    "T17n0721_055:0325a08": "擁護。應供養天，彼能作善。是故王者供養彼",
    "T17n0721_055:0325a09": "天，以愛法故，離於惡業，不為侵他，非邪見故。",
    "T17n0721_055:0325a10": "無如是意：「離天無業，此天造作。」一切世間無",
    "T17n0721_055:0325a11": "如是心：「一切苦樂皆天所作。」無如是心：「供養",
    "T17n0721_055:0325a12": "於天，如是供養，為利益我不失饒益。」非謗",
    "T17n0721_055:0325a13": "因果，非邪見心，彼王如是供養天故，得他供",
    "T17n0721_055:0325a14": "養。王若如是常供養天，功德因緣，於現在世",
    "T17n0721_055:0325a15": "常得安樂、常有利益，能護國土、能護自身，善",
    "T17n0721_055:0325a16": "人所讚，身壞命終生於善道，天世界中為夜",
    "T17n0721_055:0325a17": "摩王。以供養天善業因故。",
    "T17n0721_055:0325a18": "「『又，剎利王復有一法是三十二。王者應作，成",
    "T17n0721_055:0325a19": "就相應，現在、未來二世利益。三十二者，謂一",
    "T17n0721_055:0325a20": "切時正護國土。正護國王，隨順法行，猶如父",
    "T17n0721_055:0325a21": "母，一切畏處，施與無畏。施無畏故，晝夜常恒",
    "T17n0721_055:0325a22": "善法增長，一切軍眾皆悉敬愛，心不捨離。國",
    "T17n0721_055:0325a23": "內人民，或獻財物或復讚歎，稱王善名。或時",
    "T17n0721_055:0325a24": "晝夜心常思惟，欲令其人得安隱樂。彼王如",
    "T17n0721_055:0325a25": "是利益一切諸眾生故，是以令王自在增長。",
    "T17n0721_055:0325a26": "多自在故，五穀成熟，國土增長，一切軍眾皆",
    "T17n0721_055:0325a27": "悉增長。國內耆宿，願王熾盛。彼如是王，正護",
    "T17n0721_055:0325a28": "國土，法、財、名三，日日增長，和合相應。王若",
    "T17n0721_055:0325a29": "如是正護國土，於一切時利益國土，離瞋、",
    "T17n0721_055:0325b01": "離貪，功德因緣，於現在世常得安樂、常有利",
    "T17n0721_055:0325b02": "益，能護國土、能護自身，善人所讚，身壞命",
    "T17n0721_055:0325b03": "終生於善道，天世界中為夜摩王。以護國土",
    "T17n0721_055:0325b04": "善業因故。",
    "T17n0721_055:0325b05": "「『又，剎利王復有一法是三十三，王者應作，",
    "T17n0721_055:0325b06": "成就相應，現在、未來二世利益。三十三者，謂",
    "T17n0721_055:0325b07": "一切時正護妻子。護妻子故，妻子得樂，王、若",
    "T17n0721_055:0325b08": "大臣無量福德，多種福德和集增長。若有財",
    "T17n0721_055:0325b09": "物，有何者物，何處何時有物，不惜給與妻子。",
    "T17n0721_055:0325b10": "若與財物、若與飲食、若與床敷、若與衣服，若",
    "T17n0721_055:0325b11": "或抱持，愛語信任，令心歡喜，施與無畏。如力",
    "T17n0721_055:0325b12": "分與，施與妻子。舍內得福，作無量種舍內福",
    "T17n0721_055:0325b13": "德，此護妻子有大福德。若復有人無憐愍",
    "T17n0721_055:0325b14": "心，或為貪覆，不憐妻子。彼人之心甚於惡",
    "T17n0721_055:0325b15": "獸殺生食肉，食屎獸等。若人不能出家住法，",
    "T17n0721_055:0325b16": "彼人應當如力如分正護妻子，令得安樂。若",
    "T17n0721_055:0325b17": "自有力，無憐愍心，不護妻子，如是之人不名",
    "T17n0721_055:0325b18": "在家，不名出家。是故應以資生布施及餘物",
    "T17n0721_055:0325b19": "施，若教持戒。王、若大臣能令妻子受戒持",
    "T17n0721_055:0325b20": "戒，教令布施，教令習智，更餘次第正護其",
    "T17n0721_055:0325b21": "樂，次第如力。王、若大臣如是作者，久時受",
    "T17n0721_055:0325b22": "樂，久時壽命。王若如是正護妻子，功德因",
    "T17n0721_055:0325b23": "緣，於現在世常得安樂、常有利益，能護國",
    "T17n0721_055:0325b24": "土、能護自身，善人所讚，身壞命終生於善",
    "T17n0721_055:0325b25": "道，天世界中為夜摩王。以護妻子善業因",
    "T17n0721_055:0325b26": "故。",
    "T17n0721_055:0325b27": "「『又，剎利王復有一法是三十四應勤修習，成",
    "T17n0721_055:0325b28": "就相應，現在、未來二世利益。三十四者，謂常",
    "T17n0721_055:0325b29": "習智。習智者名一切苦滅，出離一切生死之",
    "T17n0721_055:0325c01": "因。若能決定習智者，好。彼智者名：於入大闇、",
    "T17n0721_055:0325c02": "墮在闇中得無量種衰惱之者，照明如燈；生",
    "T17n0721_055:0325c03": "死曠野嶮道資糧；盲者眼目；無力者力；無",
    "T17n0721_055:0325c04": "伴者伴；無救者救；病者良藥；迷者導師；生",
    "T17n0721_055:0325c05": "死曠野嶮道、遠行飢渴乏者之清冷水、之飲食",
    "T17n0721_055:0325c06": "也；繫縛生死牢獄之者出要之因；無親友者",
    "T17n0721_055:0325c07": "則能與作利益親友；與無目者作光明眼。能",
    "T17n0721_055:0325c08": "於死時，而作強伴。閻摩羅人來近至時，於死",
    "T17n0721_055:0325c09": "滅時，作大力伴。一切惡處能為閉塞。於欲墮",
    "T17n0721_055:0325c10": "墜大嶮堓者，如手接取。若作同侶，得一切",
    "T17n0721_055:0325c11": "樂。於裸露者，是好衣服，無能劫奪。若有怖",
    "T17n0721_055:0325c12": "畏破戒罪、火熱惱逼者，能作無量多枝葉",
    "T17n0721_055:0325c13": "花、清冷蔭影具足之樹。一切眾生眼所矚",
    "T17n0721_055:0325c14": "者，皆生愛樂。是故，智勝。於無始來流轉世界",
    "T17n0721_055:0325c15": "諸眾生等，能與現在、未來世樂，更無餘法能",
    "T17n0721_055:0325c16": "作樂因，如一智也。常應識知種種修習，心行",
    "T17n0721_055:0325c17": "正道，心善思惟，心中安住。共餘法動，無量種",
    "T17n0721_055:0325c18": "意，初中不善，智則能除，能示實道。此則安",
    "T17n0721_055:0325c19": "隱，一切饒益皆能成就，示涅槃城，常應修",
    "T17n0721_055:0325c20": "習。以修習故、善識知故，生人天中，為王、為",
    "T17n0721_055:0325c21": "勝。智火能燒一切煩惱，乃至後時得寂滅樂，",
    "T17n0721_055:0325c22": "更無異法能令出離一切生死如此智者。是",
    "T17n0721_055:0325c23": "故希望一切地者，應當思惟修習此智，為他",
    "T17n0721_055:0325c24": "人說。王若如是常修習智，為他而說，樂修多",
    "T17n0721_055:0325c25": "作，功德因緣，於現在世常得安樂、常有利益，",
    "T17n0721_055:0325c26": "能護國土、能護自身，善人所讚，後正流轉，身",
    "T17n0721_055:0325c27": "壞命終生於善道，天世界中為夜摩王。以能",
    "T17n0721_055:0325c28": "修習多智因故，終得涅槃。",
    "T17n0721_055:0325c29": "「『又，剎利王復有一法是三十五，應勤捨離，成",
    "T17n0721_055:0326a01": "就相應，現在、未來二世利益。三十五者，所謂",
    "T17n0721_055:0326a02": "不樂一切境界。若剎利王樂於境界，如是王",
    "T17n0721_055:0326a03": "者，不得安隱。若王樂聲觸味香色一切方便，",
    "T17n0721_055:0326a04": "不得安隱，亦復不能正護國土，亦復不能正",
    "T17n0721_055:0326a05": "護自身。常樂境界，常著心故，失法、物、名，三皆",
    "T17n0721_055:0326a06": "退壞。樂境界王，餘王能破；他破壞故，自軍眾",
    "T17n0721_055:0326a07": "等皆生厭惡，不復愛樂；以厭離故，則失王",
    "T17n0721_055:0326a08": "位，而得衰惱；得衰惱故，或失壽命。是故王",
    "T17n0721_055:0326a09": "者不用縱心樂著境界。若不縱心大樂境界，",
    "T17n0721_055:0326a10": "彼王則能正護自法，或時心淨，正攝色聲香",
    "T17n0721_055:0326a11": "味觸等，不能動心。久時為王，王領國土一切",
    "T17n0721_055:0326a12": "軍眾不厭不捨，是故他王不能破壞，命住",
    "T17n0721_055:0326a13": "久時，不得熱惱，久時受樂。今既受樂，後生樂",
    "T17n0721_055:0326a14": "處。王若如是不樂境界，功德因緣，於現在世",
    "T17n0721_055:0326a15": "常得安樂、常有利益，能護國土、能護自身，善",
    "T17n0721_055:0326a16": "人所讚，身壞命終生於善道，天世界中為夜",
    "T17n0721_055:0326a17": "摩王。不樂境界善業因故。",
    "T17n0721_055:0326a18": "「『又，剎利王復有一法是三十六，王不應作，成",
    "T17n0721_055:0326a19": "就相應，現在、未來二世利益。三十六者，所謂",
    "T17n0721_055:0326a20": "不令惡人住國。不調伏者，不令住國。若諸惡",
    "T17n0721_055:0326a21": "人惡業破戒，令住國者，彼王則不久時為王，",
    "T17n0721_055:0326a22": "則於彼人必得殃禍。彼大過故，國人破壞，自",
    "T17n0721_055:0326a23": "在劣減，五穀不登，人不作業，王則不能正護",
    "T17n0721_055:0326a24": "國土，一切國人於王不樂。住國土天，不生憐",
    "T17n0721_055:0326a25": "愍，以其國內惡人住故，以其國有不調人故。",
    "T17n0721_055:0326a26": "彼調伏人亦不調伏，第一修業福德之人近",
    "T17n0721_055:0326a27": "惡人故，彼則有失。是故王者，不調伏人不令",
    "T17n0721_055:0326a28": "住國。若王不令不調伏人住其國者，惡法行",
    "T17n0721_055:0326a29": "人則不住國。以不住國，則無上過，又復常",
    "T17n0721_055:0326b01": "能正護國土。一切國人皆悉知王不令惡人",
    "T17n0721_055:0326b02": "住在國內，則不作惡，一切國人皆修行法，不",
    "T17n0721_055:0326b03": "作非法。彼能如是隨法行王，一切意念皆悉",
    "T17n0721_055:0326b04": "成就，一切國人皆知法律，依法律行；餘不",
    "T17n0721_055:0326b05": "饒益，不生不起。彼王如是以法為救、以法為",
    "T17n0721_055:0326b06": "伴。王若如是以法為本，不令惡人住其國內，",
    "T17n0721_055:0326b07": "功德因緣，於現在世常得安樂、常有利益，能",
    "T17n0721_055:0326b08": "護國土、能護自身，善人所讚，身壞命終生於",
    "T17n0721_055:0326b09": "善道，天世界中為夜摩王。以離惡人善業因",
    "T17n0721_055:0326b10": "故。",
    "T17n0721_055:0326b11": "「『又，剎利王復有一法是三十七，王應勤修，多",
    "T17n0721_055:0326b12": "獲福德，一切國人皆不厭惡，成就相應，現在、",
    "T17n0721_055:0326b13": "未來二世利益。三十七者，所謂依前過去舊",
    "T17n0721_055:0326b14": "法，不斷先得，依法而與。使人、軍眾、一切人民",
    "T17n0721_055:0326b15": "先來得者，不斷不奪，若地、若物，依本常與。若",
    "T17n0721_055:0326b16": "有何人種姓次第先來得者，隨相應與。一切",
    "T17n0721_055:0326b17": "人民則於其王不生厭惡，左右軍眾一切不",
    "T17n0721_055:0326b18": "能迭相妨礙。王不憂悔、不生熱惱，王位不",
    "T17n0721_055:0326b19": "動，國土不亂，恒常正住，一切職人不偏斷",
    "T17n0721_055:0326b20": "事，強不陵弱，不違法律，一切國人如自業",
    "T17n0721_055:0326b21": "作，心生歡喜。天心喜故，以時降雨，寒暑隨",
    "T17n0721_055:0326b22": "時，常豐不儉，無刀兵劫，龍心不瞋。一切善",
    "T17n0721_055:0326b23": "天，不捨其國，行於餘國。彼王國土以行法故，",
    "T17n0721_055:0326b24": "餘天不壞。以人因緣，是故有天；以人力故，天",
    "T17n0721_055:0326b25": "則有力。彼王既知如是過已，依先舊與，不斷",
    "T17n0721_055:0326b26": "不奪。若王善行第一法行，於國內人，依次第",
    "T17n0721_055:0326b27": "來隨相應與，依祖父來隨所應與。若王國",
    "T17n0721_055:0326b28": "土令法久住，依法正護，如彼次第依分而與，",
    "T17n0721_055:0326b29": "如是次第依法王者，一切天眾不求其便，護",
    "T17n0721_055:0326c01": "其國土，彼王大富，國土具足。以大富故，布",
    "T17n0721_055:0326c02": "施作福，持戒修智。王若如是依隨法行，功德",
    "T17n0721_055:0326c03": "因緣，於現在世常得安樂、常有利益，能護",
    "T17n0721_055:0326c04": "國土、能護自身，善人所讚，身壞命終生於",
    "T17n0721_055:0326c05": "善道，天世界中為夜摩王。以不違法善業因",
    "T17n0721_055:0326c06": "故。",
    "T17n0721_055:0326c07": "「『若王成就此如是等三十七法，攝取彼法、安",
    "T17n0721_055:0326c08": "住彼法，一切功德皆悉具足。彼從樂處，復得",
    "T17n0721_055:0326c09": "樂處。』「爾時，彼名善時鵝王，為說過去尸棄如",
    "T17n0721_055:0326c10": "來所說偈言：",
    "T17n0721_055:0326c11": "「『若王軍眾淨，　　法行制諸根，",
    "T17n0721_055:0326c12": "　　彼則有法慧，　　生天世界中。",
    "T17n0721_055:0326c13": "　　若王時賦稅，　　依法而受取，",
    "T17n0721_055:0326c14": "　　彼則捨離貪，　　為夜摩天王。",
    "T17n0721_055:0326c15": "　　若王忍愛語，　　瞋喜不能動，",
    "T17n0721_055:0326c16": "　　彼護國土故，　　生天中最勝。",
    "T17n0721_055:0326c17": "　　若王不朋諍，　　不看友非友，",
    "T17n0721_055:0326c18": "　　彼則心平等，　　得天眾中勝。",
    "T17n0721_055:0326c19": "　　若王勤敬宿，　　供養諸尊長，",
    "T17n0721_055:0326c20": "　　彼意堅不貪，　　得為天中王。",
    "T17n0721_055:0326c21": "　　若王依先世，　　隨祖父法與，",
    "T17n0721_055:0326c22": "　　彼不奪眾生，　　得為天中王。",
    "T17n0721_055:0326c23": "　　若王修施戒，　　說法制諸根，",
    "T17n0721_055:0326c24": "　　彼護國土人，　　天世界中貴。",
    "T17n0721_055:0326c25": "　　若王捨非法，　　攝取行法者，",
    "T17n0721_055:0326c26": "　　彼正法持戒，　　生天中最勝。",
    "T17n0721_055:0326c27": "　　若王離婦女，　　唯親近善人，",
    "T17n0721_055:0326c28": "　　彼則無垢意，　　生天中為王。",
    "T17n0721_055:0326c29": "　　若王不普信，　　唯攝取善人，",
    "T17n0721_055:0327a01": "　　彼命終真見，　　夜摩天中勝。",
    "T17n0721_055:0327a02": "　　若王愛善名，　　不貪著財物，",
    "T17n0721_055:0327a03": "　　彼離貪垢故，　　為夜摩天王。",
    "T17n0721_055:0327a04": "　　若王不邪見，　　心愛樂正見，",
    "T17n0721_055:0327a05": "　　彼淨見不動，　　為夜摩天王。",
    "T17n0721_055:0327a06": "　　若王勤施戒，　　亦常修行智，",
    "T17n0721_055:0327a07": "　　彼得諸國土，　　後生為天王。",
    "T17n0721_055:0327a08": "　　若王常愛語，　　生他人最樂，",
    "T17n0721_055:0327a09": "　　彼得土清涼，　　生天中最勝。",
    "T17n0721_055:0327a10": "　　若王實語說，　　不動如須彌，",
    "T17n0721_055:0327a11": "　　彼登實階梯，　　天眾中如幢。",
    "T17n0721_055:0327a12": "　　若王無因緣，　　不舉下軍眾，",
    "T17n0721_055:0327a13": "　　彼王民不厭，　　命終為天王。",
    "T17n0721_055:0327a14": "　　若王知好惡，　　亦知有力無，",
    "T17n0721_055:0327a15": "　　彼王有慧力，　　生夜摩為王。",
    "T17n0721_055:0327a16": "　　三界第一勝，　　所謂名三寶，",
    "T17n0721_055:0327a17": "　　王若能供養，　　彼王則生天。",
    "T17n0721_055:0327a18": "　　若王時見人，　　能利益國土，",
    "T17n0721_055:0327a19": "　　彼離慢心儉，　　生天中最勝。",
    "T17n0721_055:0327a20": "　　若王離睡垢，　　則離於癡過，",
    "T17n0721_055:0327a21": "　　彼智境相應，　　決定為天王。",
    "T17n0721_055:0327a22": "　　若王離懈怠，　　常堅固精進，",
    "T17n0721_055:0327a23": "　　彼能竭過海，　　來世為天王。",
    "T17n0721_055:0327a24": "　　若王友堅固，　　常隨法行者，",
    "T17n0721_055:0327a25": "　　彼善友圍遶，　　生天為天王。",
    "T17n0721_055:0327a26": "　　若王離惡友，　　常捨離不近，",
    "T17n0721_055:0327a27": "　　彼則離諂毒，　　生天為天王。",
    "T17n0721_055:0327a28": "　　若王持瞋害，　　不樂作惡業，",
    "T17n0721_055:0327a29": "　　彼離惡垢故，　　常為天中王。",
    "T17n0721_055:0327b01": "　　若王不貪味，　　唯愛樂善法，",
    "T17n0721_055:0327b02": "　　彼能示善道，　　黠慧生勝處。",
    "T17n0721_055:0327b03": "　　若王善思惟，　　隨順善法行，",
    "T17n0721_055:0327b04": "　　彼如法見道，　　到夜摩天處。",
    "T17n0721_055:0327b05": "　　若王時速作，　　依如是法行，",
    "T17n0721_055:0327b06": "　　彼速離諸苦，　　為夜摩天王。",
    "T17n0721_055:0327b07": "　　若王法利國，　　或以王法護，",
    "T17n0721_055:0327b08": "　　彼為人所讚，　　生天天亦讚。",
    "T17n0721_055:0327b09": "　　若王行十善，　　是如來所說，",
    "T17n0721_055:0327b10": "　　彼是修行法，　　生天為天王。",
    "T17n0721_055:0327b11": "　　若王信因緣，　　如是道非道，",
    "T17n0721_055:0327b12": "　　彼則離見垢，　　黠慧生天勝。",
    "T17n0721_055:0327b13": "　　若王供養天，　　如所應而作，",
    "T17n0721_055:0327b14": "　　彼得天供養，　　生天中最勝。",
    "T17n0721_055:0327b15": "　　若王護妻子，　　心意不濁亂，",
    "T17n0721_055:0327b16": "　　彼自妻知足，　　生天中最勝。",
    "T17n0721_055:0327b17": "　　若王遠境界，　　愚癡所愛者，",
    "T17n0721_055:0327b18": "　　彼則是持戒，　　當生天為王。",
    "T17n0721_055:0327b19": "　　若王捨惡人，　　近依法行者，",
    "T17n0721_055:0327b20": "　　彼是善法王，　　應為夜摩王。",
    "T17n0721_055:0327b21": "　　若王依法行，　　是護國土主，",
    "T17n0721_055:0327b22": "　　應一切地主，　　亦堪夜摩王。』",
    "T17n0721_055:0327b23": "「如是彼名善時鵝王，以願力故，生彼天中而",
    "T17n0721_055:0327b24": "作鵝王，既見天主牟修樓陀，念本生時從尸",
    "T17n0721_055:0327b25": "棄佛所聞經法，為令天主牟修樓陀心歡喜",
    "T17n0721_055:0327b26": "故，如是說已，語天王言：『天王當知！業如是",
    "T17n0721_055:0327b27": "故，得此天處，以大法勝，故得此處。若得此",
    "T17n0721_055:0327b28": "處不放逸行，於後退時，心不生悔。命盡死時，",
    "T17n0721_055:0327b29": "醜面可畏地獄之使，不來現前。汝夜摩王慎",
    "T17n0721_055:0327c01": "勿放逸，勿放逸行。汝於彼處聞我音聲，故來",
    "T17n0721_055:0327c02": "至此。汝既捨離一切境界，為聽法故而來至",
    "T17n0721_055:0327c03": "此。若苦惱者，隨順法行，則非奇特；若受天",
    "T17n0721_055:0327c04": "樂，不放逸行，此則為難。汝夜摩主牟修樓",
    "T17n0721_055:0327c05": "陀若不著欲，則為大樂。若更餘天，近汝、愛",
    "T17n0721_055:0327c06": "汝，隨汝而行。為軍眾者，善得生處，以得近",
    "T17n0721_055:0327c07": "汝善知識故，恒常得樂。近惡知識，樂不可得。",
    "T17n0721_055:0327c08": "汝夜摩主牟修樓陀於此天眾多作利益，此",
    "T17n0721_055:0327c09": "諸天眾以近汝故，得二種樂，謂今世樂、後",
    "T17n0721_055:0327c10": "涅槃樂。汝等諸天一切軍眾，各各還向自地",
    "T17n0721_055:0327c11": "處去。我今復欲更向其餘放逸天處，為除放",
    "T17n0721_055:0327c12": "逸。』",
    "T17n0721_055:0327c13": "「善時鵝王如是說已，彼諸天眾於山頂上飛",
    "T17n0721_055:0327c14": "昇虛空。牟修樓陀夜摩天王聞說法已，隨喜",
    "T17n0721_055:0327c15": "讚歎上天宮殿，天眾圍遶上昇虛空，共諸天",
    "T17n0721_055:0327c16": "眾、諸天女眾之所圍遶。復有餘天住山鬘山",
    "T17n0721_055:0327c17": "千峯之中，遊戲受樂，如是放逸，放逸而行。境",
    "T17n0721_055:0327c18": "界所迷，愛樂境界，為愛所壞，於園林中蓮花",
    "T17n0721_055:0327c19": "水池、意念樹林，如是如是，迭共同伴遊戲受",
    "T17n0721_055:0327c20": "樂。五樂音聲、天樂之音，不可譬喻，在飲食河",
    "T17n0721_055:0327c21": "遊戲受樂。一切時華、一切時果、眾鳥音聲，皆",
    "T17n0721_055:0327c22": "悉具足，饒蓮華池具足之處，自業化果，受",
    "T17n0721_055:0327c23": "第一樂。如是乃至愛善業盡、作集業盡、善",
    "T17n0721_055:0327c24": "業盡故，如自業行，或墮地獄、或墮餓鬼、或",
    "T17n0721_055:0327c25": "墮畜生。若以餘業得生人中同業之處，第一",
    "T17n0721_055:0327c26": "富樂，或近海畔或在其餘饒流水處，作大富",
    "T17n0721_055:0327c27": "人，廣多商賈；或作國王，常在海畔，船舶具",
    "T17n0721_055:0327c28": "足，多有財物，多有人眾，一切人愛。",
    "T17n0721_055:0327c29": "正法念處經卷第五十五"
}