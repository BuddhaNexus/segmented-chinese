{
    "X31n0608_004:0410b09": "妙法蓮華經知音卷第四",
    "X31n0608_004:0410b11": "姚秦三藏法師 鳩摩羅什 譯",
    "X31n0608_004:0410b12": "明護國金剛寺住持 如愚 著",
    "X31n0608_004:0410b13": "[0410b13] 妙法蓮華經五百弟子受記品第八",
    "X31n0608_004:0410b14": "[0410b14] 五百者。千二百人中之大弟子也。經中有千二百",
    "X31n0608_004:0410b15": "五百之言。品題中。獨標五百者。餘七百必五百人",
    "X31n0608_004:0410b16": "最初所勸化發心者也。名其師之數。則資在其間。",
    "X31n0608_004:0410b17": "故經中佛總其大數。同是羅漢。同佛所印證。元無",
    "X31n0608_004:0410b18": "高下。則曰是千二百阿羅漢。我今當現前次第與",
    "X31n0608_004:0410b19": "授阿耨菩提記別。其名分必原先後發心之所自。",
    "X31n0608_004:0410b20": "則曰其五百阿羅漢優樓頻螺等。乃至云迦葉汝",
    "X31n0608_004:0410b21": "已知五百自在者。餘諸聲聞眾。亦當復如是。則師",
    "X31n0608_004:0410b22": "資輕重。究可知矣(楞嚴長水解云。千二百五十人者。初度陳如等五人。次度三迦",
    "X31n0608_004:0410b23": "葉兄弟。兼徒一千。次度舍利弗目犍連。各兼徒一百。次度耶舍長者等五十人。准是。益見餘七百人。為五",
    "X31n0608_004:0410b24": "百人所勸化發心者。明矣)。記不曰授。而曰受者。與前品相表顯",
    "X31n0608_004:0410c01": "也。授四大弟子記末云。我諸弟子。威德具足。其數",
    "X31n0608_004:0410c02": "五百。皆當授記。前既曰授。此諸得記者。但受之而",
    "X31n0608_004:0410c03": "已。華嚴經云。一切諸佛成熟有緣不失時(此經成熟千二",
    "X31n0608_004:0410c04": "百人成佛。所以有因緣說之一周也)。又云。授菩薩記。不失時(此經所以授三",
    "X31n0608_004:0410c05": "根記先後次第。各以時也)。問曰。准長水解。千二百人數。止得二",
    "X31n0608_004:0410c06": "迦葉波身子等五人為師。知音何得言五百人為",
    "X31n0608_004:0410c07": "師耶。答曰。知音准品題及經文。以意會之。以品題",
    "X31n0608_004:0410c08": "云五百。經文別名與記。亦不會逐一各名。但總云",
    "X31n0608_004:0410c09": "其五百阿羅漢等。經云千二百。又與品題數違。則",
    "X31n0608_004:0410c10": "有前後相違過。要使經文無過。須知云千二百人",
    "X31n0608_004:0410c11": "者。即身子等五人。在前得記者。亦在數中。云五百",
    "X31n0608_004:0410c12": "者。即五百人。與身子等。為行輩也。故知音分餘七",
    "X31n0608_004:0410c13": "百人。在弟子列。不見經文有過矣。奚膠柱哉。問曰。",
    "X31n0608_004:0410c14": "奚經文授記。不逐一列名哉。答曰。使千二百人。逐",
    "X31n0608_004:0410c15": "一列名。此七卷經紙。尚不足數。況後授有學二千",
    "X31n0608_004:0410c16": "人記。及耶輸姨母六千人記。逐一列名。難為紙矣。",
    "X31n0608_004:0410c17": "經文紙少。得記人多。佛語以略攝廣。談無量事。故",
    "X31n0608_004:0410c18": "僅僅六萬餘言。真妙法也。不然。滿紙皆鋪張其授",
    "X31n0608_004:0410c19": "記人名。及劫國莊嚴處處言同。益使末世覽者厭",
    "X31n0608_004:0410c20": "繁矣。",
    "X31n0608_004:0410c21": "[0410c21] 爾時富樓那彌多羅尼子(至)能知我等深心本願。",
    "X31n0608_004:0410c22": "[0410c22] 據前五人得記。例五百阿羅漢。聞因緣說訖。即當",
    "X31n0608_004:0410c23": "說繫珠喻。明其領悟。而後佛述成與記。始為順也。",
    "X31n0608_004:0410c24": "今不如例。獨先記滿慈者。見富那非下根諸弟子",
    "X31n0608_004:0411a01": "比也。爾時下。經家敘置。敘當機聞三周法之得益。",
    "X31n0608_004:0411a02": "而結盡前文。從佛聞是等者。敘領法說一周。結方",
    "X31n0608_004:0411a03": "便一品之文。以方便品多說智慧方便之隨宜故。",
    "X31n0608_004:0411a04": "又聞授諸等者。敘領喻說一周。結火宅窮子藥草",
    "X31n0608_004:0411a05": "授記四品之文。以四品喻說。皆為授諸大弟子記",
    "X31n0608_004:0411a06": "故。復聞宿世等者。敘領因緣說一周。結化城喻一",
    "X31n0608_004:0411a07": "品之文。因緣之事。指佛為王子言。神通之力。指佛",
    "X31n0608_004:0411a08": "為導師言。經云。當設大神通。化作大城郭。眾生畏",
    "X31n0608_004:0411a09": "佛道長遠。不信一乘。佛能以小果化城度之。不失",
    "X31n0608_004:0411a10": "其大。眾生住於二地。生安隱想。佛能以實相寶所",
    "X31n0608_004:0411a11": "度之。不外其小。故曰自在神通。得未下。敘得淨六",
    "X31n0608_004:0411a12": "根之益。心淨踴躍。淨意根。即從座起等。淨身根。瞻",
    "X31n0608_004:0411a13": "仰尊顏等。淨眼根。而作是念。淨舌根。以口不言。而",
    "X31n0608_004:0411a14": "舌與心自念故。曰到曰&#x5374;者。到則進禮雙足。感佛",
    "X31n0608_004:0411a15": "恩德。如子之就母。&#x5374;則退住一面。畏佛威德。似臣",
    "X31n0608_004:0411a16": "之仰君。見佛慈嚴。能俾為弟弟子者。進退成禮也。",
    "X31n0608_004:0411a17": "世尊甚奇下。敘當機領悟。佛具三德。以希記申明",
    "X31n0608_004:0411a18": "而作是念之念中義。悟佛法身德也。以佛法身為",
    "X31n0608_004:0411a19": "世奇特希有故。隨順世間等者。悟佛般若德也。拔",
    "X31n0608_004:0411a20": "出眾生等者。悟佛解脫德也。我等於佛下。對前如",
    "X31n0608_004:0411a21": "來復有無量無邊功德。汝等若於無量億劫說不",
    "X31n0608_004:0411a22": "能盡為言。當機意謂。以身子之智慧。迦葉之苦行。",
    "X31n0608_004:0411a23": "善吉之解空。目連之神通。旃延之論義。各各第一",
    "X31n0608_004:0411a24": "之人。以法自述。則曰是我等咎非世尊也。以喻況",
    "X31n0608_004:0411b01": "法。則曰無上寶聚不求自得。皆是宣佛功德者。既",
    "X31n0608_004:0411b02": "云無量億劫說不能盡。則我富那一人之智行。又",
    "X31n0608_004:0411b03": "豈能加於五人之上乎。故曰我等於佛功德等。唯",
    "X31n0608_004:0411b04": "佛世尊下。謂佛功德大。我固莫宣。我心願深。佛自",
    "X31n0608_004:0411b05": "能知。是述成與記。固不待我富那開口。而佛業已",
    "X31n0608_004:0411b06": "先得其心矣。噫滿慈雖云於佛功德言不能宣。而",
    "X31n0608_004:0411b07": "開悟佛知見。莫是為愈。比與神光三拜。少林謂之",
    "X31n0608_004:0411b08": "得髓。何異哉。先五百人得記。宜矣。",
    "X31n0608_004:0411b09": "[0411b09] 爾時佛告諸比丘(至)漸漸具足菩薩之道。",
    "X31n0608_004:0411b10": "[0411b10] 爾時佛告下。佛為當機。述成其深心本願也。深心",
    "X31n0608_004:0411b11": "者。謂深寄小果聲聞之&#x8FF9;。而便於化無量阿僧祇",
    "X31n0608_004:0411b12": "人。令立阿耨菩提也。本願者。謂本是大乘菩薩。具",
    "X31n0608_004:0411b13": "足神通之力。隨其壽命。發願示為聲聞。助揚佛宣",
    "X31n0608_004:0411b14": "法化也。然佛必告眾而述成者。以眾徒見佛現前",
    "X31n0608_004:0411b15": "尋常所歎。為聲聞說法第一有限之跡。而未知於",
    "X31n0608_004:0411b16": "多三世劫中為菩薩。化人成佛無量之本也。故曰",
    "X31n0608_004:0411b17": "汝等見是富樓那彌多羅尼子不。我常稱其下。正",
    "X31n0608_004:0411b18": "明眾所見之近&#x8FF9;也。亦常歎其下。謂佛因歎&#x8FF9;。亦",
    "X31n0608_004:0411b19": "并歎其本也。精勤下。正出尋常所歎本&#x8FF9;。而釋成",
    "X31n0608_004:0411b20": "種種功德之言。精謂不麤。勤謂不怠。護持。謂將一",
    "X31n0608_004:0411b21": "乘實相。護持於內。助宜。謂將一乘實相。助佛宣為",
    "X31n0608_004:0411b22": "小乘諦緣於外。故能使四眾根鈍者樂。投其所好。",
    "X31n0608_004:0411b23": "聞其開示教誨。而得利益歡喜也。具足解釋下。謂",
    "X31n0608_004:0411b24": "雖為根鈍者諱實開權於外。不妨開權時即具足",
    "X31n0608_004:0411c01": "為根利者業已解釋一乘實相佛之正法於中矣。",
    "X31n0608_004:0411c02": "故又俾與己同梵行一等之人。為有大饒益也。自",
    "X31n0608_004:0411c03": "捨如來下。謂富那諱本現&#x8FF9;。藉小成大。其言論辨",
    "X31n0608_004:0411c04": "才。除佛一人。餘無有以為敵也。汝等勿謂下。謂眾",
    "X31n0608_004:0411c05": "不可因佛尋常一時之歎賞。但知富那護助我釋",
    "X31n0608_004:0411c06": "迦一佛之法。為僧中第一。若然則心何足以見其",
    "X31n0608_004:0411c07": "深。而願何足以見其本。其實於過去九十億佛所",
    "X31n0608_004:0411c08": "亦然。故云於彼說法人中等。又於諸佛下。上云佛",
    "X31n0608_004:0411c09": "之正法。一乘妙法也。此云諸佛所說空法。乃小大",
    "X31n0608_004:0411c10": "三乘共證之空法也。空法即如八部般若。正法即",
    "X31n0608_004:0411c11": "如方等諸經。三一權實未會。有空正之別。三一權",
    "X31n0608_004:0411c12": "實既會。空正皆名妙法矣。明了。謂雖一空法三一",
    "X31n0608_004:0411c13": "小大同悟同修。然富那明小乘自小。了大乘元大。",
    "X31n0608_004:0411c14": "權實教體。不相濫也。通達。謂通昔三乘共證空無",
    "X31n0608_004:0411c15": "相無作之空。即達今之大乘究竟涅槃常寂滅相。",
    "X31n0608_004:0411c16": "終歸於空之空。權實義不相妨也。理以上自利之",
    "X31n0608_004:0411c17": "功德也。得四無礙下。兼利他之功德。四無礙者。法",
    "X31n0608_004:0411c18": "辭義說。四皆無礙於小大權實。若准經訓。常能審",
    "X31n0608_004:0411c19": "諦。為法無礙。清淨說法。為辭無礙。無有疑惑。為義",
    "X31n0608_004:0411c20": "無礙。樂說無礙。在其中也。具足菩薩下。內祕也。隨",
    "X31n0608_004:0411c21": "其壽命下。外現也。彼佛世人下。謂彼過去九十億",
    "X31n0608_004:0411c22": "佛所之人。咸不能知富那本是菩薩。而皆以&#x8FF9;謂",
    "X31n0608_004:0411c23": "實是聲聞也。彼既如此。勿怪汝今現前之眾也。而",
    "X31n0608_004:0411c24": "富樓那下。謂富那正以彼之不知。而為己就實開",
    "X31n0608_004:0412a01": "權之方便。所以饒益小乘眾生百千。又化大乘人。",
    "X31n0608_004:0412a02": "令立阿耨菩提無量也。饒益下。開權之方便。又化",
    "X31n0608_004:0412a03": "下。顯實之方便。為淨佛土下。謂當機權實方便。非",
    "X31n0608_004:0412a04": "唯成人實。所以成己之嚴淨佛土也。維摩經云。菩",
    "X31n0608_004:0412a05": "薩隨所化眾生而取佛土。此富那不辭億無量劫。",
    "X31n0608_004:0412a06": "現小乘者。正欲密得大乘人。莊嚴自己當來成佛",
    "X31n0608_004:0412a07": "劫國眷屬也。諸比丘富樓那下。即過現以起未來",
    "X31n0608_004:0412a08": "廣三世深心本願。皆為第一人也。七佛。舊謂毗婆",
    "X31n0608_004:0412a09": "尸尸棄毗舍浮。屬過去莊嚴劫千佛中最後三佛",
    "X31n0608_004:0412a10": "也。拘留孫拘那含迦葉釋迦。屬現在賢劫千佛中",
    "X31n0608_004:0412a11": "最初四佛。今觀經文。既云七佛。又云今於我所等。",
    "X31n0608_004:0412a12": "復云於賢劫中等。則是獨以釋迦一佛為現在。餘",
    "X31n0608_004:0412a13": "皆屬之過去也。亦於未來下。應知此又賢劫後之",
    "X31n0608_004:0412a14": "未來也。即如千二百羅漢成佛。富那亦為護持助",
    "X31n0608_004:0412a15": "宣無量無邊佛法。為其弟子。則其心之深。願之廣。",
    "X31n0608_004:0412a16": "可涯量哉。所以然者。無非為上求下化故。為淨佛",
    "X31n0608_004:0412a17": "土下。結完上求。教化眾生下。結完下化。以上總為",
    "X31n0608_004:0412a18": "述其因行。此下授其果記。",
    "X31n0608_004:0412a19": "[0412a19] 過無量阿僧祇劫(至)佛滅度後起七寶塔&#x5FA7;滿其國。",
    "X31n0608_004:0412a20": "[0412a20] 過無量阿僧下。富那既無量億劫。於此土上求下",
    "X31n0608_004:0412a21": "化。故成佛時亦直在此土。果不昧因也。此土指娑",
    "X31n0608_004:0412a22": "婆世界。故後品勸發願持經。不見身子富那等者。",
    "X31n0608_004:0412a23": "以身子富那等。原於此土持經故。號曰法明者。名",
    "X31n0608_004:0412a24": "稱其實也。其佛下。通記佛土之廣大。七寶下。別記",
    "X31n0608_004:0412b01": "佛土之嚴淨。地平。為無山陵谿壑。所以如掌而清",
    "X31n0608_004:0412b02": "淨。臺觀。因與天宮交校。所以充滿而莊嚴。以上記",
    "X31n0608_004:0412b03": "依報。無諸惡道下。記正報。無惡道女人眾生正報。",
    "X31n0608_004:0412b04": "清淨得神通光明眾生正報莊嚴。得神通屬意根。",
    "X31n0608_004:0412b05": "出光明屬身根。志念下。明意根清淨之所自。普皆",
    "X31n0608_004:0412b06": "下。明身根莊嚴之所自。其國眾生下。明無淫欲之",
    "X31n0608_004:0412b07": "所利。以上皆佛土中世眷。有無量下。記法眷也。其",
    "X31n0608_004:0412b08": "佛國土下。總結。劫名下。授劫國之名。佛壽之數。正",
    "X31n0608_004:0412b09": "像法住世之久。該五種記。",
    "X31n0608_004:0412b10": "[0412b10] 爾時世尊欲重宣此義而說偈言。",
    "X31n0608_004:0412b11": "[0412b11] 諸比丘諦聽佛子所行道(至)我今但略說。",
    "X31n0608_004:0412b12": "[0412b12] 頌計八十六句。初二十八句。通頌千二百人深心",
    "X31n0608_004:0412b13": "本願。為富那引啟見。記有先後。人咸大乘。三周三",
    "X31n0608_004:0412b14": "根無非法門。一時施設次第。元無高下也。諸比丘",
    "X31n0608_004:0412b15": "下。佛子。菩薩名。今即聲聞也。所行道深心也。善學",
    "X31n0608_004:0412b16": "方便。本願也。謂諸聲聞今稱佛子者。以己所行之",
    "X31n0608_004:0412b17": "道元是大乘。示為小果。故曰善學。不妨即小成大。",
    "X31n0608_004:0412b18": "故不可得而思議也。知眾下。申明善學。不思議有",
    "X31n0608_004:0412b19": "五層。謂諸佛子所以即大示小者。以先知眾生根",
    "X31n0608_004:0412b20": "性愛欲小果諦緣之法。怖畏大乘成佛之智。故諸",
    "X31n0608_004:0412b21": "菩薩捨長就短。不作菩薩。而示作聲聞緣覺。此以",
    "X31n0608_004:0412b22": "大作小。成不可得思議。一也。以無數下。再申明。謂",
    "X31n0608_004:0412b23": "諸菩薩示作聲聞緣覺。以行無數方便。不惟人視",
    "X31n0608_004:0412b24": "為聲聞。且自己亦說是聲聞。與佛道相去甚遠。由",
    "X31n0608_004:0412c01": "止度畏大樂小之人無量。皆得成就於小果也。此",
    "X31n0608_004:0412c02": "以大名小。成不可得思議。二也。雖小欲懈下。三申",
    "X31n0608_004:0412c03": "明之。謂以大作小名小。是皆可思議者。奚云不可",
    "X31n0608_004:0412c04": "得思議哉。以雖作小名小。順其欲小者之懈怠。不",
    "X31n0608_004:0412c05": "妨即懈為勤。即小而大。漸當令其作佛也。此以懈",
    "X31n0608_004:0412c06": "為勤。成不可得思議。三也。內秘下。四申明之。謂諸",
    "X31n0608_004:0412c07": "菩薩內心秘藏六度萬行。外貌現作二乘聲聞。惟",
    "X31n0608_004:0412c08": "外貌故。少其貪欲苦因。厭其生死苦果。惟內心故。",
    "X31n0608_004:0412c09": "實自淨其己之成佛國土。此以外貌。成其內心。為",
    "X31n0608_004:0412c10": "不可思議。四也。此猶順示也。示眾下。逆示。三毒。謂",
    "X31n0608_004:0412c11": "貪嗔癡三根本惑行。則能令人墮其惡道。故謂之",
    "X31n0608_004:0412c12": "毒。邪見。五利使之一。即崇祀水火祭天要福之邪",
    "X31n0608_004:0412c13": "見也。如孫陀羅難陀貪婬。舍利弗含嗔。周利槃特",
    "X31n0608_004:0412c14": "愚癡。畢陵伽婆慢習。三迦葉波崇祀水火。皆佛現",
    "X31n0608_004:0412c15": "在世弟子。無非大權方便示現。以度一類頑癖眾",
    "X31n0608_004:0412c16": "生。使歸佛道。故曰我弟子如是等。此以正示邪。以",
    "X31n0608_004:0412c17": "逆為順。成不可得思議。五也。若我具足下。結足善",
    "X31n0608_004:0412c18": "學。謂但略不廣說其示現之方便者。恐聞者致疑",
    "X31n0608_004:0412c19": "也。未頌富那。而先頌諸大弟子者。以五百阿羅漢",
    "X31n0608_004:0412c20": "有六&#x7FA3;比丘。在其數故。今此富樓那下三十句。別",
    "X31n0608_004:0412c21": "頌富那之因行。其後得成佛下二十八句。別頌富",
    "X31n0608_004:0412c22": "那之果記。一一對長行可解。果記中長行後者。頌",
    "X31n0608_004:0412c23": "先之藥草喻無三乘之法。此品無三乘之僧。如來",
    "X31n0608_004:0412c24": "壽量品無三身之佛。應知。",
    "X31n0608_004:0413a01": "[0413a01] 爾時千二百阿羅漢(至)盡同一號名曰普明。",
    "X31n0608_004:0413a02": "[0413a02] 爾時世尊欲重宣此義而說偈言。",
    "X31n0608_004:0413a03": "[0413a03] 憍陳如比丘當見無量佛(至)汝當為宣說。",
    "X31n0608_004:0413a04": "[0413a04] 爾時下。陳如等千二百人。於法說一周之初。聞佛",
    "X31n0608_004:0413a05": "出定權實二智之談。乃去不知是義所趣。安望授",
    "X31n0608_004:0413a06": "記成佛。及佛喻說。雖知是義所趣。然猶坐執小果。",
    "X31n0608_004:0413a07": "以當大乘。亦不希記。故佛無問而自說因緣一周。",
    "X31n0608_004:0413a08": "以小果喻化城。大乘喻寶所。明其不惟諦緣是成",
    "X31n0608_004:0413a09": "佛之因。即示眾有三毒。亦菩薩乘內秘外現之權",
    "X31n0608_004:0413a10": "便。然後始知先三後一。先權後實義之所趣矣。故",
    "X31n0608_004:0413a11": "各作念。俱願得同諸大弟子授成佛之記也。故云",
    "X31n0608_004:0413a12": "我等歡喜等。我等歡喜。逕照方便品心生大歡喜。",
    "X31n0608_004:0413a13": "自知當作佛為言。吁因緣說一周。於千二百人。有",
    "X31n0608_004:0413a14": "大功德哉。此可見經文三周次第。非徒設也。佛知",
    "X31n0608_004:0413a15": "此等下。正結方便品中千二百羅漢悉亦當作佛",
    "X31n0608_004:0413a16": "之案。千二百人中。先授陳如記者。陳如為佛在俗",
    "X31n0608_004:0413a17": "親黨。鹿苑最初得度弟子也。其五百阿羅漢下。正",
    "X31n0608_004:0413a18": "結授四大弟子記品。我諸弟子其數五百皆當授",
    "X31n0608_004:0413a19": "記之案。其五百人。同號普明者。以同為法師。同以",
    "X31n0608_004:0413a20": "小大三一成佛之法。明於人果不昧因也。偈中初",
    "X31n0608_004:0413a21": "二十四句。頌陳如一人劫國莊嚴。憍陳如下。頌因",
    "X31n0608_004:0413a22": "行。常放大光明下。頌果德。果德有五。一光明。二神",
    "X31n0608_004:0413a23": "通。三名聞。四眾敬。五說法。故號下。謂由有實德。而",
    "X31n0608_004:0413a24": "具斯美名。其國下。頌依報清淨法眷勇猛。咸升下。",
    "X31n0608_004:0413b01": "申明淨猛。十方佛國其數無量。乘樓閣而遊。是與",
    "X31n0608_004:0413b02": "不出戶者同也。獻佛供。還本國。跋涉程途。經歷時",
    "X31n0608_004:0413b03": "劫。事體無邊。攝在須臾。是與不動念者同也。非神",
    "X31n0608_004:0413b04": "通勇猛而何。良由證至法身。塵點劫視如彈指。十",
    "X31n0608_004:0413b05": "方國總在自心。非世眼所見凡心所測也。佛壽下。",
    "X31n0608_004:0413b06": "有四記。一記佛具壽命。二記正法。三記像法。四記",
    "X31n0608_004:0413b07": "末法。以法滅天人憂。皆末法事故。然皆補長文所",
    "X31n0608_004:0413b08": "未盡。中十四句。其五百比丘下。例陳如一人。而通",
    "X31n0608_004:0413b09": "頌五百人劫國莊嚴。末六句。迦葉汝已知下。例五",
    "X31n0608_004:0413b10": "百人。而盡記餘七百人劫國莊嚴。華嚴經云。現前",
    "X31n0608_004:0413b11": "得授記。不現前亦得授記。此也。妙哉經文。其易簡哉。",
    "X31n0608_004:0413b12": "[0413b12] 爾時五百阿羅漢(至)甚大歡喜得未曾有。",
    "X31n0608_004:0413b13": "[0413b13] 此領我及汝等宿世因緣之義。結完化城喻一品",
    "X31n0608_004:0413b14": "之文。爾時下。前節列千二百數。此但以五百人敘",
    "X31n0608_004:0413b15": "者。以千二百數。該前。則攝身子等六人。該後。則攝",
    "X31n0608_004:0413b16": "阿難羅&#x777A;。前既各已敘悟。後尚未說本末。故但以",
    "X31n0608_004:0413b17": "五百為言。而簡別之。然通篇重悔過自責一句。世",
    "X31n0608_004:0413b18": "尊我等常作下。述昔迷今悟。以立譬本。謂我五百",
    "X31n0608_004:0413b19": "人。尋常不知機有頓漸。法無小大。但恒作念。以己",
    "X31n0608_004:0413b20": "所得小果有餘涅槃。即同佛之所證究竟滅度。是",
    "X31n0608_004:0413b21": "以權為實。昔日所以迷也。此正照方便品佛說一",
    "X31n0608_004:0413b22": "解脫義。我等亦得此法。到於涅槃。今乃知之下。謂",
    "X31n0608_004:0413b23": "今由佛三周法喻。開通聾瞽。乃知佛昔小今大。無",
    "X31n0608_004:0413b24": "非由漸而頓。要我受記作佛。此今日所以為悟也。",
    "X31n0608_004:0413c01": "佛於火宅喻首。說諸有智者以譬喻得解比既不",
    "X31n0608_004:0413c02": "解。必待佛因緣說一周。始知此豈有智者哉。故曰",
    "X31n0608_004:0413c03": "如無智者。此照方便品而今不知是義所趣。前云",
    "X31n0608_004:0413c04": "不知。今云知之。此可見五百人至是真開悟矣。以",
    "X31n0608_004:0413c05": "上明自責所以。下徵明悔過。謂所以佛前說我等",
    "X31n0608_004:0413c06": "為智者。今我等反自責云如無智者。何也。以我等",
    "X31n0608_004:0413c07": "既同身子等。聽佛說法喻二周。比即應同得如來",
    "X31n0608_004:0413c08": "智慧進寶所受顯記矣。反坐守化城。而便自以小",
    "X31n0608_004:0413c09": "乘之智為足也。世尊譬如下。以喻明法。發揮迷悟。",
    "X31n0608_004:0413c10": "有人。五百羅漢。自況為三有中人。親友。況佛為十",
    "X31n0608_004:0413c11": "六王子時。醉酒。喻己所證全是無漏無明。寶誌公",
    "X31n0608_004:0413c12": "歌云。禪悅珍羞尚不&#x98F1;。誰能更飲無明酒。楞伽經",
    "X31n0608_004:0413c13": "云酒消然後覺。是時下。官事公事也。謂十六沙彌。",
    "X31n0608_004:0413c14": "勤修六度。思速成佛。為己公事。故曰當行。以無價",
    "X31n0608_004:0413c15": "下。謂十六沙彌。以一乘實相。與五百人說。如以摩",
    "X31n0608_004:0413c16": "尼繫酒醉者垢衣內也。與之而去者。喻十六菩薩",
    "X31n0608_004:0413c17": "沙彌。各於十方成正覺去也。其人醉臥下。喻十六",
    "X31n0608_004:0413c18": "菩薩沙彌。雖各有陞法座之功。五百人元以無明",
    "X31n0608_004:0413c19": "見思未淨故。不覺知本有一乘實相佛之知見也。",
    "X31n0608_004:0413c20": "起已遊行下。法性譬本國。五道喻他國。為衣食下。",
    "X31n0608_004:0413c21": "喻五百人既迷本有。墮入五道。不免為人天福報",
    "X31n0608_004:0413c22": "之衣食。崇水事火。持牛狗戒。而勤力求索。甚大艱",
    "X31n0608_004:0413c23": "難也。若少有下。喻五百人由外道歸佛。示以有餘",
    "X31n0608_004:0413c24": "涅槃。斷其見思。超脫分段生死。不知此但少有所",
    "X31n0608_004:0414a01": "得。而便自以為足也。以上喻昔之迷。幸冥植有大",
    "X31n0608_004:0414a02": "乘之因。於後親友下。喻今之悟。賴遇佛成就大乘",
    "X31n0608_004:0414a03": "之緣。後。謂今經談於四十年後。咄。喝醒之聲。哉。助",
    "X31n0608_004:0414a04": "語辭。丈夫。男子之美稱。何為下。牒斥上文為衣食",
    "X31n0608_004:0414a05": "故等文。謂不須為人天福報。及聲聞小果。勤苦求",
    "X31n0608_004:0414a06": "索。妄受艱難也。我昔欲令下。申其以無價寶珠繫",
    "X31n0608_004:0414a07": "其衣裏之事。所謂我在十六數。曾亦為汝說也。於",
    "X31n0608_004:0414a08": "某年日月者。謂智佛入靜室禪定。八萬四千劫時",
    "X31n0608_004:0414a09": "也。上云安樂五欲自恣。喻成佛時果上受用。此云",
    "X31n0608_004:0414a10": "以無價等者。喻佛在因地。曾教五百人發大心也。",
    "X31n0608_004:0414a11": "今故現在者。謂昔指示法性本有。元不失也。而汝",
    "X31n0608_004:0414a12": "不知者。為無明所障也。以無明障本覺。雖得小果。",
    "X31n0608_004:0414a13": "忘其大因。是為勤苦求活。癡之甚也。汝今可以下。",
    "X31n0608_004:0414a14": "以因證果曰貿。即小成大曰易。謂既有大因。今可",
    "X31n0608_004:0414a15": "即因貿易大果。於九法界。隨類現身。遇緣接物。不",
    "X31n0608_004:0414a16": "妨既以與人己愈有。而無所乏短也。佛亦如是下。",
    "X31n0608_004:0414a17": "法合。昔雖迷。幸植有大因之文。今者世尊下。法合。",
    "X31n0608_004:0414a18": "今雖悟。賴值佛以成大緣之文。並領方便品我雖",
    "X31n0608_004:0414a19": "說涅槃是亦非真滅等文。亦領藥草喻品汝等所",
    "X31n0608_004:0414a20": "行是菩薩道等文。以是下。結明章首踊躍歡喜。",
    "X31n0608_004:0414a21": "[0414a21] 爾時阿若憍陳如等欲重宣此義而說偈言。",
    "X31n0608_004:0414a22": "[0414a22] 我等聞無上安隱受記聲(至)便自以為足。",
    "X31n0608_004:0414a23": "[0414a23] 頌立譬本之文。",
    "X31n0608_004:0414a24": "[0414a24] 譬如貧窮人往至親友家(至)五欲而自恣。",
    "X31n0608_004:0414b01": "[0414b01] 頌以喻明法發揮迷悟之文。",
    "X31n0608_004:0414b02": "[0414b02] 我等亦如是世尊於長夜(至)身心&#x5FA7;歡喜。",
    "X31n0608_004:0414b03": "[0414b03] 頌以法合喻之文(頌與長文。少有損益。對閱易明)。",
    "X31n0608_004:0414b04": "[0414b04] 妙法蓮華經授學無學人記品第九",
    "X31n0608_004:0414b05": "[0414b05] 爾時阿難羅&#x777A;羅(至)如阿難羅&#x777A;羅所願住立一面。",
    "X31n0608_004:0414b06": "[0414b06] 爾時下。經家敘置。我等每自思惟者。謂自身子得",
    "X31n0608_004:0414b07": "記時思惟起也。俱白下。方是兩尊者之言。謂我等",
    "X31n0608_004:0414b08": "於此成佛之事。&#x8FF9;雖有學。本乃大乘。亦當有受記",
    "X31n0608_004:0414b09": "之分。若曰記五百人中。曾教迦葉等轉授者。我等",
    "X31n0608_004:0414b10": "雖為身子采菽氏弟子。莫過學小乘法耳。至於劫",
    "X31n0608_004:0414b11": "國莊嚴等。乃成佛大事因緣。必欲佛親記也。故曰",
    "X31n0608_004:0414b12": "惟有如來我等所歸。又我等為一切下。謂以己名",
    "X31n0608_004:0414b13": "分之尊。為天人等所見知識。應當記也。以己與佛",
    "X31n0608_004:0414b14": "天倫之親。一為佛侍者。護持法藏。一為佛適嗣。繼",
    "X31n0608_004:0414b15": "紹宗祀。尤當與記。故曰若佛見授等。我願既滿者。",
    "X31n0608_004:0414b16": "親親之道當先也。眾望亦足者。天人阿修羅始喜",
    "X31n0608_004:0414b17": "也。爾時學無學下。所謂眾望者也。",
    "X31n0608_004:0414b18": "[0414b18] 爾時佛告阿難汝於來世(至)所共讚歎稱其功德。",
    "X31n0608_004:0414b19": "[0414b19] 爾時世尊欲重宣此義而說偈言。",
    "X31n0608_004:0414b20": "[0414b20] 我今僧中說阿難持法者(至)種佛道因緣。",
    "X31n0608_004:0414b21": "[0414b21] 爾時下。先受果號記。阿難本久發大心。&#x8FF9;為侍者。",
    "X31n0608_004:0414b22": "以多聞第一。而護持法藏。仁德如山。智德如海。本",
    "X31n0608_004:0414b23": "&#x8FF9;無相礙。故曰山海慧自在通王。名稱其實也。當",
    "X31n0608_004:0414b24": "供下。次授因行記。供佛福足。護法慧足。兩足故然",
    "X31n0608_004:0414c01": "後得成菩提。自三覺圓也。教化下。令他三覺圓也。",
    "X31n0608_004:0414c02": "福足則莊嚴高勝。故國名常立勝幡。慧足則教法",
    "X31n0608_004:0414c03": "通徹。故劫名妙音&#x5FA7;滿。諸佛法藏。詮法身而無量。",
    "X31n0608_004:0414c04": "阿難既皆護持。故成佛時。壽命長而正像法倍增。",
    "X31n0608_004:0414c05": "得諸佛讚歎。果不昧因也。偈中先頌因行。攝論云。",
    "X31n0608_004:0414c06": "多聞者。依聞作意俱生俱滅。此心帶彼記因而生。",
    "X31n0608_004:0414c07": "由此熏習。能攝持故。名持法者。故云我今僧中說",
    "X31n0608_004:0414c08": "阿難持法者。號曰下。後頌果號。其餘照長文可解。",
    "X31n0608_004:0414c09": "[0414c09] 爾時會中新發意菩薩(至)其本願如是故獲斯記。",
    "X31n0608_004:0414c10": "[0414c10] 爾時下。應佛初出定時所歎。新發意者。謂始發菩",
    "X31n0608_004:0414c11": "提心之人。咸作是下。初發道心者。六通不甚大具。",
    "X31n0608_004:0414c12": "故未知菩薩聲聞本跡。所以動疑。然須有此。阿難",
    "X31n0608_004:0414c13": "之本&#x8FF9;始伸故。佛知其念而告之。諸善男子下。般",
    "X31n0608_004:0414c14": "若經說。佛於然燈佛所發心。今經說。同阿難空王",
    "X31n0608_004:0414c15": "佛所發心。各就機之談。誠如稻麻竹葦之新發心",
    "X31n0608_004:0414c16": "苦。莫知發心本也。樂多聞與授記。跡也。願也。是故",
    "X31n0608_004:0414c17": "我已下。謂精進勝於多聞也。而阿難護持下。謂阿",
    "X31n0608_004:0414c18": "難以護法藏為精進。遲速尊卑。佛與侍者。同在最",
    "X31n0608_004:0414c19": "初所發菩提心中直一念耳。無甚高下也。故曰其",
    "X31n0608_004:0414c20": "本願如是等。大寶積第二十八經云。聲聞得阿耨",
    "X31n0608_004:0414c21": "多羅三藐三菩提記者。以見聲聞有佛性故。具佛",
    "X31n0608_004:0414c22": "性者尚得記。久發菩提心者。獲記宜矣。楞伽經謂。",
    "X31n0608_004:0414c23": "謂化佛授聲聞記。非法佛也。",
    "X31n0608_004:0414c24": "[0414c24] 阿難面於佛前自聞授記(至)而說偈言。",
    "X31n0608_004:0415a01": "[0415a01] 世尊甚希有令我念過去(至)護持諸佛法。",
    "X31n0608_004:0415a02": "[0415a02] 阿難面於下。喜佛親記不。用他轉次授也。即時下。",
    "X31n0608_004:0415a03": "&#x9A10;佛告新發意菩薩。其言不&#x8657;也。客&#x751E;有問余曰。",
    "X31n0608_004:0415a04": "佛信口說三世多劫中事。實否。余曰。佛雖信口。能",
    "X31n0608_004:0415a05": "令佛前聞見者如面覿。以故人天信之也篤。客曰。",
    "X31n0608_004:0415a06": "如是使佛現在。吾亦出家矣。故今文中。佛告新發",
    "X31n0608_004:0415a07": "意。而阿難即自憶念過去諸佛法藏而無&#x788D;。又識",
    "X31n0608_004:0415a08": "知本願。皆佛神力智力加庇也。偈中前四句。如長",
    "X31n0608_004:0415a09": "文可解。後四句。前半明昔同佛發心之本實智也。",
    "X31n0608_004:0415a10": "後半明為侍者之跡權智也。阿難一人本&#x8FF9;權實。",
    "X31n0608_004:0415a11": "既自頌明。後二千人得記。諸新發意菩薩。始三緘",
    "X31n0608_004:0415a12": "其口矣。",
    "X31n0608_004:0415a13": "[0415a13] 爾時佛告羅&#x777A;羅(至)當得阿耨多羅三藐三菩提。",
    "X31n0608_004:0415a14": "[0415a14] 爾時世尊欲重宣此義而說偈言。",
    "X31n0608_004:0415a15": "[0415a15] 我為太子時羅&#x777A;為長子(至)以求無上道。",
    "X31n0608_004:0415a16": "[0415a16] 阿難多聞。羅&#x777A;密行。聞行相資故。國土莊嚴皆同。",
    "X31n0608_004:0415a17": "獨果號異也。菩薩大願。或願為侍者。護持法藏。或",
    "X31n0608_004:0415a18": "願為冢嗣。蒸&#x751E;佛道。皆密行也。人莫得知。獨佛能",
    "X31n0608_004:0415a19": "知。故偈云。羅&#x777A;羅密行。惟我能證知。悲華經當佛",
    "X31n0608_004:0415a20": "為寶海梵志發願。時有帝釋。名善見足。發願在在",
    "X31n0608_004:0415a21": "常為佛子。是也。華嚴經菩薩有十種如海智。第七",
    "X31n0608_004:0415a22": "智云。菩薩入未來世。觀察分別一切諸劫無量無",
    "X31n0608_004:0415a23": "邊。知何劫有佛。何劫無佛。何劫有幾如來出世。一",
    "X31n0608_004:0415a24": "一如來名號何等。住何世界。世界何名。度幾眾生。",
    "X31n0608_004:0415b01": "壽命幾何。如是觀察。盡未來際。皆悉了知。不可窮",
    "X31n0608_004:0415b02": "盡。而無厭足。此釋迦所以授羅&#x777A;記。供佛知有十",
    "X31n0608_004:0415b03": "世界微塵數。皆以子道。為密行也。夫人之愛。莫愛",
    "X31n0608_004:0415b04": "于子。子之得父。何所不盡其極哉。菩薩願行。其[百-日+(ㄎ-(幻-ㄠ)+入)]",
    "X31n0608_004:0415b05": "矣乎。",
    "X31n0608_004:0415b06": "[0415b06] 爾時世尊見學無學二千人(至)正法像法皆悉同等。",
    "X31n0608_004:0415b07": "[0415b07] 爾時世尊欲重宣此義而說偈言。",
    "X31n0608_004:0415b08": "[0415b08] 是二千聲聞今於我前住(至)漸入於涅槃。",
    "X31n0608_004:0415b09": "[0415b09] 二千人皆阿難羅云弟子。意地&#x8F2D;淨。正是開悟佛",
    "X31n0608_004:0415b10": "知見。得記之機。方便品云。若人善&#x8F2D;心。皆已成佛",
    "X31n0608_004:0415b11": "道。是也。故佛問慶喜見不者。俾證其記。不浪施也。",
    "X31n0608_004:0415b12": "此完序品復有學無學二千人案。",
    "X31n0608_004:0415b13": "[0415b13] 爾時學無學二千人聞佛授記歡喜踊躍而說偈言",
    "X31n0608_004:0415b14": "世尊慧燈明我聞授記音心歡喜充滿如甘露見灌。",
    "X31n0608_004:0415b15": "[0415b15] 佛智慧如燈。能鑒日月威光所不能照之意地。&#x8F2D;",
    "X31n0608_004:0415b16": "淨授記音。至此似見灌其甘露。所以歡喜。上阿難",
    "X31n0608_004:0415b17": "羅&#x777A;得記。我願既滿也。此所謂眾望亦足矣。",
    "X31n0608_004:0415b18": "[0415b18] 妙法蓮華經法師品第十",
    "X31n0608_004:0415b19": "[0415b19] 法師者。法乃即心是佛之妙法。攝近。則該本經三",
    "X31n0608_004:0415b20": "周九喻前後之文。攝遠。則該四十年前。所談十二",
    "X31n0608_004:0415b21": "部經。以無非說此心法故。師即千二百阿羅漢。及",
    "X31n0608_004:0415b22": "二千學無學聲聞。乃至佛現前滅後。聞一偈一句。",
    "X31n0608_004:0415b23": "一念隨喜。前後受記之人。皆可以妙法為天人師",
    "X31n0608_004:0415b24": "範。應有六種。然前三卷半經。是為諸聲聞。說大乘",
    "X31n0608_004:0415c01": "經。名妙法蓮華。故曰法。後三卷半經。是教菩薩法。",
    "X31n0608_004:0415c02": "佛所護念。故曰師。以諸聲聞雖本是菩薩。而得記",
    "X31n0608_004:0415c03": "之&#x8FF9;惟新。若得記後。不教以菩薩持經之法。則不",
    "X31n0608_004:0415c04": "得諸佛之所護念。故自此品。至經之終。皆與序品",
    "X31n0608_004:0415c05": "所敘列。舊住婆婆世界菩薩摩訶薩八萬人所唱",
    "X31n0608_004:0415c06": "和。而教諸新得記聲聞作菩薩之法。故曰法師品。",
    "X31n0608_004:0415c07": "(問聲聞得記。於卜位菩薩地。當居何地。答若據圓頓機。當十地中第七遠行地第八不動地。准華嚴楞伽。",
    "X31n0608_004:0415c08": "菩薩羅漢同於第七八地中〔人〕滅盡受想定故。若准本經。諸聲聞得記。皆居十信位也。以經云汝舍利弗",
    "X31n0608_004:0415c09": "以信得入故。准是諸得記聲聞。既住信位。此後三卷半經。皆教學十。住十行十迴向四加行。十地等覺菩",
    "X31n0608_004:0415c10": "薩。以漸而圓頓也。如龍女不涉地位。頓往南方無垢世界。成等正覺。智積身子。先俱不信。後云默然信受。",
    "X31n0608_004:0415c11": "是以漸而信頓教之證也。若據一信一切信。以漸而信圓教者。從地涌出之眾。雖彌勒一生補處慈尊。尚",
    "X31n0608_004:0415c12": "有所不信。說父少子老之喻以難之故。佛將說壽量。再三誡以汝等當信解佛誠諦之語。彌勒等八千恒",
    "X31n0608_004:0415c13": "河沙菩薩。亦再三答云。惟願說之。我等當信受佛語。故說壽量品後。即受以分別功德品。分別自信位至",
    "X31n0608_004:0415c14": "等覺。自等覺位迴至初發心菩薩。一一各得分證佛法身性海中之功德。准此一信一切信。則此經為國",
    "X31n0608_004:0415c15": "教也。總之七卷文言。徹果該因。屬一信字。為其門故。故華嚴經善財童子。依彌勒教。到普門國。見文殊。文",
    "X31n0608_004:0415c16": "殊遙伸右手。過一百一十城。摩善財頂曰。善男子。若離信根。心劣憂悔。功行不具。退失精進。於一善根。心",
    "X31n0608_004:0415c17": "生住著。於少功德。便已為足。不能發起行願。不為善知識之所攝護。不為諸如來之所憶念。不能了知如",
    "X31n0608_004:0415c18": "是法性。如是理趣。如是法門。如是所行。如是境界。若周&#x5FA7;知。若種種知。若盡源底。若解了。若趣入。若解說。",
    "X31n0608_004:0415c19": "若分別。若證知。若護得皆悉不能。正。符前經三賢四加十地等覺。皆攝於一信字法門也。問曰。經中如何",
    "X31n0608_004:0415c20": "不明判地位。答曰。四十年前。他經載矣。故曰先所出內是子所知。故不用更明。而自具也。應知三賢十地",
    "X31n0608_004:0415c21": "菩薩報化佛護念。如寶塔品。三變淨土中坐者。是也。以此佛此土皆有相故。有集散故。等覺地菩薩。則唯",
    "X31n0608_004:0415c22": "法佛護念。其佛其土。皆無相故。無集散故。如壽量品所談者。是也。又教菩薩為弟子法。當如釋迦。以國王",
    "X31n0608_004:0415c23": "事僊人。教菩薩為師〔傳〕法。當如釋迦以常不輕之善遇增上慢四眾。故判後三卷半經。為教菩薩法。佛所",
    "X31n0608_004:0415c24": "護念。大有其旨在焉。學者思之)。",
    "X31n0608_004:0416a01": "[0416a01] 爾時世尊因藥王菩薩(至)阿耨多羅三藐三菩提記。",
    "X31n0608_004:0416a02": "[0416a02] 爾時下。因者。謂因藥王在日月淨明德佛法中。名",
    "X31n0608_004:0416a03": "一切眾生喜見菩薩。曾習苦行。精勤萬二千歲。得",
    "X31n0608_004:0416a04": "現一切色身三昧。燒身身全。然臂臂復。於雷音宿",
    "X31n0608_004:0416a05": "王華智佛法中。為妙莊嚴王王子。名為淨藏淨眼。",
    "X31n0608_004:0416a06": "以予道化。其父母聞妙法。出家證果。實於開示悟",
    "X31n0608_004:0416a07": "入佛之知見。一大事因緣。有其功續。是故因之。以",
    "X31n0608_004:0416a08": "告八萬大士也。八萬大士。即經首所敘列者。前既",
    "X31n0608_004:0416a09": "敘贊其德。此中應如新發意菩薩所念。當逐名與",
    "X31n0608_004:0416a10": "記。而不與者。以八萬大士。元各有本所事佛。往劫",
    "X31n0608_004:0416a11": "皆曾受過大記。為舊住我婆婆世界之耆宿。非我",
    "X31n0608_004:0416a12": "釋迦適嗣。今在會中。莫過助揚法化。故但因而告",
    "X31n0608_004:0416a13": "之。一則以證現前滅後聞經得記者。雖劫長果遠。",
    "X31n0608_004:0416a14": "汗漫無涯。佛功德智慧之言不&#x8657;。一則俾現前滅",
    "X31n0608_004:0416a15": "後得記者。發願持經。當學藥王燒身然臂。不畏其",
    "X31n0608_004:0416a16": "難。一則明佛求妙法華經。出處本跡。智力所談。神",
    "X31n0608_004:0416a17": "力所現。如涌塔變土。集十方分身諸佛於頃刻。談",
    "X31n0608_004:0416a18": "安樂勝行。涌六萬恒沙眷屬之菩薩等。一大事因",
    "X31n0608_004:0416a19": "緣。本末究竟。自非八萬大士諸。新得記者。實難信",
    "X31n0608_004:0416a20": "解。有是所因。故因藥王一人。以告八萬大士也。藥",
    "X31n0608_004:0416a21": "王汝見下。前序品文殊云。諸人今當知。合掌一心",
    "X31n0608_004:0416a22": "待。佛當雨法雨。充足求道者。上千二百阿羅漢。及",
    "X31n0608_004:0416a23": "二千聲聞。既云內秘外現。則知元是大乘之機。今",
    "X31n0608_004:0416a24": "得授記。無非於道未足。示其充足而已。此天龍等",
    "X31n0608_004:0416b01": "部眾。既非內秘外現。乃是定性。於小中大。不可移",
    "X31n0608_004:0416b02": "易。三乘之機。文殊所謂諸求三乘人。若有疑悔者。",
    "X31n0608_004:0416b03": "故今以求聲聞等三求字。為照應也。如是等類下。",
    "X31n0608_004:0416b04": "雖云聞一偈一句。其實義多。如仁王云。於一偈中。",
    "X31n0608_004:0416b05": "復分為千分。一分中說一句義。不可窮盡。又處胎",
    "X31n0608_004:0416b06": "經云。有經一句五百言。一句千言。一句萬言。是也。",
    "X31n0608_004:0416b07": "前舍利弗得記時。此定性三乘。部眾曾慶讚云。世",
    "X31n0608_004:0416b08": "尊說是法。我等皆隨喜。故今以一念隨喜之言。為",
    "X31n0608_004:0416b09": "照應。又云。大智舍利弗。今得受尊記。我等亦如是。",
    "X31n0608_004:0416b10": "必當得作佛。故今一&#x69E9;與授。當得作佛。阿耨菩提",
    "X31n0608_004:0416b11": "之顯記也。缺佛名劫國莊嚴等事者。一則人多難",
    "X31n0608_004:0416b12": "名故。一則劫國等。皆法身中事。既得阿耨菩提之",
    "X31n0608_004:0416b13": "法身。不虞無劫國等報化之事故。然授二千人記。",
    "X31n0608_004:0416b14": "後必授八部四眾記者。一則完文殊所謂若疑悔",
    "X31n0608_004:0416b15": "者佛當為除斷令盡無有餘之案。以三周法。完定",
    "X31n0608_004:0416b16": "性三乘人。疑悔皆斷。皆當得記故。一則完佛自許",
    "X31n0608_004:0416b17": "若有聞法者無一不成佛之案。見佛語不&#x8657;故。又",
    "X31n0608_004:0416b18": "此中一念隨喜。為後隨喜功德品之伏案也。以上",
    "X31n0608_004:0416b19": "援佛現前聞法者之記。佛告藥王下。授佛滅度後",
    "X31n0608_004:0416b20": "聞法者之記。",
    "X31n0608_004:0416b21": "[0416b21] 若復有人受持讀誦解說書寫(至)三藐三菩提故。",
    "X31n0608_004:0416b22": "[0416b22] 上節授現在未來六種法師之果記。此節明現在",
    "X31n0608_004:0416b23": "未來六種法師所以應得記者。元具有因行也。若",
    "X31n0608_004:0416b24": "復有人下。明佛現在持經者。雖有全略不同。同為",
    "X31n0608_004:0416c01": "法師。有六種次第。一受持。謂從現前法會領受。而",
    "X31n0608_004:0416c02": "持於心也。二讀誦。謂由受持逐字句。念讀熟成卷。",
    "X31n0608_004:0416c03": "而課誦也。三解說。謂由讀誦久。自知分解。與人講",
    "X31n0608_004:0416c04": "說也。四書寫。謂由解說得經妙處。而復另書所讀",
    "X31n0608_004:0416c05": "之經。更寫所講之義也。五於其經卷。供敬如佛。六",
    "X31n0608_004:0416c06": "加上節。乃至一念隨也。種種供養下。其供養有十",
    "X31n0608_004:0416c07": "種分別隨喜。得一生究竟。十種分別者。一華香。草",
    "X31n0608_004:0416c08": "樹所生名華具香氣者二瓔珞。珠寶所穿挂而莊",
    "X31n0608_004:0416c09": "嚴者。三末香。沉檀搗為細末者。四塗香。即清淨水",
    "X31n0608_004:0416c10": "或淨水塗洗其香。一則味清。一則健燒也。五燒香。",
    "X31n0608_004:0416c11": "成炷而焚爇者。六繒&#x8462;。絹帛團簷。加益經上。以障",
    "X31n0608_004:0416c12": "塵穢者。七幢幡。段帛成疋。飄揚經之左右。驅除雀",
    "X31n0608_004:0416c13": "鼠者。八衣服。錦繡裁褁。裝嚴經之首尾表裏者。或",
    "X31n0608_004:0416c14": "新淨上好衣服。先用供養經。然後著也。九技樂。歡",
    "X31n0608_004:0416c15": "喜舞蹈。而奏絲竹者。十合掌恭敬。皈命頂禮。以盡",
    "X31n0608_004:0416c16": "誠者也。藥王當知下。謂當機應知。以上六種法師",
    "X31n0608_004:0416c17": "十種供養。雖直一偈。此人過去已曾供養佛多。成",
    "X31n0608_004:0416c18": "就順大。元不該受生濁世。但因悲愍眾生。開示佛",
    "X31n0608_004:0416c19": "之知見故生此人間也。以上明持經一偈者具大",
    "X31n0608_004:0416c20": "因也。藥王若有人問下。明得大果。故教當機。答其",
    "X31n0608_004:0416c21": "問者。未來作佛。必現在持經一偈之人也。此上節",
    "X31n0608_004:0416c22": "所以與記焉。何以故下。雖是徵辭。其實申明上節",
    "X31n0608_004:0416c23": "聞經一句者獲記之義。謂不但持經一偈。即持一",
    "X31n0608_004:0416c24": "句。仍以十種供養者。一切世間亦應瞻奉。以供養",
    "X31n0608_004:0417a01": "佛之物而供養此人也。當知此人下。謂所以然者。",
    "X31n0608_004:0417a02": "以持經一句者。是大菩薩。過去因深也。成就阿耨",
    "X31n0608_004:0417a03": "菩提。過去果大也。但為哀愍眾生。乘願生此世間。",
    "X31n0608_004:0417a04": "雖然一句之略。即同全部之廣演分別也。何況下。",
    "X31n0608_004:0417a05": "謂佛現在略持者。既同其廣演者。何況盡全部廣",
    "X31n0608_004:0417a06": "持及種種供養之人哉。藥王當知下。謂由佛現在",
    "X31n0608_004:0417a07": "肯全部廣持。則其人始肯捨自己清淨業報之安",
    "X31n0608_004:0417a08": "樂。而於佛滅後。悲愍眾生。生于惡世危險中而廣",
    "X31n0608_004:0417a09": "演也。若善男子下。謂佛滅後。其人不唯公然對大",
    "X31n0608_004:0417a10": "眾廣說。即能私竊為一人。乃至說經一句之略者。",
    "X31n0608_004:0417a11": "而其人亦是佛所使遣。行佛之事者也。如來使。謂",
    "X31n0608_004:0417a12": "曾受囑累也。行如來事。謂代佛揚化行開示悟入",
    "X31n0608_004:0417a13": "佛知見之一大事也。何況於大眾下。謂未來世竊",
    "X31n0608_004:0417a14": "而不公。為一人說一句。尚為佛所使遣行佛之事。",
    "X31n0608_004:0417a15": "何況公然而不私竊。大庭廣眾中。演說全部者。則",
    "X31n0608_004:0417a16": "其人功德愈無以為況矣。故以惡人一劫罵佛。校",
    "X31n0608_004:0417a17": "毀廣說者。為罪重。以佛肩所荷擔。校供養廣說者。",
    "X31n0608_004:0417a18": "為福多也。故曰藥王若有惡人等。夫人之生也直。",
    "X31n0608_004:0417a19": "而人之性又皆善。何不善之與有。但以三業不良",
    "X31n0608_004:0417a20": "而名惡也。以不下。意惡。於一下。長久之時惡。現於",
    "X31n0608_004:0417a21": "下。明非皆有後言。乃當面之身惡。常毀下。口惡。以",
    "X31n0608_004:0417a22": "三業皆惡。時長且久。敢罵萬德慈尊。罪實甚重。而",
    "X31n0608_004:0417a23": "云尚輕者。佛功德智慧。具無所損也。慈悲忍力。足",
    "X31n0608_004:0417a24": "肯再說也。若人下。一惡言不長呼一劫。不該乎身",
    "X31n0608_004:0417b01": "意。背地毀此在家出家。不類乎佛前惡罵。其罪校",
    "X31n0608_004:0417b02": "輕。而云甚重者。藥王其有下。釋明所以也。謂其讀",
    "X31n0608_004:0417b03": "誦此經者。既是佛所使遣行佛之事。則其人尚未",
    "X31n0608_004:0417b04": "成佛。但以佛之智慧功德莊嚴。為己之莊嚴。今一",
    "X31n0608_004:0417b05": "毀則前人或不來親近。是有所損矣。此人雖乘過",
    "X31n0608_004:0417b06": "去之悲願。代佛揚化。今一訾則前人即來親近。或",
    "X31n0608_004:0417b07": "慵於再說矣。是毀訾者。則為斷滅一切世間佛種。",
    "X31n0608_004:0417b08": "眾生竟不獲開悟佛之知見矣。故其罪校詈佛。為",
    "X31n0608_004:0417b09": "尤重也。以上校罪。則為如來下校福。承上文言。謂",
    "X31n0608_004:0417b10": "佛見未來讀誦法華經者。以佛嚴自嚴。則為佛肩",
    "X31n0608_004:0417b11": "之所荷擔。其人所至地方。應向其方致禮。亦如其",
    "X31n0608_004:0417b12": "人。十種供養於法而供養之。詎可毀訾乎。一心合",
    "X31n0608_004:0417b13": "掌下。人間所有之上供也。應持下。人間所無之上",
    "X31n0608_004:0417b14": "供也。所以下徵釋。並申明一念隨喜者得記之義。",
    "X31n0608_004:0417b15": "結完第六種法師。於眾生有益。而顯前五種法師",
    "X31n0608_004:0417b16": "現在未來廣略持經者。功德為尤大也。謂所以未",
    "X31n0608_004:0417b17": "來公然對眾廣說者。上得佛肩荷擔下。應天人供",
    "X31n0608_004:0417b18": "養者。何也。以是人歡喜說法。令大眾須臾頃聞之。",
    "X31n0608_004:0417b19": "法雖少。得果則究竟也。故曰即得究竟等。應知須",
    "X31n0608_004:0417b20": "臾聞即一念隨喜義。此節近為寶塔品以大音聲",
    "X31n0608_004:0417b21": "普告四眾等張本。遠為持品及囑累品伏案。以二",
    "X31n0608_004:0417b22": "品皆是佛所遣行佛之事故。",
    "X31n0608_004:0417b23": "[0417b23] 爾時世尊欲重宣此義而說偈言。",
    "X31n0608_004:0417b24": "[0417b24] 若欲住佛道成就自然智(至)愍念諸眾生。",
    "X31n0608_004:0417c01": "[0417c01] 若欲下。求道之機也。常當下。教機求得道之人也。",
    "X31n0608_004:0417c02": "自然智。不待師保教而本具。然必勤供養其人而",
    "X31n0608_004:0417c03": "後得者。以此人能開示其機。使得悟入故。是自然",
    "X31n0608_004:0417c04": "智者。自性通宗也。務供人而得者。稟受師承也。其",
    "X31n0608_004:0417c05": "有下。上自然智。為涅槃妙心。此一切種者。差別智",
    "X31n0608_004:0417c06": "也。當受持下。上涅槃心。直供養持經者。得此雖供",
    "X31n0608_004:0417c07": "養持者。亦欲自持其經而得也。得自然智。善一乘",
    "X31n0608_004:0417c08": "實相。得一切種智。兼善三乘方便。若有能受下。上",
    "X31n0608_004:0417c09": "兩行。正應長文若復有人起至一切世間所應供",
    "X31n0608_004:0417c10": "養瞻奉等文。此一行。繳上兩行。而應長文當知此",
    "X31n0608_004:0417c11": "人是大菩薩起至當知是人則如來使等文。大般",
    "X31n0608_004:0417c12": "若第五百二十五經。佛自訓一切智。智略有三種。",
    "X31n0608_004:0417c13": "謂一切智共聲聞緣覺之智。道相智共菩薩摩訶",
    "X31n0608_004:0417c14": "薩之智。一切相智。乃諸佛如來不共妙智。以聲聞",
    "X31n0608_004:0417c15": "緣覺。雖知內外等法門差別。不知道相。及不知一",
    "X31n0608_004:0417c16": "切法一切種相故。菩薩則知聲聞道相。獨覺道相。",
    "X31n0608_004:0417c17": "菩薩及佛道相。故佛則知一切法。皆同一相。謂寂",
    "X31n0608_004:0417c18": "滅相。是故佛名一切相智。則兼小大三一一切種",
    "X31n0608_004:0417c19": "智之差別相也。",
    "X31n0608_004:0417c20": "[0417c20] 諸有能受持妙法華經者(至)行於如來事。",
    "X31n0608_004:0417c21": "[0417c21] 初八句及後四句。是頌藥王當知是人至何況於",
    "X31n0608_004:0417c22": "大眾中廣為人說之文。中十二句。是頌其所至方",
    "X31n0608_004:0417c23": "至應以奉獻之文。",
    "X31n0608_004:0417c24": "[0417c24] 若於一劫中常懷不善心(至)法華最第一。",
    "X31n0608_004:0418a01": "[0418a01] 此頌佛與廣說者。罪福輕重相校之文。末四句。結",
    "X31n0608_004:0418a02": "前起後。長文直校罪。頌文校福。故知音准頌訓長",
    "X31n0608_004:0418a03": "文。有校福義。",
    "X31n0608_004:0418a04": "[0418a04] 爾時佛復告藥王(至)皆近阿耨多羅三藐三菩提。",
    "X31n0608_004:0418a05": "[0418a05] 此節釋成上頌我所說諸經法華最第一之文。以",
    "X31n0608_004:0418a06": "明凡經皆是教菩薩法。唯此經為諸佛所護念也。",
    "X31n0608_004:0418a07": "爾時下。通指三世所說之廣。已說。別指過去已成",
    "X31n0608_004:0418a08": "佛時所說。今說。別指現在四十年前所說。當說。別",
    "X31n0608_004:0418a09": "指未來餘國作佛時所說。而於下。謂三世說。中。唯",
    "X31n0608_004:0418a10": "法華為最難信解。上偈法華最第一者。此也(或總四十",
    "X31n0608_004:0418a11": "九年。一大時教。判為三世。亦可華嚴鈔第八云。已說者。法華之前。謂般若等。今說者。即無量義經。當說者",
    "X31n0608_004:0418a12": "即涅槃等諸經。皆不及法華難信難解者。以法華是會三之始。歸一之初。信解者難耳。昔經雖妙。猶帶三",
    "X31n0608_004:0418a13": "乘。曾未明言唯說一實。涅槃之中。雖明一極。法華在前。已破三乘。後說一極。便易信受。法華猶如先鋒。涅",
    "X31n0608_004:0418a14": "槃如是大軍。先鋒已破於賊。後軍用刀不多耳。又破三顯一。法華如收獲。涅槃如捨穗。故涅槃三十六云。",
    "X31n0608_004:0418a15": "昔於靈山說法華。八千聲聞得受記別。如秋收冬藏。更無所為。即其義耳。若依難信之義。設將已說。該著",
    "X31n0608_004:0418a16": "華嚴。若比法華。亦為易信。始成正覺。便說一極。上根所受不對昔權故。比法華誠易信耳)。藥王",
    "X31n0608_004:0418a17": "此經下。謂由最難信解。諸佛所以秘藏。故誡當機。",
    "X31n0608_004:0418a18": "值非器不可妄授也。諸佛下。申明秘藏。而此下。申",
    "X31n0608_004:0418a19": "明不可妄授。謂此經所以為諸佛祕藏者。以佛從",
    "X31n0608_004:0418a20": "昔成道以來。至今四十餘年。未曾顯說一乘是實。",
    "X31n0608_004:0418a21": "二乘所得涅槃非是真實。今一顯說。致佛現在猶",
    "X31n0608_004:0418a22": "生許多怨嫉。有五千退席。況佛滅後。豈可容易分",
    "X31n0608_004:0418a23": "布。不擇機而妄授乎。良由大乘器宇。一開悟佛知",
    "X31n0608_004:0418a24": "見後。心廣願深。同事攝多。如宗門所謂但問見諦",
    "X31n0608_004:0418b01": "不問行李。二乘定性之機。遇之罔諳。內秘外現。不",
    "X31n0608_004:0418b02": "免責無戒定。是以多生怨恨嫉&#x59AC;也。以上明因此",
    "X31n0608_004:0418b03": "經最難信解。諸佛所以護念。藥王當知下。明因護",
    "X31n0608_004:0418b04": "念其經。所以護念持經之人。其豈也謂以佛智慧",
    "X31n0608_004:0418b05": "功德慈忍之大。現在顯說。尚致怨嫉。況佛滅後。佛",
    "X31n0608_004:0418b06": "所使遣行事者。豈能獨以己力。為六種法師。公然",
    "X31n0608_004:0418b07": "對眾。為人顯說耶。故必為已滅度之釋迦。衣所覆",
    "X31n0608_004:0418b08": "庇。及現在他方諸佛之所護念也。是人有大下。謂",
    "X31n0608_004:0418b09": "未來顯說之人。因過現佛所護念。益顯己有三種",
    "X31n0608_004:0418b10": "大力也。大信力者。自信己心成就慧身。有所聞法。",
    "X31n0608_004:0418b11": "即自開解。不由他悟。是也。及志願力者。如後文惟",
    "X31n0608_004:0418b12": "願世尊不以為慮我等亦自欲得是真淨大法等。",
    "X31n0608_004:0418b13": "是也。諸善根力者。如前文是諸人等已曾供養十",
    "X31n0608_004:0418b14": "萬億佛等。是也。以上明因佛加。故己有力。當知是",
    "X31n0608_004:0418b15": "人下。明因己有力。故感諸佛有加庇之事。共宿。如",
    "X31n0608_004:0418b16": "多寶佛分半座與釋迦共坐。經五十小劫者。是也。",
    "X31n0608_004:0418b17": "又共宿。則衣自覆。摩頭。見其護念。藥王在在下。明",
    "X31n0608_004:0418b18": "因經與人為佛所護念故。若經及持經之人所居",
    "X31n0608_004:0418b19": "之處。皆應起寶塔供養也。在在。約經及人之能在",
    "X31n0608_004:0418b20": "言。處處。約經及人之所在言。如後文諸聚落城邑",
    "X31n0608_004:0418b21": "行處親近處僧坊巷陌等。是也。經與人能在所在",
    "X31n0608_004:0418b22": "之地方。尚應起塔供養。則人與經。應以如來供養",
    "X31n0608_004:0418b23": "而供養者。宜矣。己有全身舍利。為後開寶塔見多",
    "X31n0608_004:0418b24": "寶佛案。若人得見下。見塔致禮敬者。尚近阿耨菩",
    "X31n0608_004:0418c01": "提。則是人歡喜說法。須臾聞者。即得究竟無上正",
    "X31n0608_004:0418c02": "等正覺無疑矣。此節申明上節。為下品伏案。下節",
    "X31n0608_004:0418c03": "又申明當知是等皆近阿耨多羅三藐三菩提之",
    "X31n0608_004:0418c04": "近字義。",
    "X31n0608_004:0418c05": "[0418c05] 藥王多有人在家出家(至)當知是為增上慢者。",
    "X31n0608_004:0418c06": "[0418c06] 此節明佛雖善護念持經之人。若人不得此教菩",
    "X31n0608_004:0418c07": "薩之經。則亦不為諸佛所護念也。藥王多有下。不",
    "X31n0608_004:0418c08": "得教菩薩法者也。故或在家。或出家。雖行檀等前",
    "X31n0608_004:0418c09": "五度菩薩道。而不得見聞此經。是闕般若波羅蜜",
    "X31n0608_004:0418c10": "門。名為不善行也。若有得聞下。是得教菩薩法。乃",
    "X31n0608_004:0418c11": "名善行者也。故以其有最下之眾生。求無上之佛",
    "X31n0608_004:0418c12": "道。但一得見聞此經。信解受持。當知此人雖未疾",
    "X31n0608_004:0418c13": "得阿耨菩提。則亦近於阿耨菩提矣。藥王譬如下。",
    "X31n0608_004:0418c14": "喻法疊申其善不善近不近之義。有人。喻在家出",
    "X31n0608_004:0418c15": "家行菩薩道之人。渴謂口涸。乏謂力竭。求水。喻求",
    "X31n0608_004:0418c16": "阿耨菩提。高原喻他經典。穿鑿喻不善行。良以他",
    "X31n0608_004:0418c17": "經。雖詮菩提之水。猶費修證穿鑿。既費修證。必經",
    "X31n0608_004:0418c18": "多劫。故喻猶見乾土。知其人得菩提之水尚遠也。",
    "X31n0608_004:0418c19": "此喻不得此經名不善行菩薩道者也。施功下。喻",
    "X31n0608_004:0418c20": "其善行。功當作工。濕土喻此經。泥喻眾生。眾生本",
    "X31n0608_004:0418c21": "有阿耨菩提之佛知見。喻泥中之水。謂善行菩薩",
    "X31n0608_004:0418c22": "道者。由先於他經典施修證之工。穿鑿不已。忽善",
    "X31n0608_004:0418c23": "根成熟。一但迴頭轉腦。看見此經。開悟自家佛知",
    "X31n0608_004:0418c24": "見後。遂行方便。漸就四生六道汙泥眾生。頓至涅",
    "X31n0608_004:0419a01": "槃果海。如由濕土至泥。其人決定心知近於菩提",
    "X31n0608_004:0419a02": "之水也。問。此經頓教。奚云漸至。既曰漸至。奚異他",
    "X31n0608_004:0419a03": "經。答。他經即此經之方便門。但閉而未開耳。一開",
    "X31n0608_004:0419a04": "則漸至。不礙頓知也。問。准此經。何以得頓知決定",
    "X31n0608_004:0419a05": "成佛義。答。我心大歡喜。我定當作佛。此依前品得",
    "X31n0608_004:0419a06": "決定知也。佛現前滅後。凡有聞一偈一句一念隨",
    "X31n0608_004:0419a07": "喜者。皆得與授阿耨菩提記。此依當品。得決定知",
    "X31n0608_004:0419a08": "也。地獄道之提婆。授天王如來之果記。畜生道之",
    "X31n0608_004:0419a09": "龍女。即南行而成佛。此依後品。得決定知也。然則",
    "X31n0608_004:0419a10": "新發意菩薩。不肯聲聞得記。是誣泥中之無水也。",
    "X31n0608_004:0419a11": "二乘人不發心修萬行度生成佛。是住高原施功",
    "X31n0608_004:0419a12": "也。今二種人。皆得決定知矣。菩薩亦復下。法合喻",
    "X31n0608_004:0419a13": "中渴乏須水等文。申明不善行。若得聞解下。法合",
    "X31n0608_004:0419a14": "喻中施功不已等文。申明其善行。所以下。徵釋。謂",
    "X31n0608_004:0419a15": "所以菩薩道必欲得此經。為善方者。何也。以一切",
    "X31n0608_004:0419a16": "菩薩道之因行。阿耨菩提之果記。皆屬於此經也。",
    "X31n0608_004:0419a17": "此經開方便下。正明皆屬之義。謂一大時教。無非",
    "X31n0608_004:0419a18": "眾生成佛之方便門。但尋常不記聲聞人作佛。乃",
    "X31n0608_004:0419a19": "方便門之未開也。聲聞直聲聞。菩薩直菩薩。乃真",
    "X31n0608_004:0419a20": "真實相之未示也。今經法則會三歸一。方便門開",
    "X31n0608_004:0419a21": "矣。人則即小成大。真實相示矣。此菩薩因行果德。",
    "X31n0608_004:0419a22": "所以皆屬此經也。是法華經藏下。展轉結明。謂前",
    "X31n0608_004:0419a23": "示此經是諸佛秘要之藏。今何不秘。而反開耶。以",
    "X31n0608_004:0419a24": "前云秘者。為此經藏深固幽遠無人能到。此方便",
    "X31n0608_004:0419b01": "品首。佛出定時。所以歎一切聲聞辟支佛所不能",
    "X31n0608_004:0419b02": "知也。今佛教化下。謂前云不可分布妄授與人。今",
    "X31n0608_004:0419b03": "何不辭怨嫉。而反示真實相耶。以前云不可分布",
    "X31n0608_004:0419b04": "者。謂不可妄授與聲聞人也。今佛所教化。全無聲",
    "X31n0608_004:0419b05": "聞。皆是成就菩薩故。不惜其開其方便之門。示其",
    "X31n0608_004:0419b06": "真實之相也。此譬喻品首。與身子授記。所以云為",
    "X31n0608_004:0419b07": "諸聲聞說大乘經。名妙蓮華。教菩薩法。藥草喻品",
    "X31n0608_004:0419b08": "末。所以云今為汝等說最實事。諸聲聞眾。皆非滅",
    "X31n0608_004:0419b09": "度。汝等所行。是菩薩道。漸漸修學。悉當成佛也。凡",
    "X31n0608_004:0419b10": "此皆此經開方便門。示真相處。藥王若有下。謂既",
    "X31n0608_004:0419b11": "知此經。是教他成就菩薩。若有菩薩。聞而驚畏者。",
    "X31n0608_004:0419b12": "即與疑阿難不當得記。諸新發意菩薩同也。既知",
    "X31n0608_004:0419b13": "今所謂菩薩是真實相。昔所謂聲聞是方便門。若",
    "X31n0608_004:0419b14": "聲聞人。又聞而疑怖者。即與前五千退席生怨嫉",
    "X31n0608_004:0419b15": "增上慢人。同也。此二種人。或在家。或出家。雖行菩",
    "X31n0608_004:0419b16": "薩道。乃名不善行者也。",
    "X31n0608_004:0419b17": "[0419b17] 藥王若有善男子善女人(至)我還為說令得具足。",
    "X31n0608_004:0419b18": "[0419b18] 上節明得不得。此經名善不善行。此節顓明其善",
    "X31n0608_004:0419b19": "行而得其經。見品題法師之所以為法師也。藥王",
    "X31n0608_004:0419b20": "若有下。標其善行。云何應說下。徵。入如來室下。釋。",
    "X31n0608_004:0419b21": "一切眾生中大慈悲心。既是如來之室。末世說經",
    "X31n0608_004:0419b22": "者。所以與如來共宿也。柔和忍辱心。既是如來之",
    "X31n0608_004:0419b23": "衣。末世說經者。所以為如來衣之所覆也。一切法",
    "X31n0608_004:0419b24": "空。既是如來之座。末世說經者。所以為如來手摩",
    "X31n0608_004:0419c01": "其頭。肩所荷擔也。安住是中下。所謂以佛莊嚴。而",
    "X31n0608_004:0419c02": "自莊嚴。有大信力。及志願力。諸善根力。為如來使。",
    "X31n0608_004:0419c03": "如來所遣。行如來事也。藥王我於下。謂不唯能說",
    "X31n0608_004:0419c04": "法者。為佛所遣使。即能聽法。為內外護者。亦復所",
    "X31n0608_004:0419c05": "遣使。行佛之事者也。初遺化人。為能集眾之會首。",
    "X31n0608_004:0419c06": "重在集字。乃說法者。入慈悲室之所感。亦遣化比",
    "X31n0608_004:0419c07": "丘下。次遣化人。為所集聽法之四眾。重在聽信等",
    "X31n0608_004:0419c08": "字。乃說法者。著忍辱衣之所感也。以上能集所集。",
    "X31n0608_004:0419c09": "皆內護也。若說法者下。三廣遣化人。為天龍等八",
    "X31n0608_004:0419c10": "部之外護。乃說法者。坐法空座之所感也。皆以化",
    "X31n0608_004:0419c11": "言者。學問之道。貴乎變化。遇逆順境。始不違逆也。",
    "X31n0608_004:0419c12": "我雖在異國下。四佛親自現身。乃說法者。不懈怠",
    "X31n0608_004:0419c13": "心之所感也。以上總明善行菩薩道者。得佛之所",
    "X31n0608_004:0419c14": "護念也。若於此經下。結成因善行故。能得此經。而",
    "X31n0608_004:0419c15": "不忘失其句逗也。常不輕菩薩。臨欲終時。具聞威",
    "X31n0608_004:0419c16": "音王佛先所說法華經。二十千萬億偈。悉能受持。",
    "X31n0608_004:0419c17": "案符于此。此上註義。是准前節。照應而訓。然當節",
    "X31n0608_004:0419c18": "本義。應須補之。藥王若有下。謂說此經者。必具四",
    "X31n0608_004:0419c19": "行。始下得眾聽。上得佛護。名善行菩薩道也。一切",
    "X31n0608_004:0419c20": "眾生中等者。一切眾生。節十二類胎卵等。說法者。",
    "X31n0608_004:0419c21": "慈能與彼之樂。悲能拔彼之苦。雖有從違。天地為",
    "X31n0608_004:0419c22": "心。益載不計。故以室言。然慈悲太煞。眾生不無不",
    "X31n0608_004:0419c23": "知恩處。又當以柔和忍辱而忍耐之。忍服既久。不",
    "X31n0608_004:0419c24": "覺累身。故以衣言。如是柔忍。苟不體會一切法空。",
    "X31n0608_004:0420a01": "不免終身懈怠。直須坐在法空以當床榻。故以座",
    "X31n0608_004:0420a02": "言。一切法。即世間三科七大。及出世間一切法也。",
    "X31n0608_004:0420a03": "安住是中等者。謂將欲說法。先須安住其心。在以",
    "X31n0608_004:0420a04": "上三行中也。語云。於汝安乎。安則為之。今取彼文。",
    "X31n0608_004:0420a05": "不取彼義。以凡為世間君子小人。苟不安心為之。",
    "X31n0608_004:0420a06": "則不免顧首顧尾。都做不成。況出世法。不安住空",
    "X31n0608_004:0420a07": "忍慈悲。則不能感佛與眾生上下之緣也。我於餘",
    "X31n0608_004:0420a08": "國等者。見佛報應身雖滅。而佛法身常住。故能用",
    "X31n0608_004:0420a09": "神力。而廣遣四眾八部。為聽眾也。若說法者在空",
    "X31n0608_004:0420a10": "閑等者。謂人見說法者。有時身不登座。口不談玄。",
    "X31n0608_004:0420a11": "似在空閑。然此空閑心合道妙。口雖不言。文彩已",
    "X31n0608_004:0420a12": "彰。政是天龍側耳諸佛現身之時。所以報化身佛",
    "X31n0608_004:0420a13": "雖示&#x8FF9;異國。而法身佛與默時說之。法師恒相見",
    "X31n0608_004:0420a14": "也。故云時時令說法者得見我身。前云我於餘國",
    "X31n0608_004:0420a15": "更有異名。是也。若於此經下。古德暫時不在即同",
    "X31n0608_004:0420a16": "死人之謂也。我還為下。古德一迴吃草去。驀鼻拽",
    "X31n0608_004:0420a17": "將來之謂也。應知此中現身。非謂現其報化身為",
    "X31n0608_004:0420a18": "說。非為說文字章句。若但見報化。是謂病眼見空",
    "X31n0608_004:0420a19": "華也。但說文字章句。是謂葛藤滿地也。此節通結",
    "X31n0608_004:0420a20": "前諸節。為現寶塔品以去諸品伏案。",
    "X31n0608_004:0420a21": "[0420a21] 爾時世尊欲重宣此義而說偈言。",
    "X31n0608_004:0420a22": "[0420a22] 欲捨諸懈怠應當聽此經是經難得聞信受者亦難。",
    "X31n0608_004:0420a23": "[0420a23] 此品長行。共計五節。初二兩節。自有頌文。此頌第",
    "X31n0608_004:0420a24": "三節也。長文謂佛於三世所說經典無量。唯此經",
    "X31n0608_004:0420b01": "於諸經中為最難信解。欲捨下。不信自心作佛。名",
    "X31n0608_004:0420b02": "為懈怠。今欲捨其懈怠當聽此經者。以此經所詮",
    "X31n0608_004:0420b03": "不歷三無數劫修證。凡有經處。即有如來全身之",
    "X31n0608_004:0420b04": "塔。見塔致禮敬者。即得近於阿耨菩提。所以此經",
    "X31n0608_004:0420b05": "為難得而聞。信者亦難有也。",
    "X31n0608_004:0420b06": "[0420b06] 如人渴須水穿鑿於高原(至)近於佛智慧。",
    "X31n0608_004:0420b07": "[0420b07] 此頌第四節長文。如人下。頌喻文得水之遠近。藥",
    "X31n0608_004:0420b08": "王汝當知下。頌法合得菩提之遠近。謂此經為深",
    "X31n0608_004:0420b09": "經者。以佛四十年前所說諸聲聞法。皆是此經成",
    "X31n0608_004:0420b10": "佛之前方便門。今方便門一開。即見聲聞是菩薩",
    "X31n0608_004:0420b11": "之真實相故。謂此經為諸經王者。以不得此經授",
    "X31n0608_004:0420b12": "記成佛。諸經皆無其主故。故曰。決了聲聞法等。聞",
    "X31n0608_004:0420b13": "已下。謂應當諦實思惟此經諸經。雖有王臣之分。",
    "X31n0608_004:0420b14": "而頓漸一體。淺深一貫。不致此經諸經有大小是",
    "X31n0608_004:0420b15": "非之分。聲聞菩薩有彼此尊卑之辨。則此人近於",
    "X31n0608_004:0420b16": "諸佛之智慧。而不遠矣。",
    "X31n0608_004:0420b17": "[0420b17] 若人說此經應入如來室(至)得見恒沙佛。",
    "X31n0608_004:0420b18": "[0420b18] 此頌第五節長文。若人下。頌四行之標文。大慈悲",
    "X31n0608_004:0420b19": "下。頌四行之釋文。若說此經下。長行無文。謂說此",
    "X31n0608_004:0420b20": "經者。具上四行。設過惡罵刀杖之害。能念佛忍。則",
    "X31n0608_004:0420b21": "感佛萬億土中。現身護庇。多劫廣說。而無害也。若",
    "X31n0608_004:0420b22": "我滅度下。頌具四行感遣化之文。六句頌遣所集",
    "X31n0608_004:0420b23": "之眾。二句頌遣能集為會首者。故曰我遣化四眾",
    "X31n0608_004:0420b24": "等。又曰引導集之等。若人欲加惡下。謂既有能所",
    "X31n0608_004:0420c01": "集眾。供養聽法。若人嫉&#x59AC;。復加刀杖瓦石者。佛又",
    "X31n0608_004:0420c02": "遣化人。為之作衛護也。以上現身遣護說時。是護",
    "X31n0608_004:0420c03": "利他也。若說法之人下。現身嘿時。說其忘失章句。",
    "X31n0608_004:0420c04": "是護自利也。若人具是德下。謂持經者。具前四安",
    "X31n0608_004:0420c05": "樂行之德。不問說嘿二利。皆得見佛法身也。良由",
    "X31n0608_004:0420c06": "此經詮顯生佛等具法身。動靜一體故。人若在空",
    "X31n0608_004:0420c07": "閑下。謂持經者。雖得通利佛所說忘失之章句。然",
    "X31n0608_004:0420c08": "懼其有害。尚處空閑。不敢驟說。佛更遣天龍八部。",
    "X31n0608_004:0420c09": "作聽法眾。使其人分別樂說。無有罣礙。又令聽眾",
    "X31n0608_004:0420c10": "喜也。若親近下。動勉伏得此經。為弟子者具因行",
    "X31n0608_004:0420c11": "之案。為後提婆品張本。隨順下。伏得此經。為弟子",
    "X31n0608_004:0420c12": "者成果德之案。為下見寶塔品張本。此一品經。單",
    "X31n0608_004:0420c13": "明教菩薩法一句。前半品教菩薩為弟子之法。後",
    "X31n0608_004:0420c14": "半品教菩薩為師傳之法。下見寶塔一品。單明佛",
    "X31n0608_004:0420c15": "所護念一句。見護念之佛。具三世十方也。",
    "X31n0608_004:0420c16": "[0420c16] 妙法蓮華經見寶塔品第十一",
    "X31n0608_004:0420c17": "[0420c17] 見寶塔者。序品光中所見寶塔。乃使佛光而見。宗",
    "X31n0608_004:0420c18": "門所謂光影門頭事。為光不透脫也。至是法之漸",
    "X31n0608_004:0420c19": "頓。皆會一實人之小大。皆得作佛。無一剎一塵不",
    "X31n0608_004:0420c20": "為淨土。無一偈一句不是妙法。謂達可記。龍女可",
    "X31n0608_004:0420c21": "佛。古今一際。過現一身故。過去多劫之寶塔。不假",
    "X31n0608_004:0420c22": "佛光。從地涌出。俾眾親&#x89A9;。則昔光影門頭事。今皆",
    "X31n0608_004:0420c23": "成實相而吾人與佛。等有法身。無三種光二種病",
    "X31n0608_004:0420c24": "矣。故曰。見寶塔品。一則證上品在在處處若說若",
    "X31n0608_004:0421a01": "讀。乃至若經卷所住處。皆應起七寶塔。極令高廣",
    "X31n0608_004:0421a02": "嚴飾。不須復安舍利。此中已有如來全身等文。一",
    "X31n0608_004:0421a03": "則證現在釋迦能顯說此經。既感過去佛同宿衣",
    "X31n0608_004:0421a04": "覆。則佛滅後。願持經者亦然。結完方便品三世十",
    "X31n0608_004:0421a05": "方一切諸佛法亦如是等文。故變上集佛。費佛許",
    "X31n0608_004:0421a06": "多神力智力也。然唯重塔中以大音聲普告四眾",
    "X31n0608_004:0421a07": "數句。以塔中數句。為後一十六品。若文與義之源",
    "X31n0608_004:0421a08": "本。故此品在北藏草字函。名薩曇芬陀利經。雖已",
    "X31n0608_004:0421a09": "引證於題。其實義載悲華經。佛於寶藏如來發願。",
    "X31n0608_004:0421a10": "取此娑婆穢土成佛。而寶藏如來以芬陀利華。譬",
    "X31n0608_004:0421a11": "況佛之悲願之大。今佛度生成佛願果。於昔將欲",
    "X31n0608_004:0421a12": "示滅。要眾發願。此土持經。使佛種不斷。故涌塔變",
    "X31n0608_004:0421a13": "土集佛。以囑累此經也。",
    "X31n0608_004:0421a14": "[0421a14] 爾時佛前有七寶塔(至)分身諸佛禮拜供養。",
    "X31n0608_004:0421a15": "[0421a15] 爾時下。經家敘置有十科。初敘塔之高。一由旬四",
    "X31n0608_004:0421a16": "十里。五百由旬則塔高二萬里也。縱廣下。敘塔之",
    "X31n0608_004:0421a17": "大。二百五十由旬則塔大一萬里也。從地涌出之",
    "X31n0608_004:0421a18": "地。表佛與眾生共有常住之心地。住在空中之空。",
    "X31n0608_004:0421a19": "謂此心地無形無相。乃究竟涅槃常寂滅相終歸",
    "X31n0608_004:0421a20": "於空之空也。世間之地。既載華嶽而不重。振河海",
    "X31n0608_004:0421a21": "而不洩。出世真空心地。詎不能載二萬里高一萬",
    "X31n0608_004:0421a22": "里大七寶塔乎。信無疑矣。種種下。次總敘塔之嚴",
    "X31n0608_004:0421a23": "飾。五千下。別敘嚴飾有七項。一欄楯。二龕室。三幢",
    "X31n0608_004:0421a24": "幡。四瓔珞。五寶鈴。六旃香。七幡&#x8462;。凡此皆以七寶",
    "X31n0608_004:0421b01": "合成也。高至下。上云塔高五百由旬。尚未知高止",
    "X31n0608_004:0421b02": "何地。此云高至四天王宮。則知自靈山頂。至四天",
    "X31n0608_004:0421b03": "王宮。僅二萬里也。三十三天下。三敘供奉塔之天",
    "X31n0608_004:0421b04": "龍八部。皆是近於阿耨菩提之人也。爾時寶塔下。",
    "X31n0608_004:0421b05": "四敘不唯眼中見塔。而耳中亦聞塔中出大音聲",
    "X31n0608_004:0421b06": "致讚歎也。讚歎有三。一稱名。二能以下讚德。平等",
    "X31n0608_004:0421b07": "大慧數句。一照方便品自證無上道大乘平等法",
    "X31n0608_004:0421b08": "等之文。二照譬喻品為諸聲聞說大乘經名妙法",
    "X31n0608_004:0421b09": "蓮華等文。然自方便品。談至上品。有七種平等。約",
    "X31n0608_004:0421b10": "法。有先三後一權實之平等。約人。有秘內外現小",
    "X31n0608_004:0421b11": "大之平等。約持誦經者。有一偈乃至一念隨喜。與",
    "X31n0608_004:0421b12": "廣說全部者。功德之平等。約授記。有不問多寡。皆",
    "X31n0608_004:0421b13": "與阿耨菩提記之平等。此照前之平等也。約後。則",
    "X31n0608_004:0421b14": "有提婆與耶輸等。冤親同得顯記之平等。從地涌",
    "X31n0608_004:0421b15": "出之眾。有一多平等。諸佛壽量。有法報化身延促",
    "X31n0608_004:0421b16": "之平等。故曰能以平等大慧為大眾說等。三如是",
    "X31n0608_004:0421b17": "下。即證真實。謂前後七種平等。皆真實不&#x8657;也。爾",
    "X31n0608_004:0421b18": "時四眾下。五敘法會。得塔中出聲印讚。若見若聞。",
    "X31n0608_004:0421b19": "皆喜己所得之法真。而&#x6060;涌塔之事奇也。故曰見",
    "X31n0608_004:0421b20": "大寶塔等。從座而起下。六敘由塔住在&#x8657;空故皆",
    "X31n0608_004:0421b21": "起立合掌&#x5374;住一面。亦欲昇於&#x8657;空也。爾時有菩",
    "X31n0608_004:0421b22": "薩下。七敘當機。欲除人己之疑。而請問於佛也。當",
    "X31n0608_004:0421b23": "機名大樂說者。無礙辨中。有樂說無礙辨。謂具此",
    "X31n0608_004:0421b24": "辨者。始能說而無懈。然樂說與藥王同行八萬人",
    "X31n0608_004:0421c01": "中一人。上品明三世之持經。非藥王之耆宿。不足",
    "X31n0608_004:0421c02": "以因。此品會十方三世而付囑。非具大樂說者。不",
    "X31n0608_004:0421c03": "足以請。請有二義。一以何下。問寶塔為何因緣從",
    "X31n0608_004:0421c04": "地而出。二又於下。問凡為塔者。非置佛舍利。即安",
    "X31n0608_004:0421c05": "置諸經。經與舍利。何會言語。故曰世尊以何因緣",
    "X31n0608_004:0421c06": "等。爾時佛告下。八敘佛答當機。謂塔中非舍利與",
    "X31n0608_004:0421c07": "經。乃是過去久滅度多寶佛之全身。在其塔中。故",
    "X31n0608_004:0421c08": "會做聲。此逕應上品此中已有如來全身不須復",
    "X31n0608_004:0421c09": "安舍利之文。此先答第二問也。菩薩處胎經第二",
    "X31n0608_004:0421c10": "卷。全身舍利品說一形法云。此大地種。厚八十四",
    "X31n0608_004:0421c11": "萬億里。地下有風。風下有水。水下有火。火下有沙。",
    "X31n0608_004:0421c12": "沙有金剛剎。各各厚八十四萬億里。諸佛全身。盡",
    "X31n0608_004:0421c13": "在彼金剛剎中。乃至云有法&#x76B7;世界。厚八十四萬",
    "X31n0608_004:0421c14": "億里。過去億千萬佛。皆留舍利。彼土舍利。我亦有",
    "X31n0608_004:0421c15": "分。非一非二。不住一處。亦非不住。周旋往來。光相",
    "X31n0608_004:0421c16": "具足。示現教化。是知多寶佛之全身舍利。皆在金",
    "X31n0608_004:0421c17": "剛剎及法&#x76B7;世界。從地涌出也。其佛下。次答第一",
    "X31n0608_004:0421c18": "問。謂寶塔來之因緣。由多寶佛因中。曾發大願。即",
    "X31n0608_004:0421c19": "成佛後。身雖在塔。亦願聽此經。讚說此經之佛之",
    "X31n0608_004:0421c20": "善。涌塔現前。而作證明也。此逕應上品諸佛世尊",
    "X31n0608_004:0421c21": "從昔以來之所守護之文。彼佛成道下。申明多寶",
    "X31n0608_004:0421c22": "果不昧因也。其佛以神下。申明多寶因常成果也。",
    "X31n0608_004:0421c23": "大樂說今多寶下。結足答義。是時大樂下。九敘當",
    "X31n0608_004:0421c24": "機躡答。申請願見多寶佛身。然此請非佛力加被",
    "X31n0608_004:0422a01": "不能。故曰以如來神力等。佛告大樂下。十敘佛答",
    "X31n0608_004:0422a02": "當機。謂多寶佛現身。要合彼深重願也。其深願者。",
    "X31n0608_004:0422a03": "要現在說法之報身佛。與十方分處之化身佛。同",
    "X31n0608_004:0422a04": "會集一處。多寶佛始出現也。此完方便品所謂三",
    "X31n0608_004:0422a05": "世十方一切諸佛法亦如是之言。及完為眾生開",
    "X31n0608_004:0422a06": "示悟入佛之知見之義也。其三世者。多寶屬過去",
    "X31n0608_004:0422a07": "佛。釋迦為現在佛。身子等授記名未來佛。釋迦分",
    "X31n0608_004:0422a08": "身。為十方佛故。其重願者。要三世十方報化身佛。",
    "X31n0608_004:0422a09": "同據向上法身平等無冤親之理性。而授有冤親",
    "X31n0608_004:0422a10": "人之果記也。大樂說我分身下。謂多寶佛深重之",
    "X31n0608_004:0422a11": "願如彼。汝之所請又如此。則是我釋迦分身諸佛",
    "X31n0608_004:0422a12": "在十方者。亦合當集於此也。大樂說白佛下。謂我",
    "X31n0608_004:0422a13": "但請過去一佛相見。而得現在十方諸佛相見。則",
    "X31n0608_004:0422a14": "亦是我等之深重願也故曰我等亦願等。",
    "X31n0608_004:0422a15": "[0422a15] 爾時佛放白毫二光(至)諸佛如來&#x5FA7;滿其中。",
    "X31n0608_004:0422a16": "[0422a16] 爾時下。經家敘置有十科。初敘釋迦佛欲己十方",
    "X31n0608_004:0422a17": "化身佛來集故放光。見東方國土與佛。有五百萬",
    "X31n0608_004:0422a18": "億那由他恒河沙之數也。彼諸國土下。次敘照見",
    "X31n0608_004:0422a19": "化身佛土之莊嚴。唯淨無穢也。無數千萬下。三敘",
    "X31n0608_004:0422a20": "照見化身佛之法眷。唯大乘菩薩。無小乘聲聞也。",
    "X31n0608_004:0422a21": "&#x5FA7;張下。四敘照見彼國依正圍&#x8462;。皆寶為幔網也。",
    "X31n0608_004:0422a22": "彼國諸佛下。五敘照見化身佛及菩薩。皆以說法",
    "X31n0608_004:0422a23": "為政事也。上品云。我千萬億土。現淨堅固身。於無",
    "X31n0608_004:0422a24": "量億劫。為眾生說法。至此益信矣。南西北方下。六",
    "X31n0608_004:0422b01": "敘一方。以例其餘之九方也。故曰南西北方等。爾",
    "X31n0608_004:0422b02": "時十方下。七敘照見十方諸佛與菩薩。主伴重重。",
    "X31n0608_004:0422b03": "皆欲以化身。來報身佛處。供養多寶佛也。我今應",
    "X31n0608_004:0422b04": "往之應。照前今應當集之應時。娑婆下。八敘十方",
    "X31n0608_004:0422b05": "分身諸佛。欲來此土。以佛神力。忽然變穢為淨也。",
    "X31n0608_004:0422b06": "其變穢成淨有十科。一變&#x7460;璃為地。二變寶樹。三",
    "X31n0608_004:0422b07": "金繩界道。四無聚落等諸相。五燒大寶香。六天華",
    "X31n0608_004:0422b08": "布地。七寶幔覆上。八懸諸寶鈴。九唯留此會。十移",
    "X31n0608_004:0422b09": "置天人於他土。以上敘第一變實報莊嚴土也。此",
    "X31n0608_004:0422b10": "上本淨。不須更變。為諸新得記者言變。故變文中。",
    "X31n0608_004:0422b11": "不敘無有地獄等言。良以諸新得記者。初未開悟",
    "X31n0608_004:0422b12": "佛知見時。即淨見穢。如淨名身子之所見。今既開",
    "X31n0608_004:0422b13": "悟。見穢為淨。如螺髻梵王之所見也。是時諸佛上。",
    "X31n0608_004:0422b14": "九敘十方分身諸佛各與侍者至報土。寶樹下師",
    "X31n0608_004:0422b15": "子座上趺坐。各有安置也。如是展轉下。十敘十方",
    "X31n0608_004:0422b16": "變土。雖廣且大。不能容受釋迦佛一方之分身。況",
    "X31n0608_004:0422b17": "能容餘九方之分身。此見釋尊應化之多也。以起",
    "X31n0608_004:0422b18": "下文第二第三之變土也。各帶侍者。為下文遣使",
    "X31n0608_004:0422b19": "問訊之案。吾人能讀誦此經。不須作觀。即見大千",
    "X31n0608_004:0422b20": "世界。無一剎一塵不是佛矣。時釋迦牟尼下。謂釋",
    "X31n0608_004:0422b21": "迦佛欲盡容受所餘九方之分身佛故。次於娑婆",
    "X31n0608_004:0422b22": "三千大千華藏世界海外。復變凡聖同居土。為實",
    "X31n0608_004:0422b23": "報莊嚴土也。故曰八方各更變等。惟其變凡成聖。",
    "X31n0608_004:0422b24": "變穢成淨故。校初變文中。敘無有地獄等言。此可",
    "X31n0608_004:0422c01": "見佛實報莊嚴土中。元無六凡穢也。亦以&#x7460;璃下。",
    "X31n0608_004:0422c02": "同初變之文。可知。目真鄰他云石山。摩訶目真鄰",
    "X31n0608_004:0422c03": "陀云大石山。鐵圍山亦有大小。用圍小千大千世",
    "X31n0608_004:0422c04": "界者。其山皆鐵成也。須彌云妙高。七寶所成也。通",
    "X31n0608_004:0422c05": "為下。謂因無諸山海所隔。此凡聖同居土。與上實",
    "X31n0608_004:0422c06": "報莊嚴土。通同為一淨土具莊嚴也。釋迦牟尼佛",
    "X31n0608_004:0422c07": "為諸佛當來下。第三於凡聖同居土外。變方便有",
    "X31n0608_004:0422c08": "餘土。為實報土。為釋迦未來世餘國作佛之分身",
    "X31n0608_004:0422c09": "佛坐也。故云復於八方各更變等。爾時東方下。但",
    "X31n0608_004:0422c10": "結第二變土。容盡釋迦正東一方所分之身也。如",
    "X31n0608_004:0422c11": "是次第下。通結由三變淨土如容盡釋迦十方所",
    "X31n0608_004:0422c12": "分之身也。爾時一一方下。第二第三變土時。每云",
    "X31n0608_004:0422c13": "二百萬億等。今合兩個二百萬億。云四百萬億那",
    "X31n0608_004:0422c14": "由他也。經文再變土。為容受十方分身。第三變土。",
    "X31n0608_004:0422c15": "既云為諸佛當來坐故。當來者未來也。則容受三",
    "X31n0608_004:0422c16": "世分身矣。義表&#x7AEA;窮三際。橫&#x5FA7;十方。皆由佛與眾",
    "X31n0608_004:0422c17": "生等。有常住真心之所變現。經云。汝身汝心。外道",
    "X31n0608_004:0422c18": "山河。&#x8657;空大地。咸是妙明真心妙明中所現物。初",
    "X31n0608_004:0422c19": "佛於菩提樹下。三七思惟。正思惟眾生到此田地。",
    "X31n0608_004:0422c20": "奈眾生有目不&#x89A9;。有耳不聞。說到四十年後。至說",
    "X31n0608_004:0422c21": "此經。以三周法雨。潤開聾瞽。各見授記。至此品中。",
    "X31n0608_004:0422c22": "變土集佛。無非驗明開示悟入佛之知見。見我釋",
    "X31n0608_004:0422c23": "迦一佛分身有如是之多。國土有如是之廣。神力",
    "X31n0608_004:0422c24": "有如是之自在。可謂有眼始得見華藏界。有耳始",
    "X31n0608_004:0423a01": "得聞舍那聲矣。惟其始得。不免業習初乾。尚見土",
    "X31n0608_004:0423a02": "有。更變佛從外來。迨提婆耶輸等并記龍女立地",
    "X31n0608_004:0423a03": "成佛。新得記者各發願以弘經。得安樂之勝行。舊",
    "X31n0608_004:0423a04": "所化眾俱從地而涌出。證久遠之壽量。則清淨法",
    "X31n0608_004:0423a05": "身之佛。絕無彼此色相可見。而常寂光明之土。即",
    "X31n0608_004:0423a06": "三變而無變矣。而後乃知讀誦受持此經者。淨智",
    "X31n0608_004:0423a07": "妙圓。體常&#x8657;寂。具佛無量之功德。故談壽量後。分",
    "X31n0608_004:0423a08": "別其功德。有一念隨喜六根清淨之不同。引常不",
    "X31n0608_004:0423a09": "輕。結證因中持經之曠。&#x8FF9;現神通力。囑累果上說",
    "X31n0608_004:0423a10": "法之大業。而唯佛與佛一大事因緣。本末究盡。始",
    "X31n0608_004:0423a11": "無餘蘊矣。此經中會集諸佛之大宗也。問。序品放",
    "X31n0608_004:0423a12": "光曰眉間。今直云白毫一光。何也。答。眉間表無位。",
    "X31n0608_004:0423a13": "由聲聞人以有餘涅槃為真。故以無位破其執也。",
    "X31n0608_004:0423a14": "今聲聞人。既皆成菩薩。通身及土。無非白毫一光。",
    "X31n0608_004:0423a15": "故不用眉間言有無也。問。三變土中。既皆移置天",
    "X31n0608_004:0423a16": "人。又奚云諸天寶華&#x5FA7;布其地。答。寶華似天華。不",
    "X31n0608_004:0423a17": "必諸天所布。或大乘菩薩為天人。非尋常可移置",
    "X31n0608_004:0423a18": "者。此經不云乎唯惡此會眾。豈此會中。無天龍八",
    "X31n0608_004:0423a19": "部乎。問。佛心無處不慈悲。何於天人言移置耶。答。",
    "X31n0608_004:0423a20": "以佛龍女記提婆。事異于常。慮天人障深難信。生",
    "X31n0608_004:0423a21": "謗墮苦。故權移置。至神力品。仍令聞其國名娑婆。",
    "X31n0608_004:0423a22": "佛名釋迦。經名妙法。以種其善根。是移置者。乃所",
    "X31n0608_004:0423a23": "以為佛之大慈悲也。問。一物何能分無量之身。答。",
    "X31n0608_004:0423a24": "佛三無數劫。以大願力。於十二類眾生中。修菩薩",
    "X31n0608_004:0423b01": "行。受無量身。迨至成佛。則從前一切類身。皆成佛",
    "X31n0608_004:0423b02": "身。是故其身隨願而多。況吾人夢中一念。尚現無",
    "X31n0608_004:0423b03": "量人境。佛為大覺至尊。神力智力。一為無量。無量",
    "X31n0608_004:0423b04": "為一。乃其常理。不足&#x6060;也。華嚴經云。一切諸佛。於",
    "X31n0608_004:0423b05": "一念中。悉能示現無量世界。不可言說種種佛身。",
    "X31n0608_004:0423b06": "此足證其分身也。又云。一切諸佛。於一念中。悉能",
    "X31n0608_004:0423b07": "示現無量世界種種莊嚴無數莊嚴。此足證變淨",
    "X31n0608_004:0423b08": "土也。問變土集佛。何以必待多寶佛塔出現。答。多",
    "X31n0608_004:0423b09": "寶佛現。見過去佛不滅。佛分坐塔中唱滅。見現在",
    "X31n0608_004:0423b10": "佛不生。發願持經。見新受記未來成佛者。雖劫長",
    "X31n0608_004:0423b11": "果遠。一持經。即證不生不滅之理。而與三世佛等。",
    "X31n0608_004:0423b12": "所謂皆已成佛道。不須更成也。問。會分身。變淨土。",
    "X31n0608_004:0423b13": "徒有廣大玄言。人多不見。果實事乎。抑幻術乎。答。",
    "X31n0608_004:0423b14": "准唯識論。皆八個識相應智品實德所成。非幻法",
    "X31n0608_004:0423b15": "也。論云。此四智品。雖皆&#x5FA7;能緣一切法。而用有異。",
    "X31n0608_004:0423b16": "謂鏡智品。現自受用身淨土相。持無漏種。平等智",
    "X31n0608_004:0423b17": "品。現他受用身淨土相。成事智品。能現變化身及",
    "X31n0608_004:0423b18": "土相。以上與經分身變土相合。毫髮無異。觀察智",
    "X31n0608_004:0423b19": "品。觀察自他功能過失。雨大法雨。破諸疑網。利樂",
    "X31n0608_004:0423b20": "有情。此與經集分身。變淨土說。向後一十六品經。",
    "X31n0608_004:0423b21": "同而無異。准論證經。皆出世間真實理事。豈&#x8657;誕",
    "X31n0608_004:0423b22": "哉。唯是吾人身世。皆八識所變相見二分。起我法",
    "X31n0608_004:0423b23": "二執。從始至終。唯業轄絆。不能變化。凡遇佛言。皆",
    "X31n0608_004:0423b24": "誣為幻妄。不知諸佛既能轉識成智。一切變現。非",
    "X31n0608_004:0423c01": "為煩惱。皆合涅槃妙德也。又論云。如是法身。有三",
    "X31n0608_004:0423c02": "相別。一自性身。謂諸如來真淨法界。離相寂然。絕",
    "X31n0608_004:0423c03": "諸戲論。具無邊際真常功德。是一切法平等實性。",
    "X31n0608_004:0423c04": "亦名法身。大功德法所依止故。論此段是明寂光",
    "X31n0608_004:0423c05": "土法身佛。無能所分合也。二受用身有二種。一自",
    "X31n0608_004:0423c06": "受用。謂諸如來三無數劫。修集無量福慧資糧。乃",
    "X31n0608_004:0423c07": "至云恒自受用廣大法樂。此同經中釋迦之自身",
    "X31n0608_004:0423c08": "也。二他受用。謂諸如來由平等智。示現微妙淨功",
    "X31n0608_004:0423c09": "德身。居純淨土。為十地菩薩。轉正法輪。決眾疑網",
    "X31n0608_004:0423c10": "等。此同經中釋迦十方之分身也。三變化身。謂諸",
    "X31n0608_004:0423c11": "如來由成事智。變現無量。居淨穢土。為未登地菩",
    "X31n0608_004:0423c12": "薩二乘異生。稱彼機宜。現通說法。令獲利樂。此同",
    "X31n0608_004:0423c13": "四十年前所說諸經之釋迦也。",
    "X31n0608_004:0423c14": "[0423c14] 是時諸佛各在寶樹下(至)諸佛遣使亦復如是。",
    "X31n0608_004:0423c15": "[0423c15] 是時諸佛下。大般若第五百七十三經云。三世如",
    "X31n0608_004:0423c16": "來。同在一處。自性清淨。無漏界攝。若一若異。不可",
    "X31n0608_004:0423c17": "思議。准是。則諸分身佛。同一報體。如金不博金。故",
    "X31n0608_004:0423c18": "各坐寶樹下。而不相到。皆遣侍者下。謂分身佛之",
    "X31n0608_004:0423c19": "與釋尊。雖同一報體。不妨有彼此應化之形。如鏡",
    "X31n0608_004:0423c20": "照鏡。雖各不相到。而光光相攝。故順世諦。遣使齊",
    "X31n0608_004:0423c21": "華而問訊也。般若所謂若一若異不可思議者也。",
    "X31n0608_004:0423c22": "如我辭下。遣使以病惱為辭者。病約身言。惱約心",
    "X31n0608_004:0423c23": "言。順堪忍世界人情體。諺云。事不害理。從俗可也。",
    "X31n0608_004:0423c24": "論云。示有微苦相應也。彼某甲者。分身佛各教侍",
    "X31n0608_004:0424a01": "者。向釋迦代稱己名之辭。此可見分身佛不必皆",
    "X31n0608_004:0424a02": "名釋迦也。華嚴謂。佛每一世界。有四百億十千名。",
    "X31n0608_004:0424a03": "前品謂異國作佛更有異名也。與欲者同欲也。謂",
    "X31n0608_004:0424a04": "三變淨土中諸分身佛。同欲開多寶佛塔。滿深重",
    "X31n0608_004:0424a05": "願也。",
    "X31n0608_004:0424a06": "[0424a06] 爾時釋迦牟尼佛(至)佛欲以此妙法華經付囑有在。",
    "X31n0608_004:0424a07": "[0424a07] 爾時下。牒其十方來儀。皆聞下。牒其諸佛使命。即",
    "X31n0608_004:0424a08": "從下。謂佛上副分身。與欲下。順四眾願欲。即去地",
    "X31n0608_004:0424a09": "在空。以指開塔也。一切四眾下。謂佛起四眾不敢",
    "X31n0608_004:0424a10": "上視也。於是下。謂佛以右指。開七寶塔。以表開方",
    "X31n0608_004:0424a11": "便門也。出大小。謂開塔戶之聲。有如開大城門之",
    "X31n0608_004:0424a12": "關&#x93BB;聲也。即時一切下。謂塔戶方便門既開。則見",
    "X31n0608_004:0424a13": "過去佛如入禪定。表示真實相也。華嚴第六十八",
    "X31n0608_004:0424a14": "經。&#x979E;瑟胝羅居士。得菩薩解脫。名不般涅槃際。知",
    "X31n0608_004:0424a15": "十方三世一切如來。除為調伏眾生。畢竟無有佛",
    "X31n0608_004:0424a16": "般涅槃者。故一開旃檀塔戶。即次第見過去七佛。",
    "X31n0608_004:0424a17": "乃至一念頓見百千億那由他不可說不可說世",
    "X31n0608_004:0424a18": "界微塵數佛。准彼。多寶佛實滅而不滅。無怪矣。又",
    "X31n0608_004:0424a19": "聞下。謂不唯見佛。且聞其言讚釋迦。而趣其快說",
    "X31n0608_004:0424a20": "法華也。其快說有二義。一歎其說得快活。序品至",
    "X31n0608_004:0424a21": "法師品。是也。一催其作速快說。此品至法會告終。",
    "X31n0608_004:0424a22": "是也。故曰我為聽是經等。爾時四眾下。謂四眾見",
    "X31n0608_004:0424a23": "聞生喜。皆興供養於二佛也。初塔未開。天等供養。",
    "X31n0608_004:0424a24": "表外護也。今塔開已。四眾供養。表內護也。此所謂",
    "X31n0608_004:0424b01": "若有見塔供養者。皆得近阿耨菩提也。爾時多寶",
    "X31n0608_004:0424b02": "下。謂多寶佛知釋迦佛將欲涅槃。故入塔中。分半",
    "X31n0608_004:0424b03": "座與同坐也。即時下。謂現在佛果。依過去佛命。入",
    "X31n0608_004:0424b04": "塔中而跏趺也。然分座有三義。一證上品有能廣",
    "X31n0608_004:0424b05": "說此經者。與如來共宿衣覆之言不&#x8657;也。二表究",
    "X31n0608_004:0424b06": "竟涅槃常寂滅相終歸於空。而空非斷滅之空。乃",
    "X31n0608_004:0424b07": "有不滅者有。使大眾肯發願以持經也。三為記提",
    "X31n0608_004:0424b08": "婆佛龍女。其事太奇。非與過去佛同座而說。則人",
    "X31n0608_004:0424b09": "難信也。爾時大眾下。謂大眾見二佛在塔。塔在空",
    "X31n0608_004:0424b10": "中。與己相去之遠。故求佛以神力接眾亦處&#x8657;空。",
    "X31n0608_004:0424b11": "得相近以聞法也。譬喻品謂。若我但以神力及智",
    "X31n0608_004:0424b12": "慧力。捨於方便。眾生不能以是得度。今明眾生既",
    "X31n0608_004:0424b13": "能以是得度。故捨於方便。而但用神力及智慧力",
    "X31n0608_004:0424b14": "也。即時釋迦下。眾生以佛神力得度也。以大音聲",
    "X31n0608_004:0424b15": "下。眾生以佛智力得度也。以廣說妙法。屬智慧力",
    "X31n0608_004:0424b16": "故。然佛求廣說妙法。獨以娑婆國土為言者。娑婆",
    "X31n0608_004:0424b17": "是釋尊發心得果本土。事詳悲華經中。此土雖云",
    "X31n0608_004:0424b18": "極惡。而利根眾生亦盛。有肯發願修此經者。校他",
    "X31n0608_004:0424b19": "土成佛。亦極快也。今正是時者。時字逕應化成喻",
    "X31n0608_004:0424b20": "品如來自知涅槃時到之時。結完方便品諸佛如",
    "X31n0608_004:0424b21": "來時乃說之之時。如來不久下。謂佛欲涅槃。經欲",
    "X31n0608_004:0424b22": "人持。四眾新得記者。苟不蚤發願以持經。則將此",
    "X31n0608_004:0424b23": "經。付囑從地涌出舊所化之眾也。然舊所化六萬",
    "X31n0608_004:0424b24": "恒沙等眾。尚未涌出。故但云有在。嗚呼。云如來不",
    "X31n0608_004:0424c01": "久涅槃者。明佛難常住於世也。云妙法付囑有在",
    "X31n0608_004:0424c02": "者。明此經不容易分布妄授與人。務交付得所也。",
    "X31n0608_004:0424c03": "然此數句。必涌塔變土。集佛分座。而後說者。以妙",
    "X31n0608_004:0424c04": "法難說。而人難信難解也。故下偈中。獨以難字發",
    "X31n0608_004:0424c05": "揮。為後諸品源也。",
    "X31n0608_004:0424c06": "[0424c06] 爾時世尊欲重宣此義而說偈言。",
    "X31n0608_004:0424c07": "[0424c07] 聖主世尊雖久滅度(至)在在所往常為聽法。",
    "X31n0608_004:0424c08": "[0424c08] 此頌長文第一節。長文雖分四節。獨重末節數句。",
    "X31n0608_004:0424c09": "故節末節。而發頌端。聖主下。謂以多寶久滅度之",
    "X31n0608_004:0424c10": "聖主。業已不須妙法身處塔中。可以不必遠來。而",
    "X31n0608_004:0424c11": "尚為法來。是分應安逸者。為法而反不惜乎勞止",
    "X31n0608_004:0424c12": "也。故曰雖久滅等。諸人下。謂四眾既稱諸人。則知",
    "X31n0608_004:0424c13": "尚未成佛。校多寶為法為要緊。而身且現在佛前",
    "X31n0608_004:0424c14": "此塔中。遠來為至便。而不精勤為法。是職當勇進",
    "X31n0608_004:0424c15": "者。而反善於自寬也。此佛下。應長行果德之文。彼",
    "X31n0608_004:0424c16": "佛下。應長行因行之文也。",
    "X31n0608_004:0424c17": "[0424c17] 又我分身無量諸佛(至)以是方便令法久住。",
    "X31n0608_004:0424c18": "[0424c18] 此頌長文第二第三兩節。初十二句。應爾時佛放",
    "X31n0608_004:0424c19": "白毫一光起。至我今應往娑婆世界等文。次二十",
    "X31n0608_004:0424c20": "二句。應三變淨土及第三節之終。又我下。承上頌",
    "X31n0608_004:0424c21": "言。謂不唯過去一佛為法而來。又我釋尊分身之",
    "X31n0608_004:0424c22": "佛多如恒沙。而一來聽法。並見多寶佛故。故各捨",
    "X31n0608_004:0424c23": "土眾及供養事。無非令法久住也。為坐下。謂我釋",
    "X31n0608_004:0424c24": "迦因為坐分身佛故。用神通力。移置天人。變穢令",
    "X31n0608_004:0425a01": "淨。俾分身諸佛。各各坐寶樹之下。如清淨池中。蓮",
    "X31n0608_004:0425a02": "華之盛開為莊嚴。則色相可愛也。其寶下。謂分身",
    "X31n0608_004:0425a03": "佛多光大。如夜極闇時。然大炬火。其照耀天地可",
    "X31n0608_004:0425a04": "樂也。身出下。謂分身佛香妙&#x5FA7;。眾生蒙薰者不勝",
    "X31n0608_004:0425a05": "其喜。如大風吹小樹枝。難以言其趣也。以是下。謂",
    "X31n0608_004:0425a06": "多寶之來。分身之集。淨土之變。凡此皆十方三世",
    "X31n0608_004:0425a07": "諸佛。令法久住之方便也。華藏莊嚴世界海。宛在",
    "X31n0608_004:0425a08": "目中。壽量品我此土安隱案伏於此。",
    "X31n0608_004:0425a09": "[0425a09] 告諸大眾我滅度後(至)一切天人皆應供養。",
    "X31n0608_004:0425a10": "[0425a10] 此頌長文第四節。略其開塔者。以既見真實相。不",
    "X31n0608_004:0425a11": "論開方便門也。告諸下十四句。雙標持說二門。正",
    "X31n0608_004:0425a12": "應塔中以大音聲普告四眾等文。護持約自利言。",
    "X31n0608_004:0425a13": "讀說約利他言。具六種法師義。謂佛滅後。誰能持",
    "X31n0608_004:0425a14": "說此經。對佛自誓。即同久滅度多寶佛之師子吼。",
    "X31n0608_004:0425a15": "即為多寶與釋迦所集分身佛之所知也。諸佛子",
    "X31n0608_004:0425a16": "下十六句。單申明持者。不但為諸佛所知。即為供",
    "X31n0608_004:0425a17": "養三世十方佛矣。若說此經下四句。單申明說者。",
    "X31n0608_004:0425a18": "不但供養諸佛。即為見三世十方佛之所以為佛",
    "X31n0608_004:0425a19": "矣。諸善男子下四句。結成對佛自誓。誨其諦思。佛",
    "X31n0608_004:0425a20": "所以必欲大眾發願。然後以此經囑累其人者。以",
    "X31n0608_004:0425a21": "佛滅後。能持說此經。實為難事也。此為難事一句。",
    "X31n0608_004:0425a22": "引起下文二十餘行難不難之校核。文則不出持",
    "X31n0608_004:0425a23": "說二門。義在不出神通智慧二事。皆以餘經。與此",
    "X31n0608_004:0425a24": "經相對校也。諸餘經典下。標起說餘經智力神力",
    "X31n0608_004:0425b01": "可及者。為餘經難而易。此經易而難。有六番也。若",
    "X31n0608_004:0425b02": "校下。須彌難以手接。大千難以足動。今皆不難者。",
    "X31n0608_004:0425b03": "餘經所詮神通。人易信也。若立下。有頂為色界究",
    "X31n0608_004:0425b04": "竟處。與無色界空無邊處相&#x96A3;。最難以立。彼處天",
    "X31n0608_004:0425b05": "人。多厭色歸空。不能聞法。亦最難說經。今皆不難",
    "X31n0608_004:0425b06": "者。餘經所詮智慧之力。或易信也。若佛滅後下。此",
    "X31n0608_004:0425b07": "經不假接須彌動大千之神通。立有頂說餘經之",
    "X31n0608_004:0425b08": "智慧。直令讀說者。知舉手低頭處。皆已成訖佛道。",
    "X31n0608_004:0425b09": "不須更修其誰能說。而其誰能信哉。故曰是則為",
    "X31n0608_004:0425b10": "難。此雙以餘經神力智力。單校讀說此經者為難。",
    "X31n0608_004:0425b11": "故宜發願一也。假使有人下。空無形相。難以手把。",
    "X31n0608_004:0425b12": "空既被把。難更游行。今皆不難者。餘經所詮之神",
    "X31n0608_004:0425b13": "通。人或易信也。於我滅後下。此經不假把&#x8657;空游",
    "X31n0608_004:0425b14": "行之神通。但能自書。及使人書持。則究竟涅槃。常",
    "X31n0608_004:0425b15": "寂滅相。佛與大眾。已同住於空中矣。此單以餘經",
    "X31n0608_004:0425b16": "神力。單校護持此經為難。故宜發願二也。若以大",
    "X31n0608_004:0425b17": "地下。大地難置足甲。即置亦難升於梵天。今皆不",
    "X31n0608_004:0425b18": "難者。餘經所詮之神力也。佛滅度下。此經不假置",
    "X31n0608_004:0425b19": "地上天之神力。但暫時讀說。則已三變淨土。移置",
    "X31n0608_004:0425b20": "天人於他方。其誰能信哉。故曰是則為難。此單以",
    "X31n0608_004:0425b21": "餘經神力。單校讀說此經為難。故宜發願三也。假",
    "X31n0608_004:0425b22": "使劫燒下。乾草極易著火。劫燒非常火所同。入中",
    "X31n0608_004:0425b23": "不燒為不難者。餘經所詮之神通也。我滅度下。此",
    "X31n0608_004:0425b24": "經不用擔乾草入劫燒不焚之神力。但能自持。為",
    "X31n0608_004:0425c01": "一人說。則大眾見劫盡大火所燒時。我此土安隱",
    "X31n0608_004:0425c02": "矣。此單以餘經神力。雙校持說此經為難。故宜發",
    "X31n0608_004:0425c03": "願四也。若持八萬下。八萬法藏。及十二部經。一人",
    "X31n0608_004:0425c04": "為難持。即持亦難說。即說亦難令聽者得六通。今",
    "X31n0608_004:0425c05": "皆不難者。餘經所詮。說者聽者。神力智力也。於我",
    "X31n0608_004:0425c06": "滅下。此經不假如上說聽得通之力。但能令聽受",
    "X31n0608_004:0425c07": "者。一問其義。即父母所生肉眼等之六根。不用修",
    "X31n0608_004:0425c08": "證。已護清淨矣。此雙以餘經智力神力。單校聽問",
    "X31n0608_004:0425c09": "此經者為難。故宜發願五也。若人說法下。說法令",
    "X31n0608_004:0425c10": "一人得阿羅漢果。具大神通。尚難。況令千萬億等",
    "X31n0608_004:0425c11": "眾生得果具通。為不難者。餘經所詮。神力智力。極",
    "X31n0608_004:0425c12": "廣且大者也。於我滅下。此經不須八萬四千等法",
    "X31n0608_004:0425c13": "藏之多。神力智力之廣且大。但能奉持。一念隨喜。",
    "X31n0608_004:0425c14": "須臾聞之。即得究竟阿耨菩提。況從法會出。展轉",
    "X31n0608_004:0425c15": "傳至第五十人。一念隨喜功德。已勝於供養四百",
    "X31n0608_004:0425c16": "萬億等六趣眾生。滿八十歲。復令得四果。算數譬",
    "X31n0608_004:0425c17": "喻所不能及矣。此以餘經神智。單校奉持此經者",
    "X31n0608_004:0425c18": "為難。故宜發願六也。我為佛道下。單約護持者。結",
    "X31n0608_004:0425c19": "回此為難事一句。謂如上校核。獨以持說此經為",
    "X31n0608_004:0425c20": "難者。以國土雖無量。說法雖無數。始終唯有此經。",
    "X31n0608_004:0425c21": "為第一之難持也。故末世持者。不名持經。即名持",
    "X31n0608_004:0425c22": "諸佛之身矣。諸善男子下。雙約佛滅後持說二門。",
    "X31n0608_004:0425c23": "結回宜發大願一句。故曰誰能受持讀誦等。此經",
    "X31n0608_004:0425c24": "難持下。謂由經之第一難持。而末世暫持者。亦為",
    "X31n0608_004:0426a01": "第一難得。故暫持者。即感佛與諸佛歡喜而難賞",
    "X31n0608_004:0426a02": "也。是則勇猛下。謂佛滅後。於此經雖曰暫持。其實",
    "X31n0608_004:0426a03": "則為勇猛精進。則名持戒行頭陀行之抖擻也。亦",
    "X31n0608_004:0426a04": "即為疾得阿耨菩提之無上佛道也。則為即得二",
    "X31n0608_004:0426a05": "句。為龍女速至菩提之案。以上明持經者得果之",
    "X31n0608_004:0426a06": "速。能於來世下一十二句。明持經者植因之大。為",
    "X31n0608_004:0426a07": "提婆品張本。是真佛子住淳善地。冥顯釋迦因中",
    "X31n0608_004:0426a08": "為國王采果拾薪等役。是諸天人世間之眼。冥顯",
    "X31n0608_004:0426a09": "提婆因中為仙人傳法之&#x8FF9;。於恐畏世下四句。照",
    "X31n0608_004:0426a10": "法師品中說經者之利益也。",
    "X31n0608_004:0426a11": "[0426a11] 妙法蓮華經提婆達多品第十二",
    "X31n0608_004:0426a12": "[0426a12] 提婆達多云天授。謂乞天授與也。斛飯王世子。如",
    "X31n0608_004:0426a13": "來堂弟。阿難親兄也。據餘經。是累劫魔害佛法者。",
    "X31n0608_004:0426a14": "據悲華寶積二經。乃實助成我釋尊之功德者。故",
    "X31n0608_004:0426a15": "述其往劫為師之事。以授記也。上品彰佛果上之",
    "X31n0608_004:0426a16": "&#x8FF9;。明佛分身隨願而多。此品彰佛因中之&#x8FF9;。明大",
    "X31n0608_004:0426a17": "願由師所教而成。故授其記。以酬其恩。此所謂能",
    "X31n0608_004:0426a18": "以平等大慧。與大眾說也。",
    "X31n0608_004:0426a19": "[0426a19] 爾時佛告諸菩薩(至)精勤給侍令無所乏。",
    "X31n0608_004:0426a20": "[0426a20] 爾時下。總標求此經之&#x8FF9;。於多下。別釋無量劫求",
    "X31n0608_004:0426a21": "經。而多分&#x8FF9;為國王也。求法華云無懈倦。對上品",
    "X31n0608_004:0426a22": "諸人云何不勤為法而言。發願求無上菩提云不",
    "X31n0608_004:0426a23": "退轉。對上品此為難事宜發大願而言。然法華即",
    "X31n0608_004:0426a24": "無上菩提能詮之文。無上菩提即法華所詮之理。",
    "X31n0608_004:0426b01": "以上并約智度言。為欲滿足下。謂因智度而並勤",
    "X31n0608_004:0426b02": "行其六度也。六度攝於檀施一度故曰勤行布施",
    "X31n0608_004:0426b03": "等。於菩提云無退轉。於布施云無&#x608B;惜。正見國王",
    "X31n0608_004:0426b04": "無懈倦處。以菩提果覺名。檀等因行名故。象馬下。",
    "X31n0608_004:0426b05": "外財。頭目下。內財。時世下。謂時壽短。捨內外財。人",
    "X31n0608_004:0426b06": "或能之。世壽既長。王能捨其國位者。以重妙法。重",
    "X31n0608_004:0426b07": "於為國也。委正。當作委政。謂以治國政事。委付太",
    "X31n0608_004:0426b08": "子。而並命擊鼓。宣求法之&#x52C5;令也。誰能下。出所宣",
    "X31n0608_004:0426b09": "令之辭。時有下。奉&#x52C5;令而至之人。若不下。仙人要",
    "X31n0608_004:0426b10": "君以踐終身給走之令。王聞下。行果。顧其令言。采",
    "X31n0608_004:0426b11": "果則上樹。汲水則下澗。拾薪則登山。設食則充庖。",
    "X31n0608_004:0426b12": "凡此皆給走之事也。以一身兼數役。晝間可謂辛",
    "X31n0608_004:0426b13": "苦矣。而夜間尤不得暇。或以身為床。則任其從橫。",
    "X31n0608_004:0426b14": "或以身為座。則隨其左右。如此奉事經千歲而身",
    "X31n0608_004:0426b15": "心無倦者。為妙法之難得也。現前諸新得記者。顧",
    "X31n0608_004:0426b16": "奉事我釋尊。校國王之於仙人為何如。而尚不發",
    "X31n0608_004:0426b17": "願以持經乎。",
    "X31n0608_004:0426b18": "[0426b18] 爾時世尊欲重宣此義而說偈言。",
    "X31n0608_004:0426b19": "[0426b19] 我念過去劫為求大法故(至)今故為汝說。",
    "X31n0608_004:0426b20": "[0426b20] 阿私云無比。食化志。在樹曰果。在地曰蓏。張宴曰。",
    "X31n0608_004:0426b21": "有核曰果。無核曰蓏。周禮云。共野果蓏之薦。註。果",
    "X31n0608_004:0426b22": "桃李之屬。蓏瓜瓞之屬。餘照長文可解。",
    "X31n0608_004:0426b23": "[0426b23] 佛告諸比丘爾時王者(至)若在佛前蓮華化生。",
    "X31n0608_004:0426b24": "[0426b24] 佛告下。會明今昔。由提婆下。述成法利。歸功於師。",
    "X31n0608_004:0426c01": "成提婆之因行也。悲華經。佛為寶海梵志。在寶藏",
    "X31n0608_004:0426c02": "如來前。發願極大。有一裸形梵志。名亂想可畏。亦",
    "X31n0608_004:0426c03": "願佐佛。成其因行。隨佛在處。凡內外財。一切求索。",
    "X31n0608_004:0426c04": "滿其六波羅蜜。俟佛成道已。願為弟子。聞法獲記。",
    "X31n0608_004:0426c05": "爾時寶海。即稱裸形。是己無上道伴。任其求索皆",
    "X31n0608_004:0426c06": "施。實無罪分。以故一切經中。凡云冤害佛者。皆名",
    "X31n0608_004:0426c07": "提婆達多。然餘經多述求索頭目等緣。是為佛滿",
    "X31n0608_004:0426c08": "足檀等前五波羅蜜。唯此經以傳法言。是兼滿般",
    "X31n0608_004:0426c09": "若波羅蜜也。故知彼經云裸形梵志。定是調達。竺",
    "X31n0608_004:0426c10": "法護譯。時有仙人。為時有梵志。與悲華合。告諸四",
    "X31n0608_004:0426c11": "眾下。授其果記。以謝其恩。提婆云天授。成佛亦號",
    "X31n0608_004:0426c12": "天王。果不昧因。名稱其實也。周稱皇帝為天王。世",
    "X31n0608_004:0426c13": "界名天道者。意天道無親。常與善人也。現在滅後。",
    "X31n0608_004:0426c14": "皆以三乘法度生得果者。天王佛之本願也。佛告",
    "X31n0608_004:0426c15": "諸比丘下。謂佛滅後人。能於此品。信而不疑。則果",
    "X31n0608_004:0426c16": "感有三。一生佛前常聞此經。二生人天受樂。三蓮",
    "X31n0608_004:0426c17": "華化生(大寶積第二十八經。佛告淨無垢菩薩云。善男子。若無提婆達多善知識者。終不得",
    "X31n0608_004:0426c18": "知如來具有無量功德。乃至云過去五百生中。處處提婆示現。作冤家事。顯佛無量功德。而諸愚人不善",
    "X31n0608_004:0426c19": "取義。墮三惡道。提婆達多善修無量諸勝功德。親近諸佛。宿植德本。心向大乘。近於阿耨多羅三藐三菩",
    "X31n0608_004:0426c20": "提。入大乘論說。提婆達多。是大寶伽羅菩薩。為遮眾生起逆罪故。示現作業。墮於地獄。若果佛怨。云何而",
    "X31n0608_004:0426c21": "得世世相值。如二人行。東西各去。步步轉遠。豈得為伴。准此則知一切經中。凡言提婆達多事&#x8FF9;。皆順力",
    "X31n0608_004:0426c22": "示現。助成佛道。非真為冤家也。亦他山之石。可以攻玉。不善人善人之資義耳)。",
    "X31n0608_004:0426c23": "[0426c23] 於時下方多寶世尊(至)於海教化其事如是。",
    "X31n0608_004:0426c24": "[0426c24] 爾時智積菩薩以偈讚曰。",
    "X31n0608_004:0427a01": "[0427a01] 大智德勇&#x5FA4;化度無量眾(至)令速成菩提。",
    "X31n0608_004:0427a02": "[0427a02] 文殊師利言我於海中唯常宣說妙法華經。",
    "X31n0608_004:0427a03": "[0427a03] 於時下。上三節。佛為四眾不發願持經故。敘其遠",
    "X31n0608_004:0427a04": "因。明人能以法為重。雖國王不惜其尊。四眾比國",
    "X31n0608_004:0427a05": "王之發願。顧何如。人能以身為輕。雖地獄不辭其",
    "X31n0608_004:0427a06": "苦。大眾校提婆之持經。顧何如。此節恐四眾謂。調",
    "X31n0608_004:0427a07": "達雖能地獄持經而得記。然天王之樂。尚未現證。",
    "X31n0608_004:0427a08": "而地獄之苦。尤難實受。故難於發願也。如此則皆",
    "X31n0608_004:0427a09": "智有所積滯。而不通達清淨實相。立地成佛之旨。",
    "X31n0608_004:0427a10": "故假智積菩薩趣多寶迴本土。而發起文殊說經",
    "X31n0608_004:0427a11": "度龍女。現前立地成佛。以證妙法得果之極易。俾",
    "X31n0608_004:0427a12": "四眾信得及眾生本來是佛。只在善說法。如文殊",
    "X31n0608_004:0427a13": "者。一加點化耳。如是則娑婆雖弊惡。校地獄猶為",
    "X31n0608_004:0427a14": "堪忍。眾生雖上慢。比龍女猶為法器。有何不可持",
    "X31n0608_004:0427a15": "說此經。而難於發願乎。故記提婆後。有龍女成佛",
    "X31n0608_004:0427a16": "之事。為此品中之大義。故說此品後。即有持品諸",
    "X31n0608_004:0427a17": "菩薩而發願也。白多寶下。智積表權智。見諸四眾",
    "X31n0608_004:0427a18": "不發願。謂徒來此會。即以權而趣寶佛歸本土之",
    "X31n0608_004:0427a19": "實也。釋迦牟尼下。佛留智積。以待文殊者。文殊表",
    "X31n0608_004:0427a20": "本智。謂智積不可因四眾滯于發願之&#x8FF9;。便欲以",
    "X31n0608_004:0427a21": "權歸本。此間除不發願者外。自有根本智如文殊",
    "X31n0608_004:0427a22": "師利者。可以證明持經得果之易。故曰此有菩薩",
    "X31n0608_004:0427a23": "名文殊等。爾時文殊下。此土說此經之法主也。俱",
    "X31n0608_004:0427a24": "來下。同文殊傳法一類之眾也。法主云坐千葉蓮",
    "X31n0608_004:0427b01": "華。法眾云坐寶蓮華。亦優曇&#x9262;訓大寶青蓮華義。",
    "X31n0608_004:0427b02": "從於下。主伴所來之方也。詣靈鷲下。諸佛會集之",
    "X31n0608_004:0427b03": "所也。問。序品文殊答彌勒後。未見云往龍宮。今奚",
    "X31n0608_004:0427b04": "從彼涌出。答。汝謂龍宮在婆婆本界耶。在餘世界",
    "X31n0608_004:0427b05": "耶。曰。固在本界。曰。龍宮既在娑婆。靈山至於龍宮。",
    "X31n0608_004:0427b06": "如人前堂行至裏室。總在家中。奚用先示往相。華",
    "X31n0608_004:0427b07": "嚴十通品。菩薩第六無體性。無動作。往一切佛剎。",
    "X31n0608_004:0427b08": "智神通云。菩薩聞極遠無數不可說世界中佛名",
    "X31n0608_004:0427b09": "即自見身在彼佛所禮敬求法。經於多劫。不曾動",
    "X31n0608_004:0427b10": "其本處。況在娑婆之龍宮。可執往來相乎。又問。龍",
    "X31n0608_004:0427b11": "雖八部之一。亦畜道所攝。三變土中。既云無有三",
    "X31n0608_004:0427b12": "途。今奚又有龍畜。&#x51B5;天人可移。龍奚不移。答。三變",
    "X31n0608_004:0427b13": "土中。唯後二變。云無地獄鬼畜。初變土中。曾無其",
    "X31n0608_004:0427b14": "說。業已訓之。何得忘耶。況經既云唯留此會眾。聞",
    "X31n0608_004:0427b15": "一偈一句一念隨喜者。皆與其記。豈娑竭龍王十",
    "X31n0608_004:0427b16": "地菩薩位中人。不如一念隨喜者。反不留而移置",
    "X31n0608_004:0427b17": "實報莊嚴土外耶。即移置三變土外。以文殊之神",
    "X31n0608_004:0427b18": "通。不能自彼而來於此耶。迦葉盡神力白推。欲擯",
    "X31n0608_004:0427b19": "文殊。便現百千萬億文殊。豈直在鷲&#x5CEF;。不&#x5FA7;在龍",
    "X31n0608_004:0427b20": "宮及一切處耶。以上照此有菩薩名文殊師利案。",
    "X31n0608_004:0427b21": "修敬下。照可與相見案。智積菩薩問下。謂龍宮卑",
    "X31n0608_004:0427b22": "濕。非說法之地。龍性憍慢。非受教之機。其被化者",
    "X31n0608_004:0427b23": "難多也。故曰仁往龍宮等。文殊師利言下。謂善說",
    "X31n0608_004:0427b24": "法者。不擇其地。善度生者。不問其機。故地愈卑而",
    "X31n0608_004:0427c01": "法化愈廣。機愈憍而得道愈速。故曰其數無量等。",
    "X31n0608_004:0427c02": "且待下。謂心口既難稱記。少待自當證知也。文殊",
    "X31n0608_004:0427c03": "來儀。自海而空。自空而山。自山而至佛前。自修敬",
    "X31n0608_004:0427c04": "二佛後。而與智積相慰問。何等次第哉。所言未竟",
    "X31n0608_004:0427c05": "下。事符其言也。此諸菩薩下。證知文殊之化也。具",
    "X31n0608_004:0427c06": "菩薩下。謂機雖分於小大。人皆歸於一實。故菩薩",
    "X31n0608_004:0427c07": "之大機。皆各論說其六度之行本。聲聞之小機。亦",
    "X31n0608_004:0427c08": "各說其本行也。今皆下。謂今經既會權歸實。聲聞",
    "X31n0608_004:0427c09": "雖是小機。皆修行大乘之法空義也。文殊師利謂",
    "X31n0608_004:0427c10": "智積下。謂前云自當證知者。其事如是也。智積菩",
    "X31n0608_004:0427c11": "薩以偈下。晉譯偈止四句。云至仁慧無量。化海眾",
    "X31n0608_004:0427c12": "寶數。唯為露聖旨。分別說其意。前二句。當本譯前",
    "X31n0608_004:0427c13": "一行。後二句。當本譯後一行。今會彼釋此。則本譯",
    "X31n0608_004:0427c14": "後一行是讚前起後之辭。謂大智文殊。其智勇故。",
    "X31n0608_004:0427c15": "敢入龍宮而說法。其德&#x5FA4;故。說法久而所化之眾",
    "X31n0608_004:0427c16": "多。今我固及見也。演暢下。謂眾多我見。法尚未知。",
    "X31n0608_004:0427c17": "惟露其聖旨。為我分別之。仁在龍宮。所演暢法。還",
    "X31n0608_004:0427c18": "是唯闡一乘實相。廣導眾生。不假久修。而立地速",
    "X31n0608_004:0427c19": "成菩提耶。抑小大分別。先開三乘。為聲聞之本。後",
    "X31n0608_004:0427c20": "暢一乘。以漸而修大乘之空義乎。故文殊答云。我",
    "X31n0608_004:0427c21": "於海中等。謂即先三後一。正是我常說妙法也。",
    "X31n0608_004:0427c22": "[0427c22] 智積問文殊師利言(至)&#x5374;住一面以偈讚曰。",
    "X31n0608_004:0427c23": "[0427c23] 深達罪福相(至)我闡大乘教度脫苦眾生。",
    "X31n0608_004:0427c24": "[0427c24] 此節下節。并應上節論說妙法一句。智積下。承上",
    "X31n0608_004:0428a01": "我於海中唯常宣說妙法蓮華經為問。以法而求",
    "X31n0608_004:0428a02": "人也。此經甚深下。法也。頗有眾生下。求人也。文殊",
    "X31n0608_004:0428a03": "師利言下。引己所常化為答。是以人而證法也。娑",
    "X31n0608_004:0428a04": "竭羅云鹹海。女謂非男子也。年始八歲。齒幼也。智",
    "X31n0608_004:0428a05": "慧利根。德長也。善知眾生下。釋成智慧。於剎那頃",
    "X31n0608_004:0428a06": "下。釋成利根。能至菩提一句。結足答義。智積菩薩",
    "X31n0608_004:0428a07": "言我見下。以餘經權漸。校此經頓成菩提。為不信",
    "X31n0608_004:0428a08": "也。謂以妙法之希有。得善說與能行成佛。固當生",
    "X31n0608_004:0428a09": "信。以積德之能仁。校初心之幼女。遲速不能無疑。",
    "X31n0608_004:0428a10": "故云不信此女等。方便品所謂不退諸菩薩。亦復",
    "X31n0608_004:0428a11": "不能知。是也(註謂遲速不能無疑者。若信速。則疑釋迦為無智慧利根矣。若信遲。則疑",
    "X31n0608_004:0428a12": "龍女剎那時發心。惡能頓超釋迦多剎哉。其實文殊敘龍女文中。亦且有釋迦之積德在。何也。知眾生根",
    "X31n0608_004:0428a13": "行下。得機生熟之總持。諸佛下。得法深秘之授受。深入禪定。為觀機生熟也。了達諸法。謂了三即達一也。",
    "X31n0608_004:0428a14": "剎那發心。始覺也。得不退轉等。始覺即同於本覺。所以四辨具。而四無量心滿也。赤子。詩云。如保赤子。心",
    "X31n0608_004:0428a15": "誠求之。謂慈念十二類生。如自己所生之孩提。功德具足。謂凡佛果位中。六度四攝四無畏十八不共法",
    "X31n0608_004:0428a16": "等皆具足。所謂大圓滿。覺也。三覺既滿。故心中念。口中演。都是一乘微妙廣大之法。無二三乘也。慈悲仁",
    "X31n0608_004:0428a17": "讓。約與人交接言。志意和雅。約資稟標緻言。此雖述龍女之德。其實明持經者之儀軌也。見龍女年雖幼",
    "X31n0608_004:0428a18": "而亦同釋尊無量劫積功累德不異矣。然智積不信。非不信其具德。但不信其彼此長幼遲速也。殊不知",
    "X31n0608_004:0428a19": "為菩薩之妙用。為懈怠眾生故。示久遠成佛。為精進眾生故。說頓成其佛。若然者。安知釋迦於他方世界。",
    "X31n0608_004:0428a20": "遇精進者。不同龍女示頓成乎。又安知龍女不是為激發諸新得記者。畏娑婆世界弊惡。不肯發願持經。",
    "X31n0608_004:0428a21": "而示現乎。觀三千大千世界。如芥子許者。報恩經謂。迦葉佛為比丘時。釋迦佛為蝨。提婆達多為蚤。在比",
    "X31n0608_004:0428a22": "丘衣中擾害。比丘約曰。凡我作務時。任汝跳嚙。入定時。俱願止息。蝨即奉教。蚤獨違約。比丘因不得定。將",
    "X31n0608_004:0428a23": "衣火焚。蚤蝨俱斃。以蚤蝨身〔此〕芥子。小大恰相類也。佛劫海中。為化一類蚤蝨眾生。捨其身命如此)。言",
    "X31n0608_004:0428a24": "論未訖下。文殊不答者。以有龍女為證也。偈云深",
    "X31n0608_004:0428b01": "達等者。龍女畜道。罪相也。菩提果覺。福相也。能信",
    "X31n0608_004:0428b02": "龍女成佛。是深達罪福同一實相。而光明之性。&#x5FA7;",
    "X31n0608_004:0428b03": "照於十方也。此約能證。以顯般若之德。微妙下。約",
    "X31n0608_004:0428b04": "所證。以顯法身之德。法身無相。故曰微。不妨具相",
    "X31n0608_004:0428b05": "好莊嚴。故曰妙淨。天人下。即法身明報化身。顯解",
    "X31n0608_004:0428b06": "脫德。謂由法身微故。天人所以戴仰。報身妙故。龍",
    "X31n0608_004:0428b07": "神所以恭敬。化身淨故。一切眾生所以無不宗奉。",
    "X31n0608_004:0428b08": "此龍女以己深達&#x5FA7;照之般若。讚佛三德。而破執",
    "X31n0608_004:0428b09": "權漸者之滯&#x8FF9;。應上所謂智慧利根也。又聞下。請",
    "X31n0608_004:0428b10": "佛證明。已知成佛。應上得至菩提。具三寶三覺義。",
    "X31n0608_004:0428b11": "成菩提佛寶。闡大乘法寶。脫苦眾生僧寶。佛寶自",
    "X31n0608_004:0428b12": "覺。法寶覺他。僧寶則滿覺也(度脫苦眾生一句。有諷刺義。謂凡不信自",
    "X31n0608_004:0428b13": "心成佛。專疑他人者。是苦眾生也)。",
    "X31n0608_004:0428b14": "[0428b14] 時舍利弗語龍女言(至)一切眾會默然信受。",
    "X31n0608_004:0428b15": "[0428b15] 時舍利弗下。智積不信。由文殊之言。身子不信。由",
    "X31n0608_004:0428b16": "龍女又聞成菩提之自言也。故云汝謂不久等。不",
    "X31n0608_004:0428b17": "久即速義。對下懸曠看。所以下。徵釋。謂所以汝云",
    "X31n0608_004:0428b18": "成道。我云難信者。何也。以汝女身垢穢。校釋梵等",
    "X31n0608_004:0428b19": "清淨。非是法器故也。況佛道懸遠廣大。經劫之多。",
    "X31n0608_004:0428b20": "積行之全。然後乃成乎。此以以佛道懸曠等言。足",
    "X31n0608_004:0428b21": "成云何能得無上菩提。又女人下。覆明女身垢穢",
    "X31n0608_004:0428b22": "非是法器(超日月三昧經。上度比丘不信長者女慧施成佛云。淨修四等四禪。乃升梵天。",
    "X31n0608_004:0428b23": "婬恣無節。故為女人。勇猛少欲。乃得帝釋。雜惡多能。故為女人。十善具足。尊敬三寶。孝奉二親。謙順長年。",
    "X31n0608_004:0428b24": "乃得魔王。輕慢不順。毀失正教。故為女人。行菩薩道慈愍&#x7FA3;萌。供養三尊先聖師父。乃作轉輪聖王。慝態",
    "X31n0608_004:0428c01": "不淨。故為女人。具無量德。五處本無。無三趣想。乃得成佛。性著色慾。情淖態慝。身口意異。故為女人等。又",
    "X31n0608_004:0428c02": "大寶積三十八經云。舍利子。若有女人。為轉輪王帝釋梵王自在天。無有是處。轉女身已。出世作佛。斯有",
    "X31n0608_004:0428c03": "是處。然身子不信龍女。上度不信慧施。元有所聞於佛。非自己臆見也。註引超日月三昧經。俾見五障所",
    "X31n0608_004:0428c04": "以為障。引大寶積經。俾見身子不信。非不信。女身可轉男身作。佛第不信龍女以女身而當體速成佛也。",
    "X31n0608_004:0428c05": "故結云。云何女身速得成佛。以故二經皆以轉女身成男子為言。然三〔時〕經但受記慧施等五百女人。過",
    "X31n0608_004:0428c06": "十劫後成佛。同名慧見如來。此經則立地速成佛也)。爾時龍女下。獻珠以示",
    "X31n0608_004:0428c07": "疾成。破遲速相校之滯&#x8FF9;也。故曰觀我成佛復速",
    "X31n0608_004:0428c08": "於此。當時眾會下。變身以示法器。破男女相校之",
    "X31n0608_004:0428c09": "滯&#x8FF9;也。故曰忽然之間變成男子(問菩薩處胎經。火燄世界。無欲",
    "X31n0608_004:0428c10": "佛。彼土人民。盡受女身。一時七十二萬億女人。不轉男身。咸得成佛。此經既屬頓教大乘。反欲女轉男身",
    "X31n0608_004:0428c11": "作佛。何也。答彼一世界。此一世界。化法化儀。各隨佛之願耳。且彼世界。全無男子。女可作佛。不用言轉。此",
    "X31n0608_004:0428c12": "既男女各形成佛。故用轉也)。具菩薩行者。因行滿也。即往南方",
    "X31n0608_004:0428c13": "等者。果德圓也。此證讚中又聞成菩提二句。普為",
    "X31n0608_004:0428c14": "十方等者。證讚中我闡大乘法一句。爾時娑婆等",
    "X31n0608_004:0428c15": "者。證讚中度脫苦眾生一句。事待其言。娑婆無垢",
    "X31n0608_004:0428c16": "各獲果證。菩薩尊者。不由不信。故曰智積舍利等",
    "X31n0608_004:0428c17": "默然信受。良以龍女由一寶珠之愛積於心。故遭",
    "X31n0608_004:0428c18": "許多之排難。智積身子由一大智積於心。故枉許",
    "X31n0608_004:0428c19": "多之議論。佛前四眾。苟能於未來世。仰學龍女。恒",
    "X31n0608_004:0428c20": "順智積身子。而恒順眾生以持經。則娑婆之弊惡。",
    "X31n0608_004:0428c21": "可化成三變之淨土矣。何則。智積計著修行劫量",
    "X31n0608_004:0428c22": "遲速之不信。龍女即恒順獻寶珠於佛。以表修因",
    "X31n0608_004:0428c23": "布施在得其人。故一念之檀。即滿六度。何必無量",
    "X31n0608_004:0428c24": "劫積功累德。然後為苦行哉。文殊謂龍女為智慧",
    "X31n0608_004:0429a01": "者。見矣。以寶珠表法愛。龍女最心重者今捨之。則",
    "X31n0608_004:0429a02": "處胎經所謂法性如大海。不說有是非。凡夫賢聖",
    "X31n0608_004:0429a03": "人。平等無高下。惟在心垢滅。取證如反掌。龍女獻",
    "X31n0608_004:0429a04": "珠。則心垢滅矣。身子難以女身。龍女即恒順變為",
    "X31n0608_004:0429a05": "男子。難以垢穢。即恒順往于南方無垢世界。以表",
    "X31n0608_004:0429a06": "證果在善處於變化。則五障即等於法器。何必釋",
    "X31n0608_004:0429a07": "梵。然後始成菩提。文殊謂龍女為利根者。見矣。問。",
    "X31n0608_004:0429a08": "龍女成佛。何不通名。答。經有三義。故不言名。一准",
    "X31n0608_004:0429a09": "起信論。信極真如者。離三種相。智積以劫歷久近",
    "X31n0608_004:0429a10": "為難。文殊不辨。示此經離言說相。身子以男女垢",
    "X31n0608_004:0429a11": "淨為難。龍女但獻珠而不辨。示此經離心緣相。成",
    "X31n0608_004:0429a12": "佛不云某甲。示此經離名字相(大般若第五百七十六經。龍吉祥菩",
    "X31n0608_004:0429a13": "薩云。頗有能證菩提者不。妙吉祥曰。若無名姓施設語言。彼則能證。又超日月三昧經云。無取無捨乃號",
    "X31n0608_004:0429a14": "為佛。亦無名號假有字耳)。二顯經中前後授記者。皆碌碌輩因",
    "X31n0608_004:0429a15": "人成事。言佛語故。非己智分。恐劫長果遠。仍舊忘",
    "X31n0608_004:0429a16": "而不信。故不可不記其名號。及至成佛。則丈夫自",
    "X31n0608_004:0429a17": "有&#x51B2;天志。即釋迦亦說然燈佛實無有法於我矣。",
    "X31n0608_004:0429a18": "三顯佛姨母及耶輸等六千比丘尼。苟如龍女智",
    "X31n0608_004:0429a19": "慧利根。則不憂色視佛。謂佛於授記中不記己名。",
    "X31n0608_004:0429a20": "蚤已成訖佛矣。有茲三義。故龍女但云往無垢世",
    "X31n0608_004:0429a21": "界成佛。不說名也。以名與相皆是垢故。",
    "X31n0608_004:0429a22": "[0429a22] 妙法蓮華經持品第十三",
    "X31n0608_004:0429a23": "[0429a23] 持謂受持。攝六種法師三處分別。六種詳見法師",
    "X31n0608_004:0429a24": "品。三處分別者。此方他方周旋往返十方也。",
    "X31n0608_004:0429b01": "[0429b01] 爾時藥王菩薩摩訶薩(至)種種供養不惜身命。",
    "X31n0608_004:0429b02": "[0429b02] 爾時下。發願此方持者。藥王。法師品當機。大樂說。",
    "X31n0608_004:0429b03": "寶塔品當機。作是下。安佛心也。我等下。遵佛命也。",
    "X31n0608_004:0429b04": "後惡世下。他人所畏也。一畏善少。二畏慢多。三畏",
    "X31n0608_004:0429b05": "貪利養。四畏增不善。五畏遠解脫。六畏不信教。我",
    "X31n0608_004:0429b06": "等當起下。人畏而己能忍也。讀誦下。一讀。二誦。三",
    "X31n0608_004:0429b07": "持。四說。五書寫。六供養。皆不惜身命而為之者。以",
    "X31n0608_004:0429b08": "見涌塔變土集佛。記調達佛龍女。皆由此經而出",
    "X31n0608_004:0429b09": "生也(問動云持經。還是持前三周之法。以為經乎。抑通持七卷乎。曰如斯則有何失。曰若但持",
    "X31n0608_004:0429b10": "前三周法。直須法師一品。作囑累足矣。又奚用見寶塔以來許多事乎。若通持全部。則其所教受持之言。",
    "X31n0608_004:0429b11": "及奉命願持之語。豈盡應持乎。若持則不過以言語重持。言語似亦贅疣矣。曰世典帝王大小臣工百姓。",
    "X31n0608_004:0429b12": "一動一語。猶在史記。言右史記事。不謂之書。則謂之詩皆可稱經。皆俾人覽古知今。有益識見。況出世上",
    "X31n0608_004:0429b13": "上至尊典誥。一言一動。不可皆稱其經。而受持者乎。應知不唯持此一部名妙法。即一大藏經論。一句一",
    "X31n0608_004:0429b14": "偈。皆可持也。所以然者。以得此經。會權歸實。無往不是玅法。無往不是說吾人本具日用尋常心之性相",
    "X31n0608_004:0429b15": "事理體用之妙故)。",
    "X31n0608_004:0429b16": "[0429b16] 爾時眾中五百阿羅漢(至)即於佛前而說偈言。",
    "X31n0608_004:0429b17": "[0429b17] 世尊導師安隱天人我等聞記心安具足。",
    "X31n0608_004:0429b18": "[0429b18] 說是偈已白佛言(至)亦能於他方國土廣宣此經。",
    "X31n0608_004:0429b19": "[0429b19] 爾時眾中下。諸新得記者。發願他方持者。問。如何",
    "X31n0608_004:0429b20": "不見舍利弗等發願。答。富那記中。皆已暢明本&#x8FF9;",
    "X31n0608_004:0429b21": "諸大弟子內秘外現。此方持經。其來久矣。故不明",
    "X31n0608_004:0429b22": "發願(大般若第五百八十經。舍利子告滿慈于言。若聲聞獨覺乘。相應作意。皆能間雜大菩提",
    "X31n0608_004:0429b23": "心。俱名非理作意。乃至云。是故菩薩。應作是念。貪嗔癡等。於大菩提。雖為障礙。而能隨順菩提資糧。於菩",
    "X31n0608_004:0429b24": "提心。非極間雜。如二乘等。以貪嗔癡等。能令生死諸有相續。助諸菩薩。引一切智。謂諸菩薩方便善巧起",
    "X31n0608_004:0429c01": "諸煩惱。受後有身。作大饒益。依之修學六度等。准此則何方持經。更妙於此方)。復有學",
    "X31n0608_004:0429c02": "無學下。第二三果人發願。亦往他方持者。問。授阿",
    "X31n0608_004:0429c03": "難記中。止得二千人。今何云八千。答。法師品中。廣",
    "X31n0608_004:0429c04": "記者附焉。爾時佛姨母下。波闍婆提云大愛道。憍",
    "X31n0608_004:0429c05": "曇彌云尼眾主。耶輸陀羅云蓮華色。佛在俗后也。",
    "X31n0608_004:0429c06": "女僧將欲發願持經。故先希記。問。如何至此始與",
    "X31n0608_004:0429c07": "其記。答。一則八敬法。女眾不許越男僧分。一則非",
    "X31n0608_004:0429c08": "龍女成佛後。不唯女眾不自信作佛。即智積等諸",
    "X31n0608_004:0429c09": "菩薩。亦會生疑也。是以在後與記。悲華經。佛姨母",
    "X31n0608_004:0429c10": "元為水神。愛佛願大。生生願為佛保母。耶輸元為",
    "X31n0608_004:0429c11": "須彌山神。名善樂華。愛佛願重。生生願為佛婦。俱",
    "X31n0608_004:0429c12": "求佛得道後各授記&#x8382;。故今與記。完昔願也。其授",
    "X31n0608_004:0429c13": "記文。顯可知。",
    "X31n0608_004:0429c14": "[0429c14] 爾時世尊視八十萬億(至)在於他方遙見守護。",
    "X31n0608_004:0429c15": "[0429c15] 此眾發願。不計彼此。隨十方皆能持經者也。校上",
    "X31n0608_004:0429c16": "二節。此願最大。佛先曾對藥王。歎賞此眾。於諸佛",
    "X31n0608_004:0429c17": "所。成就大願。愍眾生故。生此人間。即是未來成佛",
    "X31n0608_004:0429c18": "之人。故今不以言告。唯以目視。欲此眾忽忘己之",
    "X31n0608_004:0429c19": "本願。勿負佛之所讚。故云爾時世尊視八十萬等。",
    "X31n0608_004:0429c20": "是諸下。敘具其德。即從座起下。敘因佛以目視。有",
    "X31n0608_004:0429c21": "進退兩難之意。謂進則須佛有告&#x52C5;之命。我當遵",
    "X31n0608_004:0429c22": "命而廣宣。然佛默然無告。退則又蒙佛目視。則我",
    "X31n0608_004:0429c23": "當云何也。時諸菩薩下。謂佛雖無告&#x52C5;之語。我當",
    "X31n0608_004:0429c24": "敬順佛目視之意。并自滿其本願可也。便於下。敬",
    "X31n0608_004:0430a01": "順佛意也。世尊我等下。自滿其願也。周旋十方。則",
    "X31n0608_004:0430a02": "無處不到也。往返十方。則去而復來也。如是則土",
    "X31n0608_004:0430a03": "不定淨穢。人不辨於善惡。皆能令書寫讀誦解說",
    "X31n0608_004:0430a04": "修行此經。則是無人不可教也。皆是下。謂我等願",
    "X31n0608_004:0430a05": "雖如此。皆是佛之威力加庇故。願佛在他方。遙見",
    "X31n0608_004:0430a06": "守護也。此要佛踐法師品中之約耳。雖然設佛在",
    "X31n0608_004:0430a07": "他方不護。此願亦難行。故佛亦不便付囑也。",
    "X31n0608_004:0430a08": "[0430a08] 即時諸菩薩俱同發聲而說偈言。",
    "X31n0608_004:0430a09": "[0430a09] 惟願不為慮於佛滅度後(至)我等皆當忍。",
    "X31n0608_004:0430a10": "[0430a10] 偈謂佛待機四十年。而說此經。可謂慮之熟矣。三",
    "X31n0608_004:0430a11": "周法後。知涅槃時到。又慮滅後人畏世惡。不肯廣",
    "X31n0608_004:0430a12": "說。蒙蔽眾生佛之知見。故自法師品以來。拳拳然",
    "X31n0608_004:0430a13": "直勸後世能持經者發願。可謂慮之長而且遠也。",
    "X31n0608_004:0430a14": "而藥王樂說願此遺彼。諸新得記者願彼遺此。一",
    "X31n0608_004:0430a15": "得一失。果如其佛聖慮焉。今既有我等不問土之",
    "X31n0608_004:0430a16": "彼此。皆願周旋。不問機之利鈍。皆願教令。則佛之",
    "X31n0608_004:0430a17": "慮。可以釋矣。故曰惟願不為慮等。初行頌長文。後",
    "X31n0608_004:0430a18": "行申惡義。謂世惡由于人。人惡在于三業。有諸無",
    "X31n0608_004:0430a19": "智。意惡。惡口罵詈。口惡。加刀杖。身惡也。",
    "X31n0608_004:0430a20": "[0430a20] 惡世中比丘邪智心諂曲(至)好出我等過。",
    "X31n0608_004:0430a21": "[0430a21] 此申明上節有諸無智人一句。而形容意業之惡。",
    "X31n0608_004:0430a22": "惡世下。動中意惡。或有下。靜中意惡。是人下。結明",
    "X31n0608_004:0430a23": "靜中所以為惡。上云無智。此云邪智。謂無正智。頗",
    "X31n0608_004:0430a24": "有邪智。故其心不直而諂曲。道未得而云得。增大",
    "X31n0608_004:0430b01": "我慢也。阿練若云無喧諍。山間林下之謂。謂邪智",
    "X31n0608_004:0430b02": "惡增。或有時居山林。著衲衣。形服似是空閒。而心",
    "X31n0608_004:0430b03": "則喧諍。以故自謂。己是修行真道。而輕賤持經者。",
    "X31n0608_004:0430b04": "在於人間。為貪著利養。與白衣說法。為世恭敬。如",
    "X31n0608_004:0430b05": "六通羅漢也。由此而知。是人心常懷惡。口常念俗。",
    "X31n0608_004:0430b06": "假名為阿練若。使人偏信己言。便於好出我等之",
    "X31n0608_004:0430b07": "過失。豈真正無喧雜哉。",
    "X31n0608_004:0430b08": "[0430b08] 而作如是言此諸比丘等(至)皆當忍受之。",
    "X31n0608_004:0430b09": "[0430b09] 此申明初節惡口罵詈等一句。形容口業之惡。而",
    "X31n0608_004:0430b10": "釋成好出我等過之義。而作下。出其持經者貪利",
    "X31n0608_004:0430b11": "之過。彼自貪利養。反輕持經者貪利。自作下。出其",
    "X31n0608_004:0430b12": "持經者求名之過。常在下。好出過之方所。毀謂背",
    "X31n0608_004:0430b13": "有後言。國王大臣有權位。能生殺人之方所。婆羅",
    "X31n0608_004:0430b14": "門居士有操行。能臧否人之方所。餘比丘眾。能隨",
    "X31n0608_004:0430b15": "世人。易生炎涼之方所。誹謗下。謂于上之三方。其",
    "X31n0608_004:0430b16": "人皆誹謗持經菩薩之惡。誣為邪見人。說外道論",
    "X31n0608_004:0430b17": "也。我等下。謂彼不知我等敬順佛意。悉忍彼惡口。",
    "X31n0608_004:0430b18": "而反為斯輕褻之言。云汝等能忍。想是佛耶。我等",
    "X31n0608_004:0430b19": "亦不辨而皆忍之也。",
    "X31n0608_004:0430b20": "[0430b20] 濁劫惡世中多有諸恐怖(至)皆當忍是事。",
    "X31n0608_004:0430b21": "[0430b21] 濁劫等者。上二節。釋訖初節惡世義。此節釋初節",
    "X31n0608_004:0430b22": "恐怖義。照及如刀杖者我等皆當忍二句。形容其",
    "X31n0608_004:0430b23": "身業之惡。謂濁惡世中。國王大臣等。皆受佛付囑。",
    "X31n0608_004:0430b24": "應為持經者金湯。當無恐怖。而反令我等多有恐",
    "X31n0608_004:0430c01": "怖者。以膚受假名阿練若。諸惡鬼入彼身心。故不",
    "X31n0608_004:0430c02": "呵護。而反加罵詈毀辱也。辱字含有加刀杖義。我",
    "X31n0608_004:0430c03": "等敬信下。謂彼雖持罵毀利兵。無能破我堅甲。而",
    "X31n0608_004:0430c04": "忍此難事也。我不愛下。轉釋為說是經等二句。我",
    "X31n0608_004:0430c05": "等下。轉釋我等敬信佛等二句。世尊下。謂凡我等",
    "X31n0608_004:0430c06": "所言。佛自當知。濁世惡僧。所以滅我等者。以彼未",
    "X31n0608_004:0430c07": "開悟佛知見故。不知佛四十年前所說三乘。皆佛",
    "X31n0608_004:0430c08": "方便隨宜。以故見我等直說一乘。不說有三。犯彼",
    "X31n0608_004:0430c09": "所忌。故口則惡罵。眉則顰蹙。我等身則被彼數數",
    "X31n0608_004:0430c10": "見擯。離於塔寺矣。如是下。結初節我等皆當忍一",
    "X31n0608_004:0430c11": "句。謂如上眾惡。我等下念眾生。上念佛&#x52C5;。皆當忍",
    "X31n0608_004:0430c12": "而不校也。",
    "X31n0608_004:0430c13": "[0430c13] 諸聚落城邑其有求法者(至)佛自知我心。",
    "X31n0608_004:0430c14": "[0430c14] 此結初節我等當廣說一句。諸聚落下。躡上文言",
    "X31n0608_004:0430c15": "謂彼惡僧雖假聲勢。擯我等。出離寺塔。我不以彼",
    "X31n0608_004:0430c16": "生退息。凡山野之聚落。市朝之城邑。有求法者。皆",
    "X31n0608_004:0430c17": "到其所。說佛所囑法也。我是下。照法師品如來所",
    "X31n0608_004:0430c18": "遣使等文。我於下。照寶塔品多寶如來及與我身",
    "X31n0608_004:0430c19": "所集化佛當知此義等文。"
}