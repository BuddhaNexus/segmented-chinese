{
    "T32n1661_001:0541b08": "No. 1661",
    "T32n1661_001:0541b09": "菩提心離相論",
    "T32n1661_001:0541b11": "龍樹菩薩造",
    "T32n1661_001:0541b12": "西天譯經三藏朝奉大夫試光祿卿",
    "T32n1661_001:0541b13": "傳法大師賜紫臣施護奉 詔譯",
    "T32n1661_001:0541b14": "[0541b14] 歸命一切佛。我今略說菩提心義。至誠頂禮",
    "T32n1661_001:0541b15": "彼菩提心。如勇健軍執勝器仗。其義亦然。",
    "T32n1661_001:0541b16": "而彼大菩提心。所有諸佛世尊諸菩薩摩訶",
    "T32n1661_001:0541b17": "薩。皆因發是菩提心故。我發菩提心亦如是。",
    "T32n1661_001:0541b18": "所成乃至坐菩提場成正覺果是心堅固。又",
    "T32n1661_001:0541b19": "此菩提心。是諸菩薩總持行門。如是觀想如",
    "T32n1661_001:0541b20": "是發生。我今讚說菩提心者。為令一切眾生",
    "T32n1661_001:0541b21": "息輪迴苦。未得度者普令得度。未解脫者令",
    "T32n1661_001:0541b22": "得解脫。未安隱者令得安隱。未涅盤者令得",
    "T32n1661_001:0541b23": "涅槃。為欲圓滿如是勝願故。安立自相正體",
    "T32n1661_001:0541b24": "因故。入第一義真實觀故。彼菩提心無生自",
    "T32n1661_001:0541b25": "相。是故今說。所言菩提心者。離一切性。問曰。",
    "T32n1661_001:0541b26": "此中云何離一切性。答謂蘊處界離諸取捨",
    "T32n1661_001:0541b27": "法無我平等。自心本來不生。自性空故。此中",
    "T32n1661_001:0541b28": "云何謂我蘊等有所表了。而分別心現前無",
    "T32n1661_001:0541b29": "體。是故若常覺了菩提心者。即能安住諸",
    "T32n1661_001:0541c01": "法空相。又復常所覺了彼菩提心。以悲心觀",
    "T32n1661_001:0541c02": "大悲為體。由如是故。於諸蘊中無我相可",
    "T32n1661_001:0541c03": "得。有諸外道。起非相應行。執相分別謂諸",
    "T32n1661_001:0541c04": "蘊有非無常法。而實非彼我相可得。諸法任",
    "T32n1661_001:0541c05": "持真實性中。不可執常亦非無常。於我蘊中",
    "T32n1661_001:0541c06": "名尚無實。況復有作及諸分別。若言有一法",
    "T32n1661_001:0541c07": "乃至有諸法。作此說者。世間心轉隨世間行。",
    "T32n1661_001:0541c08": "彼非相應為常行相。此義不然。是故當知諸",
    "T32n1661_001:0541c09": "法無性。若內若外不可分別。彼能執心而有",
    "T32n1661_001:0541c10": "何因。謂不能離隨世間相。若因若相是二無",
    "T32n1661_001:0541c11": "別。此即非常亦非能執。當知心性不可執常。",
    "T32n1661_001:0541c12": "是故彼性無常是常。若知彼性是無常者。當",
    "T32n1661_001:0541c13": "何所作從何所生取我等相。若離世間即於",
    "T32n1661_001:0541c14": "蘊中無有障礙。若處若界覺了亦然。取捨二",
    "T32n1661_001:0541c15": "法即不可得。",
    "T32n1661_001:0541c16": "[0541c16] 此中言蘊者。謂色受想行識。此說為五蘊諸",
    "T32n1661_001:0541c17": "聲聞人於是中學復次當知。色如聚沫。受如",
    "T32n1661_001:0541c18": "浮泡。想如陽焰行如芭蕉。識如幻士。此五蘊",
    "T32n1661_001:0541c19": "義。佛二足尊為諸菩薩如應宣說。",
    "T32n1661_001:0541c20": "[0541c20] 所言色蘊者。今略示其相。謂四大種及彼所",
    "T32n1661_001:0541c21": "造。說為色蘊彼非色者。謂即所餘受想行三。",
    "T32n1661_001:0541c22": "諸教應知識蘊行想如下當說。",
    "T32n1661_001:0541c23": "[0541c23] 此中言處者。謂內眼等處。外色等處。此說為",
    "T32n1661_001:0541c24": "十二處。",
    "T32n1661_001:0541c25": "[0541c25] 此中言界者。謂眼根等界。眼識等界。色等",
    "T32n1661_001:0541c26": "境界。此說為十八界。如是蘊處界離諸取捨。",
    "T32n1661_001:0541c27": "無方無分不可分別。分別見者是義不然。隨",
    "T32n1661_001:0541c28": "起分別即有所著。彼復云何而得相應。若有",
    "T32n1661_001:0541c29": "一相見外義者。當知此為破智所轉。意長養",
    "T32n1661_001:0542a01": "色是義云何。應知如是非一非異。有諸外道",
    "T32n1661_001:0542a02": "波哩沒囉惹迦等。隨諸異見起三分別。是義",
    "T32n1661_001:0542a03": "不然。如人夢中造殺害事。而彼所作無實行",
    "T32n1661_001:0542a04": "相。又如人夢居最上處。而彼亦非殊勝行相。",
    "T32n1661_001:0542a05": "此義云何。謂識光明破取捨相故。識法如是",
    "T32n1661_001:0542a06": "外義何有。是故諸法無有外義。當知一切色",
    "T32n1661_001:0542a07": "相所表。自識光明色相照耀。如人見彼幻化",
    "T32n1661_001:0542a08": "陽焰乾闥婆城取以為實。諸無智人以愚執",
    "T32n1661_001:0542a09": "心。觀色等實亦復如是由此我執是心隨轉。",
    "T32n1661_001:0542a10": "如先所說蘊處界義。應知離彼諸分差別。唯",
    "T32n1661_001:0542a11": "心分位所施設故。而種種相唯心所現。此義",
    "T32n1661_001:0542a12": "成就如成唯識說。此中問言。前說五蘊識云",
    "T32n1661_001:0542a13": "何自相答如說心義識亦如是。如佛世尊常",
    "T32n1661_001:0542a14": "作是說。應知一切唯心所現。此義甚深。諸愚",
    "T32n1661_001:0542a15": "癡者不能了故。不見真實。是故若能空其我",
    "T32n1661_001:0542a16": "相。即於是心不生分別。起分別者謂邪教故。",
    "T32n1661_001:0542a17": "彼所建立是義不成。如實義者見法無我。是",
    "T32n1661_001:0542a18": "大乘中法無我義。自心本來而不生故。隨有",
    "T32n1661_001:0542a19": "所生亦復平等。自心增上入真實義。瑜伽",
    "T32n1661_001:0542a20": "行門所出生故。此中應知。彼後所依而無",
    "T32n1661_001:0542a21": "實體。此即名為淨心現行。若過去法過去無",
    "T32n1661_001:0542a22": "實。若未來法未來未至。若現在法現在不住。",
    "T32n1661_001:0542a23": "於三世中當云何住。如軍林等多法成故。應",
    "T32n1661_001:0542a24": "知識者是無我相。彼識亦非為所依故。若於",
    "T32n1661_001:0542a25": "諸法如是見已。猶如赤雲速疾散滅。是故當",
    "T32n1661_001:0542a26": "知。若法有者從思所現。阿賴耶識亦復如是。",
    "T32n1661_001:0542a27": "諸有情類若來若去。法爾如是。譬如大海眾",
    "T32n1661_001:0542a28": "流所歸。阿賴耶識所依亦然。若有如是觀",
    "T32n1661_001:0542a29": "彼識者。即不可有分別心生。若彼各各如實",
    "T32n1661_001:0542b01": "知者。而彼彼名復云何說。若彼各各知諸",
    "T32n1661_001:0542b02": "物性。即彼各各不能稱說。作此說者是決定",
    "T32n1661_001:0542b03": "語。是故諸法亦決定生。於一切事隨轉成就。",
    "T32n1661_001:0542b04": "能知所知是二差別。所知若無能知何立。二",
    "T32n1661_001:0542b05": "俱無實法云何得。是故應知。所言心者而但",
    "T32n1661_001:0542b06": "有名。彼名亦復無別可得。但以表了故。彼",
    "T32n1661_001:0542b07": "名自性亦不可得。以是義故。智者應當觀菩",
    "T32n1661_001:0542b08": "提心自性如幻。若內若外及二中間求不可",
    "T32n1661_001:0542b09": "得。無法可取無法可捨。非形色可見非顯色",
    "T32n1661_001:0542b10": "可表。非男女相非黃門相。不於一切色相中",
    "T32n1661_001:0542b11": "住。無法可見非眼境界。唯一切佛觀察平等。",
    "T32n1661_001:0542b12": "若心自性若無自性。平等法中云何得見。所",
    "T32n1661_001:0542b13": "言性者名分別故。若離分別心性俱空。若有",
    "T32n1661_001:0542b14": "分別可見心者。此中云何說名為空。是故應",
    "T32n1661_001:0542b15": "知。無能覺無所覺。若能如是觀菩提心。即",
    "T32n1661_001:0542b16": "見如來。若有能覺及有所覺。而菩提心不可",
    "T32n1661_001:0542b17": "成立。是故無相亦復無生。非語言道而能",
    "T32n1661_001:0542b18": "稱讚。又菩提心者猶如虛空。心與虛空俱無",
    "T32n1661_001:0542b19": "二相。此說心空空智平等。佛佛神通佛佛無",
    "T32n1661_001:0542b20": "異。所有諸佛三世事業。一切皆住菩提界中",
    "T32n1661_001:0542b21": "之所攝藏。雖所攝藏彼一切法而常寂靜。亦",
    "T32n1661_001:0542b22": "復觀察。是無常法猶如幻化。非所攝藏調",
    "T32n1661_001:0542b23": "伏三有。住空法故。一切無生此說為空。一",
    "T32n1661_001:0542b24": "切無我亦說為空。若以無生及彼無我觀為",
    "T32n1661_001:0542b25": "空者。是觀不成。若染若淨二種分別。即成",
    "T32n1661_001:0542b26": "斷常二種見相。若言以智觀彼空者。是空",
    "T32n1661_001:0542b27": "亦復無別有體是故菩提心離諸所緣住虛空",
    "T32n1661_001:0542b28": "相。若觀虛空為所住者。是中即應有空有性。",
    "T32n1661_001:0542b29": "二名差別故知空者。猶如世間師子一吼群",
    "T32n1661_001:0542c01": "獸皆怖。如空一言。眾語皆寂。故知處處常",
    "T32n1661_001:0542c02": "寂彼彼皆空。又復識法是無常法從無常生。",
    "T32n1661_001:0542c03": "彼無常性即菩提心。此說空義亦不相違。若",
    "T32n1661_001:0542c04": "無常性即菩提心者。若愛樂菩提是心平等。",
    "T32n1661_001:0542c05": "而亦不說愛樂彼空。取空之心當云何得。當",
    "T32n1661_001:0542c06": "知本來自性真實一切成就菩提心義。又復",
    "T32n1661_001:0542c07": "應知物無自性。無自性性。是此說義。此所說",
    "T32n1661_001:0542c08": "者是心云何。若離我法即心不住。此非一法",
    "T32n1661_001:0542c09": "亦非諸法。各各自性而自性離。如世糖蜜甜",
    "T32n1661_001:0542c10": "為自性。又如火者熱為自性。彼諸法空。自",
    "T32n1661_001:0542c11": "性亦然。彼諸法性非常非斷非得非離。以是",
    "T32n1661_001:0542c12": "義故。無明為初老死為後。諸緣生法之所成",
    "T32n1661_001:0542c13": "立。猶如夢幻體亦無實。由此說為十二支法。",
    "T32n1661_001:0542c14": "即此亦名十二支輪。循環轉彼生死門中。而",
    "T32n1661_001:0542c15": "實無我無別眾生。無三業行果報差別。若於",
    "T32n1661_001:0542c16": "是中了緣生法。即能出離諸境界門。彼非行",
    "T32n1661_001:0542c17": "相不壞正因蘊所生故。輪迴後邊非行相故。",
    "T32n1661_001:0542c18": "一切無持空空生故。法法平等造因受果。是",
    "T32n1661_001:0542c19": "佛所說。所有諸法聚類所生。如擊鼓有聲。如",
    "T32n1661_001:0542c20": "殖麥生芽。諸法聚類其義亦然。如幻如夢緣",
    "T32n1661_001:0542c21": "生所現。諸法因生而亦無生。因因自空而何",
    "T32n1661_001:0542c22": "所生。是故應知諸法無生。即此無生說名為",
    "T32n1661_001:0542c23": "空。如說五蘊蘊性平等。彼一切法亦如是念。",
    "T32n1661_001:0542c24": "若有說空如真實說。而所說空體亦非斷。非",
    "T32n1661_001:0542c25": "斷體中實亦不可得。說體為空空亦無體。若",
    "T32n1661_001:0542c26": "了無實作者無常。諸煩惱業積集為體。是業",
    "T32n1661_001:0542c27": "亦復從心所生。心若無住業云何得。如快樂",
    "T32n1661_001:0542c28": "心是寂靜性。彼寂靜心而不可取。諸有智者",
    "T32n1661_001:0542c29": "能實觀察。彼見實故而得解脫。又菩提心者",
    "T32n1661_001:0543a01": "最上真實。此真實義說名為空。亦名真如亦",
    "T32n1661_001:0543a02": "名實際。是即無相第一義諦。若不了知如是",
    "T32n1661_001:0543a03": "空義。當知彼非解脫分者。於輪迴中是大愚",
    "T32n1661_001:0543a04": "癡。輪迴行人六趣流轉。若有智者能如實觀",
    "T32n1661_001:0543a05": "彼菩提心與空相應。如是觀已乃能成就利",
    "T32n1661_001:0543a06": "他智慧無礙無著。是即知恩報佛恩者。常以",
    "T32n1661_001:0543a07": "悲心普觀眾生父母眷屬有種種相。煩惱猛",
    "T32n1661_001:0543a08": "火常所燒燃。使諸眾生輪迴生死。如所受苦",
    "T32n1661_001:0543a09": "念當代受。如和合樂念當普施。復觀世間愛",
    "T32n1661_001:0543a10": "非愛果。善趣惡趣。饒益不饒益。隨眾生轉。而",
    "T32n1661_001:0543a11": "諸眾生本來無得。隨智差別起種種相。所有",
    "T32n1661_001:0543a12": "梵王帝釋護世天等。若天若人一切不離世",
    "T32n1661_001:0543a13": "間相故。又復觀察所有地獄餓鬼畜生。是諸",
    "T32n1661_001:0543a14": "趣中一切眾生。無量無數種類色相。不饒益",
    "T32n1661_001:0543a15": "苦常所隨轉。饑渴所逼。互相殺害互相食噉。",
    "T32n1661_001:0543a16": "因如是故不壞苦果。諸佛菩薩如實能觀善",
    "T32n1661_001:0543a17": "趣惡趣一切眾生諸業報事自相如是。如所",
    "T32n1661_001:0543a18": "觀已起方便心。善護眾生令離諸垢。諸菩",
    "T32n1661_001:0543a19": "薩由此以大悲心而為根本。以彼眾生為所",
    "T32n1661_001:0543a20": "緣境。是故諸菩薩不著一切禪定樂味。不求",
    "T32n1661_001:0543a21": "自利所得果報。過聲聞地不捨眾生。修利他",
    "T32n1661_001:0543a22": "行發大菩提心。生大菩提芽求佛菩提果。以",
    "T32n1661_001:0543a23": "大悲心觀眾生苦。阿鼻地獄廣闊無邊。隨諸",
    "T32n1661_001:0543a24": "業因苦報輪轉。此種種罪受種種苦。菩薩悲",
    "T32n1661_001:0543a25": "心念欲代受。此種種苦有種種相。說無有實",
    "T32n1661_001:0543a26": "亦非無實。若了知空即知此法。隨諸業果如",
    "T32n1661_001:0543a27": "是順行。是故諸菩薩為欲救度諸眾生故。起",
    "T32n1661_001:0543a28": "勇猛心入生死泥。雖處生死而無染著。猶如",
    "T32n1661_001:0543a29": "蓮華清淨無染。大悲為體不捨眾生。空智所",
    "T32n1661_001:0543b01": "觀不離煩惱。是故菩薩以方便力示生王宮。",
    "T32n1661_001:0543b02": "踰城出家苦行修道。坐菩提場成等正覺。現",
    "T32n1661_001:0543b03": "神通力破諸魔軍。為度眾生轉大法輪。現三",
    "T32n1661_001:0543b04": "道寶階從天下降起諸化相。隨順世間入大",
    "T32n1661_001:0543b05": "涅盤。於其中間現諸色相。或作梵王或為帝",
    "T32n1661_001:0543b06": "釋。若天若人隨諸相轉。如是種種示現諸相。",
    "T32n1661_001:0543b07": "是故得名救世導師。此等皆是諸佛菩薩大",
    "T32n1661_001:0543b08": "悲願力。調伏世間悉令安住相應勝行。是故",
    "T32n1661_001:0543b09": "於輪迴中不生退倦。從一乘中說二乘法。一",
    "T32n1661_001:0543b10": "乘二乘皆真實義。若聲聞菩提。若佛菩提。智",
    "T32n1661_001:0543b11": "身一相。三摩地一體。雖有所說是說非說。或",
    "T32n1661_001:0543b12": "有說為種種相者。但為引導諸眾生故。若眾",
    "T32n1661_001:0543b13": "生得利。而佛菩提福智平等。而實無有二相",
    "T32n1661_001:0543b14": "可住。若有住相即為種子。彼種子相聚類所",
    "T32n1661_001:0543b15": "生。是故增長生死芽莖。如佛世尊常所宣說。",
    "T32n1661_001:0543b16": "破彼世間種種行相。但為眾生作諸方便。而",
    "T32n1661_001:0543b17": "實非破。若離分別比義甚深。甚深義中無",
    "T32n1661_001:0543b18": "有二相。雖說有破此亦非破。於空法中無有",
    "T32n1661_001:0543b19": "二相。諸法任持自性真實。智波羅蜜多是即",
    "T32n1661_001:0543b20": "菩提心。菩提心者除一切見。是故當知。諸",
    "T32n1661_001:0543b21": "身語心是無常法。但為眾生作利益故。此中",
    "T32n1661_001:0543b22": "言空空而非斷。此中說有有亦不常。是故無",
    "T32n1661_001:0543b23": "有生死亦無涅盤。而悉安住無住涅盤。諸佛",
    "T32n1661_001:0543b24": "世尊咸作是說。悲心所生無量福聚。彼即最",
    "T32n1661_001:0543b25": "上真實空理。諸佛威神之所出生。自利利他",
    "T32n1661_001:0543b26": "二行成就。我今頂禮彼一切性。我常尊敬彼",
    "T32n1661_001:0543b27": "菩提心。願所稱讚佛種不斷。諸佛世尊常住",
    "T32n1661_001:0543b28": "世間。而菩提心者大乘中最勝。我於此心安",
    "T32n1661_001:0543b29": "住正念。又菩提心者。住等引心從方便生。",
    "T32n1661_001:0543c01": "若了是心生死平等。自利利他二行成就。又",
    "T32n1661_001:0543c02": "菩提心者。離諸見相。無分別智真實而轉。",
    "T32n1661_001:0543c03": "諸有智者發菩提心。彼獲福聚無量無邊。又",
    "T32n1661_001:0543c04": "復若人於一剎那間。觀想菩提心。彼獲福聚",
    "T32n1661_001:0543c05": "不可稱量。以菩提心非稱量故。又菩提心寶",
    "T32n1661_001:0543c06": "清淨無染。最大最勝最上第一。不能壞非所",
    "T32n1661_001:0543c07": "壞真實堅固。能破煩惱等一切魔。滿諸菩薩",
    "T32n1661_001:0543c08": "普賢行願。又菩提心者。是一切法之所歸趣。",
    "T32n1661_001:0543c09": "所說真實離諸戲論。是即清淨普賢行門。離",
    "T32n1661_001:0543c10": "一切相。此如是說。",
    "T32n1661_001:0543c11": " 我所稱讚菩提心  如二足尊正所說",
    "T32n1661_001:0543c12": " 而菩提心最尊勝  所獲福聚亦無量",
    "T32n1661_001:0543c13": " 我以此福施眾生  普願速超三有海",
    "T32n1661_001:0543c14": " 如理如實所稱揚  智者應當如是學"
}