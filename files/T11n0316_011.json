{
    "T11n0316_011:0804b02": "佛說大乘菩薩藏正法經卷",
    "T11n0316_011:0804b03": "第十一",
    "T11n0316_011:0804b05": "譯經三藏朝散大夫試光祿卿",
    "T11n0316_011:0804b06": "光梵大師賜紫沙門臣惟淨",
    "T11n0316_011:0804b07": "等奉 詔譯",
    "T11n0316_011:0804b08": "如來不思議品第四之五",
    "T11n0316_011:0804b09": "[0804b09] 「復次舍利子！云何名為如來種種信解智力？",
    "T11n0316_011:0804b10": "謂佛如來於諸眾生諸補特伽羅所有信解",
    "T11n0316_011:0804b11": "種種差別，如來一一如實了知。若諸眾生本",
    "T11n0316_011:0804b12": "住貪愛、於瞋起解、廣如經說。若諸眾生本住",
    "T11n0316_011:0804b13": "著癡、於瞋起解，如來一一如實了知。若諸眾",
    "T11n0316_011:0804b14": "生本住不善之法，於不善法起解，如來一一",
    "T11n0316_011:0804b15": "如實了知。若諸眾生本住善法、於善法起解、",
    "T11n0316_011:0804b16": "如來一一如實了知。若諸眾生修下劣行、於",
    "T11n0316_011:0804b17": "殊勝法而起信解，如來悉如實知。若諸眾生",
    "T11n0316_011:0804b18": "修殊勝行、於下劣法而起信解，如來悉如實",
    "T11n0316_011:0804b19": "知。若諸眾生修下劣行、於殊勝分位而起信",
    "T11n0316_011:0804b20": "解，如來悉如實知。若諸眾生修殊勝行、起下",
    "T11n0316_011:0804b21": "劣解，如來悉如實知。若諸眾生於邪定聚而",
    "T11n0316_011:0804b22": "起信解，取彼定法，如來悉如實知。若諸眾生",
    "T11n0316_011:0804b23": "於正定聚而起信解，取彼定法，如來悉如實",
    "T11n0316_011:0804b24": "知。若諸眾生於正定聚取彼解脫，如來悉如",
    "T11n0316_011:0804b25": "實知。若諸眾生信解欲界定法，從欲界入，如",
    "T11n0316_011:0804b26": "來悉如實知。若諸眾生信解色界定法，從色",
    "T11n0316_011:0804b27": "界入，如來悉如實知。若諸眾生信解無色界",
    "T11n0316_011:0804b28": "定法，從無色界入，如來悉如實知。若諸眾生",
    "T11n0316_011:0804b29": "信解三界定法，遍三界入，如來悉如實知。若",
    "T11n0316_011:0804c01": "諸眾生本住下劣分位而得殊勝之法，如來",
    "T11n0316_011:0804c02": "悉如實知。若諸眾生本住殊勝分位而得下",
    "T11n0316_011:0804c03": "劣之法，如來悉如實知。若諸眾生起種種信",
    "T11n0316_011:0804c04": "解、種種色相、種種受用、種種領納，如來悉如",
    "T11n0316_011:0804c05": "實知。若諸眾生信解以先業故當感墜墮，如",
    "T11n0316_011:0804c06": "來悉如實知。若諸眾生信解脫之法取彼解",
    "T11n0316_011:0804c07": "脫，如來悉如實知。如來如是如實知已，隨其",
    "T11n0316_011:0804c08": "所應即為說法。",
    "T11n0316_011:0804c09": "[0804c09] 「舍利子！此是如來信解智力，無有邊際與虛",
    "T11n0316_011:0804c10": "空等。若諸住信菩薩於佛如來種種信解最",
    "T11n0316_011:0804c11": "勝智力，聞已淨信，超越分別、離諸疑惑，後復",
    "T11n0316_011:0804c12": "生起身喜心喜適悅之相，發希有想。」",
    "T11n0316_011:0804c13": "[0804c13] 爾時世尊重明斯義說伽陀曰：",
    "T11n0316_011:0804c14": "「世間種種信解法，  過未現在無限量，",
    "T11n0316_011:0804c15": " 即彼信解如所思，  佛人中尊皆曉了。",
    "T11n0316_011:0804c16": " 若於貪法起信解，  而本住著瞋分位，",
    "T11n0316_011:0804c17": " 若瞋若癡義亦然，  佛隨信解皆明了。",
    "T11n0316_011:0804c18": " 住貪住癡等諸法，  隨心所持難思度，",
    "T11n0316_011:0804c19": " 相續無間遍所行，  能仁勝智皆明了。",
    "T11n0316_011:0804c20": " 若諸眾生下劣行，  還復信解廣大法，",
    "T11n0316_011:0804c21": " 行勝解劣義亦然，  佛調御尊皆明了。",
    "T11n0316_011:0804c22": " 若眾生取邪定聚，  來還所起亦復然，",
    "T11n0316_011:0804c23": " 所有三界解脫門，  佛隨信解皆明了。",
    "T11n0316_011:0804c24": " 所生色相種種異，  受用差別亦復然，",
    "T11n0316_011:0804c25": " 隨先業故報無差，  二足勝尊皆明了。",
    "T11n0316_011:0804c26": " 隨其信解了知已，  如其所應為說法，",
    "T11n0316_011:0804c27": " 第三勝解智力門，  佛子當生清淨信。",
    "T11n0316_011:0804c28": "[0804c28] 「舍利子！如是如來第三信解智力。如來、應供、",
    "T11n0316_011:0804c29": "正等正覺以具勝智力故了知勝處，於大眾",
    "T11n0316_011:0805a01": "中能師子吼轉妙梵輪，一切世間天人魔梵",
    "T11n0316_011:0805a02": "悉不能轉，無與如來同其法者。",
    "T11n0316_011:0805a03": "[0805a03] 「復次舍利子！云何如來種種界智力？謂佛如",
    "T11n0316_011:0805a04": "來於種種界如實了知。若諸眾生於諸世間",
    "T11n0316_011:0805a05": "以諸福行而為長養，如來悉能如實了知。若",
    "T11n0316_011:0805a06": "諸眾生以非福行而為長養，如來悉如實知。",
    "T11n0316_011:0805a07": "若諸眾生以不動行而為長養，如來悉如實",
    "T11n0316_011:0805a08": "知。若諸眾生修出離行，如來悉如實知。又舍",
    "T11n0316_011:0805a09": "利子！如來如實了知眼界、色界、眼識界。云何",
    "T11n0316_011:0805a10": "能知？謂佛了知內空、外空、內外空故。乃至意",
    "T11n0316_011:0805a11": "界、法界、意識界悉如實知。云何能知？謂佛了",
    "T11n0316_011:0805a12": "知內空、外空、內外空故。又舍利子！如來了知",
    "T11n0316_011:0805a13": "地界、水界、火界、風界及虛空界，悉如實知。云",
    "T11n0316_011:0805a14": "何能知？謂如虛空故亦然了知。如來悉知欲",
    "T11n0316_011:0805a15": "界、色界及無色界分別所起，知有為界是造",
    "T11n0316_011:0805a16": "作相，知無為界是無造作相，知雜染界是客",
    "T11n0316_011:0805a17": "塵煩惱相，知清淨界是自性明亮相，知諸行",
    "T11n0316_011:0805a18": "界是不如理作意無明相，知涅槃界是如理",
    "T11n0316_011:0805a19": "作意明智相。",
    "T11n0316_011:0805a20": "[0805a20] 「又舍利子！若諸界依止、諸界安住、諸界隨順、",
    "T11n0316_011:0805a21": "諸界建立、諸界作用、諸界意趣、諸界寂定、諸",
    "T11n0316_011:0805a22": "界住著，如來一一如實了知，隨所知已即為",
    "T11n0316_011:0805a23": "說法。舍利子！此是如來種種界智力，如是勝",
    "T11n0316_011:0805a24": "力無有邊際。若諸住信菩薩於佛如來如是",
    "T11n0316_011:0805a25": "智力，聞已淨信，超越分別、離諸疑惑，後復生",
    "T11n0316_011:0805a26": "起身喜心喜適悅之相，發希有想。」",
    "T11n0316_011:0805a27": "[0805a27] 爾時世尊重明斯義說伽陀曰：",
    "T11n0316_011:0805a28": "「一切世間諸眾生，  以種種界為依止，",
    "T11n0316_011:0805a29": " 隨轉界趣義亦然，  佛無上尊皆明了。",
    "T11n0316_011:0805b01": " 福非福及不動行，  諸出離界義亦然，",
    "T11n0316_011:0805b02": " 隨諸界趣安住心，  涅槃無動常寂靜。",
    "T11n0316_011:0805b03": " 所有眼界及色界，  彼眼識界亦復然，",
    "T11n0316_011:0805b04": " 耳鼻舌身意界中，  如來如實皆明了。",
    "T11n0316_011:0805b05": " 於其法界了知已，  彼意識界亦復然，",
    "T11n0316_011:0805b06": " 了知諸法內外空，  此即能仁大智力。",
    "T11n0316_011:0805b07": " 地界水界及火界，  而彼風界亦復然，",
    "T11n0316_011:0805b08": " 如是諸界遍了知，  猶如虛空等無異。",
    "T11n0316_011:0805b09": " 所有欲界及色界，  彼無色界亦復然，",
    "T11n0316_011:0805b10": " 如來如是遍了知，  及彼分別所起等。",
    "T11n0316_011:0805b11": " 而彼虛空無邊際，  諸界無邊亦復然，",
    "T11n0316_011:0805b12": " 佛於一切雖遍知，  不起我心能了解。",
    "T11n0316_011:0805b13": " 了知諸界無所生，  亦知諸界無所滅，",
    "T11n0316_011:0805b14": " 如是諸界寂靜心，  無上丈夫皆明了。",
    "T11n0316_011:0805b15": " 如其虛空無邊際，  佛智無邊亦復然，",
    "T11n0316_011:0805b16": " 以無礙智悉了知，  種種信解皆解脫。",
    "T11n0316_011:0805b17": " 知心所起信解已，  俱胝眾生悉調伏，",
    "T11n0316_011:0805b18": " 如來第四力圓成，  佛子當生清淨信。",
    "T11n0316_011:0805b19": "[0805b19] 「舍利子！如是如來第四智力，廣說乃至無與",
    "T11n0316_011:0805b20": "如來同其法者。",
    "T11n0316_011:0805b21": "[0805b21] 「復次舍利子！云何名為如來根勝劣智力？謂",
    "T11n0316_011:0805b22": "諸眾生所有根性若勝若劣，如來一一如實",
    "T11n0316_011:0805b23": "了知。云何能知？謂下根、中根及彼利根，亦復",
    "T11n0316_011:0805b24": "遍知殊勝諸根，乃至積集分別從貪所起諸",
    "T11n0316_011:0805b25": "業根性、從瞋所起諸業根性、從癡所起諸業",
    "T11n0316_011:0805b26": "根性，如來悉如實知。如是分別諸業虛妄所",
    "T11n0316_011:0805b27": "起貪瞋癡等，皆如實知。如是分別諸根從貪",
    "T11n0316_011:0805b28": "瞋癡少分所起者，如來悉如實知。分別諸根",
    "T11n0316_011:0805b29": "從貪瞋癡廣大所起者，亦如實知。分別諸根",
    "T11n0316_011:0805c01": "從貪瞋癡執著所起者，亦如實知。若善因根",
    "T11n0316_011:0805c02": "性、若不善因根性、若不動因根性、若出離因",
    "T11n0316_011:0805c03": "根性，如來悉如實知。",
    "T11n0316_011:0805c04": "[0805c04] 「又舍利子！如來遍知一切眾生眼根、耳根、鼻",
    "T11n0316_011:0805c05": "根、舌根、身根、意根，女根、男根、命根，苦根、樂根、",
    "T11n0316_011:0805c06": "憂根、喜根、捨根，信根、精進根、念根、定根、慧根，",
    "T11n0316_011:0805c07": "未知當知根、已知根、具知根，如是二十二根，",
    "T11n0316_011:0805c08": "如來悉如實知。又諸根中，若眼根因通耳根",
    "T11n0316_011:0805c09": "分位，非鼻根、舌根、身根，如來悉如實知。若耳",
    "T11n0316_011:0805c10": "根因通鼻根分位，若鼻根因通舌根分位，若",
    "T11n0316_011:0805c11": "舌根因通身根分位，若身根因通眼根分位，",
    "T11n0316_011:0805c12": "如是諸根因及分位，如來悉如實知。若諸眾",
    "T11n0316_011:0805c13": "生有布施根性修持戒行，如來了知自他根",
    "T11n0316_011:0805c14": "故，即為宣說布施之法。若諸眾生有持戒根",
    "T11n0316_011:0805c15": "性修布施行，如來了知自他根故，即為宣說",
    "T11n0316_011:0805c16": "持戒之法。若諸眾生有忍辱根性修精進行，",
    "T11n0316_011:0805c17": "如來了知自他根故，即為宣說忍辱之法。若",
    "T11n0316_011:0805c18": "諸眾生有精進根性修忍辱行，如來了知自",
    "T11n0316_011:0805c19": "他根故，即為宣說精進之法。若諸眾生有禪",
    "T11n0316_011:0805c20": "定根性修勝慧行，如來了知自他根故，即為",
    "T11n0316_011:0805c21": "宣說禪定之法。若諸眾生有勝慧根性修禪",
    "T11n0316_011:0805c22": "定行，如來了知自他根故，即為宣說勝慧之",
    "T11n0316_011:0805c23": "法。總略乃至諸菩提分法，亦如是說。若諸眾",
    "T11n0316_011:0805c24": "生具聲聞根性修緣覺乘行，如來了知自他",
    "T11n0316_011:0805c25": "根故，即為宣說聲聞乘法。若諸眾生具緣覺",
    "T11n0316_011:0805c26": "根性修聲聞乘行，如來了知自他根故，即為",
    "T11n0316_011:0805c27": "宣說緣覺乘法。若諸眾生具大乘根性而修",
    "T11n0316_011:0805c28": "聲聞緣覺乘行，如來了知自他根故，即為宣",
    "T11n0316_011:0805c29": "說大乘之法。若諸眾生具最上乘根性修大",
    "T11n0316_011:0806a01": "乘行，如來了知自他根故，即為宣說最上乘",
    "T11n0316_011:0806a02": "法。若諸眾生具不堪任非法器根性，如來了",
    "T11n0316_011:0806a03": "知無所堪任非法器已，即當捐棄。若諸眾生",
    "T11n0316_011:0806a04": "有所堪任是法器者，如來即為宣說正法。舍",
    "T11n0316_011:0806a05": "利子！如來於一切眾生中，若觀察諸根而悉",
    "T11n0316_011:0806a06": "了知，不觀察諸根亦悉了知；若出離根者而",
    "T11n0316_011:0806a07": "悉了知，不出離根者亦悉了知。隨諸眾生何",
    "T11n0316_011:0806a08": "等根性，若諸行法、若意樂因、若緣若障、若究",
    "T11n0316_011:0806a09": "竟處、若最後根，如來一一皆如實知。」",
    "T11n0316_011:0806a10": "[0806a10] 爾時世尊重明斯義說伽陀曰：",
    "T11n0316_011:0806a11": "「趣向彼岸諸根性，  知眾生性及意樂，",
    "T11n0316_011:0806a12": " 世間諸根遍了知，  人中師子宣正法。",
    "T11n0316_011:0806a13": " 普觀下中上根器，  未曾有智而遍轉，",
    "T11n0316_011:0806a14": " 知解脫器諸眾生，  智宣勝法令開曉。",
    "T11n0316_011:0806a15": " 決定煩惱諸所起，  隨眾生根少或多，",
    "T11n0316_011:0806a16": " 如諸根性遍了知，  隨順宣說智行法。",
    "T11n0316_011:0806a17": " 若諸眾生具善根，  或具不善諸根者，",
    "T11n0316_011:0806a18": " 眼耳鼻舌身意根，  苦樂憂喜捨根性，",
    "T11n0316_011:0806a19": " 信進念定慧根等，  男女命根亦復然，",
    "T11n0316_011:0806a20": " 如其宣說彼信根，  餘根勝義亦如是。",
    "T11n0316_011:0806a21": " 根性所行及諸相，  隨眾生意而遍轉，",
    "T11n0316_011:0806a22": " 應根宣說勝法門，  智善明了諸苦法。",
    "T11n0316_011:0806a23": " 聲聞諸根難解脫，  唯佛菩提善出離，",
    "T11n0316_011:0806a24": " 聲聞不知佛智因，  為說菩提最勝力。",
    "T11n0316_011:0806a25": "[0806a25] 「舍利子！此是如來第五智力，廣說乃至無與",
    "T11n0316_011:0806a26": "如來同其法者。",
    "T11n0316_011:0806a27": "[0806a27] 「復次舍利子！云何名為如來至處道智力？謂",
    "T11n0316_011:0806a28": "佛如來遍一切處所向之道，皆如實知。云何",
    "T11n0316_011:0806a29": "能知？若眾生界住正定聚者、住不定聚者、住",
    "T11n0316_011:0806b01": "邪定聚者，一一了知。若住正定聚眾生界者，",
    "T11n0316_011:0806b02": "所有因力及彼先行，而悉具足開明利根。如",
    "T11n0316_011:0806b03": "來知彼有所堪任是解脫器，隨昔因力而為",
    "T11n0316_011:0806b04": "說法。若住不定聚眾生界者，以彼緣力成熟",
    "T11n0316_011:0806b05": "相故，隨其所應說法教授即得解脫。若緣力",
    "T11n0316_011:0806b06": "未熟即不解脫，如來俟其因緣和合，值佛出",
    "T11n0316_011:0806b07": "世即為說法。彼於佛所得聞法已，深固勤行",
    "T11n0316_011:0806b08": "乃得勝果。若住邪定聚眾生界者，不修正業、",
    "T11n0316_011:0806b09": "根性癡暗、非其正器，如來不為說法。以其無",
    "T11n0316_011:0806b10": "所堪任非解脫器，如來知已即當損棄。是故",
    "T11n0316_011:0806b11": "諸菩薩應當勤行被精進鎧。又舍利子！如來",
    "T11n0316_011:0806b12": "了知三種貪處，謂有貪處善相所起，復有貪",
    "T11n0316_011:0806b13": "處邊際相所起，復有貪處先因所起。如來了",
    "T11n0316_011:0806b14": "知三種瞋處，謂有瞋處惱害相所起，復有瞋",
    "T11n0316_011:0806b15": "處貪不滿意所起，復有瞋處宿習所起。如來",
    "T11n0316_011:0806b16": "了知三種癡處，謂有癡處無明因所起，復有",
    "T11n0316_011:0806b17": "癡處有身見因所起，復有癡處疑惑因所起。",
    "T11n0316_011:0806b18": "如來一一如實了知。又舍利子！如來於諸苦",
    "T11n0316_011:0806b19": "處，以迅速神通而能了知，以其利根故。或",
    "T11n0316_011:0806b20": "於苦處以遲緩神通而能了知，以其柔軟根",
    "T11n0316_011:0806b21": "故。又復如來於諸樂處，以迅速神通而能了",
    "T11n0316_011:0806b22": "知，以其利根故。或於樂處，以遲緩神通而能",
    "T11n0316_011:0806b23": "了知，以其柔軟根故。又於遲緩處，以遲緩神",
    "T11n0316_011:0806b24": "通而能了知，以障道故。於遲緩處，以迅速神",
    "T11n0316_011:0806b25": "通而能了知，令得輕安故。於迅速處，以遲緩",
    "T11n0316_011:0806b26": "神通而能了知，以無畢竟安隱故。於迅速處，",
    "T11n0316_011:0806b27": "以迅速神通而能了知，以無別異故。又復有",
    "T11n0316_011:0806b28": "處，得決擇力圓滿非修習力，有得修習力圓",
    "T11n0316_011:0806b29": "滿非決擇力，有修習力及決擇力皆得圓滿，",
    "T11n0316_011:0806c01": "有修習力及決擇力皆不圓滿，如來一一如",
    "T11n0316_011:0806c02": "實了知。又復有處，意樂具足行不具足，有行",
    "T11n0316_011:0806c03": "具足意樂不具足，有意樂具足行亦具足，有",
    "T11n0316_011:0806c04": "意樂不具足行亦不具足，如來一一如實了",
    "T11n0316_011:0806c05": "知。又復有處，身業清淨非語非心；又復有處，",
    "T11n0316_011:0806c06": "心業清淨非身非語；又復有處，身語心業皆",
    "T11n0316_011:0806c07": "不清淨；又復有處，身語心業皆悉清淨；如來",
    "T11n0316_011:0806c08": "一一如實了知。",
    "T11n0316_011:0806c09": "[0806c09] 「舍利子！所有一切眾生於一切處，所作因業",
    "T11n0316_011:0806c10": "若動若寂，如來以無礙智隨眾生轉。舍利子！",
    "T11n0316_011:0806c11": "如是如來至處道智力，無其邊際與虛空等。",
    "T11n0316_011:0806c12": "諸住信菩薩聞已淨信，超越分別、離諸疑惑，",
    "T11n0316_011:0806c13": "後復生起身喜心喜適悅之相，發希有想。」◎"
}