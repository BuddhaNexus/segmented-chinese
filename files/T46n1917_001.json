{
    "T46n1917_001:0549a02": "No. 1917",
    "T46n1917_001:0549a03": "六妙法門",
    "T46n1917_001:0549a05": "天台大師於都下瓦官寺略出此法門",
    "T46n1917_001:0549a06": "[0549a06] 六妙門者。蓋是內行之根本。三乘得道之要",
    "T46n1917_001:0549a07": "逕。故釋迦初詣道樹。跏趺坐草。內思安般。一",
    "T46n1917_001:0549a08": "數。二隨。三止。四觀五還。六淨。因此萬行開",
    "T46n1917_001:0549a09": "發。降魔成道。當知佛為物軌示跡若斯。三乘",
    "T46n1917_001:0549a10": "正士。豈不同遊此路。所言六者。即是數法。約",
    "T46n1917_001:0549a11": "數明禪。故言六也。如佛或約一數辯禪。所謂",
    "T46n1917_001:0549a12": "一行三昧。或約二數。謂一止。二觀。或約三",
    "T46n1917_001:0549a13": "數。謂三三昧。或約四數。所謂四禪。或約五",
    "T46n1917_001:0549a14": "數。謂五門禪。或約六數。謂六妙門。或約七",
    "T46n1917_001:0549a15": "數。謂七依定。或約八數。謂八背捨。或約九",
    "T46n1917_001:0549a16": "數。謂九次第定。或約十數。謂十禪支。如是",
    "T46n1917_001:0549a17": "等。乃至百千萬億阿僧祇不可說諸三昧門。",
    "T46n1917_001:0549a18": "悉是約數說諸禪也。雖數有多少。窮其法相。",
    "T46n1917_001:0549a19": "莫不悉相收攝。以眾生機悟不同故。有增減",
    "T46n1917_001:0549a20": "之數分別利物。今言六者。即是約數法而標",
    "T46n1917_001:0549a21": "章也。妙者其意乃多。若論正意。即是滅諦涅",
    "T46n1917_001:0549a22": "槃。故滅四行中。言滅止妙離。涅槃非斷非常。",
    "T46n1917_001:0549a23": "有而難契。無而易得。故言妙也。六法能通。故",
    "T46n1917_001:0549a24": "名為門。門雖有六。會妙不殊故經言泥洹真",
    "T46n1917_001:0549a25": "法寶。眾生從種種門入。此則通釋六妙門之",
    "T46n1917_001:0549a26": "大意也。六妙門大意有十。",
    "T46n1917_001:0549a27": "[0549a27] 第一歷別對諸禪六妙門 第二次第相生六",
    "T46n1917_001:0549a28": "妙門 第三隨便宜六妙門 第四隨對治六",
    "T46n1917_001:0549a29": "妙門 第五相攝六妙門 第六通別六妙門",
    "T46n1917_001:0549b01": " 第七旋轉六妙門 第八觀心六妙門 第",
    "T46n1917_001:0549b02": "九圓觀六妙門 第十證相六妙門",
    "T46n1917_001:0549b03": "[0549b03] 釋第一歷別對諸禪定明六妙門。即為六意。",
    "T46n1917_001:0549b04": "一者依數為妙門。行者因數息故。即能出生",
    "T46n1917_001:0549b05": "四禪。四無量心。四無色定。若於最後非非想",
    "T46n1917_001:0549b06": "定。能覺知非是涅槃。是人必定得三乘道。何",
    "T46n1917_001:0549b07": "以故。此定陰界入和合故有。虛誑不實。雖無",
    "T46n1917_001:0549b08": "&#x9E81;煩惱。而亦成就十種細煩惱。知已破折不",
    "T46n1917_001:0549b09": "住不著。心得解脫。即證三乘涅槃故。此義",
    "T46n1917_001:0549b10": "如須跋陀羅。佛教斷非非想處惑。即便獲得",
    "T46n1917_001:0549b11": "阿羅漢果。數為妙門。意在於此也。二者隨為",
    "T46n1917_001:0549b12": "妙門者。行者因隨息故。即能出生十六特勝。",
    "T46n1917_001:0549b13": "所謂一知息入。二知息出。三知息長短。四知",
    "T46n1917_001:0549b14": "息遍身。五除諸身行。六心爰喜。七心受樂。八",
    "T46n1917_001:0549b15": "受諸心行。九心作喜。十心作攝。十一心作解",
    "T46n1917_001:0549b16": "脫。十二觀無常。十三觀出散。十四觀離欲。",
    "T46n1917_001:0549b17": "十五觀滅。十六觀棄捨。云何觀棄捨。此觀破",
    "T46n1917_001:0549b18": "非想處惑。所以者何。凡夫修非想時。觀有常",
    "T46n1917_001:0549b19": "處如&#x7655;如瘡。觀無想處如癡也。第一妙定名",
    "T46n1917_001:0549b20": "曰非想。作是念已。即棄捨有想無想。名非",
    "T46n1917_001:0549b21": "有想非無想。故知非想即是兩捨之義。今佛",
    "T46n1917_001:0549b22": "弟子觀行破折。義如前說。是故深觀棄捨。不",
    "T46n1917_001:0549b23": "著非想能得涅槃。隨為妙門。意在此也。三者",
    "T46n1917_001:0549b24": "止為妙門者。行者因止心故。即便次第發五",
    "T46n1917_001:0549b25": "輪禪。一者地輪三昧。即未到地。二者水輪三",
    "T46n1917_001:0549b26": "昧。即是種種諸禪定善根發也。三者虛空輪",
    "T46n1917_001:0549b27": "三昧。即五方便人覺因緣無性如虛空。四者",
    "T46n1917_001:0549b28": "金沙輪三昧。即是見思解脫。無著正惠如金",
    "T46n1917_001:0549b29": "沙也。五者金剛輪三昧。即是第九無礙道。能",
    "T46n1917_001:0549c01": "斷三界結使。永盡無餘。證盡智無生智入涅",
    "T46n1917_001:0549c02": "槃。止為妙門。意在此也。四者觀為妙門者。行",
    "T46n1917_001:0549c03": "者因修觀故。即能出生九想。八念。十想。八背",
    "T46n1917_001:0549c04": "捨。八勝處。十一切處。九次第定。師子奮迅三",
    "T46n1917_001:0549c05": "昧。超越三昧。練禪。十四變化心。三明。六通。",
    "T46n1917_001:0549c06": "及八解脫。得滅受想。即入涅槃。觀為妙門。意",
    "T46n1917_001:0549c07": "在此也。五者還為妙門者。行者若用惠行。善",
    "T46n1917_001:0549c08": "巧破折。反本還源。是時即便出生空無想無",
    "T46n1917_001:0549c09": "作。三十七品四諦。十二因緣。中道正觀。因",
    "T46n1917_001:0549c10": "此得入涅槃。還為妙門。意在此也。六者淨為",
    "T46n1917_001:0549c11": "妙門者。行者若能體識一切諸法本性清淨。",
    "T46n1917_001:0549c12": "即便獲得自性禪也。得此禪故。二乘之人。定",
    "T46n1917_001:0549c13": "證涅槃。若是菩薩。入鐵輪位。具十信心。修行",
    "T46n1917_001:0549c14": "不止。即便出生九種大禪。所謂自性禪。一切",
    "T46n1917_001:0549c15": "禪。難禪。一切門禪。善人禪。一切行禪。除惱",
    "T46n1917_001:0549c16": "禪。此世他世樂禪。清淨禪。菩薩依是禪故。",
    "T46n1917_001:0549c17": "得大菩提果。已得今得當得。淨為妙門。意在",
    "T46n1917_001:0549c18": "此也。",
    "T46n1917_001:0549c19": "[0549c19] 次釋第二次第相生六妙門者。次第相生。入",
    "T46n1917_001:0549c20": "道之階梯也。若於欲界中。巧行六法。第六淨",
    "T46n1917_001:0549c21": "心成就。即發三乘無漏。況復具足諸禪三昧。",
    "T46n1917_001:0549c22": "此即與前有異。所以者何。如數有二種。一者",
    "T46n1917_001:0549c23": "修數。二者證數。修數者。行者調和氣息。不&#x6F81;",
    "T46n1917_001:0549c24": "不滑。安詳徐數。從一至十。攝心在數。不令馳",
    "T46n1917_001:0549c25": "散。是名修數。證數者。覺心任運。從一至十。",
    "T46n1917_001:0549c26": "不加功力心住息緣。覺息虛微。心相漸細。患",
    "T46n1917_001:0549c27": "數為&#x9E81;。意不欲數。爾時行者。應當放數修",
    "T46n1917_001:0549c28": "隨。隨亦有二。一者修隨。二者證隨。修隨者。",
    "T46n1917_001:0549c29": "捨前數法。一心依隨息之出入。攝心緣息。知",
    "T46n1917_001:0550a01": "息入出。心住息緣。無分散意。是名修隨。證隨",
    "T46n1917_001:0550a02": "者。心既微細。安靜不亂。覺息長短遍身入出。",
    "T46n1917_001:0550a03": "心息任運相依。意慮恬然凝靜。覺隨為&#x9E81;。心",
    "T46n1917_001:0550a04": "厭欲捨。如人疲極欲眠不樂眾務。爾時行者。",
    "T46n1917_001:0550a05": "應當捨隨修止。止亦有二。一者修止。二者證",
    "T46n1917_001:0550a06": "止。修止者。息諸緣慮。不念數隨。凝寂其心。",
    "T46n1917_001:0550a07": "是名修止。證止者。覺身心泯然入定。不見內",
    "T46n1917_001:0550a08": "外相貌。定法持心。任運不動行者是時。即",
    "T46n1917_001:0550a09": "作是念。今此三昧。雖復無為寂靜安隱快樂。",
    "T46n1917_001:0550a10": "而無惠方便。不能破壞生死。復作是念。今此",
    "T46n1917_001:0550a11": "定者。皆屬因緣陰界入法和合而有。虛誑不",
    "T46n1917_001:0550a12": "實。我今不見不覺。應須照了。作是念已。即不",
    "T46n1917_001:0550a13": "著止。起觀分別。觀亦有二。一者修觀。二者證",
    "T46n1917_001:0550a14": "觀。修觀者。於定心中。以惠分別。觀於微細出",
    "T46n1917_001:0550a15": "入息相。如空中風。皮肉筋骨。三十六物。如",
    "T46n1917_001:0550a16": "芭蕉不實。心識無常。剎那不住。無有我人。",
    "T46n1917_001:0550a17": "身受心法。皆無自性。不得人法。定何所依。是",
    "T46n1917_001:0550a18": "名修觀證觀者。如是觀時。覺息出入遍諸毛",
    "T46n1917_001:0550a19": "孔。心眼開明。徹見三十六物。及諸虫戶。內外",
    "T46n1917_001:0550a20": "不淨。剎那變易。心生悲喜。得四念處。破四顛",
    "T46n1917_001:0550a21": "倒。是名證觀。觀相既發。心緣觀境。分別破",
    "T46n1917_001:0550a22": "折。覺念流動。非真實道。爾時應當捨觀修還。",
    "T46n1917_001:0550a23": "還亦有二。一者修還二者證還。修還者。既知",
    "T46n1917_001:0550a24": "觀從心生。若從折境。此即不會本源。應當反",
    "T46n1917_001:0550a25": "觀觀心。此觀心者。從何而生。為從觀心生。為",
    "T46n1917_001:0550a26": "從非觀心生。若從觀心生。即已有觀。今實不",
    "T46n1917_001:0550a27": "爾。所以者何。數隨止等三法中。未有即觀故。",
    "T46n1917_001:0550a28": "若從不觀心生。不觀心為滅生。為不滅生。若",
    "T46n1917_001:0550a29": "不滅生。即二心並。若滅法生滅法已謝。不能",
    "T46n1917_001:0550b01": "生觀。若言亦滅亦不滅生。乃至非滅非不滅",
    "T46n1917_001:0550b02": "生。皆不可得。當知觀心本自不生。不生故不",
    "T46n1917_001:0550b03": "有。不有故即空。空故無觀心。若無觀心。豈有",
    "T46n1917_001:0550b04": "觀境。境智雙亡。還源之要也。是名修還相。證",
    "T46n1917_001:0550b05": "還相者。心惠開發。不加功力。任運自能破",
    "T46n1917_001:0550b06": "折。反本還源。是名證還。行者當知。若離境",
    "T46n1917_001:0550b07": "智。欲歸無境智。不離境智縛。以隨二邊故。爾",
    "T46n1917_001:0550b08": "時當捨還門安心淨道。淨亦有二。一者修淨。",
    "T46n1917_001:0550b09": "二者證淨修淨者。知色淨故。不起妄想分別。",
    "T46n1917_001:0550b10": "受想行識。亦復如是。息妄想垢。是名修淨。息",
    "T46n1917_001:0550b11": "分別垢是名修淨。息取我垢。是名修淨。舉要",
    "T46n1917_001:0550b12": "言之。若能心如本淨。是名修淨。亦不得能修",
    "T46n1917_001:0550b13": "所修及淨不淨。是名修淨。證淨者。如是修",
    "T46n1917_001:0550b14": "時。豁然心惠相應。無礙方便。任運開發。三",
    "T46n1917_001:0550b15": "昧正受。心無依恃。證淨有二。一者相似證。五",
    "T46n1917_001:0550b16": "方便相似無漏道惠發。二者真實證。苦法忍",
    "T46n1917_001:0550b17": "乃至第九無礙道等真無漏惠發也。三界垢",
    "T46n1917_001:0550b18": "盡。故名證淨。復次觀眾生空故名為觀。觀實",
    "T46n1917_001:0550b19": "法空故名為還。觀平等空故名為淨。復次空",
    "T46n1917_001:0550b20": "三昧相應故名為觀。無相三昧相應故名為",
    "T46n1917_001:0550b21": "還。無作三昧相應故名為淨。復次一切外觀",
    "T46n1917_001:0550b22": "名為觀。一切內觀名為還。一切非內非外觀",
    "T46n1917_001:0550b23": "名為淨。故先尼梵志言。非內觀故。得是智惠。",
    "T46n1917_001:0550b24": "非外觀故。得是智惠。非內外觀故。得是智惠。",
    "T46n1917_001:0550b25": "亦不無觀故。得是智惠也。",
    "T46n1917_001:0550b26": "[0550b26] 次釋第三隨便宜六妙門。夫行者欲得深禪",
    "T46n1917_001:0550b27": "定智慧。乃至實相涅槃。初學安心。必須善",
    "T46n1917_001:0550b28": "巧。云何善巧。當於六妙門法。悉知悉覺。調伏",
    "T46n1917_001:0550b29": "其心。隨心所便。可以常用。所以者何。若心不",
    "T46n1917_001:0550c01": "便修治即無益。是故初坐時。當識調心。學數",
    "T46n1917_001:0550c02": "次當學隨。復當學心觀還等。各各經數日。學",
    "T46n1917_001:0550c03": "已復更從數隨。乃至還淨。安心修習。復各經",
    "T46n1917_001:0550c04": "數日。如是數反。行者即應自知心所便宜。若",
    "T46n1917_001:0550c05": "心便數。當以數法安心。乃至淨亦如是。隨便",
    "T46n1917_001:0550c06": "而用不簡次第如是安心時。若覺身安息調。",
    "T46n1917_001:0550c07": "心靜開明。始終安固。當專用此法。必有深",
    "T46n1917_001:0550c08": "利。若有妨生心散闇塞。當更隨便轉用餘門。",
    "T46n1917_001:0550c09": "安即為善。可以長軌。是則略明初學善巧安",
    "T46n1917_001:0550c10": "心六妙門。是知便宜用心大意。復次行者。心",
    "T46n1917_001:0550c11": "若安穩必有所證。云何為證。所謂得持身及",
    "T46n1917_001:0550c12": "&#x9E81;住細住。欲界未到地初禪等種種諸禪定。",
    "T46n1917_001:0550c13": "得諸定已。若心住不進。當隨定深淺。修六妙",
    "T46n1917_001:0550c14": "門開發。云何名淺定不進修六門令進。如行",
    "T46n1917_001:0550c15": "者初得持身法。及&#x9E81;細住法。經於日月而不",
    "T46n1917_001:0550c16": "增進。爾時應當細心修數。數若不進。復當",
    "T46n1917_001:0550c17": "修隨。隨若不進。當細凝心修止。止若不進。當",
    "T46n1917_001:0550c18": "定中觀陰入界法。觀若不進。當還更反檢心",
    "T46n1917_001:0550c19": "源。還若不進。當寂然體淨。用此六法。若偏於",
    "T46n1917_001:0550c20": "一法。增進之時。當即善修之。既漸進入深禪",
    "T46n1917_001:0550c21": "定。便過數境。數相既謝。進發隨禪。於此定",
    "T46n1917_001:0550c22": "中。若不境進。當善修隨止觀還淨等五法。定",
    "T46n1917_001:0550c23": "進漸深。隨境已度。若發止禪。禪若不進。當善",
    "T46n1917_001:0550c24": "修止及觀還淨等四法。止定進漸深。觀心開",
    "T46n1917_001:0550c25": "發。雖有止法。知從緣生無有自性。止相已",
    "T46n1917_001:0550c26": "謝。若觀禪不進。當更善巧修觀及還淨等三",
    "T46n1917_001:0550c27": "法。觀禪既進。進已若謝。轉入深定。惠解開",
    "T46n1917_001:0550c28": "發。唯覺自心所有法相。知觀虛誑不實亦在",
    "T46n1917_001:0550c29": "妄情。如夢中所見。知已不受。還反照心源。還",
    "T46n1917_001:0551a01": "禪經久。又不進。當復更善反觀心源。及體",
    "T46n1917_001:0551a02": "淨當寂。還禪既進。進已若謝。便發淨禪。此禪",
    "T46n1917_001:0551a03": "念相觀已除。言語法皆滅。無量眾罪除。清淨",
    "T46n1917_001:0551a04": "心常一。是名淨禪。淨若不進。當善&#x5374;垢心。體",
    "T46n1917_001:0551a05": "真寂虛。心如虛空。無所依倚。爾時淨禪漸深",
    "T46n1917_001:0551a06": "寂。豁然明朗發真無漏。證三乘道。此則略",
    "T46n1917_001:0551a07": "說六妙門。隨便宜而用增長諸禪功德智惠。",
    "T46n1917_001:0551a08": "乃至入涅槃也。復次行者。於其中間。若有內",
    "T46n1917_001:0551a09": "外障起。欲除&#x5374;者。亦當於六門中。隨取一",
    "T46n1917_001:0551a10": "法。一一試用&#x5374;之。若得差者即為藥也。治禪",
    "T46n1917_001:0551a11": "障及禪中魔事病患。功用六門悉得差也。上",
    "T46n1917_001:0551a12": "來所說。其意難見。行者若用此法門。當善思",
    "T46n1917_001:0551a13": "推取意。勿妄行也。",
    "T46n1917_001:0551a14": "[0551a14] 次釋第四對治六妙門。三乘行者。修道會真。",
    "T46n1917_001:0551a15": "悉是除障顯理。無所造作。所以者何。二乘之",
    "T46n1917_001:0551a16": "人。四住惑除。名得聖果。更無別法。菩薩大",
    "T46n1917_001:0551a17": "士。破塵沙無明障盡故。菩提理顯。亦不異修。",
    "T46n1917_001:0551a18": "此而惟之。若能巧用六門對治。破內外障。即",
    "T46n1917_001:0551a19": "是修道。即是得道更無別道。云何功用六門",
    "T46n1917_001:0551a20": "對治。行者應當知病識藥。云何知病。所謂",
    "T46n1917_001:0551a21": "三障。一者報障。即是今世不善。&#x9E81;動散亂障",
    "T46n1917_001:0551a22": "界入也。二者煩惱障。即三毒十使等諸煩惱",
    "T46n1917_001:0551a23": "也。三者業障。即是過去現在所起障道惡業。",
    "T46n1917_001:0551a24": "於未受報中間。能障聖道也。行者於坐禪中。",
    "T46n1917_001:0551a25": "此三障發。當善識其相。用此法門。對治除滅。",
    "T46n1917_001:0551a26": "云何坐中知報障起相。云何對治等。分別覺",
    "T46n1917_001:0551a27": "觀心。散動攀緣諸境無暫停住。故名報障起。",
    "T46n1917_001:0551a28": "浮動明利。攀緣諸境。心散縱橫。如猿猴得樹。",
    "T46n1917_001:0551a29": "難可制錄爾時行者應用數門。調心數息當",
    "T46n1917_001:0551b01": "知即真對治也。故佛言。覺觀多者。教令數息。",
    "T46n1917_001:0551b02": "二者於坐禪中。或時其心亦昏亦散。昏即無",
    "T46n1917_001:0551b03": "記心。闇即睡眠。散即心浮越逸。爾時行者。當",
    "T46n1917_001:0551b04": "用隨門。善調心隨息。明照入出。心依息緣。無",
    "T46n1917_001:0551b05": "分散意。照息出入。治無記昏睡心。依於息",
    "T46n1917_001:0551b06": "治覺觀攀緣三者於坐禪中。若覺身心急氣",
    "T46n1917_001:0551b07": "&#x9E81;心散流動爾時行者。當用止門。寬身放息。",
    "T46n1917_001:0551b08": "制心凝寂。止諸憶慮。此為治也。復次云何煩",
    "T46n1917_001:0551b09": "惱障起。云何對治。煩惱有三種。一者於坐禪",
    "T46n1917_001:0551b10": "中。貪欲煩惱障起。爾時行者。當用觀心門中",
    "T46n1917_001:0551b11": "九想。初背捨。二勝處。諸不淨門。為對治也。",
    "T46n1917_001:0551b12": "二者於坐禪中。瞋恚煩惱障起。爾時行者。當",
    "T46n1917_001:0551b13": "用觀心門中慈悲喜捨等。為對治也。三者於",
    "T46n1917_001:0551b14": "坐禪中。愚癡邪見煩惱障起。爾時行者。當",
    "T46n1917_001:0551b15": "用還門。反照十二因緣三空道品破折心源",
    "T46n1917_001:0551b16": "還歸本性。此為治也。復次云何對治障道業",
    "T46n1917_001:0551b17": "起業即三種。治法亦三。一者於坐禪中。忽",
    "T46n1917_001:0551b18": "然垢心昏闇。迷失境界。當知黑闇業障起爾",
    "T46n1917_001:0551b19": "時行者。當用淨門中念方便淨應身三十二",
    "T46n1917_001:0551b20": "相清淨光明。為對治也。二者於坐禪中。忽然",
    "T46n1917_001:0551b21": "惡念。思惟貪欲。無惡不造。當亦是過去罪業",
    "T46n1917_001:0551b22": "所之作也。爾時行者。當用淨門中念報佛一",
    "T46n1917_001:0551b23": "切種智圓淨常樂功德。為對治也。三者於坐",
    "T46n1917_001:0551b24": "禪中。若有種種諸惡境界相現。乃至逼迫身",
    "T46n1917_001:0551b25": "心。當知悉是過去今世所造惡業障發也。爾",
    "T46n1917_001:0551b26": "時行者。當用淨門中念法身本淨不生不滅",
    "T46n1917_001:0551b27": "本性清淨。為對治也。此則略說六門對治斷",
    "T46n1917_001:0551b28": "除三障之相。廣說不異。十五種障也。復次行",
    "T46n1917_001:0551b29": "者。於坐禪中。若發諸餘禪深定智惠解脫。有",
    "T46n1917_001:0551b30": "種種障起。當於六門中。善巧用對治法也。&#x9E81;",
    "T46n1917_001:0551c01": "細障法既除。真如實相自顯。三明六通自發。",
    "T46n1917_001:0551c02": "十力四無所畏。一切諸佛菩薩功德行願。自",
    "T46n1917_001:0551c03": "然現前不由造作。故經云。又見諸如來自然",
    "T46n1917_001:0551c04": "成佛道。",
    "T46n1917_001:0551c05": "[0551c05] 次釋第五相攝六妙門。夫六妙門相攝。近論",
    "T46n1917_001:0551c06": "則有二種。遠尋則有多途。何等為二。一者六",
    "T46n1917_001:0551c07": "門自體相攝。二者巧修六門。出生勝進相攝。",
    "T46n1917_001:0551c08": "云何名自體相攝。行者修六門時。於一數息",
    "T46n1917_001:0551c09": "中。任運自攝隨止觀還淨等五法。所以者何。",
    "T46n1917_001:0551c10": "如行者善調心數息之時。即體是數門。心依",
    "T46n1917_001:0551c11": "隨息而數故。即攝隨門。息諸攀緣。制心在數",
    "T46n1917_001:0551c12": "故。即攝心門。分別知心數法及息。了了分明",
    "T46n1917_001:0551c13": "故。即攝觀門。若心動散。攀緣五欲。悉是虛",
    "T46n1917_001:0551c14": "誑。心不受著緣心還歸數息故。即攝還門。攝",
    "T46n1917_001:0551c15": "數息時。無有五蓋及諸&#x9E81;煩惱垢身心寂然。",
    "T46n1917_001:0551c16": "即攝淨門。當知於數息中。即有六門。隨止觀",
    "T46n1917_001:0551c17": "還淨等。一一皆攝六門此則六六三十六妙",
    "T46n1917_001:0551c18": "門。上來雖復種種運用不同悉有今意。若不",
    "T46n1917_001:0551c19": "分別。行人不知。此則略說六妙門。自體相攝",
    "T46n1917_001:0551c20": "一中具六相也。復次云何名巧修六妙門出",
    "T46n1917_001:0551c21": "生勝進相攝相。行者於初。調心數息。從一至",
    "T46n1917_001:0551c22": "十。心不分散。是名數門。當數息時。靜心善",
    "T46n1917_001:0551c23": "巧。既知息初入中間經遊至處。乃至入已還",
    "T46n1917_001:0551c24": "出亦如是心悉覺知。依隨不亂。亦成就數法。",
    "T46n1917_001:0551c25": "從一至十。是則數中成就隨門。復次行者。當",
    "T46n1917_001:0551c26": "數息時。細心善巧。制心緣數法及息。不令細",
    "T46n1917_001:0551c27": "微覺觀得起剎那異念分別不生。是則於數",
    "T46n1917_001:0551c28": "中。成就止門。復次行者。當數息時。成就息念",
    "T46n1917_001:0551c29": "巧惠方便。用靜鑒之心。照息生滅。兼知身",
    "T46n1917_001:0552a01": "分剎那思想。陰入界法如雲如影。空無自性。",
    "T46n1917_001:0552a02": "不得人法。是時於數息中。成就息念巧惠觀",
    "T46n1917_001:0552a03": "門。復次行者。當數息時。非但成就觀智。識",
    "T46n1917_001:0552a04": "前法虛假。亦復善巧覺了觀照之心。無有自",
    "T46n1917_001:0552a05": "性虛誑不實。離知覺想。是則於數息中。成就",
    "T46n1917_001:0552a06": "還門。復次行者。當數息時。非但不得所觀能",
    "T46n1917_001:0552a07": "觀以惠方便。亦不得無能觀所觀。以本淨法",
    "T46n1917_001:0552a08": "性如虛空。不可分別故。爾時行者。心同法",
    "T46n1917_001:0552a09": "性。寂然不動。是則於數息中。成就淨門。以五",
    "T46n1917_001:0552a10": "門莊嚴數息。隨止觀還淨。皆亦如是。今不別",
    "T46n1917_001:0552a11": "說。此則六六三十六。亦名三十六妙門。行",
    "T46n1917_001:0552a12": "者若能如是善巧修習六妙門者。當知必得",
    "T46n1917_001:0552a13": "種種諸深禪定智惠。入三乘涅槃也。",
    "T46n1917_001:0552a14": "[0552a14] 次釋第六通別六妙門。所以言通別六門者。",
    "T46n1917_001:0552a15": "凡夫外道二乘菩薩通觀數息一法。而解惠",
    "T46n1917_001:0552a16": "不同。是故證涅槃殊別。隨止觀還淨亦復如",
    "T46n1917_001:0552a17": "是所以者何。凡夫鈍根行者。當數息時唯知",
    "T46n1917_001:0552a18": "從一至十。令心安定。欲望此入禪受諸快樂。",
    "T46n1917_001:0552a19": "是名於數息中而起魔業。以貪生死故。復次",
    "T46n1917_001:0552a20": "如諸利根外道見心猛盛見因緣故。當數息",
    "T46n1917_001:0552a21": "時非但調心數息。從一至十。欲求禪定。亦能",
    "T46n1917_001:0552a22": "分別現在有息無息。亦有亦無。非有非無。過",
    "T46n1917_001:0552a23": "去息如去不如去。亦如去亦不如去。非如去",
    "T46n1917_001:0552a24": "非不如去。未來息有邊無邊。亦有邊亦無邊。",
    "T46n1917_001:0552a25": "非有邊非無邊。現在息有常耶無常耶。亦常",
    "T46n1917_001:0552a26": "亦無常耶。非常非無常耶。及心亦爾。隨心所",
    "T46n1917_001:0552a27": "見。計以為實。謂他所說。悉為忘語。是人不",
    "T46n1917_001:0552a28": "了息相。隨妄見生分別。即是數息戲論。四邊",
    "T46n1917_001:0552a29": "火燒。生煩惱處。長夜貪著邪見。造諸邪行。斷",
    "T46n1917_001:0552b01": "滅善根。不會無生。心行理外。故名外道。如是",
    "T46n1917_001:0552b02": "二人鈍利雖殊。三界生死輪迴無別。復次云",
    "T46n1917_001:0552b03": "何名為聲聞數息相。行者欲速出三界。自求",
    "T46n1917_001:0552b04": "涅槃故。修數息以調其心爾時於數息中。不",
    "T46n1917_001:0552b05": "離四諦正觀。云何於數息中。觀四真諦。行",
    "T46n1917_001:0552b06": "者知息依身身依心。三事和合名陰界入。陰",
    "T46n1917_001:0552b07": "界入者即是苦也。若人貪著陰界入法。乃至",
    "T46n1917_001:0552b08": "隨逐見心。分別陰界入法。即名為集。若能",
    "T46n1917_001:0552b09": "達息真性。即能知苦無生。不起四受。四行不",
    "T46n1917_001:0552b10": "生即鈍使利使。諸煩惱結。寂然不起。故名為",
    "T46n1917_001:0552b11": "滅。知苦正惠。能通理無壅。故名為道。若能",
    "T46n1917_001:0552b12": "如是數息。通達四諦當知是人必定得聲聞",
    "T46n1917_001:0552b13": "道。畢故不造新。復次云何於數息中。入緣",
    "T46n1917_001:0552b14": "覺道行者求自然惠。樂獨善寂。深知諸法因",
    "T46n1917_001:0552b15": "緣。當數息時。即知數息之念即是有支。有緣",
    "T46n1917_001:0552b16": "取。取緣愛愛緣受。受緣觸。觸緣六入。六入",
    "T46n1917_001:0552b17": "緣名色。名色緣識。識緣行。行緣無明。復觀此",
    "T46n1917_001:0552b18": "息念之有。名善有為業。有善因緣。必定能",
    "T46n1917_001:0552b19": "感未來世人天受。受因緣故。必有老死憂悲",
    "T46n1917_001:0552b20": "苦惱。三世因緣。生死無際。輪轉不息。本無有",
    "T46n1917_001:0552b21": "生。亦無有死。不善思惟心行所造。若知無",
    "T46n1917_001:0552b22": "明體性本自不有。妄想因緣和合而生。無所",
    "T46n1917_001:0552b23": "有故。假名無明。無明尚爾。亦不可得。當知行",
    "T46n1917_001:0552b24": "等諸因緣法。皆無根本。既無行等因緣。豈",
    "T46n1917_001:0552b25": "有今之數息之實。爾時行者。深知數息屬因",
    "T46n1917_001:0552b26": "緣空無自性。不受不著。不念不分別。心如虛",
    "T46n1917_001:0552b27": "空。寂然不動。豁然無漏心生成緣覺道。復",
    "T46n1917_001:0552b28": "次云何名為菩薩數息相。行者為求一切智",
    "T46n1917_001:0552b29": "佛智自然智無師智。如來知見力無所畏。愍",
    "T46n1917_001:0552c01": "念安樂無量眾生故修數息。欲因此法門入",
    "T46n1917_001:0552c02": "一切種智。所以者何。如經中說阿那般那。",
    "T46n1917_001:0552c03": "三世諸佛入道之初門。是故新發心菩薩欲",
    "T46n1917_001:0552c04": "求佛道應先調心數息。當數息時。知息非息",
    "T46n1917_001:0552c05": "猶如幻化。是故息非是生死。亦非是涅槃。爾",
    "T46n1917_001:0552c06": "時於數息中。不得生死可斷。不得涅槃可入。",
    "T46n1917_001:0552c07": "是故不住生死。既無二十五有繫縛。不證涅",
    "T46n1917_001:0552c08": "槃。則不墮聲聞辟支佛地。以平等大惠。即無",
    "T46n1917_001:0552c09": "取捨心。入息中道。名見佛性得無生忍。住",
    "T46n1917_001:0552c10": "大涅槃常樂我淨。故經云。譬如大水能突蕩",
    "T46n1917_001:0552c11": "一切。唯除楊柳。以其軟故。生死大水。亦復",
    "T46n1917_001:0552c12": "如是。能漂沒一切凡夫之人。唯除菩薩住於",
    "T46n1917_001:0552c13": "大乘大般涅槃。心柔軟故。是名大乘行者。於",
    "T46n1917_001:0552c14": "數息中入菩薩位。此則略說數息妙門凡聖",
    "T46n1917_001:0552c15": "大小乘通別之相。數息雖通。須解殊別之相。",
    "T46n1917_001:0552c16": "當知數息雖同共修。隨其果報差降。餘隨止",
    "T46n1917_001:0552c17": "觀還淨一一妙門。凡聖大小乘通別。亦復如",
    "T46n1917_001:0552c18": "是。",
    "T46n1917_001:0552c19": "[0552c19] 次釋第七旋轉六妙門。上來所說六妙門。悉",
    "T46n1917_001:0552c20": "是共行。與凡夫二乘共故。今此旋轉六妙門",
    "T46n1917_001:0552c21": "者。唯獨菩薩所行。不與聲聞緣覺共。況諸凡",
    "T46n1917_001:0552c22": "夫。所以者何。前第六通別妙門觀中說。名",
    "T46n1917_001:0552c23": "從假入空觀。得惠眼一切智。慧眼一切智。是",
    "T46n1917_001:0552c24": "二乘菩薩共法。今明從空出假旋轉六妙門。",
    "T46n1917_001:0552c25": "即是法眼道種智。法眼道種智。不與聲聞辟",
    "T46n1917_001:0552c26": "支佛共。云何菩薩。於數息道中。修從空出",
    "T46n1917_001:0552c27": "假觀。起旋轉出一切諸行功德相。所謂菩薩",
    "T46n1917_001:0552c28": "行者。當數息時。當發大誓願怜愍眾生雖知",
    "T46n1917_001:0552c29": "眾生畢竟空。而欲成就眾生淨佛國土。盡未",
    "T46n1917_001:0553a01": "來際。作是願已。即當了所數息不生不滅。其",
    "T46n1917_001:0553a02": "性空寂。即息是空。非息滅空。息性自空。息即",
    "T46n1917_001:0553a03": "是空。空即是息。離空無息。離息無空。一切諸",
    "T46n1917_001:0553a04": "法。亦復如是。息空故非真非假。非世間非出",
    "T46n1917_001:0553a05": "世間。求息不得息與非息。而亦成就息念其",
    "T46n1917_001:0553a06": "所成就息念。如夢如幻。如響如化雖無實事",
    "T46n1917_001:0553a07": "可得。而亦分別幻化所作事。菩薩了息。亦",
    "T46n1917_001:0553a08": "復如是。雖無息性可得。而亦成就息念。從",
    "T46n1917_001:0553a09": "一至十。了了分明。深心分別如幻息相。以有",
    "T46n1917_001:0553a10": "無性如幻息故。即有無性世間出世間法。所",
    "T46n1917_001:0553a11": "以者何。無明顛倒。不知息性空故。妄計有",
    "T46n1917_001:0553a12": "息。即生人法執著愛見諸行。故名世間。因",
    "T46n1917_001:0553a13": "有息故。即有陰界入等世間苦樂之果。當知",
    "T46n1917_001:0553a14": "息雖空。亦能成辦一切世間善惡因果。二十",
    "T46n1917_001:0553a15": "五有諸生死事。復次息相空中雖無出世間",
    "T46n1917_001:0553a16": "相。而非不因息分別出世間法。所以者何。不",
    "T46n1917_001:0553a17": "知息相空故。即無明不了。造世間業。知息空",
    "T46n1917_001:0553a18": "無所有故。即無無明妄執一切諸結煩惱。無",
    "T46n1917_001:0553a19": "所從生。是名出世間因。因滅故。得離後世",
    "T46n1917_001:0553a20": "世間二十五有等果。名出世間果。能出世間",
    "T46n1917_001:0553a21": "顛倒因果法故。是名出世間法。於出世間真",
    "T46n1917_001:0553a22": "正法中。亦有因果。因者知息空。正智惠為出",
    "T46n1917_001:0553a23": "世間因。妄計息中人。我無明顛倒。及苦果滅",
    "T46n1917_001:0553a24": "故。名為出世間果。故知菩薩觀息非息。雖",
    "T46n1917_001:0553a25": "不得世間出世間。亦能分別世間及出世間。",
    "T46n1917_001:0553a26": "復次菩薩。觀息性空時不得四諦。而亦通達",
    "T46n1917_001:0553a27": "四諦。所以者何。如上所說世間果者。即是苦",
    "T46n1917_001:0553a28": "諦。世間因者。即是集諦。出世間果者。即是滅",
    "T46n1917_001:0553a29": "諦。出世間因者。即是道諦故觀於息想。不",
    "T46n1917_001:0553b01": "見四諦。而能了了分別四諦。為聲聞眾生。廣",
    "T46n1917_001:0553b02": "演分別。復次菩薩。了息空中。不見十二因緣。",
    "T46n1917_001:0553b03": "而亦通達十二因緣。所以者何。過去息性空",
    "T46n1917_001:0553b04": "無所有。妄見有息。而生種種顛倒分別。起諸",
    "T46n1917_001:0553b05": "煩惱。故名無明。無明因緣。則有行識名色六",
    "T46n1917_001:0553b06": "入觸受愛取有生老死憂悲苦惱等。輪轉不息。",
    "T46n1917_001:0553b07": "皆由不了息如虛空無所有故。若知息空寂。",
    "T46n1917_001:0553b08": "即破無明。無明滅故。則十二因緣皆滅。菩薩",
    "T46n1917_001:0553b09": "如是了息非息。雖不得十二因緣。亦能了了。",
    "T46n1917_001:0553b10": "通達十二因緣。為求緣覺乘人。廣演分別。復",
    "T46n1917_001:0553b11": "次菩薩了息無性。爾時尚不見有息。何況於",
    "T46n1917_001:0553b12": "息道中。見有六蔽及六度法。雖於息性中不",
    "T46n1917_001:0553b13": "見蔽及六度法。而亦了了通達六蔽六度。所",
    "T46n1917_001:0553b14": "以者何。行者當數息時。即自了知。若於非息",
    "T46n1917_001:0553b15": "之中而見息者。是必定成就慳貪蔽法。慳有",
    "T46n1917_001:0553b16": "四種。一者慳惜財物。見息中有我。為我生慳",
    "T46n1917_001:0553b17": "故。二者慳身。於息中起身見故。三者慳命。於",
    "T46n1917_001:0553b18": "息中不了計有命故。四者惱法於息中不了。",
    "T46n1917_001:0553b19": "即起見執法心生故行者為破壞如是慳蔽",
    "T46n1917_001:0553b20": "惡法故。修四種檀波羅密。一者知息空非我。",
    "T46n1917_001:0553b21": "離息亦無我。既不得我。聚諸財物。何所資給。",
    "T46n1917_001:0553b22": "爾時慳財之心。即便之心。即便自息。捨諸珍",
    "T46n1917_001:0553b23": "寶。如棄涕唾當知了達息性。即是財施檀波",
    "T46n1917_001:0553b24": "羅蜜。復次菩薩。知無身性。息等諸法。不名",
    "T46n1917_001:0553b25": "為身。離息等法。亦無別身。爾時知身非身。即",
    "T46n1917_001:0553b26": "破慳身之執。既不慳於身。即能以身為奴僕",
    "T46n1917_001:0553b27": "給使。如法施與前人。當知了知息非息。即能",
    "T46n1917_001:0553b28": "具足成就捨身檀波羅蜜。復次行者。若能了",
    "T46n1917_001:0553b29": "息性空。不見即息是命離息有命。既不得命。",
    "T46n1917_001:0553c01": "破性命心。爾時即能捨命。給施眾生。心無驚",
    "T46n1917_001:0553c02": "畏。當知了達息空。即能具足捨命檀波羅蜜。",
    "T46n1917_001:0553c03": "復次行者。若達息空。即不見陰入界等諸法。",
    "T46n1917_001:0553c04": "亦不見世間出世間種種法相。為破眾生種",
    "T46n1917_001:0553c05": "種橫計。迷執諸法輪迴六趣。故有所說。而實",
    "T46n1917_001:0553c06": "無說無示。以聽者無聞無得故。是時雖行法",
    "T46n1917_001:0553c07": "施。不執法施。無恩於彼。而利一切。譬如大",
    "T46n1917_001:0553c08": "地虛空日月利益世間。而無心於物不求恩",
    "T46n1917_001:0553c09": "報菩薩達息性空。行平等法施檀波羅蜜。利",
    "T46n1917_001:0553c10": "益眾生。亦復如是。當知菩薩知息性空。不得",
    "T46n1917_001:0553c11": "慳度而能了了分別慳度。以不可得故。知息",
    "T46n1917_001:0553c12": "性空。具足尸羅羼提毘梨耶禪那般若波羅",
    "T46n1917_001:0553c13": "蜜。亦復如是。是中應一一廣旋轉諸波羅蜜",
    "T46n1917_001:0553c14": "相。為求佛道善男子善女人。開示分別。是即",
    "T46n1917_001:0553c15": "略說於數息門中。修旋轉陀羅尼菩薩所行",
    "T46n1917_001:0553c16": "無礙方便。菩薩若入是門。直說數息調心。窮",
    "T46n1917_001:0553c17": "劫不盡。況復於隨止觀還淨等。種種諸禪。智",
    "T46n1917_001:0553c18": "惠神通。四辯力無所畏。諸地行願。一切種",
    "T46n1917_001:0553c19": "智。無盡一切功德。旋轉分別而可盡乎。",
    "T46n1917_001:0553c20": "[0553c20] 次釋第八觀心六妙門。觀心六妙門者。此為",
    "T46n1917_001:0553c21": "大根性行人善識法惡。不由次第懸照諸法",
    "T46n1917_001:0553c22": "之源。何等為諸法之源。所謂眾生心也。一",
    "T46n1917_001:0553c23": "切萬法由心而起。若能反觀心性不可得心",
    "T46n1917_001:0553c24": "源。即知萬法皆無根本。約此觀心說六妙門。",
    "T46n1917_001:0553c25": "非如前也。所以者何。如行者初學觀心時。知",
    "T46n1917_001:0553c26": "一切世間出世間諸數量法。皆悉從心出。離",
    "T46n1917_001:0553c27": "心之外更無一法。是則數一切法。皆悉約心",
    "T46n1917_001:0553c28": "故數。當知心者。即是數門。復次行者。當觀",
    "T46n1917_001:0553c29": "心時。知一切數量之法。悉隨心王。若無心",
    "T46n1917_001:0554a01": "王。即無心數。心王動故。心數亦動。譬如百官",
    "T46n1917_001:0554a02": "臣民悉皆隨順大王。一切諸數量法依隨心",
    "T46n1917_001:0554a03": "王。亦復如是。如是觀時。即知心是隨門。復",
    "T46n1917_001:0554a04": "次行者。當觀心時。知心性常寂即諸法亦寂",
    "T46n1917_001:0554a05": "寂故不念。不念故即不動。不動故名止也。當",
    "T46n1917_001:0554a06": "知心者即是止門。復次行者。當觀心時。覺了",
    "T46n1917_001:0554a07": "心性猶如虛空。無名無相一切語言道斷。開",
    "T46n1917_001:0554a08": "無明藏。見真實性。於一切諸法得無著惠。當",
    "T46n1917_001:0554a09": "知心者即是觀門。復次行者。當觀心時。既不",
    "T46n1917_001:0554a10": "得所觀之心。亦不得能觀之智。爾時心如虛",
    "T46n1917_001:0554a11": "空無所依倚。以無著妙惠。雖不見諸法。而還",
    "T46n1917_001:0554a12": "通達一切諸法。分別顯示。入諸法界無所缺",
    "T46n1917_001:0554a13": "減普現色身。垂形九道。入變通藏。集諸善",
    "T46n1917_001:0554a14": "根。迴向菩提。莊嚴佛道。當知心者即是還門。",
    "T46n1917_001:0554a15": "復次行者。當觀心時。雖不得心及諸法。而能",
    "T46n1917_001:0554a16": "了了分別一切諸法。雖分別一切法。不著一",
    "T46n1917_001:0554a17": "切法。成就一切法。不染一切法以自性清淨。",
    "T46n1917_001:0554a18": "從本以來。不為無明惑倒之所染故。故經云。",
    "T46n1917_001:0554a19": "心不染煩惱。煩惱不染心。行者通達自性清",
    "T46n1917_001:0554a20": "淨心故。入於垢法。不為垢法所染。故名為淨。",
    "T46n1917_001:0554a21": "當知心者即是淨門。如是六門。不由次第。直",
    "T46n1917_001:0554a22": "觀心性即便具足也。",
    "T46n1917_001:0554a23": "[0554a23] 次釋第九圓觀六妙門。夫圓觀者。豈得如上",
    "T46n1917_001:0554a24": "所說。但觀心源。具足六妙門。觀餘諸法不得",
    "T46n1917_001:0554a25": "爾乎。今行者觀一心。見一切心及一切法。觀",
    "T46n1917_001:0554a26": "一法見一切法及一切心。觀菩提。見一切煩",
    "T46n1917_001:0554a27": "惱生死。觀煩惱生死。見一切菩提涅槃。觀一",
    "T46n1917_001:0554a28": "佛見一切眾生及諸佛。觀一眾生。見一切佛",
    "T46n1917_001:0554a29": "及一切眾生。一切皆如影現。非內非外。不一",
    "T46n1917_001:0554b01": "不異。十方不可思議。本性自爾無能作者。非",
    "T46n1917_001:0554b02": "但於一心中。分別一切十方法界凡聖色心",
    "T46n1917_001:0554b03": "諸法數量。亦能於一微塵中。通達一切十方",
    "T46n1917_001:0554b04": "世界諸佛凡聖色心數量法門。是即略說圓",
    "T46n1917_001:0554b05": "觀數門。隨止觀還淨等。一一皆亦如是。是數",
    "T46n1917_001:0554b06": "微妙不可思議非口所宣。非心所測。尚非",
    "T46n1917_001:0554b07": "諸小菩薩及一乘境界。況諸凡夫。若有利根",
    "T46n1917_001:0554b08": "大士聞如是無法。能信解受持。正念思惟。專",
    "T46n1917_001:0554b09": "精修習。當知。是人行佛行處。住佛住處。入",
    "T46n1917_001:0554b10": "如來室。著如來衣。坐如來座。即於此身。必",
    "T46n1917_001:0554b11": "定當得六根清淨。開佛知見。普現色身。成等",
    "T46n1917_001:0554b12": "正覺。故華嚴經云。初發心時便成正覺。了達",
    "T46n1917_001:0554b13": "諸法真實之性。所有惠身不由他悟。",
    "T46n1917_001:0554b14": "[0554b14] 次釋第十證相六妙門。前九種六妙門。皆修",
    "T46n1917_001:0554b15": "因之相。義兼證果。說不具足。今當更分別六",
    "T46n1917_001:0554b16": "妙門證相。六門有四種一者次第證。二者互",
    "T46n1917_001:0554b17": "證。三者旋轉證。四者圓頓證。云何次第證。如",
    "T46n1917_001:0554b18": "上第一歷別對諸禪門。及次第相生六妙門",
    "T46n1917_001:0554b19": "中已略說。次第證相細尋自知。今不別說第",
    "T46n1917_001:0554b20": "二互證。此約第三隨便宜。第四對治。第五相",
    "T46n1917_001:0554b21": "攝。第六通觀。四種妙門中論證相。所以者何。",
    "T46n1917_001:0554b22": "此四種妙門修行方便。無定次第。故證亦復",
    "T46n1917_001:0554b23": "迴互不定。如行者當數息時。發十六觸等諸",
    "T46n1917_001:0554b24": "闇證隱沒無記有垢等法。此禪即是數息證",
    "T46n1917_001:0554b25": "相之體。而今不定。或有行者。於數息中。見身",
    "T46n1917_001:0554b26": "毛孔虛&#x758E;。徹見三十六物。當知於數息中。證",
    "T46n1917_001:0554b27": "於隨門。復有行者。於數息中。證空靜定。以覺",
    "T46n1917_001:0554b28": "身心。寂然無所緣念。入此定時。雖復淺深",
    "T46n1917_001:0554b29": "有殊而皆是空寂之相。當知於數息中證止",
    "T46n1917_001:0554c01": "門禪定也。復次行者。當數息時。內外死屍。不",
    "T46n1917_001:0554c02": "淨&#x8196;脹爛壞。及白骨光明等。定心安隱。當知",
    "T46n1917_001:0554c03": "於數息中。證觀門禪也。復次行者。當數息",
    "T46n1917_001:0554c04": "時。發空無相智慧三十七品四諦十二因緣",
    "T46n1917_001:0554c05": "等巧惠方便。思覺心起。破折諸法。反本還",
    "T46n1917_001:0554c06": "源。當知於數息中。證還門禪也。復次行者。",
    "T46n1917_001:0554c07": "或於數息之時。身心寂然。不得諸法。妄垢不",
    "T46n1917_001:0554c08": "生。分別不起。心想寂然。明識法相。無所依",
    "T46n1917_001:0554c09": "倚當知於數息中證淨門禪也。此則略說於",
    "T46n1917_001:0554c10": "數息中。互發六門禪相。前後不定。未必悉如",
    "T46n1917_001:0554c11": "今說。餘隨止觀還淨。一一互證諸禪相亦如",
    "T46n1917_001:0554c12": "是。所以有此互證諸禪者。意有二種一者修",
    "T46n1917_001:0554c13": "諸禪時互修故。發亦隨互。意如前四種修六",
    "T46n1917_001:0554c14": "妙門相。二者宿世業緣善根發。是故互發不",
    "T46n1917_001:0554c15": "定。義如坐禪內方便驗善惡根性中廣說。第",
    "T46n1917_001:0554c16": "三云何名證旋轉六妙門相。此的依第七旋",
    "T46n1917_001:0554c17": "轉修故發。所謂證相者。即有二種。一者證旋",
    "T46n1917_001:0554c18": "轉解。二者證旋轉行。云何名為證旋轉解發",
    "T46n1917_001:0554c19": "相。行者於數息中。巧惠旋轉修習故。爾時或",
    "T46n1917_001:0554c20": "證深禪定。或說淺定。於此等定中。豁然心惠",
    "T46n1917_001:0554c21": "開發。旋轉覺識。解真無礙。不由心念。任運旋",
    "T46n1917_001:0554c22": "轉。覺識法門。旋轉有二種。一者總相旋轉解。",
    "T46n1917_001:0554c23": "二者別相。總相復有二種。一者解真總相。二",
    "T46n1917_001:0554c24": "者解俗總相。別相復有二種。一者解真別相。",
    "T46n1917_001:0554c25": "二者解俗別相。於一總相法中。旋轉解一切",
    "T46n1917_001:0554c26": "法。別相亦爾。云何名為證旋轉行相。行者如",
    "T46n1917_001:0554c27": "所解。心不違言。心口相應。法門現前。心行堅",
    "T46n1917_001:0554c28": "固。任運增長。不由念力。諸善功德自生。諸",
    "T46n1917_001:0554c29": "惡自息。總相別相皆如上說。但有相應之異。",
    "T46n1917_001:0555a01": "入諸法門境界顯現之殊故。今則略出證旋",
    "T46n1917_001:0555a02": "轉行。如一數門。具二種證旋轉故餘隨止觀",
    "T46n1917_001:0555a03": "還淨亦如是。略說不具足者。自善思惟。取意",
    "T46n1917_001:0555a04": "廣對諸法門也。證旋轉六妙門者。即是得旋",
    "T46n1917_001:0555a05": "陀羅尼門也。是名無礙辯才巧惠方便遮諸",
    "T46n1917_001:0555a06": "惡令不得起。持諸功德令不漏失。任是法門。",
    "T46n1917_001:0555a07": "必定不久入菩薩位。成就阿耨多羅三藐三",
    "T46n1917_001:0555a08": "菩提也。第四云何名為圓證六妙門。行者因",
    "T46n1917_001:0555a09": "第八觀心。第九圓觀。二種六妙門為方便。是",
    "T46n1917_001:0555a10": "觀成時。即便發圓證也。證有二種。一者解證",
    "T46n1917_001:0555a11": "無礙巧惠不由心念。自然圓證識法界故名",
    "T46n1917_001:0555a12": "解證。二者會證妙惠朗然開發。明照法界通",
    "T46n1917_001:0555a13": "達無礙也。證相有二種。一者相似證相。如法",
    "T46n1917_001:0555a14": "華經中明六根清淨相。二者真實證相。如華",
    "T46n1917_001:0555a15": "嚴經中明初發心圓滿功德智慧相也。云何",
    "T46n1917_001:0555a16": "名相似圓證。為六妙門。如法華經說眼根清",
    "T46n1917_001:0555a17": "淨中。能一時數十方凡聖色心等法數量。故",
    "T46n1917_001:0555a18": "名數門。一切色法。隨順於眼根。眼不違色法。",
    "T46n1917_001:0555a19": "共相隨順。故名隨門。如是見時。眼根識寂然",
    "T46n1917_001:0555a20": "不動。故名止門。不以二相見諸佛國。通達無",
    "T46n1917_001:0555a21": "礙。善巧分別。照了法性故名觀門。還於眼根",
    "T46n1917_001:0555a22": "境界中。通達耳鼻舌身意等諸根境界。悉明",
    "T46n1917_001:0555a23": "了無礙。不一不異相故。故名還門。復次見己",
    "T46n1917_001:0555a24": "眼根境界。還於十方凡聖眼界中現故。亦名",
    "T46n1917_001:0555a25": "為還門雖了了通達見如是事。而不起妄想",
    "T46n1917_001:0555a26": "分利。知本性常淨無可染法。不住不著。不起",
    "T46n1917_001:0555a27": "法愛。故名淨門。此則略說於眼根清淨中。證",
    "T46n1917_001:0555a28": "相似六妙門相。餘五根亦如是。廣說如法華",
    "T46n1917_001:0555a29": "經明也。云何名真實圓證六妙門。有二種。一",
    "T46n1917_001:0555b01": "者別對。二通對。別對者。十住為數門。十行為",
    "T46n1917_001:0555b02": "隨門。十迴向為止門。十地所觀門。等覺為還",
    "T46n1917_001:0555b03": "門。妙覺為淨門。二通對者。有三種證。一者",
    "T46n1917_001:0555b04": "初證二者中證。三者究竟證。初證者。有菩薩",
    "T46n1917_001:0555b05": "入阿字門。亦名初發心住。得真無生法忍惠。",
    "T46n1917_001:0555b06": "爾時能於一念心中。數不可說微塵世界諸",
    "T46n1917_001:0555b07": "佛菩薩聲聞緣覺諸心行。及數無量法門。故",
    "T46n1917_001:0555b08": "名數門。能一念心中。隨順法界所有事業。故",
    "T46n1917_001:0555b09": "名隨門。能一念心中入百千三昧及一切三",
    "T46n1917_001:0555b10": "昧。虛妄及習俱止息。故名為止門。能一念心",
    "T46n1917_001:0555b11": "中。覺了一切法相。具足種種觀智惠。故名觀",
    "T46n1917_001:0555b12": "門。能一念心中。通達諸法了了分明。神通轉",
    "T46n1917_001:0555b13": "變調伏眾生。反本還源。故名還門。能一念心",
    "T46n1917_001:0555b14": "中。成就如上所說事。而心無染著。不為諸",
    "T46n1917_001:0555b15": "法之所染污故。亦能淨佛國土。令眾生入三",
    "T46n1917_001:0555b16": "乘淨道。故名淨門。初心菩薩入是法門。如經",
    "T46n1917_001:0555b17": "所說。亦名為佛也。已得般若正惠。聞如來藏。",
    "T46n1917_001:0555b18": "顯真法身。具首楞嚴。明見佛性。住大涅槃。入",
    "T46n1917_001:0555b19": "法華三昧不思議一實。境界也。廣說如華嚴",
    "T46n1917_001:0555b20": "經中所明。是為初地證不可思議真實六妙",
    "T46n1917_001:0555b21": "門也。中證者。餘九住。十行。十迴向。十地。等",
    "T46n1917_001:0555b22": "覺地。皆名中證不可思議真實六妙門也。云",
    "T46n1917_001:0555b23": "何名究竟圓證六妙門。後心菩薩入茶字門。",
    "T46n1917_001:0555b24": "得一念相應惠。妙覺現前。窮照法界。於六",
    "T46n1917_001:0555b25": "種法門究竟通達。功用普備無所缺減。即是",
    "T46n1917_001:0555b26": "究竟圓滿六妙門也。分別數隨止觀還淨諸",
    "T46n1917_001:0555b27": "法門證相意不異前。但有圓極之殊。故瓔珞",
    "T46n1917_001:0555b28": "經云。三賢十聖忍中行。唯佛一人能盡源。法",
    "T46n1917_001:0555b29": "華經言。唯佛與佛。乃能究盡諸法實相。此約",
    "T46n1917_001:0555c01": "修行教道。作如是說。以理而為論。法界圓通。",
    "T46n1917_001:0555c02": "諸佛菩薩所證法門。始終不二。故大品經言。",
    "T46n1917_001:0555c03": "初阿後茶其意無別。涅槃經言。發心畢竟二",
    "T46n1917_001:0555c04": "不別。如是二心先心難。華嚴經言。從初地",
    "T46n1917_001:0555c05": "悉具一切諸地功德。法華經言。如是本末究",
    "T46n1917_001:0555c06": "竟等。"
}