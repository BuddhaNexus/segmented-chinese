{
    "T46n1953_001:0987a03": "菩提心義(海運)",
    "T46n1953_001:0987a05": "菩提之心。成佛之本。發起之相。具在眾經。大",
    "T46n1953_001:0987a06": "事因緣莫過於此。欲正修覺不可不知。隨所",
    "T46n1953_001:0987a07": "見聞略辨其相。菩提心義。五門分別。一釋名",
    "T46n1953_001:0987a08": "義。二識體性。三辨一異。四明相狀。五述行",
    "T46n1953_001:0987a09": "願。初釋名義者。梵云菩提此翻名覺。眾生迷",
    "T46n1953_001:0987a10": "覆名為不覺。今遇善友開發無明。省除迷覆",
    "T46n1953_001:0987a11": "求覺之心。名菩提心。發求菩提之心名菩提",
    "T46n1953_001:0987a12": "心。依主釋也。若悟名覺迷為不覺。譬如迷",
    "T46n1953_001:0987a13": "人依方故迷。眾生爾耳。依覺故迷。若離於覺",
    "T46n1953_001:0987a14": "則無不覺。猶是言之。菩提與心不得為二。菩",
    "T46n1953_001:0987a15": "提與心。相違釋也。二釋體性者。如義府說。三",
    "T46n1953_001:0987a16": "辨一異者。心與菩提性無有二。由無二故不",
    "T46n1953_001:0987a17": "可分別。此就理體無差別門。故華嚴云。如心",
    "T46n1953_001:0987a18": "佛亦爾。如佛眾生然。心佛與眾生。是三無差",
    "T46n1953_001:0987a19": "別。虛空藏經第四亦云。世尊常演說法無盡。",
    "T46n1953_001:0987a20": "有情及虛空。菩提心佛法。若依進修起行願",
    "T46n1953_001:0987a21": "門。即發起妄心求菩提故名菩提心。故起信",
    "T46n1953_001:0987a22": "云。云何熏習。起淨法不斷。所謂以有真如法",
    "T46n1953_001:0987a23": "故。能熏習無明。以熏習因緣力故。則令妄",
    "T46n1953_001:0987a24": "心厭生死苦。樂求涅槃。以妄心有厭求因緣",
    "T46n1953_001:0987a25": "故。即熏習真如。自信已性。知心妄動無前境",
    "T46n1953_001:0987a26": "界。修遠離法。以如實知無前境界故。種種方",
    "T46n1953_001:0987a27": "便起隨順行。不取不念。乃至久遠熏習力故。",
    "T46n1953_001:0987a28": "無明則滅。以無明滅故心無有起。心無起故",
    "T46n1953_001:0987a29": "境界隨滅。以因緣俱滅故心相皆盡。名得",
    "T46n1953_001:0987b01": "涅槃成自然業等。此則棄妄成真。發起妄心。",
    "T46n1953_001:0987b02": "求起真覺。即真妄為異也。而實離真無妄。妄",
    "T46n1953_001:0987b03": "體即真。以不覺者即本覺故。是非異也。四明",
    "T46n1953_001:0987b04": "相狀者。發菩提心之相狀有二。一明行位相。",
    "T46n1953_001:0987b05": "二辨功用相。行位相狀者。長耳三藏云。初習",
    "T46n1953_001:0987b06": "種性發心有三。一假想發。二輕想發。三信想",
    "T46n1953_001:0987b07": "發。初假想發者。由三種力。一善友力。謂善知",
    "T46n1953_001:0987b08": "識。二行力。謂受律儀。三法力。通別二因。通",
    "T46n1953_001:0987b09": "謂如來藏內熏之性。別謂信等五根。由此三",
    "T46n1953_001:0987b10": "力。假起求菩提想。自利利他漸次修習。譬",
    "T46n1953_001:0987b11": "如輕毛無所倚著。名輕想發。後漸漸修。信心",
    "T46n1953_001:0987b12": "澄淨得入十住。名信想發。起信論云。發心有",
    "T46n1953_001:0987b13": "三。一者信成就發心。二者解脫發心。三者證",
    "T46n1953_001:0987b14": "發心。初信成就發心者。謂不定聚眾生。有熏",
    "T46n1953_001:0987b15": "習善根力故。信業果報。能起十善。厭生死苦。",
    "T46n1953_001:0987b16": "欲求無上菩提。乃至云。經一萬劫。信心成就",
    "T46n1953_001:0987b17": "故。諸佛菩薩教令發心。或以大悲。能自發心。",
    "T46n1953_001:0987b18": "或因正法欲滅。以護法因緣。能自發心得入",
    "T46n1953_001:0987b19": "十住。此則同前信想發心也。本業經云。是信",
    "T46n1953_001:0987b20": "想菩薩。於十千劫。行十戒法。當入十信心。入",
    "T46n1953_001:0987b21": "初住位。即發心住也。仁王經云。習種性有十",
    "T46n1953_001:0987b22": "信。已超二乘一切善地。起信又云。發何等心。",
    "T46n1953_001:0987b23": "略說有三。一者直心。正念真如法故。二者",
    "T46n1953_001:0987b24": "深心。樂集一切諸善行故。三者大悲心。欲拔",
    "T46n1953_001:0987b25": "一切眾生苦故。乃至云。菩薩發是心故。則得",
    "T46n1953_001:0987b26": "少分見於法身。以見法身故。隨其願力。能",
    "T46n1953_001:0987b27": "現八種。利益眾生等。二解行發心者。當知轉",
    "T46n1953_001:0987b28": "勝。以是菩薩從初正信已來。於第一阿僧祇",
    "T46n1953_001:0987b29": "劫。將欲滿故。於真如法中。深解現前。所修離",
    "T46n1953_001:0987c01": "相等。三證發心者。從淨心地。乃至菩薩究竟",
    "T46n1953_001:0987c02": "地。證何境界。所謂真如。乃至云。又是菩薩發",
    "T46n1953_001:0987c03": "心相者。有三種心微細之相。一者真心。無分",
    "T46n1953_001:0987c04": "別名。二者方便心。自然遍行。利益眾生故。三",
    "T46n1953_001:0987c05": "者業識心。微細起滅故等。二辨功用相者。維",
    "T46n1953_001:0987c06": "摩經云。欲得佛身斷一切眾生病者。當發阿",
    "T46n1953_001:0987c07": "耨多羅三藐三菩提心。華嚴七十八云。菩提",
    "T46n1953_001:0987c08": "心者。由如種子。能生一切諸佛法故。菩提心",
    "T46n1953_001:0987c09": "者。由如良田。能長眾生白淨法故。菩提心者",
    "T46n1953_001:0987c10": "由如大地。能持一切諸世間故。菩提心者由",
    "T46n1953_001:0987c11": "如淨水。能洗一切煩惱垢故。菩提心者。由如",
    "T46n1953_001:0987c12": "大風。普於世間無所礙故。菩提心者。由如盛",
    "T46n1953_001:0987c13": "火。能燒一切諸見薪故。菩提心者。由如淨日。",
    "T46n1953_001:0987c14": "普照一切諸世間故。菩提心者。由如盛月諸",
    "T46n1953_001:0987c15": "白淨法悉圓滿故。菩提心者。由如明燈。能放",
    "T46n1953_001:0987c16": "種種淨光明故。菩提心者。由如淨目。普見一",
    "T46n1953_001:0987c17": "切安危處故。菩提心者。由如大道。普令得",
    "T46n1953_001:0987c18": "入大智城故。菩提心者。由如正濟。令其得離",
    "T46n1953_001:0987c19": "諸邪法故。乃至云。善男子。若有發阿耨多羅",
    "T46n1953_001:0987c20": "三藐三菩提心者。則已出生無量功德。普能",
    "T46n1953_001:0987c21": "攝取一切智道。善男子。譬如有人得無畏藥",
    "T46n1953_001:0987c22": "離五恐怖。何等為五。所謂。火不能燒。毒不能",
    "T46n1953_001:0987c23": "中。刀不能傷。水不能漂。煙不能熏。菩薩摩訶",
    "T46n1953_001:0987c24": "薩。亦復如是。得一切智菩提心藥。貪火不燒。",
    "T46n1953_001:0987c25": "瞋毒不中。惑刀不傷。有流不漂。諸覺觀煙。不",
    "T46n1953_001:0987c26": "能熏害。善男子。譬如有人得解脫藥終無橫",
    "T46n1953_001:0987c27": "難。菩薩摩訶薩。亦復如是。得菩提心解脫智",
    "T46n1953_001:0987c28": "藥。永離一切生死橫難。善男子。譬如有人持",
    "T46n1953_001:0987c29": "摩訶應伽藥。毒蛇聞氣即皆遠去。菩薩摩訶",
    "T46n1953_001:0988a01": "薩。亦復如是。持菩提心大應伽藥。一切煩惱",
    "T46n1953_001:0988a02": "諸惡毒蛇。聞其氣者。悉皆散滅。第五明行願",
    "T46n1953_001:0988a03": "者。顯揚云。世俗發心者。為對智者前。發弘誓",
    "T46n1953_001:0988a04": "願。乃至云。我從今日發無上菩提心。為欲饒",
    "T46n1953_001:0988a05": "益諸有情故。從今已往。凡我所修六波羅蜜。",
    "T46n1953_001:0988a06": "皆為證得無上菩提故。我今與諸菩薩摩訶",
    "T46n1953_001:0988a07": "薩。和合出家。願尊證知。我是菩薩。毘盧遮那",
    "T46n1953_001:0988a08": "疏云。發菩提心者。謂生決定誓願。一向志",
    "T46n1953_001:0988a09": "求一切智智。必當普度法界眾生。此心由如",
    "T46n1953_001:0988a10": "幢旗。是眾行導首。由如種子。是萬德根本。若",
    "T46n1953_001:0988a11": "不發此心。亦如未託歌羅羅。則大悲胎藏。何",
    "T46n1953_001:0988a12": "所養育。又云。日喻本淨菩提心。即是毘盧遮",
    "T46n1953_001:0988a13": "那自體。月喻菩提行。白月十五日眾行圓滿。",
    "T46n1953_001:0988a14": "喻成菩提。黑月十五日眾行皆息。喻般涅槃。",
    "T46n1953_001:0988a15": "中間與時昇降。喻方便善巧等。發菩提心經",
    "T46n1953_001:0988a16": "云。若菩薩親近善知識。供養諸佛。修習善根。",
    "T46n1953_001:0988a17": "志求勝法。心常柔和。遭苦能忍。慈悲淳厚。深",
    "T46n1953_001:0988a18": "心平等。信樂大乘。求佛智慧。若人能具如是",
    "T46n1953_001:0988a19": "十方。乃能發於無上菩提之心。復有四緣能",
    "T46n1953_001:0988a20": "發是心。一者思惟諸佛。二者觀身過患。三者",
    "T46n1953_001:0988a21": "慈愍眾生。四者求最勝果。一思惟諸佛者。三",
    "T46n1953_001:0988a22": "世諸佛。初始發心具煩惱性。亦如我今。發大",
    "T46n1953_001:0988a23": "明慧。於無明[穀禾+卵]。建立勝心。積集苦行。度生死",
    "T46n1953_001:0988a24": "海。捨身命財。求一切智。今皆成就。若此菩",
    "T46n1953_001:0988a25": "提。是可得法。我亦應得故。發菩提心。二觀身",
    "T46n1953_001:0988a26": "過患者。自觀我身。九孔常流臭穢不淨。生厭",
    "T46n1953_001:0988a27": "離故。又觀五陰四大。俱能興造無量惡業。具",
    "T46n1953_001:0988a28": "貪瞋癡無量煩惱。如泡如沫念念無常。求捨",
    "T46n1953_001:0988a29": "離故發菩提心。三慈愍眾生者。見諸眾生。無",
    "T46n1953_001:0988b01": "明所縛。眾苦所纏。集不善業。受大劇苦。捨離",
    "T46n1953_001:0988b02": "正法。信受邪道。沒煩惱河。不求解脫。轉造眾",
    "T46n1953_001:0988b03": "惡。愍念彼故。發菩提心。四求最勝果者。見諸",
    "T46n1953_001:0988b04": "如來。相好莊嚴。有戒定慧。知見清淨。十力無",
    "T46n1953_001:0988b05": "畏。大悲三念。具一切智。憐愍眾生。常住法",
    "T46n1953_001:0988b06": "身。清淨無染。為修習故。發菩提心。又云。發",
    "T46n1953_001:0988b07": "菩提心者。先當堅固發於正願。所謂四弘誓",
    "T46n1953_001:0988b08": "等。立志堅強。作大要誓。常修正行。所謂六波",
    "T46n1953_001:0988b09": "羅蜜等。故此佛剎經中。虛空王立誓云。對於",
    "T46n1953_001:0988b10": "大眾前。我發菩提心。誓度諸群生。皆離於眾",
    "T46n1953_001:0988b11": "苦。願從今已後。若我有染污瞋恚嫉妬心。並",
    "T46n1953_001:0988b12": "我慢貪愛。是欺誑十方及現在諸佛。乃至云。",
    "T46n1953_001:0988b13": "由斯誠實言。地動六種。我若不實語。四大互",
    "T46n1953_001:0988b14": "遷易等。又發菩提心經云。立決定誓。有五事",
    "T46n1953_001:0988b15": "持故。一者能堅固其心。二者能制伏煩惱。三",
    "T46n1953_001:0988b16": "者能遮放逸。四者能破五蓋。五者能勤修行",
    "T46n1953_001:0988b17": "六波羅蜜等。若具如是誓願。堅固勇猛修施",
    "T46n1953_001:0988b18": "戒忍進定慧慈悲喜捨無有退轉。是名真發",
    "T46n1953_001:0988b19": "菩提心也。維摩經云。發阿耨多羅三藐三菩",
    "T46n1953_001:0988b20": "提心者。是即出家是即具足也。",
    "T46n1953_001:0988b21": "菩提心義"
}