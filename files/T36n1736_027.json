{
    "T36n1736_027:0202b12": "大方廣佛華嚴經隨疏演義鈔卷",
    "T36n1736_027:0202b13": "第二十七",
    "T36n1736_027:0202b15": "唐清涼山大華嚴寺沙門澄觀述",
    "T36n1736_027:0202b16": "[0202b16] 疏。又此互出顯佛淨土十八圓滿十五攝故",
    "T36n1736_027:0202b17": "下。第四別示義門。於中三。初攝十八圓滿。",
    "T36n1736_027:0202b18": "二攝世界成就。三揀定所宗。初中四。一總",
    "T36n1736_027:0202b19": "標。二列名。三正攝。四同異。今初總將二品",
    "T36n1736_027:0202b20": "之文。共攝十八圓滿。疏言十八下第二列名",
    "T36n1736_027:0202b21": "文無次第及圓滿言。而十八具足。一顯色圓",
    "T36n1736_027:0202b22": "滿。二形色圓滿。三分量圓滿。四方所圓滿。五",
    "T36n1736_027:0202b23": "因圓滿。六果圓滿。七主。八輔翼。九眷屬。十",
    "T36n1736_027:0202b24": "任持。十一事業。十二攝益。十三無畏。十四",
    "T36n1736_027:0202b25": "住處。十五路。十六乘。十七門。十八依持圓",
    "T36n1736_027:0202b26": "滿。疏云何攝耶下。第三正明相攝先徵。此",
    "T36n1736_027:0202b27": "具下釋。釋中文意皆是佛地論中之意。細尋",
    "T36n1736_027:0202b28": "可知。十八名相第五迴向更當廣釋。此但",
    "T36n1736_027:0202b29": "舉於此十五名攝彼十八。其有難者引經",
    "T36n1736_027:0202c01": "會釋。[0202c01] 疏。劫住轉變十八中無下。第四明同",
    "T36n1736_027:0202c02": "異通有四種同異。此有二門。一立名同異。",
    "T36n1736_027:0202c03": "如上別對中明二開合同異。亦如上說。然",
    "T36n1736_027:0202c04": "上體及佛住。各攝於二清淨莊嚴各攝於",
    "T36n1736_027:0202c05": "三則四門攝十。餘之八門各攝其一。則十",
    "T36n1736_027:0202c06": "二門以攝十八。即開合異也。三有無異。即是",
    "T36n1736_027:0202c07": "劫住及劫轉變釋無所以。略有二意。一以彼",
    "T36n1736_027:0202c08": "攝此。謂果攝劫住有剎之果。必有劫住之",
    "T36n1736_027:0202c09": "時分故。事業圓滿攝此轉變。菩薩神通如來",
    "T36n1736_027:0202c10": "作用皆轉變故。二者不用彼攝何必定須十",
    "T36n1736_027:0202c11": "八圓滿。加於此二以成二十數正圓滿故。",
    "T36n1736_027:0202c12": "如以六通為十通等。謂劫住窮未來故下",
    "T36n1736_027:0202c13": "示於二種圓滿之相。四從其無差別下明通",
    "T36n1736_027:0202c14": "局同異。彼十八事各各不同。今無差別通該",
    "T36n1736_027:0202c15": "十八。由無差別約融攝說。故令十八得圓",
    "T36n1736_027:0202c16": "滿名。則此十四皆約隨宜由此無差別故",
    "T36n1736_027:0202c17": "名圓滿無差。既同下躡跡生難。上云餘十",
    "T36n1736_027:0202c18": "四事皆是隨宜。故稱各各。其無差別稱實",
    "T36n1736_027:0202c19": "而說。令餘圓滿則無差別。非各各義。何以",
    "T36n1736_027:0202c20": "經云各各無差。今答此云所無差別事有多",
    "T36n1736_027:0202c21": "種故者。上經中明塵塵剎剎佛佛生生皆悉",
    "T36n1736_027:0202c22": "融攝事事相望。即云一一各各融攝。即是",
    "T36n1736_027:0202c23": "無差。[0202c23] 疏。若將此十對成就品下第二攝成就",
    "T36n1736_027:0202c24": "品攝前十八。共以二品皆為能攝。今此對",
    "T36n1736_027:0202c25": "前自分能所而得互攝。[0202c25] 疏。恐責繁不能具",
    "T36n1736_027:0202c26": "出。抄須盡理一一示之。此華藏品攝成就",
    "T36n1736_027:0202c27": "品者。此中趣入攝彼起具因緣及清淨二事。",
    "T36n1736_027:0202c28": "以趣入即三解脫門可為剎因令剎淨故。",
    "T36n1736_027:0202c29": "此中力持攝餘三事。謂佛出劫住及劫轉變",
    "T36n1736_027:0203a01": "以力持即是廣大法喜。無佛從何得法喜",
    "T36n1736_027:0203a02": "耶。況有佛持。若佛不出但以食持。若佛出",
    "T36n1736_027:0203a03": "世即有法持。若以食持住時即少。若用法",
    "T36n1736_027:0203a04": "持住劫則長。二種力持皆通轉變。法持則染",
    "T36n1736_027:0203a05": "變為淨。食持則淨變為染故。俱舍說三災起",
    "T36n1736_027:0203a06": "時有二種因。一耽著美味。二者懶墮故。以",
    "T36n1736_027:0203a07": "食持淨變為染。上以此二攝於彼五。五事",
    "T36n1736_027:0203a08": "全同故十具矣。若以成就攝華藏者。上以",
    "T36n1736_027:0203a09": "此二門攝於彼五。則以彼五攝於此二。此",
    "T36n1736_027:0203a10": "餘三事謂方所分齊。并及行列彼何攝耶。即",
    "T36n1736_027:0203a11": "五同中依住形狀二事所攝。以但有依住",
    "T36n1736_027:0203a12": "則有方所及行列故。但有形狀則有分齊。",
    "T36n1736_027:0203a13": "則以彼七攝此五事。五事全同則十亦具",
    "T36n1736_027:0203a14": "故。於二處各舉十事無所不收。巧顯多",
    "T36n1736_027:0203a15": "端故互隱顯。理實互出為顯十八。[0203a15] 疏。又上",
    "T36n1736_027:0203a16": "諸文下第三揀定所宗可知。[0203a16] 疏。此彼相入",
    "T36n1736_027:0203a17": "亦頌趣入者故。上疏中釋趣入義。以為此",
    "T36n1736_027:0203a18": "解。於中有二。先略屬偈文。後皆入而無入",
    "T36n1736_027:0203a19": "下通釋二偈入無入言。唯前偈中有義通後",
    "T36n1736_027:0203a20": "偈故致皆言。總有三意。初一反釋通緣起",
    "T36n1736_027:0203a21": "相由及法性融通二門。約緣起門者。凡緣起",
    "T36n1736_027:0203a22": "法要有三義。一諸緣各異義。二互遍相資義。",
    "T36n1736_027:0203a23": "三俱存無礙義。今云入則壞緣起者。反釋",
    "T36n1736_027:0203a24": "不入入則失緣則無諸緣各異之義。言不",
    "T36n1736_027:0203a25": "入則壞性用者。反釋入義則不得不入。不",
    "T36n1736_027:0203a26": "入則不得力用交徹故。無互遍相資之義",
    "T36n1736_027:0203a27": "則壞用也。若具入不入則俱存無礙。成緣",
    "T36n1736_027:0203a28": "起門。言法性融通門者。即性之一字。凡法",
    "T36n1736_027:0203a29": "性融通要不壞相而即真性。入則壞緣起者",
    "T36n1736_027:0203b01": "無可相入。不入則壞性者。則性不遍一切",
    "T36n1736_027:0203b02": "法故。由不壞相而能普遍方是法性融通",
    "T36n1736_027:0203b03": "義也。二又要由不入方能入耳者。即順釋也。",
    "T36n1736_027:0203b04": "亦通二門唯就相說。若約緣起門要由諸",
    "T36n1736_027:0203b05": "緣歷然不入方能相資遍相入耳。若約法性",
    "T36n1736_027:0203b06": "融通門者。要由事相歷然方隨理融入一",
    "T36n1736_027:0203b07": "切法故。說若唯約理無可即入。三又約體",
    "T36n1736_027:0203b08": "空下。亦順明而雙約性相。上第一義相即不",
    "T36n1736_027:0203b09": "入性即能入。今此一義獨相獨性俱不能入。",
    "T36n1736_027:0203b10": "要二相融方能入故。言若約體空則無來無",
    "T36n1736_027:0203b11": "入者。是若唯約性無可即入義。言約相不",
    "T36n1736_027:0203b12": "壞如本無差者。即若唯約事不能即入。上",
    "T36n1736_027:0203b13": "二皆是不入之義。言以性融相故得互入者。",
    "T36n1736_027:0203b14": "即釋入義是顯正義。謂不異理之一事全",
    "T36n1736_027:0203b15": "攝法性時。令彼不異理之多事隨所依理。",
    "T36n1736_027:0203b16": "皆於一中同時現等。一事攝理既爾。多事",
    "T36n1736_027:0203b17": "攝理亦然。則一事隨所依理。皆於多中同",
    "T36n1736_027:0203b18": "時頓現故得互入。是為法性融通門。如義分",
    "T36n1736_027:0203b19": "齊。疏海能有華故受華名者。以海名無邊妙",
    "T36n1736_027:0203b20": "華光故。如蓮華池池受華名華依於海取",
    "T36n1736_027:0203b21": "海底稱者。海以摩尼王幢為底故。華名摩",
    "T36n1736_027:0203b22": "尼王莊嚴。如泥中華華受泥稱。疏但有二百",
    "T36n1736_027:0203b23": "一十者。第一層一佛剎塵數世界。第二層二",
    "T36n1736_027:0203b24": "佛剎一上加二為三。第三層加三為六。第",
    "T36n1736_027:0203b25": "四層加四為十。第五層加五成十五。第六",
    "T36n1736_027:0203b26": "層加六成二十一。第七層加七成二十八。",
    "T36n1736_027:0203b27": "第八層加八成三十六。第九層加九成四",
    "T36n1736_027:0203b28": "十五。第十增加十為五十五。下十增有五",
    "T36n1736_027:0203b29": "十五。上十層一一漸加算數亦有五十五。",
    "T36n1736_027:0203c01": "而各有十。謂十一十二十三十四等。上十",
    "T36n1736_027:0203c02": "層更有一百。都有一百五十五。并下層五十",
    "T36n1736_027:0203c03": "五故。有二百一十矣。問既有二十層。何以",
    "T36n1736_027:0203c04": "但云十九佛剎為主剎耶。答以最下一層。",
    "T36n1736_027:0203c05": "但云一世界非一佛剎塵數世界。故云從",
    "T36n1736_027:0203c06": "此一界去。云此上過一佛剎微塵數世界",
    "T36n1736_027:0203c07": "至第二層故。二層共有一佛剎塵數剎耳。",
    "T36n1736_027:0203c08": "如&#x7AEA;二千錢為二十百。最下取一錢。如最",
    "T36n1736_027:0203c09": "下一剎此上過一百錢為第二層。方共一",
    "T36n1736_027:0203c10": "百。爾此上過一百至第三層。方是二百。",
    "T36n1736_027:0203c11": "至二十層方有一千九百文耳。故二十層成",
    "T36n1736_027:0203c12": "十九佛剎思之。疏下當會釋者。即第三會",
    "T36n1736_027:0203c13": "能繞所繞類結之耳。[0203c13] 疏。六眷屬者。即經中",
    "T36n1736_027:0203c14": "云種種安布種種莊嚴。是辯眷屬剎相狀",
    "T36n1736_027:0203c15": "耳。[0203c15] 疏。天為圓穹者。外典說天或謂有形。故",
    "T36n1736_027:0203c16": "云天形穹隆其形如鏊故。天圓地方。若莊子",
    "T36n1736_027:0203c17": "云天者自然也。則無形質。[0203c17] 疏。亦如法華云。",
    "T36n1736_027:0203c18": "梵王為眾生之父者。即第六經藥王本事品",
    "T36n1736_027:0203c19": "中云。譬如大梵天王。為一切眾生之父。此",
    "T36n1736_027:0203c20": "經亦復如是。為一切眾生之父。以梵王劫",
    "T36n1736_027:0203c21": "初時生。後有諸天下降梵王。凡夫皆悉妄計",
    "T36n1736_027:0203c22": "梵王為父。諸經論皆破為非。是外道計。今",
    "T36n1736_027:0203c23": "法華經如來自引以譬。法華豈佛不知是",
    "T36n1736_027:0203c24": "父為妄。故是世尊隨俗說耳。今亦隨俗說",
    "T36n1736_027:0203c25": "天有形於理何違。然今疏非不許靜法之",
    "T36n1736_027:0203c26": "見。但己著在經小有可通。即為會釋。不",
    "T36n1736_027:0203c27": "欲使人輕毀聖教耳。[0203c27] 疏。誤譯洛剎曩者。",
    "T36n1736_027:0203c28": "洛剎曩。此云相也。惡剎&#x651E;。此云字也。聲勢",
    "T36n1736_027:0203c29": "相近故使有誤。梵本是室利&#x8DCA;蹉洛剎曩。",
    "T36n1736_027:0204a01": "合云吉祥海雲相也。[0204a01] 疏。然此相以為下疏",
    "T36n1736_027:0204a02": "出古德。以吉祥海雲為萬。合云萬相者。即",
    "T36n1736_027:0204a03": "結成靜法正義。縱汝吉祥海雲為萬合言",
    "T36n1736_027:0204a04": "萬相。不合云萬字。疏此所結剎定是主剎",
    "T36n1736_027:0204a05": "者。以昔人云經言此一一世界者。此上二",
    "T36n1736_027:0204a06": "百一十佛剎塵數之剎耳。非此上不可說佛",
    "T36n1736_027:0204a07": "剎塵數之剎也。以二百一十塵數剎為所",
    "T36n1736_027:0204a08": "繞。兩重繞竟方有不可說耳。故立理云。",
    "T36n1736_027:0204a09": "若不將此以會大數。一即此剎種中非唯",
    "T36n1736_027:0204a10": "有不可說剎塵數廣大世界。二即三處說數",
    "T36n1736_027:0204a11": "相違。釋曰。此上意云。若所繞已有不可說佛",
    "T36n1736_027:0204a12": "剎塵數。更加兩重繞剎。則有眾多不可說佛",
    "T36n1736_027:0204a13": "剎塵數剎也。言三處說數相違者。一是標",
    "T36n1736_027:0204a14": "中有不可說。二中間說但有二百一十三。",
    "T36n1736_027:0204a15": "是結文兩重。能繞初則有不可說。後則有無",
    "T36n1736_027:0204a16": "量不可說。中間則不滿不可說故相違也。",
    "T36n1736_027:0204a17": "此釋亦似有理。而經此一一言遠承於前二",
    "T36n1736_027:0204a18": "百一十殊已隔越文中既云如是有可不說",
    "T36n1736_027:0204a19": "佛剎微塵數佛剎。即云此一一世界各有十",
    "T36n1736_027:0204a20": "佛剎微塵數廣大世界周匝圍繞。明知合繞",
    "T36n1736_027:0204a21": "前不可說也。又以二百一十為所繞者。前",
    "T36n1736_027:0204a22": "中間說剎但超間。明有二百一十。望其文",
    "T36n1736_027:0204a23": "意直上十九佛剎塵數之剎。一一各有眾多",
    "T36n1736_027:0204a24": "佛剎圍繞。應有不可說不可說也。何者。且",
    "T36n1736_027:0204a25": "如最下一剎已有一佛剎微塵數佛剎圍",
    "T36n1736_027:0204a26": "繞。向上過一佛剎微塵數世界。方至第二",
    "T36n1736_027:0204a27": "層一剎有二佛剎微塵數世界圍繞。此第一",
    "T36n1736_027:0204a28": "層向上至第二層中間諸剎。何以無繞剎。",
    "T36n1736_027:0204a29": "若無繞則剎網不成。故知。直上一佛剎塵數",
    "T36n1736_027:0204b01": "之剎。一一皆應有繞不能具說故。有超過",
    "T36n1736_027:0204b02": "舉二十重耳。既最下層一剎有一佛剎塵數",
    "T36n1736_027:0204b03": "剎繞。此上次第二剎更加一剎為能繞。第",
    "T36n1736_027:0204b04": "三亦加一剎。如是漸上至百加百至千加",
    "T36n1736_027:0204b05": "千至萬加萬至滿佛剎塵數。到第二層還",
    "T36n1736_027:0204b06": "加一佛剎微塵數剎為能繞故。有二佛剎",
    "T36n1736_027:0204b07": "塵數剎繞。如是乃至第二十層亦復如是",
    "T36n1736_027:0204b08": "一一漸增故。但直上至一佛剎塵數世界并",
    "T36n1736_027:0204b09": "其能繞。已有眾多佛剎塵數箇佛剎微塵數",
    "T36n1736_027:0204b10": "世界不可知數。且就一期之數云不可",
    "T36n1736_027:0204b11": "說耳。明知所繞定是主剎。若爾云何不與",
    "T36n1736_027:0204b12": "標文相違標文。但云一剎種有不可說佛",
    "T36n1736_027:0204b13": "剎微塵數世界故。既加兩重能繞有多多",
    "T36n1736_027:0204b14": "故。答此有二意。一言不可說者就主標耳。",
    "T36n1736_027:0204b15": "二者其兩重能繞並不出不可說剎塵剎中。",
    "T36n1736_027:0204b16": "何者。觀其文意但是諸剎互為主伴為相",
    "T36n1736_027:0204b17": "繞耳。如百人共聚一人為主則九十九人繞",
    "T36n1736_027:0204b18": "之。餘九十九人一一為主時。皆得九十九人",
    "T36n1736_027:0204b19": "繞之。若不爾者。最下一剎已有一佛剎塵",
    "T36n1736_027:0204b20": "數世界圍繞。此能繞剎更有兩重能繞。已",
    "T36n1736_027:0204b21": "有不可說不可說剎塵數剎也。思之。明知",
    "T36n1736_027:0204b22": "互為主伴則本數不增。而&#x758E;言傍去者。經",
    "T36n1736_027:0204b23": "中現說下狹上闊如倒立浮圖。仰安雁齒",
    "T36n1736_027:0204b24": "亦合更說上尖下廣如正浮圖。俯安雁齒",
    "T36n1736_027:0204b25": "則上下櫛比皆悉周滿。間無空處方為剎",
    "T36n1736_027:0204b26": "網。上下四周皆悉相當。經欲揀別諸重不能",
    "T36n1736_027:0204b27": "備舉故。且增數說繞剎殊。又欲令斜望相",
    "T36n1736_027:0204b28": "當故為此說。所以梵網經云。世界不同猶如",
    "T36n1736_027:0204b29": "網孔。若但取二百一十以為所繞殊非得",
    "T36n1736_027:0204c01": "意疏。依此則似譯人文繁理隱者。若言十佛",
    "T36n1736_027:0204c02": "剎但有三字。今云如上所說則有四字故",
    "T36n1736_027:0204c03": "為文繁。但云如上所說。言不分明即是理",
    "T36n1736_027:0204c04": "隱。[0204c04] 疏。若依前義則譯者之妙。能繞所繞其數",
    "T36n1736_027:0204c05": "既多。但云如上則言省略故云妙耳。雖有",
    "T36n1736_027:0204c06": "二釋。疏意存第二釋。但用十佛剎塵數而",
    "T36n1736_027:0204c07": "為能繞。為順經宗明無盡故。前後體勢類",
    "T36n1736_027:0204c08": "皆然故。餘如疏文細尋可見。[0204c08] 疏。俱舍云者。",
    "T36n1736_027:0204c09": "略其義耳。具足頌云。東毘提訶洲。其形如",
    "T36n1736_027:0204c10": "半月。三邊如贍部。南邊三百半。南贍部如",
    "T36n1736_027:0204c11": "車。三邊各二千。南邊三百半。西瞿陀尼洲。",
    "T36n1736_027:0204c12": "其相圓無缺。逕二千五百。周圍此三倍。北俱",
    "T36n1736_027:0204c13": "盧畟方。面各二千等。東則北闊南狹。餘可知。",
    "T36n1736_027:0204c14": "故結。云四洲相殊從今云如者。上舉論為",
    "T36n1736_027:0204c15": "問。今為會釋言全似此界者。此四洲安布",
    "T36n1736_027:0204c16": "是一佛居。今此世界同此四洲之界耳。[0204c16] 疏。",
    "T36n1736_027:0204c17": "此中文無標結大數等者。例中間海。如第",
    "T36n1736_027:0204c18": "八經末。第十經即以正喻依者。以眾生身",
    "T36n1736_027:0204c19": "喻種種剎故。亦是以因喻緣者故。下六地",
    "T36n1736_027:0204c20": "云。業為田識為種。謂心即名言種為親因",
    "T36n1736_027:0204c21": "緣名之為因。業如增上緣名之為緣。餘",
    "T36n1736_027:0204c22": "如疏釋。疏三一偈雙明心業者標也。行即",
    "T36n1736_027:0204c23": "是業故釋也。以心顯故不釋。謂隨其心淨",
    "T36n1736_027:0204c24": "則佛土淨。是由心異見剎不同。若行十善",
    "T36n1736_027:0204c25": "則見命不中夭。生於大富梵行之國是隨",
    "T36n1736_027:0204c26": "業異見剎不同。此即雙舉因緣。亦雙明王",
    "T36n1736_027:0204c27": "所。言亦喻眾生同處異見者。佛本無二見",
    "T36n1736_027:0204c28": "銀見金。剎本是一見淨見穢。故螺髻所見",
    "T36n1736_027:0204c29": "如第六天宮。身子所見丘陵坑坎。疏初一",
    "T36n1736_027:0205a01": "&#x9E81;壞細存等者。所現雖敗惡即&#x9E81;壞也。是變",
    "T36n1736_027:0205a02": "化土其處常堅固細存也。即自他受用上略",
    "T36n1736_027:0205a03": "屬經文下出所以。壞由惡業者。法華云。是",
    "T36n1736_027:0205a04": "諸罪眾生。以惡業因緣。過阿僧祇劫。不聞",
    "T36n1736_027:0205a05": "三寶名。言存由二因者標也。一約佛者。即自",
    "T36n1736_027:0205a06": "受用土。二善業者即他受用。兼變化淨以",
    "T36n1736_027:0205a07": "業不同同處見異。故法華云。諸有修功德。",
    "T36n1736_027:0205a08": "柔和質直者。則皆見我身。在此而說法。[0205a08] 疏。",
    "T36n1736_027:0205a09": "故法華下引證。我淨土不毀。證自受用成",
    "T36n1736_027:0205a10": "上約佛。天人常充滿。證他受用等成上善",
    "T36n1736_027:0205a11": "業。如次證上故。義引經文。若具引者。經云。",
    "T36n1736_027:0205a12": "眾生見劫盡。大火所燒時。我此土安隱。天",
    "T36n1736_027:0205a13": "人常充滿。園林諸堂閣。種種寶莊嚴。寶樹多",
    "T36n1736_027:0205a14": "華果。眾生所遊樂。諸天擊天鼓。常作眾伎",
    "T36n1736_027:0205a15": "樂。雨曼陀羅華。散佛及大眾。我淨土不毀。",
    "T36n1736_027:0205a16": "而眾見燒盡。憂怖諸苦惱。如是悉充滿。即",
    "T36n1736_027:0205a17": "云是諸罪眾生等。次云諸有修功德等。[0205a17] 疏。",
    "T36n1736_027:0205a18": "然滅雖不俱下釋成上義。結歸難思。即叡公",
    "T36n1736_027:0205a19": "意。一滅一存故曰不俱。不離滅處有存故",
    "T36n1736_027:0205a20": "曰起必同處。如人於餓鬼火處見水。餓鬼",
    "T36n1736_027:0205a21": "於人水處見火。雖曰同處而恒相無者。滅",
    "T36n1736_027:0205a22": "中無存存中無滅。亦如羅剎宮殿與人宮",
    "T36n1736_027:0205a23": "殿同在一處亙不相見。他受用土亦復如",
    "T36n1736_027:0205a24": "是。若自受用故是遍周。不即三界不離三",
    "T36n1736_027:0205a25": "界。故法華云。不如三界見於三界。若法性",
    "T36n1736_027:0205a26": "土又起滅常如疏故難思者。結釋經文劫燒",
    "T36n1736_027:0205a27": "不思議。謂不可作存滅染淨而思矣。疏世",
    "T36n1736_027:0205a28": "相不同等者。以法性土對他受用及變化",
    "T36n1736_027:0205a29": "土也。",
    "T36n1736_027:0205b01": "毘盧遮那品第六[0205b01] 疏。此後更有大劫於理無",
    "T36n1736_027:0205b02": "違者。此遮救也。謂靜法云。準下文大劫有",
    "T36n1736_027:0205b03": "恒河沙數小劫。人壽二小劫初。佛壽五十億",
    "T36n1736_027:0205b04": "歲。威光歷事三佛轉報生天。今云最初劫",
    "T36n1736_027:0205b05": "中有十須彌山塵數佛者。為彼剎中更有",
    "T36n1736_027:0205b06": "多箇大劫。此初大耶。為諸小劫中取小初",
    "T36n1736_027:0205b07": "耶。釋曰。上引文案定雙開二關。次云若就",
    "T36n1736_027:0205b08": "小劫初。不應威光一報之中但遇三佛。若",
    "T36n1736_027:0205b09": "就大劫。一剎之中寧有多大。釋曰。雙釋二",
    "T36n1736_027:0205b10": "關。謂人壽二小劫。一小劫中有須彌山塵數",
    "T36n1736_027:0205b11": "佛故。不應一報但遇三佛。言寧有多大",
    "T36n1736_027:0205b12": "者。如一賢劫則無多大。次云。故知此文最",
    "T36n1736_027:0205b13": "初劫之三字。應迴云劫最初。仍移此三字。",
    "T36n1736_027:0205b14": "於後行出興於世其字之下。即無過也。釋",
    "T36n1736_027:0205b15": "曰。此立理具足迴文。合云彼勝音世界中。",
    "T36n1736_027:0205b16": "有十須彌山微塵數如來出興於世。其劫最",
    "T36n1736_027:0205b17": "初第一佛號一切功德山須彌勝雲也。此正",
    "T36n1736_027:0205b18": "甚善。今不欲繁舉出經之過。強以理通最",
    "T36n1736_027:0205b19": "初劫言耳。云更有大者義當中劫。順靜法",
    "T36n1736_027:0205b20": "意言有大耳。如賢劫有二十增減為中",
    "T36n1736_027:0205b21": "劫。第十五劫有九百九十四佛出。則一劫中",
    "T36n1736_027:0205b22": "容多佛矣。但彼淨劫時長故。一劫中有十",
    "T36n1736_027:0205b23": "須彌山塵數佛矣。然不欲斥經不急修行",
    "T36n1736_027:0205b24": "故。存略理通。非斥淨法正不當也。[0205b24] 疏。略明",
    "T36n1736_027:0205b25": "有十相者。下結文云。大同經初。即教主難",
    "T36n1736_027:0205b26": "思十身相也。初一即法身經。以身智無礙",
    "T36n1736_027:0205b27": "而為法身。[0205b27] 疏。更融色相等為一法身。以初",
    "T36n1736_027:0205b28": "身為總故。法無不在本自普周。即釋經其身",
    "T36n1736_027:0205b29": "周普是法性身。次云智與理冥故等彼真界",
    "T36n1736_027:0205c01": "者。釋經等真法界。此是報身亦如智也。故",
    "T36n1736_027:0205c02": "金光明云。唯如如及如如智獨存為法身故。",
    "T36n1736_027:0205c03": "能令色相下。以真身周故令應用亦周。吾",
    "T36n1736_027:0205c04": "今此身即是常身法身故也。則以三身圓融",
    "T36n1736_027:0205c05": "為一真法身矣。下九別說二者悲相。即意生",
    "T36n1736_027:0205c06": "身。三成相。即菩提身。理行時處為道場。並",
    "T36n1736_027:0205c07": "如經初。四色相。即福德身故。上經云。三世",
    "T36n1736_027:0205c08": "所行眾福大海。悉以清淨。是故妙色為福",
    "T36n1736_027:0205c09": "之果。上經又云。不可思議大劫海。供養一切",
    "T36n1736_027:0205c10": "諸如來。普以功德施群生。是故端嚴最無",
    "T36n1736_027:0205c11": "比。五勝相。即威勢身。六貴相。即相好莊嚴",
    "T36n1736_027:0205c12": "身。且順三乘云過聖帝。俱舍頌云。相不正",
    "T36n1736_027:0205c13": "圓明。故與佛非等。此釋輪王相。今是世尊。",
    "T36n1736_027:0205c14": "故云分明。實具十蓮華藏微塵數相也。七",
    "T36n1736_027:0205c15": "應相。即力持身。如為龍留影力持不滅。八",
    "T36n1736_027:0205c16": "無礙相。即願身。上經云。毘盧遮那佛願力周",
    "T36n1736_027:0205c17": "法界。一切國土中常轉無上輪故咸目&#x89A9;。",
    "T36n1736_027:0205c18": "九化相。即化身。十吉祥相。即智身。正在智",
    "T36n1736_027:0205c19": "光傍兼身光耳。是知此經引昔因緣。亦皆",
    "T36n1736_027:0205c20": "圓妙。[0205c20] 疏。一者生福及不動業。以施忍智三",
    "T36n1736_027:0205c21": "而為善根者。業有三種。一惡業即三不善根",
    "T36n1736_027:0205c22": "所生。今所不明。[0205c22] 疏。列三業即三善根所生。",
    "T36n1736_027:0205c23": "三善根者。即無貪無瞋無癡。今非但不著",
    "T36n1736_027:0205c24": "有境兼能惠施成無貪根。非唯於苦無恚",
    "T36n1736_027:0205c25": "兼行忍辱。故成無瞋根。非唯於境明了",
    "T36n1736_027:0205c26": "增修慧解是無癡根。有此三根唯出生欲",
    "T36n1736_027:0205c27": "色無色故。為福不動根。然其三根依唯識",
    "T36n1736_027:0205c28": "論。各別有性。善十一攝無貪。以於有有",
    "T36n1736_027:0205c29": "具無著為性。無瞋以於苦苦具無恚為",
    "T36n1736_027:0206a01": "性。無癡以於諸理事明解為性。通唯善惠",
    "T36n1736_027:0206a02": "各別有性。今依集論第一。以惠為無癡性。",
    "T36n1736_027:0206a03": "唯識意會以惠為無癡之果。故施忍二亦從",
    "T36n1736_027:0206a04": "果名。由無貪瞋故成施忍。所以疏云以施",
    "T36n1736_027:0206a05": "忍惠以為其根。二信等根下當廣說。疏三",
    "T36n1736_027:0206a06": "求無上慧。以四等不放逸五法為根者。涅",
    "T36n1736_027:0206a07": "槃經云。皆歎慈悲為菩薩根本。有慈悲心",
    "T36n1736_027:0206a08": "必須喜捨不放逸者。是精進無貪等。三於",
    "T36n1736_027:0206a09": "所斷修防非為性假立為一故。涅槃說不",
    "T36n1736_027:0206a10": "放逸根根深難拔由不放逸。策前四等得",
    "T36n1736_027:0206a11": "一切智故為根也。四通說善根下。即上三",
    "T36n1736_027:0206a12": "類之通性也。[0206a12] 疏。一無明重者。自覺智開下。疏",
    "T36n1736_027:0206a13": "文有二。先別明後結釋。前中初四離障。五",
    "T36n1736_027:0206a14": "令解脫通益三乘。六未信令信。七令入",
    "T36n1736_027:0206a15": "三賢。八令得初地。九令二地已上得於八",
    "T36n1736_027:0206a16": "地。十已在八地已證無生。諸佛勸起令得",
    "T36n1736_027:0206a17": "九十二地。[0206a17] 疏。此約差別下第二結釋也。差別",
    "T36n1736_027:0206a18": "結上。明是&#x7AEA;釋對治。結上非三悉檀。若約",
    "T36n1736_027:0206a19": "橫配下更結異門。橫對前&#x7AEA;位位通用此",
    "T36n1736_027:0206a20": "十句。故生善見理對上對治生善。即是為人",
    "T36n1736_027:0206a21": "悉檀。謂發大信解生勝善根。起見佛心皆生",
    "T36n1736_027:0206a22": "善也。見理即第一義悉檀。如自覺智開趣",
    "T36n1736_027:0206a23": "一切智。皆見理也。亦應合有隨俗令喜。世",
    "T36n1736_027:0206a24": "界悉檀。以益近故。故此中不說橫&#x7AEA;無礙。",
    "T36n1736_027:0206a25": "是此中意四悉檀義。問明當辯。[0206a25] 疏。按纓絡本",
    "T36n1736_027:0206a26": "業經下引經釋成。五百為正。二萬五千為",
    "T36n1736_027:0206a27": "非。於中分二。先奪破。後約教下縱成前中。",
    "T36n1736_027:0206a28": "言上卷者即第三賢聖觀品。彼中敬首菩薩",
    "T36n1736_027:0206a29": "問。云何菩薩學觀名字義相。及心所行法。復",
    "T36n1736_027:0206b01": "當云何。佛先答名字。即列三賢十聖等妙之",
    "T36n1736_027:0206b02": "名。次答心所行法。云佛子汝先言云何心所",
    "T36n1736_027:0206b03": "行法者。所謂十心。一發心住等廣釋三賢",
    "T36n1736_027:0206b04": "十聖等妙之相。次敬首菩薩復問世尊。從初",
    "T36n1736_027:0206b05": "地至後一地。有果報神變二種法身。一法",
    "T36n1736_027:0206b06": "性法身。二應化法身。為何色相。為何心相。",
    "T36n1736_027:0206b07": "佛答云。先答出世間果報者。從初地至佛",
    "T36n1736_027:0206b08": "地各有二種法身。於第一義諦法流水中。",
    "T36n1736_027:0206b09": "從實性生故。實智為法身法名自體。集藏",
    "T36n1736_027:0206b10": "為身等兼說淨土。次云。佛子世間果報者。",
    "T36n1736_027:0206b11": "所謂十住銅寶瓔珞銅輪王百福子為眷屬。",
    "T36n1736_027:0206b12": "生一佛土受佛學行。教化二天下。銀寶瓔",
    "T36n1736_027:0206b13": "珞銀輪王五百福子為眷屬。生二佛國土中",
    "T36n1736_027:0206b14": "受佛教行。化三天下。金剛寶瓔珞金輪王千",
    "T36n1736_027:0206b15": "福子為眷屬。入十方佛國土中。化一切眾",
    "T36n1736_027:0206b16": "生。處四天下歡喜地。百寶瓔珞七寶相輪四",
    "T36n1736_027:0206b17": "天王萬子為眷屬。現百法身為百佛國土",
    "T36n1736_027:0206b18": "中。教十方天子。千寶瓔珞八寶相輪忉利王",
    "T36n1736_027:0206b19": "二萬子為眷屬。萬寶相瓔珞九寶相輪炎摩",
    "T36n1736_027:0206b20": "天王眷屬亦然。不可稱數。億寶瓔珞十寶",
    "T36n1736_027:0206b21": "相輪兜率陀天王眷屬亦然。不可稱數。天",
    "T36n1736_027:0206b22": "光寶瓔珞十一寶相輪化樂天王眷屬亦然。",
    "T36n1736_027:0206b23": "摩尼寶光瓔珞十二寶相輪他化天王眷屬亦",
    "T36n1736_027:0206b24": "然。千色龍寶光慧瓔珞十三寶相輪梵天王",
    "T36n1736_027:0206b25": "眷屬亦然。梵師子寶光瓔珞大應寶相輪光",
    "T36n1736_027:0206b26": "光天王眷屬亦然。不可思議寶光瓔珞白雲",
    "T36n1736_027:0206b27": "寶相輪淨天王眷屬亦然。百萬神通寶光瓔",
    "T36n1736_027:0206b28": "珞無畏珠寶相輪淨居天王眷屬亦然。千萬",
    "T36n1736_027:0206b29": "天色寶光瓔珞覺德寶光相輪三界王。一切",
    "T36n1736_027:0206c01": "菩薩為眷屬。無量功德藏寶光瓔珞千福相",
    "T36n1736_027:0206c02": "輪法界王。一生補處菩薩為眷屬。佛子是",
    "T36n1736_027:0206c03": "上瓔珞相輪一切佛。及菩薩動止俱遊常隨",
    "T36n1736_027:0206c04": "其身。亦化一切眾生故。有如是果報之數",
    "T36n1736_027:0206c05": "法。釋曰。已上具引經文。於疏易了。明知無",
    "T36n1736_027:0206c06": "過二萬子者。疏按喜見下以二義證。唯合",
    "T36n1736_027:0206c07": "五百。一所統於城不統四天下。故非金輪。",
    "T36n1736_027:0206c08": "二既遇三佛。佛出減劫。輪王出增劫。故知",
    "T36n1736_027:0206c09": "非也。疏知離名法者。即思益經。第一思益",
    "T36n1736_027:0206c10": "梵天問言。世尊。云何名為菩薩遍行。佛言",
    "T36n1736_027:0206c11": "能淨身口意業。爾時世尊而說偈云。若身淨",
    "T36n1736_027:0206c12": "無惡。口淨常實語。心淨常行慈。是菩薩遍",
    "T36n1736_027:0206c13": "行。行慈不貪著。觀不淨無恚。行捨而不",
    "T36n1736_027:0206c14": "癡。是菩薩遍行。在聚落空野。及與處大眾",
    "T36n1736_027:0206c15": "威儀常不轉。是菩薩遍行。知法名為佛。知",
    "T36n1736_027:0206c16": "離名為法。知無名為僧。是菩薩遍行。釋曰。",
    "T36n1736_027:0206c17": "此當第四偈因便故來。欲釋此偈令知",
    "T36n1736_027:0206c18": "起盡故。以此一偈人多解釋。今觀經意。三",
    "T36n1736_027:0206c19": "箇知字皆是觀行之人。若能如是知是菩薩",
    "T36n1736_027:0206c20": "遍行。知法名為佛者。即是真佛法身如來。",
    "T36n1736_027:0206c21": "佛即是法法即是佛。亦猶如來者。即諸法如",
    "T36n1736_027:0206c22": "義。次應問言。法即是佛。於義已解。何者是",
    "T36n1736_027:0206c23": "法。故次句云知離即是法。以一切法本性",
    "T36n1736_027:0206c24": "離故。心體離念即是覺故。次應問云。法本",
    "T36n1736_027:0206c25": "自離則無所修。何等有僧。故次解云。知",
    "T36n1736_027:0206c26": "無為名為僧。無為即法。法本自離。由知無",
    "T36n1736_027:0206c27": "為故得成僧。故大品云。由知諸法空分",
    "T36n1736_027:0206c28": "別有須菩提等。金剛經云。一切聖賢皆以",
    "T36n1736_027:0206c29": "無為法而有差別。謂俱學無為有淺有",
    "T36n1736_027:0207a01": "深。乃成差別。非無為法而有差別也。今",
    "T36n1736_027:0207a02": "疏正取知離名法。若不捨法非知離也。故",
    "T36n1736_027:0207a03": "云法亦應捨。即金剛意。法尚應捨何況非法",
    "T36n1736_027:0207a04": "因法得悟如&#x6830;渡人。若不捨法如住舟",
    "T36n1736_027:0207a05": "內。要捨於舟方至彼岸。要忘所捨方為如",
    "T36n1736_027:0207a06": "實覺悟諸法為真捨也。故大般若云。般若",
    "T36n1736_027:0207a07": "甚深。知一切法本性離故。又文殊釋云。如",
    "T36n1736_027:0207a08": "佛世尊堪受供養。以於一切法覺實性",
    "T36n1736_027:0207a09": "故。是故經云如實覺一切法大捨。[0207a09] 疏。智即是",
    "T36n1736_027:0207a10": "體者智體如日用如日光。日體雖一能放",
    "T36n1736_027:0207a11": "千光。智體不殊能照萬境。又日光無二所照",
    "T36n1736_027:0207a12": "物殊。智光無差隨境分照。[0207a12] 疏。一正定等者。",
    "T36n1736_027:0207a13": "謂等取邪定不定聚故。善惡等者。等取無",
    "T36n1736_027:0207a14": "記。三總收為二。四二位下融而為一。[0207a14] 疏。謂",
    "T36n1736_027:0207a15": "後後因果皆入初心者總釋也。六位相望故。",
    "T36n1736_027:0207a16": "成後後五位為因妙覺為果。又位位之中",
    "T36n1736_027:0207a17": "亦有因果。如十地中調柔果等。[0207a17] 疏。若修途",
    "T36n1736_027:0207a18": "至於初步者。即肇公不遷論。論云。是以如",
    "T36n1736_027:0207a19": "來功流萬古而常存。道通百劫而彌固。成",
    "T36n1736_027:0207a20": "山假就於始簣。修途託至於初步者。果以",
    "T36n1736_027:0207a21": "功業不可朽故也。彼論意云。物各性住故",
    "T36n1736_027:0207a22": "無往來。今雖引文用意少別。此云本出莊",
    "T36n1736_027:0207a23": "子。千里之途在於足下。其猶滔滔之水本",
    "T36n1736_027:0207a24": "於濫觴。合抱之木生自毫末。後由初得故",
    "T36n1736_027:0207a25": "曰在初。學者祿在其中矣。意亦同於上。即",
    "T36n1736_027:0207a26": "論語子張學干祿。子曰。多聞闕疑。慎言其",
    "T36n1736_027:0207a27": "餘則寡尤。多見闕殆。慎行其餘則寡悔。",
    "T36n1736_027:0207a28": "言寡尤行寡悔祿在其中矣。注曰。干求也。",
    "T36n1736_027:0207a29": "祿位也。雖未得祿得祿之道也。故得祿在",
    "T36n1736_027:0207b01": "後。由學而能得故居學中。此上一義通諸",
    "T36n1736_027:0207b02": "經論。疏菩提直心等者。即起信論法性宗中",
    "T36n1736_027:0207b03": "實教之意。然菩提心總有三心。今但直心中",
    "T36n1736_027:0207b04": "攝。以直心正念真如。真如即起信生滅真如",
    "T36n1736_027:0207b05": "二門之一。故云真如門內。然此二門者各",
    "T36n1736_027:0207b06": "總攝一切法盡唯取真如謂一切法。及後",
    "T36n1736_027:0207b07": "後諸德皆依真如。真如無二通為諸法之體。",
    "T36n1736_027:0207b08": "今菩提心正念真如。故能攝也。[0207b08] 疏。三者三",
    "T36n1736_027:0207b09": "德開顯前後圓融者。即別教一乘圓融義也。",
    "T36n1736_027:0207b10": "不同餘義。言三德開者。即發心功德品。",
    "T36n1736_027:0207b11": "初發心時得如來一身無量身。則法身開顯",
    "T36n1736_027:0207b12": "得究竟智慧。得一切智慧光明則般若開",
    "T36n1736_027:0207b13": "顯。不於諸法少有所得。即以心離妄取",
    "T36n1736_027:0207b14": "寂照雙流故。解脫開顯故。此心中無德不",
    "T36n1736_027:0207b15": "攝。因該果海並在初心。從初發心時便成",
    "T36n1736_027:0207b16": "正覺。即梵行品文。言初後圓融者。以初是",
    "T36n1736_027:0207b17": "即後之初。後是即初之後。以緣起法離初",
    "T36n1736_027:0207b18": "無後離後無初故。舉初攝後。若約法性融",
    "T36n1736_027:0207b19": "通。一切因果不離心性。契同心性無德不",
    "T36n1736_027:0207b20": "收。以一切法隨所依性。皆於初心頓圓滿",
    "T36n1736_027:0207b21": "故。故梵行品云。若諸菩薩能與如是觀行",
    "T36n1736_027:0207b22": "相應。於諸法中不生二解。一切佛法疾得",
    "T36n1736_027:0207b23": "現前。初發心時即得阿耨多羅三藐三菩提。",
    "T36n1736_027:0207b24": "知一切法即心自性。成就慧身不由他悟。",
    "T36n1736_027:0207b25": "如玄文已明。下當更說。[0207b25] 疏。三大智智明者。",
    "T36n1736_027:0207b26": "經中清淨眼是總相。此眼何見見心三大。",
    "T36n1736_027:0207b27": "疏中囑經。唯配二大略無用大。用即智攝",
    "T36n1736_027:0207b28": "故。從智慧光明遍照法界義故者。即暗引",
    "T36n1736_027:0207b29": "起信證普光明。為相大義。即起信釋生滅",
    "T36n1736_027:0207c01": "門中。所顯義大雙明體相之文。論云。復次",
    "T36n1736_027:0207c02": "真如自體相者。一切凡夫聲聞緣覺菩薩諸",
    "T36n1736_027:0207c03": "佛無有差別。非前際生非後際滅。畢竟常",
    "T36n1736_027:0207c04": "住。釋曰。上釋體大。今不引之。以法界為",
    "T36n1736_027:0207c05": "體義易知故。論云。從本已來性自滿足一",
    "T36n1736_027:0207c06": "切功德。所謂自體有大智光明義故。遍照",
    "T36n1736_027:0207c07": "法界義故。真實識知義故。自性清淨心義故。",
    "T36n1736_027:0207c08": "常樂我淨義故。清涼不變自在義故。釋曰。",
    "T36n1736_027:0207c09": "上之六句皆是相大。一本覺智明義。二本覺",
    "T36n1736_027:0207c10": "顯照諸法義。三照時無倒義。四體離惑染",
    "T36n1736_027:0207c11": "義。五性德圓備義。六性德無遷義。今不引",
    "T36n1736_027:0207c12": "後四。而引前二有智遍照。證以普光明為",
    "T36n1736_027:0207c13": "相大義。恐人以法界為所照。普光明為能",
    "T36n1736_027:0207c14": "照。故引此文。相大本有則皆所照。以淨眼",
    "T36n1736_027:0207c15": "智明為能照耳。從蘊恒沙下釋經藏字。",
    "T36n1736_027:0207c16": "具二藏義。蘊恒沙德即不空藏。妄惑本空即",
    "T36n1736_027:0207c17": "是空藏。故清淨言向上屬所觀之藏。向下屬",
    "T36n1736_027:0207c18": "能見之眼。無障蓋故言見性。肉眼即名佛",
    "T36n1736_027:0207c19": "眼者。即涅槃第六經云。善男子。聲聞之人。",
    "T36n1736_027:0207c20": "雖有天眼故名肉眼。學大乘者雖有肉",
    "T36n1736_027:0207c21": "眼。乃名佛眼。何以故。是大乘經名為佛乘。",
    "T36n1736_027:0207c22": "如此佛乘最上最勝。諸佛見性故。[0207c22] 疏。無功大",
    "T36n1736_027:0207c23": "力一行含多者。由八地得無功用如乘船",
    "T36n1736_027:0207c24": "入海故。云大力速疾。言一行含多者。先以",
    "T36n1736_027:0207c25": "一身起行。至此八地以無量身起行。一",
    "T36n1736_027:0207c26": "一行中起一切行故。[0207c26] 疏。餘可證知故云得。云",
    "T36n1736_027:0207c27": "入者。智論三十一云。通徹名入。入亦證也。",
    "T36n1736_027:0207c28": "得者獲之在己也。[0207c28] 疏。菩薩之父故首明之",
    "T36n1736_027:0207c29": "者。即智論文。論云。菩薩以般若波羅蜜為",
    "T36n1736_027:0208a01": "母。般舟三昧為父。般舟即念佛。此翻為佛",
    "T36n1736_027:0208a02": "立三昧。良以念佛即真涉事。與方便同故",
    "T36n1736_027:0208a03": "得稱父。又念佛成佛是親種故。言乃至十",
    "T36n1736_027:0208a04": "地不離念佛者。十地之中皆云一切所作不",
    "T36n1736_027:0208a05": "離念佛念法念僧等。上辯先明所以。後無",
    "T36n1736_027:0208a06": "邊海藏下牒釋別名。於中先牒經略釋。後",
    "T36n1736_027:0208a07": "然略有三下。別示其相。三義中。一定見多",
    "T36n1736_027:0208a08": "佛。二佛有多德。此二並就所念名無邊藏。",
    "T36n1736_027:0208a09": "三無邊勝德下約能念名藏。於中三。初聰",
    "T36n1736_027:0208a10": "明。次何者下徵釋略舉三身。後障無不滅",
    "T36n1736_027:0208a11": "下經歎。故賢護結中廣列諸德。以徵其因。",
    "T36n1736_027:0208a12": "佛答皆從念佛而生。一言蔽諸者。即論語。",
    "T36n1736_027:0208a13": "子曰。詩三百一言以蔽諸。曰思無邪。謂歸",
    "T36n1736_027:0208a14": "於正也。念一佛號亦名一言。直取一言只",
    "T36n1736_027:0208a15": "一佛字故。自四祖唯稱佛言。[0208a15] 疏。七般若者。",
    "T36n1736_027:0208a16": "覺法自性離諸分別也。此總釋一門亦當",
    "T36n1736_027:0208a17": "別釋自性離垢之言。即大般若曼殊室利分",
    "T36n1736_027:0208a18": "中。慈氏菩薩云。若諸菩薩聞是甚深般若。心",
    "T36n1736_027:0208a19": "不沈沒。已近無上正等菩提。何以故是諸菩",
    "T36n1736_027:0208a20": "薩現覺法性。離一切分別如大菩提故。今",
    "T36n1736_027:0208a21": "此般若亦覺法自性。名自性離。離字兩向。",
    "T36n1736_027:0208a22": "向上屬自性離。向下屬離垢。即離分別之",
    "T36n1736_027:0208a23": "垢也。從有可離下。別釋經文。成上總釋。",
    "T36n1736_027:0208a24": "有可離者非真離也反釋。初句成上性離。知",
    "T36n1736_027:0208a25": "自性離不復離也者順釋。初句成上離分別",
    "T36n1736_027:0208a26": "言。不知性離謂有可離。即是分別。今知性",
    "T36n1736_027:0208a27": "離知相即寂。故無分別。從無離之離即真法",
    "T36n1736_027:0208a28": "界者。即躡上釋下法界言也。正同起信。所",
    "T36n1736_027:0208a29": "言覺者。謂心體離念。離念相者等虛空界。",
    "T36n1736_027:0208b01": "無所不遍。法界一相即是如來平等法身。法",
    "T36n1736_027:0208b02": "身即真法界。本來清淨者。躡上法界釋清",
    "T36n1736_027:0208b03": "淨言。既自性離是真法界。則本自淨非觀令",
    "T36n1736_027:0208b04": "淨非去垢淨。是故經云法界清淨。彼法界",
    "T36n1736_027:0208b05": "清淨即般若清淨者。即以上義成此般若",
    "T36n1736_027:0208b06": "得清淨名。此有二意。一由體清淨方成般",
    "T36n1736_027:0208b07": "若故。此般若受法界清淨之名。二者性無",
    "T36n1736_027:0208b08": "二故。故大般若難信解分云。復次。善現般",
    "T36n1736_027:0208b09": "若波羅蜜多清淨故色清淨。色清淨故一切",
    "T36n1736_027:0208b10": "智智清淨。何以故。若般若波羅蜜多清淨。",
    "T36n1736_027:0208b11": "若色清淨。若一切智智清淨。無二無二分",
    "T36n1736_027:0208b12": "無別無斷故。名無二性。從般若清淨則萬法",
    "T36n1736_027:0208b13": "本淨者。亦有二義。一以般若照一切法知",
    "T36n1736_027:0208b14": "本淨故。二者亦是性無二故。義同上引般",
    "T36n1736_027:0208b15": "若清淨。則色清淨遍歷諸法。略舉八十餘",
    "T36n1736_027:0208b16": "科。謂五蘊十二入十八界四諦十二緣六波",
    "T36n1736_027:0208b17": "羅蜜。乃至菩提涅槃皆如色說故。萬法本淨。",
    "T36n1736_027:0208b18": "從萬法淨者。則無淨無不淨者。拂其淨相。",
    "T36n1736_027:0208b19": "夫言淨者。懸法本無生性。寂諸相故名為",
    "T36n1736_027:0208b20": "淨。豈待蕩蕩無物方稱淨耶。非但事無而",
    "T36n1736_027:0208b21": "為真淨。見真本淨事為非淨。亦是相待能",
    "T36n1736_027:0208b22": "所未忘。安得稱淨。故真善知識令看淨門。",
    "T36n1736_027:0208b23": "云性本清淨淨無淨相。方見我心即斯義",
    "T36n1736_027:0208b24": "矣。故淨名云。垢淨為二。見垢實性則無淨",
    "T36n1736_027:0208b25": "相。離於見相是為入不二法門也。下經云。",
    "T36n1736_027:0208b26": "若有見正覺解脫離諸漏。不著一切世。彼",
    "T36n1736_027:0208b27": "非證道眼。若有知如來體相無所有。修習",
    "T36n1736_027:0208b28": "得明了。是人疾作佛。疏實相般若下。釋經",
    "T36n1736_027:0208b29": "身字。身有三義。謂體依聚義。今實相般若",
    "T36n1736_027:0208c01": "則法身之體。觀照般若同報身之依。化身",
    "T36n1736_027:0208c02": "名聚。淺故不說則眷屬般若。亦得名身同",
    "T36n1736_027:0208c03": "聚義故。[0208c03] 疏。故仁王經云後之三地等者。即",
    "T36n1736_027:0208c04": "教化品中第八名等觀菩薩。偈云。等觀菩薩",
    "T36n1736_027:0208c05": "二禪王變化法身無量光等。九地云。慧光開",
    "T36n1736_027:0208c06": "士三禪王。十地云灌頂菩薩四禪王。後都頌",
    "T36n1736_027:0208c07": "上三地。云等慧灌頂三品士。除前除習無明",
    "T36n1736_027:0208c08": "緣。無明習相故。煩惱二諦理窮一切盡。釋",
    "T36n1736_027:0208c09": "曰。既總牒三地除無明習。是故疏云同遣",
    "T36n1736_027:0208c10": "無明。言非灌頂地。下義釋彼經。彼經灌頂",
    "T36n1736_027:0208c11": "地也。自當第十故云非灌頂地。然十地亦",
    "T36n1736_027:0208c12": "用盡無明習無功用智而得灌頂。故云是",
    "T36n1736_027:0208c13": "灌頂智也。[0208c13] 疏。見普法故名為普眼者。此釋",
    "T36n1736_027:0208c14": "經名而有三義。一約所見稱普。言普法",
    "T36n1736_027:0208c15": "者。一具一切一一稱性。同時具足等。斯即",
    "T36n1736_027:0208c16": "十眼之內一眼之能。經云一切智眼見普門",
    "T36n1736_027:0208c17": "法界故。二況一眼即十眼。融無障礙約能",
    "T36n1736_027:0208c18": "見稱普。如五眼中佛眼。四眼入佛眼皆名",
    "T36n1736_027:0208c19": "佛眼。如四河入海無復河名。而具海味故。",
    "T36n1736_027:0208c20": "金剛經云。如來有肉眼不。如是世尊。如來",
    "T36n1736_027:0208c21": "有肉眼。乃至云。如來有佛眼不。如是世尊。",
    "T36n1736_027:0208c22": "如來有佛眼。今十眼亦耳。隨一具十。而諸",
    "T36n1736_027:0208c23": "教說唯佛眼具五。餘四則無。今因果之人皆",
    "T36n1736_027:0208c24": "許一眼。即具十眼。不唯後勝具於前劣。若",
    "T36n1736_027:0208c25": "一不具十則非普眼。言十眼者。離世間品",
    "T36n1736_027:0208c26": "說。謂一肉眼。二天眼。三慧眼。四法。五佛。六",
    "T36n1736_027:0208c27": "智。七光明。八出生死。九無礙。十一切智。其",
    "T36n1736_027:0208c28": "融無礙則有二義。一者成上十眼無礙。二者",
    "T36n1736_027:0208c29": "成下即能所無礙。三眼外無法方真普眼。下",
    "T36n1736_027:0209a01": "約心境互收方稱普眼。此上標也。以諸緣",
    "T36n1736_027:0209a02": "發見下別釋所以。如大乘法師。以九緣發",
    "T36n1736_027:0209a03": "識。眼根名眼餘不名眼。今則例之。眼根能",
    "T36n1736_027:0209a04": "發識。眼根得名眼。空明能發識。亦得同",
    "T36n1736_027:0209a05": "名眼。餘六例然。以緣起之法各有有力無",
    "T36n1736_027:0209a06": "力相成立故。次云因沒果中緣皆號眼者。",
    "T36n1736_027:0209a07": "九緣不見色。不見不名眼。九緣皆見色沒",
    "T36n1736_027:0209a08": "果同名眼。以皆全有力故。言全色為眼恒",
    "T36n1736_027:0209a09": "見色而無緣者。色是所緣之境。眼是能緣",
    "T36n1736_027:0209a10": "之根。今即是眼故無緣也。言全眼為色恒稱",
    "T36n1736_027:0209a11": "見而非我者。眼是我能見。今全為色。正見",
    "T36n1736_027:0209a12": "之時即非我也。此即賢首之意。下更有言。",
    "T36n1736_027:0209a13": "云非我離於情想無緣絕於貪求。收萬像",
    "T36n1736_027:0209a14": "於目前。全十方於眼際。是以緣義無盡。隨",
    "T36n1736_027:0209a15": "見見而不窮。物性叵思。應法法而難準。",
    "T36n1736_027:0209a16": "法普即眼普。義通乃見通。體之自隱隱。照",
    "T36n1736_027:0209a17": "之遂重重。然後窮十方於眼際。鏡空有而皎",
    "T36n1736_027:0209a18": "明。收萬像以成身。顯事理而通徹也。[0209a18] 疏。",
    "T36n1736_027:0209a19": "五度皆福定為最大者。然六波羅蜜攝成二",
    "T36n1736_027:0209a20": "嚴總有兩意。一前五為福。後一為智。二者",
    "T36n1736_027:0209a21": "前三唯福。後一唯智。進定通二。成前為福",
    "T36n1736_027:0209a22": "成後屬智。今以經中云得三昧名大福德",
    "T36n1736_027:0209a23": "故。用前門。[0209a23] 疏。福即是善非福是罪者。即百",
    "T36n1736_027:0209a24": "論相攝罪福品意。故論引金剛。福尚應捨何",
    "T36n1736_027:0209a25": "況非福。以善捨惡以無相智捨福。則善惡",
    "T36n1736_027:0209a26": "兩忘。今云了者。一了其相。二了體空。三了",
    "T36n1736_027:0209a27": "無礙。二福即是相下。即以世諦說福。諦一",
    "T36n1736_027:0209a28": "義中福亦不存故。引金剛如來說福德相",
    "T36n1736_027:0209a29": "隨俗說也。即非福德相當體空寂也。是名",
    "T36n1736_027:0209b01": "福德相。結正義也。若福即非福方名真福。",
    "T36n1736_027:0209b02": "若以福為福非真福也。有人以第三句亦",
    "T36n1736_027:0209b03": "約俗諦。非得經意。[0209b03] 疏。一無實權施者。如說",
    "T36n1736_027:0209b04": "臨門三車即是權教三乘。本無三乘說有",
    "T36n1736_027:0209b05": "三乘。虛指三車出門不獲是也。二理本無",
    "T36n1736_027:0209b06": "言者。亦法華云。諸法寂滅相。不可以言宣。",
    "T36n1736_027:0209b07": "以方便力故。為五比丘說是也。三權實無",
    "T36n1736_027:0209b08": "滯者。即涉有未始迷空。觀空不遺於事。",
    "T36n1736_027:0209b09": "即如來方便知見波羅蜜。皆已具足。毘盧遮",
    "T36n1736_027:0209b10": "那品竟。"
}