{
    "X72n1437_029:0560b18": "永覺和尚廣錄卷第二十九",
    "X72n1437_029:0560b20": "嗣法弟子 道霈 重編",
    "X72n1437_029:0560b21": "寱言",
    "X72n1437_029:0560b22": "[0560b22] 序曰。&#x8657;空世界。一夢場也。三乘四教。一夢法也。諸佛",
    "X72n1437_029:0560b23": "眾生。一夢中人也。夢中之人。據夢場受夢法。又安保",
    "X72n1437_029:0560b24": "其不夢夢乎。故有夢中而言其不夢者。正大夢者也。",
    "X72n1437_029:0560c01": "有夢中而知其為夢者。有夢中而求出乎夢者。均之",
    "X72n1437_029:0560c02": "未離乎夢者也。忽然破夢而出。則夢場夢法。與夢中",
    "X72n1437_029:0560c03": "人一切銷隕。惟此元明圓照自在。本未嘗夢。亦未&#x751E;",
    "X72n1437_029:0560c04": "覺。咄。此亦夢話也。荷山野衲。大夢不醒。狂心未歇。乃",
    "X72n1437_029:0560c05": "作寱言。喋喋不休。旁人聽之頗成倫次。錄而藏之。私",
    "X72n1437_029:0560c06": "相傳習。皆夢事也。客問誰為不夢者。曰這騃漢。又白",
    "X72n1437_029:0560c07": "日作夢去也。[0560c07] &#x65F9;崇禎壬申秋菊月題於荷山精舍",
    "X72n1437_029:0560c08": "[0560c08] 道本玄妙。而玄妙不是道。有玄妙可說。則玄妙亦法",
    "X72n1437_029:0560c09": "塵也。道本平常。而平常不是道。有平常可安。則平常",
    "X72n1437_029:0560c10": "亦法塵也。道本無心。而無心不是道。有無心可證。則",
    "X72n1437_029:0560c11": "無心亦法塵也。道本自然。而自然不是道。有自然可",
    "X72n1437_029:0560c12": "宗。則自然亦法塵也。&#x8462;有可說。有可安。有可證。有可",
    "X72n1437_029:0560c13": "宗。則言思未絕。能所不忘。非妄而何。是故智者不作",
    "X72n1437_029:0560c14": "諸見。",
    "X72n1437_029:0560c15": "[0560c15] 世俗以根自是根。塵自是塵。特因相遇而起用者也。",
    "X72n1437_029:0560c16": "我佛則謂根本無根。因塵發根。塵本無塵。因根現塵。",
    "X72n1437_029:0560c17": "正如離明暗二塵。更於何處有見。離動靜一塵。更於",
    "X72n1437_029:0560c18": "何處有聽。是根必因塵發明也。又如木人見花鳥。更",
    "X72n1437_029:0560c19": "於何處有色。木馬聽鼓吹。更於何處有聲。是塵必因",
    "X72n1437_029:0560c20": "根現亦明也。塵既因根。則塵無實體。根既因塵。則根",
    "X72n1437_029:0560c21": "亦無實體。根塵交&#x8657;。但妄有因緣。妄起諸用而已。迷",
    "X72n1437_029:0560c22": "者不達。執根塵為實有。是為法執。執根為己。執塵為",
    "X72n1437_029:0560c23": "彼。是謂人執。二執起而美惡生。美惡生而見思起。見",
    "X72n1437_029:0560c24": "思起而業道成。業道成而果報彰矣。智者了達根塵",
    "X72n1437_029:0561a01": "本空。則彼我不計。彼我不計。則美惡不生。美惡不生。",
    "X72n1437_029:0561a02": "則見思消落。見思消落。則常光自圓。常光自圓。則耳",
    "X72n1437_029:0561a03": "可視。眼可聽。六根無不互用。極而言之。則根根塵塵。",
    "X72n1437_029:0561a04": "皆&#x5FA7;法界。又何窒礙之有哉。由是觀之。祇此根塵。迷",
    "X72n1437_029:0561a05": "之則成縳。悟之則成脫。經云。根塵同源。縛脫無二。又",
    "X72n1437_029:0561a06": "曰。知見立知。即無明本。知見無見。斯即涅槃。佛法雖",
    "X72n1437_029:0561a07": "多。數語盡之矣。",
    "X72n1437_029:0561a08": "[0561a08] 佛氏有無二義。與世俗迥別。故世俗少有信者。佛所",
    "X72n1437_029:0561a09": "謂有。必其歷劫常存。不可少損者。謂之有。佛所謂無。",
    "X72n1437_029:0561a10": "必其刻刻不住。不可常存者。謂之無。故佛之所有。天",
    "X72n1437_029:0561a11": "下莫能無。佛之所無。天下莫能有。乃究竟之實法也。",
    "X72n1437_029:0561a12": "若有質有名謂之有。無質無名謂之無。此世俗之有",
    "X72n1437_029:0561a13": "無也。此有從無而生。亦必復歸於無。則現在雖有。刻",
    "X72n1437_029:0561a14": "刻不住。乃知言有者妄也。此無可因有而得。亦可&#x5010;",
    "X72n1437_029:0561a15": "變於有。則現在雖無。刻刻不住。乃知言無者妄也。或",
    "X72n1437_029:0561a16": "謂此有固有。此無亦有。立一切有為宗。或謂此無固",
    "X72n1437_029:0561a17": "無。此有亦無。立一切無為宗。或謂宗有者墮有。宗無",
    "X72n1437_029:0561a18": "者墮無。由是立雙亦以為宗。或立雙非以為宗。或又",
    "X72n1437_029:0561a19": "對此四見。立非四見以為宗。細而分之。凡九十六種。",
    "X72n1437_029:0561a20": "皆外道法也。其病在以見見道。而不知道不可以見",
    "X72n1437_029:0561a21": "見。唯悟入一心。則諸見消滅。諸見消滅。則常光自圓。",
    "X72n1437_029:0561a22": "雖說有也得。說無也得。說亦有亦無也得。說非有非",
    "X72n1437_029:0561a23": "無也得。&#x8462;知有底人。語語歸根。悉順正法。殆非世俗",
    "X72n1437_029:0561a24": "所能測也。",
    "X72n1437_029:0561b01": "[0561b01] 人皆知釋迦是出世底聖人。而不知正入世底聖人。",
    "X72n1437_029:0561b02": "不入世不能出世也。人皆知孔子是入世底聖人。而",
    "X72n1437_029:0561b03": "不知正出世底聖人。不出世不能入世也。",
    "X72n1437_029:0561b04": "[0561b04] 佛氏之學。祇要識得諸法無性。識得諸法無性。則身",
    "X72n1437_029:0561b05": "心器界。以及無邊&#x8657;空。悉皆消隕。唯是一心。圓明獨",
    "X72n1437_029:0561b06": "露。不學佛而佛已成。不度生而生已度。若不知諸法",
    "X72n1437_029:0561b07": "無性。則妄生執著。起惑造業。寧有已乎。",
    "X72n1437_029:0561b08": "[0561b08] 問。孟軻謂人之性。與犬羊之性異。然則性有二乎。曰",
    "X72n1437_029:0561b09": "性無二也。曰然則物得其偏。人得其全乎。曰性無偏",
    "X72n1437_029:0561b10": "全也。曰然則人物同乎。曰不變之體。靡不同也。隨緣",
    "X72n1437_029:0561b11": "不用。靡不異也。經云。法身流轉五道是也。",
    "X72n1437_029:0561b12": "[0561b12] 問。孟軻言性善。學禪者多非之。唯東林總公是其說。",
    "X72n1437_029:0561b13": "謂本然之善。不與惡對。是否。曰性體寂滅。不落名言。",
    "X72n1437_029:0561b14": "凡有指注。俱乖本色。非獨孟軻不宜以善稱。即堯舜",
    "X72n1437_029:0561b15": "稱之曰中。大學稱之曰明。中庸稱之曰誠。乃至諸佛",
    "X72n1437_029:0561b16": "稱之曰真如。曰圓覺。詎可以言性哉。至於方便開示。",
    "X72n1437_029:0561b17": "則亦不廢言詮。因其不偏謂之中。因其不昏謂之明。",
    "X72n1437_029:0561b18": "因其不妄謂之誠。因其不妄不變謂之真如。因其統",
    "X72n1437_029:0561b19": "眾德。爍&#x7FA3;昏。謂之圓覺。則因其本然無惡。謂之善。亦",
    "X72n1437_029:0561b20": "何不可。且所謂善者。即所謂中所謂明誠者而善之",
    "X72n1437_029:0561b21": "也。第能知善為權巧設施。則孟軻乃仲尼之徒。若執",
    "X72n1437_029:0561b22": "善為真實法義。則孟軻亦告子之屬矣。",
    "X72n1437_029:0561b23": "[0561b23] 問。老子以&#x8657;無為宗。釋氏非之。謂其為無因外道。然",
    "X72n1437_029:0561b24": "嘗聞釋氏之說。乃曰。從無住本。立一切法。又曰。&#x8657;空",
    "X72n1437_029:0561c01": "之本。為眾生之原。與老氏何異。曰老氏宗&#x8657;無者。頑",
    "X72n1437_029:0561c02": "空也。釋氏言&#x8657;空之本。乃謂一切有為之法。無不始",
    "X72n1437_029:0561c03": "於無明。而此無明。實無體性。無所住著。因其實無體",
    "X72n1437_029:0561c04": "性。無所住著。故能隨緣成就諸法。熾然建立。故曰從",
    "X72n1437_029:0561c05": "無住本。立一切法。又曰。&#x8657;空之本。為眾生之原。豈老",
    "X72n1437_029:0561c06": "氏&#x8657;無自然之義哉。",
    "X72n1437_029:0561c07": "[0561c07] 問。訓詁之學。世間自不可廢。師苦非之。何也。曰訓詁",
    "X72n1437_029:0561c08": "何可非也。非其墮於訓詁。而不知實義者矣。使其知",
    "X72n1437_029:0561c09": "有實義。則訓詁即為神奇。使其不知實義。則雖巧生",
    "X72n1437_029:0561c10": "穿鑿。極意揣摩。皆頭巾習氣也。安足道哉。",
    "X72n1437_029:0561c11": "[0561c11] 儒家謂人物之性。本於天賦。學佛者多非之。不知儒",
    "X72n1437_029:0561c12": "所言天者。非實指天也。乃妄識未參之先。則曰天。人",
    "X72n1437_029:0561c13": "為莫與之日。則曰天。擬議不及之處。則曰天。故文始",
    "X72n1437_029:0561c14": "經曰。不可為。不可致。不可測。不可分。強而名之曰天。",
    "X72n1437_029:0561c15": "曰命。孟氏亦曰。莫之為而為者。天也。莫之致而至者。",
    "X72n1437_029:0561c16": "命也。此善談天命者也。誠如此說。則儒者原性於天。",
    "X72n1437_029:0561c17": "未與佛異。特引而未竟。隱而未發。作方便之權說耳。",
    "X72n1437_029:0561c18": "如書云。維皇上帝。降衷下民。詩云。天生烝民。有物有",
    "X72n1437_029:0561c19": "則等。正所謂妄識未參之先。人為莫與之日。擬議不",
    "X72n1437_029:0561c20": "及之處也。又如他言達天知命。及天意天心等語。俱",
    "X72n1437_029:0561c21": "不出此意。後儒不達厥旨。乃謂有主宰於冥漠之中。",
    "X72n1437_029:0561c22": "以為二氣五行之紐樞者。謂之天命。一切人物。稟之",
    "X72n1437_029:0561c23": "以成形成性焉。夫二氣五行之紐樞。實即吾人之妙",
    "X72n1437_029:0561c24": "心。故曰三界唯心。今捨心外。而謂別有主宰於冥漠",
    "X72n1437_029:0562a01": "之中。則是心外有因。心外有因。我佛闢為外道。以其",
    "X72n1437_029:0562a02": "因在一心之外也。又謂在天為命。合而未分。在人為",
    "X72n1437_029:0562a03": "性。分而非合。是以性為有分合也。氣聚而生。其性始",
    "X72n1437_029:0562a04": "有。氣散而死。其性即滅。是以性為有生滅也。有分合。",
    "X72n1437_029:0562a05": "有生滅。不可以言性。況謂之天命。謂之道乎。此決非",
    "X72n1437_029:0562a06": "儒家之本意也。",
    "X72n1437_029:0562a07": "[0562a07] 周子曰。無極而太極。太極動而生陽。靜而生陰。此數",
    "X72n1437_029:0562a08": "句。宋儒理學之源也。然迷亦自不少。何也。太極之說。",
    "X72n1437_029:0562a09": "老莊指一氣之初名之。則可以言動靜。至宋儒直指",
    "X72n1437_029:0562a10": "道體為太極。則一理渾然而已。豈有動靜哉。或曰。太",
    "X72n1437_029:0562a11": "極無動靜。則不生兩儀乎。曰不動不靜者。太極之體。",
    "X72n1437_029:0562a12": "有動有靜者。太極之用。用依體發。強名曰生。體超於",
    "X72n1437_029:0562a13": "用。實自無生。攝用歸體。生即無生。全體起用。無生而",
    "X72n1437_029:0562a14": "生。所以然者。以陰陽造化。一切如影。非有非無。非無",
    "X72n1437_029:0562a15": "故造化不妨有生滅。非有故實體畢竟永無生也。又",
    "X72n1437_029:0562a16": "陰陽造化。其與實體。非一非二。非一故太極迥超於",
    "X72n1437_029:0562a17": "兩儀。非二故兩儀全即是太極也。",
    "X72n1437_029:0562a18": "[0562a18] 或問。太極圖註曰。太極者。本然之妙。動靜者。所乘之",
    "X72n1437_029:0562a19": "機。又曰。太極無動靜而動靜之者。若如此解釋。似可",
    "X72n1437_029:0562a20": "無過。曰彼以太極為能乘。動靜為所乘。則動靜在太",
    "X72n1437_029:0562a21": "極之外。不得云。太極動太極靜。又云。太極有時乘靜",
    "X72n1437_029:0562a22": "機。有時乘動機。則太極乃一有分量有往來之物矣。",
    "X72n1437_029:0562a23": "非謬而何。且彼謂太極無動靜而動靜之者。謂太極",
    "X72n1437_029:0562a24": "之外。別有一氣。而太極動靜之耶。抑別無一氣。而太",
    "X72n1437_029:0562b01": "極動靜之耶。若謂別有一氣。則是氣不從太極生也。",
    "X72n1437_029:0562b02": "若謂別無一氣。則動之者動誰。靜之者靜誰。或曰。此",
    "X72n1437_029:0562b03": "即對後所生之陰陽言之也。曰若此。則是太極中忽",
    "X72n1437_029:0562b04": "自起能動之機。則動而成陽。忽自起能靜之機。則靜",
    "X72n1437_029:0562b05": "而成陰。非太極亦有動靜乎。夫太極者。一理渾然。無",
    "X72n1437_029:0562b06": "有朕兆。無有名相者也。使此中忽有動之靜之之機。",
    "X72n1437_029:0562b07": "則有朕兆可窺。有名相可指。安得謂之太極哉。",
    "X72n1437_029:0562b08": "[0562b08] 問。宋儒言太極分為陰陽。是否。曰陰陽分於太極之",
    "X72n1437_029:0562b09": "中。非太極分為陰陽也。凡言可分者。必有形質。而太",
    "X72n1437_029:0562b10": "極無形質也。凡言可分者。必有變易。而太極無變易",
    "X72n1437_029:0562b11": "也。凡言可分者。必有偏全。而太極無偏全也。謂太極",
    "X72n1437_029:0562b12": "分為陰陽。不亦謬乎。昔老莊之流。指一氣之始。名為",
    "X72n1437_029:0562b13": "太極。故有分為陰陽之說。今儒者直指太極為道體。",
    "X72n1437_029:0562b14": "則不宜襲其說而不之&#x8A67;也。或曰。太極不可分。則萬",
    "X72n1437_029:0562b15": "物還具太極否。曰具。曰全體既不可分。萬物何以各",
    "X72n1437_029:0562b16": "具。曰此正非思量分別之所能解也。今不已而分別",
    "X72n1437_029:0562b17": "之。太極之體。語大則包納太&#x8657;。語小則全具一塵。雖",
    "X72n1437_029:0562b18": "全具一塵。即包納乎太&#x8657;。雖包納太&#x8657;。即全具於一",
    "X72n1437_029:0562b19": "塵。使其能包納太&#x8657;。而不能全具一塵。是局於大也。",
    "X72n1437_029:0562b20": "使其能全具一塵。而不能包納太&#x8657;。是局於小也。太",
    "X72n1437_029:0562b21": "極豈有大小之形量哉。故統體一太極。即是各具一",
    "X72n1437_029:0562b22": "太極。各具一太極。即是統體一太極。若各具之太極。",
    "X72n1437_029:0562b23": "由統體而分。則各具者不得其全矣。統體之太極。既",
    "X72n1437_029:0562b24": "分為各具。則統體者已失其全矣。尚得名為太極乎。",
    "X72n1437_029:0562c01": "學道之士。忘情而默證之可也。",
    "X72n1437_029:0562c02": "[0562c02] 或問。易言精氣為物。遊魂為變。是說輪迴之義否。曰",
    "X72n1437_029:0562c03": "未可據也。輪迴明三世。儒者止明現在。輪迴明六道。",
    "X72n1437_029:0562c04": "儒者只明人道。故儒者不言輪迴。&#x5FA7;考五經諸子。俱",
    "X72n1437_029:0562c05": "無是說。唯易遊魂為變一語似之。然既他無所證。則",
    "X72n1437_029:0562c06": "亦未可強解。況彼下句云。是故知鬼神之情狀。則不",
    "X72n1437_029:0562c07": "過言人死為鬼而已。但人死為鬼。情狀可知。則言死",
    "X72n1437_029:0562c08": "後斷滅者。豈聖人之意哉。",
    "X72n1437_029:0562c09": "[0562c09] 問。儒家言死後斷滅。果有據乎。曰無據也。儒家所論。",
    "X72n1437_029:0562c10": "鼻祖六經。六經但曰人死為鬼。且俱有在天之說。故",
    "X72n1437_029:0562c11": "祖廟有制。春秋有典。雖曰事死如生。所以盡仁人孝",
    "X72n1437_029:0562c12": "子之情。亦未可遽謂泯然無知。歸於散滅也。及左氏",
    "X72n1437_029:0562c13": "所稱。神化為狐。死後為厲等。則尤其顯著者也。暨後",
    "X72n1437_029:0562c14": "自漢以來。始有死後斷滅之論。違經背聖。自逞臆說。",
    "X72n1437_029:0562c15": "而世俗咸莫之察。爭引為據。則縛於童之所習。而不",
    "X72n1437_029:0562c16": "能自脫也。悲夫。",
    "X72n1437_029:0562c17": "[0562c17] 或曰。造化之機。生生不息。不必假既屈之氣。以為方",
    "X72n1437_029:0562c18": "伸之氣。故再生之說。似不可信。曰造化之生生不息",
    "X72n1437_029:0562c19": "者氣也。豈假既屈之氣以為方伸之氣哉。若夫此心",
    "X72n1437_029:0562c20": "之靈。則非氣也。雖稟氣受形。似有成壞。而妙體恒堅。",
    "X72n1437_029:0562c21": "歷劫不變。所以能主張造化。而稱為最靈最妙者也。",
    "X72n1437_029:0562c22": "若謂一死永滅。則同於草木。豈可謂人心之靈。而與",
    "X72n1437_029:0562c23": "草木俱盡哉。夫人身一天地也。天地有成壞。而為天",
    "X72n1437_029:0562c24": "地之主宰者。未嘗滅也。故壞而復成。人身有生死。而",
    "X72n1437_029:0563a01": "為人身之主宰者。未嘗滅也。故死而復生。斯理昭昭",
    "X72n1437_029:0563a02": "如此。而人多不信。乃以上等天地之身。下同無知之",
    "X72n1437_029:0563a03": "草木。亦可怪也。",
    "X72n1437_029:0563a04": "[0563a04] 或問。中庸言喜怒哀樂之未發。謂之中。與吾釋一念",
    "X72n1437_029:0563a05": "不生之說相近否。曰非也。一念不生者。此心用而常",
    "X72n1437_029:0563a06": "寂。寂而常用。祇於自念上常離諸境。不因境生念而",
    "X72n1437_029:0563a07": "已。非有未發已發之辨。及為性為情之分也。",
    "X72n1437_029:0563a08": "[0563a08] 或問。五常可以言性否。曰就體指用。約用歸體。故以",
    "X72n1437_029:0563a09": "五常言性。而性實非五常也。&#x8462;性乃一體渾然。本無",
    "X72n1437_029:0563a10": "名相。自一理隨緣。斯有五常之名。如金隨緣而為鉼",
    "X72n1437_029:0563a11": "鐶釵釧。故就體以言用。則曰金之中具鉼鐶釵釧。或",
    "X72n1437_029:0563a12": "約用以歸體。則曰鉼鐶釵釧悉是金。若直指金之本",
    "X72n1437_029:0563a13": "質。則鉼鐶釵釧云乎哉。宋儒不達此理。乃以五常為",
    "X72n1437_029:0563a14": "性。謂性中有此五者之分別。故其言曰。儒者全體中",
    "X72n1437_029:0563a15": "有許多道理。各各自有分別。有是非。降衷秉彝。無不",
    "X72n1437_029:0563a16": "各具此理。釋則只是箇渾崙底事物。無分別。無是非。",
    "X72n1437_029:0563a17": "夫謂全體中有許多道理者。非名相而何。不知理無",
    "X72n1437_029:0563a18": "名也。故能為名之祖。理無相也。故能為相之宗。若有",
    "X72n1437_029:0563a19": "墮於名相者。皆此理隨緣應用。因事而立其名。現其",
    "X72n1437_029:0563a20": "相者也。豈可以議其本寂之真體哉。本寂之真體。不",
    "X72n1437_029:0563a21": "可以言言。不可以識識。則一尚不可得。況分之為五",
    "X72n1437_029:0563a22": "乎。性尚強名。況名之為仁義禮智乎。故以仁義禮智",
    "X72n1437_029:0563a23": "言性者。謬也。",
    "X72n1437_029:0563a24": "[0563a24] 或問。性既不可以仁義禮智名。則無善無惡。性之體",
    "X72n1437_029:0563b01": "也。有善有惡。性之用也。善惡均之出乎其性。君子必",
    "X72n1437_029:0563b02": "舍惡而從善何哉。曰性雖無善惡。而順性者必善。逆",
    "X72n1437_029:0563b03": "性者必惡。惡之用起於我執法執。善之極歸於無思",
    "X72n1437_029:0563b04": "無為。無思無為者。順性之道也。我執法執者。逆性之",
    "X72n1437_029:0563b05": "障也。故君子必舍執以致於道。或曰。性非五常中無",
    "X72n1437_029:0563b06": "定。則&#x83BE;&#x83BE;蕩蕩。何以應機而曲當乎。曰應物有則。不",
    "X72n1437_029:0563b07": "出一心。心&#x8657;而靈。心寂而妙。物至斯應。無不炳然。譬",
    "X72n1437_029:0563b08": "之鑑空無形。萬形所以現其影。衡空無物。萬物所以",
    "X72n1437_029:0563b09": "定其平。若使鑑衡不空。又安能隨物而曲當哉。",
    "X72n1437_029:0563b10": "[0563b10] 或問。格物之說。曰諸儒或有訓格為正者。謂正其意",
    "X72n1437_029:0563b11": "之動也。夫靈心尚塞。則妄意橫興。強欲正之。不勝正",
    "X72n1437_029:0563b12": "矣。或有訓格為扞格之格。訓物為物欲之物者。謂格",
    "X72n1437_029:0563b13": "去其物欲之障。則元明自彰也。夫正見未開。理欲多",
    "X72n1437_029:0563b14": "混。認欲為理。將安去乎。或有訓格為扞格之格。訓物",
    "X72n1437_029:0563b15": "為一切外物者。謂屏絕外物。則心不受障也。夫事理",
    "X72n1437_029:0563b16": "不二。內外無間。今必欲去物以明理。是撥波而求水。",
    "X72n1437_029:0563b17": "特偏枯之見耳。唯晦庵訓為窮至事物之理。庶幾近",
    "X72n1437_029:0563b18": "之。但彼所謂理。特指事物當然之則。所謂窮理。特逐",
    "X72n1437_029:0563b19": "物而窮其當然之則。是此理乃名言之所及。思慮之",
    "X72n1437_029:0563b20": "所到。益增差殊之見。不達歸源之路。求其一旦豁然。",
    "X72n1437_029:0563b21": "果能之乎。愚謂格物者。須窮其實體。直徹根宗。易所",
    "X72n1437_029:0563b22": "謂精義入神也。精義而至於入神。則不落義路。契悟",
    "X72n1437_029:0563b23": "亦忘。形化為性。氣化為道。物化為心。靈光獨露。迥脫",
    "X72n1437_029:0563b24": "根塵。無廣不照。無微不燭。格致之道。固如是也。視彼",
    "X72n1437_029:0563c01": "區區推測於形&#x8FF9;之間。又奚啻爝火之與日月哉。",
    "X72n1437_029:0563c02": "[0563c02] 至一無一。故萬應而不窮。真空不空。故萬變而靡礙",
    "X72n1437_029:0563c03": "此所以大本立而達道行也。宋儒不達此理。乃曰。佛",
    "X72n1437_029:0563c04": "說萬理俱空。吾儒說萬理俱實。理是實理。他&#x5374;空了。",
    "X72n1437_029:0563c05": "所以大本不立。彼謂萬理俱實者。乃指事物當然之",
    "X72n1437_029:0563c06": "則也。此當然之則。有名可識。有相可指。故曰皆實。殊",
    "X72n1437_029:0563c07": "不知理在己。而不在物。理在心。而不在事。若事物之",
    "X72n1437_029:0563c08": "則。乃此理妙應之影。因事物而受其名者也。&#x5010;忽變",
    "X72n1437_029:0563c09": "遷。全無實體。故彼謂之實。吾謂之空。譬之水焉。或為",
    "X72n1437_029:0563c10": "方。或為圓。或為曲。或為直。莫不因其所受之器而異",
    "X72n1437_029:0563c11": "焉。若夫水之性。則溼而已。無所謂方圓曲直也。故方",
    "X72n1437_029:0563c12": "圓曲直為空。而溼性為實。今執萬理皆實。乃是執方",
    "X72n1437_029:0563c13": "圓曲直以為實也。豈不謬哉。又譬之月焉。或在江。或",
    "X72n1437_029:0563c14": "在河。或在淮。或在漢。莫不皆有圓月。而月之體實在",
    "X72n1437_029:0563c15": "天也。故在天者為實。而在江河淮漢者為空。今執萬",
    "X72n1437_029:0563c16": "理皆實。乃是執江河淮漢之月。以為實也。豈不謬哉",
    "X72n1437_029:0563c17": "宋儒因執此理為實。故逐物以窮之。以分別之妄心。",
    "X72n1437_029:0563c18": "測度影響之幻境。自謂物可格。知可致矣。不知事物",
    "X72n1437_029:0563c19": "之變。機如閃電。事物之賾。紛若塵沙。不能洞其根源。",
    "X72n1437_029:0563c20": "而區區逐物。能盡照哉。況有能分別之心。是謂人執。",
    "X72n1437_029:0563c21": "有所分別之理。是謂法執。二執並與。眾咎斯作。雖勉",
    "X72n1437_029:0563c22": "強為善。而叛道愈遠矣。嗚呼。宋儒失本求末。認末為",
    "X72n1437_029:0563c23": "本。其顛倒若此。豈曰大本之能立耶。",
    "X72n1437_029:0563c24": "[0563c24] 世儒謂太極有動靜。是以太極為有生也。謂五常為",
    "X72n1437_029:0564a01": "性。是以性為有相也。既局於有。即有人我。有美惡。有",
    "X72n1437_029:0564a02": "愛憎。有去取。乃分別而修習之。以歸於善。皆生滅法",
    "X72n1437_029:0564a03": "耳。故雖曰無思。實有思也。雖曰無為。實有為也。其用",
    "X72n1437_029:0564a04": "止可以奉天而治人。未可以離人而入天。",
    "X72n1437_029:0564a05": "[0564a05] 老莊祖昔之無。是未能超無也。厭今之有。是未能超",
    "X72n1437_029:0564a06": "有也。見既局於有無。乃思去今之有。歸昔之無。由是",
    "X72n1437_029:0564a07": "墮肢體。黜聰明。絕聖智。棄仁義。以修混沌之術。皆生",
    "X72n1437_029:0564a08": "滅法耳。故雖曰無思。非真無思也。雖曰無為。非真無",
    "X72n1437_029:0564a09": "為也。其用。止可以離人而入天。未可以離天而入聖。",
    "X72n1437_029:0564a10": "[0564a10] 或曰。莊生之學。非墮於無也。其言曰。有有也者。有無",
    "X72n1437_029:0564a11": "也者。有未始有無也者。有未始有夫未始有無也者。",
    "X72n1437_029:0564a12": "既曰。未始有夫未始有無。則超於有無矣。非真性而",
    "X72n1437_029:0564a13": "何哉。曰非也。莊生不能離有無之見。故窮有以入無。",
    "X72n1437_029:0564a14": "窮無以入無無。窮無無以入無無亦無。雖能深入重",
    "X72n1437_029:0564a15": "玄。而總之捨有取無。認無之極者為至。是終不能出",
    "X72n1437_029:0564a16": "無也。故其言曰。未始有物者。至矣盡矣。不可加矣。非",
    "X72n1437_029:0564a17": "局於無而何。且論性而必索之於未形未氣之先。則",
    "X72n1437_029:0564a18": "必失之於已形已氣之後。是偏認寂寞者為性也。非",
    "X72n1437_029:0564a19": "局於無而何。或曰。莊生非以寂寞為性也。彼推極於",
    "X72n1437_029:0564a20": "未始有物之先者。以無物之先。性體始見耳。曰悟性",
    "X72n1437_029:0564a21": "者。物即是性。何妨見於有物之後。雖有物未始有物",
    "X72n1437_029:0564a22": "也。迷性者。性即成物。何能窮於無物之先。雖無物是",
    "X72n1437_029:0564a23": "亦物也。譬之鏡焉。鏡之體非影也。影之體即鏡也。智",
    "X72n1437_029:0564a24": "者即影以識鏡。識鏡則不論影之有無矣。迷者執影",
    "X72n1437_029:0564b01": "以為鏡。或聞影之非鏡也。則執無影以為鏡。或聞無",
    "X72n1437_029:0564b02": "影之亦非鏡也。則更執無影之前以為鏡。若是可以",
    "X72n1437_029:0564b03": "得鏡乎。莊生之說。大率類是。故曰。局於無而已。",
    "X72n1437_029:0564b04": "[0564b04] 或曰。莊生非以寂寞為性也。所以必推極於未始有",
    "X72n1437_029:0564b05": "物之先者。乃窮萬化之所自出。是即所謂性也。曰萬",
    "X72n1437_029:0564b06": "化根源。不出一心。故曰。三界唯心。萬法唯識。今求之",
    "X72n1437_029:0564b07": "未始有物之先。則愈求而愈遠矣。夫未始有物之先。",
    "X72n1437_029:0564b08": "乃前劫之末。空劫是也。此界雖絕無形相。而一氣渾",
    "X72n1437_029:0564b09": "淪。默運不息。從微至著。生地生天。老莊即此空界。名",
    "X72n1437_029:0564b10": "之曰&#x8657;無。亦名之曰無極。即此一氣。名之曰太極。亦",
    "X72n1437_029:0564b11": "名之曰太乙。謂天地生於一氣。謂一氣生於空界。遂",
    "X72n1437_029:0564b12": "執此空。以為萬化之根源。一真之實性也。殊不知此",
    "X72n1437_029:0564b13": "空。從前壞劫而成。是有生也。天地既生之後。遂失其",
    "X72n1437_029:0564b14": "空。是有滅也。有生有滅。一幻妄法耳。安得為萬化之",
    "X72n1437_029:0564b15": "根源乎。又此一氣。非生於空也。乃從無始劫來。生生",
    "X72n1437_029:0564b16": "不息。闔闢不窮者也。學人若能於此。達其生生之本。",
    "X72n1437_029:0564b17": "則三界萬法。實非他物。今古可以一貫。有無可以不",
    "X72n1437_029:0564b18": "二。今莊生乃謂氣生於空。則失之遠矣。故曰。認寂寞",
    "X72n1437_029:0564b19": "為性者也。",
    "X72n1437_029:0564b20": "[0564b20] 宋儒曰。庚桑子一篇。都是禪。其他篇亦有禪語。但此",
    "X72n1437_029:0564b21": "篇首尾都是。嗚呼此宋儒之所謂禪也。豈識禪哉。夫",
    "X72n1437_029:0564b22": "莊生之學。自謂窮玄極妙。而要其旨歸。不過安於&#x8657;",
    "X72n1437_029:0564b23": "無自然。以為極致。夫道超有無。離於四句。則言&#x8657;無",
    "X72n1437_029:0564b24": "者。非道也。乃其境也。彼欲習&#x8657;無以合於道。而&#x8657;無",
    "X72n1437_029:0564c01": "翻為窠臼矣。道無有自。云何有然。隨緣而然。然而非",
    "X72n1437_029:0564c02": "自。則言自然者。非道也。乃其機也。彼欲習自然以合",
    "X72n1437_029:0564c03": "於道。而自然翻為桎梏矣。此莊生之所以為外學也。",
    "X72n1437_029:0564c04": "若吾釋之學則不然不以有心取。不以無心合。其要",
    "X72n1437_029:0564c05": "在圓悟一心而已。悟此一心。則主宰在神機之先。不",
    "X72n1437_029:0564c06": "必言順其自然也。運用在有無之表。不必言返於&#x8657;",
    "X72n1437_029:0564c07": "無也。聰無不聞。而非駢於聰也。明無不照。而非枝於",
    "X72n1437_029:0564c08": "明也。智無不知。而非傷於鑿也。聖無不通。而非淫於",
    "X72n1437_029:0564c09": "藝也。豈局局然守其昏默。一以是終云乎哉。",
    "X72n1437_029:0564c10": "[0564c10] 宋儒曰。佛氏將老莊文飾其教。此宋儒之妄也。彼老",
    "X72n1437_029:0564c11": "莊以太極之先為無。以太極之後為有。以無為是。以",
    "X72n1437_029:0564c12": "有為非。則有無之見未消。是非之情未泯。即此便為",
    "X72n1437_029:0564c13": "輪迴之根。&#x8657;妄之本。而況欣之厭之。取之舍之乎雖",
    "X72n1437_029:0564c14": "自謂遊&#x8657;合漠。體道之極。而墮於&#x8657;無之獄。縛於自",
    "X72n1437_029:0564c15": "然之韁。因成有為。果招有漏。以之擬禪。不猶河伯之",
    "X72n1437_029:0564c16": "望海若哉。宋儒乃謂佛氏將老莊文飾其教。則何其",
    "X72n1437_029:0564c17": "敢於誣佛也。且佛說諸經。俱在老莊之先。豈佛先取",
    "X72n1437_029:0564c18": "老莊文飾之歟。自漢以來。諸經迭至。文雖由譯。義實",
    "X72n1437_029:0564c19": "出梵。豈譯師自取老莊文飾之歟。譯經院內。&#x7FA3;英畢",
    "X72n1437_029:0564c20": "集。有譯語者。有筆授者。有證義者。豈容一人私取老",
    "X72n1437_029:0564c21": "莊文飾之歟。一經梵本。或更數譯。有前師之略。後師",
    "X72n1437_029:0564c22": "得據梵本而詳之。前師之&#x609E;。後師得據梵本而正之。",
    "X72n1437_029:0564c23": "豈容一時妄取老莊文飾之歟。但譯梵成華。必用此",
    "X72n1437_029:0564c24": "方言句。而此方談道之書。老莊為最。故多取其文。而",
    "X72n1437_029:0565a01": "意義甚殊。不可不察。如老莊言無為。我佛亦言無為。",
    "X72n1437_029:0565a02": "老莊言無己。我佛亦言無己。老莊言道德。我佛亦言",
    "X72n1437_029:0565a03": "道德。詎可比而同之哉。",
    "X72n1437_029:0565a04": "[0565a04] 昔惠子造指物論。強辯以齊萬物。莊子非之。乃作齊",
    "X72n1437_029:0565a05": "物論。其旨在舍己而因物。則物自參差。我自齊平矣。",
    "X72n1437_029:0565a06": "此莊子近道之論也。然惜未能竟其旨。夫物之不齊",
    "X72n1437_029:0565a07": "者。妄形也。見物之不齊者。妄情也。以理破情。則無不",
    "X72n1437_029:0565a08": "齊之見。以性奪形。則無不齊之形。譬如陶家取土作",
    "X72n1437_029:0565a09": "種種器。迷者執器之形。則萬狀乃分。智者達器之質。",
    "X72n1437_029:0565a10": "則實唯一土耳。今徒欲舍己。而己之情未破。徒欲因",
    "X72n1437_029:0565a11": "物。而物之形未&#x8657;。安得為究竟之論哉。",
    "X72n1437_029:0565a12": "[0565a12] 莊生安時處順。視生死為一條。能齊生死而已。未能",
    "X72n1437_029:0565a13": "忘生死也。未能忘生死。又安能無生死哉。其言曰。父",
    "X72n1437_029:0565a14": "母於子。東西南北。唯命之從。陰陽於人。不啻父母。彼",
    "X72n1437_029:0565a15": "近吾死。而我不聽。我則悍矣。彼何罪焉。是知其不可",
    "X72n1437_029:0565a16": "逆而安之也。其能忘生死乎。若吾釋之學則不然。一",
    "X72n1437_029:0565a17": "真恒寂。生而無生也。妙體常存。死而無死也。生乃幻",
    "X72n1437_029:0565a18": "生。生即不生也。死亦幻死。死即不死也。夫如是直謂",
    "X72n1437_029:0565a19": "之無生死可也。豈但曰人之不能勝天也。而安之哉。",
    "X72n1437_029:0565a20": "[0565a20] 問。經言眾生界起於無明。若無明未起。則渾然一真。",
    "X72n1437_029:0565a21": "無諸眾生世界乎。曰。經約理而究其所從。謂依正二",
    "X72n1437_029:0565a22": "報。由業而有。業由無明而有。無明依真如而有。然無",
    "X72n1437_029:0565a23": "明實無始起之時。經云。妄原無始是也。問妄既無始",
    "X72n1437_029:0565a24": "則是本來有妄乎。曰。真之與妄。二俱無始。而真體不",
    "X72n1437_029:0565b01": "變。妄體全&#x8657;。故曰。本來無妄。又妄依真有。不可謂真",
    "X72n1437_029:0565b02": "依妄有。如炷與光。雖無前後。而光必依炷有。故曰。本",
    "X72n1437_029:0565b03": "來無妄。",
    "X72n1437_029:0565b04": "[0565b04] 問。真如一而已。何以分為諸眾生。曰。有分未分者。局",
    "X72n1437_029:0565b05": "於形者也。真如超於形矣。有一不一者。囿於數者也。",
    "X72n1437_029:0565b06": "真如超於數矣。豈有時為一統體之真如。有時為各",
    "X72n1437_029:0565b07": "具之真如哉。&#x8462;眾生各具者。即具此法界之全體。法",
    "X72n1437_029:0565b08": "界全體者。即全此眾生之各具。就其不變之體而言",
    "X72n1437_029:0565b09": "之。未嘗異也。就其隨緣之用而言之。未嘗同也。體不",
    "X72n1437_029:0565b10": "離用。同而異也。用不離體。異而同也。無始以來。本自",
    "X72n1437_029:0565b11": "如是。而求其何以分。果可得乎。",
    "X72n1437_029:0565b12": "[0565b12] 空谷隆。作尚直編。中間謂宋儒之學。皆出於釋。今諸",
    "X72n1437_029:0565b13": "儒之書具在。果得之於釋乎。若謂諸儒之所得。即釋",
    "X72n1437_029:0565b14": "氏之道。則非獨不知儒。且自不知釋矣。如太極一圖。",
    "X72n1437_029:0565b15": "彼謂得之於釋氏。夫太極圖。原是儒家要旨。釋氏得",
    "X72n1437_029:0565b16": "而藏之。轉授濂溪。則濂溪正獲其家之故物。豈為竊",
    "X72n1437_029:0565b17": "我釋之學哉。如伊川見僧出堂。歎曰。三代禮樂。盡在",
    "X72n1437_029:0565b18": "此矣。此乃伊川因見僧而自見其禮樂。豈為竊我釋",
    "X72n1437_029:0565b19": "之學哉。即謂其著述之語。間用內典。似得之於釋。不",
    "X72n1437_029:0565b20": "知文同而理實迥別。若執此以為儒出於釋。則釋典",
    "X72n1437_029:0565b21": "用儒語為尤多。亦將謂釋出於儒乎。至於力詆晦庵。",
    "X72n1437_029:0565b22": "事無實據。不過私揣其意。而曲指其瑕。語激而誣。非",
    "X72n1437_029:0565b23": "平心之論也。空谷之所養可知矣。",
    "X72n1437_029:0565b24": "[0565b24] 佛氏論性。多以知覺言之。然所謂知覺者。乃靈光獨",
    "X72n1437_029:0565c01": "露。迥脫根塵。無待而知覺者也。陽明倡良知之說。則",
    "X72n1437_029:0565c02": "知待境起。境滅知亡。豈實性之光乎。程朱論性。直以",
    "X72n1437_029:0565c03": "理言之。謂知覺乃心。心中所具之理為性。發之於四",
    "X72n1437_029:0565c04": "端為情。陽明之良知正情也。即欲深觀之。則此情將",
    "X72n1437_029:0565c05": "動未動之間。有靈靈不昧。非善非惡者。正心也。豈實",
    "X72n1437_029:0565c06": "性之理乎。大都陽明之學。主之以儒。而益之以禪。故",
    "X72n1437_029:0565c07": "覺其精深敏妙。驚駭世俗。而不知止坐此昭昭靈靈",
    "X72n1437_029:0565c08": "之中。此昭昭靈靈者。乃晦庵已揀之砂。而釋氏深呵",
    "X72n1437_029:0565c09": "為生死本者也。乃以之睥睨今古。誇為獨得。不亦謬",
    "X72n1437_029:0565c10": "乎。",
    "X72n1437_029:0565c11": "[0565c11] 龍溪近溪二老。講陽明之學。而多用禪語。非有得於",
    "X72n1437_029:0565c12": "禪。乃以儒解禪也。以儒解禪。禪安得不儒哉。然自為",
    "X72n1437_029:0565c13": "他家語。無足怪者。至卓吾乃謂二老之學。可當別傳",
    "X72n1437_029:0565c14": "之旨。凡為僧者。案頭不宜少此書。此何異喚鐘作甕",
    "X72n1437_029:0565c15": "乎。昔人借禪語以益道學。今人反借儒語以當宗乘。",
    "X72n1437_029:0565c16": "大道不明。&#x7FA3;盲相惑。吾不知冥冥之何時旦也。",
    "X72n1437_029:0565c17": "[0565c17] 宗門語。如盤中珠。宛轉橫斜。衝突無常。未可捉摩。豈",
    "X72n1437_029:0565c18": "容註釋。近見二三大匠。多引宗註教。引教註宗。祖師",
    "X72n1437_029:0565c19": "心印。委於荒坵矣。或問宗是佛心。教是佛語。何故不",
    "X72n1437_029:0565c20": "許相通。曰。宗教一理。豈不相通。明宗而背教。即同魔",
    "X72n1437_029:0565c21": "說。演教而迷宗。止成戲論。要在聞言悟旨。切休滯語",
    "X72n1437_029:0565c22": "生情。非獨宗門語不可指註。而依經解義亦名佛冤",
    "X72n1437_029:0565c23": "矣。",
    "X72n1437_029:0565c24": "[0565c24] 佛語精微廣大。不可測識。即使地上聖人。分座演說。",
    "X72n1437_029:0566a01": "人人各殊。難有一人得佛密意。雖不得佛密意。要皆",
    "X72n1437_029:0566a02": "不違於佛。故疏經者。不妨各出一見。互相發明。要在",
    "X72n1437_029:0566a03": "綱宗不失。不違於佛而已。豈必古之為非。今之為是。",
    "X72n1437_029:0566a04": "人之為非。我之為是哉。唐宋弘經大士分疏諸經。其",
    "X72n1437_029:0566a05": "傳至今日者。雖未必其合佛意與否。而考其大旨。皆",
    "X72n1437_029:0566a06": "所謂不違於佛者也。初學之士。借之以為階為梯。亦",
    "X72n1437_029:0566a07": "何不可。第深造神理。顧其人何如耳。國朝嘉隆以前。",
    "X72n1437_029:0566a08": "治經者類皆膠守古註。不敢旁視。如生盲倚杖。一步",
    "X72n1437_029:0566a09": "難捨。其陋不足觀也。萬曆間。雪浪起而振之。盡罷諸",
    "X72n1437_029:0566a10": "疏。獨演經文。遂為講中一快。然而輕狂之士。強欲效",
    "X72n1437_029:0566a11": "顰。妄逞胸臆。率爾災木。其違經叛聖之害。豈止於陋",
    "X72n1437_029:0566a12": "而已哉。",
    "X72n1437_029:0566a13": "[0566a13] 少室心印。豈落文彩。古人聊為接引之計。始挂唇吻。",
    "X72n1437_029:0566a14": "然皆渾朴簡直。刻的示人。非誇會逞能。外飾觀美而",
    "X72n1437_029:0566a15": "已也。後世即大不然。雕章琢句。攢花簇錦。極意變弄。",
    "X72n1437_029:0566a16": "各競新奇。豈獨淫巧之意。乖衲僧之本色。而理因辭",
    "X72n1437_029:0566a17": "晦。道以言喪。欲其一言半句之下。觸發靈機。不亦難",
    "X72n1437_029:0566a18": "乎。",
    "X72n1437_029:0566a19": "[0566a19] 一士人謂師曰。月上紙&#x7A93;。急取蒲團對之。別是一番",
    "X72n1437_029:0566a20": "境界。師曰。月未上&#x7A93;時。境界在甚麼處。士曰無。曰月",
    "X72n1437_029:0566a21": "落&#x7A93;後。境界又在甚麼處。士亦曰無。曰。前後既無。中",
    "X72n1437_029:0566a22": "間豈有。祇如月正上&#x7A93;時。不起念取相。境界又在甚",
    "X72n1437_029:0566a23": "麼處。士曰。斯則不見有月&#x7A93;。安知有境界。曰。是知此",
    "X72n1437_029:0566a24": "境界。決不在人邊。以無月&#x7A93;。則無境界也。亦決不在",
    "X72n1437_029:0566b01": "月&#x7A93;邊。以無人則無境界也。月&#x7A93;與人。既各各無。合",
    "X72n1437_029:0566b02": "之又豈能有。則此境界。直如龜毛兔角。但以妄念分",
    "X72n1437_029:0566b03": "別。故&#x8657;妄有生耳。非特此也。身心世界。以及一切榮",
    "X72n1437_029:0566b04": "辱利害。死生禍福。無不若此。公能於此勘破。則心境",
    "X72n1437_029:0566b05": "都泯。常光本圓。於無境界之中。有真境界。本無去來。",
    "X72n1437_029:0566b06": "亦無顯晦。諸佛證之。強號涅槃。又豈剎那光景。所能",
    "X72n1437_029:0566b07": "恍惚其萬一哉。",
    "X72n1437_029:0566b08": "[0566b08] 問。參禪須是起疑情。疑情發不起時如何。曰。此是近",
    "X72n1437_029:0566b09": "日學人通病。夫疑情不起。只為生死之心不切耳。誠",
    "X72n1437_029:0566b10": "能如處朽宅。&#x6B58;然火起。唯有一門。更無別路。安得不",
    "X72n1437_029:0566b11": "疾馳而競出哉。故一分切。則一分疑。十分切。則十分",
    "X72n1437_029:0566b12": "疑。未有切而不疑。亦未有疑而不悟者也。第疑情之",
    "X72n1437_029:0566b13": "發。出於切心。非可擬議造作而強之發也。譬如父母",
    "X72n1437_029:0566b14": "之喪。忽然聞訃。仰天一號。寸腸幾絕。又安用擬議造",
    "X72n1437_029:0566b15": "作而強之哉。若稍有強之之心。則悲哀之情反澹矣。",
    "X72n1437_029:0566b16": "壽昌先師嘗曰。某當初全不曉得參禪。一日因閱傳",
    "X72n1437_029:0566b17": "燈。尚未終卷。便爾陡生疑悶。寢食俱忘。歷八箇月。忽",
    "X72n1437_029:0566b18": "然打破漆桶。今日諸人各各擬議。如何下功。如何策",
    "X72n1437_029:0566b19": "進。雖擬議得十分仔細。不知其已添幾重障礙了也。",
    "X72n1437_029:0566b20": "[0566b20] 做工夫三字。已是不得已而言之。早是埋沒諸人了",
    "X72n1437_029:0566b21": "也。況如今日之諄諄乎。今日諸兄弟不是不識做工",
    "X72n1437_029:0566b22": "夫。正病在講之太詳。識之太早。非預意以迎之。則先",
    "X72n1437_029:0566b23": "念而避之皆偷心也。古之為師者。但苦其鉗錘。巧其",
    "X72n1437_029:0566b24": "逼拶。使慕道之士。不識不知。而其情自激。其神自奮。",
    "X72n1437_029:0566c01": "果敢直前。有欲罷不能之意。由是忽然撞著。而大事",
    "X72n1437_029:0566c02": "畢矣。故吾嘗謂參禪一念。如李將軍箭。精神踊躍。射",
    "X72n1437_029:0566c03": "石沒羽而已。亦不知其何以至此也。若稍有擬議之",
    "X72n1437_029:0566c04": "心。弗克入矣。今之參禪者。皆擬議射石者也。弗入則",
    "X72n1437_029:0566c05": "咎其擬之弗精。不大瞶瞶乎。",
    "X72n1437_029:0566c06": "[0566c06] 問毫釐繫念。三途業因。瞥爾情生。萬劫&#x898A;鎖。只如今",
    "X72n1437_029:0566c07": "教人看話頭。正是繫念。正是情生。如何免得業因&#x898A;",
    "X72n1437_029:0566c08": "鎖去。曰絲毫情見。不免輪迴。只如今話頭尚存。疑情",
    "X72n1437_029:0566c09": "未釋。誰許渠出得生死去。但這箇繫念。這箇疑情。又",
    "X72n1437_029:0566c10": "是借世間法。作出世因。圓覺所謂以幻修幻也。到得",
    "X72n1437_029:0566c11": "心路絕處。廓徹無依。則人法雙亡。心境俱捐。謂還有",
    "X72n1437_029:0566c12": "繫念得麼。還有疑情得麼。還有業因&#x898A;鎖得麼。是此",
    "X72n1437_029:0566c13": "繫念為無念之門。此疑情為忘情之法。乃眾生脫凡",
    "X72n1437_029:0566c14": "入聖之大道。而諸聖攝化度生之微權也。諸佛教法。",
    "X72n1437_029:0566c15": "誰不皆然。而獨疑於是耶。僧曰。圓覺云。知幻即離。不",
    "X72n1437_029:0566c16": "作方便。離幻即覺。亦無漸次。何嘗有繫念來。曰。此經",
    "X72n1437_029:0566c17": "緊要在一知字。及其知之。誠無方便。即所謂心路絕",
    "X72n1437_029:0566c18": "處。廓徹無依也。然點著便知底。古今能有幾人。既未",
    "X72n1437_029:0566c19": "能即知。則未知之前。豈無方便。經有明文。盍往考之。",
    "X72n1437_029:0566c20": "[0566c20] 問。百丈只教人盡情放下。便如雲開日出。豈不直捷。",
    "X72n1437_029:0566c21": "後人教看話頭。百計搜尋。無乃太多事乎。曰。果能聞",
    "X72n1437_029:0566c22": "恁麼道。便全身放下。誠為省事。然我今教汝放下。還",
    "X72n1437_029:0566c23": "放得下麼。假饒放得下。又坐在這放下裏。假饒這放",
    "X72n1437_029:0566c24": "下者。亦放得下。又存這放下底知解。假饒不作知解。",
    "X72n1437_029:0567a01": "這不作知解底又放不下也。總之如猿猴上樹。捨一",
    "X72n1437_029:0567a02": "取一。所以上代諸師。特出異方便以進之。方便頗多。",
    "X72n1437_029:0567a03": "不止一途。多因是一言半句上看不破。過不得。於是",
    "X72n1437_029:0567a04": "百計搜尋。千翻逼拶。疑情愈苦。鞭策愈急。忽然拶透。",
    "X72n1437_029:0567a05": "舉似無從。則生死涅槃。僅同昨夢。菩提煩惱。總屬空",
    "X72n1437_029:0567a06": "花。尚有何放不下也。故今人看話頭。只是作放下底",
    "X72n1437_029:0567a07": "方便耳。",
    "X72n1437_029:0567a08": "[0567a08] 問。百丈只說透得三句外。便是學人放身命處。後代",
    "X72n1437_029:0567a09": "立起許多門庭。說出許多古怪。總是解心未絕。故有",
    "X72n1437_029:0567a10": "斯事。曰。近日楚中。大有人主張此說。由渠全無悟入。",
    "X72n1437_029:0567a11": "只將六祖壇經。百丈廣錄。黃蘗心要等書。逐一將知",
    "X72n1437_029:0567a12": "解領略。由是胸中想著一箇空寂境界。喚作喜怒哀",
    "X72n1437_029:0567a13": "樂未發前氣象。至祖師關&#x68D9;。無由拶破。便謗諸師。上",
    "X72n1437_029:0567a14": "堂小參。拈頌答問。皆是解心未絕。故有斯事。殊不知",
    "X72n1437_029:0567a15": "直透過三句底人。解心既絕。千機頓發。自然七縱八",
    "X72n1437_029:0567a16": "橫。天迴地轉。無滴水而作浪興波。沒寸絲而羅天網",
    "X72n1437_029:0567a17": "地。&#x8462;龍象蹴踏。非驢所堪也。",
    "X72n1437_029:0567a18": "[0567a18] 參學之士。工夫逼拶到將悟未悟之際。解心未絕。往",
    "X72n1437_029:0567a19": "往巧見橫生。此謂之聰明境界。亦謂之樹下魔軍。便",
    "X72n1437_029:0567a20": "當盡情剪滅。庶進趍有路。而大事可期。若巧見悉滅。",
    "X72n1437_029:0567a21": "向父母未生前。瞠開正眼。悟則不無。若望衲衣下事。",
    "X72n1437_029:0567a22": "猶隔江在。直須向苦辣鉗錘下。陶煉一番。然後透向",
    "X72n1437_029:0567a23": "上之玄關。洞千差之門戶。而大事畢矣。",
    "X72n1437_029:0567a24": "[0567a24] 悟之一字。待迷得名。今人將悟字都錯認了。將謂有",
    "X72n1437_029:0567b01": "道理可知。方謂之悟。不知既有道理可知。則知道理",
    "X72n1437_029:0567b02": "者。是謂妄識。所知道理。是謂妄境矣。非迷而何。有善",
    "X72n1437_029:0567b03": "知識。見如是說。便謂本性空寂。無許多道理。一切泯",
    "X72n1437_029:0567b04": "絕。方是本地風光。不知有箇空寂。便非空寂了也。此",
    "X72n1437_029:0567b05": "知空寂者。是謂妄識。有空寂者。是謂妄境矣。非迷而",
    "X72n1437_029:0567b06": "何。",
    "X72n1437_029:0567b07": "[0567b07] 有一居士。勸師營精舍。師曰。日食一升。夜眠七尺。過",
    "X72n1437_029:0567b08": "勞信施何為。士曰。建置精藍。先佛遺制。接引來機。菩",
    "X72n1437_029:0567b09": "薩悲願。何必過為高尚。而成自利之局哉。曰。古人道",
    "X72n1437_029:0567b10": "充德立。方堪垂手。愚鈍如賢。而急於接人。有自點耳。",
    "X72n1437_029:0567b11": "況今天下所少者。非精藍也。為名之囮。為利之罥。潤",
    "X72n1437_029:0567b12": "後學之貪。夷前修之化。莫此為甚。吾所以疾馳而不",
    "X72n1437_029:0567b13": "敢一顧者。非違前佛之制。廢百丈之規。&#x8462;欲以不接",
    "X72n1437_029:0567b14": "接之也。",
    "X72n1437_029:0567b15": "[0567b15] 喪己而為人。吾寧避人而守己。非以守己為賢也。守",
    "X72n1437_029:0567b16": "己猶可以為人。喪己必巧於&#x609E;眾。是肆其惡也。輕用",
    "X72n1437_029:0567b17": "而多取。吾寧寡取而儉用。非以儉用為賢也。儉用猶",
    "X72n1437_029:0567b18": "可以養廉。輕用必曲於干眾。是長其貪也。",
    "X72n1437_029:0567b19": "[0567b19] 士人引古斷今。臧否人物。師曰。人物臧否。未易測識。",
    "X72n1437_029:0567b20": "非可以舊案律之。如放君誅君。古未有也。有之自湯",
    "X72n1437_029:0567b21": "武始。若引古斷之。則湯武為不臣矣。往來五就。古未",
    "X72n1437_029:0567b22": "有也。有之自伊尹始。若引古斷之。則伊尹為不忠矣。",
    "X72n1437_029:0567b23": "是知事有千古之所共是。而今日必非者。亦有千古",
    "X72n1437_029:0567b24": "之所共非。而今日必是者。非獨古今也。即使春秋有",
    "X72n1437_029:0567c01": "二孔子。生之世同。處之遇亦同。而仕止久速。必有不",
    "X72n1437_029:0567c02": "同。雖有不同。豈可是非於其間哉。大都見道之士。照",
    "X72n1437_029:0567c03": "用莫測。縱橫順逆。靡不合矩。公唯能得其心。斯可以",
    "X72n1437_029:0567c04": "論天下士矣。",
    "X72n1437_029:0567c05": "[0567c05] 佛氏說唯心。與孔子一貫之旨不同。一貫之旨。意在",
    "X72n1437_029:0567c06": "破隨事精察。故曰。吾道一以貫之。乃權語也。若深究",
    "X72n1437_029:0567c07": "之。則一是箇甚麼。貫又貫箇甚麼。全心造事。全事是",
    "X72n1437_029:0567c08": "心。如金鑄像。像非金外。如鏡現影。影在鏡中。是即唯",
    "X72n1437_029:0567c09": "心之義也。",
    "X72n1437_029:0567c10": "[0567c10] 孔子曰。操則存。舍則亡。出入無時。莫知其鄉。此正指",
    "X72n1437_029:0567c11": "妄心言之也。解者曰。心豈有出入。特以操舍而言矣。",
    "X72n1437_029:0567c12": "既可操舍。非妄而何。",
    "X72n1437_029:0567c13": "[0567c13] 問。先覺多言三教一理。是不。曰。教既分三。強同之者",
    "X72n1437_029:0567c14": "妄也。理實唯一。強異之者迷也。故就其異者而言之。",
    "X72n1437_029:0567c15": "則非獨三教不同。即同一佛教。而大小不同。即同一",
    "X72n1437_029:0567c16": "大乘。而權實不同。&#x8462;機既萬殊。故教非一端。若就其",
    "X72n1437_029:0567c17": "同者而言之。則非獨三教是一。即一切魔外。以及資",
    "X72n1437_029:0567c18": "生業等。皆順正法。&#x8462;理外無教。故教必歸理。如此方",
    "X72n1437_029:0567c19": "儒教。乃是此中眾生。形生神發。日趨於欲。不約而防",
    "X72n1437_029:0567c20": "之。何所抵止。故聖人因時勢。察人情。為之說仁義。立",
    "X72n1437_029:0567c21": "紀綱。化之以禮樂。束之以刑罰。使不亂也。即使佛處",
    "X72n1437_029:0567c22": "震旦國。說經世法。又豈過於周公孔子哉。然眾生既",
    "X72n1437_029:0567c23": "束於儒典。執著名相。則名相之區。翻為桎梏之地。豈",
    "X72n1437_029:0567c24": "儒家聖人之意哉。由是老莊出。而說&#x8657;無自然之道。",
    "X72n1437_029:0568a01": "使聞者閒曠超越。不為物累。庶幾為入道之方便。至",
    "X72n1437_029:0568a02": "於我佛所說。則超人越天之實法。而窮理盡性之實",
    "X72n1437_029:0568a03": "學也。昔夫子所謂予欲無言。而端木氏所謂聞於文",
    "X72n1437_029:0568a04": "章之外者。又豈有異於是哉。是知理一。而教不得不",
    "X72n1437_029:0568a05": "分。教分。而理未嘗不一。彼執異執同者。皆戲論也。",
    "X72n1437_029:0568a06": "[0568a06] 今人見諸佛。便作奇特想。於自己。便作下劣想。不知",
    "X72n1437_029:0568a07": "諸佛。只是本分的凡夫。凡夫只是不本分的諸佛。分",
    "X72n1437_029:0568a08": "內珍寶。掉頭不顧。分外艱苦。甘自承當。哀哉。",
    "X72n1437_029:0568a09": "[0568a09] 問。達摩印可神光。只是證箇無念心體。後人何故又",
    "X72n1437_029:0568a10": "道。無心猶隔一重關。曰。為渠見不透脫。坐在無心窠",
    "X72n1437_029:0568a11": "臼裏。既成窠臼。便非真無心也。所以更須猛著精彩。",
    "X72n1437_029:0568a12": "一&#x811A;踏翻。則有心無心。二俱成謗。神光三拜依位而",
    "X72n1437_029:0568a13": "立。證及此也。",
    "X72n1437_029:0568a14": "[0568a14] 或問。頓悟必假漸修。諸師多備言之。唯中峰不許漸",
    "X72n1437_029:0568a15": "修之說。謂習氣未除。只是悟心未圓。須力求其徹悟",
    "X72n1437_029:0568a16": "可也。二說未知孰是。曰。悟心既圓。命根頓斷。雖有習",
    "X72n1437_029:0568a17": "氣未除。但得正見不昧。習氣自然漸泯。不可別有修",
    "X72n1437_029:0568a18": "習。譬如伐樹者。既斷其根。則枝葉雖存。不日消落。不",
    "X72n1437_029:0568a19": "必別有消落之法。若悟心未圓。則命根未斷。習氣橫",
    "X72n1437_029:0568a20": "生。遏治罔效。故須力求其徹悟可也。又詳中&#x5CEF;之意。",
    "X72n1437_029:0568a21": "亦非全不許漸修。乃緣當時善知識。纔得入頭。便云",
    "X72n1437_029:0568a22": "徹證。及乎習氣不除。&#x5374;歸於漸修之未到。故中峰喫",
    "X72n1437_029:0568a23": "緊而作是說耳。",
    "X72n1437_029:0568a24": "[0568a24] 西蜀鄧豁渠。作南詢錄。指機寂未發謂之無生。此直",
    "X72n1437_029:0568b01": "一己之僻解。非我佛之正義也。我佛言無生者。因凡",
    "X72n1437_029:0568b02": "夫見法界之內。熾然有生。由是生機起惑。造業招報。",
    "X72n1437_029:0568b03": "輪迴不息。無有出期。故我佛說無生之法以破之。謂",
    "X72n1437_029:0568b04": "諸法不自生。不他生。不共生。不無因生。四俱不生。則",
    "X72n1437_029:0568b05": "實無生。言有生者。特緣目中有眚。故妄見空花耳。若",
    "X72n1437_029:0568b06": "以機寂未發為無生。則必以機動已發為有生。以機",
    "X72n1437_029:0568b07": "動已發為有生。則無生者。卒至於有生。豈得為真無",
    "X72n1437_029:0568b08": "生乎。",
    "X72n1437_029:0568b09": "[0568b09] 一友晨起。問豁渠曰。睡著一醒。無有妄想時如何。豁",
    "X72n1437_029:0568b10": "曰。這箇就是父母未生前。說不得的。六祖云。不思善。",
    "X72n1437_029:0568b11": "不思惡。那箇是明上座本來面目。正謂此也。愚謂睡",
    "X72n1437_029:0568b12": "起無想。或落無記。則全體無明也。可指之為本來面",
    "X72n1437_029:0568b13": "目乎。且教中有五無心位。皆無善惡二念。可就指為",
    "X72n1437_029:0568b14": "本來面目乎。至於六祖示明上座者。其旨甚別。當明",
    "X72n1437_029:0568b15": "請法之際。非無記也。當明返照之際。又非無記也。既",
    "X72n1437_029:0568b16": "非無記。則離善惡二念。非本來面目而何。",
    "X72n1437_029:0568b17": "[0568b17] 豁渠曰。睡著不作夢時。便是無善無惡的景界。禪家",
    "X72n1437_029:0568b18": "謂之大寂滅海。學者學此而已。諸佛證此而已。愚謂",
    "X72n1437_029:0568b19": "睡著無夢時。須是識得真主落處。識得真主落處。則",
    "X72n1437_029:0568b20": "不管睡時不睡時。夢時不夢時。皆大寂滅海。高峰枕",
    "X72n1437_029:0568b21": "子落地。證及此也。今直指睡著無夢。謂之大寂滅海。",
    "X72n1437_029:0568b22": "則正認昏住無明為實性矣。非謬而何。",
    "X72n1437_029:0568b23": "[0568b23] 作家相見。機用超越。或讚或呵。不落常格。若以尋常",
    "X72n1437_029:0568b24": "情識揣摩。則遠之遠矣。昔有婆子。供養一僧住庵。嘗",
    "X72n1437_029:0568c01": "使一二八女子送供。一日使女子抱定問曰。正恁麼",
    "X72n1437_029:0568c02": "時如何。僧曰。枯木倚寒巖。三冬無煖氣。女子歸。舉似",
    "X72n1437_029:0568c03": "婆。婆曰。三年祇供養得一俗僧。令燒庵&#x8D82;出。其僧竟",
    "X72n1437_029:0568c04": "行無語。此二人顛顛倒倒。一等精靈。婆有參天之機。",
    "X72n1437_029:0568c05": "僧有入地之略。婆有&#x8D82;象之手。僧有陷虎之謀。故先",
    "X72n1437_029:0568c06": "德拈云。等閒坐斷潑天潮。到底身無涓滴水。可謂洞",
    "X72n1437_029:0568c07": "徹腑腸矣。豁渠以俗情揣摩。乃向此僧求過。謂其止",
    "X72n1437_029:0568c08": "除妄情。故遭呵遣。果曾夢見此僧耶。",
    "X72n1437_029:0568c09": "[0568c09] 問。有師云。參禪者。先須看教。識得大意。方可用工。不",
    "X72n1437_029:0568c10": "然。恐墮於邪僻。有師云。參禪不必看教。看教恐增解",
    "X72n1437_029:0568c11": "路。障自悟門。二說未知孰是。曰。或宜看教。或不宜看",
    "X72n1437_029:0568c12": "教。此在機器不同。未可執一而論。如英明之士。何須",
    "X72n1437_029:0568c13": "看教。方可參禪。如愚鈍之流。看教尚恐難通。況參禪",
    "X72n1437_029:0568c14": "乎。又或有障重者。必先假教力薰陶。去其麤執。若障",
    "X72n1437_029:0568c15": "輕者。便可單刀直入。何必思前慮後。自生障礙乎。但",
    "X72n1437_029:0568c16": "參禪誠有墮於邪僻。或坐在半途者。此則貴得宗匠",
    "X72n1437_029:0568c17": "接引。非看教者所能自捄也。",
    "X72n1437_029:0568c18": "[0568c18] 問。宗師云。參禪須是參無義句。不可參有義句。從有",
    "X72n1437_029:0568c19": "義句入者。多落半途。從無義句入者。始可到家。是否。",
    "X72n1437_029:0568c20": "曰。參禪不管有義句無義句。貴在我不在義路上著",
    "X72n1437_029:0568c21": "倒而已。如靈光獨露。迥脫根塵。此百丈有義句也。汝",
    "X72n1437_029:0568c22": "能識得這獨露的否。汝纔要識得。早落根塵了也。如",
    "X72n1437_029:0568c23": "光明寂照&#x5FA7;河沙。此張拙有義句也。汝能識得&#x5FA7;河",
    "X72n1437_029:0568c24": "沙的否。汝纔要識得。早被雲遮了也。大都六祖以前。",
    "X72n1437_029:0569a01": "多是有義句。六祖以後。多是無義句。方便各異。實無",
    "X72n1437_029:0569a02": "優劣。學人參看。須是深求其實。深求其實。則不管有",
    "X72n1437_029:0569a03": "義無義。畢竟卜度他不得。卜度他不得。則疑情自發。",
    "X72n1437_029:0569a04": "疑情既發。則昏散自除。昏散既除。則根塵自落。根塵",
    "X72n1437_029:0569a05": "既落。則靈光自露。靈光既露。則回視有義句無義句。",
    "X72n1437_029:0569a06": "皆如炎天破絮矣。若不深求其實。唯在文字中領略。",
    "X72n1437_029:0569a07": "則雖無義句。如麻三斤。乾屎橛等。皆有義可通。今四",
    "X72n1437_029:0569a08": "家頌古註。少林秘要諸書是也。豈能透向上之關&#x68D9;",
    "X72n1437_029:0569a09": "哉。",
    "X72n1437_029:0569a10": "[0569a10] 問。淨土之說。諸師辨之詳矣。然至謂參禪不及淨土。",
    "X72n1437_029:0569a11": "此疑未決。曰此在師家。主張淨土。故抑揚讚歎。勸歸",
    "X72n1437_029:0569a12": "念佛耳。若實論之。決無優劣。參禪要悟自心。念佛亦",
    "X72n1437_029:0569a13": "是要悟自心。入門雖異。到家是同。但參禪到家者。無",
    "X72n1437_029:0569a14": "淨土之緣。似為稍異。然心光發明。已與諸佛氣分交",
    "X72n1437_029:0569a15": "接。何必淨土乎。天上人間。隨意寄托。絕諸欣厭。何不",
    "X72n1437_029:0569a16": "淨土乎。況欲親近供養諸佛。亦祇在一轉念之間而",
    "X72n1437_029:0569a17": "已。何難淨土乎。或曰。兩途到家。誠為不異。但參禪未",
    "X72n1437_029:0569a18": "悟者。止滯人天。念佛未悟者。尚可往生。以此校之。似",
    "X72n1437_029:0569a19": "參禪不及念佛耳。曰。未悟往生者。必念佛極其誠切。",
    "X72n1437_029:0569a20": "若參禪者。亦如彼之誠切。則雖止滯人天。取悟不遠。",
    "X72n1437_029:0569a21": "再出頭來。慧根頓發。超證菩提。未可限量。念佛而未",
    "X72n1437_029:0569a22": "悟者。雖得往生。終墮疑城胎獄之中。俟其情識陶盡。",
    "X72n1437_029:0569a23": "始得見佛。豈可勝於參禪者乎。&#x8462;禪淨二門。應機不",
    "X72n1437_029:0569a24": "同。而功用無別。宜淨土者。則淨土勝於參禪。宜參禪",
    "X72n1437_029:0569b01": "者。則參禪勝於淨土。反此。非唯不及。必無成矣。學者",
    "X72n1437_029:0569b02": "宜善擇之。",
    "X72n1437_029:0569b03": "[0569b03] 問。永明四料揀。謂淨土可以無禪。禪必不可無淨土。",
    "X72n1437_029:0569b04": "似參禪不及淨土矣。曰。永明四料揀。亦是抑揚讚歎。",
    "X72n1437_029:0569b05": "勸歸念佛耳。若實論之。有禪而習氣尚重者。固有陰",
    "X72n1437_029:0569b06": "境可虞。然其功在平日。常加提醒。使佛知見不昧而",
    "X72n1437_029:0569b07": "已。非以靠著淨土也。念佛而得見彌陀。誠不愁開悟。",
    "X72n1437_029:0569b08": "然未見之前。豈無陰境可虞哉。&#x8462;正見未開。則陰境",
    "X72n1437_029:0569b09": "不破。陰境不破。則業障難脫。雖彌陀悲願攝受。其如",
    "X72n1437_029:0569b10": "盲者之不見日何哉。故未悟往生者。特百中之一二耳。",
    "X72n1437_029:0569b11": "[0569b11] 問。參禪兼修淨土。可乎。曰。參禪之功。只貴併心一路。",
    "X72n1437_029:0569b12": "若念分兩頭。百無成就。如參禪人有一念待悟心。便",
    "X72n1437_029:0569b13": "為大障。有一念恐不悟心。便為大障。有一念要即悟",
    "X72n1437_029:0569b14": "心。亦為大障。況欣慕淨土諸樂事乎。況慮不悟時不",
    "X72n1437_029:0569b15": "生淨土。已悟後不生淨土乎。盡屬偷心。急加剿絕。可",
    "X72n1437_029:0569b16": "也。但於正參之外。一切禮佛念佛等。隨緣兼帶。任運",
    "X72n1437_029:0569b17": "不廢。如尋常穿衣喫飯焉。則淨土乃不兼而兼矣。若",
    "X72n1437_029:0569b18": "大事發明之後。志欲親覲諸佛。或接引&#x7FA3;機。發願往",
    "X72n1437_029:0569b19": "生。無有不可。&#x8462;無生而生也。",
    "X72n1437_029:0569b20": "[0569b20] 諸法雖多。窮於有待。凡有待者。即知是妄。如空不自",
    "X72n1437_029:0569b21": "空。待色而空。色不自色。待空而色。待空而色。色果色",
    "X72n1437_029:0569b22": "乎。待色而空。空果空乎。即此推之。則知若今古。若大",
    "X72n1437_029:0569b23": "小。若美惡。若真妄。無不皆然。俱無自體。又共待一念。",
    "X72n1437_029:0569b24": "而後能成立者也。如一念不生。則諸法共無所待。共",
    "X72n1437_029:0569c01": "無所待。則各亦無所待。各無所待。則諸法雖森然布",
    "X72n1437_029:0569c02": "列。皆無待之光。實相之印也。故曰。一人成佛。墻壁瓦",
    "X72n1437_029:0569c03": "礫。亦皆成佛。",
    "X72n1437_029:0569c04": "[0569c04] 諸法窮於有待。固知是妄。若天機深者。因其有待。即",
    "X72n1437_029:0569c05": "知無我。如我本無我。待人有我。人本無我。待我有人。",
    "X72n1437_029:0569c06": "又如一本無我。待二成一。二本無我。待一成二。因其",
    "X72n1437_029:0569c07": "無我。所以有待。因其有待。益見無我。即此推之。則若",
    "X72n1437_029:0569c08": "身若心。若人若物。以及天地之覆載。&#x8657;空之寥廓。總",
    "X72n1437_029:0569c09": "之一無我之通光也。既總之一無我。則我不必廓之",
    "X72n1437_029:0569c10": "以容物。而已無非物。物不必會之以歸己。而物無非",
    "X72n1437_029:0569c11": "己。明此者謂之聖學。昧此者謂之外道。證此者謂之",
    "X72n1437_029:0569c12": "聖人。失此者謂之凡夫。三教聖人。設教不同。而所以",
    "X72n1437_029:0569c13": "必同者。此無我也。孔子證之。故曰絕四。絕四者。一無",
    "X72n1437_029:0569c14": "我也。孔子之後。唯顏氏能克己。克己為近之。故曰。有",
    "X72n1437_029:0569c15": "若無。實若&#x8657;。犯而不校。至孟氏則主之以我。主之以",
    "X72n1437_029:0569c16": "我。而無我之血&#x8109;斷矣。雖道性善。稱仁義。豈得為孔",
    "X72n1437_029:0569c17": "子之徒哉。&#x8462;仁義雖善。皆以無我成其德。使其我有",
    "X72n1437_029:0569c18": "我。則必強物以&#x72E5;我。物有我。則必喪己以&#x72E5;物。而所",
    "X72n1437_029:0569c19": "謂仁義者。非偽則偏也。縱曰不偽不偏。而勉強與外",
    "X72n1437_029:0569c20": "者。心非所安。謂之能仁義可乎。世儒不知我與物皆",
    "X72n1437_029:0569c21": "無我。而執之為實。堅不可破。乃曰我學孔我學孔。益",
    "X72n1437_029:0569c22": "悖矣。",
    "X72n1437_029:0569c23": "[0569c23] 問。諸子論性。如何折衷。曰。荀卿言性惡。楊雄言善惡",
    "X72n1437_029:0569c24": "混。韓愈言性有三品。宋儒非之。謂其以氣質論性是",
    "X72n1437_029:0570a01": "也。唯孟軻言性善。東林謂其指本然之善。不與惡對。",
    "X72n1437_029:0570a02": "朱晦菴亦曰。此語&#x5374;是。由是五百年來。儒者宗之。無",
    "X72n1437_029:0570a03": "敢違越。唯間有治釋氏之學者。不以為然。我茲不敢",
    "X72n1437_029:0570a04": "以釋辨儒。姑就儒語辨之。如孟軻之辨性善也。以水",
    "X72n1437_029:0570a05": "性之必下。喻人性之必善。則所謂善。非本然之善。乃",
    "X72n1437_029:0570a06": "與惡對之善也。既與惡對。則與荀楊諸論有何別乎。",
    "X72n1437_029:0570a07": "&#x8462;四子之論性。皆指其用而已。譬之水焉。善則水之",
    "X72n1437_029:0570a08": "下行也。惡則水之上行也。善惡混。則兼上下也。三品。",
    "X72n1437_029:0570a09": "則上下而兼不上不下也。用有四種之殊。故論者亦",
    "X72n1437_029:0570a10": "有四種之殊。倘能識水之體。則不離四種。亦不即四",
    "X72n1437_029:0570a11": "種。而四種之論。不攻而自破矣。或曰。釋氏云。隨緣不",
    "X72n1437_029:0570a12": "變名性。是合體用名之也。曰不變。表性體之德。非直",
    "X72n1437_029:0570a13": "指性體也。如摩尼之珠。具有隨緣不變之性。詎可指",
    "X72n1437_029:0570a14": "隨緣不變為珠體哉。或曰。昔荷澤發明性體。以知為",
    "X72n1437_029:0570a15": "宗。圭&#x5CEF;稱其獨得珠體。是否。曰。以知論性。猶以光明",
    "X72n1437_029:0570a16": "論珠。是亦表珠體之德也。況體具寂照二德。知則專",
    "X72n1437_029:0570a17": "言其照。表德亦自不備。必為之解曰。空寂之知。則備",
    "X72n1437_029:0570a18": "矣。或曰。傅大士作頌曰。空手把鋤頭。步行騎水牛。人",
    "X72n1437_029:0570a19": "從橋上過。橋流水不流。杜順和尚作頌曰。懷州牛喫",
    "X72n1437_029:0570a20": "禾。益州馬腹脹。天下覓醫人。灸&#x732A;左膊上。二大士從",
    "X72n1437_029:0570a21": "用指體。不識能盡顯否。曰。二大士盡力敷宣。祇從旁",
    "X72n1437_029:0570a22": "敲。終非正指。或曰。師具甚麼眼。三教聖賢。盡皆檢點。",
    "X72n1437_029:0570a23": "請師直指出看。曰。此體非獨元賢不能指出。即釋迦",
    "X72n1437_029:0570a24": "老子。也祇得掩室摩竭。維摩老子。也祇得杜口毗耶。",
    "X72n1437_029:0570b01": "&#x8462;無言可說。無理可伸。所以一切諸佛諸祖雖旁敲",
    "X72n1437_029:0570b02": "曲顯。費盡舌頭。其於本體。實未嘗動著半毫也。",
    "X72n1437_029:0570b03": "[0570b03] 一念不生。則全體湛然而不失。一念暫生。則間關萬",
    "X72n1437_029:0570b04": "里而難尋。一念不生。則四聖之位無所立。一念暫生。",
    "X72n1437_029:0570b05": "則六凡之影不可逃。一念不生。則我大而&#x8657;空為小。",
    "X72n1437_029:0570b06": "一念暫生。則我小而微塵亦大。一念不生。則根塵皆",
    "X72n1437_029:0570b07": "&#x5FA7;於法界。一念暫生。則根塵各局於本位。一念不生。",
    "X72n1437_029:0570b08": "則耳目互用。依正交融。一念暫生。則耳目分司。依正",
    "X72n1437_029:0570b09": "永判。一念不生。則數不能拘。報不能及。一念暫生。則",
    "X72n1437_029:0570b10": "吉凶異域。苦樂殊途。一念不生。則不疾而速。不行而",
    "X72n1437_029:0570b11": "至。一念暫生。則疾而不速。行而不至。一念不生。則不",
    "X72n1437_029:0570b12": "動而敬。不言而信。一念暫生。則動而不敬。言而不信。",
    "X72n1437_029:0570b13": "一念不生。則空色雙泯。見化為性。一念暫生。則空色",
    "X72n1437_029:0570b14": "敵立。性化為見。一念不生。則世界可移。&#x8657;空可殞。一",
    "X72n1437_029:0570b15": "念暫生。則微塵亦礙。一膜生障。是此一念者。乃生死",
    "X72n1437_029:0570b16": "之根核。亦涅槃之康莊。人能鑄有念而成無念。則成",
    "X72n1437_029:0570b17": "佛尚有餘事乎。"
}