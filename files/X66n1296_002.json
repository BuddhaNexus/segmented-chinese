{
    "X66n1296_002:0013a11": "宗門拈古&#x5F5A;集卷第二",
    "X66n1296_002:0013a13": "古杭白巖嗣祖沙門 淨符 &#x5F5A;集",
    "X66n1296_002:0013a14": "  △七佛",
    "X66n1296_002:0013a15": "[0013a15] 世尊因文殊一日忽起佛見法見。被世尊威神攝向",
    "X66n1296_002:0013a16": "二鐵圍山。",
    "X66n1296_002:0013a17": "[0013a17] 五雲逢云。什麼處是二鐵圍山。還會麼。如今有人",
    "X66n1296_002:0013a18": "起佛見法見。五雲與烹茶兩&#x76CC;。且道是賞伊罰伊。",
    "X66n1296_002:0013a19": "[0013a19] 白雲端云。世尊當時無大人相。如今有向承天者",
    "X66n1296_002:0013a20": "裏起佛見法見。承天終不敢教動著他。何謂如此。",
    "X66n1296_002:0013a21": "但得雪消盡。自然春到來。",
    "X66n1296_002:0013a22": "[0013a22] 五祖演云。五祖則具大慈悲。遂拍手云。曼殊室利",
    "X66n1296_002:0013a23": "不審。今後更敢也無。良久乃自云。一度被蛇傷。怕",
    "X66n1296_002:0013a24": "見斷井索。",
    "X66n1296_002:0013b01": "[0013b01] 師林則云。古人用處偏枯。有前無後。我者裏家法",
    "X66n1296_002:0013b02": "又別。直饒不起佛見法見。也須貶向二鐵圍山。何",
    "X66n1296_002:0013b03": "故。賞則俱賞。罰則俱罰。",
    "X66n1296_002:0013b04": "[0013b04] 寶華忍云。瞿曇白雲五祖三大老雖云扶樹綱宗。",
    "X66n1296_002:0013b05": "要且未透末後句在。曹山則不然。者裏若有起佛",
    "X66n1296_002:0013b06": "見法見。每人分半院與他。何故。一掌不浪鳴。兩掌",
    "X66n1296_002:0013b07": "鳴摑摑。",
    "X66n1296_002:0013b08": "[0013b08] 開先金云。文殊遭貶即不無。正恁麼時。且道瞿雲",
    "X66n1296_002:0013b09": "還免得二鐵圍山麼。咦。六月朔風吹大地。家家屋",
    "X66n1296_002:0013b10": "上砌蹇霜。",
    "X66n1296_002:0013b11": "[0013b11] 菩提珍云。世尊握閫外威權全提正令。若非文殊",
    "X66n1296_002:0013b12": "也大難承當。如今有人起佛見法見。山僧願捨四",
    "X66n1296_002:0013b13": "大作禪&#x7240;供養。",
    "X66n1296_002:0013b14": "[0013b14] 世尊因調達謗佛生身陷入地獄。乃令阿難往問你",
    "X66n1296_002:0013b15": "在地獄中安否。調達曰我在此如三禪天樂。世尊又",
    "X66n1296_002:0013b16": "令問你還求出否。調達曰我待世尊來便出。阿難曰。",
    "X66n1296_002:0013b17": "佛是三界導師。豈有入地獄分。調達曰。佛既無入地",
    "X66n1296_002:0013b18": "獄分。我豈有出地獄分。",
    "X66n1296_002:0013b19": "[0013b19] 翠巖真云。親言出親口。",
    "X66n1296_002:0013b20": "[0013b20] 徑山杲云。既無出分。又無入分。喚什麼作釋迦老",
    "X66n1296_002:0013b21": "子。喚什麼作提婆達多。又喚什麼作地獄。還委悉",
    "X66n1296_002:0013b22": "麼。自&#x643A;瓶去酤村酒。&#x5374;著衫來作主人。",
    "X66n1296_002:0013b23": "[0013b23] 天寧琦云。妙喜與麼批判。刁刀相似。魚魯參差。殊",
    "X66n1296_002:0013b24": "不知釋迦自釋迦。調達自調達。地獄自地獄。料掉",
    "X66n1296_002:0013c01": "沒交涉。一夜落花雨。滿城流水香。",
    "X66n1296_002:0013c02": "[0013c02] 伏龍長云。臨危不悚真大丈夫。",
    "X66n1296_002:0013c03": "[0013c03] 萬峰藏云。既是三界導師。為甚無入地獄分。阿難",
    "X66n1296_002:0013c04": "直受始得。",
    "X66n1296_002:0013c05": "[0013c05] 寶華忍云。世尊&#x920E;頭有餌。慣釣金鱗。調達把定封",
    "X66n1296_002:0013c06": "疆。全身賣俏。堪笑阿難不唧[口*留]。當時若有衲僧氣",
    "X66n1296_002:0013c07": "&#x69E9;。待道我豈有出地獄分。便好云將謂你謗世尊。",
    "X66n1296_002:0013c08": "調達縱有通天伎倆。也只得瓦解&#x6C37;消。",
    "X66n1296_002:0013c09": "[0013c09] 白巖符云。奇怪阿難一往看來大似替人傳語。殊",
    "X66n1296_002:0013c10": "不知。一個葫蘆敗盡兩家。",
    "X66n1296_002:0013c11": "[0013c11] 世尊因靈山會上五百比丘得四禪定具五神通未",
    "X66n1296_002:0013c12": "得法忍。以宿命智通各各自見往昔&#x5F11;父害母及諸",
    "X66n1296_002:0013c13": "重罪。於自心內各各懷疑。於甚深法不能證入。於是",
    "X66n1296_002:0013c14": "文殊承佛神力。遂手握利&#x5292;持逼世尊。世尊乃謂文",
    "X66n1296_002:0013c15": "殊曰。住住不應作逆。勿得害吾。吾必被害。為善被害。",
    "X66n1296_002:0013c16": "文殊師利。汝從本已來無有我人。但以內心見有我",
    "X66n1296_002:0013c17": "人。內心起時我必被害。即名為害。於是五百比丘自",
    "X66n1296_002:0013c18": "悟本心如夢如幻。於夢幻中無有我人乃至能生所",
    "X66n1296_002:0013c19": "生父母。於是異口同聲而讚嘆曰。文殊大智士。深達",
    "X66n1296_002:0013c20": "法源底。自手握利&#x5292;。持逼如來身。如&#x5292;佛亦爾。一相",
    "X66n1296_002:0013c21": "無有二。無相無所生。是中云何殺。",
    "X66n1296_002:0013c22": "[0013c22] 天童傑云。為人須為徹。殺人須見血。文殊費盡腕",
    "X66n1296_002:0013c23": "頭氣力。要且不知此&#x5292;來處。帶累釋迦老子通身",
    "X66n1296_002:0013c24": "是口分&#x8E08;不下。五百比丘恁麼悟去。入地獄如箭",
    "X66n1296_002:0014a01": "射。忽若踏翻大海。趯倒須彌。雲門扇子[跳-兆+孛]跳上三",
    "X66n1296_002:0014a02": "十三天築著帝釋鼻孔。東海鯉魚打一棒雨似盆",
    "X66n1296_002:0014a03": "傾。又作麼生。良久云。自從舞得三臺後。拍拍元來",
    "X66n1296_002:0014a04": "總是歌。",
    "X66n1296_002:0014a05": "[0014a05] 萬峰藏云。我若作世尊。待文殊來便一棒打殺。免",
    "X66n1296_002:0014a06": "得比丘於無相無生處打之遶。",
    "X66n1296_002:0014a07": "[0014a07] 南山寶云。世尊被文殊一拶。直得將從前所有滯",
    "X66n1296_002:0014a08": "貨盡情拋出。若不得五百比丘善能解腕。縱文殊",
    "X66n1296_002:0014a09": "通身是手也收拾不及。雖然如是。在瞿曇門下則",
    "X66n1296_002:0014a10": "得。衲僧門下一點也用不著。",
    "X66n1296_002:0014a11": "[0014a11] 崇先奇云。世尊舍己從人。慈悲太殺。文殊權柄在",
    "X66n1296_002:0014a12": "手。未得自由。帶累五百比丘髑髏粉碎。於甚深法",
    "X66n1296_002:0014a13": "何曾夢見。若是祖師門下。直須血濺梵天。不見道",
    "X66n1296_002:0014a14": "為人須為徹。",
    "X66n1296_002:0014a15": "[0014a15] 世尊因外道問。不問有言不問無言。世尊良久。外道",
    "X66n1296_002:0014a16": "歎曰。世尊大慈大悲開我迷雲。令我得入。遂作禮而",
    "X66n1296_002:0014a17": "去。阿難乃白世尊曰。外道見何道理稱歎而去。世尊",
    "X66n1296_002:0014a18": "曰。如世良馬見鞭影而行。",
    "X66n1296_002:0014a19": "[0014a19] 五祖戒云。大小世尊被阿難一狀領過。",
    "X66n1296_002:0014a20": "[0014a20] 法眼益因僧請益云。外道問世尊不問有言不問",
    "X66n1296_002:0014a21": "無言。聲未絕。眼遽約住云。住住。你擬向世尊良久",
    "X66n1296_002:0014a22": "處會那。僧從此悟入。",
    "X66n1296_002:0014a23": "[0014a23] 雪竇顯云。邪正不分。過猶鞭影。又云。諸禪德。迷雲",
    "X66n1296_002:0014a24": "既開決定見佛。還許他同參也無。若共相委知。則",
    "X66n1296_002:0014b01": "天下宗師並為外道伴侶。如各非印證。則東土衲",
    "X66n1296_002:0014b02": "僧不如西天外道。",
    "X66n1296_002:0014b03": "[0014b03] 翠巖芝云。大小世尊被外道當面塗糊。祇如外道",
    "X66n1296_002:0014b04": "云令我得入。要且未夢見在。既不曾夢見。為什麼",
    "X66n1296_002:0014b05": "&#x5374;悟去。",
    "X66n1296_002:0014b06": "[0014b06] 楊岐會云。世尊既捨己從人。外道乃因齋慶讚。",
    "X66n1296_002:0014b07": "[0014b07] 溈山&#x5586;云。外道懷藏寶鏡。世尊親為高提。直得森",
    "X66n1296_002:0014b08": "羅顯煥萬象歷然。又得阿難金鐘再擊。四眾共聞。",
    "X66n1296_002:0014b09": "然雖如是。大似二龍玩珠。長他智者威獰。",
    "X66n1296_002:0014b10": "[0014b10] 雲居齊云。什麼處是外道悟處。眾中道世尊良久",
    "X66n1296_002:0014b11": "便是舉鞭處。恁麼會還得否。",
    "X66n1296_002:0014b12": "[0014b12] 昭覺勤云。外道因邪打正。世尊看樓打樓。阿難不",
    "X66n1296_002:0014b13": "善旁觀。引得世尊拖泥帶水。若據山僧見處。待他",
    "X66n1296_002:0014b14": "道不問有言不問無言。和聲便打。及至阿難問外",
    "X66n1296_002:0014b15": "道有何所證。亦和聲便打。何故。殺人須是殺人刀。",
    "X66n1296_002:0014b16": "活人須是活人&#x5292;。",
    "X66n1296_002:0014b17": "[0014b17] 徑山杲舉雪竇語畢云。邪正兩分。正由鞭影。",
    "X66n1296_002:0014b18": "[0014b18] 天寧琦云。欲識邪正不分麼。誰是外道。誰是世尊。",
    "X66n1296_002:0014b19": "欲識邪正兩分麼。世尊自世尊。外道自外道。此是",
    "X66n1296_002:0014b20": "天寧見處。一任諸方貶剝。",
    "X66n1296_002:0014b21": "[0014b21] 壽昌經云。此事可謂空谷傳聲。&#x8657;堂習聽。祇如世",
    "X66n1296_002:0014b22": "尊良久。昭覺賜棒。還是同是別。若檢點得出。則外",
    "X66n1296_002:0014b23": "道作佛。其或未然。佛即外道。會麼。龍飛鳳舞真奇",
    "X66n1296_002:0014b24": "怪。不中胡僧碧眼看。",
    "X66n1296_002:0014c01": "[0014c01] 磬山脩舉雪竇妙喜語畢云。恰在鞭影裏批判。且",
    "X66n1296_002:0014c02": "道離&#x5374;鞭影一句作麼生道。良久云。三十年後此",
    "X66n1296_002:0014c03": "話大行。",
    "X66n1296_002:0014c04": "[0014c04] 福嚴容云。世尊良久。填溝塞壑。外道得入。灸瘢著",
    "X66n1296_002:0014c05": "艾。且各與草鞋一緉。要使疑殺天下。今日或有問",
    "X66n1296_002:0014c06": "不問有言不問無言。山僧惟豎一指。且道與世尊",
    "X66n1296_002:0014c07": "是同是別。",
    "X66n1296_002:0014c08": "[0014c08] 古南門云。雪竇恁麼道。可謂明辨華夷。雖然。迷雲",
    "X66n1296_002:0014c09": "既開。尚不見佛。衲僧外道向甚處蹲立。者裏透得。",
    "X66n1296_002:0014c10": "許是同參。",
    "X66n1296_002:0014c11": "[0014c11] 南澗問云。大小瞿曇鈍置太煞。當時若是山僧。便",
    "X66n1296_002:0014c12": "與和座掀倒。然雖如是。知我者少。笑我者多。",
    "X66n1296_002:0014c13": "[0014c13] 報恩賢云。法眼道住住汝擬向世尊良久處會那。",
    "X66n1296_002:0014c14": "我要問。不向良久處會。向甚麼處會。復云。還知麼。",
    "X66n1296_002:0014c15": "祇如者僧悟處與外道悟處。是同是別。若道是同。",
    "X66n1296_002:0014c16": "灼然天下宗師盡為外道伴侶。若道是別。東土衲",
    "X66n1296_002:0014c17": "僧不如西天外道。者裏緇素得。許汝參學事畢。",
    "X66n1296_002:0014c18": "[0014c18] 百丈泐云。運籌帷幄決勝千里。不無世尊。祇如外",
    "X66n1296_002:0014c19": "道便爾悟去。且畢竟見何道理。莫在世尊良久處",
    "X66n1296_002:0014c20": "麼。情知你向者裏錯會。",
    "X66n1296_002:0014c21": "[0014c21] 棲霞成云。外道置個問頭。不出外道見解。世尊據",
    "X66n1296_002:0014c22": "坐。可謂大人器度不失赤子之心。阿難猶自口喃",
    "X66n1296_002:0014c23": "喃。真可發一冷笑。然雖如是。不因夜來鴈。怎見海",
    "X66n1296_002:0014c24": "門秋。",
    "X66n1296_002:0015a01": "[0015a01] 佛日&#x6673;云。雪竇妙喜二尊宿。雖則氣吞佛祖名振",
    "X66n1296_002:0015a02": "古今。檢點將來。三十棒一棒也放他不過。何故。不",
    "X66n1296_002:0015a03": "合向鞭影邊妄分邪正。",
    "X66n1296_002:0015a04": "[0015a04] 崇先奇云。世尊不但瞞人亦且自瞞。被阿難一拶。",
    "X66n1296_002:0015a05": "直得向驢前馬後立地者則且置。祇如外道悟去。",
    "X66n1296_002:0015a06": "還端的也未。",
    "X66n1296_002:0015a07": "[0015a07] 法雲□云。伶俐波旬一撥便轉。多聞慶喜三搭不",
    "X66n1296_002:0015a08": "回。直饒窺得鞭影。猶是刻舟求&#x5292;。",
    "X66n1296_002:0015a09": "[0015a09] 世尊因波斯匿王問。勝義諦中有。世俗諦否。若言無",
    "X66n1296_002:0015a10": "智不應二。若言有智不應一。一二之義。其義云何。世",
    "X66n1296_002:0015a11": "尊曰。大王。汝於過去龍光佛時曾問此義。我今無說。",
    "X66n1296_002:0015a12": "汝今無聞。無說無聞是名一義二義。",
    "X66n1296_002:0015a13": "[0015a13] 翠巖真云。波斯匿王善問不善答。世尊善答不善",
    "X66n1296_002:0015a14": "問。一人理上偏枯。一人事上偏枯。翠巖當時若見。",
    "X66n1296_002:0015a15": "點一把火照看者黃面老子面皮厚多少。",
    "X66n1296_002:0015a16": "[0015a16] 薦福懷云。諸仁者。大王分明問。世尊分明答。賓主",
    "X66n1296_002:0015a17": "歷然。作麼生說個無說無聞底道理。",
    "X66n1296_002:0015a18": "[0015a18] 愚菴盂云。者黃面老子面皮厚多少。祇可欺他俗",
    "X66n1296_002:0015a19": "漢。被你當面熱瞞。據山僧判斷。將平天冠袞龍袍",
    "X66n1296_002:0015a20": "與世尊穿戴了。將金縷袈裟與波斯匿王披了。正",
    "X66n1296_002:0015a21": "恁麼時。喚作世尊又是匿王。喚作匿王又是世尊。",
    "X66n1296_002:0015a22": "且道如何折合。梅花連月和春送。玉&#x668E;清芬入戶",
    "X66n1296_002:0015a23": "來。",
    "X66n1296_002:0015a24": "[0015a24] 報恩賢云。世尊雖則善答。帶累匿王墮在死水。善",
    "X66n1296_002:0015b01": "權則不然。待問一二之義其義云何。舉起拂子云。",
    "X66n1296_002:0015b02": "喚作拂子則觸。不喚作拂子則背。畢竟喚作甚麼。",
    "X66n1296_002:0015b03": "待擬議。隨與一喝。直使匿王透去。非惟不落一二",
    "X66n1296_002:0015b04": "之數。亦且慶快平生。",
    "X66n1296_002:0015b05": "[0015b05] 靈巖儲云。佛佛授手。祖祖相傳。如印印水。似空合",
    "X66n1296_002:0015b06": "空。雖則文彩全彰。要且不存朕跡。苟非具超方眼",
    "X66n1296_002:0015b07": "者。未免又坐在無說無聞處。或有問國清一二之",
    "X66n1296_002:0015b08": "義其義云何。只對他道。四海浪平龍睡穩。九天雲",
    "X66n1296_002:0015b09": "靜鶴飛高。",
    "X66n1296_002:0015b10": "[0015b10] 世尊因外道問昨日說何法。世尊曰昨日說定法。曰",
    "X66n1296_002:0015b11": "今日說何法。世尊曰今日說不定法。曰。昨日說定法。",
    "X66n1296_002:0015b12": "今日何說不定法。世尊曰。昨日定。今日不定。",
    "X66n1296_002:0015b13": "[0015b13] 五祖戒云。世尊何得將別人物作自己用。",
    "X66n1296_002:0015b14": "[0015b14] 溈山&#x5586;云。世尊大似看樓打樓。大溈即不然。待問",
    "X66n1296_002:0015b15": "昨日說定法今日何說不定法。但云非汝境界。",
    "X66n1296_002:0015b16": "[0015b16] 薦福懷云。黃面老子被外道拶著。出自偶然。雖然",
    "X66n1296_002:0015b17": "如此。邪正未分。若人辨得。許你頂門具眼。",
    "X66n1296_002:0015b18": "[0015b18] 龍華宗云。黃面瞿曇隨邪逐惡。外道雖則言中有",
    "X66n1296_002:0015b19": "響。怎奈眼裏無筋。龍華若在。一齊與他一頓。",
    "X66n1296_002:0015b20": "[0015b20] 世尊有異學問諸法是常耶。世尊不對。曰諸法是無",
    "X66n1296_002:0015b21": "常耶。世尊亦不對。曰世尊具一切智何不對我。世尊",
    "X66n1296_002:0015b22": "曰。汝之所問。皆為戲論。",
    "X66n1296_002:0015b23": "[0015b23] 高峰妙云。異學有言若啞。世尊無語如雷。者裏見",
    "X66n1296_002:0015b24": "得分明。正是增益戲論。何故。諦聽諦聽。",
    "X66n1296_002:0015c01": "[0015c01] 世尊因黑氏梵志運神力以左右手擎合歡梧桐花",
    "X66n1296_002:0015c02": "兩株來供養。世尊乃召仙人。志應諾。世尊曰放下著。",
    "X66n1296_002:0015c03": "志遂放下左手一株花。世尊又召仙人放下著。志又",
    "X66n1296_002:0015c04": "放下右手一株花。世尊又召仙人放下著。志曰。世尊",
    "X66n1296_002:0015c05": "我今兩手皆空。更教放下箇甚麼。世尊曰。吾非教汝",
    "X66n1296_002:0015c06": "放捨其花。汝當放捨外六塵．內六根．中六識。一時捨",
    "X66n1296_002:0015c07": "&#x5374;。無可捨處。是汝免生死處。志於言下悟無生忍。",
    "X66n1296_002:0015c08": "[0015c08] 徑山琇云。佛為三界大師。尚墮在識情數量。合喫",
    "X66n1296_002:0015c09": "二十棒。梵志雖然悟去。亦未出得識情數量。合喫",
    "X66n1296_002:0015c10": "二十棒。北山恁麼批判。且道有過無過。蕭何制律。",
    "X66n1296_002:0015c11": "[0015c11] 棲霞成云。三界大師不合將閨閣中物搬出。返被",
    "X66n1296_002:0015c12": "梵志看破。若是壽昌。待道我今兩手皆空更教放",
    "X66n1296_002:0015c13": "下個甚麼。便與痛棒打出。何故。不見道殺人須用",
    "X66n1296_002:0015c14": "殺人刀。活人須用活人&#x5292;。",
    "X66n1296_002:0015c15": "[0015c15] 世尊坐次。見二人舁&#x732A;過乃問。者個是什麼。二人曰。",
    "X66n1296_002:0015c16": "佛具一切智。&#x732A;子也不識。世尊曰也須問過。",
    "X66n1296_002:0015c17": "[0015c17] 太陽玄別二人語云。不因世尊問。洎乎忘&#x5374;。",
    "X66n1296_002:0015c18": "[0015c18] 壽昌經云。君子有成人之美。",
    "X66n1296_002:0015c19": "[0015c19] 萬峰藏云。羿向前過。世尊早墮了也。",
    "X66n1296_002:0015c20": "[0015c20] 萬壽範云。世尊不是知而故問。慣於平地生波。設",
    "X66n1296_002:0015c21": "使此二人果是雄傑。待問時即進前叉手而立曰。",
    "X66n1296_002:0015c22": "老瞿曇你是甚麼心行。敢保世尊有口如&#x7602;。",
    "X66n1296_002:0015c23": "[0015c23] 資福侶云。利動君子。",
    "X66n1296_002:0015c24": "[0015c24] 黃梅覺云。老瞿曇特殺無端。當時恁麼問。被二人",
    "X66n1296_002:0016a01": "呵呵大笑羿&#x732A;竟去。又作麼生。",
    "X66n1296_002:0016a02": "[0016a02] 崇先奇舉太陽壽昌語畢云。兩個老老大大都來",
    "X66n1296_002:0016a03": "以己方人。殊不知黃面老子將欲取之必固與之。",
    "X66n1296_002:0016a04": "[0016a04] 白巖符云。世尊老老大大向平地上撈甚魚&#x9C15;。若",
    "X66n1296_002:0016a05": "不是者兩個孟八郎。看你者番舉措如何合殺。",
    "X66n1296_002:0016a06": "[0016a06] 世尊在靈山會上拈花示眾。是時百萬人天一皆默",
    "X66n1296_002:0016a07": "然。唯迦葉尊者破顏微笑。世尊曰。吾有正法眼藏。涅",
    "X66n1296_002:0016a08": "槃妙心。實相無相。微妙法門。不立文字。教外別傳。付",
    "X66n1296_002:0016a09": "囑摩訶迦葉。",
    "X66n1296_002:0016a10": "[0016a10] 白雲端云。迦葉善觀風雲別氣色。雖然如是。還覺",
    "X66n1296_002:0016a11": "頂門重麼。",
    "X66n1296_002:0016a12": "[0016a12] 黃龍心云。直下穿過髑髏。已是換&#x5374;眼睛。臨危不",
    "X66n1296_002:0016a13": "在悚人。向甚處見釋迦老子。",
    "X66n1296_002:0016a14": "[0016a14] 雲峰悅因僧問。靈山拈花意旨如何。峰云一言既",
    "X66n1296_002:0016a15": "出駟馬難追。迦葉微笑意旨如何。峰云口是禍門。",
    "X66n1296_002:0016a16": "[0016a16] 石田薰云。焦磚打著連底凍。赤眼撞著火柴頭。",
    "X66n1296_002:0016a17": "[0016a17] 高峰妙云。世尊扶頭。迦葉扶尾。直至如今&#x64E1;舉不",
    "X66n1296_002:0016a18": "起。莫有共著力者。麼以兩手作扶勢云。也只兀底",
    "X66n1296_002:0016a19": "耳。",
    "X66n1296_002:0016a20": "[0016a20] 徑山琇云。世尊拈花。人貧志短。迦葉微笑。馬瘦毛",
    "X66n1296_002:0016a21": "長。若云吾有正法眼藏付囑摩訶迦葉。也是空拳",
    "X66n1296_002:0016a22": "誑小兒。",
    "X66n1296_002:0016a23": "[0016a23] 烏石道云。當時幸是迦葉一人。設使百萬人天悉",
    "X66n1296_002:0016a24": "皆破顏微笑。世尊正法眼藏涅槃妙心且道分付",
    "X66n1296_002:0016b01": "阿誰。豎拂子云。者裏還有破顏微笑者麼。擊案云。",
    "X66n1296_002:0016b02": "相識滿天下。知心能幾人。",
    "X66n1296_002:0016b03": "[0016b03] 獅林則云。今日不肖兒孫要問黃面老子。者兩件",
    "X66n1296_002:0016b04": "物你從那裏得來。待擬開口。好與一喝。",
    "X66n1296_002:0016b05": "[0016b05] 雪竇雲舉手作拈花勢云。眾中有解笑者麼。若有。",
    "X66n1296_002:0016b06": "可謂今之古之堪為英俊。若無。牙齒一具骨。口唇",
    "X66n1296_002:0016b07": "兩片皮。開合總由己。胡為不自知。喝一喝。",
    "X66n1296_002:0016b08": "[0016b08] 天童忞云。從上祖禰不了。至今殃及兒孫則且置。",
    "X66n1296_002:0016b09": "且道靈山有付囑無付囑。若道有付囑。埋沒金色",
    "X66n1296_002:0016b10": "頭陀。若道無付囑。孤負釋迦老子。試問諸人作麼",
    "X66n1296_002:0016b11": "生道得出格一句。良久喝一喝云。千聖不知何處",
    "X66n1296_002:0016b12": "去。倚天長&#x5292;逼人寒。",
    "X66n1296_002:0016b13": "[0016b13] 金粟元云。迦葉雖則動絃別曲。怎奈鐵枷安在項",
    "X66n1296_002:0016b14": "上了也。還有免得此過者麼。直饒有。也祇是個淈",
    "X66n1296_002:0016b15": "[泳-永+盾]漢。",
    "X66n1296_002:0016b16": "[0016b16] 風穴喜云。世尊具拏龍手。迦葉有陷虎機。然雖父",
    "X66n1296_002:0016b17": "為子隱子為父隱。要且瞞他百萬人天一點不得。",
    "X66n1296_002:0016b18": "[0016b18] 雲菴悅云。我若作飲光。當時見伊道吾有正法眼",
    "X66n1296_002:0016b19": "藏(云云)。便好再發一笑。看者黃面老漢又如何折",
    "X66n1296_002:0016b20": "合。",
    "X66n1296_002:0016b21": "[0016b21] 崇先奇云。一人訛言亂眾。一人承&#x8657;接響。總是髑",
    "X66n1296_002:0016b22": "髏前見鬼。可惜當時一會俱不丈夫。以致而今逐",
    "X66n1296_002:0016b23": "鹿不已。",
    "X66n1296_002:0016b24": "[0016b24] 五峰甫云。就我看來。總不如百萬人天在冷地裏",
    "X66n1296_002:0016c01": "眼骨轆地只管看。且道他看個什麼。看他兩個漢",
    "X66n1296_002:0016c02": "白日青天開了眼尿&#x7240;。",
    "X66n1296_002:0016c03": "[0016c03] 崇慶古云。世尊平地骨堆。飲光開眼失跌。累及後",
    "X66n1296_002:0016c04": "代兒孫。烏龜&#x5374;喚作鱉。大眾。山僧與麼批判也是",
    "X66n1296_002:0016c05": "徒勞唇舌。阿呵呵。金風一陣來。掃&#x5374;庭前葉。",
    "X66n1296_002:0016c06": "[0016c06] 崇化能云。世尊拈花。憐兒不覺醜。迦葉微笑。刺腦",
    "X66n1296_002:0016c07": "入膠盆。",
    "X66n1296_002:0016c08": "[0016c08] 白巖符云。老瞿曇節外生枝。大迦葉隨邪逐惡。黃",
    "X66n1296_002:0016c09": "河水向源頭濁了也。並須喫棒有分。當時有人見",
    "X66n1296_002:0016c10": "他拈起青蓮。便好一喝云。草本不勞拈出。他若更",
    "X66n1296_002:0016c11": "道吾有正法眼藏。但以手捉鼻掩耳而出。看者瞿",
    "X66n1296_002:0016c12": "曇別作個甚麼勾當。",
    "X66n1296_002:0016c13": "[0016c13] 世尊臨入涅槃。文殊請再轉法輪。世尊咄曰。文殊。吾",
    "X66n1296_002:0016c14": "四十九年未曾說一字。請吾再轉法輪。是吾曾轉法",
    "X66n1296_002:0016c15": "輪耶。",
    "X66n1296_002:0016c16": "[0016c16] 雪峰空徵云。且道世尊從文殊請不從文殊請。",
    "X66n1296_002:0016c17": "[0016c17] 寶壽方云。文殊如是問。世尊如是答。且道是轉法",
    "X66n1296_002:0016c18": "輪不是轉法輪。若言是。世尊向文殊曾說個甚麼。",
    "X66n1296_002:0016c19": "來若言不是。怎奈贓證現在。",
    "X66n1296_002:0016c20": "[0016c20] 友可玄云。相逢盡道休官去。林下何曾見一人。",
    "X66n1296_002:0016c21": "[0016c21] 白巖符云。潦倒世尊靈龜拽尾。瞞文殊則得。我若",
    "X66n1296_002:0016c22": "見道請吾再轉法輪是吾曾轉法輪耶。便好合掌",
    "X66n1296_002:0016c23": "云。我今此去。專為流通。",
    "X66n1296_002:0016c24": "[0016c24] 世尊於涅槃會上以手摩胸告眾曰。汝等善觀吾紫",
    "X66n1296_002:0017a01": "磨金色之身。瞻仰取足。勿令後悔。若謂吾滅度。非吾",
    "X66n1296_002:0017a02": "弟子。若謂吾不滅度。亦非吾弟子。時百萬億眾悉皆",
    "X66n1296_002:0017a03": "契悟。",
    "X66n1296_002:0017a04": "[0017a04] 雲峰悅云。然則膏肓之病不足以發藥。雲峰今日",
    "X66n1296_002:0017a05": "且作死馬醫。汝等諸人皮下還有血麼。",
    "X66n1296_002:0017a06": "[0017a06] 東禪觀云。其時眾中有個作者。纔見伊以手摩胸。",
    "X66n1296_002:0017a07": "便出約住云。瞿曇。你者醜舉止休拈出也。他若知",
    "X66n1296_002:0017a08": "非。決定緘口。免見百萬億眾墮邪倒見。",
    "X66n1296_002:0017a09": "[0017a09] 徑山&#x51B2;云。世尊平生用盡伎倆。臨死之際。求生不",
    "X66n1296_002:0017a10": "得生求死不得死。山僧則不然。要行便行要去便",
    "X66n1296_002:0017a11": "去。八臂那吒&#x64E1;不住。遂化去。",
    "X66n1296_002:0017a12": "[0017a12] 徑山琇云。病入膏肓莫能療治。非但世醫拱手。便",
    "X66n1296_002:0017a13": "是耆婆神醫只得倒退三舍。北山遠孫今日&#x5374;要",
    "X66n1296_002:0017a14": "為他療治去也。&#x5EFC;豎拂子云。巍巍堂堂。煒煒煌煌。",
    "X66n1296_002:0017a15": "觸處顯現。初不覆藏。遂擊拂子一下云。柳色黃金",
    "X66n1296_002:0017a16": "&#x5AF0;。梨花白雪香。",
    "X66n1296_002:0017a17": "[0017a17] 高峰妙云。黃面瞿曇四十九年顛之倒之橫說豎",
    "X66n1296_002:0017a18": "說。貴圖末後殷勤。殊不知賺他百萬億眾至今墮",
    "X66n1296_002:0017a19": "在鐵圍山下無由解脫。",
    "X66n1296_002:0017a20": "[0017a20] 雲居莊云。瞿曇末上一場敗闕。百萬億眾中更無",
    "X66n1296_002:0017a21": "一人有衲僧氣息。諸人還見世尊以手摩胸麼。水",
    "X66n1296_002:0017a22": "向石邊流出冷。風從花裏過來香。",
    "X66n1296_002:0017a23": "[0017a23] 清化&#x5DBE;云。當時山僧若在。但輕輕向世尊背上撫",
    "X66n1296_002:0017a24": "一下云。老不休心。非但令瞿曇滿面&#x6159;惶。亦免使",
    "X66n1296_002:0017b01": "百萬人天杓卜聽&#x8657;聲。",
    "X66n1296_002:0017b02": "[0017b02] 崇先奇云。漆以堅自割。膏以明自焚。黃面瞿曇至",
    "X66n1296_002:0017b03": "死不變。強哉矯。",
    "X66n1296_002:0017b04": "[0017b04] 世尊既入涅槃。迦葉尊者最後至。世尊乃於棺中露",
    "X66n1296_002:0017b05": "雙趺示之。迦葉作禮。請如來以三昧火而自闍維。即",
    "X66n1296_002:0017b06": "時金棺從七寶&#x7240;升。舉繞拘尸羅城七匝&#x5374;還本處。",
    "X66n1296_002:0017b07": "化火光三昧而自焚之。",
    "X66n1296_002:0017b08": "[0017b08] 城山洽云。黃面老子賣弄四十九年猶未足意。臨",
    "X66n1296_002:0017b09": "末梢頭又做出許多伎倆。真個不知死活。雖然如",
    "X66n1296_002:0017b10": "是。粉骨碎身未足酬。",
    "X66n1296_002:0017b11": "△諸經(附)",
    "X66n1296_002:0017b12": "[0017b12] 法華經曰。止止不須說。我法妙難思。諸增上慢者。聞",
    "X66n1296_002:0017b13": "必不敬信。",
    "X66n1296_002:0017b14": "[0017b14] 天寧琦云。說了也止得麼。黃面老人分&#x8E08;不下。卓",
    "X66n1296_002:0017b15": "拄杖云。有時拈在千峰頂。劃斷天雲不放高。",
    "X66n1296_002:0017b16": "[0017b16] 寶壽新曰。昔日有僧入冥見地藏。藏曰你平生脩",
    "X66n1296_002:0017b17": "何行業。僧曰持法華經。地藏乃問。止止不須說。為",
    "X66n1296_002:0017b18": "是說為是不說。僧無對。壽代僧云。何必重宣。",
    "X66n1296_002:0017b19": "[0017b19] 白巖符云。潦倒世尊把不住拏不牢。將無上寶聚",
    "X66n1296_002:0017b20": "狼藉殆盡。而乃云止止不須說。此處無金三十兩。",
    "X66n1296_002:0017b21": "[0017b21] 圓覺經曰。居一切時不起妄念。於諸妄心亦不息滅。",
    "X66n1296_002:0017b22": "住妄想境不加了知。於無了知不辨真實。",
    "X66n1296_002:0017b23": "[0017b23] 雪堂行云。枯樹雲充葉。凋梅雪作花。擊筒方木響。",
    "X66n1296_002:0017b24": "蘸雪喫冬瓜。長天秋水。孤鶩落霞。",
    "X66n1296_002:0017c01": "[0017c01] 天童傑云。釋迦老子擔得一擔矇[目*董]出來。撞著雪",
    "X66n1296_002:0017c02": "堂。添得一擔顢頇。祥符不是壓良為賤。也要緇素",
    "X66n1296_002:0017c03": "分明。生鐵鑄牛頭。牽&#x7282;還拽耙。智者笑忻忻。愚人",
    "X66n1296_002:0017c04": "驚怪差。古往今來幾百年。更向鬼門重貼卦。驀拈",
    "X66n1296_002:0017c05": "拄杖云。看看。釋迦老子來也。向諸人道據虎頭收",
    "X66n1296_002:0017c06": "虎尾。第一句下明宗旨。乃卓一卓下座。",
    "X66n1296_002:0017c07": "[0017c07] 天寧琦云。若然者。道有也得道無也得。向上也得",
    "X66n1296_002:0017c08": "向下也得。得也得不得也得。數片白雲籠古寺。一",
    "X66n1296_002:0017c09": "條綠水遶青山。",
    "X66n1296_002:0017c10": "[0017c10] 報恩秀云。居一切時不起妄念不。於諸妄心亦不",
    "X66n1296_002:0017c11": "息滅不。住妄想境不加了知不。於無了知不辨真",
    "X66n1296_002:0017c12": "實不。圭峰科此一段。謂之忘心頓證。又名忘心入",
    "X66n1296_002:0017c13": "覺。萬松下四個不字。且道合屬那一科。",
    "X66n1296_002:0017c14": "[0017c14] 博山來云。四個不字是殺人刀是活人&#x5292;。點鐵成",
    "X66n1296_002:0017c15": "金。旋天轉地。萬松門下卓卓全該。若是絕學沙門。",
    "X66n1296_002:0017c16": "更須從頭刪過。吽。",
    "X66n1296_002:0017c17": "[0017c17] 楞嚴經曰。若以能推的是汝心則認賊為子。",
    "X66n1296_002:0017c18": "[0017c18] 龍濟脩別云。若能推的不是汝心則認子為賊。",
    "X66n1296_002:0017c19": "[0017c19] 天童覺云。如今推也。是子是賊。買帽相頭。食魚去",
    "X66n1296_002:0017c20": "骨。",
    "X66n1296_002:0017c21": "[0017c21] 寶壽新云。世尊只知其一不知其二。龍濟只知其",
    "X66n1296_002:0017c22": "二不知其一。者裏則不然。能推的是心也得。不是",
    "X66n1296_002:0017c23": "心也得。何故。朝朝正月半。夜夜是元宵。",
    "X66n1296_002:0017c24": "[0017c24] 楞嚴經曰。吾不見時。何不見吾不見之處。若見不見。",
    "X66n1296_002:0018a01": "自然非彼不見之相。若不見吾不見之地。自然非物。",
    "X66n1296_002:0018a02": "云何非汝。",
    "X66n1296_002:0018a03": "[0018a03] 博山來云。盡大地是個釋迦。阿難[祝/土]著釋迦鼻孔。",
    "X66n1296_002:0018a04": "盡大地是個阿難。世尊裂破阿難胸襟。且道向甚",
    "X66n1296_002:0018a05": "麼處見。甚麼處不見。者裏著得一隻眼。黃面瞿曇",
    "X66n1296_002:0018a06": "非但瞞人亦乃自瞞。",
    "X66n1296_002:0018a07": "[0018a07] 楞嚴經曰。一人發真歸元。十方&#x8657;空悉皆消殞。",
    "X66n1296_002:0018a08": "[0018a08] 五祖演云。一人發真歸元。十方&#x8657;空觸著磕著。",
    "X66n1296_002:0018a09": "[0018a09] 昭覺勤云。一人發真歸元。十方&#x8657;空錦上添花。",
    "X66n1296_002:0018a10": "[0018a10] 洞山度云。一人發真歸元。十方&#x8657;空八字打開。乃",
    "X66n1296_002:0018a11": "展兩手下座。",
    "X66n1296_002:0018a12": "[0018a12] 楞嚴經曰。見見之時。見非是見。見猶離見。見不能及。",
    "X66n1296_002:0018a13": "[0018a13] 能仁珪云。落花有意隨流水。流水無心戀落花。",
    "X66n1296_002:0018a14": "[0018a14] 楞嚴經曰。諸可還者自然非汝。不汝還者非汝而誰。",
    "X66n1296_002:0018a15": "[0018a15] 能仁珪云。常恨春歸無覓處。不知轉入此中來。喝",
    "X66n1296_002:0018a16": "一喝云。三十年後莫道能仁教壞人家兒女。",
    "X66n1296_002:0018a17": "[0018a17] 楞嚴經曰。汝但棄其生滅。守於真常。常光現前。根塵",
    "X66n1296_002:0018a18": "識心自然銷落。",
    "X66n1296_002:0018a19": "[0018a19] 靈巖儲喝一喝云。黃面老子和麩糶麵。二千年來",
    "X66n1296_002:0018a20": "罕人酬價。天寧既開者個行戶。難教客貨久滯。今",
    "X66n1296_002:0018a21": "朝一時攤向人前。知時達變者便請滿載而去。其",
    "X66n1296_002:0018a22": "或遲鈍。卓拄杖云。早晚行情不定。莫言不道。",
    "X66n1296_002:0018a23": "[0018a23] 金剛經曰。若有人持誦此經為人輕賤。是人先世罪",
    "X66n1296_002:0018a24": "業應墮惡道。以今世人輕賤故。先世罪業即為消滅。",
    "X66n1296_002:0018b01": "[0018b01] 博山來云。者般說話。縛殺多少人。解脫多少人。兼",
    "X66n1296_002:0018b02": "雌帶黃。滅胡種族。若以因果評。入地獄如箭射。",
    "X66n1296_002:0018b03": "[0018b03] 金剛經曰。若見諸相非相即見如來。",
    "X66n1296_002:0018b04": "[0018b04] 法眼益別云。若見諸相非相即不見如來。",
    "X66n1296_002:0018b05": "[0018b05] 天童覺云。世尊說如來禪。法眼說祖師禪。會得甚",
    "X66n1296_002:0018b06": "奇特。不會也相許。",
    "X66n1296_002:0018b07": "[0018b07] 寶華忍云。大小世尊抱橋柱洗澡。不肖則不然。若",
    "X66n1296_002:0018b08": "見諸相非相。即見諸相。雖然。要見如來則易。見諸",
    "X66n1296_002:0018b09": "相則難。",
    "X66n1296_002:0018b10": "[0018b10] 白巖符云。世尊話作兩橛。法眼只見一邊。者裏則",
    "X66n1296_002:0018b11": "不然。若見諸相。不必更見如來。雖然。在祖師門下",
    "X66n1296_002:0018b12": "須別有長處始得。乃喝一喝。",
    "X66n1296_002:0018b13": "[0018b13] 涅槃經曰。諸行無常是生滅法。生滅滅已寂滅為樂。",
    "X66n1296_002:0018b14": "[0018b14] 徑山杲云。真生無可生。真滅無可滅。寂滅忽現前。",
    "X66n1296_002:0018b15": "蝦蟆吞&#x5374;月。",
    "X66n1296_002:0018b16": "[0018b16] 天寧琦云。寂滅不現前。心心生與滅。龜毛扇子扇。",
    "X66n1296_002:0018b17": "泥牛一點血。",
    "X66n1296_002:0018b18": "[0018b18] 天奇瑞云。世尊為大千世界之法主。何得似靈龜",
    "X66n1296_002:0018b19": "拽尾拂跡成痕。既是諸行無常。因甚&#x5374;存寂滅。",
    "X66n1296_002:0018b20": "[0018b20] 興善廣云。可惜者黃面漢話作兩橛。"
}