{
    "X36n0659_036:0836b01": "南本大般涅槃經會疏卷第三十六",
    "X36n0659_036:0836b03": "大般涅槃經憍陳如品下(卷第三十六)",
    "X36n0659_036:0836b04": "北涼　天竺三藏　曇無讖　譯",
    "X36n0659_036:0836b05": "晉　沙門　慧嚴　慧觀",
    "X36n0659_036:0836b06": "　謝靈運　重治",
    "X36n0659_036:0836b07": "陳如品之二",
    "X36n0659_036:0836b08": "起卷是第六外道文為二初論義後歸伏論義有",
    "X36n0659_036:0836b09": "二番初番。",
    "X36n0659_036:0836b10": "復有梵志名淨作如是言瞿曇一切眾生不知何法",
    "X36n0659_036:0836b11": "見世間常無常亦常無常非有常非無常乃至非如",
    "X36n0659_036:0836b12": "去非不如去。",
    "X36n0659_036:0836b13": "問眾生何法故起常無常等六十二見。",
    "X36n0659_036:0836b14": "佛言善男子不知色故乃至不知識故見世間常乃",
    "X36n0659_036:0836b15": "至非如去非不如去。",
    "X36n0659_036:0836b16": "佛答不知色故起常無常乃至不知識故起常無",
    "X36n0659_036:0836b17": "常等夫言色者先業為因今世父母衣食為緣虗",
    "X36n0659_036:0836b18": "偽假合謂有常性所以能起常無常等乃至不知",
    "X36n0659_036:0836b19": "於識亦起諸見。",
    "X36n0659_036:0836b20": "次番。",
    "X36n0659_036:0836b21": "梵志言瞿曇眾生知何法故不見世間常乃至非如",
    "X36n0659_036:0836b22": "去非不如去。",
    "X36n0659_036:0836b23": "更問知何色知何識故不起諸見。",
    "X36n0659_036:0836b24": "佛言善男子知色故乃至知識故不見世間常乃至",
    "X36n0659_036:0836c01": "非如去非不如去。",
    "X36n0659_036:0836c02": "佛言知色但是因緣和合無主無我即無諸見乃",
    "X36n0659_036:0836c03": "至知識亦復如是。",
    "X36n0659_036:0836c04": "梵志言唯願為我下二是歸伏。",
    "X36n0659_036:0836c05": "梵志言世尊唯願為我分別解說世間常無常佛言。",
    "X36n0659_036:0836c06": "善男子若人捨故不造新業是人能知常與無常梵",
    "X36n0659_036:0836c07": "志言世尊我已知解佛言善男子汝云何見汝云何",
    "X36n0659_036:0836c08": "知世尊故名無明與愛新名取有若人遠離是無明",
    "X36n0659_036:0836c09": "愛不作取有是人真實知常無常我今已得正法淨",
    "X36n0659_036:0836c10": "眼歸依三寶唯願如來聽我出家佛告憍陳如聽是",
    "X36n0659_036:0836c11": "梵志出家受戒時憍陳如受佛敕已將至僧中為作",
    "X36n0659_036:0836c12": "羯磨令得出家十五日後諸漏永盡得阿羅漢果。",
    "X36n0659_036:0836c13": "文云捨故等者故名無明與愛新名取有解者為",
    "X36n0659_036:0836c14": "二一云無明與愛是過去所以名故取有現在所",
    "X36n0659_036:0836c15": "以名新愛是現在那忽言故乃強解云由行得愛",
    "X36n0659_036:0836c16": "此解不然二云若據煩惱無明愛為新若據業者",
    "X36n0659_036:0836c17": "取有為故此亦不可取是煩惱那忽為新無明愛",
    "X36n0659_036:0836c18": "新那忽屬業最為不可又一解云不須云過現及",
    "X36n0659_036:0836c19": "煩惱業但論無明與愛是起身本取從無明愛起",
    "X36n0659_036:0836c20": "即是枝末所以名新無前諸失上云無明為父貪",
    "X36n0659_036:0836c21": "愛為母若尊敬此死入無間又云生死本際凡有",
    "X36n0659_036:0836c22": "二種無明與愛此豈非故今約三世現在望過去",
    "X36n0659_036:0836c23": "無明是故未來望現在愛即是故與觀師同又不",
    "X36n0659_036:0836c24": "失三世文云我今已得正法淨眼或法眼淨此應",
    "X36n0659_036:0837a01": "無異特是左右之異十五日後得羅漢者悟有早",
    "X36n0659_036:0837a02": "晚。",
    "X36n0659_036:0837a03": "犢子梵志下第七外道文為三一緣起二論義三",
    "X36n0659_036:0837a04": "歸伏。",
    "X36n0659_036:0837a05": "犢子梵志復作是言瞿曇我今欲問能見聽不如來",
    "X36n0659_036:0837a06": "默然第二第三亦復如是。",
    "X36n0659_036:0837a07": "亦以默然為緣起者不得例前表其儒雅是故徐",
    "X36n0659_036:0837a08": "詳待三方答。",
    "X36n0659_036:0837a09": "犢子言下二是論義。",
    "X36n0659_036:0837a10": "犢子復言瞿曇我久與汝共為親友汝之與我義無",
    "X36n0659_036:0837a11": "有二我欲咨問何故默然爾時世尊作是思惟如是",
    "X36n0659_036:0837a12": "梵志其性儒雅純善質直常為知故而來咨啟不為",
    "X36n0659_036:0837a13": "惱亂彼若問者當隨意答佛言犢子善哉善哉隨所",
    "X36n0659_036:0837a14": "疑問吾當答之。",
    "X36n0659_036:0837a15": "此無自執但咨正義故因佛默先問默意次佛思",
    "X36n0659_036:0837a16": "默意乃開問端。",
    "X36n0659_036:0837a17": "次犢子言下正論義既無自執但問正義於中二",
    "X36n0659_036:0837a18": "先問法次問人初問法中二先問次佛答。",
    "X36n0659_036:0837a19": "犢子言瞿曇世有善耶如是梵志有不善耶如是梵",
    "X36n0659_036:0837a20": "志瞿曇願為我說令我得知善不善法。",
    "X36n0659_036:0837a21": "答中又二先許。",
    "X36n0659_036:0837a22": "佛言善男子我能分別廣說其義今當為汝簡略說",
    "X36n0659_036:0837a23": "之。",
    "X36n0659_036:0837a24": "次正答三種十種於中先雙釋次雙結。",
    "X36n0659_036:0837b01": "善男子欲名不善解脫欲者名之為善瞋恚愚癡亦",
    "X36n0659_036:0837b02": "復如是殺名不善不殺名善乃至邪見亦復如是。",
    "X36n0659_036:0837b03": "於釋中云解脫欲者此是無貪善根。",
    "X36n0659_036:0837b04": "善男子我今為汝已說三種善不善法及說十種善",
    "X36n0659_036:0837b05": "不善法若我弟子能作如是分別三種善不善法乃",
    "X36n0659_036:0837b06": "至十種善不善法當知是人能盡貪欲瞋恚愚癡一",
    "X36n0659_036:0837b07": "切諸漏斷一切有。",
    "X36n0659_036:0837b08": "次問能修善斷惑之人者。",
    "X36n0659_036:0837b09": "梵志言瞿曇是佛法中頗有一比丘能盡如是貪欲",
    "X36n0659_036:0837b10": "恚癡一切諸漏一切有不佛言善男子是佛法中非",
    "X36n0659_036:0837b11": "一二三乃至五百乃有無量諸比丘等能盡如是貪",
    "X36n0659_036:0837b12": "欲瞋癡一切諸漏一切諸有瞿曇置一比丘是佛法",
    "X36n0659_036:0837b13": "中頗有一比丘尼能盡如是貪欲瞋癡一切諸漏一",
    "X36n0659_036:0837b14": "切有不佛言善男子是佛法中非一二三乃至五百",
    "X36n0659_036:0837b15": "乃有無量諸比丘尼能斷如是貪欲瞋癡一切諸漏",
    "X36n0659_036:0837b16": "一切諸有犢子言瞿曇置一比丘一比丘尼是佛法",
    "X36n0659_036:0837b17": "中頗有一優婆塞持戒精勤梵行清淨度疑彼岸斷",
    "X36n0659_036:0837b18": "於疑網佛言善男子我佛法中非一二三乃至五百",
    "X36n0659_036:0837b19": "乃有無量諸優婆塞持戒精勤梵行清淨斷五下結",
    "X36n0659_036:0837b20": "得阿那含度疑彼岸斷於疑網犢子言瞿曇置一比",
    "X36n0659_036:0837b21": "丘一比丘尼一優婆塞是佛法中頗有一優婆夷持",
    "X36n0659_036:0837b22": "戒精勤梵行清淨度疑彼岸斷疑網不佛言善男子",
    "X36n0659_036:0837b23": "我佛法中非一二三乃至五百乃有無量諸優婆夷",
    "X36n0659_036:0837b24": "持戒精勤梵行清淨斷五下結得阿那含度疑彼岸",
    "X36n0659_036:0837c01": "斷於疑網犢子言瞿曇置一比丘一比丘尼盡一切",
    "X36n0659_036:0837c02": "漏一優婆塞一優婆夷持戒精勤梵行清淨斷於疑",
    "X36n0659_036:0837c03": "網是佛法中頗有優婆塞受五欲樂心無疑網不佛",
    "X36n0659_036:0837c04": "言善男子是佛法中非一二三乃至五百乃有無量",
    "X36n0659_036:0837c05": "優婆塞斷於三結得須陀洹薄貪恚癡得斯陀含如",
    "X36n0659_036:0837c06": "優婆塞優婆夷亦如是。",
    "X36n0659_036:0837c07": "其欲修習先訪其人若有高例我亦隨修此中但",
    "X36n0659_036:0837c08": "問出家二眾兼得四眾斷一切有者此明羅漢即",
    "X36n0659_036:0837c09": "出家二眾得阿那含者即問在家二眾度疑彼岸",
    "X36n0659_036:0837c10": "者少分稱得度此中再明優婆塞者有離欲者有",
    "X36n0659_036:0837c11": "妻子者文云受五欲樂而心無疑網者是佛皆答",
    "X36n0659_036:0837c12": "非一二三乃至五百者何如大品明大數五千分",
    "X36n0659_036:0837c13": "然諸經中多明五百弟子此是數方之言。",
    "X36n0659_036:0837c14": "從世尊我於今者樂說譬下第三歸伏於中五先",
    "X36n0659_036:0837c15": "請述。",
    "X36n0659_036:0837c16": "世尊我於今者樂說譬喻。",
    "X36n0659_036:0837c17": "次佛許。",
    "X36n0659_036:0837c18": "佛言善哉善哉樂說便說。",
    "X36n0659_036:0838a01": "三述已。",
    "X36n0659_036:0838a02": "世尊譬如難陀婆難陀龍王等降大雨如來法雨亦",
    "X36n0659_036:0838a03": "復如是平等雨於優婆塞優婆夷。",
    "X36n0659_036:0838a04": "四請出家。",
    "X36n0659_036:0838a05": "世尊若諸外道欲來出家不審如來幾月試之佛言。",
    "X36n0659_036:0838a06": "善男子皆四月試不必一種世尊若不一種唯願大",
    "X36n0659_036:0838a07": "慈聽我出家。",
    "X36n0659_036:0838a08": "佛令四月試優婆塞經明必四月言四月者只是",
    "X36n0659_036:0838a09": "一時根性不同復不一種聞不一種即求出家。",
    "X36n0659_036:0838a10": "五佛聽出家。",
    "X36n0659_036:0838a11": "爾時世尊告憍陳如聽是犢子出家受戒時憍陳如",
    "X36n0659_036:0838a12": "受佛敕已立眾僧中為作羯磨於出家後滿十五日",
    "X36n0659_036:0838a13": "得須陀洹果既得果已復作是念若有智慧從學得",
    "X36n0659_036:0838a14": "者我今已得堪任見佛即往佛所頭面作禮修敬已",
    "X36n0659_036:0838a15": "畢却住一面白佛言世尊諸有智慧從學得者我今",
    "X36n0659_036:0838a16": "已得唯願為我重分別說令我獲得無學智慧佛言。",
    "X36n0659_036:0838a17": "善男子汝勤精進修習二法一奢摩他二毗婆舍那。",
    "X36n0659_036:0838a18": "善男子若有比丘欲得須陀洹果亦當勤修如是二",
    "X36n0659_036:0838a19": "法若復欲得斯陀含果阿那含果阿羅漢果亦當修",
    "X36n0659_036:0838a20": "習如是二法善男子若有比丘欲得四禪四無量心",
    "X36n0659_036:0838a21": "六神通八背捨八勝處無諍智頂智畢竟智四無閡",
    "X36n0659_036:0838a22": "智金剛三昧盡智無生智亦當修習如是二法善男",
    "X36n0659_036:0838a23": "子若欲得十住地無生法忍無相法忍不可思議法",
    "X36n0659_036:0838a24": "忍聖行梵行天行菩薩行虗空三昧智印三昧空無",
    "X36n0659_036:0838b01": "相無作三昧地三昧不退三昧首楞嚴三昧金剛三",
    "X36n0659_036:0838b02": "昧阿耨多羅三藐菩提佛行亦當修習如是二法犢",
    "X36n0659_036:0838b03": "子聞已禮拜而出在娑羅林中修是二法不久即得",
    "X36n0659_036:0838b04": "阿羅漢果是時復有無量比丘欲往佛所犢子見已",
    "X36n0659_036:0838b05": "問言大德欲何所至諸比丘言欲往佛所犢子復言",
    "X36n0659_036:0838b06": "諸大德若至佛所願為宣啟犢子梵志修二法已得",
    "X36n0659_036:0838b07": "無學智今報佛恩入般涅槃時諸比丘至佛所已白",
    "X36n0659_036:0838b08": "佛言世尊犢子比丘寄我等語世尊犢子梵志修習",
    "X36n0659_036:0838b09": "二法得無學智今報佛恩入於涅槃佛言善男子犢",
    "X36n0659_036:0838b10": "子梵志得阿羅漢果汝等可往供養其身時諸比丘",
    "X36n0659_036:0838b11": "受佛敕已還其尸所大設供養。",
    "X36n0659_036:0838b12": "出家後修行得益言二法者或言止觀或定慧奢",
    "X36n0659_036:0838b13": "摩舍摩者輕重音異報佛恩者依法修行是報佛",
    "X36n0659_036:0838b14": "恩。",
    "X36n0659_036:0838b15": "納衣梵志下第八外道此亦出家外道常服此納",
    "X36n0659_036:0838b16": "因衣名人此間亦有麻襦杯度之流文為二初論",
    "X36n0659_036:0838b17": "義後歸伏論義又二初執後破初執者開善分初",
    "X36n0659_036:0838b18": "文為八復次一據煩惱二據五大三據環釧四據",
    "X36n0659_036:0838b19": "自性五據五塵六據五根七據小兒八據有無招",
    "X36n0659_036:0838b20": "提分此文為二初難正義後立邪義就初復二一",
    "X36n0659_036:0838b21": "非業行後難煩惱觀師分為四初一復次難因緣",
    "X36n0659_036:0838b22": "義次三復次立自性義三一復次重難正義四三。",
    "X36n0659_036:0838b23": "復次重立自性但分文在人孰是孰非且依觀師",
    "X36n0659_036:0838b24": "諸師多云納衣正問眾生之始三界流來弘廣問",
    "X36n0659_036:0838c01": "終諮決如來涅槃問始是問流來問終是問反出",
    "X36n0659_036:0838c02": "觀師據三文推之一陳如答弘廣云若人來問常",
    "X36n0659_036:0838c03": "無常有始有終佛常默然若納衣問始佛何故答",
    "X36n0659_036:0838c04": "二其初難眾生無量世中作善不善業未來還得",
    "X36n0659_036:0838c05": "善不善報此問行業果報何關問始三可中問於",
    "X36n0659_036:0838c06": "初流來者佛答不去何者界外初起一念流來此",
    "X36n0659_036:0838c07": "之流來復何處來向前推之永不可得知答不去",
    "X36n0659_036:0838c08": "由不作此問故如來解釋納衣正問因緣愛潤生",
    "X36n0659_036:0838c09": "義惡因緣死見地獄時反更生愛而生其中善因",
    "X36n0659_036:0838c10": "緣死則見天堂而生愛者則生其中解此數論不",
    "X36n0659_036:0838c11": "同數人言於生陰前起愛潤生有身有惑同在一",
    "X36n0659_036:0838c12": "時亦起愛心即便得身此即身先煩惱在後論人",
    "X36n0659_036:0838c13": "言於死陰後起愛潤生即煩惱在前身乃在後初",
    "X36n0659_036:0838c14": "難因緣又兩初領旨而非。",
    "X36n0659_036:0838c15": "納衣梵志復作是言瞿曇如瞿曇所說無量世中作",
    "X36n0659_036:0838c16": "善不善未來還得善不善身是義不然。",
    "X36n0659_036:0838c17": "次難煩惱文又為四一領旨二雙難三別難四總",
    "X36n0659_036:0838c18": "結。",
    "X36n0659_036:0838c19": "何以故如瞿曇說因煩惱故獲得是身。",
    "X36n0659_036:0838c20": "此下牒佛所說煩惱與身故云領旨。",
    "X36n0659_036:0838c21": "若因煩惱下第二雙難又三先兩定次兩難三兩",
    "X36n0659_036:0838c22": "結初兩定可見。",
    "X36n0659_036:0838c23": "若因煩惱獲得身者身為在先煩惱在先。",
    "X36n0659_036:0838c24": "兩難者。",
    "X36n0659_036:0839a01": "若煩惱在先誰之所作住在何處若身在先云何說",
    "X36n0659_036:0839a02": "言因煩惱得。",
    "X36n0659_036:0839a03": "初云若煩惱在先全未有身那得煩惱煩惱何處",
    "X36n0659_036:0839a04": "住煩惱因誰生若煩惱復因煩惱煩惱則不是先",
    "X36n0659_036:0839a05": "故言不可次難身在先者則不從煩惱而得是身",
    "X36n0659_036:0839a06": "身既不從煩惱煩惱亦不因身此俱不可。",
    "X36n0659_036:0839a07": "是故若言煩惱在先是則不可若身在先是亦不可。",
    "X36n0659_036:0839a08": "若言一時下三別難。",
    "X36n0659_036:0839a09": "若言一時又亦不可。",
    "X36n0659_036:0839a10": "既言因果不應一時。",
    "X36n0659_036:0839a11": "先後一時下四是總結三義。",
    "X36n0659_036:0839a12": "先後一時義皆不可是故我說一切諸法皆有自性",
    "X36n0659_036:0839a13": "不從因緣。",
    "X36n0659_036:0839a14": "三皆不可故知諸法不從因緣。",
    "X36n0659_036:0839a15": "復次瞿曇堅是地性下次立邪自性之義有三復",
    "X36n0659_036:0839a16": "次。",
    "X36n0659_036:0839a17": "復次瞿曇堅是地性溼是水性熱是火性動是風性",
    "X36n0659_036:0839a18": "無所罣閡是虗空性是五大性非因緣有若使世間",
    "X36n0659_036:0839a19": "有一法性非因緣有一切法性亦應如是非因緣有",
    "X36n0659_036:0839a20": "若有一法從因緣者何因緣故五大之性不從因緣",
    "X36n0659_036:0839a21": "瞿曇眾生善身及不善身獲得解脫皆是自性不從",
    "X36n0659_036:0839a22": "因緣是故我說一切諸法自性故有非因緣生。",
    "X36n0659_036:0839a23": "彼明地性堅乃至空性無閡體性如此非因緣成",
    "X36n0659_036:0839a24": "五大既爾一切亦然即自性義。",
    "X36n0659_036:0839b01": "復次世間之法有定用處證成前義。",
    "X36n0659_036:0839b02": "復次瞿曇世間之法有定用處譬如工匠云如是木",
    "X36n0659_036:0839b03": "任作車輿如是任作門戶牀几亦如金師所可造作",
    "X36n0659_036:0839b04": "在額上者名之為鬘在頸下者名之為瓔在臂上者",
    "X36n0659_036:0839b05": "名之為釧在指上者名之為環用處定故名為定性",
    "X36n0659_036:0839b06": "一切眾生亦復如是有五道性故有地獄餓鬼畜生",
    "X36n0659_036:0839b07": "人天若如是者云何說言從於因緣復次瞿曇一切",
    "X36n0659_036:0839b08": "眾生其性各異是故名為一切自性如龜陸生自能",
    "X36n0659_036:0839b09": "入水犢子生已自能飲乳魚見釣餌自然吞食毒蛇",
    "X36n0659_036:0839b10": "生已自然食土如是等事誰有教者如刺生已自然",
    "X36n0659_036:0839b11": "頭尖飛鳥毛羽自然色別世間眾生亦復如是有利",
    "X36n0659_036:0839b12": "有鈍有富有貧有好有醜有得解脫有得下有是故",
    "X36n0659_036:0839b13": "當知一切法中各有自性。",
    "X36n0659_036:0839b14": "在額名鬘等者如此土嚴具故初舉工匠揆木為",
    "X36n0659_036:0839b15": "難直者任牀曲者任机復舉五道為難乃言自性",
    "X36n0659_036:0839b16": "生地獄等又舉龜陸生即入水海裏蚶蛤誰之刻",
    "X36n0659_036:0839b17": "畫。",
    "X36n0659_036:0839b18": "三舉貪欲一復次更難因緣前非佛旨。",
    "X36n0659_036:0839b19": "復次瞿曇說貪欲瞋癡從因緣生如是三毒因緣五",
    "X36n0659_036:0839b20": "塵是義不然。",
    "X36n0659_036:0839b21": "後乃作難。",
    "X36n0659_036:0839b22": "何以故眾生睡時遠離五塵亦復生於貪欲瞋癡在",
    "X36n0659_036:0839b23": "胎亦爾初出胎時未能分別五塵好醜亦復生於貪",
    "X36n0659_036:0839b24": "欲瞋癡諸仙賢聖處閑寂處無有五塵亦能生於貪",
    "X36n0659_036:0839c01": "欲瞋癡亦復有人因於五塵生於不貪不瞋不癡是",
    "X36n0659_036:0839c02": "故不必從於因緣生一切法以自性故。",
    "X36n0659_036:0839c03": "難有四意一難貪不對塵如人睡時亦不對塵而",
    "X36n0659_036:0839c04": "生欲貪二難小兒初生無所分別亦復生貪三難",
    "X36n0659_036:0839c05": "賢聖在於山林雖離五塵亦復生貪四難自有對",
    "X36n0659_036:0839c06": "塵貪對塵不貪竝是自性。",
    "X36n0659_036:0839c07": "第四有三復次重立邪義。",
    "X36n0659_036:0839c08": "復次瞿曇我見世人五根不具多饒財寶得大自在",
    "X36n0659_036:0839c09": "有根具足貧窮下賤不得自在為人僕使若有因緣",
    "X36n0659_036:0839c10": "何故如是是故諸法各有自性不由因緣。",
    "X36n0659_036:0839c11": "初明五根不具而多財五根雖具而少祿根若不",
    "X36n0659_036:0839c12": "具則過去作惡今生何以多財若根具者過去行",
    "X36n0659_036:0839c13": "善今生何以貧窮竝是性爾不關因緣。",
    "X36n0659_036:0839c14": "第二復次可見。",
    "X36n0659_036:0839c15": "復次瞿曇世間小兒亦復未能分別五塵或笑或啼",
    "X36n0659_036:0839c16": "笑時知喜啼時知愁是故當知一切諸法各有自性。",
    "X36n0659_036:0839c17": "第三復次舉有無難。",
    "X36n0659_036:0839c18": "復次瞿曇世法有二一者有二者無有即虗空無即",
    "X36n0659_036:0840a01": "兔角如是二法一是有故不從因緣二是無故亦非",
    "X36n0659_036:0840a02": "因緣是故諸法有自性故不從因緣。",
    "X36n0659_036:0840a03": "彼以虗空為有兔角為無誰作虗空之有誰使兔",
    "X36n0659_036:0840a04": "角令無二事既然一切亦爾皆是自性。",
    "X36n0659_036:0840a05": "佛言下答以答望問略有三異一有無二鄭重三",
    "X36n0659_036:0840a06": "不次第言有無者前有四難為八復次今但七復",
    "X36n0659_036:0840a07": "次何故爾佛答七難竟其即領解是故不答第八",
    "X36n0659_036:0840a08": "難也鄭重者重答第二難何故爾性是其宗故再",
    "X36n0659_036:0840a09": "破之不次第者第一答第二第二答第三第三答",
    "X36n0659_036:0840a10": "第四第四答第一第五重答第二第六答第五第",
    "X36n0659_036:0840a11": "七答第六第八答第七初答第二破立自性義者。",
    "X36n0659_036:0840a12": "佛言善男子如汝所言如五大性一切諸法亦應如",
    "X36n0659_036:0840a13": "是是義不然何以故善男子汝法中以五大是常何",
    "X36n0659_036:0840a14": "因緣故一切諸法悉不是常若世間物是無常者是",
    "X36n0659_036:0840a15": "五大性何因緣故不是無常若五大常世間之物亦",
    "X36n0659_036:0840a16": "應是常是故汝說五大之性有自性故不從因緣令",
    "X36n0659_036:0840a17": "一切法同五大者無有是處。",
    "X36n0659_036:0840a18": "彼以五大不從緣生例一切法亦不從緣佛逐破",
    "X36n0659_036:0840a19": "之汝立五大不從緣生是故名常例一切法亦不",
    "X36n0659_036:0840a20": "從緣生亦應是常。",
    "X36n0659_036:0840a21": "汝言用處下是第二答第三破其證義。",
    "X36n0659_036:0840a22": "善男子汝言用處定故有自性者是義不然何以故",
    "X36n0659_036:0840a23": "皆從因緣得名字故若從因得名亦從因得義云何",
    "X36n0659_036:0840a24": "名為從因得名如在額上名之為鬘在頸名瓔在臂",
    "X36n0659_036:0840b01": "名釧在車名輪火在草木名草木火善男子木初生",
    "X36n0659_036:0840b02": "時無箭矟性從因緣故工造為箭從因緣故工造為",
    "X36n0659_036:0840b03": "矟是故不應說一切法有自性也。",
    "X36n0659_036:0840b04": "彼云環釧無何因緣佛破云皆從因緣得名亦從",
    "X36n0659_036:0840b05": "因緣得義名鬘名瓔此是從因得名匠為箭矟此",
    "X36n0659_036:0840b06": "從因得義若性是箭無假工匠況本是環今打為",
    "X36n0659_036:0840b07": "釧改釧為環向時曲者任机熨机直為牀向時直",
    "X36n0659_036:0840b08": "者為牀今熨牀曲為机皆是因緣何性之有。",
    "X36n0659_036:0840b09": "汝言如龜陸生下第三破彼第四復次中有七事",
    "X36n0659_036:0840b10": "為破七事此即初事。",
    "X36n0659_036:0840b11": "善男子汝言如龜陸生性自入水犢子生已性能飲",
    "X36n0659_036:0840b12": "乳是義不然何以故若言入水非因緣者俱非因緣",
    "X36n0659_036:0840b13": "何不入火犢子生已性能[口*敕]乳不從因緣俱非因緣",
    "X36n0659_036:0840b14": "何不[口*敕]角。",
    "X36n0659_036:0840b15": "何不入火吸角正反彼宗。",
    "X36n0659_036:0840b16": "若言諸法悉有自性下第二事。",
    "X36n0659_036:0840b17": "善男子若言諸法悉有自性不須教習無有增長是",
    "X36n0659_036:0840b18": "義不然何以故今見有教緣教增長是故當知無有",
    "X36n0659_036:0840b19": "自性。",
    "X36n0659_036:0840b20": "其上復次中全無此語但言誰有教者而今有此",
    "X36n0659_036:0840b21": "破者既云利是性爾鈍亦如之豈有教而長耶。",
    "X36n0659_036:0840b22": "若一切法有自性下第三事。",
    "X36n0659_036:0840b23": "善男子若一切法有自性者諸婆羅門一切不應為",
    "X36n0659_036:0840b24": "清淨身殺羊祀祠若為身祠是故當知無有自性。",
    "X36n0659_036:0840c01": "明婆羅門不應祠祀。",
    "X36n0659_036:0840c02": "世間語法有三下第四事。",
    "X36n0659_036:0840c03": "善男子世間語法凡有三種一者欲作二者作時三",
    "X36n0659_036:0840c04": "者作已若一切法有自性者何故世中有是三語有",
    "X36n0659_036:0840c05": "三語故故知一切無有自性。",
    "X36n0659_036:0840c06": "明皆有造作之語寧是自然。",
    "X36n0659_036:0840c07": "若言諸法悉有自性下第五事。",
    "X36n0659_036:0840c08": "善男子若言諸法有自性者當知諸法各有定性若",
    "X36n0659_036:0840c09": "有定性甘蔗一物何緣作漿作蜜石蜜酒苦酒等若",
    "X36n0659_036:0840c10": "有一性何緣乃出如是等物若一物中出如是等當",
    "X36n0659_036:0840c11": "知諸法不得一定各有一性。",
    "X36n0659_036:0840c12": "縱則應定。",
    "X36n0659_036:0840c13": "若一切法有定性下第六事。",
    "X36n0659_036:0840c14": "善男子若一切法有定性者聖人何故飲甘蔗漿石",
    "X36n0659_036:0840c15": "蜜黑蜜酒時不飲後為苦酒復還得飲是故當知無",
    "X36n0659_036:0840c16": "有定性若無定性云何不因因緣而有。",
    "X36n0659_036:0840c17": "明既其無定則應從緣。",
    "X36n0659_036:0840c18": "汝說一切法下第七事。",
    "X36n0659_036:0840c19": "善男子汝說一切法有自性者云何說喻若有喻者",
    "X36n0659_036:0840c20": "當知諸法無有自性若有自性當知無喻世間智者",
    "X36n0659_036:0840c21": "皆說譬喻當知諸法無有自性無有一性。",
    "X36n0659_036:0840c22": "明說喻故故知無性若使解則性解何勞為說若",
    "X36n0659_036:0840c23": "不解者性自不解雖復說喻無所成益。",
    "X36n0659_036:0840c24": "善男子汝言身為在先下第四追破彼第一復次",
    "X36n0659_036:0841a01": "但前難本有四一領旨二雙難三別難四總結今",
    "X36n0659_036:0841a02": "答不一一相對但總答之而此四意但正難中本",
    "X36n0659_036:0841a03": "來有三一者難身在先二難煩惱在先三煩惱與",
    "X36n0659_036:0841a04": "身一時別難中即無結難中有之今亦答三初答",
    "X36n0659_036:0841a05": "身在先難次答一時之難後答煩惱在先難初又",
    "X36n0659_036:0841a06": "二先雙非。",
    "X36n0659_036:0841a07": "善男子汝言身為在先煩惱在先者是義不然。",
    "X36n0659_036:0841a08": "次正答三難此下第一答身在先。",
    "X36n0659_036:0841a09": "何以故若我當說身在先者汝可難言汝亦同我身",
    "X36n0659_036:0841a10": "不在先何因緣故而作是難。",
    "X36n0659_036:0841a11": "然佛之本義說煩惱為身因則彼應正難煩惱在",
    "X36n0659_036:0841a12": "先所以又難身在先者相對而來非其本意今欲",
    "X36n0659_036:0841a13": "答正先發遣傍故云我無此說汝義亦然何忽難",
    "X36n0659_036:0841a14": "本欲難我還成我義。",
    "X36n0659_036:0841a15": "善男子一切眾生下第二答一時之難就文為三",
    "X36n0659_036:0841a16": "初明一時次明前後第三更取意答。",
    "X36n0659_036:0841a17": "善男子一切眾生身及煩惱俱無先後一時而有。",
    "X36n0659_036:0841a18": "初言一時者除彼所計之一時若是其所解言一",
    "X36n0659_036:0841a19": "時者此則不可今言一時此是前後而一時亦是",
    "X36n0659_036:0841a20": "一時而前後(云云)。",
    "X36n0659_036:0841a21": "雖一時有要因煩惱而得有身終不因身有煩惱也。",
    "X36n0659_036:0841a22": "第二文中言其前後者此是一時中之前後無前",
    "X36n0659_036:0841a23": "後異一時亦無一時異前後今只於一時義中說",
    "X36n0659_036:0841a24": "有前後即煩惱為前身屬於後煩惱是因身即是",
    "X36n0659_036:0841b01": "果豈非因前果後若如中論所明緣成由果此有",
    "X36n0659_036:0841b02": "別意(云云)私謂諸大乘經云無始者不獨云身不",
    "X36n0659_036:0841b03": "獨煩惱若一在前一則有始今經從於對治化機",
    "X36n0659_036:0841b04": "以說故云要因煩惱故而得有身仍帶理說故云",
    "X36n0659_036:0841b05": "雖無前後雖是不盡之詞不盡是有餘之說故知",
    "X36n0659_036:0841b06": "實理却是權道之有餘實而言之非但過去言無",
    "X36n0659_036:0841b07": "先後只於現在煩惱為身而作因時亦無先後何",
    "X36n0659_036:0841b08": "以故因果無二色心體一三道三德一念無乖五",
    "X36n0659_036:0841b09": "陰五脫剎那理等貴在納衣執破破已了性同空",
    "X36n0659_036:0841b10": "空無前後內外誰施三十六軸唯從涅槃五十二",
    "X36n0659_036:0841b11": "眾咸成佛性至此不了終歸結緣此兩段義只有",
    "X36n0659_036:0841b12": "二行餘經文是釋疑之要也。",
    "X36n0659_036:0841b13": "從汝意若謂如人二眼下第三更取意破。",
    "X36n0659_036:0841b14": "汝意若謂如人二眼一時而得不相因待左不因右",
    "X36n0659_036:0841b15": "右不因左煩惱及身亦如是者是義不然何以故世",
    "X36n0659_036:0841b16": "間眼見炷之與明雖復一時明要因炷終不因明而",
    "X36n0659_036:0841b17": "有炷也。",
    "X36n0659_036:0841b18": "若言煩惱與身是一時者不應前後如牛二角左",
    "X36n0659_036:0841b19": "不因右右不因左是事不爾如炷與明是一時有",
    "X36n0659_036:0841b20": "而要因炷有明終不因明有炷煩惱與身亦然但",
    "X36n0659_036:0841b21": "炷是燈器因燈有明而云炷者但齊火燒者名炷",
    "X36n0659_036:0841b22": "未燒之時不得名炷(云云)明佛此義正是一時因",
    "X36n0659_036:0841b23": "果舊說多謂此明眾生之始是一時因果今謂不",
    "X36n0659_036:0841b24": "然此不明眾生之始但明眾生用業得身必由煩",
    "X36n0659_036:0841c01": "惱自有二種一者閏業二者閏生若閏業者身果",
    "X36n0659_036:0841c02": "為奢今之所明正取閏生若依數解正以生陰之",
    "X36n0659_036:0841c03": "初有染汙識為閏生惑即結一期果報是為煩惱",
    "X36n0659_036:0841c04": "與身一時而有於義為便但今依後解若靈味法",
    "X36n0659_036:0841c05": "師亦用生陰云初起閏生愛極似數義其餘師竝",
    "X36n0659_036:0841c06": "云死陰之中起閏生愛得言一時因果者此前迦",
    "X36n0659_036:0841c07": "葉章中云由愛無明二因緣故得住壽命十地經",
    "X36n0659_036:0841c08": "云有漏有取心生熱惱種子漸備經云有漏有取",
    "X36n0659_036:0841c09": "心生有漏種子閏生之異雖在前起而正由識是",
    "X36n0659_036:0841c10": "有漏故閏生之愛所以結之是為取識有漏已有",
    "X36n0659_036:0841c11": "即是一時因果三義故此意微採靈味之說彼前",
    "X36n0659_036:0841c12": "難云若言一時義亦不可今答一時而有此義殊",
    "X36n0659_036:0841c13": "堪反於邪難故也故云汝意若謂如人二眼下正",
    "X36n0659_036:0841c14": "取彼意破之明雖俱同時實有相因之義如炷之",
    "X36n0659_036:0841c15": "有明一時而有而復相因。",
    "X36n0659_036:0841c16": "汝意若謂身不在先下第三答煩惱在前難又二",
    "X36n0659_036:0841c17": "此先牒彼難。",
    "X36n0659_036:0841c18": "善男子汝意若謂身不在先故知無因是義不然何",
    "X36n0659_036:0842a01": "以故下正破。",
    "X36n0659_036:0842a02": "何以故若以身先無因緣故名為無者汝不應說一",
    "X36n0659_036:0842a03": "切法有因緣。",
    "X36n0659_036:0842a04": "但此中文有兩家讀之一云若以身先無因緣故",
    "X36n0659_036:0842a05": "名為無者此是牒於彼難汝不應說者即是非之",
    "X36n0659_036:0842a06": "汝不應作如此說一切皆有因緣者還明一切法",
    "X36n0659_036:0842a07": "實有因緣然不須如此分句直云汝不應說一切",
    "X36n0659_036:0842a08": "法有因緣也然彼是自然之義無有因緣而言汝",
    "X36n0659_036:0842a09": "不應說一切法有因緣者然此三師外道云有二",
    "X36n0659_036:0842a10": "十五諦皆悉相生即因緣義而與佛因緣義異佛",
    "X36n0659_036:0842a11": "法據過去為因現在為果彼家直據現在一世相",
    "X36n0659_036:0842a12": "生以為因緣又如勒叉婆有依諦主諦如五大造",
    "X36n0659_036:0842a13": "五根五大是主諦五根是依諦竝是因緣如火大",
    "X36n0659_036:0842a14": "造眼令能見色色是火家之求那亦如空大造耳",
    "X36n0659_036:0842a15": "可能聞聲聲是耳家之求那(云云)。",
    "X36n0659_036:0842a16": "若言不見下復取彼意破之。",
    "X36n0659_036:0842a17": "若言不見故不說者今見缾等從因緣出何故不說",
    "X36n0659_036:0842a18": "如缾身先因緣亦復如是善男子若見不見一切諸",
    "X36n0659_036:0842a19": "法皆從因緣無有自性。",
    "X36n0659_036:0842a20": "汝若言不見身因故不說者今現見缾從泥出何",
    "X36n0659_036:0842a21": "故不說見故不說乃是違心若見不見下此明顯",
    "X36n0659_036:0842a22": "誰論汝見與不見但云現論諸法皆從因緣。",
    "X36n0659_036:0842a23": "善男子若言一切諸法悉有自性下第五重破第",
    "X36n0659_036:0842a24": "二五大性難。",
    "X36n0659_036:0842b01": "善男子若言一切法悉有自性無因緣者汝何因緣",
    "X36n0659_036:0842b02": "說於五大是五大性即是因緣善男子五大因緣雖",
    "X36n0659_036:0842b03": "復如是亦不應說諸法皆同五大因緣如世人說一",
    "X36n0659_036:0842b04": "切出家精勤持戒旃陀羅等亦應如是精勤持戒善",
    "X36n0659_036:0842b05": "男子汝言五大有定堅性我觀是性轉故不定善男",
    "X36n0659_036:0842b06": "子酥蠟胡膠於汝法中名之為地是地不定或同於",
    "X36n0659_036:0842b07": "水或同於地故不得說自性故堅善男子白鑞鉛錫",
    "X36n0659_036:0842b08": "銅鐵金銀於汝法中名之為火是火四性流時水性",
    "X36n0659_036:0842b09": "動時風性熱時火性堅時地性云何說言定名火性。",
    "X36n0659_036:0842b10": "善男子水性名流若水凍時不名為地故名水者何",
    "X36n0659_036:0842b11": "因緣故波動之時不名為風若動不名風凍時亦應",
    "X36n0659_036:0842b12": "不名為水若是二義從因緣者何故說言一切諸法",
    "X36n0659_036:0842b13": "不從因緣善男子若言五根性能見聞覺知觸皆是",
    "X36n0659_036:0842b14": "自性不從因緣是義不然何以故善男子自性之性",
    "X36n0659_036:0842b15": "性不可轉若言眼性見者常應能見不應有見有不",
    "X36n0659_036:0842b16": "見時是故當知從因緣見非無因緣。",
    "X36n0659_036:0842b17": "先且破其地大佛翻其義酥蠟等物是彼家地但",
    "X36n0659_036:0842b18": "酥蠟不定或時為水或時名地是故不定後更破",
    "X36n0659_036:0842b19": "之白鑞等物舉為五大(云云)不言三大四大寧非",
    "X36n0659_036:0842b20": "因緣耶此中兩雙前謂汝義說有五大後說有香",
    "X36n0659_036:0842b21": "為地有色為火如論文光相品中明衛世師義不",
    "X36n0659_036:0842b22": "言香為水色為地寧非因緣耶後雙者前謂汝義",
    "X36n0659_036:0842b23": "云從泥出缾從縷出衣寧非因緣後謂汝義溼者",
    "X36n0659_036:0842b24": "水大假使由寒緣故凍汝猶隨溼緣是水不隨寒",
    "X36n0659_036:0842c01": "緣是地又水凍時不名為地故名為水何故波動",
    "X36n0659_036:0842c02": "時不名為風者此是蔆角竝難若例難者應言水",
    "X36n0659_036:0842c03": "本流性凍時不流而尚名為水者風本動性應有",
    "X36n0659_036:0842c04": "物不動尚不為風而今此文若作蔆角竝意者水",
    "X36n0659_036:0842c05": "本流性凍時不流尚為水者風本動性波既是動",
    "X36n0659_036:0842c06": "應名為風波雖是動不得名風水既不流不得名",
    "X36n0659_036:0842c07": "水又解此是例難如水本流遇寒因緣凍而不流",
    "X36n0659_036:0842c08": "而猶隨本為水風本性動遇水因緣激而成波應",
    "X36n0659_036:0842c09": "猶隨本是風若波動遂逐因緣成水不名為風凍",
    "X36n0659_036:0842c10": "時亦應逐因緣成地地非是水竝意云水本是流",
    "X36n0659_036:0842c11": "溼之性凍時無流守本溼性猶名為水者風本動",
    "X36n0659_036:0842c12": "性風激成波猶自名水不名風者何異波動時守",
    "X36n0659_036:0842c13": "本動性應名為風只為波動名水凍時名凍所以",
    "X36n0659_036:0842c14": "得竝動是風大水為浪時雖藉風為緣猶隨因屬",
    "X36n0659_036:0842c15": "水不隨動為風寧非因緣。",
    "X36n0659_036:0842c16": "汝言非因五塵下第六破彼第五。",
    "X36n0659_036:0842c17": "善男子汝言非因五塵生貪解脫是義不然何以故。",
    "X36n0659_036:0842c18": "善男子生貪解脫雖復不因五塵因緣惡覺觀故則",
    "X36n0659_036:0842c19": "生貪欲善覺觀故則得解脫善男子內因緣故生貪",
    "X36n0659_036:0842c20": "解脫外因緣故則能增長是故汝言一切諸法各有",
    "X36n0659_036:0842c21": "自性不因五塵生貪解脫無有是處。",
    "X36n0659_036:0842c22": "明五塵但為外緣復由覺觀內因只善惡覺觀即",
    "X36n0659_036:0842c23": "生貪瞋。",
    "X36n0659_036:0842c24": "汝言具足諸根下第七破彼第六。",
    "X36n0659_036:0843a01": "善男子汝言具足諸根乏於財物不得自在諸根殘",
    "X36n0659_036:0843a02": "缺多饒財寶得大自在因此以明有自性故不從因",
    "X36n0659_036:0843a03": "緣者是義不然何以故善男子眾生從業而有果報",
    "X36n0659_036:0843a04": "如是果報則有三種一者現報二者生報三者後報",
    "X36n0659_036:0843a05": "貧窮巨富根具不具是業各異若有自性具諸根者",
    "X36n0659_036:0843a06": "應饒財寶饒財寶者應具諸根今則不爾是故定知",
    "X36n0659_036:0843a07": "無有自性皆從因緣。",
    "X36n0659_036:0843a08": "明業因不同致果報參差。",
    "X36n0659_036:0843a09": "如汝所言世間小兒下第八破第七。",
    "X36n0659_036:0843a10": "善男子如汝所言世間小兒未能分別五塵因緣亦",
    "X36n0659_036:0843a11": "啼亦笑是故一切有自性者是義不然何以故若自",
    "X36n0659_036:0843a12": "性者笑應常笑啼應常啼不應一笑一啼若一笑一",
    "X36n0659_036:0843a13": "啼當知一切悉從因緣是故不應說一切法有自性",
    "X36n0659_036:0843a14": "故不從因緣。",
    "X36n0659_036:0843a15": "明兒有啼笑則知有緣又不破第八者二解開善",
    "X36n0659_036:0843a16": "舊云第八是二種無法無不從緣則無勞破二冶",
    "X36n0659_036:0843a17": "城云此破七竟彼便領解是故不破。",
    "X36n0659_036:0843a18": "梵志言若一切法下此是第二歸伏文為二初作",
    "X36n0659_036:0843a19": "兩問泛爾求解。",
    "X36n0659_036:0843a20": "梵志言世尊若一切法從因緣有如是身者從何因",
    "X36n0659_036:0843a21": "緣佛言善男子是身因緣煩惱與業梵志言世尊如",
    "X36n0659_036:0843a22": "其是身從煩惱業是煩惱業可斷不耶佛言如是如",
    "X36n0659_036:0843a23": "是。",
    "X36n0659_036:0843a24": "次從唯願為我去是正歸伏。",
    "X36n0659_036:0843b01": "梵志復言世尊唯願為我分別解說令我聞已不移",
    "X36n0659_036:0843b02": "是處悉得斷之佛言善男子若知二邊中間無閡是",
    "X36n0659_036:0843b03": "人則能斷煩惱業世尊我已知解得正法眼佛言汝",
    "X36n0659_036:0843b04": "云何知世尊二邊即色及色解脫中間即是八正道",
    "X36n0659_036:0843b05": "也受想行識亦復如是佛言善哉善哉善男子善知",
    "X36n0659_036:0843b06": "二邊斷煩惱業世尊唯願聽我出家受戒佛言善來",
    "X36n0659_036:0843b07": "比丘即時斷除三界煩惱得阿羅漢果。",
    "X36n0659_036:0843b08": "佛知根利直說二邊及與中間彼即領悟夫破義",
    "X36n0659_036:0843b09": "多方不唯一種隨病用藥不定後前若棄通從別",
    "X36n0659_036:0843b10": "須論次第初起道樹多用因緣破性次用無常苦",
    "X36n0659_036:0843b11": "空以破因緣次用體破析次用分別破析體空次",
    "X36n0659_036:0843b12": "用中道破於二邊次用圓常破於偏漸如此等義",
    "X36n0659_036:0843b13": "徧乎經論今大涅槃圓常極說而用因緣破彼納",
    "X36n0659_036:0843b14": "衣自性計者蓋隨其病以此初藥而後用之初後",
    "X36n0659_036:0843b15": "既然中間亦爾於一切處以智方便或隨欲隨宜",
    "X36n0659_036:0843b16": "隨治隨悟互用無失而次第宛然私謂四悉義兼",
    "X36n0659_036:0843b17": "祕密不定雖祕不定次第宛然若得此意應具作",
    "X36n0659_036:0843b18": "所以使文義分明因緣破性雖具經文更須懸作",
    "X36n0659_036:0843b19": "無常析空乃至圓常等義令法行成就節目顯然",
    "X36n0659_036:0843b20": "皆與修多羅合此義若成破諸外道邪教邪執破",
    "X36n0659_036:0843b21": "一切內道正教正義破一切小乘賢聖教行位理",
    "X36n0659_036:0843b22": "破一切大乘賢聖教行位理包括佛法尚盡況復",
    "X36n0659_036:0843b23": "執性外道耶於十仙文中一一須作具載則文煩",
    "X36n0659_036:0843b24": "故於納衣章中略申出此意得斯問意將對前後",
    "X36n0659_036:0843c01": "縱橫用之(云云)。",
    "X36n0659_036:0843c02": "復有婆羅門名弘廣下第九外道文為二初論義",
    "X36n0659_036:0843c03": "後歸伏。",
    "X36n0659_036:0843c04": "爾時復有婆羅門名曰弘廣復作是言瞿曇知我今",
    "X36n0659_036:0843c05": "所念不佛言善男子涅槃是常有為無常曲即邪見",
    "X36n0659_036:0843c06": "直即聖道婆羅門言瞿曇何因緣故作如是說善男",
    "X36n0659_036:0843c07": "子汝意每謂乞食是常別請無常曲是戶鑰直是帝",
    "X36n0659_036:0843c08": "幢是故我說涅槃是常有為無常曲謂邪見直謂八",
    "X36n0659_036:0843c09": "正非如汝先所思惟也婆羅門言瞿曇實知我心是",
    "X36n0659_036:0843c10": "八正道悉令眾生得盡滅不爾時世尊默然不答婆",
    "X36n0659_036:0843c11": "羅門言瞿曇已知我心我今所問何故默然而不見",
    "X36n0659_036:0843c12": "答時憍陳如即作是言大婆羅門若有問世有邊無",
    "X36n0659_036:0843c13": "邊如來常爾默然不答八聖是直涅槃是常若修八",
    "X36n0659_036:0843c14": "聖即得滅盡若不修習即不能得大婆羅門譬如大",
    "X36n0659_036:0843c15": "城其城四壁都無孔竅唯有一門其守門者聰明有",
    "X36n0659_036:0843c16": "智能善分別可放則放可遮則遮雖不能知出入多",
    "X36n0659_036:0843c17": "少定知一切有入出者皆由此門善男子如來亦爾",
    "X36n0659_036:0843c18": "城喻涅槃門喻八正守門之人喻於如來善男子如",
    "X36n0659_036:0843c19": "來今者雖不答汝盡與不盡其有盡者要當修習是",
    "X36n0659_036:0843c20": "八正道。",
    "X36n0659_036:0843c21": "彼無所執直問知心念不佛知其念故作異說其",
    "X36n0659_036:0843c22": "本有四念佛亦作四句答者涅槃是常有為無常",
    "X36n0659_036:0843c23": "曲即邪見直即八正此四義者與其名同而意則",
    "X36n0659_036:0843c24": "異故重問之佛方為說即云乞食是常別請無常",
    "X36n0659_036:0844a01": "曲是戶鑰直是帝幢即是以所懷之事默以試佛",
    "X36n0659_036:0844a02": "佛知其意乃跨節用所表之理而以答之答過其",
    "X36n0659_036:0844a03": "表所以更請然[門@龠]字體應門裏作說文云函[門@龠]下",
    "X36n0659_036:0844a04": "柱今經中草下作此乃草名說文言雀麥也後問",
    "X36n0659_036:0844a05": "八正能令盡滅佛不答者以此問意眾生修道皆",
    "X36n0659_036:0844a06": "盡滅者應無復眾生然至理中眾生無盡是故不",
    "X36n0659_036:0844a07": "答若有可盡即是有邊私謂準文恐且約事舊用",
    "X36n0659_036:0844a08": "此文謂弘廣問終。",
    "X36n0659_036:0844a09": "善哉善哉下二此明歸伏。",
    "X36n0659_036:0844a10": "婆羅門言善哉善哉大德憍陳如如來善能說微妙",
    "X36n0659_036:0844a11": "法我今實欲知城知道自作守門憍陳如言善哉善",
    "X36n0659_036:0844a12": "哉汝婆羅門能發無上廣大之心佛言止止憍陳如",
    "X36n0659_036:0844a13": "是婆羅門非適今日發是心也乃往過去過無量佛",
    "X36n0659_036:0844a14": "有佛世尊名普光明如來應正徧知明行足善逝世",
    "X36n0659_036:0844a15": "間解無上士調御丈夫天人師佛世尊是人先已於",
    "X36n0659_036:0844a16": "彼佛所發阿耨多羅三藐三菩提心此賢劫中當得",
    "X36n0659_036:0844a17": "作佛久已通達了知法相為眾生故現處外道示無",
    "X36n0659_036:0844a18": "所知以是因緣汝憍陳如不應讚言善哉善哉汝今",
    "X36n0659_036:0844a19": "能發如是大心。",
    "X36n0659_036:0844a20": "其中發迹植因已久賢劫近成(云云)靈味以此一",
    "X36n0659_036:0844a21": "人例九外道皆竝是權觀師不許竝云若見一人",
    "X36n0659_036:0844a22": "發迹例九非實亦可九人是實反例一人非權但",
    "X36n0659_036:0844a23": "諸人直云證果不明是迹此人欲知城知道自作",
    "X36n0659_036:0844a24": "守門既發大心非為小事隨文判之不須盡例。",
    "X36n0659_036:0844b01": "爾時世尊下第十外道有人云此章有三與前小",
    "X36n0659_036:0844b02": "異不止化外一為付囑二為降魔三化須跋為付",
    "X36n0659_036:0844b03": "囑者以說經竟須付囑阿難為降魔者正法之障",
    "X36n0659_036:0844b04": "本由天魔今以呪降令法無壅為化須跋者前諸",
    "X36n0659_036:0844b05": "外道恊邪難佛佛降伏竟須跋自恃不來顧命阿",
    "X36n0659_036:0844b06": "難喚來得道今明不然皆化外道詞異意同何者",
    "X36n0659_036:0844b07": "佛大慈無量非但當時破執亦使將來救邪所以",
    "X36n0659_036:0844b08": "顧命阿難付囑流通阿難現為魔羂魔亦能羂障",
    "X36n0659_036:0844b09": "未來故以神呪呪之使二世無壅須跋自佷表將",
    "X36n0659_036:0844b10": "來背化遣阿難往召表流通傳法故須跋來而得",
    "X36n0659_036:0844b11": "道表於將來咸得歸正作此消文化外義成流通",
    "X36n0659_036:0844b12": "不失就文為四初顧命阿難二更論義三正命阿",
    "X36n0659_036:0844b13": "難四兼化須跋初文二先問次答此下是問。",
    "X36n0659_036:0844b14": "爾時世尊知已即告憍陳如言阿難比丘今為所在。",
    "X36n0659_036:0844b15": "欲為付囑此經兼此化須跋所以顧命阿難所在",
    "X36n0659_036:0844b16": "陳如言下二答文為二初明眾魔為亂次明阿難",
    "X36n0659_036:0844b17": "受亂先眾魔亂中二先眾說為亂次神通為亂。",
    "X36n0659_036:0844b18": "憍陳如言世尊阿難比丘在娑羅林外去此大會十",
    "X36n0659_036:0844b19": "二由旬而為六萬四千億魔之所嬈亂是諸魔眾悉",
    "X36n0659_036:0844b20": "自變身為如來像或有宣說一切諸法從因緣生或",
    "X36n0659_036:0844b21": "有說言一切諸法不從因生或有說言一切因緣皆",
    "X36n0659_036:0844b22": "是常法因緣生者悉是無常或有說言五陰是實或",
    "X36n0659_036:0844b23": "說虗假入界亦爾或有說言有十二緣或有說言正",
    "X36n0659_036:0844b24": "有四緣或說諸法如幻如化如熱時燄或有說言因",
    "X36n0659_036:0844c01": "聞得法或有說言因思得法或有說言因修得法或",
    "X36n0659_036:0844c02": "復有說不淨觀法或復有說出息入息或復有說四",
    "X36n0659_036:0844c03": "念處觀或復有說三種觀義七種方便或復有說煗",
    "X36n0659_036:0844c04": "法頂法忍法世間第一法學無學地菩薩初住乃至",
    "X36n0659_036:0844c05": "十住或有說空無相無作或復有說修多羅祇夜毗",
    "X36n0659_036:0844c06": "伽羅那伽陀憂陀那尼陀那阿波陀那伊帝目多伽",
    "X36n0659_036:0844c07": "闍陀伽毗佛略阿浮陀達摩憂波提舍或說四念處",
    "X36n0659_036:0844c08": "四正勤四如意足五根五力七覺八聖道或說內空",
    "X36n0659_036:0844c09": "外空內外空有為空無為空無始空性空遠離空散",
    "X36n0659_036:0844c10": "空自相空無相空陰空入空界空善空不善空無記",
    "X36n0659_036:0844c11": "空菩提空道空涅槃空行空得空第一義空空空大",
    "X36n0659_036:0844c12": "空。",
    "X36n0659_036:0844c13": "初眾說中云毗伽羅那即是論文亦言和伽羅那",
    "X36n0659_036:0844c14": "梵音不同然此中魔說盡明佛法正義不說魔邪",
    "X36n0659_036:0844c15": "之法若說魔義念阿難解之然其常聞如來所說",
    "X36n0659_036:0844c16": "纔聞異義即不信受若爾云何為亂解云或說十",
    "X36n0659_036:0844c17": "二因緣或說四緣復說四諦八諦等以為惑亂文",
    "X36n0659_036:0844c18": "云三觀者有多種一云苦無常無我一云觀陰入",
    "X36n0659_036:0844c19": "界亦云觀三毒言七方便者數人云不淨觀總別",
    "X36n0659_036:0844c20": "四念處并煗法頂忍世第一成論人云一者觀色",
    "X36n0659_036:0844c21": "苦二觀苦集三觀苦滅四觀苦道五觀苦過六觀",
    "X36n0659_036:0844c22": "苦出七觀苦入約一切法皆爾。",
    "X36n0659_036:0844c23": "或有示現神通變化身出水火或身上出水身下出",
    "X36n0659_036:0844c24": "火身上出水身上出火左脅在下右脅出水右脅在",
    "X36n0659_036:0845a01": "下左脅出水一脅震雷一脅降雨或有示現諸佛世",
    "X36n0659_036:0845a02": "界或復示現菩薩初生行至七步處在深宮受五欲",
    "X36n0659_036:0845a03": "時初始出家修苦行時往菩提樹坐三昧時壞魔軍",
    "X36n0659_036:0845a04": "眾轉法輪時示大神通入涅槃時。",
    "X36n0659_036:0845a05": "從世尊阿難比丘見是事已下二明阿難受亂。",
    "X36n0659_036:0845a06": "世尊阿難比丘見是事已作是念言如是神變昔來",
    "X36n0659_036:0845a07": "未見誰之所作將非世尊釋迦作耶欲起欲語都不",
    "X36n0659_036:0845a08": "從意阿難比丘入魔罥故復作是念諸佛所說各各",
    "X36n0659_036:0845a09": "不同我於今者當受誰語世尊阿難今者極受大苦",
    "X36n0659_036:0845a10": "雖念如來無能救者以是因緣不來至此大眾之中。",
    "X36n0659_036:0845a11": "而阿難得初果親為佛侍而今忽受眾魔所亂此",
    "X36n0659_036:0845a12": "有二義一者迹中現受表神呪功方能降魔二者。",
    "X36n0659_036:0845a13": "阿難既不在座欲令如來顧問文殊往復論其德",
    "X36n0659_036:0845a14": "業堪為付囑河西解云阿難所以為魔所惱凡有",
    "X36n0659_036:0845a15": "五義一者陳如應是對揚化諸外道所以阿難不",
    "X36n0659_036:0845a16": "來在座二者謂魔得度故示在彼三者欲顯阿難",
    "X36n0659_036:0845a17": "內德八事四者欲令阿難往召須跋五者欲折阿",
    "X36n0659_036:0845a18": "難高心。",
    "X36n0659_036:0845a19": "爾時文殊白佛下第二更論義釋疑復為二初問",
    "X36n0659_036:0845a20": "次答問中復二初問具出菩薩自能流通。",
    "X36n0659_036:0845a21": "爾時文殊師利菩薩摩訶薩白佛言世尊此大眾中",
    "X36n0659_036:0845a22": "有諸菩薩已於一生發阿耨多羅三藐三菩提心至",
    "X36n0659_036:0845a23": "無量生發菩提心已能供養無量諸佛其心堅固具",
    "X36n0659_036:0845a24": "足修行檀波羅蜜乃至般若波羅蜜成就功德久已",
    "X36n0659_036:0845b01": "親近無量諸佛淨修梵行得不退轉菩提之心得不",
    "X36n0659_036:0845b02": "退忍不退轉持得如法忍首楞嚴等無量三昧如是",
    "X36n0659_036:0845b03": "等輩聞大乘經終不生疑善能分別宣說三寶同一",
    "X36n0659_036:0845b04": "性相常住不變聞不思議不生驚怪聞種種空心不",
    "X36n0659_036:0845b05": "怖懅了了通達一切法性能持一切十二部經廣解",
    "X36n0659_036:0845b06": "其義亦能受持無量諸佛十二部經何憂不能受持",
    "X36n0659_036:0845b07": "如是大涅槃典。",
    "X36n0659_036:0845b08": "從何因緣故下此問阿難何為獨蒙顧問。",
    "X36n0659_036:0845b09": "何因緣故問憍陳如阿難所在。",
    "X36n0659_036:0845b10": "爾時世尊告文殊言下二答文為三初具述本緣",
    "X36n0659_036:0845b11": "次現前稱歎三正答二問此初具述本緣。",
    "X36n0659_036:0845b12": "爾時世尊告文殊師利諦聽諦聽善男子我成佛已",
    "X36n0659_036:0845b13": "過三十秊住王舍城爾時我告諸比丘言今此眾中",
    "X36n0659_036:0845b14": "誰能為我受持如來十二部經供給左右所須之事",
    "X36n0659_036:0845b15": "亦使不失自身善利時憍陳如在彼眾中來白我言",
    "X36n0659_036:0845b16": "我能受持十二部經供給左右不失所作自利益事",
    "X36n0659_036:0845b17": "我言憍陳如汝已朽邁當須使人云何方欲為我給",
    "X36n0659_036:0845b18": "使時舍利弗復作是言我能受持佛一切語供給所",
    "X36n0659_036:0845b19": "須不失所作自利益事我言舍利弗汝已朽邁當須",
    "X36n0659_036:0845b20": "使人云何方欲為我給使乃至五百諸阿羅漢皆亦",
    "X36n0659_036:0845b21": "如是我悉不受爾時目連在大眾中作是思惟如來",
    "X36n0659_036:0845b22": "今者不受五百比丘給使佛意為欲令誰作耶思惟",
    "X36n0659_036:0845b23": "是已即便入定觀見如來心在阿難如日初出光照",
    "X36n0659_036:0845b24": "西壁見是事已即從定起語憍陳如大德我見如來",
    "X36n0659_036:0845c01": "欲令阿難給事左右時憍陳如與五百阿羅漢往阿",
    "X36n0659_036:0845c02": "難所作如是言阿難汝今當為如來給使請受是事。",
    "X36n0659_036:0845c03": "阿難言諸大德我實不堪給事如來何以故如來尊",
    "X36n0659_036:0845c04": "重如師子王如龍如火我今穢弱云何能辦諸比丘",
    "X36n0659_036:0845c05": "言汝受我語給事如來得大利益第二第三亦復如",
    "X36n0659_036:0845c06": "是阿難言諸大德我亦不求大利益事實不堪任奉",
    "X36n0659_036:0845c07": "給左右時目楗連復作是言阿難汝今未知阿難言",
    "X36n0659_036:0845c08": "大德唯願說之目楗連言如來先日僧中求使五百",
    "X36n0659_036:0845c09": "羅漢皆求為之如來不聽我即入定見如來意欲令",
    "X36n0659_036:0845c10": "汝作汝今云何反更不受阿難聞已合掌長跪作如",
    "X36n0659_036:0845c11": "是言諸大德若有是事如來世尊與我三願當順僧",
    "X36n0659_036:0845c12": "命給事左右目楗連言何等三願阿難言一者如來",
    "X36n0659_036:0845c13": "設以故衣賜我聽我不受二者如來設受檀越別請",
    "X36n0659_036:0845c14": "聽我不從三者聽我出入無有時節如是三事佛若",
    "X36n0659_036:0845c15": "聽者當順僧命時憍陳如五百比丘還來我所作如",
    "X36n0659_036:0845c16": "是言我等已勸阿難比丘唯求三願若佛聽者當順",
    "X36n0659_036:0845c17": "僧命文殊師利我於爾時讚阿難言善哉善哉阿難",
    "X36n0659_036:0845c18": "比丘具足智慧豫見譏嫌何以故當有人言汝為衣",
    "X36n0659_036:0845c19": "食奉給如來是故先求不受故衣不隨別請憍陳如。",
    "X36n0659_036:0845c20": "阿難比丘具足智慧入出有時則不能得廣作利益",
    "X36n0659_036:0845c21": "四部之眾是故求欲出入無時憍陳如我為阿難開",
    "X36n0659_036:0845c22": "是三事隨其意願時目楗連還阿難所語阿難言吾",
    "X36n0659_036:0845c23": "已為汝啟請三事如來大慈皆已聽許阿難言大德",
    "X36n0659_036:0845c24": "若佛聽者請往給侍。",
    "X36n0659_036:0846a01": "即是如來昔於僧中命覓侍者之本緣(云云)。",
    "X36n0659_036:0846a02": "文殊師利阿難下第二現前稱歎若阿難在眾豈",
    "X36n0659_036:0846a03": "得歎美又二前歎八事不可思議。",
    "X36n0659_036:0846a04": "文殊師利阿難事我二十餘秊具足八種不可思議",
    "X36n0659_036:0846a05": "何等為八一者事我已來二十餘秊初不隨我受別",
    "X36n0659_036:0846a06": "請食二者事我已來初不受我陳故衣服三者自事",
    "X36n0659_036:0846a07": "我來至我所時終不非時四者自事我來具足煩惱",
    "X36n0659_036:0846a08": "隨有入出諸王剎利豪貴大姓見諸女人及天龍女",
    "X36n0659_036:0846a09": "不生欲心五者自事我來持我所說十二部經一經",
    "X36n0659_036:0846a10": "於耳曾不再問如瀉缾水置之一缾唯除一問善男",
    "X36n0659_036:0846a11": "子瑠璃太子殺諸釋氏壞迦毗羅城阿難爾時心懷",
    "X36n0659_036:0846a12": "愁惱發聲大哭來至我所作如是言我與如來俱生",
    "X36n0659_036:0846a13": "此城同一釋種云何如來光顏如常我則憔悴我時",
    "X36n0659_036:0846a14": "答言阿難我修空定故不同汝過三秊已還來問我",
    "X36n0659_036:0846a15": "世尊我往於彼迦毗羅城曾聞如來修空三昧是事",
    "X36n0659_036:0846a16": "虗實我言阿難如是如是如汝所說六者自事我來",
    "X36n0659_036:0846a17": "雖未獲得知他心智常知如來所入諸定七者自事",
    "X36n0659_036:0846a18": "我來未得願智而能了知如是眾生到如來所現在",
    "X36n0659_036:0846a19": "能得四沙門果有後得者有得人身有得天身八者",
    "X36n0659_036:0846a20": "自事我來如來所有祕密之言悉能了知善男子阿",
    "X36n0659_036:0846a21": "難比丘具足如是八不思議是故我稱阿難比丘為",
    "X36n0659_036:0846a22": "多聞藏。",
    "X36n0659_036:0846a23": "次歎希有。",
    "X36n0659_036:0846a24": "善男子阿難比丘具足八法能具足持十二部經何",
    "X36n0659_036:0846b01": "等為八一者信根堅固二者其心質直三者身無病",
    "X36n0659_036:0846b02": "苦四者常勤精進五者具足念心六者心無憍慢七",
    "X36n0659_036:0846b03": "者成就定意八者具足從聞生智文殊師利毗婆尸",
    "X36n0659_036:0846b04": "佛侍者弟子名阿叔迦亦復具足如是八法尸棄如",
    "X36n0659_036:0846b05": "來侍者弟子名差摩迦羅毗舍浮佛侍者弟子名憂",
    "X36n0659_036:0846b06": "波扇陀迦羅鳩村大佛侍者弟子名曰拔提迦那牟",
    "X36n0659_036:0846b07": "尼佛侍者弟子名曰蘇坻迦葉佛侍者弟子名葉婆",
    "X36n0659_036:0846b08": "密多皆亦具足如是八法我今阿難亦復如是具足",
    "X36n0659_036:0846b09": "八法是故我稱阿難比丘為多聞藏。",
    "X36n0659_036:0846b10": "又云毗舍浮佛七佛之名定應如此脫有本有舍",
    "X36n0659_036:0846b11": "浮者非。",
    "X36n0659_036:0846b12": "從如汝所說下第三正答二問。",
    "X36n0659_036:0846b13": "善男子如汝所說此大眾中雖有無量無邊菩薩是",
    "X36n0659_036:0846b14": "諸菩薩皆有重任所謂大慈大悲如是慈悲之因緣",
    "X36n0659_036:0846b15": "故各各怱務調伏眷屬莊嚴自身以是因緣我涅槃",
    "X36n0659_036:0846b16": "後不能宣通十二部經若有菩薩或時能說人不信",
    "X36n0659_036:0846b17": "受文殊師利阿難比丘是吾之弟給事我來二十餘",
    "X36n0659_036:0846b18": "秊所可聞法具足受持喻如瀉水置之一器是故我",
    "X36n0659_036:0846b19": "今顧問阿難為何所在欲令受持是涅槃經善男子",
    "X36n0659_036:0846b20": "我涅槃後阿難比丘所未聞者弘廣菩薩當能流布",
    "X36n0659_036:0846b21": "阿難所聞自能宣通。",
    "X36n0659_036:0846b22": "明菩薩雖能流通各有重任調伏眷屬故不付囑。",
    "X36n0659_036:0846b23": "阿難下果親為侍者多聞最上所以付之長壽品",
    "X36n0659_036:0846b24": "初盛明聲聞不堪菩薩堪受今付阿難不付菩薩",
    "X36n0659_036:0846c01": "此有三義一者前呵實行故云不堪今明是權故",
    "X36n0659_036:0846c02": "言其堪二者對揚大法弘宣深理其即不堪於教",
    "X36n0659_036:0846c03": "文言受持章段其即堪能下文自云若阿難所不",
    "X36n0659_036:0846c04": "知者弘廣菩薩自為宣說深義正理即付菩薩三",
    "X36n0659_036:0846c05": "者明聲聞者自有與奪奪故不堪與故言堪文云",
    "X36n0659_036:0846c06": "是吾弟者此是從弟但欲論近不復言從直云是",
    "X36n0659_036:0846c07": "吾之弟所未聞者弘廣菩薩當能流布者此有三",
    "X36n0659_036:0846c08": "解一冶城云十外數中迹居第九實是菩薩是故",
    "X36n0659_036:0846c09": "佛言弘廣菩薩自能流布二者招提云佛法之中",
    "X36n0659_036:0846c10": "大士何限而忽取同外道名謂能弘經言弘廣者",
    "X36n0659_036:0846c11": "非據一人但能弘通教化利益即是弘廣故大智",
    "X36n0659_036:0846c12": "度論結集法藏中具明其事迦葉對阿難則出修",
    "X36n0659_036:0846c13": "多羅阿毗曇對優波離出於毗尼即是律藏若文",
    "X36n0659_036:0846c14": "殊師利與彌勒等對阿難出大乘藏是則文殊彌",
    "X36n0659_036:0846c15": "勒即是弘廣菩薩第三解既非外道又非通說別",
    "X36n0659_036:0846c16": "有菩薩名為弘廣如言普賢文殊等之流。",
    "X36n0659_036:0846c17": "從文殊師利阿難比丘今在他處下第三正命阿",
    "X36n0659_036:0846c18": "難舊明三義而文中唯有降天魔喚須跋應有付",
    "X36n0659_036:0846c19": "教之事文少不來今就文有五一佛命文殊二如",
    "X36n0659_036:0846c20": "來說呪三文殊奉命四魔王發心五阿難致敬第",
    "X36n0659_036:0846c21": "一佛命文殊令其持呪以解阿難。",
    "X36n0659_036:0846c22": "文殊師利阿難比丘今在他處去此會外十二由旬",
    "X36n0659_036:0846c23": "而為六萬四千億魔之所惱亂汝可往彼發大聲言",
    "X36n0659_036:0846c24": "一切諸魔諦聽諦聽如來今說大陀羅尼一切天龍",
    "X36n0659_036:0847a01": "乾闥婆阿脩羅迦樓羅緊那羅摩睺羅伽人與非人",
    "X36n0659_036:0847a02": "山神樹神河神海神舍宅等神聞是持名無不恭敬",
    "X36n0659_036:0847a03": "受持之者是陀羅尼十恒河沙諸佛世尊所共宣說",
    "X36n0659_036:0847a04": "能轉女身自識宿命若受五事一者梵行二者斷肉",
    "X36n0659_036:0847a05": "三者斷酒四者斷辛五者樂在寂靜受五事已至心",
    "X36n0659_036:0847a06": "信受讀誦書寫是陀羅尼當知是人則得超越七十",
    "X36n0659_036:0847a07": "七億弊惡之身。",
    "X36n0659_036:0847a08": "文云大陀羅尼者翻音不同亦云總持亦云能持",
    "X36n0659_036:0847a09": "能持正法不失邪法不起故謂為持亦翻辯才是",
    "X36n0659_036:0847a10": "梵音兼義正翻為持故其文云聞是持名其中令",
    "X36n0659_036:0847a11": "持呪人行於五事斷辛等悉如文。",
    "X36n0659_036:0847a12": "爾時世尊即便說之下二如來說呪。",
    "X36n0659_036:0847a13": "爾時世尊即便說之。",
    "X36n0659_036:0847a14": "阿磨隷毗磨隷涅磨隷瞢伽隷醯磨羅若竭裨三曼",
    "X36n0659_036:0847a15": "那跋提娑婆他娑檀尼婆羅磨他娑檀尼摩那斯阿",
    "X36n0659_036:0847a16": "拙啼比羅祇菴羅賴坻婆嵐彌婆嵐摩莎隷富泥富",
    "X36n0659_036:0847a17": "那摩奴賴綈",
    "X36n0659_036:0847a18": "呪之名義已如前解但呪中云若竭裨經本不同",
    "X36n0659_036:0847a19": "或作衣邊或為土邊今以衣邊為正而有二音徐",
    "X36n0659_036:0847a20": "愛音云此是卑音今以為婢離反然土邊作亦有",
    "X36n0659_036:0847a21": "二音又云名婆嵐彌其字山下風此本是攜字但",
    "X36n0659_036:0847a22": "讀音為嵐然亦可山字有邪正故作字不同如豈",
    "X36n0659_036:0847a23": "字頭山則斜巖字頭山則正今嵐與攜字亦應爾",
    "X36n0659_036:0847a24": "又賴綈之字或為弟音今為提音說文云憂德也",
    "X36n0659_036:0847b01": "然新金光明陀羅尼淨地品佛為十地菩薩說十",
    "X36n0659_036:0847b02": "篇呪此之一呪即是彼經第十篇擁護十地此呪",
    "X36n0659_036:0847b03": "正護第十地菩薩若爾當知阿難位行即高乃是",
    "X36n0659_036:0847b04": "十地菩薩如來說呪而擁護之彼經云得此呪者",
    "X36n0659_036:0847b05": "不畏毒蛇師子虎狼等圓教一生既許超登十地",
    "X36n0659_036:0847b06": "肉身未免如是等畏故呪護之然阿難縱非此生",
    "X36n0659_036:0847b07": "始證本迹何殊呪護之意思之可見若不爾者菩",
    "X36n0659_036:0847b08": "薩斷煩惱無復怖畏今何得云得呪方乃免怖故",
    "X36n0659_036:0847b09": "人多釋或云其事實是難知不可淺情所度而有",
    "X36n0659_036:0847b10": "一義法身之體而無所畏就應身為論此當示畏",
    "X36n0659_036:0847b11": "如來道登種覺尚有九惱況乃菩薩皆依前釋。",
    "X36n0659_036:0847b12": "爾時文殊受呪下第三文殊奉命。",
    "X36n0659_036:0847b13": "爾時文殊師利從佛受是陀羅尼已至阿難所在魔",
    "X36n0659_036:0847b14": "眾中作如是言諸魔眷屬諦聽我說所從佛受陀羅",
    "X36n0659_036:0847b15": "尼呪。",
    "X36n0659_036:0847b16": "魔王聞是下第四眾魔發心。",
    "X36n0659_036:0847b17": "魔王聞是陀羅尼已悉發阿耨多羅三藐三菩提心",
    "X36n0659_036:0847b18": "捨於魔業即放阿難。",
    "X36n0659_036:0847b19": "文殊與阿難俱下第五明阿難致敬。",
    "X36n0659_036:0847b20": "文殊師利與阿難俱來至佛所阿難見佛至心禮敬",
    "X36n0659_036:0847b21": "却住一面。",
    "X36n0659_036:0847b22": "但古來呪文不譯而有五義一是三寶名二四諦",
    "X36n0659_036:0847b23": "名三空境名四勝行名五鬼神名總此五義故稱",
    "X36n0659_036:0847b24": "為總能持善不失持惡不生故名為持三寶名者",
    "X36n0659_036:0847c01": "請觀音云南無佛陀達摩僧伽但三寶名種種不",
    "X36n0659_036:0847c02": "同或當如此所以摩竭大魚聞三寶名即便合口",
    "X36n0659_036:0847c03": "四諦名者賢愚經中聞四諦名鸚鵡生天空理名",
    "X36n0659_036:0847c04": "者真境無名無所不名故聞此空名即便悟道成",
    "X36n0659_036:0847c05": "聖斷惑勝行名者大品言般若波羅蜜是大明呪",
    "X36n0659_036:0847c06": "無上明呪又請觀音明六字章句即六妙門一數",
    "X36n0659_036:0847c07": "二隨三止四觀五還六淨鬼神名者一者善神王",
    "X36n0659_036:0847c08": "名二者惡神王名。",
    "X36n0659_036:0847c09": "佛告阿難是娑羅林外下第四兼化須跋文為三",
    "X36n0659_036:0847c10": "一緣起二論義三歸伏初緣起又三一告阿難二",
    "X36n0659_036:0847c11": "阿難奉命三相隨而來。",
    "X36n0659_036:0847c12": "佛告阿難是娑羅林外有一梵志名須跋陀秊百二",
    "X36n0659_036:0847c13": "十雖得五通未捨憍慢獲得非想非非想定生一切",
    "X36n0659_036:0847c14": "智起涅槃想汝可往彼語須跋言如來出世如優曇",
    "X36n0659_036:0847c15": "華於今中夜當般涅槃若有所作可及時作莫於後",
    "X36n0659_036:0847c16": "日而生悔心阿難汝之所說彼定信受何以故汝曾",
    "X36n0659_036:0847c17": "往昔五百世中作須跋陀子其人愛心習猶未盡以",
    "X36n0659_036:0847c18": "是因緣信受汝語。",
    "X36n0659_036:0847c19": "初文須跋陀羅此有二翻一云好賢二云善賢雖",
    "X36n0659_036:0847c20": "得五通未捨憍慢者慢是散心之惑既得上定應",
    "X36n0659_036:0847c21": "伏下惑而言未捨憍慢者數論兩解若依數義慢",
    "X36n0659_036:0847c22": "從他使背上而起彼既得非想定即緣彼地而起",
    "X36n0659_036:0847c23": "慢也故言未捨憍慢若依論解慢是散心煩惱此",
    "X36n0659_036:0847c24": "實已伏昔非想地猶有慢在且慢本自高而彼得",
    "X36n0659_036:0848a01": "下定我心殊多以有我心故得名為未捨憍慢生",
    "X36n0659_036:0848a02": "一切智起涅槃想者此是須跋長存之想謂生一",
    "X36n0659_036:0848a03": "切智想及涅槃想又云其人愛心習猶未盡者可",
    "X36n0659_036:0848a04": "有二義一云此是善愛謂父慈子孝之愛此乃由",
    "X36n0659_036:0848a05": "煩惱愛故生此心但今判屬世中之善而謂為習",
    "X36n0659_036:0848a06": "猶未盡者未必便是習氣但明數起此善其事既",
    "X36n0659_036:0848a07": "數習不已是故便云習猶未盡二者此論煩惱之",
    "X36n0659_036:0848a08": "習若煩惱習有二解舊云要永伏斷方始起之即",
    "X36n0659_036:0848a09": "是所用二解明凡夫所起之習而言未盡者以其",
    "X36n0659_036:0848a10": "得上地定伏於重惑餘輕者在故云習猶未盡。",
    "X36n0659_036:0848a11": "爾時阿難受佛敕已往須跋所作如是言仁者當知",
    "X36n0659_036:0848a12": "如來出世如優曇華於今中夜當般涅槃欲有所作",
    "X36n0659_036:0848a13": "可及時作莫於後日生悔心也。",
    "X36n0659_036:0848a14": "須跋言善哉阿難我今當往至如來所爾時阿難與",
    "X36n0659_036:0848a15": "須跋陀還至佛所。",
    "X36n0659_036:0848a16": "時須跋陀到已問訊下二是論義文為二初論業",
    "X36n0659_036:0848a17": "行後論解脫初業行者即是世間解脫即出世間",
    "X36n0659_036:0848a18": "具與佛論世出世二事就前文為四此下第一求",
    "X36n0659_036:0848a19": "聽佛言今正是時第二佛許瞿曇有諸沙門下第",
    "X36n0659_036:0848a20": "三彼正問佛四如來答。",
    "X36n0659_036:0848a21": "時須跋陀到已問訊作如是言瞿曇我今欲問隨我",
    "X36n0659_036:0848a22": "意答。",
    "X36n0659_036:0848a23": "佛言須跋今正是時隨汝所問我當方便隨汝意答。",
    "X36n0659_036:0848a24": "前二如文。",
    "X36n0659_036:0848b01": "瞿曇有諸沙門婆羅門等作如是言一切眾生受苦",
    "X36n0659_036:0848b02": "樂報皆隨往日本業因緣是故若有持戒精進受身",
    "X36n0659_036:0848b03": "心苦能壞本業本業既盡眾苦盡滅眾苦盡滅即得",
    "X36n0659_036:0848b04": "涅槃是義云何。",
    "X36n0659_036:0848b05": "第三問佛中不云是其己義但言世間有諸沙門",
    "X36n0659_036:0848b06": "等皆作此說何故不自出己義宗此亦有意前來",
    "X36n0659_036:0848b07": "聞佛破諸外道所立之義所以今時不自立宗恐",
    "X36n0659_036:0848b08": "為佛破直舉諸人所解問佛明一切善惡果報皆",
    "X36n0659_036:0848b09": "由本業無有現身起業及現因緣有業之義殊近",
    "X36n0659_036:0848b10": "正說但無現在因緣即便為邪只云過去之業能",
    "X36n0659_036:0848b11": "感苦樂二報若現在能修斷苦樂報既能修道現",
    "X36n0659_036:0848b12": "在此身便得涅槃故云一切眾生苦樂果報皆悉",
    "X36n0659_036:0848b13": "不由現在之業因在過去現在受果現在無因未",
    "X36n0659_036:0848b14": "來無果。",
    "X36n0659_036:0848b15": "若有沙門下第四佛答文自為三初難彼邪說次",
    "X36n0659_036:0848b16": "責其邪師後為明正義此下先難彼邪說。",
    "X36n0659_036:0848b17": "佛言善男子若有沙門婆羅門等作是說者我為憐",
    "X36n0659_036:0848b18": "憫常當往來如是人所既至彼已我當問之仁者實",
    "X36n0659_036:0848b19": "作如是說不彼若見答我如是說何以故瞿曇我見",
    "X36n0659_036:0848b20": "眾生習行諸惡多饒財寶身得自在又見修善貧窮",
    "X36n0659_036:0848b21": "多乏不得自在又見有人多伇力用求財不得又見",
    "X36n0659_036:0848b22": "不求自然得者又見有人慈心不殺反更中夭又見",
    "X36n0659_036:0848b23": "喜殺終保秊壽又見有人淨修梵行精勤持戒有得",
    "X36n0659_036:0848b24": "解脫有不得者是故我說一切眾生受苦樂報皆由",
    "X36n0659_036:0848c01": "往日本業因緣須跋我復當問仁者實見過去業不",
    "X36n0659_036:0848c02": "若有是業為多少耶現在苦行能破多少耶能知是",
    "X36n0659_036:0848c03": "業已盡不盡耶是業既盡一切盡耶彼若見答我實",
    "X36n0659_036:0848c04": "不知我便當為彼人引喻譬如有人身被毒箭其家",
    "X36n0659_036:0848c05": "眷屬為請醫師令拔是箭既拔箭已身得安隱其後",
    "X36n0659_036:0848c06": "十秊是人猶憶了了分明是醫為我拔出毒箭以藥",
    "X36n0659_036:0848c07": "塗傳令我得差安隱受樂仁既不知過去本業云何",
    "X36n0659_036:0848c08": "能知現在苦行定能破壞過去業耶彼若復言瞿曇",
    "X36n0659_036:0848c09": "汝今亦有過去本業何故獨責我過去業瞿曇經中",
    "X36n0659_036:0848c10": "亦作是說若見有人豪貴自在當知是人先世好施",
    "X36n0659_036:0848c11": "如是不名過去業耶我復答言仁者如是知者名為",
    "X36n0659_036:0848c12": "比知不名真知我佛法中或有由因知果或有從果",
    "X36n0659_036:0848c13": "知因我佛法中有過去業有現在業汝則不爾唯有",
    "X36n0659_036:0848c14": "過去業無現在業汝法不從方便斷業我法不爾從",
    "X36n0659_036:0848c15": "方便斷汝業盡已則得苦盡我則不爾煩惱盡已業",
    "X36n0659_036:0848c16": "苦則盡是故我今責汝過去業彼人若言瞿曇我實",
    "X36n0659_036:0848c17": "不知從師受之師作是說我實無咎。",
    "X36n0659_036:0848c18": "有四重假設皆立一彼一我相對文皆可見。",
    "X36n0659_036:0848c19": "從我言仁者下第二責彼邪師。",
    "X36n0659_036:0848c20": "我言仁者汝師是誰彼若見答是富蘭那我復語言",
    "X36n0659_036:0848c21": "汝昔何不一一咨問大師實知過去業不汝師若言",
    "X36n0659_036:0848c22": "我不知者汝復云何受是師語若言我知復應問言",
    "X36n0659_036:0848c23": "下苦因緣受中上苦不中苦因緣受下上苦不上苦",
    "X36n0659_036:0848c24": "因緣受中下苦不若言不者復應問言師云何說苦",
    "X36n0659_036:0849a01": "樂之報唯過去業非現在耶復應問言是現在苦過",
    "X36n0659_036:0849a02": "去有不若過去有過去之業悉已都盡若都盡者云",
    "X36n0659_036:0849a03": "何復受今日之身若過去無唯現在有云何復言眾",
    "X36n0659_036:0849a04": "生苦樂皆過去業仁者若知現在苦行能壞過去業",
    "X36n0659_036:0849a05": "現在苦行復以何破如其不破苦即是常苦若是常",
    "X36n0659_036:0849a06": "云何說言得苦解脫若更有行壞苦行者過去已盡",
    "X36n0659_036:0849a07": "云何有苦仁者如是苦行能令樂業受苦果不復令",
    "X36n0659_036:0849a08": "苦業受樂果不能令無苦無樂業作不受果不能令",
    "X36n0659_036:0849a09": "現報作生報不能令生報作現報不令是二報作無",
    "X36n0659_036:0849a10": "報不能令定報作無報不能令無報作定報不彼若",
    "X36n0659_036:0849a11": "復言瞿曇不能我復當言仁者如其不能何因緣故",
    "X36n0659_036:0849a12": "受是苦行。",
    "X36n0659_036:0849a13": "文中言彼若見答富蘭那然須跋之師實是鬱頭",
    "X36n0659_036:0849a14": "藍弗故下文云汝師鬱頭藍弗利根聰明而今言",
    "X36n0659_036:0849a15": "是富蘭那者是假設之辭蘭那是六師之宗其人",
    "X36n0659_036:0849a16": "邪見撥無實不說業行但云假使是大師富蘭那",
    "X36n0659_036:0849a17": "者亦須併責文云下苦因緣受中上苦不者實論",
    "X36n0659_036:0849a18": "因果則下因得下果亦有轉障隨緣不定故言下",
    "X36n0659_036:0849a19": "因得中上苦上因得下果可有轉障又云能令樂",
    "X36n0659_036:0849a20": "業受苦果不者謂行善是樂業而轉於地獄獲報",
    "X36n0659_036:0849a21": "人中受果即是樂業受樂果也苦業受樂果者即",
    "X36n0659_036:0849a22": "為王除賊此是苦業而得富貴是苦業受樂果令",
    "X36n0659_036:0849a23": "無苦無樂業作不受果者此非無記之業為無苦",
    "X36n0659_036:0849a24": "無樂今以下善為捨受之因即是無苦樂業隨緣",
    "X36n0659_036:0849b01": "異故都不得報故云不受果也又文云能令無報",
    "X36n0659_036:0849b02": "作定報不者此非超然無報正謂無定之報令作",
    "X36n0659_036:0849b03": "定報不。",
    "X36n0659_036:0849b04": "仁者當知定有下第三正義。",
    "X36n0659_036:0849b05": "仁者當知定有過去業現在因緣是故我言因煩惱",
    "X36n0659_036:0849b06": "生業因業受報仁者當知一切眾生有過去業有現",
    "X36n0659_036:0849b07": "在因眾生雖有過去壽業要賴現在飲食因緣仁者",
    "X36n0659_036:0849b08": "若說眾生受苦受樂定由過去本業因緣是事不然",
    "X36n0659_036:0849b09": "何以故仁者譬如有人為王除怨以是因緣多得財",
    "X36n0659_036:0849b10": "寶因是財寶受現在樂如是之人現作樂因現受樂",
    "X36n0659_036:0849b11": "報譬如有人殺王愛子以是因緣喪失身命如是之",
    "X36n0659_036:0849b12": "人現作苦因現受苦報仁者一切眾生現在因於四",
    "X36n0659_036:0849b13": "大時節土地人民受苦受樂是故我說一切眾生不",
    "X36n0659_036:0849b14": "必盡因過去本業受苦樂也。",
    "X36n0659_036:0849b15": "仁者若以斷業因緣力故下第二論解脫義此有",
    "X36n0659_036:0849b16": "五番此初番也。",
    "X36n0659_036:0849b17": "仁者若以斷業因緣力故得解脫者一切聖人不得",
    "X36n0659_036:0849b18": "解脫何以故一切眾生過去本業無始終故是故我",
    "X36n0659_036:0849b19": "說修聖道時是道能遮無始終業仁者若受苦行便",
    "X36n0659_036:0849b20": "得道者一切畜生悉應得道是故先當調伏其心不",
    "X36n0659_036:0849b21": "調伏身以是因緣我經中說斫伐此林莫斫伐樹何",
    "X36n0659_036:0849b22": "以故從林生怖不從樹生欲調伏身先當調心心喻",
    "X36n0659_036:0849b23": "於林身喻於樹。",
    "X36n0659_036:0849b24": "世尊我已先調伏心下第二述己自陳。",
    "X36n0659_036:0849c01": "須跋陀言世尊我已先調伏心。",
    "X36n0659_036:0849c02": "佛言汝今云何下第三重責。",
    "X36n0659_036:0849c03": "佛言善男子汝今云何能先調心。",
    "X36n0659_036:0849c04": "世尊我先思惟下第四。",
    "X36n0659_036:0849c05": "須跋陀言世尊我先思惟欲是無常無樂無淨觀色",
    "X36n0659_036:0849c06": "即是常樂清淨作是觀已欲界結斷獲得色處是故",
    "X36n0659_036:0849c07": "名為先調伏心次復觀色色是無常如癰如瘡如毒",
    "X36n0659_036:0849c08": "如箭見無色常清淨寂靜如是觀已色界結盡得無",
    "X36n0659_036:0849c09": "色處是故名為先調伏心次復觀想即是無常癰瘡",
    "X36n0659_036:0849c10": "毒箭如是觀已後得非想非非想處是非想非非想",
    "X36n0659_036:0849c11": "即一切智寂靜清淨無有墮墜常恒不變是故我能",
    "X36n0659_036:0849c12": "調伏其心。",
    "X36n0659_036:0849c13": "文云我先觀欲是無常無樂無淨者然外道所觀",
    "X36n0659_036:0849c14": "多作六行謂苦麤障止妙離若佛法弟子作八行",
    "X36n0659_036:0849c15": "觀謂無常苦空無我不淨如癰如瘡如毒如箭今",
    "X36n0659_036:0849c16": "此須跋亦作八觀但例而為言應觀欲界為無常",
    "X36n0659_036:0849c17": "無樂無我無淨而今獨不言無我者以外道為我",
    "X36n0659_036:0849c18": "修禪令我出離無無我觀然此須跋次第斷三界",
    "X36n0659_036:0849c19": "煩惱得非想處謂為涅槃是先調心。",
    "X36n0659_036:0849c20": "佛言汝云何下第五如來重破。",
    "X36n0659_036:0849c21": "佛言善男子汝云何能調伏心耶汝今所得非想非",
    "X36n0659_036:0849c22": "非想定猶名為想涅槃無想汝云何言獲得涅槃善",
    "X36n0659_036:0849c23": "男子汝已先能訶責麤想今者云何愛著細想不知",
    "X36n0659_036:0849c24": "訶責如是非想非非想處故名為想如癰如瘡如毒",
    "X36n0659_036:0850a01": "如箭善男子汝師鬱頭藍弗利根聰明尚不能斷如",
    "X36n0659_036:0850a02": "是非想非非想處受於惡身況其餘者。",
    "X36n0659_036:0850a03": "汝雖言調心而猶有計非想處而為涅槃涅槃無",
    "X36n0659_036:0850a04": "想汝自計之豈是調心前斷三界思惟煩惱是除",
    "X36n0659_036:0850a05": "麤想而復計有涅槃是存細想其中云汝師鬱頭",
    "X36n0659_036:0850a06": "藍弗後退非想定作飛狸身所以然者此外道本",
    "X36n0659_036:0850a07": "欲界身得非想定為眾鳥所閙乃發誓願願作飛",
    "X36n0659_036:0850a08": "狸身殘害魚鳥後時退定遂受此身然其得定以",
    "X36n0659_036:0850a09": "為涅槃生大邪見後墮無間受是惡身。",
    "X36n0659_036:0850a10": "世尊云何能斷諸有下第三歸伏文為三一請說",
    "X36n0659_036:0850a11": "無想之法二時眾得益三須跋悟道私謂此悟道",
    "X36n0659_036:0850a12": "文少應如後分卷初此下請說無想之法又二先",
    "X36n0659_036:0850a13": "請次答。",
    "X36n0659_036:0850a14": "世尊云何能斷一切諸有。",
    "X36n0659_036:0850a15": "答文自二初略後廣此初略說。",
    "X36n0659_036:0850a16": "佛言善男子若觀實想是人能斷一切諸有。",
    "X36n0659_036:0850a17": "實想者若從境為名應言實相若從智為名即云",
    "X36n0659_036:0850a18": "實想想是智名相是境名。",
    "X36n0659_036:0850a19": "須跋言云何下第二更請廣說於中先請。",
    "X36n0659_036:0850a20": "須跋陀言世尊云何名為實想。",
    "X36n0659_036:0850a21": "次佛答。",
    "X36n0659_036:0850a22": "善男子無想之想名為實想世尊云何名為無想之",
    "X36n0659_036:0850a23": "想善男子一切法無自相他相及自他相無無因相",
    "X36n0659_036:0850a24": "無作相無受相無作者相無受者相無法非法相無",
    "X36n0659_036:0850b01": "男女相無士夫相無微塵相無時節相無為自相無",
    "X36n0659_036:0850b02": "為他相無為自他相無有相無無相無生相無生者",
    "X36n0659_036:0850b03": "相無因相無因因相無果相無果果相無晝夜相無",
    "X36n0659_036:0850b04": "明闇相無見相無見者相無聞相無聞者相無覺知",
    "X36n0659_036:0850b05": "相無覺知者相無菩提相無得菩提者相無業相無",
    "X36n0659_036:0850b06": "業主相無煩惱相無煩惱主相善男子如是等相隨",
    "X36n0659_036:0850b07": "所滅處名真實想善男子一切諸法皆是虗假隨其",
    "X36n0659_036:0850b08": "滅處是名為實是名實想是名法界名畢竟智名第",
    "X36n0659_036:0850b09": "一義諦名第一義空善男子是想法界畢竟智第一",
    "X36n0659_036:0850b10": "義諦第一義空下智觀故得聲聞菩提中智觀故得",
    "X36n0659_036:0850b11": "緣覺菩提上智觀故得無上菩提。",
    "X36n0659_036:0850b12": "答中文云隨所滅處名真實想者此有二義一者",
    "X36n0659_036:0850b13": "以真實智斷諸煩惱故云隨所滅處二以此空遣",
    "X36n0659_036:0850b14": "於俗有故言隨所滅也又言名第一義諦第一義",
    "X36n0659_036:0850b15": "空者涅槃果上亦有此名如師子吼初說今此文",
    "X36n0659_036:0850b16": "中則正明真空為第一義下智觀故得聲聞菩提",
    "X36n0659_036:0850b17": "中智得緣覺菩提者古來有解謂三乘異觀今此",
    "X36n0659_036:0850b18": "文中明三乘同觀第一義空但智有下中成三乘",
    "X36n0659_036:0850b19": "別例如三獸度河得水深淺三乘同觀中道深智",
    "X36n0659_036:0850b20": "即得無上菩提淺智但得辟支佛與聲聞菩提。",
    "X36n0659_036:0850b21": "說是法時十千菩薩下第二明時眾得益。",
    "X36n0659_036:0850b22": "說是法時十千菩薩得一生實想萬五千菩薩得二",
    "X36n0659_036:0850b23": "生法界二萬五千菩薩得畢竟智三萬五千菩薩悟",
    "X36n0659_036:0850b24": "第一義諦是第一義諦亦名第一義空亦名首楞嚴",
    "X36n0659_036:0850c01": "三昧四萬五千菩薩得虗空三昧是虗空三昧亦名",
    "X36n0659_036:0850c02": "廣大三昧亦名智印三昧五萬五千菩薩得不退忍",
    "X36n0659_036:0850c03": "是不退忍亦名如法忍亦名如法界六萬五千菩薩",
    "X36n0659_036:0850c04": "得陀羅尼是陀羅尼亦名大念心亦名無閡智七萬",
    "X36n0659_036:0850c05": "五千菩薩得師子吼三昧是師子吼亦名金剛三昧",
    "X36n0659_036:0850c06": "亦名五智印三昧八萬五千菩薩得平等三昧是平",
    "X36n0659_036:0850c07": "等三昧亦名大慈大悲無量恒河沙等眾生發阿耨",
    "X36n0659_036:0850c08": "多羅三藐三菩提心無量恒河沙等眾生發緣覺心",
    "X36n0659_036:0850c09": "無量恒河沙等眾生發聲聞心人女天女二萬億人",
    "X36n0659_036:0850c10": "現轉女身得男子身。",
    "X36n0659_036:0850c11": "文云得一生實相二生法界者謂十地補處大士",
    "X36n0659_036:0850c12": "以為一生九地則是二生若具論者則如法華經",
    "X36n0659_036:0850c13": "損生義說。",
    "X36n0659_036:0850c14": "須跋陀羅下第三明須跋悟道。",
    "X36n0659_036:0850c15": "須跋陀羅得阿羅漢果。",
    "X36n0659_036:0850c16": "應有正付囑而文來未盡開善云自斯已後幾可",
    "X36n0659_036:0850c17": "哀傷然皆已蒙作得度因緣故如來滅後得道不",
    "X36n0659_036:0850c18": "一今經教滿足唯宜自勵脫復不遇沒苦如何居",
    "X36n0659_036:0850c19": "士請僧經云涅槃後分更有燒身品起塔品囑累",
    "X36n0659_036:0850c20": "品此文三品不來。",
    "X36n0659_036:0850c21": "大般涅槃經卷第三十六",
    "X36n0659_036:0850c22": "涅槃經疏卷第十五",
    "X36n0659_036:0850c23": "日東　天台沙門本純　分會",
    "X36n0659_036:0851a01": "南本大般涅槃經會疏卷第三十六(終)"
}