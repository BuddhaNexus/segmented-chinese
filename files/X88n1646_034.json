{
    "X88n1646_034:0243b18": "居士傳三十四",
    "X88n1646_034:0243b20": "真希元吳毅夫傳",
    "X88n1646_034:0243b21": "真希元名德秀。建州浦城人。慶元五年登進士第。理",
    "X88n1646_034:0243b22": "宗朝官至參知政事。立朝不滿十年。所上奏疏數十",
    "X88n1646_034:0243b23": "萬言。皆切當世要務。直聲震朝野。洊歷州郡。民懷其",
    "X88n1646_034:0243b24": "惠。自寧宗以來。屢下偽學之禁。真元晚出。獨慨然以",
    "X88n1646_034:0243c01": "道自任。讀佛經通其旨趣。甞題遺教經云。遺教經盖",
    "X88n1646_034:0243c02": "瞿曇氏最後教諸弟子語。今學佛者罕甞誦而習之。",
    "X88n1646_034:0243c03": "盖自禪教既分。學者往往以為不階語言文字而佛",
    "X88n1646_034:0243c04": "可得。於是脫略經教而求。其所謂禪者。高則高矣。至",
    "X88n1646_034:0243c05": "其身心顛倒有不堪點檢者。則反不如誦經持律之",
    "X88n1646_034:0243c06": "徒。循循規矩中。猶不至大謬也。今觀此經。以端心正",
    "X88n1646_034:0243c07": "念為首。而深言持戒為禪定智慧之本。至謂制心之",
    "X88n1646_034:0243c08": "道如牧牛。如馭馬。不使縱逸。去瞋止妄。息欲寡求。然",
    "X88n1646_034:0243c09": "後由遠離以至精進。由禪定以造智慧。具有漸次梯",
    "X88n1646_034:0243c10": "級。非如今之談者以為一超可到如來地位也。以吾",
    "X88n1646_034:0243c11": "儒觀之。聖門教人以下學為本。然後可以上達。亦此",
    "X88n1646_034:0243c12": "理也。學佛者不由持戒而欲至定慧。亦猶吾儒舍離",
    "X88n1646_034:0243c13": "經辨志而急於大成。去灑掃應對而語性與天道之",
    "X88n1646_034:0243c14": "妙。其可得哉。余謂佛氏之有此經。猶儒家之有論語。",
    "X88n1646_034:0243c15": "而金剛．楞嚴．圓覺等經則易．中庸之比。未有不先論",
    "X88n1646_034:0243c16": "語而可遽及易．中庸者也。其題蓮華經普門品云。昔",
    "X88n1646_034:0243c17": "唐李文公問藥山儼禪師曰。如何是惡風吹船飄落",
    "X88n1646_034:0243c18": "鬼國。師曰李翱小子問此何為。文公怫然怒形於色。",
    "X88n1646_034:0243c19": "師笑曰如此便是黑風吹船飄入鬼國也。吁藥山可",
    "X88n1646_034:0243c20": "為善啟發人矣。以是推之。則知利欲熾然即是火坑。",
    "X88n1646_034:0243c21": "貪愛沉溺便是苦海。一念清淨烈焰成池。一念警覺",
    "X88n1646_034:0243c22": "船到彼岸。災患纏縛隨處而安。我無怖畏如械自脫。",
    "X88n1646_034:0243c23": "惡人侵凌待他橫逆。我無忿嫉如獸自奔。讀是經者",
    "X88n1646_034:0243c24": "作如是觀。則知補陀大士真實為人。非虗語也。又甞",
    "X88n1646_034:0244a01": "遺書提刑陳貴謙問禪門事。貴謙甞參月林鐵鞭諸",
    "X88n1646_034:0244a02": "老。切究向上一機。答之曰。承下問禪門所謂話頭合",
    "X88n1646_034:0244a03": "看與否。以愚觀之。初無定說。若能一念無生。全體是",
    "X88n1646_034:0244a04": "佛。何處別有話頭。只緣多生習氣背覺合塵。剎那之",
    "X88n1646_034:0244a05": "間念念起滅。如猴猻拾栗相似。祖師不得已權設方",
    "X88n1646_034:0244a06": "便。令咬嚼一句無滋味話頭。淘汝業識都無實義。今",
    "X88n1646_034:0244a07": "時學者却於話頭上強生穿鑿。或至逐箇解說以當",
    "X88n1646_034:0244a08": "事業。遠之遠矣。來教謂未誦佛之言。存佛之心。行佛",
    "X88n1646_034:0244a09": "之行。久久須有得處。如此行履固不失為一世賢者。",
    "X88n1646_034:0244a10": "然禪門一著又須見徹自己本地風光方為究竟。此",
    "X88n1646_034:0244a11": "事雖人人本有。但為客塵妄想所蔽。若不痛加煆煉。",
    "X88n1646_034:0244a12": "終不明淨。來教又謂。道若不在言語文字上。諸佛諸",
    "X88n1646_034:0244a13": "祖何為留許多經論在世。經是佛言。禪是佛心。初無",
    "X88n1646_034:0244a14": "違背。但世人尋言逐句。沒溺教網。不知自己有一段",
    "X88n1646_034:0244a15": "光明大事。故達摩西來不立文字直指人心見性成",
    "X88n1646_034:0244a16": "佛謂之教外別傳。非是教外別有一箇道理。只要明",
    "X88n1646_034:0244a17": "了此心。不著教相。今若只誦佛語而不會歸自己。如",
    "X88n1646_034:0244a18": "人數他珍寶。自無半錢分。縱於中得少滋味。猶是法",
    "X88n1646_034:0244a19": "愛之見。直須打併一切淨盡。方有少分相應也。以日",
    "X88n1646_034:0244a20": "用驗之。雖無濁惡粗過。然於一切善惡逆順境界上",
    "X88n1646_034:0244a21": "果能照破不為他所移換否。夜睡中夢覺一如否。恐",
    "X88n1646_034:0244a22": "怖顛倒否。疾病而能作得主否。若目前猶有境在。則",
    "X88n1646_034:0244a23": "夢寐未免顛倒。夢寐既顛倒。疾病必不能作得主宰。",
    "X88n1646_034:0244a24": "疾病既作主宰不得。則生死岸頭必不自在。所謂如",
    "X88n1646_034:0244b01": "人飲水冷暖自知。來教謂無下手處。只是無下手處",
    "X88n1646_034:0244b02": "正是得力處。如前書所言。靜處閙處皆著一隻眼看",
    "X88n1646_034:0244b03": "是甚麼道理。久久純熟。自無靜閙之異。其或雜亂紛",
    "X88n1646_034:0244b04": "飛起滅不停。却舉一則公案與之撕挨。則起滅之心",
    "X88n1646_034:0244b05": "自然頓息。照與照者同時寂滅。即是到家消息也。端",
    "X88n1646_034:0244b06": "平二年希元有疾。三上章乞祠祿。疾亟。冠帶起坐。神",
    "X88n1646_034:0244b07": "爽不亂。卒諡文忠(宋史．西山文集．緇門警訓)。",
    "X88n1646_034:0244b08": "吳毅夫名潛。寧國人。嘉定十年進士第一。立朝骨鯁。",
    "X88n1646_034:0244b09": "不避權要。淳祐中拜右丞相。以直言忤旨。責授化州",
    "X88n1646_034:0244b10": "團練使循州安置。居常究心大法。深有悟入。序大慧",
    "X88n1646_034:0244b11": "正法眼藏。至此事亘古亘今漫天漫地。端視側視。直",
    "X88n1646_034:0244b12": "視橫視。開視闔視。明視暗視。無不視亦無所視亦無",
    "X88n1646_034:0244b13": "無不視無所視。謂正即離。謂法即塵。謂眼即鑿。謂藏",
    "X88n1646_034:0244b14": "即塞。是故這四箇字直須撇向大洋海裏。方免擔枷",
    "X88n1646_034:0244b15": "帶索受人圈[袖由+貴]。然雖如此。初機鈍根也要得一則半",
    "X88n1646_034:0244b16": "則胡言漢語。覷來覷去綻須光景。此時正好[拚ㄙ+ㄊ]命捨",
    "X88n1646_034:0244b17": "身。單鎗直進。如老鼠入牛角挨牆拶壁更無去處。正",
    "X88n1646_034:0244b18": "迷悶中。猛忽地頭破額裂通身流汗。得箇休歇。始知",
    "X88n1646_034:0244b19": "法眼．慧眼．天眼．佛眼只是一雙凡眼。到這裏說道學",
    "X88n1646_034:0244b20": "人事畢也且未在。履齋老子即說偈言。若以色見我。",
    "X88n1646_034:0244b21": "以音聲求我。是人行邪道。不能見如來。及赴貶所。宿",
    "X88n1646_034:0244b22": "楓亭接待寺。告寺僧曰。文殊言。我初入不思議三昧。",
    "X88n1646_034:0244b23": "繫心一緣。若久習成就。更無他想。常與定俱。此繫心",
    "X88n1646_034:0244b24": "一緣乃成佛作祖之階梯也。所謂繫心一緣。如日觀",
    "X88n1646_034:0244c01": "月觀眉間毫相與鼻準白之類。事雖淺近。理實幽微。",
    "X88n1646_034:0244c02": "如趙州云。老僧十二時惟粥飯二時是襍用心。溈山",
    "X88n1646_034:0244c03": "問懶安曰汝十二時當作何務。安云牧牛。溈云作麼",
    "X88n1646_034:0244c04": "生牧。安曰一回入草去驀鼻拽將來。凡此皆繫心一",
    "X88n1646_034:0244c05": "緣也。是後尊宿又生巧妙方便。令學人看个話頭。如",
    "X88n1646_034:0244c06": "狗子佛性．麻三升．乾屎橛．青州布衫．鎮州蘿蔔．庭前",
    "X88n1646_034:0244c07": "柏樹子之類。都是理路不通處。教人取次看一則。看",
    "X88n1646_034:0244c08": "來看去。疑來疑去。十二時中常不放捨。忽然鼻孔噴",
    "X88n1646_034:0244c09": "地一下。即是當人安身立命處。此寺僧徒戒行嚴潔。",
    "X88n1646_034:0244c10": "誦經禮佛脇不附席。盖禪教律剎之希有。亦謂精進",
    "X88n1646_034:0244c11": "矣。有此鎡基。更能趲上一層。繫心一緣。習定生慧。則",
    "X88n1646_034:0244c12": "人人是佛。自家現成公案。不用借他珍寶開帳鋪席。",
    "X88n1646_034:0244c13": "可惜只在有為法上過了一生。總然以今世持戒福",
    "X88n1646_034:0244c14": "德來世不失人身。脫殻入殻何時休歇。一有蹉跌永",
    "X88n1646_034:0244c15": "劫扶頭不起。所謂此生不向今生度。更向何生度此",
    "X88n1646_034:0244c16": "身。此語最為悲切。履齋老子未能自度先願度人。因",
    "X88n1646_034:0244c17": "書此以效法施云。履齋者。毅夫所自號也。將卒之日。",
    "X88n1646_034:0244c18": "語人曰。吾將逝矣。夜必雷風大雨。已而果然。四更開",
    "X88n1646_034:0244c19": "霽。撰遺表。作詩端坐而逝。事在景定三年(徑山志．佛法金湯)。",
    "X88n1646_034:0244c20": "知歸子曰。希元之論佛法。信有功於下學矣。雖然學",
    "X88n1646_034:0244c21": "佛而不明宗。如陷蹄涔求適大海。不亦左乎。故陳吳",
    "X88n1646_034:0244c22": "之說。學者其不可不盡心也。",
    "X88n1646_034:0244c23": "汪大紳云。明宗判得甚是。然明得宗。希元之論皆",
    "X88n1646_034:0244c24": "宗也。明不得宗。陳吳之論皆枝節耳。儒門論禪。何"
}