{
    "T30n1579_019:0381b19": "瑜伽師地論卷第十九",
    "T30n1579_019:0381b21": "彌勒菩薩說",
    "T30n1579_019:0381b22": "三藏法師玄奘奉　詔譯",
    "T30n1579_019:0381b23": "本地分中思所成地第十一之四",
    "T30n1579_019:0381b24": "　賢聖常說最善語　　愛非不愛語第二",
    "T30n1579_019:0381b25": "　諦非不諦語第三　　法非非法語第四",
    "T30n1579_019:0381b26": "今此頌中。言善語者。所謂善說善言善論。",
    "T30n1579_019:0381b27": "當知善說有三種相。所謂悅意無染唯善。",
    "T30n1579_019:0381b28": "由第一語令他慶悅。由第二語令自尸羅",
    "T30n1579_019:0381b29": "終無穿缺。由第三語能令他人出不善處。",
    "T30n1579_019:0381c01": "安住善處。因此引攝利益安樂。或有愛語",
    "T30n1579_019:0381c02": "非諦非法。謂如有一以美妙言。稱讚他人",
    "T30n1579_019:0381c03": "非真實德。或有諦語非愛非法。謂如有一",
    "T30n1579_019:0381c04": "以染污心發麁惡言。訶責他人真實過惡。",
    "T30n1579_019:0381c05": "或有法語亦愛亦諦。謂如有一善知稱讚",
    "T30n1579_019:0381c06": "及與訶責。知可稱讚可訶責已。然不稱",
    "T30n1579_019:0381c07": "讚亦不訶責。唯善方便為說正法。能令彼",
    "T30n1579_019:0381c08": "人出不善處安住善處。",
    "T30n1579_019:0381c09": "復次今當略辨上所說義。謂薄伽梵此中",
    "T30n1579_019:0381c10": "略示所有善語若標若釋。當知是名此中略",
    "T30n1579_019:0381c11": "義。",
    "T30n1579_019:0381c12": "　信慚戒施法　　善人所稱讚",
    "T30n1579_019:0381c13": "　是名趣天道　　能往天世間",
    "T30n1579_019:0381c14": "此頌所明。謂如有一於佛所證法毘奈耶。",
    "T30n1579_019:0381c15": "獲得正信。恥在居家。受持淨戒趣得衣服",
    "T30n1579_019:0381c16": "飲食臥具。便生喜足。減除器物。儉約資緣。",
    "T30n1579_019:0381c17": "凡所獲得如法利養終無私隱。必與智人",
    "T30n1579_019:0381c18": "同梵行者而共受用。所有正法初中後善稱",
    "T30n1579_019:0381c19": "揚梵行。所謂契經乃至論議。皆能受持研尋",
    "T30n1579_019:0381c20": "究達。傳授他人廣為開闡。彼既成就是諸",
    "T30n1579_019:0381c21": "善法。當知必獲三種勝利。一者諸佛諸佛弟",
    "T30n1579_019:0381c22": "子真實善人之所稱讚。二者若彼尸羅財施",
    "T30n1579_019:0381c23": "之所攝引。福德資糧。法施攝引智慧資糧善",
    "T30n1579_019:0381c24": "圓滿者。便得趣入證解脫處清淨諸天眾",
    "T30n1579_019:0381c25": "同分中。三者若彼二種資糧猶未圓滿。便能",
    "T30n1579_019:0381c26": "令彼速得圓滿。身壞已後定生善趣。多往",
    "T30n1579_019:0381c27": "天上樂世界中。復有差別。謂如有一於佛",
    "T30n1579_019:0381c28": "所證法毘奈耶。獲得正信。信惡尸羅當墮",
    "T30n1579_019:0381c29": "惡趣信慳貪者得貧窮報。如是信已。於現",
    "T30n1579_019:0382a01": "法中惡戒慳貪深生羞恥。以羞恥故。棄惡",
    "T30n1579_019:0382a02": "尸羅受清淨戒。棄捨慳貪以無垢心安處",
    "T30n1579_019:0382a03": "居家。廣說乃至。善行布施。由此因緣。於現",
    "T30n1579_019:0382a04": "法中聖賢所讚。身壞已後乃至當生善趣",
    "T30n1579_019:0382a05": "天上樂世界中。",
    "T30n1579_019:0382a06": "復次今當略辨上所說義。謂薄伽梵此中略",
    "T30n1579_019:0382a07": "示在家出家二種正行及正行果所有勝利。",
    "T30n1579_019:0382a08": "當知是名此中略義。",
    "T30n1579_019:0382a09": "　多聞能知法　　多聞能遠惡",
    "T30n1579_019:0382a10": "　多聞捨無義　　多聞得涅槃",
    "T30n1579_019:0382a11": "此頌所明。謂如有一於依先時正所應",
    "T30n1579_019:0382a12": "作施論戒論生天之論無倒教法。恭敬聽聞。",
    "T30n1579_019:0382a13": "聞已遂能了知其義。謂現法中種種惡行及",
    "T30n1579_019:0382a14": "當惡趣苦無義因。諸惡行所應速遠離。及",
    "T30n1579_019:0382a15": "往善趣捨生惡趣苦無義因。彼由了知如",
    "T30n1579_019:0382a16": "是法義。法隨法行能遠苦因。能引樂因。由",
    "T30n1579_019:0382a17": "此因緣。得樂捨苦。若於增上四聖諦等相",
    "T30n1579_019:0382a18": "應教法。恭敬聽聞。聞已遂能了知其義。謂一",
    "T30n1579_019:0382a19": "切有生死大苦寂靜涅槃。彼由了知如是法",
    "T30n1579_019:0382a20": "義。若根已熟資糧已滿便能獲得如是義。識",
    "T30n1579_019:0382a21": "心清淨故。纔聞法已於諸聖諦未現觀者。",
    "T30n1579_019:0382a22": "能入現觀。已現觀者便得漏盡。若根未熟",
    "T30n1579_019:0382a23": "資糧未滿。即由如是遠離諸惡。依增上戒",
    "T30n1579_019:0382a24": "起增上心。依增上心發增上慧。由此能捨",
    "T30n1579_019:0382a25": "一切苦本煩惱無義。證得涅槃。復次今當略",
    "T30n1579_019:0382a26": "辨上所說義。謂薄伽梵此中略示先聞正",
    "T30n1579_019:0382a27": "法如理思惟。先如理思法隨法行。法隨法",
    "T30n1579_019:0382a28": "行為先因故得勝利果。當知是名此中略",
    "T30n1579_019:0382a29": "義。",
    "T30n1579_019:0382b01": "　智者如空無染污　　不動猶如天帝幢",
    "T30n1579_019:0382b02": "　如泛清涼盈滿池　　不樂淤泥生死海",
    "T30n1579_019:0382b03": "今此頌中。辯阿羅漢苾芻心善解脫超諸戲",
    "T30n1579_019:0382b04": "論猶如虛空。何以故。譬如虛空離諸戲論。",
    "T30n1579_019:0382b05": "淨與不淨皆不能染。諸阿羅漢亦復如是。",
    "T30n1579_019:0382b06": "一切世法若順若違皆不能染。所謂利衰乃",
    "T30n1579_019:0382b07": "至苦樂。又諸有學已離欲貪。向阿羅漢。於",
    "T30n1579_019:0382b08": "四念住善住其心。修無相心三摩地時。如",
    "T30n1579_019:0382b09": "天帝幢。於其一切動發憍舉戲論營為生",
    "T30n1579_019:0382b10": "願俱行所有貪愛。不能傾動。又諸有學已",
    "T30n1579_019:0382b11": "離欲貪得不還果。於上解脫心生欲樂。",
    "T30n1579_019:0382b12": "譬如遊泛清冷泉池。於愛味定上分諸結熱",
    "T30n1579_019:0382b13": "淤泥中終不欣樂。由於此中不欣樂故。",
    "T30n1579_019:0382b14": "亦不欣樂生死大海。復有差別。謂阿羅漢",
    "T30n1579_019:0382b15": "所有飲食言說遊行處無相住。有餘依苦之",
    "T30n1579_019:0382b16": "所隨逐。如其次第三處應知。復有差別。謂",
    "T30n1579_019:0382b17": "慧解脫諸阿羅漢。有學身證。及俱解脫諸阿",
    "T30n1579_019:0382b18": "羅漢。如其次第三處應知。復次今當略辨",
    "T30n1579_019:0382b19": "上所說義。謂薄伽梵此中略示離三界欲",
    "T30n1579_019:0382b20": "於佛聖旨猶有餘依。離欲界貪勝進道攝",
    "T30n1579_019:0382b21": "及不還果。復有差別。謂略顯示解脫勝利等",
    "T30n1579_019:0382b22": "持勝利智慧勝利。復有差別。謂略顯示增上",
    "T30n1579_019:0382b23": "心慧學所得果。及顯增上心慧二學。",
    "T30n1579_019:0382b24": "　若以色量我　　以音聲尋我",
    "T30n1579_019:0382b25": "　欲貪所執持　　彼不能知我",
    "T30n1579_019:0382b26": "　若於內了知　　於外不能見",
    "T30n1579_019:0382b27": "　由內果觀察　　彼音聲所引",
    "T30n1579_019:0382b28": "　若於內無知　　於外而能見",
    "T30n1579_019:0382b29": "　由外果觀察　　亦音聲所引",
    "T30n1579_019:0382c01": "　若於內無知　　於外不能見",
    "T30n1579_019:0382c02": "　彼普障愚夫　　亦音聲所引",
    "T30n1579_019:0382c03": "　若於內了知　　於外亦能見",
    "T30n1579_019:0382c04": "　英雄出離慧　　非音聲所引",
    "T30n1579_019:0382c05": "此頌所明。謂如有一體是異生。未斷虛妄",
    "T30n1579_019:0382c06": "分別欲貪。觀見世尊具三十二大丈夫相遂",
    "T30n1579_019:0382c07": "便測量。此薄伽梵定是如來應正等覺。其所",
    "T30n1579_019:0382c08": "說法決定微妙。其弟子眾所行必善。彼於後",
    "T30n1579_019:0382c09": "時近不善人聞不正法。隨逐他論及他音",
    "T30n1579_019:0382c10": "聲。信順於他他所引攝。他所引故於佛法",
    "T30n1579_019:0382c11": "僧還生毀謗。如是皆由不如實知如來法",
    "T30n1579_019:0382c12": "身故。致如此。復有異生。由內靜慮果天眼",
    "T30n1579_019:0382c13": "通。遠見世尊便作是解。此薄伽梵定是如",
    "T30n1579_019:0382c14": "來應正等覺。餘如前說。復有由外欲界繫",
    "T30n1579_019:0382c15": "業果報肉眼見已測量。當知彼亦隨逐他論",
    "T30n1579_019:0382c16": "及他音聲。信順於他他所引攝。復有異生",
    "T30n1579_019:0382c17": "於爾所見都無所有。彼普被障。長時為他",
    "T30n1579_019:0382c18": "音聲所引。若諸賢聖除斷調伏。超越欲貪",
    "T30n1579_019:0382c19": "得聖慧眼。彼由如是聖慧眼故。於內證解",
    "T30n1579_019:0382c20": "如來法身。雖於外見如來色身。或見制多",
    "T30n1579_019:0382c21": "或圖畫等而能了知。非第一義應正等覺。彼",
    "T30n1579_019:0382c22": "由如是於內正知於外正觀。不隨他論及",
    "T30n1579_019:0382c23": "他音聲。不信順他非他所引。於佛法僧",
    "T30n1579_019:0382c24": "決定信受。如是皆由如實了知如來法身",
    "T30n1579_019:0382c25": "故。致如此。",
    "T30n1579_019:0382c26": "復次今當略辨上所說義。謂薄伽梵。此中略",
    "T30n1579_019:0382c27": "示若唯世俗見如來者則不決定。若以勝",
    "T30n1579_019:0382c28": "義見如來者是則決定。當知是名此中略",
    "T30n1579_019:0382c29": "義。",
    "T30n1579_019:0383a01": "　第六增上王　　染時染自取",
    "T30n1579_019:0383a02": "　於無染不染　　染者名愚夫",
    "T30n1579_019:0383a03": "今此頌中。第六增上王者。謂心意識。若有已",
    "T30n1579_019:0383a04": "渡五暴流未渡第六意暴流。爾時其心",
    "T30n1579_019:0383a05": "隨逐諸定所有愛味故名染時。復有補特",
    "T30n1579_019:0383a06": "伽羅。於長夜染取為己有。於可愛法執藏",
    "T30n1579_019:0383a07": "不捨。是故說彼為染自取。貪名為染。因貪",
    "T30n1579_019:0383a08": "所生當來世苦亦名為染。若染自取於所",
    "T30n1579_019:0383a09": "染心不隨功用。攝受遮止修意對治作意",
    "T30n1579_019:0383a10": "故。如是彼心於現法中無有染污。於無染",
    "T30n1579_019:0383a11": "心此染自取。當來世中因彼諸苦亦無有",
    "T30n1579_019:0383a12": "染。若有於彼隨作功用。而不攝受亦不遮",
    "T30n1579_019:0383a13": "止。不修意對治作意。故依此苦因長夜受",
    "T30n1579_019:0383a14": "苦。於此苦因不能遠離故名愚夫",
    "T30n1579_019:0383a15": "復次今當略辨上所說義。謂薄伽梵此中略",
    "T30n1579_019:0383a16": "示遠離苦因所有勝利。及顯苦因能感自",
    "T30n1579_019:0383a17": "苦是愚夫性。當知是名此中略義。",
    "T30n1579_019:0383a18": "　有城骨為墉　　筋肉而塗飾",
    "T30n1579_019:0383a19": "　其中有貪恚　　慢覆所任持",
    "T30n1579_019:0383a20": "今此頌中。所言城者。謂心意識。此城唯以",
    "T30n1579_019:0383a21": "骨充甎石。筋代繩絍肉當塗漫。為形骸",
    "T30n1579_019:0383a22": "墉周匝圍繞。此城中有違害善說法毘柰",
    "T30n1579_019:0383a23": "耶所有善法四種惡法之所任持。二是在家",
    "T30n1579_019:0383a24": "諸受欲者。謂貪與瞋。二是惡說法毘柰耶中",
    "T30n1579_019:0383a25": "而出家者。謂慢與覆。由著諸欲悕求諸欲。",
    "T30n1579_019:0383a26": "與鄙穢行不相違背。於善說法及毘柰耶",
    "T30n1579_019:0383a27": "尚不信受。況當修善。恃惡說法而生憍",
    "T30n1579_019:0383a28": "慢。不能自然趣佛世尊或弟子所。設佛世尊",
    "T30n1579_019:0383a29": "或佛弟子由悲愍故。自往其所。然彼由覆",
    "T30n1579_019:0383b01": "隨煩惱纏染污其心。尚不如實發露己過。",
    "T30n1579_019:0383b02": "況能信解修諸善法。如是當知於彼善說",
    "T30n1579_019:0383b03": "法毘柰耶相應善法二種心城。皆不能入。何",
    "T30n1579_019:0383b04": "況復能取為己有",
    "T30n1579_019:0383b05": "復次今當略辨上所說義。謂薄伽梵。此中略",
    "T30n1579_019:0383b06": "示在家出家總由四種雜染因緣失壞善說",
    "T30n1579_019:0383b07": "法毘柰耶。當知是名此中略義。",
    "T30n1579_019:0383b08": "　如龜藏支於自[穀禾+卵]　　苾芻善攝意尋思",
    "T30n1579_019:0383b09": "　無所依止不惱他　　證般涅槃無所謗",
    "T30n1579_019:0383b10": "此頌所明。謂如有一依初靜慮捨三惡尋。",
    "T30n1579_019:0383b11": "所謂欲尋。恚尋。害尋。又能棄捨初靜慮地諸",
    "T30n1579_019:0383b12": "善尋思。安住無尋無伺定中。如龜藏支於",
    "T30n1579_019:0383b13": "其自[穀禾+卵]。略攝尋思亦復如是。無尋無伺定",
    "T30n1579_019:0383b14": "者。應知此上乃至有頂。彼於此定正安住",
    "T30n1579_019:0383b15": "時不生愛味。出已成就可愛樂法。調順柔",
    "T30n1579_019:0383b16": "和易可共住。不惱有智同梵行者。又為智",
    "T30n1579_019:0383b17": "人同梵行者欣樂共住。又復成就無違諍法。",
    "T30n1579_019:0383b18": "彼由如是正方便故。於諸聖諦能入現觀",
    "T30n1579_019:0383b19": "及得漏盡。彼於諸法不由他信。獲得善淨",
    "T30n1579_019:0383b20": "勝智見故。如實了知法真是法。毘柰耶真",
    "T30n1579_019:0383b21": "是毘柰耶。由如是知故。終不依止諸見顛",
    "T30n1579_019:0383b22": "倒於法謗法。及於非法亦謗非法。終不",
    "T30n1579_019:0383b23": "顯示非法為法。法為非法。非毘柰耶為",
    "T30n1579_019:0383b24": "毘柰耶。或毘柰耶為非毘柰耶。",
    "T30n1579_019:0383b25": "復次今當略辨上所說義。謂薄伽梵此中略",
    "T30n1579_019:0383b26": "示善說法者四種擾亂斷對治道。何等名為",
    "T30n1579_019:0383b27": "四種擾亂。一染不染尋思擾亂。二於勝定愛",
    "T30n1579_019:0383b28": "味擾亂。三互相違諍訟擾亂。四於正道誹",
    "T30n1579_019:0383b29": "謗擾亂。當知是名此中略義。",
    "T30n1579_019:0383c01": "　等不等而生　　牟尼捨有行",
    "T30n1579_019:0383c02": "　內樂定差別　　如俱舍卵生",
    "T30n1579_019:0383c03": "此頌所明。謂佛示現住最後有菩薩位時。",
    "T30n1579_019:0383c04": "先所獲得三十有二大丈夫相。八十隨好圓",
    "T30n1579_019:0383c05": "滿莊嚴妙色身生。於後證得阿耨多羅三藐",
    "T30n1579_019:0383c06": "三菩提時。其色身生。與前正等。其名身生",
    "T30n1579_019:0383c07": "由勝無漏不相似故。與前不等。又佛示現",
    "T30n1579_019:0383c08": "內寂靜樂及妙門樂為依止故。得定自在。",
    "T30n1579_019:0383c09": "如定心力捨諸壽行及諸有行。彼捨邊際妙",
    "T30n1579_019:0383c10": "色身生。與前正等其名身生。與前不等故",
    "T30n1579_019:0383c11": "有差別。如因其[穀禾+卵]卵生雞等依卵而生。即",
    "T30n1579_019:0383c12": "此生已漸漸增長。種類相似破[穀禾+卵]而出。如是",
    "T30n1579_019:0383c13": "如來色身名身差別道理當知亦爾。此中差",
    "T30n1579_019:0383c14": "別。謂佛世尊若不棄捨諸壽行者。應滿壽",
    "T30n1579_019:0383c15": "量方般涅槃。定力所持捨壽行故。不滿壽",
    "T30n1579_019:0383c16": "量而般涅槃。",
    "T30n1579_019:0383c17": "復次今當略辨上所說義。謂薄伽梵此中略",
    "T30n1579_019:0383c18": "示捨諸壽行色身名身二種差別。及顯棄",
    "T30n1579_019:0383c19": "捨所依因緣。當知是名此中略義。",
    "T30n1579_019:0383c20": "　無淤泥等欲　　無魑魅等瞋",
    "T30n1579_019:0383c21": "　無羅網等癡　　無江河等愛",
    "T30n1579_019:0383c22": "此頌所明。謂有四種。能為世俗不自在法。",
    "T30n1579_019:0383c23": "世間現見能令有情不自在轉。一者陷溺淤",
    "T30n1579_019:0383c24": "泥。二者鬼魅所著。三者入於羅網。四者墮",
    "T30n1579_019:0383c25": "駛流河隨流漂溺。復有四種。能為真實不",
    "T30n1579_019:0383c26": "自在法。能令有情不自在轉當知亦爾何",
    "T30n1579_019:0383c27": "等為四。謂如有一生長欲界。陷溺不淨腥",
    "T30n1579_019:0383c28": "臊生臭諸欲淤泥。不能自在引發守護增",
    "T30n1579_019:0383c29": "長善法。又如有一棄捨諸欲。於善說法毘",
    "T30n1579_019:0384a01": "奈耶中而得出家。心懷忿怒性多惡言。由",
    "T30n1579_019:0384a02": "忿所持不得自在。不數學處。動生違越。",
    "T30n1579_019:0384a03": "於諸智者同梵行所。屢以麁言擊刺訶擯侵",
    "T30n1579_019:0384a04": "惱毀辱。又如有一棄捨諸欲。於惡說法毘",
    "T30n1579_019:0384a05": "奈耶中而得出家。入諸惡魔大癡見網。彼",
    "T30n1579_019:0384a06": "既入已流轉生死不得自在。又如有一生",
    "T30n1579_019:0384a07": "長上分諸離欲地。於諸愛結未能永斷。亦",
    "T30n1579_019:0384a08": "未遍知不得自在。還生下界順流而住。",
    "T30n1579_019:0384a09": "難可出離。",
    "T30n1579_019:0384a10": "復次今當略辨上所說義。謂薄伽梵此中略",
    "T30n1579_019:0384a11": "示諸界諸品愚夫纏縛。",
    "T30n1579_019:0384a12": "復有差別。謂如有一陷欲淤泥不能自",
    "T30n1579_019:0384a13": "在。於善說法毘奈耶中清淨出家。又如有",
    "T30n1579_019:0384a14": "一為性忿怒。忿怒所蔽憤恚纏心。尚於自",
    "T30n1579_019:0384a15": "身或害或損。何況於他。又如有一成就癡",
    "T30n1579_019:0384a16": "品諸惡邪見。謂無父母毀謗父母。於父母",
    "T30n1579_019:0384a17": "所反悕敬養。況自能為。又如有一廣集諸",
    "T30n1579_019:0384a18": "欲。貪愛所漂不得自在。尚不欲自食。況能",
    "T30n1579_019:0384a19": "惠於他。如是四法。當知能障諸聰慧者。四",
    "T30n1579_019:0384a20": "應知法。謂善說法毘奈耶中清淨出家。遠離",
    "T30n1579_019:0384a21": "恚害。敬事父母。樂行慧施。",
    "T30n1579_019:0384a22": "　虛空無鳥迹　　外道無沙門",
    "T30n1579_019:0384a23": "　愚夫樂戲論　　如來則無有",
    "T30n1579_019:0384a24": "此頌所明。謂有眾生悕樂勝欲欲求所攝。",
    "T30n1579_019:0384a25": "又有眾生悕樂勝身有求所攝。又有眾生",
    "T30n1579_019:0384a26": "悕樂沙門及婆羅門所有解脫梵行求攝。此",
    "T30n1579_019:0384a27": "中欲求有求攝者。謂我因少分布施少分持",
    "T30n1579_019:0384a28": "戒。當得往生善趣天上樂世界中。以妙五",
    "T30n1579_019:0384a29": "欲而自賞納歡娛遊戲。彼既修習如是願",
    "T30n1579_019:0384b01": "已。得最勝欲及最勝身。譬如眾鳥翱翔虛",
    "T30n1579_019:0384b02": "空。遍虛空中無安足處。如是眾生於其",
    "T30n1579_019:0384b03": "所得無常諸欲及身分中都無安住。當知",
    "T30n1579_019:0384b04": "亦爾。若樂沙門及婆羅門所有解脫梵行求",
    "T30n1579_019:0384b05": "攝。復有二種。或依善說法。或依惡說法。依",
    "T30n1579_019:0384b06": "惡說法諸外道輩並無沙門。依善說法邪",
    "T30n1579_019:0384b07": "梵行求所攝受者亦無沙門。正梵行求所",
    "T30n1579_019:0384b08": "攝受者得有沙門。又此一切三門所攝。或",
    "T30n1579_019:0384b09": "欲求門。或有求門。或梵行求門。如是皆名",
    "T30n1579_019:0384b10": "樂著戲論。當知如來棄捨一切所有悕求",
    "T30n1579_019:0384b11": "故無戲論。即以此義類知如來諸弟子眾",
    "T30n1579_019:0384b12": "正梵行求所攝受者亦無戲論。",
    "T30n1579_019:0384b13": "復次今當略辨上所說義。謂薄伽梵此中略",
    "T30n1579_019:0384b14": "示離善說法及毘奈耶勤精進者皆空無",
    "T30n1579_019:0384b15": "益。當知是名此中略義。",
    "T30n1579_019:0384b16": "　住戲論皆無　　踰牆塹離愛",
    "T30n1579_019:0384b17": "　牟尼遊世間　　天人不能識",
    "T30n1579_019:0384b18": "此頌所明。謂阿羅漢苾芻永離貪愛。由四",
    "T30n1579_019:0384b19": "種相。於惡魔怨一切愚夫所繫屬主。解脫",
    "T30n1579_019:0384b20": "自在隨意遊行空閑聚落。有諸愚夫遇見",
    "T30n1579_019:0384b21": "如是真阿羅漢於最究竟自在遊行。不如",
    "T30n1579_019:0384b22": "實知。便於二處妄生輕毀。云何此善男子。",
    "T30n1579_019:0384b23": "棄捨自屬養命珍財。乃求屬他資生眾具。",
    "T30n1579_019:0384b24": "何故棄捨生天方便。苦勤精進求有斷滅。是",
    "T30n1579_019:0384b25": "諸愚夫見生天上有勝功德。見處居家",
    "T30n1579_019:0384b26": "有多財產故。於牟尼妄生輕忽。彼所事天",
    "T30n1579_019:0384b27": "於此牟尼廣大功德。尚不能了。況能事者",
    "T30n1579_019:0384b28": "而能識知。云何離愛諸阿羅漢。由四種相。",
    "T30n1579_019:0384b29": "於惡魔怨一切愚夫所繫屬主。解脫自在。",
    "T30n1579_019:0384c01": "謂諸愚夫由四識住。為魔怨主之所驅役。",
    "T30n1579_019:0384c02": "令生死中往還五趣非阿羅漢。又諸愚夫",
    "T30n1579_019:0384c03": "如由重過。為魔怨主之所驅役謂或增益",
    "T30n1579_019:0384c04": "或復損減諸惡見故。發起種種執刀杖等惡",
    "T30n1579_019:0384c05": "不善法。墮諸戲論生諸惡趣。令造種種諸",
    "T30n1579_019:0384c06": "惡業緣。非阿羅漢。又諸愚夫如由中過為",
    "T30n1579_019:0384c07": "魔怨主之所驅役。令處欲愛繫縛垣牆。不",
    "T30n1579_019:0384c08": "能出離欲界生苦。非阿羅漢。又諸愚夫如",
    "T30n1579_019:0384c09": "由輕過。為魔怨主之所驅役。令生色界及",
    "T30n1579_019:0384c10": "無色界。無明深塹周匝圍繞閉在生死眾苦",
    "T30n1579_019:0384c11": "牢獄。於生等苦不得出離非阿羅漢。",
    "T30n1579_019:0384c12": "復次今當略辨上所說義。謂薄伽梵此中略",
    "T30n1579_019:0384c13": "示一切愚夫羞不應羞。應羞不羞。於不",
    "T30n1579_019:0384c14": "應怖而生怖見。於應怖中生無怖見。當",
    "T30n1579_019:0384c15": "知是名此中略義。",
    "T30n1579_019:0384c16": "　若有熏除諸尋思　　於內無餘離分別",
    "T30n1579_019:0384c17": "　超過礙著諸色想　　四軛蠲除不往生",
    "T30n1579_019:0384c18": "此頌所明。謂如有一已入有學位。未離欲",
    "T30n1579_019:0384c19": "界欲。依初靜慮。熏除欲界諸惡尋思。依第",
    "T30n1579_019:0384c20": "二靜慮內等清淨心一趣性。初靜慮地所有",
    "T30n1579_019:0384c21": "分別。無餘永離無復分別。依第三靜慮。超",
    "T30n1579_019:0384c22": "過第二靜慮地諸喜礙著。依第四靜慮。超過",
    "T30n1579_019:0384c23": "第三靜慮地諸樂礙著。依無色定。超過一切",
    "T30n1579_019:0384c24": "所有色想。如是漸次因依諸定乃至有頂。",
    "T30n1579_019:0384c25": "若定若生蠲除四軛。何等為四。一蠲除染",
    "T30n1579_019:0384c26": "污尋思軛。二蠲除不染污尋思軛。三蠲除喜",
    "T30n1579_019:0384c27": "樂繫縛軛。四蠲除一切色想軛。由此因緣。",
    "T30n1579_019:0384c28": "於諸下地不復往生。當知異生雖到有頂",
    "T30n1579_019:0384c29": "若定若生猶為四軛所繫縛故。於諸下地",
    "T30n1579_019:0385a01": "還復往生。",
    "T30n1579_019:0385a02": "復次今當略辨上所說義。謂薄伽梵此中略",
    "T30n1579_019:0385a03": "示到有邊際有學異生二種差別。當知是",
    "T30n1579_019:0385a04": "名此中略義。",
    "T30n1579_019:0385a05": "　惠施令福增　　防非滅怨害",
    "T30n1579_019:0385a06": "　修善捨諸惡　　惑盡得涅槃",
    "T30n1579_019:0385a07": "此頌所明。謂如有一於佛所證法毘奈耶。",
    "T30n1579_019:0385a08": "獲得正信。雖處居家。而心遠離慳垢纏縛。",
    "T30n1579_019:0385a09": "受持七種依福業事。由此因緣。若行若住廣",
    "T30n1579_019:0385a10": "說如經。乃至生長如是福德。若有復能於",
    "T30n1579_019:0385a11": "善說法毘奈耶中。清淨出家。既出家已具足",
    "T30n1579_019:0385a12": "忍力。為護尸羅。雖遭他罵侵惱訶責。或以",
    "T30n1579_019:0385a13": "身手瓦礫刀杖歐擊傷害。恐壞尸羅當",
    "T30n1579_019:0385a14": "為障礙。心無惡念不出惡言。唯緣彼境",
    "T30n1579_019:0385a15": "與慈俱心。於一切方遍滿而住。由此因緣。",
    "T30n1579_019:0385a16": "於現法中自他相續所有怨害並皆止息。當",
    "T30n1579_019:0385a17": "生無惱樂世界中。無多怨敵。為世欣仰。眾",
    "T30n1579_019:0385a18": "所樂見。如是善修正方便已。依增上戒",
    "T30n1579_019:0385a19": "起增上心。依增上心發增上慧。當於聖諦",
    "T30n1579_019:0385a20": "入現觀時。則能永捨趣惡趣業及諸惡趣。",
    "T30n1579_019:0385a21": "又修如先所得道故。漸次永除所有諸結。",
    "T30n1579_019:0385a22": "於有餘依涅槃界中而般涅槃。如是後時",
    "T30n1579_019:0385a23": "於無餘依涅槃界中復般涅槃。",
    "T30n1579_019:0385a24": "復次今當略辨上所說義。謂薄伽梵此中略",
    "T30n1579_019:0385a25": "示得淨信者四種正行。一感財富行。二感",
    "T30n1579_019:0385a26": "善趣行。三離惡趣苦清淨修行。四離一切",
    "T30n1579_019:0385a27": "苦清淨修行。當知是名此中略義。",
    "T30n1579_019:0385a28": "　諸惡者莫作　　諸善者奉行",
    "T30n1579_019:0385a29": "　自調伏其心　　是諸佛聖教",
    "T30n1579_019:0385b01": "此頌所明。謂如有一於佛所證法毘奈耶。",
    "T30n1579_019:0385b02": "獲得正信。於一切種一切因緣一切處所所",
    "T30n1579_019:0385b03": "有惡行。皆能斷滅。於善說法毘奈耶中。能善",
    "T30n1579_019:0385b04": "受學尸羅律儀。彼由三相奉行諸善。謂善",
    "T30n1579_019:0385b05": "住尸羅。守別解脫清淨律儀。乃至受學所",
    "T30n1579_019:0385b06": "有學處。依增上戒學發增上心學。依增上",
    "T30n1579_019:0385b07": "心學發增上慧學。彼由此故於所知境如",
    "T30n1579_019:0385b08": "實知見。如是具足諸善法已。復由三相",
    "T30n1579_019:0385b09": "調伏自心。謂如實知故能起厭患。由厭患",
    "T30n1579_019:0385b10": "故能得離染。由離染故能得解脫。",
    "T30n1579_019:0385b11": "復次今當略辨上所說義。謂薄伽梵此中略",
    "T30n1579_019:0385b12": "示三學學果。顯自聖教不與他共。當知是",
    "T30n1579_019:0385b13": "名此中略義。",
    "T30n1579_019:0385b14": "　難調伏輕躁　　淪墜於諸欲",
    "T30n1579_019:0385b15": "　善調伏其心　　心調引安樂",
    "T30n1579_019:0385b16": "此頌所明。謂宣說心若意若識長夜愛樂憒",
    "T30n1579_019:0385b17": "鬧雜處。於憒鬧處難得遠離難可調伏。",
    "T30n1579_019:0385b18": "雖強安處無間修習。諸善法中而不一向能",
    "T30n1579_019:0385b19": "住離貪離瞋離癡。亦不一向能住策舉無",
    "T30n1579_019:0385b20": "掉寂靜。然復疾疾還生有貪有瞋有癡下",
    "T30n1579_019:0385b21": "劣掉舉及不寂靜。雖強安處內寂止中。長夜",
    "T30n1579_019:0385b22": "愛樂色聲香味觸故。於五欲境馳趣淪沒。",
    "T30n1579_019:0385b23": "諸聖弟子於如是等樂著雜染能生苦心。",
    "T30n1579_019:0385b24": "終不縱其令自在轉。亦不隨順數數思擇",
    "T30n1579_019:0385b25": "成辦遠離。恒修善法心一境性。彼由如是",
    "T30n1579_019:0385b26": "正定心故能如實知。如實知故能起厭患。",
    "T30n1579_019:0385b27": "由厭患故能得離染。由離染故能得解",
    "T30n1579_019:0385b28": "脫。彼既如是善調伏心盡苦因故。於現法",
    "T30n1579_019:0385b29": "中得安樂住。當來眾苦亦得永盡",
    "T30n1579_019:0385c01": "復次今當略辨上所說義。謂薄伽梵此中略",
    "T30n1579_019:0385c02": "示能不隨順長夜流轉左道之心。及不隨",
    "T30n1579_019:0385c03": "順所得勝利。當知是名此中略義。",
    "T30n1579_019:0385c04": "　於心相善知　　能餐遠離味",
    "T30n1579_019:0385c05": "　靜慮常委念　　受無染喜樂",
    "T30n1579_019:0385c06": "此頌所明。謂如有一有學見迹。能善了知",
    "T30n1579_019:0385c07": "止舉捨相。由此因緣得四功德。謂心住一",
    "T30n1579_019:0385c08": "緣遠離麁重。能善受用身心安樂。是初功",
    "T30n1579_019:0385c09": "德。又淨定心盡所修故。如所修故。能正審",
    "T30n1579_019:0385c10": "慮諸法道理。獲得內法毘鉢舍那。是第二",
    "T30n1579_019:0385c11": "功德。彼由如是清淨止觀為依止故。於所",
    "T30n1579_019:0385c12": "修習菩提分法。勇猛無間能常修習。能委",
    "T30n1579_019:0385c13": "修習無懈無憚。是第三功德。彼由如是",
    "T30n1579_019:0385c14": "無懈憚心。獲得第一正念正知。心善解",
    "T30n1579_019:0385c15": "脫。又能受用解脫喜樂及無染樂。於現法",
    "T30n1579_019:0385c16": "中得安樂住。是第四功德。復次今當略辨",
    "T30n1579_019:0385c17": "上所說義。謂薄伽梵此中略示於相善巧",
    "T30n1579_019:0385c18": "四種功德。謂奢摩他所作。毘鉢舍那所作。",
    "T30n1579_019:0385c19": "無懈憚所作。到究竟所作。當知是名此中",
    "T30n1579_019:0385c20": "略義。",
    "T30n1579_019:0385c21": "　無工巧活輕自己　　樂勝諸根盡解脫",
    "T30n1579_019:0385c22": "　無家無所無悕望　　斷欲獨行真苾芻",
    "T30n1579_019:0385c23": "此頌所明。謂成就五支永斷五支。當知得",
    "T30n1579_019:0385c24": "名真實苾芻。何等為五。謂不依止矯設方",
    "T30n1579_019:0385c25": "便邪活命法。亦不恃賴有勢之家。亦不修",
    "T30n1579_019:0385c26": "治名稱族望。亦不詐受諸佛所說聖弟子說。",
    "T30n1579_019:0385c27": "猶如依止工巧處所非法悕求衣服飲食。",
    "T30n1579_019:0385c28": "是名初支。又復減省器物眾具善棄珍財。",
    "T30n1579_019:0385c29": "衣僅蔽身食纔充腹知足歡喜。凡所遊行",
    "T30n1579_019:0386a01": "必持衣鉢。是第二支。又悕慕沙門愛樂沙",
    "T30n1579_019:0386a02": "門。悕慕學處愛樂學處命難因緣尚不違",
    "T30n1579_019:0386a03": "越所學禁戒。何況少小利養因緣。是第三支。",
    "T30n1579_019:0386a04": "又彼如是正修方便。淨命喜足愛樂學處。",
    "T30n1579_019:0386a05": "於諸聖諦未現觀者。能入現觀得清淨",
    "T30n1579_019:0386a06": "見。或時失念暫爾發生。惡不善尋引起貪欲",
    "T30n1579_019:0386a07": "瞋恚愚癡遲緩忘念。速復除遣。是第四支。又",
    "T30n1579_019:0386a08": "彼修習如先得道。於諸結縛一切隨眠隨",
    "T30n1579_019:0386a09": "煩惱纏。心得解脫。是第五支。如是名為成",
    "T30n1579_019:0386a10": "就五支。云何復名永斷五支。謂阿羅漢苾",
    "T30n1579_019:0386a11": "芻。於五處所不復能犯。所謂不能捨所學",
    "T30n1579_019:0386a12": "處而復退還。又復不能有所貯積執為己",
    "T30n1579_019:0386a13": "有而受用之。亦不受用諸欲境界。又復不",
    "T30n1579_019:0386a14": "能為財為命知而妄語。又復不能棄捨",
    "T30n1579_019:0386a15": "諸欲行不與取。亦不復能永離貪欲獨住獨",
    "T30n1579_019:0386a16": "行。而更習近非梵行法兩兩交會。或計自",
    "T30n1579_019:0386a17": "作而招苦樂。或計他作或自他作。或非自",
    "T30n1579_019:0386a18": "作亦非他作。不由因生而招苦樂。如是名",
    "T30n1579_019:0386a19": "為五支永斷。",
    "T30n1579_019:0386a20": "　心遠行獨行　　無身寐於窟",
    "T30n1579_019:0386a21": "　能調伏難伏　　我說婆羅門",
    "T30n1579_019:0386a22": "今此頌中所言心者。亦名為意亦名為識。",
    "T30n1579_019:0386a23": "此於過去一切愚夫無量差別自體展轉。及",
    "T30n1579_019:0386a24": "因展轉雖無作者。而流生死前際叵知。故",
    "T30n1579_019:0386a25": "名遠行。此於現在一一而轉。第二伴心所",
    "T30n1579_019:0386a26": "遠離故。一切種心不頓轉故。名為獨行。又",
    "T30n1579_019:0386a27": "此現在隨其自體初起現前。或由貪性或",
    "T30n1579_019:0386a28": "由瞋性或由癡性。或由一一所餘煩惱隨",
    "T30n1579_019:0386a29": "煩惱性。即彼自體不畢竟轉如五色根。或",
    "T30n1579_019:0386b01": "同或異或劣或勝。隨其自體初起現前。即此",
    "T30n1579_019:0386b02": "自體畢竟而轉。心不如是。何以故。心經彼",
    "T30n1579_019:0386b03": "彼日夜剎那臘縛等位。非一眾多種種品類。",
    "T30n1579_019:0386b04": "異生時生異滅時滅。由心自性染污之體不",
    "T30n1579_019:0386b05": "成實故。名為無身。此未來世居四識住而",
    "T30n1579_019:0386b06": "有隨眠。可於後生有往來義。名寐於窟。",
    "T30n1579_019:0386b07": "若有聰慧由此四相。能於過現未來世心。",
    "T30n1579_019:0386b08": "如實了知修厭離滅及心解脫。彼能超度諸",
    "T30n1579_019:0386b09": "薩迦耶。到於彼岸安住陸地。名婆羅門。",
    "T30n1579_019:0386b10": "復次今當略辨上所說義。謂薄伽梵此中略",
    "T30n1579_019:0386b11": "示心於過去長時染污無作者性。於現在",
    "T30n1579_019:0386b12": "世性是剎那自性清淨。於未來世由有放",
    "T30n1579_019:0386b13": "逸不放逸故染污清淨。當知是名此中略",
    "T30n1579_019:0386b14": "義。",
    "T30n1579_019:0386b15": "　誰能覆世間　　誰能令不顯",
    "T30n1579_019:0386b16": "　誰復能塗染　　誰為大怖畏",
    "T30n1579_019:0386b17": "　無明覆世間　　放逸令不顯",
    "T30n1579_019:0386b18": "　戲論能塗染　　苦為大怖畏",
    "T30n1579_019:0386b19": "　諸流處處漏　　是漏誰能止",
    "T30n1579_019:0386b20": "　當說誰防護　　眾流誰所偃",
    "T30n1579_019:0386b21": "　世間諸流漏　　是漏念能止",
    "T30n1579_019:0386b22": "　我說能防護　　由慧故能偃",
    "T30n1579_019:0386b23": "　念慧與名色　　今問是一切",
    "T30n1579_019:0386b24": "　何當永滅盡　　唯願為我說",
    "T30n1579_019:0386b25": "　念慧與名色　　我說是一切",
    "T30n1579_019:0386b26": "　若諸識永滅　　於斯永滅盡",
    "T30n1579_019:0386b27": "　云何念所行　　諸識當永滅",
    "T30n1579_019:0386b28": "　今請垂方便　　為釋令無疑",
    "T30n1579_019:0386b29": "　於內外諸受　　都不生欣樂",
    "T30n1579_019:0386c01": "　如是念所行　　諸識當永滅",
    "T30n1579_019:0386c02": "　若諸善說法　　及有學異類",
    "T30n1579_019:0386c03": "　彼常委能趣　　請大仙為說",
    "T30n1579_019:0386c04": "　不耽著諸欲　　其心無濁染",
    "T30n1579_019:0386c05": "　於諸法巧念　　是苾芻能趣",
    "T30n1579_019:0386c06": "此是波羅延中。因阿氏多所請問頌。言世",
    "T30n1579_019:0386c07": "間者。略有三種。一欲世間。二色世間。三無",
    "T30n1579_019:0386c08": "色世間。今此義中意辨出家在家二種世",
    "T30n1579_019:0386c09": "間。出家世間復有二種。一惡說法。二善說",
    "T30n1579_019:0386c10": "法。惡說法者。無明所覆。善說法者。由有明",
    "T30n1579_019:0386c11": "故應可顯了。由放逸故令不顯了。若諸在",
    "T30n1579_019:0386c12": "家異類白衣。為諸戲論之所塗染。當知戲",
    "T30n1579_019:0386c13": "論略有三種。謂三種言事名為戲論。於四",
    "T30n1579_019:0386c14": "種言說有所宣談亦名戲論。能發語言所",
    "T30n1579_019:0386c15": "有尋伺亦名戲論。若於過去未來現在三種",
    "T30n1579_019:0386c16": "言事。依四言說發起異類分別思惟。或違",
    "T30n1579_019:0386c17": "或順是名塗染。若前戲論若後塗染。諸在家",
    "T30n1579_019:0386c18": "者多分可得。是故說彼為諸戲論之所塗",
    "T30n1579_019:0386c19": "染。此中惡說法者無明所覆。善說法者放逸",
    "T30n1579_019:0386c20": "不顯。諸在家者戲論塗染。彼於現法苦因轉",
    "T30n1579_019:0386c21": "時。於此苦因不能如實知是苦因。於此",
    "T30n1579_019:0386c22": "苦因愛樂而住。由此因緣。生當來苦。即說",
    "T30n1579_019:0386c23": "此苦名大怖畏。又惡說法者由無明門。從",
    "T30n1579_019:0386c24": "六處流漏泄眾苦。諸在家者由戲論門。從",
    "T30n1579_019:0386c25": "六處流漏泄眾苦。善說法者由放逸門。從",
    "T30n1579_019:0386c26": "六處流漏泄眾苦。如是無明放逸戲論諸門",
    "T30n1579_019:0386c27": "流漏。由聞他音內正作意。於諸行中了知",
    "T30n1579_019:0386c28": "過患。此相應念逆流而轉。故能遮止。如是",
    "T30n1579_019:0386c29": "方便名伏對治。若出世間正見所攝諸無漏",
    "T30n1579_019:0387a01": "慧。於三種流皆能偃塞。如是方便名斷對",
    "T30n1579_019:0387a02": "治。於此流漏若伏若永。二種對治皆能斷",
    "T30n1579_019:0387a03": "故。俱名防護。又惡說法者及在家者。一向",
    "T30n1579_019:0387a04": "墮於染污品攝。若善說法毘奈耶中二種可",
    "T30n1579_019:0387a05": "得。諸縱逸者墮雜染品非顯了攝。不縱逸",
    "T30n1579_019:0387a06": "者墮清淨品顯了所攝。又若已顯了若應顯",
    "T30n1579_019:0387a07": "了。當知二種皆無放逸諸阿羅漢。斯已顯了",
    "T30n1579_019:0387a08": "於不放逸無更須作不放逸事。於四念住",
    "T30n1579_019:0387a09": "若念若慧已善修故。已善證得清淨識故唯",
    "T30n1579_019:0387a10": "有決定。於無餘依涅槃界中善清淨識當",
    "T30n1579_019:0387a11": "永滅故。若念若慧亦隨永滅。餘依所攝先業",
    "T30n1579_019:0387a12": "所引一切名色亦隨滅盡。乃至彼法未永滅",
    "T30n1579_019:0387a13": "來。於六恒住常善安住。於離欲地所有內",
    "T30n1579_019:0387a14": "受。及於諸欲相應外受。不生欣樂。如是名",
    "T30n1579_019:0387a15": "為諸阿羅漢正念現行乃至壽盡識方永滅。",
    "T30n1579_019:0387a16": "若諸有學斯應顯了。於不放逸應更須作",
    "T30n1579_019:0387a17": "不放逸事。彼復二種。於不放逸不放逸事。",
    "T30n1579_019:0387a18": "謂常所作。委悉所作。有學異類若諸有學極",
    "T30n1579_019:0387a19": "七反有。或復家家一來果等。及於現法堪",
    "T30n1579_019:0387a20": "般涅槃。於下分結及上分結心無染污。為",
    "T30n1579_019:0387a21": "斷彼故修習對治。又於諸欲不耽著故。",
    "T30n1579_019:0387a22": "諸下分結不能染污。心無濁故諸上分結不",
    "T30n1579_019:0387a23": "能染污。又於一切有苦法中。如實知集乃",
    "T30n1579_019:0387a24": "至出離。於四念住善住其心。修習如先所",
    "T30n1579_019:0387a25": "得聖道。能趣究竟。如是修習對治道故。彼",
    "T30n1579_019:0387a26": "於一切不放逸中諸所應作不放逸事。皆得",
    "T30n1579_019:0387a27": "究竟。",
    "T30n1579_019:0387a28": "復次今當略辨上所說義。謂薄伽梵此中略",
    "T30n1579_019:0387a29": "示諸在家者及於外法而出家者決定雜染。",
    "T30n1579_019:0387b01": "及顯於善說法毘奈耶中而出家者。若行",
    "T30n1579_019:0387b02": "放逸墮染污品。若不放逸墮清淨品。當知",
    "T30n1579_019:0387b03": "是名此中略義。",
    "T30n1579_019:0387b04": "　於諸欲悕求　　或所期果遂",
    "T30n1579_019:0387b05": "　得已心定喜　　至死而保愛",
    "T30n1579_019:0387b06": "　諸樂欲眾生　　若退失諸欲",
    "T30n1579_019:0387b07": "　其色便變壞　　如毒箭所中",
    "T30n1579_019:0387b08": "　若遠離諸欲　　猶如毒蛇首",
    "T30n1579_019:0387b09": "　彼於愛世間　　正念能超度",
    "T30n1579_019:0387b10": "　田事與金銀　　牛馬珠環釧",
    "T30n1579_019:0387b11": "　女僕增諸欲　　是人所耽樂",
    "T30n1579_019:0387b12": "　攀緣沈下劣　　變壞生諸漏",
    "T30n1579_019:0387b13": "　從此集眾苦　　如船破水溢",
    "T30n1579_019:0387b14": "　若永絕諸欲　　如斷多羅頂",
    "T30n1579_019:0387b15": "　棄捨諸愁憂　　猶蓮華水滴",
    "T30n1579_019:0387b16": "此是義品中依諸欲頌。謂如有一悕求未來",
    "T30n1579_019:0387b17": "所有諸欲。為獲得故發勤方便。得已現前",
    "T30n1579_019:0387b18": "耽著受用。如是悕求及正受用所得諸欲。由",
    "T30n1579_019:0387b19": "此因緣生喜生樂。如是總名諸欲愛味。又",
    "T30n1579_019:0387b20": "彼悕求及正受用所有諸欲。於其所得所受",
    "T30n1579_019:0387b21": "用事若退失時。隨彼諸欲戀著愛味。愛箭入",
    "T30n1579_019:0387b22": "心如中毒箭。受大憂苦或致殞歿。如是",
    "T30n1579_019:0387b23": "名為諸欲過患。又復毒蛇譬諸欲境。毒蛇首",
    "T30n1579_019:0387b24": "者。譬諸欲中所有愛味。若諸愚夫愛味諸",
    "T30n1579_019:0387b25": "欲貪著受用。如蛇所螫。若有多聞諸聖弟",
    "T30n1579_019:0387b26": "子。遠離諸欲所有愛味。如毒蛇首。終不愛",
    "T30n1579_019:0387b27": "染而受用之。廣說乃至。不生耽著。彼於諸",
    "T30n1579_019:0387b28": "色所有貪愛。乃至於觸所有貪愛。皆能調伏",
    "T30n1579_019:0387b29": "斷滅超度。如是名為諸欲出離。又諸欲自性",
    "T30n1579_019:0387c01": "略有二種。一者事欲。二者煩惱欲。事欲有",
    "T30n1579_019:0387c02": "二。一者穀彼所依處。謂田事。二者財彼所",
    "T30n1579_019:0387c03": "依處。謂金銀等事。何以故。諸求穀者必求",
    "T30n1579_019:0387c04": "田事。諸求財者必求金銀等事。求金銀等",
    "T30n1579_019:0387c05": "復有二種。一者事王。二者商賈。求穀求田",
    "T30n1579_019:0387c06": "方便須牛。求財事王方便須馬。求財商賈",
    "T30n1579_019:0387c07": "所有方便。若金銀等共相應者。謂諸寶珠。金",
    "T30n1579_019:0387c08": "銀異類不相應者。謂環釧等。此舉最勝。若",
    "T30n1579_019:0387c09": "買賣言說事務當知亦爾。積集如是財穀",
    "T30n1579_019:0387c10": "事已。受用戲樂所有助伴。謂諸女色。若未",
    "T30n1579_019:0387c11": "積集招集守護。及息利中所有助伴。謂諸僮",
    "T30n1579_019:0387c12": "僕。如是財穀積集廣大。於此處所耽樂不",
    "T30n1579_019:0387c13": "捨。如是一切皆名事欲。煩惱欲者。謂於事",
    "T30n1579_019:0387c14": "欲隨逐愛味。依耽著識發生種種妄分別",
    "T30n1579_019:0387c15": "貪。又於事欲由煩惱欲。令心沈沒成下劣",
    "T30n1579_019:0387c16": "性。若彼事欲變壞散失便生諸漏。愁歎憂悲",
    "T30n1579_019:0387c17": "種種苦惱纏繞其心。彼由如是於現法中",
    "T30n1579_019:0387c18": "諸漏蔽伏無有對治。猶如船破水漸盈溢。",
    "T30n1579_019:0387c19": "招集當來生老病等種種苦惱。若於諸欲",
    "T30n1579_019:0387c20": "已得出離。便能永絕隨欲愛味發起貪著",
    "T30n1579_019:0387c21": "諸染污識。猶如斷截多羅樹頂不復生長。",
    "T30n1579_019:0387c22": "又彼事欲可愛可樂乃至可意。若變壞時",
    "T30n1579_019:0387c23": "於清淨識諸憂愁等一切苦惱皆不得住。",
    "T30n1579_019:0387c24": "如蓮華葉水滴不著。復次今當略辨上所",
    "T30n1579_019:0387c25": "說義。謂薄伽梵此中略示諸欲愛味過患出",
    "T30n1579_019:0387c26": "離三種自性。又顯愛味能為過患及彼出離",
    "T30n1579_019:0387c27": "所有功德。當知是名此中略義。",
    "T30n1579_019:0387c28": "　於過去無戀　　不悕求未來",
    "T30n1579_019:0387c29": "　現在諸法中　　處處遍觀察",
    "T30n1579_019:0388a01": "　智者所增長　　無奪亦無動",
    "T30n1579_019:0388a02": "此是造賢善頌。謂如有一於佛所證法毘奈",
    "T30n1579_019:0388a03": "耶。獲得淨信。以正信心棄捨家法趣於非",
    "T30n1579_019:0388a04": "家。由五種相。修行梵行令善清淨。謂能捨",
    "T30n1579_019:0388a05": "離居家諸行無所顧戀。亦不緣彼心生追",
    "T30n1579_019:0388a06": "戀還起染著。是名初相。又於現法利養恭",
    "T30n1579_019:0388a07": "敬未來種類所有諸行。不生悕望。亦不願",
    "T30n1579_019:0388a08": "求當來人天所有諸行修行梵行。是第二相。",
    "T30n1579_019:0388a09": "又於現在五取蘊攝色等諸法及彼安立。能",
    "T30n1579_019:0388a10": "正觀察。又於現法及當來世諸身惡行及惡",
    "T30n1579_019:0388a11": "果報。謂我於身不應發起所有惡行。廣說",
    "T30n1579_019:0388a12": "如經。乃至應斷身諸惡行修身善行。語意",
    "T30n1579_019:0388a13": "善行當知亦爾。又於色等諸蘊能隨觀察。",
    "T30n1579_019:0388a14": "去來今世皆是無常。無常故苦。苦故無我。由",
    "T30n1579_019:0388a15": "無我故於彼一切不執我所。乃至於彼不",
    "T30n1579_019:0388a16": "執為我。如是如實正慧觀察。是第三相。又",
    "T30n1579_019:0388a17": "依初法毘鉢舍那諸根成熟。福德智慧二種",
    "T30n1579_019:0388a18": "資糧於當來世通達增長。非諸王等所能",
    "T30n1579_019:0388a19": "劫奪。是第四相。又依第二法毘鉢舍那。於",
    "T30n1579_019:0388a20": "現法中涅槃功德能善增長。非諸煩惱及",
    "T30n1579_019:0388a21": "隨煩惱所能傾動。是第五相。由此五相。修",
    "T30n1579_019:0388a22": "行梵行令善清淨。若依如是一日一夜。亦",
    "T30n1579_019:0388a23": "為賢善第一賢善。當知超度此餘一切所有",
    "T30n1579_019:0388a24": "梵行。",
    "T30n1579_019:0388a25": "復次今當略辯上所說義。謂薄伽梵此中",
    "T30n1579_019:0388a26": "略示於善說法毘奈耶中所修梵行。於一",
    "T30n1579_019:0388a27": "切相皆善清淨不與他共。當知是名此中",
    "T30n1579_019:0388a28": "略義。嗢拕南曰。",
    "T30n1579_019:0388a29": "　惡說貪流怖　　類與池流貪",
    "T30n1579_019:0388b01": "　作劬勞得義　　論議十四種",
    "T30n1579_019:0388b02": "瑜伽師地論卷第十九"
}