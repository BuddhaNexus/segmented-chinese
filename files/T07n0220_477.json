{
    "T07n0220_477:0414c12": "大般若波羅蜜多經卷第四百七",
    "T07n0220_477:0414c13": "十七",
    "T07n0220_477:0414c15": "三藏法師玄奘奉　詔譯",
    "T07n0220_477:0414c16": "第二分正定品第八十一",
    "T07n0220_477:0414c17": "爾時，具壽善現白佛言：「世尊！是諸菩薩摩訶",
    "T07n0220_477:0414c18": "薩為住正性定聚，為住不定聚耶？」佛告善現：",
    "T07n0220_477:0414c19": "「是諸菩薩摩訶薩皆住正性定聚，非不定聚。」",
    "T07n0220_477:0414c20": "具壽善現復白佛言：「是諸菩薩摩訶薩為住",
    "T07n0220_477:0414c21": "何等正性定聚？聲聞乘耶？獨覺乘耶？菩薩乘",
    "T07n0220_477:0414c22": "耶？」佛告善現：「是諸菩薩摩訶薩皆住菩薩正",
    "T07n0220_477:0414c23": "性定聚，非住二乘正性定聚。」具壽善現復白",
    "T07n0220_477:0414c24": "佛言：「是諸菩薩摩訶薩為何時住正性定聚？",
    "T07n0220_477:0414c25": "初發心耶？不退位耶？最後有耶？」佛告善現：「是",
    "T07n0220_477:0414c26": "諸菩薩摩訶薩若初發心、若不退位、若最後",
    "T07n0220_477:0414c27": "有，皆住菩薩正性定聚。」具壽善現復白佛言：",
    "T07n0220_477:0414c28": "「住正性定聚菩薩摩訶薩墮惡趣不？」佛告善",
    "T07n0220_477:0414c29": "現：「住正性定聚菩薩摩訶薩決定不墮諸惡",
    "T07n0220_477:0415a01": "趣中。」復告善現：「於意云何？第八、預流、一來、不",
    "T07n0220_477:0415a02": "還、阿羅漢、獨覺墮惡趣不？」善現對曰：「不也！世",
    "T07n0220_477:0415a03": "尊！」佛告善現：「諸菩薩摩訶薩亦復如是，從初",
    "T07n0220_477:0415a04": "發心修行布施波羅蜜多乃至般若波羅蜜多，",
    "T07n0220_477:0415a05": "及餘無量無邊佛法，斷諸惡法。由此因緣，墮",
    "T07n0220_477:0415a06": "諸惡趣無有是處，生長壽天亦無是處，謂於",
    "T07n0220_477:0415a07": "彼處諸勝善法不得現行。是菩薩摩訶薩若",
    "T07n0220_477:0415a08": "生邊鄙，或生達絮、蔑戾車中，無有是處，謂於",
    "T07n0220_477:0415a09": "彼處不能修行殊勝善法，多起惡見不信因",
    "T07n0220_477:0415a10": "果，常樂習行諸穢惡業，不聞佛名、法名、僧名，",
    "T07n0220_477:0415a11": "亦無四眾，謂苾芻、苾芻尼、鄔波索迦、鄔波斯",
    "T07n0220_477:0415a12": "迦。是菩薩摩訶薩生邪見家，無有是處，謂生",
    "T07n0220_477:0415a13": "彼家執著種種諸惡見趣，撥無妙行、惡行及",
    "T07n0220_477:0415a14": "果，不修諸善樂作諸惡，故諸菩薩不生彼家。",
    "T07n0220_477:0415a15": "復次，善現！諸菩薩摩訶薩初發無上正等覺",
    "T07n0220_477:0415a16": "心，以勝意樂受行十種不善業道，無有是處。」",
    "T07n0220_477:0415a17": "具壽善現復白佛言：「若菩薩摩訶薩從初發",
    "T07n0220_477:0415a18": "心成就如是功德善根不生惡處，何故如",
    "T07n0220_477:0415a19": "來每為眾說自本生事多百千種，於中亦有",
    "T07n0220_477:0415a20": "生諸惡處，爾時善根為何所在？」佛告善現：",
    "T07n0220_477:0415a21": "「諸菩薩摩訶薩不由穢業受惡趣身，但為饒",
    "T07n0220_477:0415a22": "益諸有情類，由故思願而受彼身，是故不應",
    "T07n0220_477:0415a23": "引彼為難。」復告善現：「於意云何？有諸獨覺或",
    "T07n0220_477:0415a24": "阿羅漢，方便善巧如諸菩薩，成就殊勝方便",
    "T07n0220_477:0415a25": "善巧，受白象等傍生之身，見怨賊來欲為損",
    "T07n0220_477:0415a26": "害，便起無上安忍慈悲，欲令彼人得利樂故，",
    "T07n0220_477:0415a27": "自捨身命不害彼不？」善現對曰：「諸獨覺等無",
    "T07n0220_477:0415a28": "如是事。」佛告善現：「由此因緣，當知菩薩為欲",
    "T07n0220_477:0415a29": "饒益諸有情故，為大慈悲速圓滿故，雖現受",
    "T07n0220_477:0415b01": "種種傍生之身，而不為傍生過失所染。」具壽",
    "T07n0220_477:0415b02": "善現復白佛言：「諸菩薩摩訶薩住何善根，為",
    "T07n0220_477:0415b03": "欲饒益諸有情故受傍生身？」佛告善現：「諸菩",
    "T07n0220_477:0415b04": "薩摩訶薩有何善根不應圓滿？然諸菩薩摩",
    "T07n0220_477:0415b05": "訶薩眾為求無上正等菩提，一切善根皆應",
    "T07n0220_477:0415b06": "圓滿，謂諸菩薩從初發心乃至安坐妙菩提",
    "T07n0220_477:0415b07": "座，無有善根不應圓滿。要具圓滿一切善法，",
    "T07n0220_477:0415b08": "方得無上正等菩提，若一善法未能圓滿，而",
    "T07n0220_477:0415b09": "得無上正等菩提，無有是處。是故，菩薩從初發",
    "T07n0220_477:0415b10": "心乃至安坐妙菩提座，於其中間常學圓滿",
    "T07n0220_477:0415b11": "一切善法，學已當得一切相智，永斷一切習",
    "T07n0220_477:0415b12": "氣相續，乃能證得一切智智。」具壽善現復白",
    "T07n0220_477:0415b13": "佛言：「云何菩薩摩訶薩成就白法及真聖智，",
    "T07n0220_477:0415b14": "而生惡趣受傍生身？」佛告善現：「於意云何？如",
    "T07n0220_477:0415b15": "來成就一切白法真聖智不？」善現對曰：「如來",
    "T07n0220_477:0415b16": "成就一切白法及真聖智。」佛告善現：「於意云",
    "T07n0220_477:0415b17": "何？如來化作傍生趣身，饒益有情作佛事不？」",
    "T07n0220_477:0415b18": "善現對曰：「如來化作傍生趣身，饒益有情作",
    "T07n0220_477:0415b19": "諸佛事。」佛告善現：「於意云何？如來化作傍生",
    "T07n0220_477:0415b20": "身時，是實傍生受彼苦不？」善現對曰：「如來化",
    "T07n0220_477:0415b21": "作傍生身時，非實傍生不受彼苦。」佛告善現：",
    "T07n0220_477:0415b22": "「諸菩薩摩訶薩亦復如是，雖成白法及真聖",
    "T07n0220_477:0415b23": "智，而為成熟諸有情故，方便善巧受傍生身，",
    "T07n0220_477:0415b24": "如應成熟諸有情類。「復次，善現！於意云何？有",
    "T07n0220_477:0415b25": "阿羅漢諸漏永盡，能化作身起諸事業，由彼",
    "T07n0220_477:0415b26": "事業能發生他歡喜心不？」善現對曰：「有阿羅",
    "T07n0220_477:0415b27": "漢諸漏永盡，能化作身起諸事業，由彼事業",
    "T07n0220_477:0415b28": "能令他人生大歡喜。」佛告善現：「諸菩薩摩訶",
    "T07n0220_477:0415b29": "薩亦復如是，雖成白法及真聖智，而為饒益",
    "T07n0220_477:0415c01": "諸有情故，方便善巧受惡趣身，如應成熟諸",
    "T07n0220_477:0415c02": "有情類；雖受彼身而不同彼受諸苦惱，亦復",
    "T07n0220_477:0415c03": "不為彼趣過失之所雜染。「復次，善現！於意云",
    "T07n0220_477:0415c04": "何？有工幻師或彼弟子，幻作種種象、馬等事，",
    "T07n0220_477:0415c05": "令眾人見歡喜踊躍，於彼有實象、馬等不？」善",
    "T07n0220_477:0415c06": "現對曰：「於彼無實象、馬等事。」佛告善現：「諸菩",
    "T07n0220_477:0415c07": "薩摩訶薩亦復如是，雖成白法及真聖智，而",
    "T07n0220_477:0415c08": "為饒益諸有情故，現受種種傍生等身，雖受",
    "T07n0220_477:0415c09": "彼身而實非彼，亦不為彼過失所污。」具壽善",
    "T07n0220_477:0415c10": "現復白佛言：「諸菩薩摩訶薩如是廣大方便",
    "T07n0220_477:0415c11": "善巧，雖成就白法及真聖智，而為有情故受",
    "T07n0220_477:0415c12": "種種身，隨其所應現作饒益。世尊！諸菩薩摩",
    "T07n0220_477:0415c13": "訶薩住何等法，能作如是方便善巧，雖受諸",
    "T07n0220_477:0415c14": "趣種種身形，而不為彼過失所污？」佛告善現：",
    "T07n0220_477:0415c15": "「諸菩薩摩訶薩住深般若波羅蜜多，能作如",
    "T07n0220_477:0415c16": "是方便善巧，由斯方便善巧力故，雖往十方",
    "T07n0220_477:0415c17": "殑伽沙等諸佛世界現種種身，利益安樂彼",
    "T07n0220_477:0415c18": "有情類，而於其中不起染著。所以者何？是菩",
    "T07n0220_477:0415c19": "薩摩訶薩於一切法都無所得，謂都不得能",
    "T07n0220_477:0415c20": "染、所染及染因緣。所以者何？以一切法自性",
    "T07n0220_477:0415c21": "空故。善現！當知空不能染著空，空亦不能染",
    "T07n0220_477:0415c22": "著餘法，亦無餘法能染著空。所以者何？空中",
    "T07n0220_477:0415c23": "空性尚不可得，況有餘法而可得者！如是名",
    "T07n0220_477:0415c24": "為不可得空，諸菩薩摩訶薩安住此中，能證",
    "T07n0220_477:0415c25": "無上正等菩提，為諸有情常作饒益。」具壽善",
    "T07n0220_477:0415c26": "現復白佛言：「諸菩薩摩訶薩為但安住甚深",
    "T07n0220_477:0415c27": "般若波羅蜜多，能作如是方便善巧，為亦安",
    "T07n0220_477:0415c28": "住諸餘法耶？」佛告善現：「豈有餘法非深般若",
    "T07n0220_477:0415c29": "波羅蜜多之所攝受，而汝今者生如是疑？」具",
    "T07n0220_477:0416a01": "壽善現復白佛言：「甚深般若波羅蜜多既自",
    "T07n0220_477:0416a02": "性空，云何可說甚深般若波羅蜜多攝一切",
    "T07n0220_477:0416a03": "法？非於空中可說有法攝與不攝。」佛告善現：",
    "T07n0220_477:0416a04": "「豈不諸法諸法性空？」善現對曰：「如是！如是！」佛",
    "T07n0220_477:0416a05": "告善現：「若一切法一切法性空，豈不空中攝一",
    "T07n0220_477:0416a06": "切法？」善現對曰：「如是！如是！」佛告善現：「由此因",
    "T07n0220_477:0416a07": "緣，甚深般若波羅蜜多攝一切法，當知菩薩",
    "T07n0220_477:0416a08": "住深般若波羅蜜多，能作如是方便善巧。」",
    "T07n0220_477:0416a09": "爾時，具壽善現白佛言：「世尊！云何菩薩摩訶",
    "T07n0220_477:0416a10": "薩行深般若波羅蜜多時，安住諸法自性空",
    "T07n0220_477:0416a11": "中，引發神通波羅蜜多，安住神通波羅蜜多，",
    "T07n0220_477:0416a12": "能往十方殑伽沙等諸佛世界，供養恭敬諸",
    "T07n0220_477:0416a13": "佛世尊，於諸佛所聽受正法，種植無量殊勝",
    "T07n0220_477:0416a14": "善根？」佛告善現：「諸菩薩摩訶薩行深般若波",
    "T07n0220_477:0416a15": "羅蜜多時，遍觀十方殑伽沙等諸佛世界及",
    "T07n0220_477:0416a16": "諸佛眾并所說法自性皆空，唯有世俗假說",
    "T07n0220_477:0416a17": "名字說為世界、佛眾及法，如是世俗假說名",
    "T07n0220_477:0416a18": "字亦自性空。「善現當知！若十方界及諸佛眾",
    "T07n0220_477:0416a19": "并所說法假說名字自性不空，則所說空應",
    "T07n0220_477:0416a20": "成一分，以所說空非成一分故，一切法自性",
    "T07n0220_477:0416a21": "皆空，其理周圓無二、無別。諸菩薩摩訶薩行",
    "T07n0220_477:0416a22": "深般若波羅蜜多時，由遍觀空方便善巧，引",
    "T07n0220_477:0416a23": "發神通波羅蜜多，安住神通波羅蜜多，便能",
    "T07n0220_477:0416a24": "引發天眼、天耳、神境、他心、宿住、隨念及知漏",
    "T07n0220_477:0416a25": "盡微妙通慧。「善現當知！諸菩薩摩訶薩非離",
    "T07n0220_477:0416a26": "神通波羅蜜多，有能自在成熟有情、嚴淨佛",
    "T07n0220_477:0416a27": "土，證得無上正等菩提。是故神通波羅蜜多",
    "T07n0220_477:0416a28": "是菩提道，諸菩薩摩訶薩皆依此道求趣無",
    "T07n0220_477:0416a29": "上正等菩提，於求趣時能自圓滿一切善法，",
    "T07n0220_477:0416b01": "亦能教他修諸善法，雖作是事而於善法都",
    "T07n0220_477:0416b02": "無執著。所以者何？是菩薩摩訶薩知諸善法",
    "T07n0220_477:0416b03": "皆自性空，非自性空有所執著，若有執著則",
    "T07n0220_477:0416b04": "有愛味，由無執著亦無愛味，自性空中無愛",
    "T07n0220_477:0416b05": "味故，能味、所味及味因緣於空法中不可得",
    "T07n0220_477:0416b06": "故。「善現當知！諸菩薩摩訶薩行深般若波羅",
    "T07n0220_477:0416b07": "蜜多時，安住神通波羅蜜多，引發天眼清淨",
    "T07n0220_477:0416b08": "過人，用此天眼觀一切法自性皆空。見一切",
    "T07n0220_477:0416b09": "法自性空故，不依法相造作諸業，雖為有情",
    "T07n0220_477:0416b10": "說如是法，而亦不得諸有情相及彼施設。是",
    "T07n0220_477:0416b11": "菩薩摩訶薩以無所得而為方便，引發菩薩",
    "T07n0220_477:0416b12": "殊勝神通，用此神通作所應作一切事業。「是",
    "T07n0220_477:0416b13": "菩薩摩訶薩以極清淨過人天眼，遍觀十方",
    "T07n0220_477:0416b14": "殑伽沙等諸佛世界，見已引發神境智通，往",
    "T07n0220_477:0416b15": "彼饒益諸有情類，或以布施波羅蜜多乃至",
    "T07n0220_477:0416b16": "般若波羅蜜多而作饒益，或以四念住乃至",
    "T07n0220_477:0416b17": "八聖道支而作饒益，或以四靜慮、四無量、四",
    "T07n0220_477:0416b18": "無色定而作饒益，或以八解脫乃至十遍處",
    "T07n0220_477:0416b19": "而作饒益，或以空、無相、無願解脫門而作饒",
    "T07n0220_477:0416b20": "益，或以諸餘殊勝善法而作饒益，或以聲聞、",
    "T07n0220_477:0416b21": "獨覺、菩薩及諸佛法而作饒益。「是菩薩摩訶",
    "T07n0220_477:0416b22": "薩於十方界，若見有情多慳貪者，深生憐愍",
    "T07n0220_477:0416b23": "說如是法：『汝等有情當行布施，諸慳貪者受",
    "T07n0220_477:0416b24": "貧窮苦，由貧窮故無有威德，不能自益況能",
    "T07n0220_477:0416b25": "益他！是故汝等當勤行施，既自安樂亦安樂",
    "T07n0220_477:0416b26": "他，勿以貧窮更相食噉，俱不解脫諸惡趣苦。』",
    "T07n0220_477:0416b27": "「若見有情毀犯淨戒，深生憐愍說如是法：『汝",
    "T07n0220_477:0416b28": "等有情當持淨戒，諸破戒者受惡趣苦，破戒",
    "T07n0220_477:0416b29": "之人無有威德，不能自益，況能益他！破戒因",
    "T07n0220_477:0416c01": "緣墮三惡趣，受苦異熟楚毒難忍，不能自救，",
    "T07n0220_477:0416c02": "況能救他！是故汝等當持淨戒，不應容納破",
    "T07n0220_477:0416c03": "戒之心經剎那頃，況經多時！勿自縱心後生",
    "T07n0220_477:0416c04": "憂悔。』「若見有情更相忿恚，展轉結恨互相損",
    "T07n0220_477:0416c05": "惱，深生憐愍說如是法：『汝等有情當修安忍，",
    "T07n0220_477:0416c06": "勿相瞋忿結恨相害，諸忿恨心不順善法，增",
    "T07n0220_477:0416c07": "長惡法招現衰損。汝等由此忿恨心故，身壞",
    "T07n0220_477:0416c08": "命終當墮惡趣，受諸極苦難有出期，是故汝",
    "T07n0220_477:0416c09": "等不應容納忿恨之心經剎那頃，何況令其",
    "T07n0220_477:0416c10": "長時相續！汝等今者展轉相緣，應起慈心作",
    "T07n0220_477:0416c11": "饒益事。』「若見有情懶惰懈怠，深生憐愍說如",
    "T07n0220_477:0416c12": "是法：『汝等有情當勤精進，勿於善法懶惰懈",
    "T07n0220_477:0416c13": "怠，諸懈怠者於諸善法及諸勝事皆不能成。",
    "T07n0220_477:0416c14": "汝等由斯墮諸惡趣受無量苦，是故汝等不",
    "T07n0220_477:0416c15": "應容納懈怠之心經剎那頃，何況令其長時",
    "T07n0220_477:0416c16": "相續！』「若見有情失念散亂心不寂靜，深生憐",
    "T07n0220_477:0416c17": "愍說如是法：『汝等有情當修靜慮，勿生失念",
    "T07n0220_477:0416c18": "散亂之心，如是之心不順善法，增長惡法招",
    "T07n0220_477:0416c19": "現衰損。汝等由此身壞命終，墮諸惡趣受無",
    "T07n0220_477:0416c20": "量苦，是故汝等不應容納失念散亂相應之",
    "T07n0220_477:0416c21": "心經剎那頃，何況令其長時相續！』「若見有情",
    "T07n0220_477:0416c22": "愚癡惡慧，深生憐愍說如是法：『汝等有情當",
    "T07n0220_477:0416c23": "修勝慧勿起惡慧，起惡慧者於諸善趣尚不",
    "T07n0220_477:0416c24": "能往，況得解脫！汝等由此惡慧因緣，墮諸惡",
    "T07n0220_477:0416c25": "趣受無量苦，是故汝等不應容納愚癡惡慧",
    "T07n0220_477:0416c26": "相應之心經剎那頃，何況令其長時相續！』「若",
    "T07n0220_477:0416c27": "見有情多貪欲者深生憐愍，方便令其修不",
    "T07n0220_477:0416c28": "淨觀；若見有情多瞋恚者深生憐愍，方便令",
    "T07n0220_477:0416c29": "其修慈悲觀。若見有情多愚癡者深生憐愍，",
    "T07n0220_477:0417a01": "方便令其修緣起觀。若見有情多憍慢者深",
    "T07n0220_477:0417a02": "生憐愍，方便令其修界分別觀。若見有情多",
    "T07n0220_477:0417a03": "尋伺者深生憐愍，方便令其修持息念。若見",
    "T07n0220_477:0417a04": "有情失正道者深生憐愍，方便教導令入正",
    "T07n0220_477:0417a05": "道，謂聲聞道、或獨覺道、或如來道，方便為彼",
    "T07n0220_477:0417a06": "說如是法：『汝等所執皆自性空，非空法中可",
    "T07n0220_477:0417a07": "有所執，以無所執為空相故。』「如是，善現！諸菩",
    "T07n0220_477:0417a08": "薩摩訶薩行深般若波羅蜜多時，要住神通",
    "T07n0220_477:0417a09": "波羅蜜多，方能自在宣說正法，利益安樂諸",
    "T07n0220_477:0417a10": "有情類。善現當知！若菩薩摩訶薩遠離神通",
    "T07n0220_477:0417a11": "波羅蜜多，不能自在宣說正法，與諸有情作",
    "T07n0220_477:0417a12": "饒益事。善現當知！如鳥無翅，不能自在飛翔",
    "T07n0220_477:0417a13": "虛空遠有所至，諸菩薩摩訶薩亦復如是，若",
    "T07n0220_477:0417a14": "無神通波羅蜜多，不能自在宣說正法，與諸",
    "T07n0220_477:0417a15": "有情作饒益事。是故，善現！諸菩薩摩訶薩行",
    "T07n0220_477:0417a16": "深般若波羅蜜多時，應引發神通波羅蜜多，",
    "T07n0220_477:0417a17": "若引發神通波羅蜜多，即能自在宣說正法，",
    "T07n0220_477:0417a18": "隨意利樂諸有情類。「善現當知！諸菩薩摩訶",
    "T07n0220_477:0417a19": "薩以極清淨過人天眼，遍觀十方殑伽沙等",
    "T07n0220_477:0417a20": "諸佛世界，及觀生彼諸有情類，見已引發神",
    "T07n0220_477:0417a21": "境智通，經須臾間往到彼界，以他心智如實",
    "T07n0220_477:0417a22": "了知彼諸有情心、心所法，隨其所應為說法",
    "T07n0220_477:0417a23": "要，謂說布施波羅蜜多乃至般若波羅蜜多，",
    "T07n0220_477:0417a24": "或說四念住乃至八聖道支，或說四靜慮、四",
    "T07n0220_477:0417a25": "無量、四無色定，或說八解脫乃至十遍處，或",
    "T07n0220_477:0417a26": "說空、無相、無願解脫門，或說一切陀羅尼門、",
    "T07n0220_477:0417a27": "三摩地門，或說內空乃至無性自性空，或說",
    "T07n0220_477:0417a28": "真如乃至不思議界，或說苦、集、滅、道聖諦，或",
    "T07n0220_477:0417a29": "說因緣乃至增上緣，或說從緣所生諸法，或",
    "T07n0220_477:0417b01": "說無明乃至老死，或說種種蘊、處、界門，或說",
    "T07n0220_477:0417b02": "聲聞道，或說獨覺道，或說菩薩道，或說菩提，",
    "T07n0220_477:0417b03": "或說涅槃，令彼有情聞是法已，皆獲殊勝利",
    "T07n0220_477:0417b04": "益安樂。「是菩薩摩訶薩以極清淨過人天耳，",
    "T07n0220_477:0417b05": "能聞一切人非人聲。由此天耳遍聞十方殑",
    "T07n0220_477:0417b06": "伽沙等諸佛世界一切如來、應、正等覺所說正",
    "T07n0220_477:0417b07": "法，聞已受持思惟義趣，隨所聞法能為有情",
    "T07n0220_477:0417b08": "如實宣說，或說布施波羅蜜多乃至般若波羅",
    "T07n0220_477:0417b09": "蜜多，廣說乃至或說菩提，或說涅槃，令彼有",
    "T07n0220_477:0417b10": "情聞是法已，皆獲殊勝利益安樂。「是菩薩摩",
    "T07n0220_477:0417b11": "訶薩以極清淨他心智通，如實了知諸有情",
    "T07n0220_477:0417b12": "類心、心所法，隨其所應為說法要，謂說布施",
    "T07n0220_477:0417b13": "波羅蜜多乃至般若波羅蜜多，廣說乃至或",
    "T07n0220_477:0417b14": "說菩提、或說涅槃，令彼有情聞是法已，皆獲",
    "T07n0220_477:0417b15": "殊勝利益安樂。「是菩薩摩訶薩以淨宿住隨",
    "T07n0220_477:0417b16": "念智通，能憶自他諸本生事。由此宿住隨念",
    "T07n0220_477:0417b17": "智通，如實念知過去諸佛及弟子眾名等差",
    "T07n0220_477:0417b18": "別，若諸有情樂聞過去諸宿住事而得益者，",
    "T07n0220_477:0417b19": "便為宣說諸宿住事，因斯方便為說正法，謂",
    "T07n0220_477:0417b20": "說布施波羅蜜多乃至般若波羅蜜多，廣說",
    "T07n0220_477:0417b21": "乃至或說菩提，或說涅槃，令彼有情聞是法",
    "T07n0220_477:0417b22": "已，皆獲殊勝利益安樂。「是菩薩摩訶薩以極",
    "T07n0220_477:0417b23": "迅速神境智通，往到十方殑伽沙等諸佛世",
    "T07n0220_477:0417b24": "界，親近供養諸佛世尊，於諸佛所種諸善根，",
    "T07n0220_477:0417b25": "還來本土為有情說諸佛土事，因斯方便為",
    "T07n0220_477:0417b26": "說正法，謂說布施波羅蜜多乃至般若波羅",
    "T07n0220_477:0417b27": "蜜多，廣說乃至或說菩提，或說涅槃，令諸有",
    "T07n0220_477:0417b28": "情聞是法已，皆獲殊勝利益安樂。「是菩薩摩",
    "T07n0220_477:0417b29": "訶薩以隨所得漏盡智通，如實了知諸有情",
    "T07n0220_477:0417c01": "類漏盡未盡，亦如實知漏盡方便，為未盡者",
    "T07n0220_477:0417c02": "宣說法要，謂說布施波羅蜜多乃至般若波",
    "T07n0220_477:0417c03": "羅蜜多，廣說乃至或說菩提，或說涅槃，令諸",
    "T07n0220_477:0417c04": "有情聞是法已，皆獲殊勝利益安樂。「如是，善",
    "T07n0220_477:0417c05": "現！諸菩薩摩訶薩行深般若波羅蜜多時，應",
    "T07n0220_477:0417c06": "引發神通波羅蜜多。是菩薩摩訶薩修習神",
    "T07n0220_477:0417c07": "通波羅蜜多得圓滿故，隨意所樂受種種身，",
    "T07n0220_477:0417c08": "不為苦樂過失所染，如佛化身雖能施作種",
    "T07n0220_477:0417c09": "種事業，而不為彼苦樂過失之所雜染。「如是，",
    "T07n0220_477:0417c10": "善現！諸菩薩摩訶薩行深般若波羅蜜多時，",
    "T07n0220_477:0417c11": "應遊戲神通波羅蜜多，若遊戲神通波羅蜜",
    "T07n0220_477:0417c12": "多，則能成熟有情、嚴淨佛土，疾證無上正等",
    "T07n0220_477:0417c13": "菩提。善現當知！若菩薩摩訶薩不成熟有情、",
    "T07n0220_477:0417c14": "嚴淨佛土，終不能得所求無上正等菩提。所",
    "T07n0220_477:0417c15": "以者何？諸菩薩摩訶薩若未圓滿菩提資糧，",
    "T07n0220_477:0417c16": "必不能證所求無上正等菩提。」具壽善現白",
    "T07n0220_477:0417c17": "言：「世尊！何等名為諸菩薩摩訶薩菩提資糧，",
    "T07n0220_477:0417c18": "諸菩薩摩訶薩圓滿如是菩提資糧，方能證",
    "T07n0220_477:0417c19": "得所求無上正等菩提？」佛告善現：「一切善法",
    "T07n0220_477:0417c20": "皆是菩薩菩提資糧。」具壽善現復白佛言：「何",
    "T07n0220_477:0417c21": "等名為一切善法？」佛告善現：「諸菩薩摩訶薩",
    "T07n0220_477:0417c22": "從初發心修行布施波羅蜜多乃至般若波",
    "T07n0220_477:0417c23": "羅蜜多，於中都無分別執著，謂作是念：『此是",
    "T07n0220_477:0417c24": "布施乃至般若，由此、為此而修布施乃至般",
    "T07n0220_477:0417c25": "若。』是三分別執著都無，知一切法自性空故。",
    "T07n0220_477:0417c26": "由此所修布施等六波羅蜜多，能自饒益，亦",
    "T07n0220_477:0417c27": "能饒益一切有情，令出生死證涅槃故，說為",
    "T07n0220_477:0417c28": "善法，亦名菩薩菩提資糧，亦名菩薩摩訶薩",
    "T07n0220_477:0417c29": "道。過去未來現在菩薩摩訶薩眾行此道故，",
    "T07n0220_477:0418a01": "已得當得今得無上正等菩提，亦令有情已",
    "T07n0220_477:0418a02": "當今度生死大海得涅槃樂。「復次，善現！諸菩",
    "T07n0220_477:0418a03": "薩摩訶薩從初發心修行四念住乃至八聖",
    "T07n0220_477:0418a04": "道支，安住內空乃至無性自性空，安住真如",
    "T07n0220_477:0418a05": "乃至不思議界，安住苦、集、滅、道聖諦，修行四",
    "T07n0220_477:0418a06": "靜慮、四無量、四無色定，修行八解脫乃至十",
    "T07n0220_477:0418a07": "遍處，修行空、無相、無願解脫門，修行菩薩摩",
    "T07n0220_477:0418a08": "訶薩地，修行一切陀羅尼門、三摩地門，修行",
    "T07n0220_477:0418a09": "如來十力乃至十八佛不共法，修行無忘失",
    "T07n0220_477:0418a10": "法、恒住捨性，修行一切智、道相智、一切相智，",
    "T07n0220_477:0418a11": "於中都無分別執著，謂作是念：『此是四念住",
    "T07n0220_477:0418a12": "乃至一切相智，由此、為此而修四念住乃至",
    "T07n0220_477:0418a13": "一切相智。』是三分別執著都無，知一切法自",
    "T07n0220_477:0418a14": "性空故。由此所修四念住乃至一切相智，能",
    "T07n0220_477:0418a15": "自饒益，亦能饒益一切有情，令出生死得涅",
    "T07n0220_477:0418a16": "槃故，說為善法，亦名菩薩菩提資糧，亦名菩",
    "T07n0220_477:0418a17": "薩摩訶薩道。過去未來現在菩薩摩訶薩眾",
    "T07n0220_477:0418a18": "行此道故，已得當得今得無上正等菩提，亦",
    "T07n0220_477:0418a19": "令有情已當今度生死大海得涅槃樂。「善現",
    "T07n0220_477:0418a20": "當知！復有無量諸菩薩眾所修功德皆名善",
    "T07n0220_477:0418a21": "法，亦名菩薩菩提資糧，亦名菩薩摩訶薩道。",
    "T07n0220_477:0418a22": "諸菩薩摩訶薩要修如是諸勝善法令極圓",
    "T07n0220_477:0418a23": "滿，方能證得一切智智，要已證得一切智",
    "T07n0220_477:0418a24": "智，乃能無倒轉正法輪，令諸有情究竟安樂。」",
    "T07n0220_477:0418a25": "第二分佛法品第八十二",
    "T07n0220_477:0418a26": "爾時，具壽善現白佛言：「世尊！若此諸善法是",
    "T07n0220_477:0418a27": "菩薩法者，復有何等是佛法耶？」佛告善現：「即",
    "T07n0220_477:0418a28": "菩薩法亦是佛法，謂諸菩薩於一切法覺一",
    "T07n0220_477:0418a29": "切相，由此當得一切相智，永斷一切習氣相",
    "T07n0220_477:0418b01": "續。若諸如來、應、正等覺，於一切法以一剎那",
    "T07n0220_477:0418b02": "相應妙慧現等覺已，證得無上正等菩提。善",
    "T07n0220_477:0418b03": "現！是名菩薩與佛二法差別，如二聖者雖俱",
    "T07n0220_477:0418b04": "是聖，而有行向、住果差別，所成就法非無有",
    "T07n0220_477:0418b05": "異。如是，善現！若無間道中行於一切法，未離",
    "T07n0220_477:0418b06": "闇障，未到彼岸，未得自在，未得果時，名為菩",
    "T07n0220_477:0418b07": "薩。若解脫道中行於一切法，已離闇障，已到",
    "T07n0220_477:0418b08": "彼岸，已得自在，已得果時，乃名為佛。是為菩",
    "T07n0220_477:0418b09": "薩與佛有異，由位有異法非無別，而不可說",
    "T07n0220_477:0418b10": "法性有異。」具壽善現復白佛言：「若一切法自",
    "T07n0220_477:0418b11": "相皆空，自相空中如何得有種種差別，謂此",
    "T07n0220_477:0418b12": "是地獄，此是傍生，此是鬼界，此是人，此是",
    "T07n0220_477:0418b13": "天，此是種性地，此是第八地，此是預流，此",
    "T07n0220_477:0418b14": "是一來，此是不還，此是阿羅漢，此是獨覺，此",
    "T07n0220_477:0418b15": "是菩薩，此是如來？世尊！如是所說補特伽羅",
    "T07n0220_477:0418b16": "既不可得，彼所造業亦不可得，如所造業既",
    "T07n0220_477:0418b17": "不可得，彼異熟果亦不可得。」佛告善現：「如是！",
    "T07n0220_477:0418b18": "如是！如汝所說。一切法自相空，自相空中補",
    "T07n0220_477:0418b19": "特伽羅既無所有，業果異熟亦無所有，無所",
    "T07n0220_477:0418b20": "有中無差別相。然諸有情於一切法自相空",
    "T07n0220_477:0418b21": "理不如實知，造作諸業或善、或惡，由於善業",
    "T07n0220_477:0418b22": "造作增長生人、天中，由於惡業造作增長墮",
    "T07n0220_477:0418b23": "三惡趣，於善業中由於定業造作增長生於",
    "T07n0220_477:0418b24": "色界或無色界。由此因緣，諸菩薩摩訶薩修",
    "T07n0220_477:0418b25": "行布施波羅蜜多乃至般若波羅蜜多，安住內",
    "T07n0220_477:0418b26": "空乃至無性自性空，安住真如乃至不思議",
    "T07n0220_477:0418b27": "界，安住苦、集、滅、道聖諦，修行四念住乃至八",
    "T07n0220_477:0418b28": "聖道支，修行四靜慮、四無量、四無色定，修行",
    "T07n0220_477:0418b29": "八解脫乃至十遍處，修行空、無相、無願解脫",
    "T07n0220_477:0418c01": "門，修行極喜地乃至法雲地，修行一切陀羅",
    "T07n0220_477:0418c02": "尼門、三摩地門，修行五眼、六神通，修行如來",
    "T07n0220_477:0418c03": "十力乃至十八佛不共法，修行無忘失法、恒住",
    "T07n0220_477:0418c04": "捨性，修行一切智、道相智、一切相智。「善現！諸",
    "T07n0220_477:0418c05": "菩薩摩訶薩於如是等菩提分法，無間無缺",
    "T07n0220_477:0418c06": "修令圓滿，既圓滿已，便能引發近助菩提金",
    "T07n0220_477:0418c07": "剛喻定，證得無上正等菩提，與諸有情作大",
    "T07n0220_477:0418c08": "饒益常無失壞，無失壞故，令諸有情解脫生",
    "T07n0220_477:0418c09": "死諸苦惱事。」具壽善現復白佛言：「佛得無上",
    "T07n0220_477:0418c10": "正等覺已，為得諸趣生死法不？」佛言：「不也！」具",
    "T07n0220_477:0418c11": "壽善現復白佛言：「佛得無上正等覺已，為得",
    "T07n0220_477:0418c12": "黑業、白業、黑白業、非黑白業不？」佛言：「不也！」具",
    "T07n0220_477:0418c13": "壽善現復白佛言：「若佛不得諸趣生死及業",
    "T07n0220_477:0418c14": "差別，如何施設此是地獄，此是傍生，此是鬼",
    "T07n0220_477:0418c15": "界，此是人，此是天，此是種性地，此是第八地，",
    "T07n0220_477:0418c16": "此是預流，此是一來，此是不還，此是阿羅漢，",
    "T07n0220_477:0418c17": "此是獨覺，此是菩薩，此是如來？」佛告善現：「諸",
    "T07n0220_477:0418c18": "有情類自知諸法自相空不？」善現對曰：「不也！",
    "T07n0220_477:0418c19": "世尊！」佛告善現：「若諸有情自知諸法自相空",
    "T07n0220_477:0418c20": "者，諸菩薩摩訶薩便於無上正等菩提不應",
    "T07n0220_477:0418c21": "求證，方便善巧拔諸有情惡趣生死。以諸有",
    "T07n0220_477:0418c22": "情不知諸法自相空故，流轉諸趣受無量苦，",
    "T07n0220_477:0418c23": "是故菩薩從諸佛所聞一切法自相空已，為",
    "T07n0220_477:0418c24": "欲饒益諸有情故，求證無上正等菩提，方便",
    "T07n0220_477:0418c25": "善巧拔諸有情惡趣生死。「善現當知！諸菩薩",
    "T07n0220_477:0418c26": "摩訶薩常作是念：『非一切法實有自相，如諸",
    "T07n0220_477:0418c27": "愚夫異生所執，然彼分別顛倒力故，非實有",
    "T07n0220_477:0418c28": "中起實有想，謂無我中起於我想，無有情中",
    "T07n0220_477:0418c29": "起有情想，廣說乃至無見者中起見者想，於",
    "T07n0220_477:0419a01": "無色中起於色想，無受、想、行、識中起受、想、行、",
    "T07n0220_477:0419a02": "識想，乃至一切有為法中虛妄分別顛倒力",
    "T07n0220_477:0419a03": "故，非實謂實，非有執有，由斯造作身、語、意業，",
    "T07n0220_477:0419a04": "不能解脫惡趣生死，我當拔濟令得解脫。』是",
    "T07n0220_477:0419a05": "菩薩摩訶薩作此念已，行深般若波羅蜜多，",
    "T07n0220_477:0419a06": "以諸善法攝在其中，無倒修行諸菩薩行，漸",
    "T07n0220_477:0419a07": "次圓滿菩提資糧，菩提資糧得圓滿已，證得",
    "T07n0220_477:0419a08": "無上正等菩提。得菩提已，為諸有情宣說開示",
    "T07n0220_477:0419a09": "分別建立四聖諦義，謂此是苦聖諦，此是苦",
    "T07n0220_477:0419a10": "集聖諦，此是苦滅聖諦，此是趣苦滅道聖諦。",
    "T07n0220_477:0419a11": "復以一切菩提分法，依通達智攝在如是四聖",
    "T07n0220_477:0419a12": "諦中，復依一切菩提分法，以微妙智施設建",
    "T07n0220_477:0419a13": "立佛、法、僧寶。由此三寶出現世間，諸有情類",
    "T07n0220_477:0419a14": "解脫生死，若諸有情不能歸信佛、法、僧寶，造",
    "T07n0220_477:0419a15": "作諸業輪迴諸趣，受苦無窮故應歸依佛、法、",
    "T07n0220_477:0419a16": "僧寶。」具壽善現復白佛言：「為由苦、集、滅、道聖",
    "T07n0220_477:0419a17": "諦，諸有情類得般涅槃？為由苦、集、滅、道聖智，",
    "T07n0220_477:0419a18": "諸有情類得般涅槃？」佛告善現：「非由苦、集、滅、",
    "T07n0220_477:0419a19": "道聖諦，諸有情類得般涅槃；非由苦、集、滅、道",
    "T07n0220_477:0419a20": "聖智，諸有情類得般涅槃。善現！我說四聖諦",
    "T07n0220_477:0419a21": "平等性即是涅槃，如是涅槃不由苦、集、滅、道諦",
    "T07n0220_477:0419a22": "得，不由苦、集、滅、道智得，但由般若波羅蜜多",
    "T07n0220_477:0419a23": "證平等性名得涅槃。」具壽善現復白佛言：「何",
    "T07n0220_477:0419a24": "等名為苦、集、滅、道平等性耶？」佛告善現：「若於",
    "T07n0220_477:0419a25": "是處無苦、集、滅、道諦，無苦、集、滅、道智，名四聖",
    "T07n0220_477:0419a26": "諦平等之性，此平等性即四聖諦。所有真如、",
    "T07n0220_477:0419a27": "法界、法性、不虛妄性、不變異性、平等性、離生性、",
    "T07n0220_477:0419a28": "法定、法住、實際、虛空界、不思議界，若佛出世、若",
    "T07n0220_477:0419a29": "不出世性相常住，無失壞、無變易，如是名為",
    "T07n0220_477:0419b01": "苦、集、滅、道平等之性。諸菩薩摩訶薩行深般",
    "T07n0220_477:0419b02": "若波羅蜜多時，為欲隨覺此四聖諦平等性",
    "T07n0220_477:0419b03": "故行深般若波羅蜜多，若能隨覺此四聖諦",
    "T07n0220_477:0419b04": "平等性時，名真隨覺一切聖諦，疾證無上正",
    "T07n0220_477:0419b05": "等菩提。」具壽善現復白佛言：「云何菩薩摩訶",
    "T07n0220_477:0419b06": "薩行深般若波羅蜜多時，為欲隨覺此四聖",
    "T07n0220_477:0419b07": "諦平等性故行深般若波羅蜜多，若能隨覺此",
    "T07n0220_477:0419b08": "四聖諦平等性時，名真隨覺一切聖諦，不墮",
    "T07n0220_477:0419b09": "聲聞、獨覺等地，趣入菩薩正性離生？」佛告善",
    "T07n0220_477:0419b10": "現：「諸菩薩摩訶薩行深般若波羅蜜多時，無",
    "T07n0220_477:0419b11": "有少法不如實見，於一切法如實見時，於一",
    "T07n0220_477:0419b12": "切法都無所得，於一切法無所得時，則如實",
    "T07n0220_477:0419b13": "見一切法空，謂如實見四諦所攝及所不攝",
    "T07n0220_477:0419b14": "諸法皆空。如是見時，能入菩薩正性離生。由",
    "T07n0220_477:0419b15": "能入菩薩正性離生故，便住菩薩種性地中。",
    "T07n0220_477:0419b16": "既住菩薩種性地中，則能決定不從頂墮，若",
    "T07n0220_477:0419b17": "從頂墮應墮聲聞或獨覺地。是菩薩摩訶薩",
    "T07n0220_477:0419b18": "安住菩薩種性地中，起四靜慮及四無量、四",
    "T07n0220_477:0419b19": "無色定。是菩薩摩訶薩安住如是奢摩他地，",
    "T07n0220_477:0419b20": "便能決擇一切法性，及隨覺悟四聖諦理。爾",
    "T07n0220_477:0419b21": "時，菩薩雖遍知苦而能不起緣執苦心，雖永",
    "T07n0220_477:0419b22": "斷集而能不起緣執集心，雖能證滅而能不",
    "T07n0220_477:0419b23": "起緣執滅心，雖能修道而能不起緣執道心，",
    "T07n0220_477:0419b24": "但起隨順趣向臨入無上正等菩提之心，如",
    "T07n0220_477:0419b25": "實觀察諸法實相。」具壽善現復白佛言：「是菩",
    "T07n0220_477:0419b26": "薩摩訶薩云何觀察諸法實相？」佛告善現：「是",
    "T07n0220_477:0419b27": "菩薩摩訶薩觀一切法無不皆空，是為觀察",
    "T07n0220_477:0419b28": "諸法實相。」具壽善現復白佛言：「是菩薩摩訶",
    "T07n0220_477:0419b29": "薩云何觀察諸法皆空？」佛告善現：「是菩薩摩",
    "T07n0220_477:0419c01": "訶薩於一切法如實觀察皆自相空，如是觀",
    "T07n0220_477:0419c02": "察諸法皆空。是菩薩摩訶薩以如是相毘鉢",
    "T07n0220_477:0419c03": "舍那，如實觀見諸法皆空，都不見有諸法自",
    "T07n0220_477:0419c04": "性可住彼性證得無上正等菩提。所以者何？",
    "T07n0220_477:0419c05": "諸佛無上正等菩提及一切法，皆以無性而",
    "T07n0220_477:0419c06": "為自性，所謂色乃至識皆以無性而為自性，",
    "T07n0220_477:0419c07": "眼處乃至意處亦以無性而為自性，色處乃",
    "T07n0220_477:0419c08": "至法處亦以無性而為自性，眼界乃至意界",
    "T07n0220_477:0419c09": "亦以無性而為自性，色界乃至法界亦以無",
    "T07n0220_477:0419c10": "性而為自性，眼識界乃至意識界亦以無",
    "T07n0220_477:0419c11": "性而為自性，眼觸乃至意觸亦以無性而",
    "T07n0220_477:0419c12": "為自性，眼觸為緣所生諸受乃至意觸為緣",
    "T07n0220_477:0419c13": "所生諸受亦以無性而為自性，地界乃至識",
    "T07n0220_477:0419c14": "界亦以無性而為自性，因緣乃至增上緣亦",
    "T07n0220_477:0419c15": "以無性而為自性，從緣所生諸法亦以無性",
    "T07n0220_477:0419c16": "而為自性，無明乃至老死亦以無性而為自",
    "T07n0220_477:0419c17": "性，布施波羅蜜多乃至般若波羅蜜多亦以",
    "T07n0220_477:0419c18": "無性而為自性，內空乃至無性自性空亦以",
    "T07n0220_477:0419c19": "無性而為自性，真如乃至不思議界亦以無",
    "T07n0220_477:0419c20": "性而為自性，苦、集、滅、道聖諦亦以無性而為",
    "T07n0220_477:0419c21": "自性，四念住乃至八聖道支亦以無性而為",
    "T07n0220_477:0419c22": "自性，四靜慮、四無量、四無色定亦以無性而",
    "T07n0220_477:0419c23": "為自性，八解脫乃至十遍處亦以無性而為",
    "T07n0220_477:0419c24": "自性，空、無相、無願解脫門亦以無性而為自",
    "T07n0220_477:0419c25": "性，淨觀地乃至如來地亦以無性而為自",
    "T07n0220_477:0419c26": "性，極喜地乃至法雲地亦以無性而為自性，",
    "T07n0220_477:0419c27": "一切陀羅尼門、三摩地門亦以無性而為自",
    "T07n0220_477:0419c28": "性，五眼、六神通亦以無性而為自性，如來十",
    "T07n0220_477:0419c29": "力乃至十八佛不共法亦以無性而為自性，三",
    "T07n0220_477:0420a01": "十二大士相、八十隨好亦以無性而為自性，",
    "T07n0220_477:0420a02": "無忘失法、恒住捨性亦以無性而為自性，一",
    "T07n0220_477:0420a03": "切智、道相智、一切相智亦以無性而為自性，",
    "T07n0220_477:0420a04": "預流果乃至獨覺菩提亦以無性而為自性，",
    "T07n0220_477:0420a05": "一切菩薩摩訶薩行亦以無性而為自性，諸",
    "T07n0220_477:0420a06": "佛無上正等菩提亦以無性而為自性。如是",
    "T07n0220_477:0420a07": "無性非諸佛作，非獨覺作，非菩薩作，非聲聞",
    "T07n0220_477:0420a08": "作，亦非住果、行向者作，但為有情於一切法",
    "T07n0220_477:0420a09": "不知不見如實皆空故。諸菩薩摩訶薩眾行",
    "T07n0220_477:0420a10": "深般若波羅蜜多方便善巧，如自所覺為諸",
    "T07n0220_477:0420a11": "有情如實宣說，令離執著解脫一切生老病",
    "T07n0220_477:0420a12": "死，得般涅槃究竟安樂。」",
    "T07n0220_477:0420a13": "大般若波羅蜜多經卷第四百七十七"
}