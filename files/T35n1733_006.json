{
    "T35n1733_006:0212b25": "華嚴經探玄記卷第六(盡此第四會)",
    "T35n1733_006:0212b27": "魏國西寺沙門法藏述",
    "T35n1733_006:0212b28": "佛昇夜摩天宮自在品第十五",
    "T35n1733_006:0212b29": "[0212b29] 初釋名者有二。先會名約處名夜摩天會",
    "T35n1733_006:0212c01": "約法名十行會。準釋可知。二品名者。佛是",
    "T35n1733_006:0212c02": "化主。依體起用。赴機云昇。應感何處。所謂",
    "T35n1733_006:0212c03": "夜摩。夜摩者若具云蘇夜摩。蘇者此云善",
    "T35n1733_006:0212c04": "也。夜摩此云時也。謂此天無日月可知時",
    "T35n1733_006:0212c05": "節。故大集經云觀赤蓮華開是晝青蓮華開",
    "T35n1733_006:0212c06": "是夜。俱舍論釋名唱樂天。亦名多戲樂天。",
    "T35n1733_006:0212c07": "天者是淨義光明義。此天著樂全不念善。",
    "T35n1733_006:0212c08": "賴有孔雀王菩薩。及彼天主名牟修樓陀天",
    "T35n1733_006:0212c09": "王。每以開導。或實天失伴。悲泣告王。或",
    "T35n1733_006:0212c10": "化天墮水。怖令生厭故也。問前後俱是不離",
    "T35n1733_006:0212c11": "而昇。應齊名自在。何故此會獨標自在。答",
    "T35n1733_006:0212c12": "不動昇遊。此空居天過前地居故稱自在。",
    "T35n1733_006:0212c13": "創越地居不同兜率故獨標名。又約行",
    "T35n1733_006:0212c14": "入玄過前解故。以自在表之。又以解行",
    "T35n1733_006:0212c15": "相接故。次忉利而至夜摩。俱是內凡不同",
    "T35n1733_006:0212c16": "前信。以感果在此表行離相。故屆此空",
    "T35n1733_006:0212c17": "天。[0212c17] 二來意者亦二。初會來謂依解起行故。",
    "T35n1733_006:0212c18": "答前十行問故。是故來也。二品來者。謂明法",
    "T35n1733_006:0212c19": "是前會住極。昇天是此會由致。&#x96A3;接次第。是",
    "T35n1733_006:0212c20": "故須來。又明法解深起用入行。是故昇天。",
    "T35n1733_006:0212c21": "故須來也。此約法辨。[0212c21] 三宗趣中亦二。初會",
    "T35n1733_006:0212c22": "宗者。約人化主及助化。約法教事及義理。",
    "T35n1733_006:0212c23": "皆各體相用相融無礙。準前知之。但就行",
    "T35n1733_006:0212c24": "為異。二品宗者嚴處請佛如來赴感。是此",
    "T35n1733_006:0212c25": "所明。[0212c25] 四釋文者。此會有四品經。初二是",
    "T35n1733_006:0212c26": "序。後二正說。前中二。初是請佛序。後是讚佛",
    "T35n1733_006:0212c27": "序。又初是彼昇天。後菩薩集。以佛是化主故",
    "T35n1733_006:0212c28": "於先。菩薩是伴次居後。又初果後因。初能",
    "T35n1733_006:0212c29": "化後所化故也。初中科文。一釋同前會初說",
    "T35n1733_006:0213a01": "又釋有七。初十方覺樹法王同現。二十方諸",
    "T35n1733_006:0213a02": "佛各昇夜摩。三十方天王各嚴座請佛。四",
    "T35n1733_006:0213a03": "十方諸佛受請昇殿。五十方天王獲益歎",
    "T35n1733_006:0213a04": "佛。六十方諸佛同昇華座。七十方寶殿各皆",
    "T35n1733_006:0213a05": "廣博。何故皆於十方同辨。以圓教法門&#x4E98;",
    "T35n1733_006:0213a06": "周法界凡一法起必一切俱現。是故將說此",
    "T35n1733_006:0213a07": "法。理非偏局故致十方無盡同說。即一說",
    "T35n1733_006:0213a08": "一切說等故。此中有三重無礙。一一即多故。",
    "T35n1733_006:0213a09": "一樹下佛即一切樹下也。二動即靜故。樹下",
    "T35n1733_006:0213a10": "之佛即昇天也。三動靜則一多故。是故一切",
    "T35n1733_006:0213a11": "處不動昇天也。此是十佛具德無礙圓融之",
    "T35n1733_006:0213a12": "相。非餘宗所辨。思準之。文中前之二段同",
    "T35n1733_006:0213a13": "前會釋。就第三嚴請中有三。初遙&#x89A9;勝緣。",
    "T35n1733_006:0213a14": "二嚴座表根。三請佛顯欲。嚴座中初總後",
    "T35n1733_006:0213a15": "別。前會一萬此中十萬者。表位增相。又前殿",
    "T35n1733_006:0213a16": "非寶此中寶嚴者顯行可貴具德之相。別中",
    "T35n1733_006:0213a17": "有二十三句。初七辨器世間莊嚴。次十萬天",
    "T35n1733_006:0213a18": "子七句顯眾生世間莊嚴。後十方如來下九",
    "T35n1733_006:0213a19": "句智正覺世間莊嚴。又釋。初七外事嚴。次六",
    "T35n1733_006:0213a20": "內報嚴。後十法門嚴法門。嚴中。初句因相。",
    "T35n1733_006:0213a21": "二果相。三德相。四定相。五願相。六勝相。七",
    "T35n1733_006:0213a22": "法相。八用相。九妙相。十教相。三請佛中。初",
    "T35n1733_006:0213a23": "結前後正請。第四受請昇殿顯機緣相契。",
    "T35n1733_006:0213a24": "先明此土。後類餘方。第五天王獲益中。亦",
    "T35n1733_006:0213a25": "先辨此界。後類餘方。前中先得定益。後發",
    "T35n1733_006:0213a26": "慧益。慧中先憶自善根。後歎昔十佛顯今",
    "T35n1733_006:0213a27": "處勝。理實過去一切諸佛皆同於此說十行",
    "T35n1733_006:0213a28": "法。然今為表位相漸增故。於前會十佛向",
    "T35n1733_006:0213a29": "前次第舉此名稱佛等十佛歎之。向後迦",
    "T35n1733_006:0213b01": "葉等向前諸餘佛。非不皆曾同於此處說",
    "T35n1733_006:0213b02": "十行法。第六昇座。第七廣殿。並準前可",
    "T35n1733_006:0213b03": "知。",
    "T35n1733_006:0213b04": "菩薩說偈品第十六",
    "T35n1733_006:0213b05": "[0213b05] 初釋名者。自體妙因。行集文斑。教則顯彰。故",
    "T35n1733_006:0213b06": "云菩薩說偈。[0213b06] 餘義并來意及宗。並同前釋。",
    "T35n1733_006:0213b07": "[0213b07] 四釋文者。三義同前。初集眾內。先此界",
    "T35n1733_006:0213b08": "後類通。前中初顯所從來處。後佛神力下明",
    "T35n1733_006:0213b09": "菩薩集來。前中初分量遠近者顯位漸增故。",
    "T35n1733_006:0213b10": "前百此十萬等。餘分齊同上準之。二正顯",
    "T35n1733_006:0213b11": "本處三世間相。世界同名慧者。用前解慧",
    "T35n1733_006:0213b12": "為行所依故也。佛名同眼者。表行心見",
    "T35n1733_006:0213b13": "法明白故。又表行諸度導引世間故也。",
    "T35n1733_006:0213b14": "菩薩同名林者。表行法界之行成法界之",
    "T35n1733_006:0213b15": "德。德高方樹。行廣稱林。十度&#x6B1D;爾齊修萬",
    "T35n1733_006:0213b16": "行森然潛發。法況相似故名為林。餘文可知。",
    "T35n1733_006:0213b17": "[0213b17] 第二放光中。足指是光出處。但足指有行",
    "T35n1733_006:0213b18": "住二力。前彰住此顯行。故別也。餘同前釋。",
    "T35n1733_006:0213b19": "[0213b19] 第三偈讚中。十菩薩偈即為十段。初一總",
    "T35n1733_006:0213b20": "敘此會事理。後九別顯佛德義門。[0213b20] 先德林",
    "T35n1733_006:0213b21": "者標別說人。以是會主故先首說。承佛神",
    "T35n1733_006:0213b22": "力顯歎說所依。普觀十方者四意。一地論云。",
    "T35n1733_006:0213b23": "顯無我慢無偏心故。二顯所說法遍十",
    "T35n1733_006:0213b24": "方故。三十方等化故。四十方夜摩同有此",
    "T35n1733_006:0213b25": "說。合會同時而方說故。十一行偈分二。初",
    "T35n1733_006:0213b26": "七總舉會中事。後四歎佛自在德。前中初一",
    "T35n1733_006:0213b27": "頌此品放光事以近故先顯也。次二頌前品",
    "T35n1733_006:0213b28": "中事。於中初一半頌此界。下半頌類餘十",
    "T35n1733_006:0213b29": "方。次三頌此品中事即十方處通頌顯示。次",
    "T35n1733_006:0213c01": "一頌不離覺樹而至夜摩等。文人中是前",
    "T35n1733_006:0213c02": "一一閻浮也。道場是前菩提樹下也。下四",
    "T35n1733_006:0213c03": "歎佛德中。初一歎佛德深用廣。各半偈顯。",
    "T35n1733_006:0213c04": "次二釋前用廣。謂一應世離世。亦各半顯。二",
    "T35n1733_006:0213c05": "一多無礙。上半標下半釋。此即現一盧舍那",
    "T35n1733_006:0213c06": "身。一切樹王下現者是也。後一釋前德深。",
    "T35n1733_006:0213c07": "亦上半標下半釋。可知。[0213c07] 第二悟因果益故",
    "T35n1733_006:0213c08": "名慧林。十偈分二。初一標章。謂上半舉佛",
    "T35n1733_006:0213c09": "德難逢明值可慶。下半舉眾難遇顯值",
    "T35n1733_006:0213c10": "可欣。離垢大人是菩薩也。後九釋中。初一",
    "T35n1733_006:0213c11": "釋菩薩眾難遇所以。上半顯自智明。下半",
    "T35n1733_006:0213c12": "辨益物勝。後八釋佛德難逼所由。於中初",
    "T35n1733_006:0213c13": "六正顯佛德。後二約解校量。前中初一明",
    "T35n1733_006:0213c14": "佛為燈破闇。二六度圓照三勝德超情。四",
    "T35n1733_006:0213c15": "寂用益生。五見聞獲益。六因深果厚下明知",
    "T35n1733_006:0213c16": "解益中。初一寄對供佛校量解益。後一寄",
    "T35n1733_006:0213c17": "對廣施以彰迷損。[0213c17] 第三由悟殊勝法故",
    "T35n1733_006:0213c18": "名勝林。十偈分二。初四歎佛光深廣。後六",
    "T35n1733_006:0213c19": "明照理見佛。前中初二舉喻。後二法說。前",
    "T35n1733_006:0213c20": "中八句。初句喻佛成佛之時。二喻佛心垢障",
    "T35n1733_006:0213c21": "盡。三喻佛身放淨光。謂日喻佛身也。四喻",
    "T35n1733_006:0213c22": "光普照。五喻光廣多。六喻不知邊。七喻智",
    "T35n1733_006:0213c23": "尚不知。八喻何況愚癡等。下法說中。初一",
    "T35n1733_006:0213c24": "顯光廣大。後一顯光甚深。以同法性。下六",
    "T35n1733_006:0213c25": "中。初三離相。次一離性。後二釋疑。前中一",
    "T35n1733_006:0213c26": "離三世相。二離生滅相。下半明觀益。後諸",
    "T35n1733_006:0213c27": "偈皆準此。三離所有相。次一離性以從緣",
    "T35n1733_006:0213c28": "虛假。是故無性。無性故無所解也。次二釋",
    "T35n1733_006:0213c29": "疑顯無生。疑云若緣起無性何因有生。釋",
    "T35n1733_006:0214a01": "云由所生故。所生即是妄想。以妄想依緣",
    "T35n1733_006:0214a02": "而起故名所生。由此妄想執故說有生。而",
    "T35n1733_006:0214a03": "實無生。此約所執性。又釋。所生是果。由待",
    "T35n1733_006:0214a04": "對此果說因能生果。既依他無生因。亦無",
    "T35n1733_006:0214a05": "待故不生也。此約緣起性。又釋。所言有生",
    "T35n1733_006:0214a06": "者是明如來藏隨緣義也。由所生者由能",
    "T35n1733_006:0214a07": "薰薰故。是故隨緣。能薰既虛。所薰不動。故",
    "T35n1733_006:0214a08": "亦無生。以彼能薰亦是心之所生故名所生",
    "T35n1733_006:0214a09": "也。此約圓成性。此偈是待所生泯能生。後",
    "T35n1733_006:0214a10": "偈類能。遣所生。故云所生觀亦如是也。",
    "T35n1733_006:0214a11": "[0214a11] 第四由信樂深理不懼惡趣故名無畏林。",
    "T35n1733_006:0214a12": "十偈分五。初二明聞信此佛所說法益。先",
    "T35n1733_006:0214a13": "辨所聞。此處者此華藏處也。又是此佛所說",
    "T35n1733_006:0214a14": "法處。上二句顯廣大。次句辨隨緣。下句顯",
    "T35n1733_006:0214a15": "不變。後一偈顯聞信此法利益也。二有二",
    "T35n1733_006:0214a16": "偈。明聞餘方佛法有益。先明所聞。初半顯",
    "T35n1733_006:0214a17": "聞處廣也。次句所聞深也。下句聞不忘也。",
    "T35n1733_006:0214a18": "後偈彰利益。上半牒前所聞。次句用之求",
    "T35n1733_006:0214a19": "佛。下句明求必得。故云究竟等也。三有二",
    "T35n1733_006:0214a20": "偈。明聞信過去佛法有益。各上半舉所信。",
    "T35n1733_006:0214a21": "下半明信益可知。四有二偈。聞信現在佛",
    "T35n1733_006:0214a22": "法有益。於中初句能信。次二句所信。佛下",
    "T35n1733_006:0214a23": "句所信法。後偈顯益。以得聞難故也。又釋。",
    "T35n1733_006:0214a24": "前偈上半明信現佛。下半明信益。謂彼由",
    "T35n1733_006:0214a25": "此信成等正覺等也。後偈顯法勝難聞也。",
    "T35n1733_006:0214a26": "五有二偈。總結上來一切佛法結勸修學。",
    "T35n1733_006:0214a27": "於中初偈勸持勸說。初句牒上法。次句勸",
    "T35n1733_006:0214a28": "持。次句勸說。下句歎勝勸之。後偈勸持勸",
    "T35n1733_006:0214a29": "行。上半勸行由勸修行成二嚴也。次句",
    "T35n1733_006:0214b01": "勸持與前別者。前由持故能說此由持故",
    "T35n1733_006:0214b02": "能行。下句明修行利益。謂得菩提也。[0214b02] 第",
    "T35n1733_006:0214b03": "五離無漸分別故名慚愧林。十偈分二。前",
    "T35n1733_006:0214b04": "九別歎佛法。後一雙結前二。前中初一歎",
    "T35n1733_006:0214b05": "佛所證法。上半法勝。下半信益。後八歎佛能",
    "T35n1733_006:0214b06": "證智有二。初一明證法周盡。上半明一切",
    "T35n1733_006:0214b07": "佛說自所證。次句明一佛慧證無不盡。是",
    "T35n1733_006:0214b08": "故難思也。後七明無證為證。於中初一標",
    "T35n1733_006:0214b09": "章。謂上半無證下半為證。謂上半中有五。",
    "T35n1733_006:0214b10": "一約智釋。謂此正證無分別智。不從世",
    "T35n1733_006:0214b11": "間分別智生。亦不從愚癡及色法等生。故",
    "T35n1733_006:0214b12": "攝論云。此智非智非非智。非智非是分別",
    "T35n1733_006:0214b13": "智。非非智非是色法。此中非智據愚癡也。",
    "T35n1733_006:0214b14": "二約境釋。謂所證理智但為了因。非生因",
    "T35n1733_006:0214b15": "故。愚癡無智生了俱非故。皆云不生也。三",
    "T35n1733_006:0214b16": "約境智正會釋。謂智如境故非智。境如智",
    "T35n1733_006:0214b17": "故非無智。四約寂照釋。謂智即寂故非智。",
    "T35n1733_006:0214b18": "不失照故非無智。五約絕待釋。謂智相盡",
    "T35n1733_006:0214b19": "故非智。無智可待故非無智也。下半中",
    "T35n1733_006:0214b20": "如此無智之智方能照法滅闇故為證也。",
    "T35n1733_006:0214b21": "後六偈中。初五釋上半章。後一釋下半章。",
    "T35n1733_006:0214b22": "五中皆上半舉喻。下半法合。初一愚智性別",
    "T35n1733_006:0214b23": "喻。二同成虛妄喻。三二性相乖喻。四愚智",
    "T35n1733_006:0214b24": "緣隔喻。五用無相成喻。此五皆顯愚智事",
    "T35n1733_006:0214b25": "別。俱不真故。迷悟斯絕智相盡也。後一釋",
    "T35n1733_006:0214b26": "妙智勝用。中上半舉喻。伽陀此云良藥。謂",
    "T35n1733_006:0214b27": "能除一切毒。下半法合可知。後一雙結中。",
    "T35n1733_006:0214b28": "上半結佛智勝。下半結上法勝。[0214b28] 第六勤",
    "T35n1733_006:0214b29": "觀理事而無分別故名精進林。十偈總歎",
    "T35n1733_006:0214c01": "佛照無差別智。初一總餘九別。前中諸法性",
    "T35n1733_006:0214c02": "相無差別義。唯佛能知。然委細具知名分別",
    "T35n1733_006:0214c03": "知也。次句備知。下句深知。別中皆初喻後",
    "T35n1733_006:0214c04": "法。初一真妄交徹喻。謂依真起妄如金現",
    "T35n1733_006:0214c05": "色。非法是妄喻以金色。無體即真故性無",
    "T35n1733_006:0214c06": "別。又真心隨緣為法非法。心體不殊故性",
    "T35n1733_006:0214c07": "無別。是故楞伽云。如來藏作善不善因。又",
    "T35n1733_006:0214c08": "涅槃云。與不善俱名為無明。與善法俱說",
    "T35n1733_006:0214c09": "之為明。明與無明其性無二。無二之性即",
    "T35n1733_006:0214c10": "是實性。此之謂也。又維摩經不二法門品皆",
    "T35n1733_006:0214c11": "是此義也。二兩俱無實喻。謂眾生約內報",
    "T35n1733_006:0214c12": "喻法。非眾生約外器喻非法。皆無定性。",
    "T35n1733_006:0214c13": "俱不有。又釋。以眾生即無我故。眾生不",
    "T35n1733_006:0214c14": "真。無我不礙眾生故。非眾生亦不真。理",
    "T35n1733_006:0214c15": "事相奪故皆不真。經云。於我無我無二者",
    "T35n1733_006:0214c16": "是無我義。又以眾生即非故非相亦離。故皆",
    "T35n1733_006:0214c17": "不真也。法合可知。三生無滅相喻。謂生法",
    "T35n1733_006:0214c18": "即無生。猶如無滅相。又此未來當相即無。",
    "T35n1733_006:0214c19": "猶如未來無過去相。四滅無生相喻。謂生",
    "T35n1733_006:0214c20": "法即不生。猶如已滅法。又過法即無過。猶",
    "T35n1733_006:0214c21": "如無現未。五法體離取喻。謂涅槃離相故不",
    "T35n1733_006:0214c22": "可取。約報煩惱滅處說餘無餘。而實滅理",
    "T35n1733_006:0214c23": "無有差別。六性無差別喻。謂數法不殊法同",
    "T35n1733_006:0214c24": "空性。七隨緣成異喻。謂以十數為本。增至",
    "T35n1733_006:0214c25": "多十。智慧於上作百千等解故云差別。然",
    "T35n1733_006:0214c26": "於彼數皆是諸十故云皆是本數。況彼真理",
    "T35n1733_006:0214c27": "隨緣成異。求彼異法不異一真。略無法",
    "T35n1733_006:0214c28": "合。八體堅無壞喻。謂雖同有為而恒常湛",
    "T35n1733_006:0214c29": "然。九執異乖同喻。可知。[0214c29] 第七達世間空",
    "T35n1733_006:0215a01": "名力成就。林偈意明會染淨空。顯歎真",
    "T35n1733_006:0215a02": "佛。十偈分二。前九會境。後一成行。前中初",
    "T35n1733_006:0215a03": "六約緣起性以顯無生。後三約所執性以",
    "T35n1733_006:0215a04": "顯無相。前中二。初四顯世法不生。後二類",
    "T35n1733_006:0215a05": "顯出世。前中初二生空。後二法空。前中初一",
    "T35n1733_006:0215a06": "偈半推末歸本。後半以本顯末。謂心隨薰",
    "T35n1733_006:0215a07": "變以作眾生。心既如幻不真。即心眾生寧",
    "T35n1733_006:0215a08": "容有實。下二中。初由不知世間虛故還復",
    "T35n1733_006:0215a09": "輪轉於空世間。後由不知世間苦故而常",
    "T35n1733_006:0215a10": "流轉於苦世間。此中世間非自作非他作。",
    "T35n1733_006:0215a11": "有四重。一約外道(云云)。下二類出世中。初",
    "T35n1733_006:0215a12": "標。謂翻此世間名為出世間。世間既空。寧",
    "T35n1733_006:0215a13": "有出世而可取耶。故云二俱非真。上半理",
    "T35n1733_006:0215a14": "實。下半情妄。後偈釋中。初三句釋顯世空。",
    "T35n1733_006:0215a15": "下句無世對故。出世亦不真。又準此文。但",
    "T35n1733_006:0215a16": "遮世名出。無別表示故亦空也。二約所執",
    "T35n1733_006:0215a17": "無相中亦二。初二世間空。後一類出世。前",
    "T35n1733_006:0215a18": "中初一徵情後一顯理。前中初句徵體。次",
    "T35n1733_006:0215a19": "句徵相。下二句明凡迷失。後偈中。上半明",
    "T35n1733_006:0215a20": "情執無。下半明理性顯。後類出世中。佛及",
    "T35n1733_006:0215a21": "法是出世。並約情計。俱無所有。下明成行。",
    "T35n1733_006:0215a22": "上半滅妄見真。下半明法佛常現。[0215a22] 第八",
    "T35n1733_006:0215a23": "照佛法身名堅固林。歎佛法身體寂。十偈",
    "T35n1733_006:0215a24": "分二。初七顯法。後三成觀。前中初二標能",
    "T35n1733_006:0215a25": "所二章。先顯所歎體寂。謂地生草木。然",
    "T35n1733_006:0215a26": "於地中求草木種實不可得。喻佛應機現",
    "T35n1733_006:0215a27": "有差別於佛求別意不可得。故下云無量",
    "T35n1733_006:0215a28": "身非佛等。後顯能歎平等可見。下五廣釋",
    "T35n1733_006:0215a29": "中。先三偈釋前能歎空。一明業非有。二以",
    "T35n1733_006:0215b01": "業類身身亦非有。三以業身類識識亦非",
    "T35n1733_006:0215b02": "有。下二偈釋前所歎非有中。先明應機大",
    "T35n1733_006:0215b03": "用。後明體非若干。下三明行益中。一證見",
    "T35n1733_006:0215b04": "法身益。二破相歸真。三證實離相。[0215b04] 第九",
    "T35n1733_006:0215b05": "由觀心真如故名如來林。十偈分二。初六",
    "T35n1733_006:0215b06": "明心作凡。後四明心起聖。前中初四偈半",
    "T35n1733_006:0215b07": "舉喻。後一半法合。前中初二是畫師造畫",
    "T35n1733_006:0215b08": "喻。喻妄法依真。次二明畫心造畫喻。喻妄",
    "T35n1733_006:0215b09": "依心。後半明畫師不知畫心喻。喻緣起無",
    "T35n1733_006:0215b10": "知。此中意說。一切眾生皆依真緣起。本識",
    "T35n1733_006:0215b11": "之心隨名言有支我見等薰。有六道身現。緣",
    "T35n1733_006:0215b12": "起虛假不礙無不壞有。是故會攝有其二",
    "T35n1733_006:0215b13": "門。若會緣從實即差別相盡唯一真如。若攝",
    "T35n1733_006:0215b14": "末歸本即六道異形唯心而轉。約初緣起不",
    "T35n1733_006:0215b15": "存。是真如門故。約後緣起不壞。是生滅門",
    "T35n1733_006:0215b16": "故。是故存壞無二。唯一緣起二門無礙。唯是",
    "T35n1733_006:0215b17": "一心故。起信論云。依一心法有二種門。一",
    "T35n1733_006:0215b18": "心真如門。二心生滅門。然此二門皆各總攝",
    "T35n1733_006:0215b19": "一切法此之謂也。今此文中畫亦二義。一依",
    "T35n1733_006:0215b20": "壁故唯平也。二依畫師巧心故似有高下",
    "T35n1733_006:0215b21": "也。初二偈明初門。謂初偈上半喻隨薰布",
    "T35n1733_006:0215b22": "異。次句顯異在妄情。下句相盡同真。四大",
    "T35n1733_006:0215b23": "喻真心也。彩色喻緣起虛相也。後偈上半",
    "T35n1733_006:0215b24": "明真妄不即。上句明能造非所造喻。攝妄",
    "T35n1733_006:0215b25": "之真不即妄。以性真故。下句明所造非能",
    "T35n1733_006:0215b26": "造喻。依真之妄不即真。以性虛故。下半",
    "T35n1733_006:0215b27": "明妄不離真。謂以虛徹真虛盡真現故云",
    "T35n1733_006:0215b28": "不離。是故不離不異不即思之。次二偈明畫",
    "T35n1733_006:0215b29": "像依畫心喻後生滅門。此畫師心喻本識等",
    "T35n1733_006:0215c01": "能變之心。畫色喻五蘊身所變之報。上半明",
    "T35n1733_006:0215c02": "能所不即。下半顯本末不離。謂以心本形",
    "T35n1733_006:0215c03": "末所以不即。心變為報是故不離。此明心",
    "T35n1733_006:0215c04": "能變境。心體非境。境從心變。境相非心。從",
    "T35n1733_006:0215c05": "心變故。境不離心。能變境故。心不離境。",
    "T35n1733_006:0215c06": "是故雖不即不離而要唯是識非唯境也。",
    "T35n1733_006:0215c07": "問前偈但明彩不離四大。不明四大不離",
    "T35n1733_006:0215c08": "彩。何故與此不同耶。答前明真不變妄。此",
    "T35n1733_006:0215c09": "顯心變於境。故不同也。後偈上半明畫師",
    "T35n1733_006:0215c10": "工巧心喻能變識。無住為本故難思也。下半",
    "T35n1733_006:0215c11": "顯所現畫色喻所變相。各從心現無體可",
    "T35n1733_006:0215c12": "相知。後半畫師不知此畫皆從心現。喻諸",
    "T35n1733_006:0215c13": "眾生迷自心量。下一偈半法合可知。第二",
    "T35n1733_006:0215c14": "明心起佛中。如心佛亦爾。將凡類佛。如",
    "T35n1733_006:0215c15": "心造凡作佛亦爾。皆從心起。如佛眾生然。",
    "T35n1733_006:0215c16": "將佛類凡。下二句會以顯同。謂心作佛。心",
    "T35n1733_006:0215c17": "佛無別。心作凡夫。心凡無別。能所依同故",
    "T35n1733_006:0215c18": "云無別也。又釋。此是第二結勸修學中。初",
    "T35n1733_006:0215c19": "一偈融結本末。本末有三。一唯本謂真理以",
    "T35n1733_006:0215c20": "就性淨本覺名佛。二唯末謂所變眾生。三",
    "T35n1733_006:0215c21": "俱謂能變之心。以依真能變故。此三緣起",
    "T35n1733_006:0215c22": "融通無礙。隨一全攝餘。性不異故云無差",
    "T35n1733_006:0215c23": "別也。次一舉益勸修。上半明佛已知。舉上",
    "T35n1733_006:0215c24": "勸下。次句勸下同上。下句結明知益。次一",
    "T35n1733_006:0215c25": "偈明身心不即不離。上半身心相別故不即。",
    "T35n1733_006:0215c26": "下半依心現身故不離。下一偈勸修。上半",
    "T35n1733_006:0215c27": "舉所求。下半勸依理觀。謂此會心入實則",
    "T35n1733_006:0215c28": "是如來。返此為去故也。又釋。亦是心變佛",
    "T35n1733_006:0215c29": "相而現故也。[0215c29] 第十知佛體用深廣故名智",
    "T35n1733_006:0216a01": "林十偈分三。初三歎佛法身離相。次一明",
    "T35n1733_006:0216a02": "能歎佛得大功德。後六歎佛應現色聲。前",
    "T35n1733_006:0216a03": "中初一明離六塵相。謂初句離香味觸三",
    "T35n1733_006:0216a04": "塵故云不可取也。次句離色塵。次句離聲",
    "T35n1733_006:0216a05": "塵。下句離法塵。次一離量無量相。無量是",
    "T35n1733_006:0216a06": "多。有量是少。皆是妄計俱不可取。次一離",
    "T35n1733_006:0216a07": "言說相。有二義。一謂如八時不應說而說",
    "T35n1733_006:0216a08": "故自他無益。二不知法身非言說境。而謂",
    "T35n1733_006:0216a09": "如言而為他說則墮有無。四謗等故欺誑",
    "T35n1733_006:0216a10": "自他。如下隨聲取義五過失等是也。上二",
    "T35n1733_006:0216a11": "偈明法身心行處滅。此偈明言語路絕故不",
    "T35n1733_006:0216a12": "可思議也。第二一偈明歎佛所得功德可",
    "T35n1733_006:0216a13": "知。第三歎佛應現德。六偈分二。初三明佛",
    "T35n1733_006:0216a14": "身相。謂無身現身身則無身。後三明佛語",
    "T35n1733_006:0216a15": "相。謂無聲現聲聲則無聲。前中一所現非真",
    "T35n1733_006:0216a16": "喻。謂如如意珠以黃衣映則作黃色。此",
    "T35n1733_006:0216a17": "有二義。一珠非黃而現黃。二所現之黃非",
    "T35n1733_006:0216a18": "實黃。佛身亦爾。機映而現。二義同喻。故下句",
    "T35n1733_006:0216a19": "答云佛亦如是也。如智慧莊嚴經廣說此",
    "T35n1733_006:0216a20": "喻應知。二能現離見喻。謂依空現色而空",
    "T35n1733_006:0216a21": "非可見。喻佛應機現色而佛非色不可見",
    "T35n1733_006:0216a22": "也。下一舉法合。謂佛地。大智有二義。一圓",
    "T35n1733_006:0216a23": "明義前喻顯之。二離相義後喻顯之。皆有",
    "T35n1733_006:0216a24": "應機現色。而非色故云莫能&#x89A9;也。準此",
    "T35n1733_006:0216a25": "文。自受用身無色等&#x9E81;功德明矣。佛地論",
    "T35n1733_006:0216a26": "(云云)。第二明佛言聲中。初一明非聲非不聲。",
    "T35n1733_006:0216a27": "各半偈顯以依詮會實。故云離聲不知也。",
    "T35n1733_006:0216a28": "次一歎深勸學。莊嚴無上道趣實之益。遠",
    "T35n1733_006:0216a29": "離諸妄捨虛之益。後一明非說非不說。各",
    "T35n1733_006:0216b01": "半偈顯。可知。亦是佛地無說說在機緣明",
    "T35n1733_006:0216b02": "矣。",
    "T35n1733_006:0216b03": "功德華聚菩薩十行品第十七",
    "T35n1733_006:0216b04": "[0216b04] 初釋名者。十度利潤體名功德。有莊感之",
    "T35n1733_006:0216b05": "功如華結果。眾行交飾如華聚。又德是行",
    "T35n1733_006:0216b06": "體。華是行用。聚是行相。菩薩是人。有彼德",
    "T35n1733_006:0216b07": "者則有財釋也。此是功德林之異名。如下金",
    "T35n1733_006:0216b08": "剛幢迴向品相似。十行是位法則帶數立名。",
    "T35n1733_006:0216b09": "菩薩之十行亦依主受稱。人法題章。[0216b09] 二來",
    "T35n1733_006:0216b10": "意者。前序分既彰。正宗宜顯故也。又前眾",
    "T35n1733_006:0216b11": "既集。次正說授故次來也。[0216b11] 第三宗趣者有",
    "T35n1733_006:0216b12": "三。一明約三乘寄位法。二明別行法。三",
    "T35n1733_006:0216b13": "一乘普賢行位法。初中諸聖教散說多門統",
    "T35n1733_006:0216b14": "收有十。一因果二度中是因度位。二七阿僧",
    "T35n1733_006:0216b15": "祇中地前三內第二精進行僧祇攝。三地前",
    "T35n1733_006:0216b16": "四行中成破虛空器三昧行。四法身四德了",
    "T35n1733_006:0216b17": "因中成樂德了因種。五地前方便四人中是",
    "T35n1733_006:0216b18": "第三十行人也。此上並如梁攝論等說。六",
    "T35n1733_006:0216b19": "六慧中是第二思慧位。七六忍中是行忍。八",
    "T35n1733_006:0216b20": "六種姓中是性種性攝。此上並如本業經等",
    "T35n1733_006:0216b21": "說。九三持中是行方便持攝。如瑜伽地持說。",
    "T35n1733_006:0216b22": "十地前除四障中是第三伏除聲聞畏苦",
    "T35n1733_006:0216b23": "使得銀輪王報王三天下。第二明其別行",
    "T35n1733_006:0216b24": "者。仁王經第二性種性位有十心。謂觀身受",
    "T35n1733_006:0216b25": "心法不淨苦無常無我。三善根則施慈慧。三",
    "T35n1733_006:0216b26": "意止謂過去因忍現在因果忍未來果忍。已",
    "T35n1733_006:0216b27": "過我人知見眾生等想及外道倒想所不能",
    "T35n1733_006:0216b28": "壞。本業經亦同。又行有二種。一通謂信等",
    "T35n1733_006:0216b29": "十行。二別謂此十度。此中明別非通。別中",
    "T35n1733_006:0216c01": "復二。一因。二果。此中明因波羅蜜也。此並",
    "T35n1733_006:0216c02": "約三乘教中寄法顯行。第三就圓教明普",
    "T35n1733_006:0216c03": "賢行者。則此十行中具攝前後諸位中行。一",
    "T35n1733_006:0216c04": "切皆盡。是故此位滿際則至究竟位。如第十",
    "T35n1733_006:0216c05": "行滿云入因陀羅網法界自在成就如來無",
    "T35n1733_006:0216c06": "礙解脫為人中雄大師子吼為法輪王轉",
    "T35n1733_006:0216c07": "無礙法輪等。解云此是究竟中菩薩猶非是",
    "T35n1733_006:0216c08": "佛。以果分當不可說故。[0216c08] 第四釋文者。此",
    "T35n1733_006:0216c09": "正說中有二品。初品明其所行。後品顯其",
    "T35n1733_006:0216c10": "所成。又初是約位階降行。後是通相始終",
    "T35n1733_006:0216c11": "行。又初是位。後是行。又初自分。後勝進",
    "T35n1733_006:0216c12": "就初品中七分同前。一三昧分。二加分。三",
    "T35n1733_006:0216c13": "起分。四本分。五說分。六證成分。七偈頌分。",
    "T35n1733_006:0216c14": "何故爾者。欲明依證起說故先入定。顯法",
    "T35n1733_006:0216c15": "殊勝故佛同加。說時將至故從定起。言不",
    "T35n1733_006:0216c16": "頓彰故略標本分。非略能具故後廣說。顯",
    "T35n1733_006:0216c17": "所說稱周故結證究竟。於所說法令易受",
    "T35n1733_006:0216c18": "持故有偈頌分。初中何故入定者有六意。",
    "T35n1733_006:0216c19": "同前釋。此中三。先舉入定人。謂行成功",
    "T35n1733_006:0216c20": "德如林說十故不異名入也。二顯非己力。",
    "T35n1733_006:0216c21": "謂推化歸佛故云承力也。三正明得定。謂",
    "T35n1733_006:0216c22": "潛神證契故云入也。菩薩者標人別法簡",
    "T35n1733_006:0216c23": "佛果。定善伏者舉能顯異。善有二義。一巧",
    "T35n1733_006:0216c24": "能義。二順理義。伏亦二義。一制伏義。二調",
    "T35n1733_006:0216c25": "伏義。初是約障巧能制伏。令永不起故。",
    "T35n1733_006:0216c26": "云善伏。二是約行修行順理。調伏之行故",
    "T35n1733_006:0216c27": "云善伏。三昧同前釋。[0216c27] 第二加分中三。初",
    "T35n1733_006:0216c28": "總顯能加。二釋加所為。三正辨加相。初中",
    "T35n1733_006:0216c29": "五。一明諸佛現身。二彰佛同名。三歎此得",
    "T35n1733_006:0217a01": "定。四明由加得定。五彼佛自釋作加所因。",
    "T35n1733_006:0217a02": "初中。問此諸佛為當過萬佛剎塵之外一處",
    "T35n1733_006:0217a03": "併有爾許佛。為當散居耶。答是散居。云何",
    "T35n1733_006:0217a04": "散耶。且如東方過萬佛世界塵數剎外有",
    "T35n1733_006:0217a05": "一功德林佛。從此向東復過萬佛世界塵數",
    "T35n1733_006:0217a06": "剎外復有一功德林佛。如是向東展轉數",
    "T35n1733_006:0217a07": "至萬佛世界。塵數諸佛各各相去。數亦同",
    "T35n1733_006:0217a08": "前。如東方餘九方亦爾。又多佛加者增長",
    "T35n1733_006:0217a09": "大眾敬人重法心故。又顯諸佛聚力同說",
    "T35n1733_006:0217a10": "故。二佛名同者四意同前。一令功德林增",
    "T35n1733_006:0217a11": "踴悅故。二彼佛同得此法故。三顯此位中",
    "T35n1733_006:0217a12": "具因果二德故。四於此門為能加佛。法爾",
    "T35n1733_006:0217a13": "皆得功德林名。以法力故。三歎此得定中。",
    "T35n1733_006:0217a14": "乃能者是希越之辭。顯能入此希有之定。何",
    "T35n1733_006:0217a15": "故爾者。以功德林默入斯定。眾既不知所",
    "T35n1733_006:0217a16": "入是何。無心渴仰不得為說。須佛歎顯起",
    "T35n1733_006:0217a17": "眾欲樂。四由加得定者。謂彼他方諸佛自說",
    "T35n1733_006:0217a18": "彰已作加令其得定。五釋自作加所由中",
    "T35n1733_006:0217a19": "有三句。初由盧舍那本願力故是故作加。",
    "T35n1733_006:0217a20": "何者地論釋。舍那過去曾見有一盧舍那佛",
    "T35n1733_006:0217a21": "加菩薩說此十行法能加佛同名功德林。",
    "T35n1733_006:0217a22": "因則發願。願我成佛亦有斯事。今如本成。",
    "T35n1733_006:0217a23": "是故加也。二云亦是舍那現在威力相感同",
    "T35n1733_006:0217a24": "加。是故加耳。三云又諸菩薩善根之力應聞",
    "T35n1733_006:0217a25": "此法感佛同加故也。又前說十住則云以",
    "T35n1733_006:0217a26": "法慧善根力故。今云諸菩薩者顯前劣此",
    "T35n1733_006:0217a27": "勝故多也。又前顯自利增。此顯利他廣。又",
    "T35n1733_006:0217a28": "是文綺互影略。理實齊有。第二明加所為",
    "T35n1733_006:0217a29": "中。初句是總。謂欲令汝廣說普賢十行法",
    "T35n1733_006:0217b01": "界前後諸位及諸因行。無不此至。無不此",
    "T35n1733_006:0217b02": "收故。云甚深。甚深有九種。一養果深。謂長",
    "T35n1733_006:0217b03": "本有之因令成果故。此約自智。二照性深。",
    "T35n1733_006:0217b04": "謂分折眾生性類差別故。又知性種異故。",
    "T35n1733_006:0217b05": "又於眾生如來藏性開示解釋故云分別。又",
    "T35n1733_006:0217b06": "知一眾生則具一切法門及一切眾生。以",
    "T35n1733_006:0217b07": "性融通而分別故。如下文第八行中云不",
    "T35n1733_006:0217b08": "離一眾生著多眾生不離多眾生著一",
    "T35n1733_006:0217b09": "眾生不增眾生界不損眾生界。乃至云菩",
    "T35n1733_006:0217b10": "薩深解眾生界法界無二無二法中無增無",
    "T35n1733_006:0217b11": "損無生無滅法性真實。如是等此約所知。",
    "T35n1733_006:0217b12": "三除障深。謂障約煩惱礙約所知。種現正",
    "T35n1733_006:0217b13": "習無不盡故云離一切等也。若依三乘此",
    "T35n1733_006:0217b14": "中寄伏聲聞畏苦黑障現行。四入法深。謂證",
    "T35n1733_006:0217b15": "入真理境不礙心故云無礙。下偈云悉入",
    "T35n1733_006:0217b16": "諸法界隨順到彼岸究竟得自在法日之",
    "T35n1733_006:0217b17": "所行也。又亦能入帝網法界相即相入圓融",
    "T35n1733_006:0217b18": "自在無礙之境。下文云入因陀羅網法界自",
    "T35n1733_006:0217b19": "在成就如來無礙解脫此之謂也。五巧便深。",
    "T35n1733_006:0217b20": "謂巧以一法攝一切法。又巧以一行一位",
    "T35n1733_006:0217b21": "各攝一切。一身赴一切有無俱不滯。如是",
    "T35n1733_006:0217b22": "多門善巧故云成就一切方便。下云窮盡諸",
    "T35n1733_006:0217b23": "佛方便大海故也。六成果深。謂能成就種智",
    "T35n1733_006:0217b24": "果故。前養據始此成約終。是如量智種別",
    "T35n1733_006:0217b25": "而知故。七理智深。謂如理智覺一切法皆同",
    "T35n1733_006:0217b26": "一性故也。八知根深。謂善知眾生根器差",
    "T35n1733_006:0217b27": "別。又知生熟不同。又知同一如性。又知一",
    "T35n1733_006:0217b28": "根則一切根等。如諸根海說。九聞持深。謂",
    "T35n1733_006:0217b29": "成十種大陀羅尼。如下第九行中說。下一句",
    "T35n1733_006:0217c01": "結。謂廣說如上。總別十種甚深之法是何位",
    "T35n1733_006:0217c02": "法。所謂菩薩十行是也。[0217c02] 第三加相中三。初",
    "T35n1733_006:0217c03": "一句告說是口業加。二意加中二。先加後釋。",
    "T35n1733_006:0217c04": "此並當時有事無說。結集者如事而結之。",
    "T35n1733_006:0217c05": "前中十句。初一總餘九別。問何故此中與法",
    "T35n1733_006:0217c06": "前與智耶。答所與是一。但前會為成解見",
    "T35n1733_006:0217c07": "理增故名為智。此中為成行軌範增故名",
    "T35n1733_006:0217c08": "為法。總中謂起說自在名無障礙。又與無",
    "T35n1733_006:0217c09": "礙辯令說無滯礙故也。下別中。一於法不",
    "T35n1733_006:0217c10": "疑情無異緣故云安住。又與無畏智令說",
    "T35n1733_006:0217c11": "時心安不懼他壞。二解發自中故云無師。",
    "T35n1733_006:0217c12": "又與同佛智令對眾說同佛無師故也。三",
    "T35n1733_006:0217c13": "見法分明故云無癡。不雜無明故。又令說",
    "T35n1733_006:0217c14": "時無所知障礙故也。四見法次第故云不",
    "T35n1733_006:0217c15": "亂。又不雜餘乘及世間章句等。五所解真正",
    "T35n1733_006:0217c16": "故云清淨。又智體無過。六所解廣多故云",
    "T35n1733_006:0217c17": "無量。又是稱法界法門。七所解深勝故云最",
    "T35n1733_006:0217c18": "勝。又與果法相應。八令說時不慢不諂不",
    "T35n1733_006:0217c19": "懈不貪故云無垢。九所得不忘故云不退。",
    "T35n1733_006:0217c20": "又言無退失。又無退於理。又無退屈故",
    "T35n1733_006:0217c21": "也。下釋偏加所由并身加及起分。並同前",
    "T35n1733_006:0217c22": "釋。[0217c22] 第四本分中二。先行體後行相。體中行",
    "T35n1733_006:0217c23": "業不思者標體顯德。謂此普賢圓融之行具",
    "T35n1733_006:0217c24": "德超情名不思議。此行不思總有十種。一廣",
    "T35n1733_006:0217c25": "大故。謂以一切身於一切處遍一切時念",
    "T35n1733_006:0217c26": "念頓修稱法界行。是故此行名不思議。二甚",
    "T35n1733_006:0217c27": "深故。謂此廣大行則是思數皆無自性。則",
    "T35n1733_006:0217c28": "同真如。而彼行相宛然不失。是性起之行故",
    "T35n1733_006:0217c29": "亦不思。三殊勝故。謂超過餘乘非下位圖",
    "T35n1733_006:0218a01": "度故亦不思。四攝位故。謂此在地前能攝",
    "T35n1733_006:0218a02": "一切前後諸位名不思。五證理故。謂此行能",
    "T35n1733_006:0218a03": "證不思之理名不思議。六斷障故。謂此行",
    "T35n1733_006:0218a04": "能頓斷難斷不思之障故。七利他故。謂此行",
    "T35n1733_006:0218a05": "能一念廣利盡窮眾生界故不思議。八圓融",
    "T35n1733_006:0218a06": "故。謂一行則一切行一切行則一行難定量",
    "T35n1733_006:0218a07": "故名不思議。九重成故。謂此所作如因陀羅",
    "T35n1733_006:0218a08": "網重重無盡故不思議。十成果故。謂能成佛",
    "T35n1733_006:0218a09": "不思之果故亦不思也。所以辨十欲顯無",
    "T35n1733_006:0218a10": "盡。如下偈中大龍所行等準知。此約圓教",
    "T35n1733_006:0218a11": "辨。若約三乘則不得作如此釋。以此猶",
    "T35n1733_006:0218a12": "是有漏位故。廣如法界究竟如空者顯前不",
    "T35n1733_006:0218a13": "思之相。然法界有十。如下說。今舉二門以",
    "T35n1733_006:0218a14": "釋此行。謂行寬名廣。行深曰大。此廣此大",
    "T35n1733_006:0218a15": "皆稱性成。故曰如法界。虛空亦有十義。如",
    "T35n1733_006:0218a16": "下第八地虛空身處說。今亦舉二義。一行能",
    "T35n1733_006:0218a17": "破相證入畢竟法性虛空故云究竟如空。",
    "T35n1733_006:0218a18": "二行能出生無量愛果如依空現色色無",
    "T35n1733_006:0218a19": "盡故云究竟如空。下釋中先徵後釋。以此",
    "T35n1733_006:0218a20": "行是三世諸佛之所行故是故如此也。又釋。",
    "T35n1733_006:0218a21": "前行業當觀相善決定。不思當真實善。法",
    "T35n1733_006:0218a22": "界當勝善。如空當因善。學三世等當不怯",
    "T35n1733_006:0218a23": "弱。餘同前會釋。[0218a23] 二行相中先標數顯要。",
    "T35n1733_006:0218a24": "謂三世諸佛同共說故。二列名。此十行之義",
    "T35n1733_006:0218a25": "略作十門分別。一釋名。二體性。三建立。四",
    "T35n1733_006:0218a26": "種類。五修相。六定位。七行相。八所依身。九",
    "T35n1733_006:0218a27": "所離障。十所得果。[0218a27] 初釋名者有二。施戒",
    "T35n1733_006:0218a28": "等十從行體為名。歡喜等十約行用為目。",
    "T35n1733_006:0218a29": "今辨後名。於中總名如品初釋。二別名者",
    "T35n1733_006:0218b01": "施悅自他名為歡喜。歡喜則行名歡喜行。",
    "T35n1733_006:0218b02": "此約自喜。是持業釋。又亦歡喜之行名歡喜",
    "T35n1733_006:0218b03": "行。此約令他歡喜。成自行故依主釋也。二",
    "T35n1733_006:0218b04": "淨持三聚雙益自他。三忍力息除自他恚",
    "T35n1733_006:0218b05": "恨。四精勤修攝勝德無盡。五止觀雙運癡亂",
    "T35n1733_006:0218b06": "斯絕。六般若照理善現朗然。又觀法實相",
    "T35n1733_006:0218b07": "般若現前。七巧起勝行於空不滯。又以無",
    "T35n1733_006:0218b08": "著之心起諸所行。八無礙大願攝勝善根深",
    "T35n1733_006:0218b09": "可尊重。九深達根器善於法化。十言行相",
    "T35n1733_006:0218b10": "應不空受稱。又此十中得名有三。謂第八",
    "T35n1733_006:0218b11": "從德立名。第三第五第七約離過受稱。餘",
    "T35n1733_006:0218b12": "並從功能為目。可知。二體性有二。先總後",
    "T35n1733_006:0218b13": "別。總中有三門。一約所依。以善伏三昧為",
    "T35n1733_006:0218b14": "體。以依此定證十行體然後說故。地論",
    "T35n1733_006:0218b15": "云此三昧者是法體故。二約本。以本分中行",
    "T35n1733_006:0218b16": "業不可思等為性。此是思數廣大等十義如",
    "T35n1733_006:0218b17": "前釋。以是廣說之本故為體也。三統收。約",
    "T35n1733_006:0218b18": "境二諦雙融。約行悲智無礙。復心境圓融。",
    "T35n1733_006:0218b19": "無礙法界具無邊德以為體性。思之可見。",
    "T35n1733_006:0218b20": "二別辨體性者各如下釋文處辨(餘門待別作)。",
    "T35n1733_006:0218b21": "[0218b21] 第五說分中釋十行有二分。一果分同性海",
    "T35n1733_006:0218b22": "平等不可說故此中不論。二因分約緣隨說",
    "T35n1733_006:0218b23": "有四重。一唯約比位行。如仁王經及本業",
    "T35n1733_006:0218b24": "經等說。二唯明自體普賢行。如下普賢行品",
    "T35n1733_006:0218b25": "說。此不依位。三以自體行從位而說。即",
    "T35n1733_006:0218b26": "如此中長行所說。四會攝位相從於自體",
    "T35n1733_006:0218b27": "圓融之行。如下偈中說。今說分中唯辨後",
    "T35n1733_006:0218b28": "二。文中有二。初明此一世界十行。後如此",
    "T35n1733_006:0218b29": "下明十方界中十行。以此一說則一切說故",
    "T35n1733_006:0218c01": "合為一部。前中有二。初正辨十行。後動地",
    "T35n1733_006:0218c02": "等顯說益相。前中別釋十行。即為十段",
    "T35n1733_006:0218c03": "釋初行中作六門。[0218c03] 一辨體性有三。一",
    "T35n1733_006:0218c04": "約隨相亦三。一以無貪善根。二彼俱思。三",
    "T35n1733_006:0218c05": "兼取三業無表。假實通論此三為性。此約",
    "T35n1733_006:0218c06": "初教。二約性或以真如為性故。起信論云",
    "T35n1733_006:0218c07": "知法性體無慳貪隨順修行檀波羅蜜。此",
    "T35n1733_006:0218c08": "顯順同法性之中無貪之功德故也。此約",
    "T35n1733_006:0218c09": "終教。三約實準下文於施門中所攝無盡",
    "T35n1733_006:0218c10": "圓融法界為性。此約圓教。[0218c10] 二明種類者。",
    "T35n1733_006:0218c11": "施有三種。謂財法無畏。財中亦三。謂外內",
    "T35n1733_006:0218c12": "俱。外中二。一無過之物隨索便施。二有失",
    "T35n1733_006:0218c13": "之具。謂刀杖&#x7F82;網毒藥等皆不應施。增不",
    "T35n1733_006:0218c14": "善故。二內中亦二。一約自破慳心於彼有",
    "T35n1733_006:0218c15": "益則便施與。仍亦有二。一施身力等。二施",
    "T35n1733_006:0218c16": "支節等。二若自慳已破於彼或雖有安樂",
    "T35n1733_006:0218c17": "無饒益。或俱無等於餘有情有廣利樂則",
    "T35n1733_006:0218c18": "不應施與。或天魔等故欲損害菩薩而不",
    "T35n1733_006:0218c19": "與無犯。以救彼惡業故。此上並如瑜伽等",
    "T35n1733_006:0218c20": "說。或初心菩薩未能耐苦。且許而未與是",
    "T35n1733_006:0218c21": "亦無犯。故十住論令說偈安慰彼乞者。",
    "T35n1733_006:0218c22": "言我初發道心善根未成就願我速成就",
    "T35n1733_006:0218c23": "後必當相與故也。三俱中亦二。一身及王位",
    "T35n1733_006:0218c24": "依正同捨。故云內外施。如十藏說。二吐食",
    "T35n1733_006:0218c25": "及髮抓皆亦內外施。如瑜伽等說。二法施至",
    "T35n1733_006:0218c26": "下第十迴向於彼當辨。三無畏施者。或以",
    "T35n1733_006:0218c27": "財施濟危。或施法存軀。或施二免苦。皆則",
    "T35n1733_006:0218c28": "無畏施也。或俱非。謂於怨不酬等。或救拔",
    "T35n1733_006:0218c29": "苦厄。總說有二類。一根緣相應者救之。二",
    "T35n1733_006:0219a01": "作業受報二種定者暫時捨之。又此施種類",
    "T35n1733_006:0219a02": "瑜伽地持九門。十藏離世間各十門。第六迴",
    "T35n1733_006:0219a03": "向一百二十門並如彼等說。[0219a03] 三收攝者有",
    "T35n1733_006:0219a04": "二。一約三檀攝六度行。謂財施攝初。無畏",
    "T35n1733_006:0219a05": "攝二。由持戒故應殺不殺。由忍故應酬",
    "T35n1733_006:0219a06": "不酬故。法施攝三。謂勤說一心說不倒說",
    "T35n1733_006:0219a07": "故。由方便等四助前六故。是故十行總",
    "T35n1733_006:0219a08": "在初攝也。二只一財施亦則十度及萬行",
    "T35n1733_006:0219a09": "等如下第七地中說。應知之。[0219a09] 四因果者",
    "T35n1733_006:0219a10": "有三。一隨分果謂大財等(云云)。二位果謂地",
    "T35n1733_006:0219a11": "前因地上果(云云)。三得佛果。佛性論第二云。",
    "T35n1733_006:0219a12": "捨有二種。一由昔捨物施他今即損於貪",
    "T35n1733_006:0219a13": "愛。二由昔捨法施人今則輕滅無明。由",
    "T35n1733_006:0219a14": "此捨故貪愛無明並稍輕薄。以是因緣得",
    "T35n1733_006:0219a15": "解脫果。又成佛果大功德聚等。如賢首品",
    "T35n1733_006:0219a16": "說。[0219a16] 五祕密行者。商主天子經云。又復問文",
    "T35n1733_006:0219a17": "殊師利汝寧慳耶。答言我實為慳。又問何",
    "T35n1733_006:0219a18": "故。答若心不捨是即名慳。又問云何不捨",
    "T35n1733_006:0219a19": "名慳。答我常不捨諸佛法眾而不捨一切",
    "T35n1733_006:0219a20": "眾生。以是義故說我為慳。[0219a20] 六釋文中三。",
    "T35n1733_006:0219a21": "謂標釋結。釋中二。先明財施。後觀察下明法",
    "T35n1733_006:0219a22": "施。前中北臺意法師云。先明行體。後從菩",
    "T35n1733_006:0219a23": "薩修歡喜行時下淨治此行。又釋分三。初",
    "T35n1733_006:0219a24": "明行順理自慶歡喜。二菩薩修下遂物求心",
    "T35n1733_006:0219a25": "令他生喜。三從離諸我想下明離三輪以",
    "T35n1733_006:0219a26": "成檀度。初中先釋後結。釋中三。初正行施",
    "T35n1733_006:0219a27": "行。二簡其所離。三顯其所求。前中三。初施",
    "T35n1733_006:0219a28": "主者。對法論第八云。為大施主者此顯數",
    "T35n1733_006:0219a29": "數施義。由串習成性。數數能施故為主也。",
    "T35n1733_006:0219b01": "捨離一切釋顯主義。則是解脫捨舒手施也。",
    "T35n1733_006:0219b02": "二等心等者。是論中無偏黨施義。三者行",
    "T35n1733_006:0219b03": "成大喜故云無悔。二所離者是對法中無染",
    "T35n1733_006:0219b04": "意樂也。於中四句。一不望未來資財之報。",
    "T35n1733_006:0219b05": "二不求現在名聞。三不期當來人天勝處。",
    "T35n1733_006:0219b06": "四不悕現在利養。三所求者既不求報等",
    "T35n1733_006:0219b07": "為何事耶。下十句顯其意。一救現貧苦。二",
    "T35n1733_006:0219b08": "攝令向道。三益令修行出離之行。上三是",
    "T35n1733_006:0219b09": "以施物攝生。四學習諸佛本昔所行。是自",
    "T35n1733_006:0219b10": "分始。五正憶。是自分終。六勝進始。七是勝進",
    "T35n1733_006:0219b11": "終。上四是隨物而行。八弘顯。此行令他施",
    "T35n1733_006:0219b12": "習。九兼行而說。令他受學。十結傳授意。上",
    "T35n1733_006:0219b13": "三以行益物。",
    "T35n1733_006:0219b14": "[0219b14] 第二對緣行施生眾生喜中二。初總以標",
    "T35n1733_006:0219b15": "舉。二隨方下別顯其相。於中有二。先明",
    "T35n1733_006:0219b16": "修施方便。後於念念下正明成行。方便中貧",
    "T35n1733_006:0219b17": "處者是依止苦田。願生者是依止願。對法云",
    "T35n1733_006:0219b18": "依止願修。謂由依止本願力於波羅蜜多",
    "T35n1733_006:0219b19": "修習正行。豪貴者是對法依止報修。由勝",
    "T35n1733_006:0219b20": "自體力於波羅蜜多修習正行。財無盡者",
    "T35n1733_006:0219b21": "是依止大財修成施行。二於念下正明施",
    "T35n1733_006:0219b22": "行中。依對法論第十二中。菩薩依止六種",
    "T35n1733_006:0219b23": "意樂修波羅蜜多。一無厭意樂者。謂諸菩薩",
    "T35n1733_006:0219b24": "於一有情一剎那頃。假使殑伽沙等世界滿",
    "T35n1733_006:0219b25": "中七寶以用布施。又以殑伽沙等身命布",
    "T35n1733_006:0219b26": "施。如是經殑伽沙等大劫。如於一有情所",
    "T35n1733_006:0219b27": "如是乃至於一切有情界如是施時皆令",
    "T35n1733_006:0219b28": "彼於阿耨多羅三藐三菩提速得成就修",
    "T35n1733_006:0219b29": "行。如是差別施時。菩薩意樂猶不厭足。是",
    "T35n1733_006:0219c01": "名菩薩於施波羅蜜多無厭意樂。二廣大",
    "T35n1733_006:0219c02": "意樂。謂乃至菩提施無暫息等。三歡喜意",
    "T35n1733_006:0219c03": "樂。謂遇受施者等。四恩德意樂。謂見受施",
    "T35n1733_006:0219c04": "者於已有恩以助我菩提故。五無染意樂。",
    "T35n1733_006:0219c05": "謂雖於有情興大施福而不希報恩當",
    "T35n1733_006:0219c06": "來異熟。六善好意樂。謂廣施之果皆施有情。",
    "T35n1733_006:0219c07": "又以此福共諸有情迴向菩提。具說如彼",
    "T35n1733_006:0219c08": "論文。此文有四。初明無厭意樂及廣大意",
    "T35n1733_006:0219c09": "樂。無財曰貧。空盡曰寠。二從不以求索下",
    "T35n1733_006:0219c10": "明歡喜意樂。三作如是念下明恩德意樂。謂",
    "T35n1733_006:0219c11": "生我福故名福田。起我行故名善友。我今",
    "T35n1733_006:0219c12": "應下結報其恩。四從我於三世下明善好",
    "T35n1733_006:0219c13": "意樂。於中三。初用行成果以濟眾生。二施",
    "T35n1733_006:0219c14": "福與生令先成佛。三然後自得可知。第三",
    "T35n1733_006:0219c15": "明離三輪著成波羅蜜。於中二。初觀解破",
    "T35n1733_006:0219c16": "執。後如是觀時下觀成捨相。又釋。初通離",
    "T35n1733_006:0219c17": "二執。後別泯三輪前中先七句明離人執。",
    "T35n1733_006:0219c18": "於中福伽羅者此云數取趣。謂數數取諸",
    "T35n1733_006:0219c19": "趣故。舊翻名人是也。依瑜伽第八十三有",
    "T35n1733_006:0219c20": "八名。一我者於五蘊起我我所見現前行",
    "T35n1733_006:0219c21": "故。二有情者謂諸賢聖如實了知。唯有此",
    "T35n1733_006:0219c22": "性更無餘故。又復於彼有愛著故。三意",
    "T35n1733_006:0219c23": "生者謂此是意種類性故。四摩納縛迦者謂",
    "T35n1733_006:0219c24": "依止於意或高或下故。五養育者謂能增長",
    "T35n1733_006:0219c25": "諸有業故。能作一切士夫用故。六補特伽",
    "T35n1733_006:0219c26": "羅者謂能數數往取諸趣。無厭足故。七命",
    "T35n1733_006:0219c27": "者謂壽和合現存活故。八生者謂具生等",
    "T35n1733_006:0219c28": "所有法故。依大般若有十三名。八同瑜伽。",
    "T35n1733_006:0219c29": "更加五種。一作者。二受者。三見者。四知者。",
    "T35n1733_006:0220a01": "五士夫(更檢三本)般若論中釋。二法界下七句明",
    "T35n1733_006:0220a02": "離法執。一謂眾生界空與法界無別。二體",
    "T35n1733_006:0220a03": "空無取故云離欲。三性無定實。四相無所",
    "T35n1733_006:0220a04": "有。五不能自住。六非可依據。七緣成",
    "T35n1733_006:0220a05": "離作。二觀成捨相中九句。初三見三事空。",
    "T35n1733_006:0220a06": "莊嚴論云。施有三礙。謂我相他相施相。著",
    "T35n1733_006:0220a07": "此三相布施是世間檀非波羅蜜。以於世",
    "T35n1733_006:0220a08": "間中不動不出故。離此三著名出世波羅",
    "T35n1733_006:0220a09": "蜜。以世間中能動出故。四不見生福之",
    "T35n1733_006:0220a10": "田。五不見所生福業。六不見因施得異熟",
    "T35n1733_006:0220a11": "果。七不見得等流果。八不見得佛地大",
    "T35n1733_006:0220a12": "果。九不見於菩薩地中所得小果。",
    "T35n1733_006:0220a13": "[0220a13] 第二法施中二。初念傷物苦。二起意饒益。",
    "T35n1733_006:0220a14": "前中謂觀三世眾生。一無明所覆。二四住所",
    "T35n1733_006:0220a15": "纏。此具苦因。三受深苦果。四明闕正濟。",
    "T35n1733_006:0220a16": "謂不得佛三堅之法故也。我當下起意饒",
    "T35n1733_006:0220a17": "益。於中先自修佛因化他同習。二自當成",
    "T35n1733_006:0220a18": "佛令他同得。令淨對前苦因。順滅對前苦",
    "T35n1733_006:0220a19": "果。下結可知。",
    "T35n1733_006:0220a20": "[0220a20] 第二饒益中亦作六門。一體性者三門。一",
    "T35n1733_006:0220a21": "隨相門。謂於思上假立無表。亦有三事。一",
    "T35n1733_006:0220a22": "思。二無表。三身語表業。故論云菩薩戒以",
    "T35n1733_006:0220a23": "三業善為性。二約本亦以真如為性。起信",
    "T35n1733_006:0220a24": "論云。知法性體淨無染隨順修行戒波羅",
    "T35n1733_006:0220a25": "蜜。三約實以無盡法界為體(云云)。二種類者",
    "T35n1733_006:0220a26": "有十類差別。一依梵網等經有菩薩三歸",
    "T35n1733_006:0220a27": "戒。二依善生經五戒。是在家菩薩戒。三依",
    "T35n1733_006:0220a28": "文殊問經八戒名世間菩薩戒。四亦依彼",
    "T35n1733_006:0220b01": "經十戒。謂即沙彌所持者名出家菩薩戒。五",
    "T35n1733_006:0220b02": "依方等經二十四戒亦在家菩薩受。六依瓔",
    "T35n1733_006:0220b03": "珞梵網十無盡戒通在家出家菩薩所受。七",
    "T35n1733_006:0220b04": "依瑜伽地持四波羅夷戒。觀此戒相多分",
    "T35n1733_006:0220b05": "似是出家所受。亦兼在家。八善戒經及重樓",
    "T35n1733_006:0220b06": "戒經等八重戒。謂聲聞四重上加瑜伽中四",
    "T35n1733_006:0220b07": "重。故為八。此文局為出家菩薩受。以先受",
    "T35n1733_006:0220b08": "五戒十戒具戒方得受菩薩戒。如四重樓",
    "T35n1733_006:0220b09": "閣漸次成等故也。九依梁攝論戒學云如",
    "T35n1733_006:0220b10": "毘奈耶瞿沙毘佛略經說。菩薩戒有十萬種",
    "T35n1733_006:0220b11": "差別。十依華嚴經有十十等無盡戒品。如",
    "T35n1733_006:0220b12": "十藏品及離世間說。[0220b12] 三攝行中。依瑜伽論。",
    "T35n1733_006:0220b13": "七眾所持解脫戒是菩薩律儀戒攝。六度十",
    "T35n1733_006:0220b14": "地等是攝善法戒收。四攝四無量等是饒益",
    "T35n1733_006:0220b15": "有情戒攝。又有攝義。如對法論第十二中說。",
    "T35n1733_006:0220b16": "[0220b16] 四得果者亦三。初隨位得果。攝論名大生",
    "T35n1733_006:0220b17": "攝。故謂即由戒所得勝利勝善趣攝。二由",
    "T35n1733_006:0220b18": "此資糧當得地上所得勝報及自性戒。三",
    "T35n1733_006:0220b19": "得無上菩提果。謂由律儀戒得斷德法身",
    "T35n1733_006:0220b20": "果。由攝善戒得智德報身果。由益眾生",
    "T35n1733_006:0220b21": "戒得化身恩德果。[0220b21] 五祕密中菩薩亦破戒。",
    "T35n1733_006:0220b22": "如商主天子經云。又復問云如我惟忖文殊",
    "T35n1733_006:0220b23": "所說。汝於今者亦是破戒。答言我亦破戒。",
    "T35n1733_006:0220b24": "問何故。答若人破戒彼墮三惡道。我故思惟",
    "T35n1733_006:0220b25": "墮於惡道成就眾生。以是義故稱我為破",
    "T35n1733_006:0220b26": "戒。[0220b26] 六釋文中三。謂標釋結。釋中二。先略",
    "T35n1733_006:0220b27": "辨離過以明行體。二菩薩如是下對緣廣",
    "T35n1733_006:0220b28": "顯堅固行用。初中亦三。先舉淨戒行。謂自",
    "T35n1733_006:0220b29": "持淨戒不染六塵。說此化人成二利行。",
    "T35n1733_006:0220c01": "下顯二意。先明所離。後但堅持下明其所",
    "T35n1733_006:0220c02": "為。其所為中盡不為求世間勝報為何事",
    "T35n1733_006:0220c03": "耶。為有四種。一為離生死大過患故。煩惱",
    "T35n1733_006:0220c04": "等是苦因。悲苦等是苦果。此是律儀戒所離。",
    "T35n1733_006:0220c05": "二下於眾生不違悲願故云不負。謂稱本",
    "T35n1733_006:0220c06": "弘誓而救拔。故此攝眾生戒所成。三上順",
    "T35n1733_006:0220c07": "佛意故令歡喜。此是攝善法戒所成。此上是",
    "T35n1733_006:0220c08": "因圓。四為菩提果滿故也。第二對緣廣",
    "T35n1733_006:0220c09": "顯中有三。先明難持能持。則律儀戒。二從",
    "T35n1733_006:0220c10": "作是念眾生長夜下明難救能救。則攝生",
    "T35n1733_006:0220c11": "戒。三從我當捨離下明難作能作。即攝善",
    "T35n1733_006:0220c12": "戒。前中有六。一非其境逼。二爾時菩薩下",
    "T35n1733_006:0220c13": "深見其過。三是故下明心堅同佛。四不違",
    "T35n1733_006:0220c14": "方便而內心逾堅。五不為下釋顯堅相。於",
    "T35n1733_006:0220c15": "中先順釋。寧捨下返釋。六自見佛下舉輕況",
    "T35n1733_006:0220c16": "重。謂從自昔初發心來名見佛來。中間至",
    "T35n1733_006:0220c17": "今未曾起想。是舉輕也。何況從事是況重",
    "T35n1733_006:0220c18": "也。謂想尚不起況有形事。下返結其無。二",
    "T35n1733_006:0220c19": "明攝生戒中三。初念眾生為欲所縛。二我",
    "T35n1733_006:0220c20": "今下建志標其所作饒益。三觀一切佛下依",
    "T35n1733_006:0220c21": "標順理以法正益。前中五句。一未得思求",
    "T35n1733_006:0220c22": "名憶念。二創見纏染名貪著。三得已深味",
    "T35n1733_006:0220c23": "名愛樂。四久處不捨名常流。五於後不厭",
    "T35n1733_006:0220c24": "名永沒莫能出也。二標意作益中二。先標",
    "T35n1733_006:0220c25": "所作。後何以下釋顯其意。前中三。先立地前",
    "T35n1733_006:0220c26": "淨戒。二令得地上不退。三成菩提涅槃果。",
    "T35n1733_006:0220c27": "下釋中。先徵意他人有惡於已何急。下釋。",
    "T35n1733_006:0220c28": "此是我業。謂令眾生立於淨戒乃至涅槃。",
    "T35n1733_006:0220c29": "是諸菩薩家業法爾。是故應作。三世諸佛本",
    "T35n1733_006:0221a01": "在因時亦同作此。安人淨戒乃至涅槃故",
    "T35n1733_006:0221a02": "云離諸非行。下傷已不及行之太晚。由我",
    "T35n1733_006:0221a03": "無知昔來不作。今始方為。猶恨遲耳。三",
    "T35n1733_006:0221a04": "依標順益中亦三。初總明得平等法為說",
    "T35n1733_006:0221a05": "除倒。二不離眾生下辨釋倒相。即是平等。",
    "T35n1733_006:0221a06": "三悟一切法下明觀解之益。第二中眾生是",
    "T35n1733_006:0221a07": "依他緣起性。顛倒是妄想所執性。謂依似",
    "T35n1733_006:0221a08": "執實。不離生有倒依執似起。不離倒",
    "T35n1733_006:0221a09": "有生。二倒能起生倒內無生。生能起倒生",
    "T35n1733_006:0221a10": "內無倒。三倒從生起而非生。生從倒有而",
    "T35n1733_006:0221a11": "非倒。四即生非倒。倒非內。離生無倒。倒",
    "T35n1733_006:0221a12": "非外。五生亦爾。相依相奪俱非內外。空無",
    "T35n1733_006:0221a13": "所有下類餘一切法。皆是虛妄不實。三觀益",
    "T35n1733_006:0221a14": "中。先自知之益。未度下化他益。於中九句。",
    "T35n1733_006:0221a15": "一令度苦。二令脫集。三授與戒學。四與",
    "T35n1733_006:0221a16": "定學。五與慧學。六令離&#x9E81;惑。七細習亦盡",
    "T35n1733_006:0221a17": "故云清淨。八令得涅槃。九得菩提。第三攝",
    "T35n1733_006:0221a18": "善戒中五。一起願心修善上順故令佛喜。",
    "T35n1733_006:0221a19": "二出所喜事成就佛因安住佛果。三成觀",
    "T35n1733_006:0221a20": "解謂覺眾生平等了法亦空。四遠離染障。",
    "T35n1733_006:0221a21": "於中離惡是捨業障餘是煩惱。五成就淨",
    "T35n1733_006:0221a22": "德。初句是因。悉得下成果。初得教智。後空",
    "T35n1733_006:0221a23": "慧是證智。",
    "T35n1733_006:0221a24": "[0221a24] 第三無恚恨行即是忍度。亦作五門。[0221a24] 一體性",
    "T35n1733_006:0221a25": "者。瑜伽論云。忍有三種。一耐怨害忍。以無",
    "T35n1733_006:0221a26": "恚善根相應慧數為體緣眾生為境。二安",
    "T35n1733_006:0221a27": "受苦忍。以精進相應慧數為體緣法為境。",
    "T35n1733_006:0221a28": "三法思勝解忍。以定慧二數為體緣無法",
    "T35n1733_006:0221a29": "為境。以正智入觀境智同如故。又通論四",
    "T35n1733_006:0221b01": "法為體。初無嗔。次勤。後慧并思。是三業通前",
    "T35n1733_006:0221b02": "故也。又起信論知法性體無嗔離惱故隨順",
    "T35n1733_006:0221b03": "修行忍波羅蜜。[0221b03] 二修忍方便者約初忍。莊",
    "T35n1733_006:0221b04": "嚴論云。由三思五想即能忍受。三思者。一",
    "T35n1733_006:0221b05": "思他毀我是我自業。若報即重自造苦苦不",
    "T35n1733_006:0221b06": "由於他。二思彼我俱行苦。以彼無知於苦",
    "T35n1733_006:0221b07": "加苦。我今有知云何復爾。三思聲聞自利",
    "T35n1733_006:0221b08": "尚不以苦加人菩薩利他豈得以苦加物。",
    "T35n1733_006:0221b09": "五想者。一修本親想。一切眾生久來無非",
    "T35n1733_006:0221b10": "親屬故。二修法想。打罵者不可得故。三修",
    "T35n1733_006:0221b11": "無常想。眾生性是死法尚不應嗔。況加害。",
    "T35n1733_006:0221b12": "故四修苦想。眾生不離三苦。止應令離不",
    "T35n1733_006:0221b13": "應加。故五修攝取想。本願令樂不令苦",
    "T35n1733_006:0221b14": "故。又智論云。若被毀害但思對治法不應",
    "T35n1733_006:0221b15": "起瞋。如遭風雨但求遮法而不嗔之。",
    "T35n1733_006:0221b16": "廣如智論有多門辨。[0221b16] 三種類者。或唯一。",
    "T35n1733_006:0221b17": "謂忍度。或二。智論云一眾生忍二法忍。或三。",
    "T35n1733_006:0221b18": "如前。或五。謂信忍等。或十如下十忍品及",
    "T35n1733_006:0221b19": "離世間品說。[0221b19] 四祕密者。商主經云。又問文",
    "T35n1733_006:0221b20": "殊汝有嗔恚心耶。答言如是。又問何故。答",
    "T35n1733_006:0221b21": "寧不嗔心。是不愛耶。答言如是。文殊言。我",
    "T35n1733_006:0221b22": "於煩惱二乘無有愛念。以是義故我有嗔",
    "T35n1733_006:0221b23": "心。餘門如別說(云云)。[0221b23] 五釋文中。釋內初標行",
    "T35n1733_006:0221b24": "顯意。二菩薩成就下對緣辨相。前中初一句",
    "T35n1733_006:0221b25": "總以標舉。謙卑下別顯。先顯自行。後教人。",
    "T35n1733_006:0221b26": "前中先約三業性有忍想。謂自謙敬他是",
    "T35n1733_006:0221b27": "心忍相。和顏是身忍相。愛語是口忍相。下約",
    "T35n1733_006:0221b28": "離三毒現成忍相。初約離嗔。謂不自害",
    "T35n1733_006:0221b29": "等。自有苦事不能安忍。自刑害等。違安苦",
    "T35n1733_006:0221c01": "忍行。於怨不加名不害他。此是耐怨忍雙",
    "T35n1733_006:0221c02": "辨前二故云俱也。智論有二忍。一於違能",
    "T35n1733_006:0221c03": "忍。二於順能忍。上是違忍。二約離貪。於順",
    "T35n1733_006:0221c04": "能忍。謂不為名利起慢自高傲他及俱",
    "T35n1733_006:0221c05": "並可知。三約離癡。不言自是離慢也。不",
    "T35n1733_006:0221c06": "虛是他離諂也。雙離不俱也。又於所作自",
    "T35n1733_006:0221c07": "不言是。於所愛處不言是彼是。二俱捨",
    "T35n1733_006:0221c08": "不言兩是。此是法思忍相。又釋。約三業。初",
    "T35n1733_006:0221c09": "由和顏故不害。次由謙卑故不舉。後由愛",
    "T35n1733_006:0221c10": "語故不是也。二教他化亦是顯意。為欲",
    "T35n1733_006:0221c11": "教人斷惡先自修忍。於中先教離過。二以",
    "T35n1733_006:0221c12": "大忍下成治行。謂具三忍治三毒等故云",
    "T35n1733_006:0221c13": "大忍。二對緣辨忍行相。謂難忍能忍。於中",
    "T35n1733_006:0221c14": "有二。先廣舉害辱。二於辱能忍。前中四。一",
    "T35n1733_006:0221c15": "多眾生。二多罵辱。三多傷害。四經多劫。此",
    "T35n1733_006:0221c16": "難忍也。二安心能忍。於中亦四。一深見嗔",
    "T35n1733_006:0221c17": "過忍。二思往勵今忍。三身苦俱空忍。四同",
    "T35n1733_006:0221c18": "佛攝生忍。初中遭苦生恚。反舉不忍。下",
    "T35n1733_006:0221c19": "彰其過有八句。初七失自行過。於中。一",
    "T35n1733_006:0221c20": "不自調心過。二不護身口過。此二無戒失。",
    "T35n1733_006:0221c21": "三明無慧由瞋覆心不見法理名不",
    "T35n1733_006:0221c22": "明了。四由瞋暄心令不寂靜。此障修定方",
    "T35n1733_006:0221c23": "便。五障修正定。六行虛非實過。上是妨善",
    "T35n1733_006:0221c24": "失。七增惡過。謂由自愛身不受他侵故致",
    "T35n1733_006:0221c25": "瞋惱以增惡業。下明失利他過。何能令",
    "T35n1733_006:0221c26": "喜明無始善。而得度脫明無終利。第二思",
    "T35n1733_006:0221c27": "往自勵中。謂自思於往昔因護此身心。起",
    "T35n1733_006:0221c28": "諍造惡受苦無窮。今若不忍更重增苦。多",
    "T35n1733_006:0221c29": "劫無憩。以此自勵令心喜忍。又釋。由我",
    "T35n1733_006:0222a01": "有此身心為苦因故。令他得有所惱害",
    "T35n1733_006:0222a02": "事。苦本在已。何不自責。故涅槃經云。因",
    "T35n1733_006:0222a03": "手刀杖及以我身故得名打。我今不應橫",
    "T35n1733_006:0222a04": "瞋於他。乃是我身自招此咎。譬如因的則",
    "T35n1733_006:0222a05": "有箭中。我亦如是。有身有打。以此自勵。",
    "T35n1733_006:0222a06": "又釋。我於往昔未曾不有凡愚身心。或由",
    "T35n1733_006:0222a07": "惡業於地獄等處尚無量劫虛受大苦無",
    "T35n1733_006:0222a08": "一饒益。況今受此小苦成就菩薩大忍之",
    "T35n1733_006:0222a09": "行。以此自勵。故生歡喜。對前門忍說此",
    "T35n1733_006:0222a10": "為重。勸心不退勵心令進。由見此益於",
    "T35n1733_006:0222a11": "辱喜受名心歡喜。調心離忿。攝不造惡故",
    "T35n1733_006:0222a12": "云調攝。下釋調攝意。先徵後釋。為令自他",
    "T35n1733_006:0222a13": "住無上法故此亦是安受苦忍。第三身苦俱",
    "T35n1733_006:0222a14": "空忍中。對前二門說為復更思也。思益經",
    "T35n1733_006:0222a15": "云。諸法念念滅其性常不住。於中無罵辱",
    "T35n1733_006:0222a16": "亦無有恭敬。若節節解身其心常不動。知",
    "T35n1733_006:0222a17": "心不在內亦復不在外身怨及刀杖皆從",
    "T35n1733_006:0222a18": "四大起。於地水火風未曾有傷損。此中初",
    "T35n1733_006:0222a19": "是生空。無真實下明法空。此自觀也。諸法空",
    "T35n1733_006:0222a20": "下明利他。方欲為他說空。豈得自迷不",
    "T35n1733_006:0222a21": "忍。是故下結可知。此亦法思惟忍也。第四",
    "T35n1733_006:0222a22": "同佛攝生忍中。先有七句念眾生苦。後一",
    "T35n1733_006:0222a23": "句欲同佛救護。前七中。一愍其有惡。二益",
    "T35n1733_006:0222a24": "令修善。三安其樂果。四不令著樂故云",
    "T35n1733_006:0222a25": "攝取。五速令至佛故云不捨。此令至地",
    "T35n1733_006:0222a26": "前。六令得地上不退。七令得究竟菩提果",
    "T35n1733_006:0222a27": "也。下明同佛行。謂諸佛因時修行此法我",
    "T35n1733_006:0222a28": "今亦同方於眾生作大饒益。何容不忍",
    "T35n1733_006:0222a29": "反加惱害。故云佛所行等也。",
    "T35n1733_006:0222b01": "[0222b01] 第四無盡行即是精進波羅蜜作四門。[0222b01] 一",
    "T35n1733_006:0222b02": "以勤思二法為體。依起信論知法性等。",
    "T35n1733_006:0222b03": "[0222b03] 二種類者。依瑜伽有三種精進。一被甲精",
    "T35n1733_006:0222b04": "進是始修。二加行精進是次修。三無厭足精",
    "T35n1733_006:0222b05": "進是修究竟。以三業策勤為性。依此文",
    "T35n1733_006:0222b06": "及下離世間品俱說十種精進。[0222b06] 三祕密者。",
    "T35n1733_006:0222b07": "商主經云。問文殊汝有懈怠。答言有。又問",
    "T35n1733_006:0222b08": "何故。答夫懈怠者不以身口意發修諸行。",
    "T35n1733_006:0222b09": "我今如是。亦不發行亦不欲行不捨不",
    "T35n1733_006:0222b10": "取。以是義故我名懈怠。[0222b10] 四釋文。釋內有",
    "T35n1733_006:0222b11": "二。先標行顯意。後從菩薩成就如是精進",
    "T35n1733_006:0222b12": "下對緣辨相。又亦前是當位行體。後是難",
    "T35n1733_006:0222b13": "行能行淨治此行。前中二。先標行。後菩薩",
    "T35n1733_006:0222b14": "復作是念下顯意。前行中二。先行體。二彼菩",
    "T35n1733_006:0222b15": "薩下明離過。前中初句總餘九別。別中過凡",
    "T35n1733_006:0222b16": "名勝。二越小名最。三修善行極名第一。",
    "T35n1733_006:0222b17": "四化他行極名大。五離過行極名妙。六上能",
    "T35n1733_006:0222b18": "過下名上。七下不能加名無上。八下不能",
    "T35n1733_006:0222b19": "齊名無等。九過下同上名無等等。二離過",
    "T35n1733_006:0222b20": "行中離大小煩惱。通有十種。如文(云云)。上是",
    "T35n1733_006:0222b21": "被甲精進亦名勤勇精進。二顯意中。初不",
    "T35n1733_006:0222b22": "欲惱生顯其所離。後正顯所為。此中有二",
    "T35n1733_006:0222b23": "十句分三。初三為斷惑。次七為知所化攝",
    "T35n1733_006:0222b24": "生。後十為知法理。初中初句伏離現行。次",
    "T35n1733_006:0222b25": "句正害種子。後句離殘習氣知所化中。初",
    "T35n1733_006:0222b26": "一總餘六別。別中初二知染過。一知苦報",
    "T35n1733_006:0222b27": "轉。二知惑集因。後四知受法之器。一樂欲",
    "T35n1733_006:0222b28": "多門。二分齊差別。三根有利鈍。四心所念",
    "T35n1733_006:0222b29": "異。三為知法中。初句總餘九別。別中初四",
    "T35n1733_006:0222c01": "為知佛理法。一知如來藏具恒沙功德不",
    "T35n1733_006:0222c02": "空實性。二知如來藏在染當相平等。三約",
    "T35n1733_006:0222c03": "因位前後三際不殊。四在果淨位亦無生平",
    "T35n1733_006:0222c04": "等。又此三亦是三種佛性。初約自性住。次",
    "T35n1733_006:0222c05": "約引出。後至得果。又初是地論中自性無生。",
    "T35n1733_006:0222c06": "次數差別無生。三佛果作業無生。次二為證",
    "T35n1733_006:0222c07": "果法。初句標。下句釋。謂以一巧智門廣攝",
    "T35n1733_006:0222c08": "佛果之法。次二欲知佛果大用法。一知佛",
    "T35n1733_006:0222c09": "無盡神通德。二知佛權實智慧德。方便是權",
    "T35n1733_006:0222c10": "也。後一句知佛教法。又亦得。初四約加行。",
    "T35n1733_006:0222c11": "次二約正體。後三約後得。又此二十句中。初",
    "T35n1733_006:0222c12": "三約自利。後約利他利他中。初七知所化",
    "T35n1733_006:0222c13": "器。次九知化法藥。後一正以法授機。可知。",
    "T35n1733_006:0222c14": "第二對緣難行顯行堅固。於中有二。初假",
    "T35n1733_006:0222c15": "舉重苦以要問。顯行。先二問後兩答。二假",
    "T35n1733_006:0222c16": "以塵海令數要顯。亦先問後答。答中二。初",
    "T35n1733_006:0222c17": "令他免苦利。後自他成果益。此上亦是攝",
    "T35n1733_006:0222c18": "論中難壞精進。瑜伽中無厭足精進。",
    "T35n1733_006:0222c19": "[0222c19] 第五離癡亂行即是禪波羅蜜亦作四門。",
    "T35n1733_006:0222c20": "[0222c20] 一以別境中定為體。起信論知法性等。",
    "T35n1733_006:0222c21": "[0222c21] 二種類者。依瑜伽亦有三種。一現法樂住靜",
    "T35n1733_006:0222c22": "慮謂八定等。二饒益有情靜慮謂依此起四",
    "T35n1733_006:0222c23": "攝攝有情等。三引神通功德靜慮謂能引",
    "T35n1733_006:0222c24": "十八變等。又下文有十種以顯無盡。[0222c24] 三",
    "T35n1733_006:0222c25": "祕密者。商主經文殊言我有亂心。何以故夫",
    "T35n1733_006:0222c26": "亂心者無有住處。我於聖中心得解脫。成",
    "T35n1733_006:0222c27": "就一切諸眾生故無有住處。以是義故稱",
    "T35n1733_006:0222c28": "我亂心。[0222c28] 四釋文。釋內由修觀離癡習止",
    "T35n1733_006:0222c29": "息亂。梁攝論云。諸菩薩於諸位中常修",
    "T35n1733_006:0223a01": "二行。一不顛倒。二不散亂是此行也。文中三。",
    "T35n1733_006:0223a02": "初是現法樂住禪。二是菩薩成就寂靜下引生",
    "T35n1733_006:0223a03": "功德禪。三菩薩聞此下利益眾生禪。初中二。",
    "T35n1733_006:0223a04": "先總後別。前中十一句。初二句標二章。謂初",
    "T35n1733_006:0223a05": "句標離亂後句標離癡。次八句歷法通辨。",
    "T35n1733_006:0223a06": "相從為四。初一約所受持。次二約流轉受",
    "T35n1733_006:0223a07": "身。此是悲願留惑受身故不癡亂。下六地云",
    "T35n1733_006:0223a08": "死有二種作。一以不知故。令後生相續者",
    "T35n1733_006:0223a09": "是約凡夫說也。又大集經云。凡夫受胎。男",
    "T35n1733_006:0223a10": "於母生愛女於父生愛。是故入胎癡亂也。",
    "T35n1733_006:0223a11": "又在胎內情識分明出時苦逼。遂即昏亂。菩",
    "T35n1733_006:0223a12": "薩異彼。入出俱無癡亂等也。又瑜伽第二",
    "T35n1733_006:0223a13": "云四種入胎。一正知入而不正知住出。謂",
    "T35n1733_006:0223a14": "輪王二正知入住不正知出。謂獨覺。三俱",
    "T35n1733_006:0223a15": "能正知。謂菩薩。四俱不正知。謂所餘有情。",
    "T35n1733_006:0223a16": "次三約修道起行可知。後二約覺離魔事。",
    "T35n1733_006:0223a17": "以修止觀時多為魔邪鬼等惱亂是故辨",
    "T35n1733_006:0223a18": "之。如起信疏中(云云)。下一句結多劫修也。",
    "T35n1733_006:0223a19": "第二別辨中二。先明離癡。後明離亂。前中",
    "T35n1733_006:0223a20": "初牒前。於無下顯後。於中先由離癡闇聞",
    "T35n1733_006:0223a21": "法不忘。二何以下釋成。前中三。初總。二所",
    "T35n1733_006:0223a22": "謂下別。後菩薩聞此下結。別中十七句法。一",
    "T35n1733_006:0223a23": "體深。二相妙。此二理法。三具德。四多德。此",
    "T35n1733_006:0223a24": "二行法。五教法。六因法。七果法。八欲願法。",
    "T35n1733_006:0223a25": "九處世離染法。十巧分別於世法。此二智",
    "T35n1733_006:0223a26": "法。十一所知普遍名廣法。十二所知多門名",
    "T35n1733_006:0223a27": "無量。十三明了剖折法。十四真通名共。十五",
    "T35n1733_006:0223a28": "俗別不共。十六因位所知有限量法。十七果",
    "T35n1733_006:0223a29": "位所知無分限法。下結。由離癡闇雖聞多",
    "T35n1733_006:0223b01": "法經久不忘。下釋中。先徵。後釋有四句。一",
    "T35n1733_006:0223b02": "不惱他定。二常護正法。三修善不歇。四智",
    "T35n1733_006:0223b03": "慧常行故不忘也。二釋不亂中二。初聞多",
    "T35n1733_006:0223b04": "聲由無宿障。是故不亂。後如是等下聞廣",
    "T35n1733_006:0223b05": "大聲由善觀察是故不亂。前中三。先聞六",
    "T35n1733_006:0223b06": "聲。次明十二不亂。後無四障。釋十二中。初",
    "T35n1733_006:0223b07": "八自行不亂。後四利他不亂。前中一知聲體",
    "T35n1733_006:0223b08": "空故念不亂。然菩薩於六塵境悉能不亂。",
    "T35n1733_006:0223b09": "以高大聲是動亂中強是故偏舉。二正定不",
    "T35n1733_006:0223b10": "廢。三所緣不錯。四入理不錯。五檀等常行。",
    "T35n1733_006:0223b11": "六本心不忘。謂習菩提願。七念佛定。八證",
    "T35n1733_006:0223b12": "真理下明利他。一將起化智。二正成化事。",
    "T35n1733_006:0223b13": "三化所成益。四觀化事空。雖聞彼聲不廢",
    "T35n1733_006:0223b14": "此等。本所常行故云不亂也。下釋成所由",
    "T35n1733_006:0223b15": "中由無四障。謂前二不行惑業兩障。後二",
    "T35n1733_006:0223b16": "尊人重法。故得如是。不為亂也。第二廣",
    "T35n1733_006:0223b17": "聲不亂中二。先總明廣聲不能亂。二釋不",
    "T35n1733_006:0223b18": "亂所由有三。初尋思方便觀。先觀聲相生",
    "T35n1733_006:0223b19": "滅不停。次觀彼性亦不可得。後觀能聞緣",
    "T35n1733_006:0223b20": "會為聞亦無聞者。二聞好惡下明如實離染",
    "T35n1733_006:0223b21": "觀。三知一切下明正證法性觀。於中先明",
    "T35n1733_006:0223b22": "相盡與法性等。後明性顯此聲非直不能",
    "T35n1733_006:0223b23": "壞亂菩薩正念乃與菩薩作入法性境",
    "T35n1733_006:0223b24": "反成長道緣非是亂心境。如幻三昧經中。",
    "T35n1733_006:0223b25": "假以大地為鼓。須彌為槌。於須菩提耳邊",
    "T35n1733_006:0223b26": "一劫打鼓亦不能令微念心亂。何以故。入",
    "T35n1733_006:0223b27": "空定故。第二引功德中引成六種功德漸",
    "T35n1733_006:0223b28": "次增長。初明離亂得定。二離癡引智。三定",
    "T35n1733_006:0223b29": "增攝伴。四智增長悲。五定圓無間。六智滿",
    "T35n1733_006:0223c01": "當果。第三益眾生定中三。初益令離亂。二",
    "T35n1733_006:0223c02": "於一切下益令離癡此令成因。三究竟下",
    "T35n1733_006:0223c03": "益令得果。",
    "T35n1733_006:0223c04": "[0223c04] 第六善現行即般若波羅蜜。[0223c04] 一以別境中慧",
    "T35n1733_006:0223c05": "法為性。[0223c05] 二種類者。唯識論云有三。一生空",
    "T35n1733_006:0223c06": "慧。二法空慧。三俱空慧。瑜伽亦三。加行。正",
    "T35n1733_006:0223c07": "體。後得。又有四慧。一能證智。二後得智。三",
    "T35n1733_006:0223c08": "利他智。四俱生慧。下文十慧以顯無盡。如",
    "T35n1733_006:0223c09": "彼應知。又智論云。若無般若五度如盲。是",
    "T35n1733_006:0223c10": "以慧眼道餘令得成波羅蜜。[0223c10] 三祕密者。",
    "T35n1733_006:0223c11": "商主經云。文殊言我是無智。何以故。夫無智",
    "T35n1733_006:0223c12": "慧者不畏生死不悕煩惱共迷惑眾生",
    "T35n1733_006:0223c13": "同處娛樂。我亦於生死煩惱中不畏不",
    "T35n1733_006:0223c14": "悕。共迷惑眾生一處安住。同彼娛樂為成",
    "T35n1733_006:0223c15": "就故。是故稱我無有智慧。[0223c15] 四釋文內有",
    "T35n1733_006:0223c16": "三。初牒前起後。二無所依下正明行相。三",
    "T35n1733_006:0223c17": "是菩薩住此下彰行益用。初中四句。初二合",
    "T35n1733_006:0223c18": "標。謂無所有三業體空。無所示現三業用",
    "T35n1733_006:0223c19": "空。後二開釋。謂開染淨。無縛染空。無脫淨",
    "T35n1733_006:0223c20": "空。釋前體空。下句開釋用空。由此體用染",
    "T35n1733_006:0223c21": "淨俱空名為寂滅身口意業。欲依此起觀",
    "T35n1733_006:0223c22": "照達深理故先牒舉。二顯行中四。先明加",
    "T35n1733_006:0223c23": "行智。推相入實觀。二不生不滅下明正體",
    "T35n1733_006:0223c24": "智。相盡證實觀。三菩薩作如是念下明後得",
    "T35n1733_006:0223c25": "智。依實起相實無礙觀。四以大悲隨相攝",
    "T35n1733_006:0223c26": "化觀。由是即實之相故唯相亦無過。前中",
    "T35n1733_006:0223c27": "初三句明唯識無相觀。謂觀所取相空。始",
    "T35n1733_006:0223c28": "無所依終無所住。何以知境空無依住。以",
    "T35n1733_006:0223c29": "隨心住故。此明正住唯識觀。此即依識遣",
    "T35n1733_006:0224a01": "妄境也。辨中邊論云。依識有所得境無所",
    "T35n1733_006:0224a02": "得生。舊論云。由依唯識故境無體義成此",
    "T35n1733_006:0224a03": "之謂也。次明識體無生觀。無量心等者觀能",
    "T35n1733_006:0224a04": "取心性同一切所取法性同無性相等猶",
    "T35n1733_006:0224a05": "同也。此是依無塵以遣識。辨中邊論云。依",
    "T35n1733_006:0224a06": "境無所得識無所得生。舊論云。以塵無有",
    "T35n1733_006:0224a07": "故本識則不生。此之謂也。示現無相相者",
    "T35n1733_006:0224a08": "印前所取空。謂無相之相現前故也。深無底",
    "T35n1733_006:0224a09": "者印能取識空。以識空為本。識盡故無",
    "T35n1733_006:0224a10": "底也。如如性者雙印二空。謂心如境如。同",
    "T35n1733_006:0224a11": "一真性。雖於如中無相可起名離業報。",
    "T35n1733_006:0224a12": "然此加行能起正證故云善方便出生離生。",
    "T35n1733_006:0224a13": "離生則是證位。謂總結前加行有起證功",
    "T35n1733_006:0224a14": "能。自下第二明正證智。謂境智相如之理不",
    "T35n1733_006:0224a15": "為生滅所遷故云不生滅。泯同真理故云",
    "T35n1733_006:0224a16": "涅槃等。此明不有。不有即是不無故云非有",
    "T35n1733_006:0224a17": "說有。有無既絕言猶無起故云言語道",
    "T35n1733_006:0224a18": "斷。簡證異比。謂世智有依住。此中無倚故",
    "T35n1733_006:0224a19": "云離一切等也。自下顯證益有五句。一增",
    "T35n1733_006:0224a20": "善益。由證真故令先所起善極倍增長故",
    "T35n1733_006:0224a21": "云長養等也。初剎那無流智起則更受",
    "T35n1733_006:0224a22": "薰成令其增益故也。二明斷障益。謂順證",
    "T35n1733_006:0224a23": "名入。捨妄名離。斷煩惱障種名無縛。害",
    "T35n1733_006:0224a24": "所知障種名無著。三證真益。謂證昔未證",
    "T35n1733_006:0224a25": "之真理。四超位益。謂過世間也。五起智益。",
    "T35n1733_006:0224a26": "謂由此證理能起後智分別世法。第三",
    "T35n1733_006:0224a27": "明後得智中二。初明以理會事方便思求。",
    "T35n1733_006:0224a28": "二菩薩解如是下明理事無礙彰如實正解。",
    "T35n1733_006:0224a29": "先總次別。別中八句。初解世寂滅知妄體",
    "T35n1733_006:0224b01": "空。二解佛深法知真離相。三染淨雙融故",
    "T35n1733_006:0224b02": "等無別。四即染恒淨世入佛法。五不染而染",
    "T35n1733_006:0224b03": "佛法入世。六染淨門別故不雜。謂全體即",
    "T35n1733_006:0224b04": "淨而不失染。舉體則染而不失淨。是謂染",
    "T35n1733_006:0224b05": "淨不二而二。七釋不雜義。以世法虛故不",
    "T35n1733_006:0224b06": "待壞不礙存。以不待壞故未曾不即佛",
    "T35n1733_006:0224b07": "法。以不礙存故未曾雜於佛法。故云世法",
    "T35n1733_006:0224b08": "不壞。八以佛法真故不可破不礙隨。不",
    "T35n1733_006:0224b09": "礙隨故未曾不則世法。不可破故未曾",
    "T35n1733_006:0224b10": "雜世法。故云佛法真實等也。又釋。佛法雖",
    "T35n1733_006:0224b11": "入世間不為世法所壞。何以故。以真實",
    "T35n1733_006:0224b12": "法界不可壞故。問若爾何以不言世法入",
    "T35n1733_006:0224b13": "佛法世法亦不壞耶。答以世法入佛法可",
    "T35n1733_006:0224b14": "有壞盡故不論也。以真妄不齊故如此",
    "T35n1733_006:0224b15": "也。所以如此蹂蹋染淨為欲常於世間",
    "T35n1733_006:0224b16": "攝化而恒住涅槃故。下大悲攝生而不乖觀",
    "T35n1733_006:0224b17": "理者是此法也。第四大悲觀中有五。初安住",
    "T35n1733_006:0224b18": "三世等明依理起悲。二建攝生志。三以己",
    "T35n1733_006:0224b19": "愍物四自誡不捨。五對緣正救。第二中五",
    "T35n1733_006:0224b20": "句。一我不成生誰成者化令成善。二調離",
    "T35n1733_006:0224b21": "惡業。三寂滅煩惱。四喜得因成。五淨得果",
    "T35n1733_006:0224b22": "滿。三以己愍物中。是一句顯己所解。後正",
    "T35n1733_006:0224b23": "愍物苦有二。先明具諸重苦。二不離三障",
    "T35n1733_006:0224b24": "下無解脫樂。前中法喻合。法中見生。受苦",
    "T35n1733_006:0224b25": "是現苦。趣危徑是當苦。此是苦果。煩惱纏",
    "T35n1733_006:0224b26": "是苦因。合法中。恩愛繫是苦因。在生死等是",
    "T35n1733_006:0224b27": "苦果。此四惡趣義(云云)。其閻羅王依諸聖教",
    "T35n1733_006:0224b28": "說有五種。一是地獄趣攝。如瑜伽第二說。",
    "T35n1733_006:0224b29": "二是鬼趣攝。如瑜伽菩薩地說。更有經文未",
    "T35n1733_006:0224c01": "見。三非二趣攝。如此經文別有閻羅王趣",
    "T35n1733_006:0224c02": "故四是變化作。如觀佛三昧經第五說及二",
    "T35n1733_006:0224c03": "十唯識論等說。五是菩薩作。如瑜伽第七",
    "T35n1733_006:0224c04": "十七云。炎魔名法王。為作益為作損應",
    "T35n1733_006:0224c05": "言唯作益。故知是菩薩也。又正法念經中。",
    "T35n1733_006:0224c06": "閻羅王為罪人說偈言。汝得人身不修道",
    "T35n1733_006:0224c07": "如至寶所空手歸。汝今自作還自受。叫喚",
    "T35n1733_006:0224c08": "苦者欲何為。問此王為斷中有眾生。為斷",
    "T35n1733_006:0224c09": "本有眾生。答斷本有眾生。以中有不在地",
    "T35n1733_006:0224c10": "獄中故。無解脫樂。中初明有障。謂不離煩",
    "T35n1733_006:0224c11": "惱業苦為三障。下明無脫。文有三對。一無",
    "T35n1733_006:0224c12": "脫因。謂癡闇是有障。不見真明是無治。二",
    "T35n1733_006:0224c13": "無解脫果。謂無窮生死是有障。不得脫亦無",
    "T35n1733_006:0224c14": "治。三成前二。謂初明有障。不&#x89A9;正道明無",
    "T35n1733_006:0224c15": "治。[0224c15] 第四自誡中。眾生有是重苦。若不先",
    "T35n1733_006:0224c16": "化彼而自先成不應道理。第五正攝生中",
    "T35n1733_006:0224c17": "三句。成善調惡度令解脫。",
    "T35n1733_006:0224c18": "[0224c18] 第三大段行益。以此般若行勝餘行故。是",
    "T35n1733_006:0224c19": "故前諸行後皆無此益。如文可知。",
    "T35n1733_006:0224c20": "[0224c20] 第七無著行以無住心集諸善根。又以悲",
    "T35n1733_006:0224c21": "智相導巧無住著無著之行。無著則行則方",
    "T35n1733_006:0224c22": "便度也。以後得智悲為體。種類者有二。唯",
    "T35n1733_006:0224c23": "識論云。一迴向方便。二拔濟方便。下文有十",
    "T35n1733_006:0224c24": "種可知。[0224c24] 釋內有三。初自分行中修無著",
    "T35n1733_006:0224c25": "行。二菩薩於諸佛國下勝進行中修。三於一",
    "T35n1733_006:0224c26": "念下明成滿行中修。前中二。初明大智行",
    "T35n1733_006:0224c27": "彰自利無著。二菩薩如是觀真下明大悲行",
    "T35n1733_006:0224c28": "顯利他無著。前中三。先見淨不染。二&#x89A9;穢",
    "T35n1733_006:0224c29": "不嫌。三雙釋前二。初中二。先別釋。後此菩",
    "T35n1733_006:0225a01": "薩下牒結。前中十四句。初四成淨土行。於念",
    "T35n1733_006:0225a02": "念中是無間修也。於中一觀嚴剎無著。二詣",
    "T35n1733_006:0225a03": "佛供無著。三造修巧無著。謂無所行是無著",
    "T35n1733_006:0225a04": "也。四所成業無著。謂思是業體泯以入真名",
    "T35n1733_006:0225a05": "無思法住是無著也。二於念念下十句明法",
    "T35n1733_006:0225a06": "身行。於中初三見佛寶無著。次二於法寶",
    "T35n1733_006:0225a07": "無著。初一聞法處。後一正聞法。次三於僧",
    "T35n1733_006:0225a08": "寶無著。一見僧處。二見聲聞僧。三見菩薩",
    "T35n1733_006:0225a09": "僧。上八於三寶境修無著行。下二於自己",
    "T35n1733_006:0225a10": "行修無著行。一於攝法行中修。二造修正",
    "T35n1733_006:0225a11": "行中修。二牒結中二。初牒前淨土行。二見",
    "T35n1733_006:0225a12": "佛下牒前法身行。下結以成嚴。謂以此",
    "T35n1733_006:0225a13": "等法嚴彼淨土。結別成總顯初句也。二",
    "T35n1733_006:0225a14": "於染無著中唯一句者。以淨法順求易著",
    "T35n1733_006:0225a15": "難捨故約多門。三釋中先徵問。一切世人",
    "T35n1733_006:0225a16": "愛淨憎穢。菩薩何故不如是耶。下釋中。",
    "T35n1733_006:0225a17": "初對問總釋。觀染淨法寂滅平等故。無憎愛",
    "T35n1733_006:0225a18": "下別顯六對法。並相待相奪。各無自性故",
    "T35n1733_006:0225a19": "不憎愛也。第二大悲行中。初牒前入後。謂",
    "T35n1733_006:0225a20": "牒前觀法性智。便則順入眾生性中。以同",
    "T35n1733_006:0225a21": "性故。是故化生而常無著。下正顯相有七。",
    "T35n1733_006:0225a22": "一於所化無著。二於化法不著。三於化",
    "T35n1733_006:0225a23": "心無著。謂大悲同果住佛所住。四於化",
    "T35n1733_006:0225a24": "教無著。謂隨方言異故云種種語等。五於",
    "T35n1733_006:0225a25": "化處無著。謂六道等是眾生所居。又是化行",
    "T35n1733_006:0225a26": "無著。謂以二乘等是所化行處故云道。六",
    "T35n1733_006:0225a27": "於起化所依無著。謂依三昧起化他事。七",
    "T35n1733_006:0225a28": "於遊剎無著。此等並於諸行及事令智圓",
    "T35n1733_006:0225a29": "轉而無滯著。第二勝進行中三。先自成勝",
    "T35n1733_006:0225b01": "行。二得受記已下大悲攝化。三不著身下大",
    "T35n1733_006:0225b02": "智照理以顯無著。初中九句。一悟實教。於",
    "T35n1733_006:0225b03": "前所遊諸佛國處以無著心領解佛說盡理",
    "T35n1733_006:0225b04": "之教故云實教。二尋教得旨故於道無礙。",
    "T35n1733_006:0225b05": "三依教立行故云於法已立。四因修行成",
    "T35n1733_006:0225b06": "故云具菩薩行。五行成不動故云住菩薩",
    "T35n1733_006:0225b07": "心。六依心成德故云成寂解脫。七德成離",
    "T35n1733_006:0225b08": "相故云不念著所行。八離相入證故云住",
    "T35n1733_006:0225b09": "淨道。九證成攝果故云受記。受記義如下",
    "T35n1733_006:0225b10": "離世間品中具說。二大悲行中二。先念眾生",
    "T35n1733_006:0225b11": "無善有惡。二爾時菩薩下興悲濟度。又前是",
    "T35n1733_006:0225b12": "大悲增長。二是大悲隨逐。前中二。初明由",
    "T35n1733_006:0225b13": "癡愛故流轉生死。謂不知苦無見滅。闇",
    "T35n1733_006:0225b14": "無信不斷集。心不真者遠離道。此上癡過",
    "T35n1733_006:0225b15": "也。常行染者是愛過。流轉者由前癡愛集業",
    "T35n1733_006:0225b16": "故苦果相續。二不見佛下明由邪見慢故",
    "T35n1733_006:0225b17": "受種種苦。於中二。初由障故不遇正人法。",
    "T35n1733_006:0225b18": "是故起邪見。二不求下明由慢故謗正人",
    "T35n1733_006:0225b19": "法入魔邪境。於中初不求善友。二聞空生",
    "T35n1733_006:0225b20": "怖者拒聞正法。三不正思故謗。四棄捨等",
    "T35n1733_006:0225b21": "明倒修行。下明由此邪慢著有受苦。二",
    "T35n1733_006:0225b22": "爾時菩薩見下結悲心增長不著自善。二大",
    "T35n1733_006:0225b23": "悲隨逐中三。先起化心。次顯無著。後成化",
    "T35n1733_006:0225b24": "行。前中初總顯意。謂為多眾生各經多劫",
    "T35n1733_006:0225b25": "各無暫離不去如毫端。明大悲心隨逐眾",
    "T35n1733_006:0225b26": "生如犢逐母等。二別顯悲深。謂多處各多",
    "T35n1733_006:0225b27": "時為化一生。多生亦爾。念念不絕明無間",
    "T35n1733_006:0225b28": "修。下一一毫處具等明起化行。是長時修",
    "T35n1733_006:0225b29": "也。第三大智照理以明無著所由。於中先",
    "T35n1733_006:0225c01": "有十句直辨無著。後何以故下釋成所由。",
    "T35n1733_006:0225c02": "釋中先徵問。何故菩薩一切不著。下釋中約",
    "T35n1733_006:0225c03": "八喻顯。一謂總釋。以觀一切緣起法界非",
    "T35n1733_006:0225c04": "有為有猶如幻故。是故不著下次第遣疑。",
    "T35n1733_006:0225c05": "疑云世間幻火不成燒用。佛今出世廣益眾",
    "T35n1733_006:0225c06": "生。豈同彼耶。釋云如電亦有照闇等用。豈",
    "T35n1733_006:0225c07": "是實有。然電有三義。一忽有義。二照闇義。",
    "T35n1733_006:0225c08": "三速滅義。佛果三義。一即寂起用。是忽有",
    "T35n1733_006:0225c09": "義。二即用恒寂。是速滅義。三寂用無礙廣",
    "T35n1733_006:0225c10": "益眾生。是照闇義。此顯上於佛不著。三疑",
    "T35n1733_006:0225c11": "云。若佛如電何以菩薩起行往求因既不",
    "T35n1733_006:0225c12": "虛果寧不實。釋云菩薩行如夢安得是實。",
    "T35n1733_006:0225c13": "然夢亦三義。一體無義。二現實義。令夢者",
    "T35n1733_006:0225c14": "見有故。三有用義。與覺為緣故。如夢中因",
    "T35n1733_006:0225c15": "走遂便驚覺返顧無來不走望自身本不",
    "T35n1733_006:0225c16": "動。菩薩既未成佛。於自心大夢未究竟悟。",
    "T35n1733_006:0225c17": "是故修行亦有三義。一證理故空。二無明未",
    "T35n1733_006:0225c18": "盡故實。三能成佛果故用。謂於無明夢內",
    "T35n1733_006:0225c19": "勤勇多劫。豁然大悟佛果現前。返望夢中都",
    "T35n1733_006:0225c20": "無所作。順顧本性具德宛然。如下第八地",
    "T35n1733_006:0225c21": "中夢度河喻知之。由此釋上文於菩薩行",
    "T35n1733_006:0225c22": "無著。四疑云。若菩薩行如夢無所有何故",
    "T35n1733_006:0225c23": "經說此是菩薩行此是二乘行。釋云所聞法",
    "T35n1733_006:0225c24": "如響。響亦三義。一以聲谷等緣成義。二無",
    "T35n1733_006:0225c25": "本義。三言詮義。聖教亦三。一機感佛應。二當",
    "T35n1733_006:0225c26": "體無本。三稱根詮示。是故此教是不說說也。",
    "T35n1733_006:0225c27": "此等釋上於自行無著。五疑云。向說果行",
    "T35n1733_006:0225c28": "等可狹是空。世界事廣。此應為實。釋云如",
    "T35n1733_006:0225c29": "化。化亦三義。一神力持起。二非眾生數。三",
    "T35n1733_006:0226a01": "有眾生用。世界亦同。一自識變起。二性相",
    "T35n1733_006:0226a02": "無實。三盛貯有情。此顯上文觀淨穢國心",
    "T35n1733_006:0226a03": "無所著。六疑云。若土如化不有何故彼因",
    "T35n1733_006:0226a04": "有善惡差別。釋云業報起如摩[少/兔]摩化身。古",
    "T35n1733_006:0226a05": "德釋云。此名重化之身。謂化上更起化。是故",
    "T35n1733_006:0226a06": "因果俱化故也。今更問三藏師。摩[少/兔]摩此云",
    "T35n1733_006:0226a07": "意生。或云意成。即意生身也。彼身更起化",
    "T35n1733_006:0226a08": "故復云化身。此亦三義。一兩化俱非有。二",
    "T35n1733_006:0226a09": "兩相現宛然。三有因果生酬之用。業果三",
    "T35n1733_006:0226a10": "義同此準知。是故即有是不有也。七疑云。",
    "T35n1733_006:0226a11": "若業果俱空者眾生報類由何差別。釋云由",
    "T35n1733_006:0226a12": "心畫故畫像亦三義。一平泯義以同壁故。",
    "T35n1733_006:0226a13": "二有高下義以畫工不失故。三無礙義平高",
    "T35n1733_006:0226a14": "無礙故。眾生亦爾。於真如平壁心畫成像。",
    "T35n1733_006:0226a15": "一是空義泯同真故。二有義業果不失故",
    "T35n1733_006:0226a16": "心隨薰變故。三無礙義謂空有無礙。則是",
    "T35n1733_006:0226a17": "全空相宛然相顯無所有是故攝化不廢。恒",
    "T35n1733_006:0226a18": "無所化故不著也。八疑云。若眾生如此何",
    "T35n1733_006:0226a19": "故菩薩赴機說法。釋云所說法如實際。謂",
    "T35n1733_006:0226a20": "即此言說常同實際。非謂無言方為同彼。",
    "T35n1733_006:0226a21": "向來四門釋上利他行中無著義。第三就究",
    "T35n1733_006:0226a22": "竟滿足行中明無著者。於中三。先自行。",
    "T35n1733_006:0226a23": "二化他。三釋成。前中三。先行廣一念是時",
    "T35n1733_006:0226a24": "速。二滿十方是處廣。三行大。四如法界顯",
    "T35n1733_006:0226a25": "行勝。五如空彰行廣。謂由照見法性而成",
    "T35n1733_006:0226a26": "此稱性之行。二明解廣。謂解知諸佛證理",
    "T35n1733_006:0226a27": "決定所有方便。三釋成前二以顯無著。謂",
    "T35n1733_006:0226a28": "由了知自己之心迅速一念能遍十方世界。",
    "T35n1733_006:0226a29": "頓成解行如前成就。又知己心性隨緣而",
    "T35n1733_006:0226b01": "起即亦無起理事無礙不一定住故云迴轉",
    "T35n1733_006:0226b02": "迅速。由此故能稱法而起大行。二大悲利他",
    "T35n1733_006:0226b03": "行中。先行。後乃至下明無著。前中五句。初",
    "T35n1733_006:0226b04": "&#x89A9;勝生喜。二起大慈下自他不憂。三未成",
    "T35n1733_006:0226b05": "下標其化意。謂成善調惡。四遠離下明起",
    "T35n1733_006:0226b06": "其化行。五若聞下在有正化。謂一言音不",
    "T35n1733_006:0226b07": "同。二造業各異。三諸方法則名施設。四攝",
    "T35n1733_006:0226b08": "眾差別故云和合。五趣向不同故云流轉。六",
    "T35n1733_006:0226b09": "所修各別名諸行。七分齊差別亦是所緣。八",
    "T35n1733_006:0226b10": "得位亦殊。九趣果不等。十我當下起願正",
    "T35n1733_006:0226b11": "化。三雙釋可知。",
    "T35n1733_006:0226b12": "[0226b12] 第八尊重行作五門。[0226b12] 初釋名。菩薩願行深",
    "T35n1733_006:0226b13": "廣高勝可貴立名。[0226b13] 二體性者。以大願為",
    "T35n1733_006:0226b14": "行體。然是後得智故。瑜伽第四十九云。悕求",
    "T35n1733_006:0226b15": "後後地智殊勝性名願波羅蜜多。又以信欲",
    "T35n1733_006:0226b16": "勝解三法為性。又起信論(云云)。[0226b16] 三種類者。",
    "T35n1733_006:0226b17": "唯識論云願有二種。一求菩提願。二利樂",
    "T35n1733_006:0226b18": "他願。或四弘五願。如瑜伽說。或十願如下",
    "T35n1733_006:0226b19": "說。[0226b19] 四功能者。由此大願通遍諸行。由資令",
    "T35n1733_006:0226b20": "高勝。從此功能名尊重行。",
    "T35n1733_006:0226b21": "[0226b21] 五釋文辨相內有二。先明自分行。後彼菩",
    "T35n1733_006:0226b22": "薩下顯勝進行。前中有三。初明行起所依。",
    "T35n1733_006:0226b23": "謂諸善根。善是順理義。根是增上義。生長義。",
    "T35n1733_006:0226b24": "於中九句。初一總餘八別。別中。一起行心",
    "T35n1733_006:0226b25": "堅。二高出情表。三行深難測。四生德廣多。",
    "T35n1733_006:0226b26": "五證寂難動。六行妙無對。七取捨心息。八",
    "T35n1733_006:0226b27": "廣行同佛。具此諸義故名尊重。第二正顯",
    "T35n1733_006:0226b28": "行相。於中有四。一內心堅謂起願行二念。",
    "T35n1733_006:0226b29": "二外緣勝謂逆順二緣。魔是逆緣亦能成行。",
    "T35n1733_006:0226c01": "三行成尊重謂淨苦二行。四願成不退。第",
    "T35n1733_006:0226c02": "三此菩薩下明行成利益。於中安住尊重行",
    "T35n1733_006:0226c03": "已者結此自分行已成也。念念下正明二",
    "T35n1733_006:0226c04": "利。先自利中於患轉離於德轉增。理實通",
    "T35n1733_006:0226c05": "增一切行願。約願顯者以此是願度位故",
    "T35n1733_006:0226c06": "也。下明利他。由此菩薩內具實德。令外見",
    "T35n1733_006:0226c07": "聞皆不虛也。第二勝進行中三。初修成尊",
    "T35n1733_006:0226c08": "重心行。二依心修成尊重慧行。三依慧修",
    "T35n1733_006:0226c09": "成尊重悲行。初中亦三。先明修無礙心行。",
    "T35n1733_006:0226c10": "二菩薩如是下明修無盡心行。三而菩薩下",
    "T35n1733_006:0226c11": "雙結二行。初中二。先依理起化明無礙行。",
    "T35n1733_006:0226c12": "二於眾生數下明理事混融無礙之行。初中",
    "T35n1733_006:0226c13": "法喻合。問既不趣生死不趣涅槃應言",
    "T35n1733_006:0226c14": "不住。此二中流云何偏言不住生死中流。",
    "T35n1733_006:0226c15": "答遠法師釋云。前不趣二處是離有也。不住",
    "T35n1733_006:0226c16": "中者是離無也。謂生死無處名斷中流。不",
    "T35n1733_006:0226c17": "住此無故云不住中流。今更釋如東流水。",
    "T35n1733_006:0226c18": "不住南岸。不住北岸。亦得說言不斷北岸",
    "T35n1733_006:0226c19": "中流。以中無別體約岸分故。若爾南岸亦",
    "T35n1733_006:0226c20": "得。何以不言涅槃中流。釋以所度眾生在",
    "T35n1733_006:0226c21": "此岸故。是故偏就生死而論。約彼亦得。問",
    "T35n1733_006:0226c22": "何以離岸無別中耶。答如於一切眾生以",
    "T35n1733_006:0226c23": "如水之如來藏為彼岸以如波之妄心為",
    "T35n1733_006:0226c24": "此岸。以即波之水非動故彼岸非此以即",
    "T35n1733_006:0226c25": "水之波非靜故此岸非彼。由此義故兩岸",
    "T35n1733_006:0226c26": "俱存。又以非動之水即波故彼非彼岸。非",
    "T35n1733_006:0226c27": "靜之波則水故此非此岸。非此非彼是謂",
    "T35n1733_006:0226c28": "中流。是故菩薩居中未嘗不即則。凡小在",
    "T35n1733_006:0226c29": "岸未&#x751E;不即中。依此義故。菩薩是能化終",
    "T35n1733_006:0227a01": "是不能。眾生是所化終亦無化。以中邊相",
    "T35n1733_006:0227a02": "即能所圓融無礙思之。二理事混融中作二",
    "T35n1733_006:0227a03": "釋。一約相。二就實。前中初句是總通於一",
    "T35n1733_006:0227a04": "切。心無所著下別顯中。先直辨有五對十句。",
    "T35n1733_006:0227a05": "一上云無著者非是於一眾生無著餘皆",
    "T35n1733_006:0227a06": "有著。亦非是多離一蓋。以一切俱不著故",
    "T35n1733_006:0227a07": "也。二益以修善不增。化令斷惡不損。此望",
    "T35n1733_006:0227a08": "因位未成果說。三善滿果起不生。惑障永",
    "T35n1733_006:0227a09": "盡不滅。又功德果滿不生。住大涅槃不滅。",
    "T35n1733_006:0227a10": "此望初成果說。四縱皆成果。生界不盡果",
    "T35n1733_006:0227a11": "位不長。此望已成果後說。五雖如上說無",
    "T35n1733_006:0227a12": "增損等然此化事成益不虛。化事雖復不",
    "T35n1733_006:0227a13": "虛然不違前說。故亦無二。此都結前也。下",
    "T35n1733_006:0227a14": "釋中二。初中徵問。現化眾生有增有損。何",
    "T35n1733_006:0227a15": "故乃言無二。釋以生界同法界是故無增",
    "T35n1733_006:0227a16": "損生。滅等無倚著。釋前不著一多等。後釋",
    "T35n1733_006:0227a17": "中。先徵問。設同法界豈得無二。釋以法界",
    "T35n1733_006:0227a18": "無二故令生界亦無增損等二也。二約實",
    "T35n1733_006:0227a19": "釋者。初句顯菩薩自心無染。以有著之智",
    "T35n1733_006:0227a20": "不能照此無礙法故。下顯無礙相。初五對",
    "T35n1733_006:0227a21": "中分三。初二為一。會事令融。一多無礙。初",
    "T35n1733_006:0227a22": "標後釋。著猶置也。謂於一眾生置多眾",
    "T35n1733_006:0227a23": "生於一不增於多不損。於多置一返上",
    "T35n1733_006:0227a24": "可知。眾生界者是如來藏也。以性通相融",
    "T35n1733_006:0227a25": "故得事隨理而無礙。次二為一。明事已同",
    "T35n1733_006:0227a26": "理起盡無礙。亦一標一釋可知。後一雙結",
    "T35n1733_006:0227a27": "前二。明理事無礙。謂同真理而不失事故",
    "T35n1733_006:0227a28": "云不虛。現事相而即真。是故無二。下釋中",
    "T35n1733_006:0227a29": "二。先釋事同理。後釋以理攝事。不增不減",
    "T35n1733_006:0227b01": "經云。眾生界法界無二無別。即此法身以",
    "T35n1733_006:0227b02": "惑污故流轉五道名為眾生。又云。法身則",
    "T35n1733_006:0227b03": "眾生眾生則法身。法身眾生義一名異。又云。",
    "T35n1733_006:0227b04": "若有言眾生界法界有二有別者。我說彼",
    "T35n1733_006:0227b05": "人名一闡提也。第二菩薩如是下依無盡",
    "T35n1733_006:0227b06": "心修無盡德。於中二。先直顯後釋成。前中",
    "T35n1733_006:0227b07": "先依理起行後勝德自嚴。初顯福勝。善能",
    "T35n1733_006:0227b08": "分別下明慧深。以照法原際名到彼岸。二",
    "T35n1733_006:0227b09": "悉分別下明外化普應。初身業普現。次意業",
    "T35n1733_006:0227b10": "無染。後語業廣說。二釋成中法喻合。法中謂",
    "T35n1733_006:0227b11": "雖於一切法離諸欲際而不斷自行之道",
    "T35n1733_006:0227b12": "不捨化他之行。是故依寂起行行德無盡。",
    "T35n1733_006:0227b13": "令前二利德相殊勝故也。言功德無盡者",
    "T35n1733_006:0227b14": "德廣也。入淨法界者證深也。合中二利可知。",
    "T35n1733_006:0227b15": "三雙結者謂融前二心為一行故。是故形",
    "T35n1733_006:0227b16": "奪兩相俱泯。於中五對十句。初對約行修。",
    "T35n1733_006:0227b17": "謂究竟是無礙心行。以入理息求故非究",
    "T35n1733_006:0227b18": "竟。是無盡心行以生德無窮故。以生德則",
    "T35n1733_006:0227b19": "入理入理恒生德是故雙非。下並準此。二",
    "T35n1733_006:0227b20": "約斷惑。謂照惑性空無可斷離。異本末",
    "T35n1733_006:0227b21": "照故非不離。三約證理。謂由理無相非是",
    "T35n1733_006:0227b22": "可依。則由照此無依之理。令智圓明非是",
    "T35n1733_006:0227b23": "不依。四約所成。謂證理之時約染空無可",
    "T35n1733_006:0227b24": "捨故非世間。淨非斯有故非佛法。又無",
    "T35n1733_006:0227b25": "染可厭無淨可欣。五約位非凡少。謂得果",
    "T35n1733_006:0227b26": "是二乘四果等。自下第二依心修成尊重慧",
    "T35n1733_006:0227b27": "行。於中初句牒前起後。謂成就重心是牒",
    "T35n1733_006:0227b28": "前心也。修習菩薩行者正明依前修習智",
    "T35n1733_006:0227b29": "慧之行。於中二。初明照行入理智。二譬如",
    "T35n1733_006:0227c01": "虛空下理行雙融智。前中初明化行無教。二",
    "T35n1733_006:0227c02": "自行無念。前中初五對十句。正顯可知。二何",
    "T35n1733_006:0227c03": "故下釋成。於中無受無轉者。無正法可領",
    "T35n1733_006:0227c04": "受。無邪惑可轉滅。又不納異緣故無受。正",
    "T35n1733_006:0227c05": "行堅住故無轉。又於上五對二乘等法而能",
    "T35n1733_006:0227c06": "不受。於不教正理而能不轉。秤理起行而",
    "T35n1733_006:0227c07": "無退歇故云不退也。二自行無念中二。先",
    "T35n1733_006:0227c08": "正顯後釋成。前中行是寂滅時者牒前也。",
    "T35n1733_006:0227c09": "不念等正顯無念。此同八地無功用行故無",
    "T35n1733_006:0227c10": "念也。不為十法動念。謂三時三科三位。內",
    "T35n1733_006:0227c11": "是正報。外是依報。內外具二。又根境識三亦",
    "T35n1733_006:0227c12": "得。後一就位結。以此位中雖修大願而亦",
    "T35n1733_006:0227c13": "無念。下釋中二。先釋何以無念者。以了達",
    "T35n1733_006:0227c14": "諸法平等之中無有智行而能趣向所緣所",
    "T35n1733_006:0227c15": "成故無念也。後釋何以無向者。以能向所",
    "T35n1733_006:0227c16": "向無二故無二亦離。故云無不二也。又此",
    "T35n1733_006:0227c17": "亦是釋前起後。謂理行不二釋前也。雖合",
    "T35n1733_006:0227c18": "而無二然能所宛然。故云無不二。此起後",
    "T35n1733_006:0227c19": "文也。二理行雙融智中二。初正明理行無礙。",
    "T35n1733_006:0227c20": "二此菩薩下明功成德立。前中二。初法喻標",
    "T35n1733_006:0227c21": "起。謂無差別顯行同於理行相泯也。非不",
    "T35n1733_006:0227c22": "成等明理同於行行功存也。此二是一行",
    "T35n1733_006:0227c23": "准喻中只非無此無差別之虛空。非謂",
    "T35n1733_006:0227c24": "有餘物。是則法中非不成此無差別之正",
    "T35n1733_006:0227c25": "覺。非謂無別約理成等約行。此明以無成",
    "T35n1733_006:0227c26": "為成思之。下釋中。先釋無行之行。後釋行",
    "T35n1733_006:0227c27": "即無行。又初明理不違行行攬理而成功。",
    "T35n1733_006:0227c28": "後明行不違理理泯行而歸寂。先釋初義。",
    "T35n1733_006:0227c29": "謂攬理之行雖萬行而恒寂。此是八地之行",
    "T35n1733_006:0228a01": "也。於中初一句正顯真理不違正行。下彰",
    "T35n1733_006:0228a02": "即理之行相。先自利行。二調伏下利他行。不",
    "T35n1733_006:0228a03": "壞因果結二行。謂不礙存故不待壞故也。",
    "T35n1733_006:0228a04": "下釋行不違理可知。二明功成德立中有",
    "T35n1733_006:0228a05": "二。初於佛能等。謂三世如來皆同成此無礙",
    "T35n1733_006:0228a06": "之行。今亦得彼是故同也。此是總。下別辨。",
    "T35n1733_006:0228a07": "初顯內本覺故云不斷佛性。二行雖即理",
    "T35n1733_006:0228a08": "而造修恒起故云不壞正法。是故等佛。二於",
    "T35n1733_006:0228a09": "法能興。初句總。辯才下別顯有三。初興法",
    "T35n1733_006:0228a10": "之辯無染。二安住下明興法之智無畏。三不",
    "T35n1733_006:0228a11": "捨下明興法之行無著。第三依慧修習尊",
    "T35n1733_006:0228a12": "重悲行。於中初明牒前起後。菩薩如是成",
    "T35n1733_006:0228a13": "就尊重智慧者牒前所成深智慧也。修菩薩",
    "T35n1733_006:0228a14": "行者依彼修此大悲行也。下正顯中二。先",
    "T35n1733_006:0228a15": "總標悲行之意。謂先化令出障教化成。下",
    "T35n1733_006:0228a16": "化令住道。又前令出惡難得人天益。後令",
    "T35n1733_006:0228a17": "出生死得解脫益。二如是教下以事考心",
    "T35n1733_006:0228a18": "顯成悲行。於中有二。初明心無異求。二但",
    "T35n1733_006:0228a19": "欲調伏下唯為益生。前中先直辨後釋。前中",
    "T35n1733_006:0228a20": "先惡人後善人。謂設彼惡人各有明慧善友",
    "T35n1733_006:0228a21": "滿世間。我終不為名利等故競化為修。又",
    "T35n1733_006:0228a22": "釋。菩薩終不於邪見惡人捨化。以彼不顧",
    "T35n1733_006:0228a23": "恩不得名利故。於明慧善人而攝化。以彼",
    "T35n1733_006:0228a24": "顧恩得名利故。云我不為善人得名利",
    "T35n1733_006:0228a25": "處修菩薩行。下釋無異求。一縷是利中極",
    "T35n1733_006:0228a26": "少。一愛言是名中極少。少尚不為。況多也。",
    "T35n1733_006:0228a27": "二唯為益生中。亦先直辨。為他調者授三",
    "T35n1733_006:0228a28": "學。淨者令斷惑。度者令得果。下釋中先徵。",
    "T35n1733_006:0228a29": "何以不求己安但為益生。釋云一切諸佛",
    "T35n1733_006:0228b01": "法如是者舉佛類己。下彰己同佛。於中初",
    "T35n1733_006:0228b02": "化心同。二欲令下化益同。",
    "T35n1733_006:0228b03": "[0228b03] 第九善法行中作七門。[0228b03] 一以得善巧智力",
    "T35n1733_006:0228b04": "說法為機故名也。[0228b04] 二來意者。大願漸淨增",
    "T35n1733_006:0228b05": "成力度。又(云云)。[0228b05] 三體性者。又依攝論以",
    "T35n1733_006:0228b06": "後得智大悲無邊智能為體。[0228b06] 四業用者。依",
    "T35n1733_006:0228b07": "攝論有二種。一思擇力。能伏一切正行等",
    "T35n1733_006:0228b08": "所對治障令不起。二修習力。能令一切善",
    "T35n1733_006:0228b09": "行堅固決定。[0228b09] 五種類者。或二力如前。又",
    "T35n1733_006:0228b10": "有十種如前後說。[0228b10] 六差別者。此位同第",
    "T35n1733_006:0228b11": "九地無礙辯力故也。以約圓教此位滿後",
    "T35n1733_006:0228b12": "則便成佛不待餘故。文內顯之可見。",
    "T35n1733_006:0228b13": "[0228b13] 七釋文中四。一標。二辨。三結。四嘆。第二辨",
    "T35n1733_006:0228b14": "相中二。先自分行。後勝進行。前中初總顯",
    "T35n1733_006:0228b15": "其相有三句。初以法益機。謂能以淨法",
    "T35n1733_006:0228b16": "除生熱惱名清涼法池。二弘揚正法。謂以",
    "T35n1733_006:0228b17": "持辯弘顯正法名守護。三弘法之益。謂以",
    "T35n1733_006:0228b18": "十身多劫宣化不絕名佛種不斷。是故智論",
    "T35n1733_006:0228b19": "云。令般若流行世間則是佛種不斷此之謂",
    "T35n1733_006:0228b20": "也。此等亦是略顯善法行名。下別辨中有",
    "T35n1733_006:0228b21": "四。一持成就。二說成就。三問答成就。四語",
    "T35n1733_006:0228b22": "益成就。初中由持法不忘方能演說。故先明",
    "T35n1733_006:0228b23": "之。十中皆初明持體後顯業用。由持法分",
    "T35n1733_006:0228b24": "明故云清淨。依此說法故無障礙。此是總",
    "T35n1733_006:0228b25": "句餘九是別。初四持起四辯。五由行入佛",
    "T35n1733_006:0228b26": "境。諸佛為說一切智甘露之法灌其心頂。",
    "T35n1733_006:0228b27": "持此不忘說稱物機故令歡喜。六由內自",
    "T35n1733_006:0228b28": "證法故起同證之辯無盡。七由入同理之",
    "T35n1733_006:0228b29": "辯故說文義廣多無盡。八由善正方言故。",
    "T35n1733_006:0228c01": "能異異言論名無量辯。與前何別。前據語",
    "T35n1733_006:0228c02": "圓義足故名正語。又是當義之語故別於",
    "T35n1733_006:0228c03": "此也。九能現身同佛。歎不可盡。下顯業用",
    "T35n1733_006:0228c04": "可知。第二隨所應化下明說成就中二。初",
    "T35n1733_006:0228c05": "正顯說相。二隨所應於一一下明開化無礙。",
    "T35n1733_006:0228c06": "前中初明所應之機三句。一隨多所化熟",
    "T35n1733_006:0228c07": "機。二各各以彼所解言音。三各隨彼根宜",
    "T35n1733_006:0228c08": "聞差別。下正為宣說。說稱化心名不違悲。",
    "T35n1733_006:0228c09": "二開化無礙中。初多音開化無有障礙。二",
    "T35n1733_006:0228c10": "設有下以一音開化無礙自在。又前是一多。",
    "T35n1733_006:0228c11": "後是多一。此二無礙是一圓音。第三爾時下",
    "T35n1733_006:0228c12": "明問答成就者。有四義微細過前說成就。",
    "T35n1733_006:0228c13": "一前但云世界未顯微細處自在。初假舉",
    "T35n1733_006:0228c14": "此中一毛頭一念中有無量眾。二一念類餘",
    "T35n1733_006:0228c15": "念乃至盡過未劫。三異語異問。四菩薩無怯",
    "T35n1733_006:0228c16": "畏言。設一切眾生問尚一言答。況此少眾況",
    "T35n1733_006:0228c17": "以多言。此明智力辯才有餘自在。此在地",
    "T35n1733_006:0228c18": "前。得此自在者是圓教中普賢位也。若餘宗",
    "T35n1733_006:0228c19": "未得如此。如瑜伽等說。第四語益成就者。",
    "T35n1733_006:0228c20": "顯上所說言具義利五句。初句總。二言具",
    "T35n1733_006:0228c21": "深慧。三能成福藏謂受持生福。四照理周",
    "T35n1733_006:0228c22": "備。五能成果智。第二勝進行中二。初總標。後",
    "T35n1733_006:0228c23": "如此下別釋。前中初牒前。謂自分行成故云",
    "T35n1733_006:0228c24": "安住。同下初地中安住地分。次標二利兩章。",
    "T35n1733_006:0228c25": "二釋中二。先略。後佛子下廣。前中先釋自",
    "T35n1733_006:0228c26": "淨。前自分中但言於三千界現佛三業。今",
    "T35n1733_006:0228c27": "顯過彼故云如三千乃至不可稱數世界。身",
    "T35n1733_006:0228c28": "口可知。於一切法無礙明意業淨。作佛事",
    "T35n1733_006:0228c29": "者明此三業所作。下釋益。他謂以前自淨",
    "T35n1733_006:0229a01": "之三業能作化他事。二廣釋中二。先廣前",
    "T35n1733_006:0229a02": "自淨。後摩訶薩下廣前利他。前中初標數。",
    "T35n1733_006:0229a03": "二別釋十身作五門。[0229a03] 一辨體性者。以淨",
    "T35n1733_006:0229a04": "法界及根本智并後得智三法為體。如文可",
    "T35n1733_006:0229a05": "見。又總唯境智為性。又境智雙融唯一法界",
    "T35n1733_006:0229a06": "為性。[0229a06] 二釋相者。一一身皆先標後釋。初中",
    "T35n1733_006:0229a07": "理無不證故入無邊法界。世無不超故滅",
    "T35n1733_006:0229a08": "一切世。世滅理現為法界身。二理無能滯",
    "T35n1733_006:0229a09": "故向未來世。無不生故一切趣生。前則超",
    "T35n1733_006:0229a10": "世令盡此則遍世同生。三雖遍趣同生然",
    "T35n1733_006:0229a11": "住寂不動故云不生。四雖即生不生然彼",
    "T35n1733_006:0229a12": "趣中身恒不滅。此不異不生而不滅者言",
    "T35n1733_006:0229a13": "不及故言語道斷。五彼離言身無有實狀。",
    "T35n1733_006:0229a14": "以則是真如故。又釋以真如為身。然真離",
    "T35n1733_006:0229a15": "相故云不實。以是理性真實故是故離實",
    "T35n1733_006:0229a16": "也。六離癡者體出妄染。隨應者淨用無礙。",
    "T35n1733_006:0229a17": "如日出雲照用自在。七雖起應用常無來",
    "T35n1733_006:0229a18": "去離死。此等釋成。準此定出分段生死。八",
    "T35n1733_006:0229a19": "非但用無來去。亦乃體無變壞。亦是緣不",
    "T35n1733_006:0229a20": "能阻。九非直不為四相所遷。亦乃妙絕",
    "T35n1733_006:0229a21": "三際。不可以已未等言而取故。十無相不",
    "T35n1733_006:0229a22": "礙相。通名身者皆有依止義故也。[0229a22] 三相",
    "T35n1733_006:0229a23": "攝者有二門。一約三身。謂此中法界不實不",
    "T35n1733_006:0229a24": "壞一相此四是法身。不生不滅無來無去無",
    "T35n1733_006:0229a25": "相此四是實報身。未來離妄此二是化身。二",
    "T35n1733_006:0229a26": "約十身三。初約下離世間品說十身(云云)。",
    "T35n1733_006:0229a27": "[0229a27] 二約勝天王經十身(云云)。三約法集經十身",
    "T35n1733_006:0229a28": "(云云)。四得處者有四位。一或唯地上得。如勝",
    "T35n1733_006:0229a29": "天王及法集經十身。此約三乘辨。二或唯地",
    "T35n1733_006:0229b01": "前得。如此所說。三或通二得。如下離世間",
    "T35n1733_006:0229b02": "十身。四或非地前非地上得。如三身十佛",
    "T35n1733_006:0229b03": "等果位得故。五定分齊者。若三乘中菩薩。",
    "T35n1733_006:0229b04": "地前必是分段之身。地上方有變易身。除迴",
    "T35n1733_006:0229b05": "心二乘地前亦有。是故此十非彼所攝。若一",
    "T35n1733_006:0229b06": "乘中有二說。若攝方便言地前地上俱有變",
    "T35n1733_006:0229b07": "易。以一一位終至佛地故。若就自教言俱",
    "T35n1733_006:0229b08": "是分段。以白淨寶網轉輪聖王得普見肉眼",
    "T35n1733_006:0229b09": "等是十地菩薩故。如下文說。又如善財童",
    "T35n1733_006:0229b10": "子以分段身至普賢位。然並是即法門之",
    "T35n1733_006:0229b11": "分段故非過患也。第二廣前益他者。先牒",
    "T35n1733_006:0229b12": "前起後。謂依此十身化導眾生。句別有",
    "T35n1733_006:0229b13": "十。一生善。二離苦。三住樂。此上世益。四",
    "T35n1733_006:0229b14": "示其出路。五令其趣入。六令解俗諦。七令",
    "T35n1733_006:0229b15": "得真諦。八令其斷惑。九令成因位。十示",
    "T35n1733_006:0229b16": "果令向。",
    "T35n1733_006:0229b17": "[0229b17] 四嘆中。初作清涼池總歎也。得佛法底釋",
    "T35n1733_006:0229b18": "能作法池所由也。又初結歎前自分。後結",
    "T35n1733_006:0229b19": "歎勝進也。",
    "T35n1733_006:0229b20": "[0229b20] 第十真實行中亦作七門。[0229b20] 一釋名者依言",
    "T35n1733_006:0229b21": "依行。成德稱言行不虛故云真實。真實",
    "T35n1733_006:0229b22": "即行。持業得名。[0229b22] 二次第者。行力轉勝增入",
    "T35n1733_006:0229b23": "實智。[0229b23] 三體性者。以後得智用為性。兼以",
    "T35n1733_006:0229b24": "大悲等。[0229b24] 四業用者。依梁攝論不住生死",
    "T35n1733_006:0229b25": "涅槃是智用。利益凡聖是智所成事。[0229b25] 五種",
    "T35n1733_006:0229b26": "類者有二。一照物機智。二授法藥智。又",
    "T35n1733_006:0229b27": "有十智如下說。[0229b27] 六所成者。以此位同下",
    "T35n1733_006:0229b28": "第十地滿足相故智波羅蜜增上。餘行無不",
    "T35n1733_006:0229b29": "皆具。是故此位行滿已入普賢無邊境界故。",
    "T35n1733_006:0229c01": "下文云。入因陀羅網法界自在成就如來無",
    "T35n1733_006:0229c02": "礙解脫等也。[0229c02] 七釋文中亦四。標釋結歎。釋",
    "T35n1733_006:0229c03": "中三。初舉本誓言。二此菩薩下依言成行三",
    "T35n1733_006:0229c04": "得一切法下行成德立。又初即言實。二行實。",
    "T35n1733_006:0229c05": "三益實。初中亦三。初總標舉。二略釋。三此菩",
    "T35n1733_006:0229c06": "薩成就下舉事廣釋。初中如說能行者。謂行",
    "T35n1733_006:0229c07": "稱初誓而成。顯先言實也。如行能說者。言",
    "T35n1733_006:0229c08": "稱終成之行。顯後言實也。由此始終實言",
    "T35n1733_006:0229c09": "無二故名第一誠諦之語。然此始終二誠實",
    "T35n1733_006:0229c10": "言總有三類。一約自行。如菩薩初誓言捨",
    "T35n1733_006:0229c11": "眼。若有乞至如言而施。有問其故答。為",
    "T35n1733_006:0229c12": "菩提。此言何證。便發誓言事若不虛令眼",
    "T35n1733_006:0229c13": "平復。表非妄語。眼隨言平復。此則初言能",
    "T35n1733_006:0229c14": "起行。後言能增行。二約利他行。如菩薩初",
    "T35n1733_006:0229c15": "誓度眾生如言救度。縱自行滿亦不就果。",
    "T35n1733_006:0229c16": "要稱本誓以盡生界。此亦初言能起。後言能",
    "T35n1733_006:0229c17": "滿。三約因果。謂如菩薩初發誠言。要修萬",
    "T35n1733_006:0229c18": "行當成佛果。如言行滿後果成佛。師子吼",
    "T35n1733_006:0229c19": "言。我獨尊等。此即初言辨因。後言顯果。下",
    "T35n1733_006:0229c20": "云人中雄大師子吼等。是此門也。上三義中。",
    "T35n1733_006:0229c21": "於此行內。義通具三。文唯後二可知。二略",
    "T35n1733_006:0229c22": "釋中二句。初釋如說能行。謂如言起行故",
    "T35n1733_006:0229c23": "云實語。證入諸佛平等實性起入理行也。",
    "T35n1733_006:0229c24": "善根齊等起緣事行也。二釋如行能說。謂",
    "T35n1733_006:0229c25": "雖成廣善而不乖化志。不失先言故無",
    "T35n1733_006:0229c26": "二語。以終不改始故名無二。此即初能行",
    "T35n1733_006:0229c27": "故實。後終不改故無二也。此並三世諸佛同",
    "T35n1733_006:0229c28": "行順佛果智故云隨順等也。三廣釋中二。",
    "T35n1733_006:0229c29": "初行德雖高而不捨本誓。二何以故下釋",
    "T35n1733_006:0230a01": "不捨意。初中先成十力智顯德尊高。後而",
    "T35n1733_006:0230a02": "不捨下明不捨本誓救攝眾生。菩薩之行",
    "T35n1733_006:0230a03": "十力之義如淨行品處已釋。淨名經云。雖",
    "T35n1733_006:0230a04": "得佛道轉於法輪入於涅槃而不捨於菩",
    "T35n1733_006:0230a05": "薩之道是菩薩行。下釋意中三。初反釋。謂",
    "T35n1733_006:0230a06": "舉失。違誓自誡不應。二我當下順釋。謂酬",
    "T35n1733_006:0230a07": "遂本願以理自開。三何以下轉釋。謂憶本",
    "T35n1733_006:0230a08": "念今令心勇悍。於中二。先憶本謂言發自",
    "T35n1733_006:0230a09": "裏。豈還自食。此恐違本誓失。二是故下念",
    "T35n1733_006:0230a10": "今謂由非他所請而能廢自為他。是故令",
    "T35n1733_006:0230a11": "自德成殊勝。今若捨救便乖此德。此恐違",
    "T35n1733_006:0230a12": "現德失。由前起後故云是故也。又釋我於",
    "T35n1733_006:0230a13": "眾生是有勝德堪為救度。若捨不救則違",
    "T35n1733_006:0230a14": "此德。於中六句。皆初標後釋。一無著故勝。",
    "T35n1733_006:0230a15": "二能調故上。三解空離闇。四願滿已得。五",
    "T35n1733_006:0230a16": "具德能變。六佛念能攝。上來成立本誓。顯",
    "T35n1733_006:0230a17": "不可違。",
    "T35n1733_006:0230a18": "[0230a18] 自下第二依本誓言而成所化。於中三句。",
    "T35n1733_006:0230a19": "初由前不捨得此度生無上智慧。二隨一",
    "T35n1733_006:0230a20": "切下正明救度。三隨其等明成滿本願。謂",
    "T35n1733_006:0230a21": "如言所作無不究竟故云滿足已也。",
    "T35n1733_006:0230a22": "[0230a22] 自下第三行成德立者。謂此位滿成就普賢",
    "T35n1733_006:0230a23": "法界圓明自在之德。於中有二。先成因滿",
    "T35n1733_006:0230a24": "足。後摩訶薩住大悲下明成果德備。以德滿",
    "T35n1733_006:0230a25": "菩薩具此因果二用故。前中三。先標二利。",
    "T35n1733_006:0230a26": "二釋顯成滿。三此菩薩義身下結德無盡。前",
    "T35n1733_006:0230a27": "中得自在智標自行滿也。令眾生淨者標利",
    "T35n1733_006:0230a28": "他圓也。二別釋中二。先顯前自在亦二。一",
    "T35n1733_006:0230a29": "明身無不至等空法界。無量無礙者明一",
    "T35n1733_006:0230b01": "處現即一切處現故也。無依者明身起無本",
    "T35n1733_006:0230b02": "故得自在。二明身無不容內含一切。謂三世",
    "T35n1733_006:0230b03": "間等悉身內現。由此法界之身&#x7AEA;含三位橫",
    "T35n1733_006:0230b04": "該九世。是故未來諸佛亦於中現。二此菩薩",
    "T35n1733_006:0230b05": "下顯前令眾生淨。於中三。先知化器。二隨",
    "T35n1733_006:0230b06": "其下現身說法。亦是化自身內之眾生。三於",
    "T35n1733_006:0230b07": "化不著。謂以諸幻法化夢眾生。是故雖化",
    "T35n1733_006:0230b08": "恒是無化。三結德無盡中二。先由前外化",
    "T35n1733_006:0230b09": "滿顯量智無盡。二入諸三昧下由因行圓",
    "T35n1733_006:0230b10": "顯理智無二。眾生依二者舉凡顯聖。上來因",
    "T35n1733_006:0230b11": "德竟。同等覺位也。智度論第四十。復次十",
    "T35n1733_006:0230b12": "住菩薩與佛無有差別。如遍吉文殊師利觀",
    "T35n1733_006:0230b13": "世音等。具足佛十力功德等而不作佛。為",
    "T35n1733_006:0230b14": "廣度眾生故。乃至云。是諸菩薩於餘菩薩",
    "T35n1733_006:0230b15": "為大比於佛不能遍知。如月光雖大於日",
    "T35n1733_006:0230b16": "即不現。解云。彼約十地名十住。是第十地。",
    "T35n1733_006:0230b17": "同此第十行中業用也。第二同果德用中。",
    "T35n1733_006:0230b18": "初牒前起後。得佛下正顯所成。此同妙覺",
    "T35n1733_006:0230b19": "位。文中通成如來十種功德智。一得佛圓明",
    "T35n1733_006:0230b20": "十力智。二入帝網法界智。三成佛無礙解脫",
    "T35n1733_006:0230b21": "智。謂不思議解脫如不思議品說有十種。四",
    "T35n1733_006:0230b22": "成人雄無畏智。謂吼其實德故也。五得轉",
    "T35n1733_006:0230b23": "大法輪智。謂法王宣法故。六成佛無礙智。",
    "T35n1733_006:0230b24": "顯無微細礙無明。七絕生死下成佛無垢",
    "T35n1733_006:0230b25": "智。顯無微細著無明。亦顯變易盡處也。八",
    "T35n1733_006:0230b26": "廣益眾生智。九興護正法智。十無功攝化",
    "T35n1733_006:0230b27": "智。謂能盡同古佛攝化方便。下結及嘆可知。",
    "T35n1733_006:0230b28": "上來正說竟。[0230b28] 自下第二明說別益有二。初",
    "T35n1733_006:0230b29": "動地者生信功德。二雨供等者是敬重功德",
    "T35n1733_006:0230c01": "有四。一雨供。二作樂奏十行曲。三天光。四",
    "T35n1733_006:0230c02": "天音讚十行德。上來總是一世界中說十行",
    "T35n1733_006:0230c03": "竟。[0230c03] 自下第二大段明十方無盡世界所說十",
    "T35n1733_006:0230c04": "行。供等亦爾。與此合同。結成一部。謂一十",
    "T35n1733_006:0230c05": "行即一切十行故也。上來一說一切說總明",
    "T35n1733_006:0230c06": "說分竟。[0230c06] 自下第六明證成分。於中二。初",
    "T35n1733_006:0230c07": "明此處證。後明一切處證。前中四。初明菩",
    "T35n1733_006:0230c08": "薩來集。二歎此所說。三各舉證事。四是故下",
    "T35n1733_006:0230c09": "述意成證。問既由行法圓融令彼菩薩世",
    "T35n1733_006:0230c10": "界諸佛同名功德。何故此處佛及世界不名",
    "T35n1733_006:0230c11": "功德。答此經中凡是所證皆悉同是盧舍那",
    "T35n1733_006:0230c12": "佛。世界同是華藏娑婆。其說法菩薩即從法",
    "T35n1733_006:0230c13": "受名。凡是能證必同法名。以主伴異故。若",
    "T35n1733_006:0230c14": "此處望彼此為能證。即此名同彼彼名同此。",
    "T35n1733_006:0230c15": "是此經中[矢*見]例宏致之所爾也。上來十方",
    "T35n1733_006:0230c16": "各十萬剎同說十行。總屬於此一主之伴。猶",
    "T35n1733_006:0230c17": "自非是十方主攝。是故後更結於十方。明一",
    "T35n1733_006:0230c18": "切處同證。上來一證一切證總明證說竟第",
    "T35n1733_006:0230c19": "七重頌分中二。先敘意後正頌。前中句別有",
    "T35n1733_006:0230c20": "十。一觀十方顯同說。二觀眷屬令樂聞下",
    "T35n1733_006:0230c21": "正顯說意。三為令紹果。四為令淨因。五",
    "T35n1733_006:0230c22": "願堅。六行續。此上自分。七勝進攝佛。此上",
    "T35n1733_006:0230c23": "自德。下明利他。八說十行眾生善根差別",
    "T35n1733_006:0230c24": "令物習學。九量器授法。十總結。此等&#x7ADD;約",
    "T35n1733_006:0230c25": "因門而說故俱名種。又是性種之位故也。",
    "T35n1733_006:0230c26": "正重頌中。七言五言梵本無別。俱以四句",
    "T35n1733_006:0230c27": "為頌。總有百一偈耳。此中偈頌與前長行",
    "T35n1733_006:0230c28": "文勢不同。略論五例。一前即約位始終布",
    "T35n1733_006:0230c29": "列而說。今即會融前說令無始終。是故一",
    "T35n1733_006:0231a01": "一行中具一切行也。二前約別行此明普",
    "T35n1733_006:0231a02": "行。以普別無礙二文互顯。三前唯約因此",
    "T35n1733_006:0231a03": "通果行。以因果圓融為此行門法界故也。",
    "T35n1733_006:0231a04": "四前約同教攝彼中根。今顯別教被斯",
    "T35n1733_006:0231a05": "上達。以同別無礙為一圓教故也。五前約",
    "T35n1733_006:0231a06": "不雜辯才此約任放辯才。說不待次。言辭",
    "T35n1733_006:0231a07": "不斷故也。文中有二。初有五偈歎佛功德",
    "T35n1733_006:0231a08": "令人願求。二十方一切下頌菩薩行令人",
    "T35n1733_006:0231a09": "習學。顯此位中具因果二行故。又為由佛",
    "T35n1733_006:0231a10": "加說故。先歎佛由行所說故。後頌行。前",
    "T35n1733_006:0231a11": "中二。初二頌歎舍那佛。此化主故。於中初",
    "T35n1733_006:0231a12": "一歎佛無垢無罣礙智。次二句歎佛勝德廣",
    "T35n1733_006:0231a13": "大。後二句歎佛證行圓淨。二歎十方佛。以",
    "T35n1733_006:0231a14": "是助加故。於中初一顯二嚴果滿。謂解真",
    "T35n1733_006:0231a15": "惠深。無等福勝。速究滿果。次一真悲廣益。後",
    "T35n1733_006:0231a16": "一顯智斷德齊。第二頌菩薩行中三。初七",
    "T35n1733_006:0231a17": "言六偈頌前本分中行業不思。廣如法界。究",
    "T35n1733_006:0231a18": "竟如空。二句句廣分別下頌前說分十行差",
    "T35n1733_006:0231a19": "別。末後四偈結歎顯勝。前六偈中顯六種",
    "T35n1733_006:0231a20": "行業皆不思議。初一見佛離妄行。二見理",
    "T35n1733_006:0231a21": "成德行。三無功廣大行。四寂用無礙行。五願",
    "T35n1733_006:0231a22": "堅尊勝行。六攝位多門行。各一頌顯可知。二",
    "T35n1733_006:0231a23": "頌前十行中。初一總說十行。下別顯中。初",
    "T35n1733_006:0231a24": "六偈頌歡喜行。於中初三無畏施。一離害",
    "T35n1733_006:0231a25": "益生。二濟苦令安。三語意受惱。次二法施。",
    "T35n1733_006:0231a26": "一究義。二說教。後一財施。百福者。涅槃經",
    "T35n1733_006:0231a27": "說。下中上上中上上五品心中各修十善。即",
    "T35n1733_006:0231a28": "為五十。始修五十。終修亦爾。故有百福。百",
    "T35n1733_006:0231a29": "福嚴一相也。第二善入下五偈頌饒益行。",
    "T35n1733_006:0231b01": "於中初一頌律儀戒。謂過不能動。次二頌",
    "T35n1733_006:0231b02": "攝善法戒。一順法行。二離二行。次一偈半",
    "T35n1733_006:0231b03": "攝眾生戒。一化處。半化行。下半總結三聚。",
    "T35n1733_006:0231b04": "第三智慧不可量下四偈頌無恚恨行。於中",
    "T35n1733_006:0231b05": "初一法思勝解忍。次二安受苦忍。謂自修行",
    "T35n1733_006:0231b06": "時有苦堪耐。一忍心苦。謂上半舉所修。心",
    "T35n1733_006:0231b07": "無怠明心安忍。二忍身苦。亦上半舉所修。",
    "T35n1733_006:0231b08": "身行無礙明身安忍。次一他不益忍。上半舉",
    "T35n1733_006:0231b09": "所忍境。菩薩悉救舉益翻損正明能忍。第",
    "T35n1733_006:0231b10": "四修習佛法下五偈頌無盡行。於中初二加",
    "T35n1733_006:0231b11": "行精進。一頌前勤修精進等十句。二頌前欲",
    "T35n1733_006:0231b12": "悉知眾生根欲性等故修行精進。次一被甲",
    "T35n1733_006:0231b13": "精進頌前為眾生受地獄苦等。後二無厭足",
    "T35n1733_006:0231b14": "精進。一智光遍益物。後一神力常益生故無",
    "T35n1733_006:0231b15": "足也。第五善解下二偈頌離癡亂行。於中一",
    "T35n1733_006:0231b16": "現法樂住禪。上半加行。頌前分別世間色法。",
    "T35n1733_006:0231b17": "經論等。下半住定。明慧彰離癡。不動顯離",
    "T35n1733_006:0231b18": "亂。後一引功德禪。無盡地者頌前聞受正法",
    "T35n1733_006:0231b19": "乃至多劫不退忘等。第六無量下二偈頌善",
    "T35n1733_006:0231b20": "現行。前加行正體略不頌。後得智中。一大智",
    "T35n1733_006:0231b21": "自行頌前而亦不捨菩提心等。二大悲利他",
    "T35n1733_006:0231b22": "頌前不捨化眾生增大慈等。第七佛甘露下",
    "T35n1733_006:0231b23": "四偈頌無著行。於中初一頌前受真記。以",
    "T35n1733_006:0231b24": "方便度此中滿足故云究竟也。次一頌前",
    "T35n1733_006:0231b25": "悲念眾生等。後二頌前於語言道心無著。第",
    "T35n1733_006:0231b26": "八安住下八偈頌尊重行。於中初一頌前深",
    "T35n1733_006:0231b27": "解法界住無相住。次一頌前於無量劫行菩薩",
    "T35n1733_006:0231b28": "道不計眾苦而生憂惱等。次二以普眼見佛",
    "T35n1733_006:0231b29": "亦是頌前與三世佛等。次一延促解脫是不",
    "T35n1733_006:0231c01": "思議解脫亦得。頌前非究竟非不究竟等。次",
    "T35n1733_006:0231c02": "一頌前若有眾生恭敬見聞皆得住不退轉",
    "T35n1733_006:0231c03": "等。次一頌前心常愛樂諸佛妙法。後一頌前",
    "T35n1733_006:0231c04": "不離一眾生著多眾生等。第九具足智下三",
    "T35n1733_006:0231c05": "偈頌善法行。於中初一頌持成就清涼法池",
    "T35n1733_006:0231c06": "等也。次一頌說及問答成就等。後一依定",
    "T35n1733_006:0231c07": "現身頌前金色身及十身等。第十究竟下四",
    "T35n1733_006:0231c08": "十六偈頌前真實行。於中分五。初三總頌。",
    "T35n1733_006:0231c09": "初一忍智過盡。次二身土無礙。一如意通。一",
    "T35n1733_006:0231c10": "幻通。次二有七偈。頌前言行相應。於中初",
    "T35n1733_006:0231c11": "三偈頌所成十力智。次一頌正言行不虛。下",
    "T35n1733_006:0231c12": "三偈頌入三出佛性及善根等。三深入智海",
    "T35n1733_006:0231c13": "下有十二偈。頌前依誓起行如言攝生。上文",
    "T35n1733_006:0231c14": "略此中廣。於中初三授眼雨法。次二堅信",
    "T35n1733_006:0231c15": "知心化。次不思下四偈顯三業自在化。次二",
    "T35n1733_006:0231c16": "知根授法。後一結嘆顯勝。四彼智無與等",
    "T35n1733_006:0231c17": "下九偈頌前所成因滿之德。於中初四二嚴",
    "T35n1733_006:0231c18": "兩利滿。後五三業二用極。一身。二意。三語。",
    "T35n1733_006:0231c19": "四身用。五語用。如次應知。是上文此菩薩",
    "T35n1733_006:0231c20": "義身味身不可窮盡也。五修習佛解脫下十",
    "T35n1733_006:0231c21": "五偈頌前所成佛果德。於中二。初七偈別頌",
    "T35n1733_006:0231c22": "上文。後八通頌彼德。前中初一頌前成如來",
    "T35n1733_006:0231c23": "無礙解脫人雄無畏等。次一頌絕生死流入",
    "T35n1733_006:0231c24": "智慧海饒益眾生等。次三八相恒寂頌前窮",
    "T35n1733_006:0231c25": "盡諸佛方便大海。次一頌前觀不二地等。次",
    "T35n1733_006:0231c26": "一頌前護三世諸佛正法。下通頌此行德。",
    "T35n1733_006:0231c27": "於中八偈。初四二利成滿德。先三自利中。",
    "T35n1733_006:0231c28": "初一偈歎色根勝。偏歎眼耳及身是通性故",
    "T35n1733_006:0231c29": "不論鼻舌。次二歎心勝。一慧。一定。又初",
    "T35n1733_006:0232a01": "歎通歎智。後一歎定歎慧。下一利他。次一",
    "T35n1733_006:0232a02": "切知見下四偈三業殊勝德。一生處勝。二言",
    "T35n1733_006:0232a03": "辯勝。三身光勝。四應機勝。第三四偈總結十",
    "T35n1733_006:0232a04": "行。歎以顯勝可知。",
    "T35n1733_006:0232a05": "十無盡藏品第十八",
    "T35n1733_006:0232a06": "[0232a06] 釋名者。標人別法故云菩薩之十藏。非是",
    "T35n1733_006:0232a07": "人法合目。謂此十種是諸菩薩所行之法。菩",
    "T35n1733_006:0232a08": "薩之十藏。依主立名。一周圓數依則說十。",
    "T35n1733_006:0232a09": "含攝蘊積出生名藏。此一一藏內含法界體",
    "T35n1733_006:0232a10": "非限分故云無盡。二一一各攝一切行相",
    "T35n1733_006:0232a11": "故云無盡。三一一皆能出生果德無有窮",
    "T35n1733_006:0232a12": "竭故云無盡。無盡即藏。持業釋。約十帶數。",
    "T35n1733_006:0232a13": "菩薩依主。三釋可知。[0232a13] 二來意者有五義。一",
    "T35n1733_006:0232a14": "為答普光十藏問故。二前明正位今依位",
    "T35n1733_006:0232a15": "起行故也。同上梵行品。三前明約位別行",
    "T35n1733_006:0232a16": "此辨始終通行。四前行位成立今辨淨治",
    "T35n1733_006:0232a17": "彼行。同十地等信等十行。五前自分究竟今",
    "T35n1733_006:0232a18": "勝進趣後。同上明法品。准問應在迴向後。",
    "T35n1733_006:0232a19": "今此辨者但藏有二義。約蘊攝義。在十行",
    "T35n1733_006:0232a20": "後。約出生義在迴向後。義通二處。問答互",
    "T35n1733_006:0232a21": "顯。[0232a21] 三宗中作二門。先通辨藏義。或一同一",
    "T35n1733_006:0232a22": "法界藏。或二謂大小。或三謂契經等并三乘",
    "T35n1733_006:0232a23": "等。或四加雜藏。或五謂名相等。或六謂大小",
    "T35n1733_006:0232a24": "各三。或九謂獨覺亦三。或十如下離世間品。",
    "T35n1733_006:0232a25": "或無盡如此品。二別顯此宗者。此中正十",
    "T35n1733_006:0232a26": "種行法該始括終。具足普賢法界行德為",
    "T35n1733_006:0232a27": "此品宗。[0232a27] 四釋文中。通文及義總作六門。",
    "T35n1733_006:0232a28": "一舉數。二釋名。三體性。四攝行。五釋相。",
    "T35n1733_006:0232a29": "六結歎。[0232a29] 初中功德林說者以是會主故。又",
    "T35n1733_006:0232b01": "表此行法眾德建立故。三世同說者謂佛出",
    "T35n1733_006:0232b02": "雖異同說十藏顯此十種法界之行。如大",
    "T35n1733_006:0232b03": "王路三世無易。故云同說。[0232b03] 二釋名者。總",
    "T35n1733_006:0232b04": "名如前。別中信者於實德能深忍樂欲心淨",
    "T35n1733_006:0232b05": "為性。對治不信樂善為業。由此含攝出",
    "T35n1733_006:0232b06": "生諸德。故名為藏。則持業釋也。下並同此。",
    "T35n1733_006:0232b07": "二防非名戒。三業善為性。止惡作善為",
    "T35n1733_006:0232b08": "業。三慚者依自法力崇重賢善為性。對",
    "T35n1733_006:0232b09": "治無慚止息惡行為業。四愧者依世間力",
    "T35n1733_006:0232b10": "輕拒暴惡為性。對治無愧止息惡行為",
    "T35n1733_006:0232b11": "業。五&#x55B0;教廣多聞慧為性。聰敏為業。六輟",
    "T35n1733_006:0232b12": "已惠人無貪思為性。破慳為業。七慧者於",
    "T35n1733_006:0232b13": "所觀境簡擇為性。斷疑為業。八念者於曾",
    "T35n1733_006:0232b14": "習境令心明記不妄為性。定依為業。九持",
    "T35n1733_006:0232b15": "者任持所記念慧為性。經久不忘為業。十",
    "T35n1733_006:0232b16": "辯者巧宣所持以慧為性。應機為業。此上",
    "T35n1733_006:0232b17": "十中信慚愧念慧。此五各當體得名。餘五功",
    "T35n1733_006:0232b18": "能受稱。謂戒施行用立名。聞持辯智用為",
    "T35n1733_006:0232b19": "目。[0232b19] 三體性中有二門。一約相。謂信慚愧",
    "T35n1733_006:0232b20": "是善十一中三法各當自體為性。念慧是別",
    "T35n1733_006:0232b21": "境五中二法亦當自體為性。戒以三業",
    "T35n1733_006:0232b22": "善思及表無表為性。施以無貪相應思為",
    "T35n1733_006:0232b23": "性。依智論持以定慧為性。聞辨二種俱",
    "T35n1733_006:0232b24": "以慧用為性。二約融通。謂總是一法界之",
    "T35n1733_006:0232b25": "行。隨義說十。一是法界性自澄淨義如清",
    "T35n1733_006:0232b26": "水珠。二法界性自離過義。三四俱是法界性",
    "T35n1733_006:0232b27": "能滅過義。五法界攝德廣多義。六法界自性",
    "T35n1733_006:0232b28": "放捨義。七法界自性開覺義。八法界自性明",
    "T35n1733_006:0232b29": "照義。九法界自體任持義。十法界隨緣應機",
    "T35n1733_006:0232b30": "義。是故一法界為性。[0232b30] 四攝行者作七門。一",
    "T35n1733_006:0232c01": "約二利分別。別論前九為自利後一為利",
    "T35n1733_006:0232c02": "他。通論皆具二行。二約本末分別。初一是",
    "T35n1733_006:0232c03": "行本故上云信為道元功德母等。餘並依成",
    "T35n1733_006:0232c04": "故是末也。三約正助分別。慧正餘助。四約",
    "T35n1733_006:0232c05": "資導分別。慧為能導餘為所導。餘是能資",
    "T35n1733_006:0232c06": "慧是所資。五約財守分別。前七則是七聖財",
    "T35n1733_006:0232c07": "由念持守護使不損失。由辨販致令得增",
    "T35n1733_006:0232c08": "長。六約行相分別。初四離過行。一是本。二",
    "T35n1733_006:0232c09": "防未起過。三四殄已起過。餘六修善行。聞是",
    "T35n1733_006:0232c10": "修始。施慧修次。六度皆修。舉初舉後。中間",
    "T35n1733_006:0232c11": "可知。後三修終。初二自熟。後一化他。七約",
    "T35n1733_006:0232c12": "生起次第分別。信為入法之初。是故先辨。",
    "T35n1733_006:0232c13": "依信起行離過為先。故次明戒。戒或有犯",
    "T35n1733_006:0232c14": "深生慚愧莊嚴戒行令其光潔故云有",
    "T35n1733_006:0232c15": "二白法能救眾生過。既防離將增善品要",
    "T35n1733_006:0232c16": "以博聞為首。為求所聞要必捨自內外。",
    "T35n1733_006:0232c17": "既忘私為法必正慧現前。正慧既現必須",
    "T35n1733_006:0232c18": "溫念增明。正念既明必須憶持令久。持既",
    "T35n1733_006:0232c19": "不忘。要須辯說於他令二利行圓方為究",
    "T35n1733_006:0232c20": "竟。[0232c20] 五釋相中釋此十藏則為十段。[0232c20] 就",
    "T35n1733_006:0232c21": "初信中四。謂標釋結歎釋中二。先明修相。",
    "T35n1733_006:0232c22": "後成就如是無量下明修成。前中三。初明對",
    "T35n1733_006:0232c23": "法起信。二明由信故聞法不怖。三何以下",
    "T35n1733_006:0232c24": "釋不怖所以。又釋初信理法。次信教法。後",
    "T35n1733_006:0232c25": "信果法。初中信十法。於中初三信所執無",
    "T35n1733_006:0232c26": "相。空謂情有理無名空。空無空相名無相。",
    "T35n1733_006:0232c27": "無相故無所願求。次三信依他無生。一緣",
    "T35n1733_006:0232c28": "起無作。二如幻不實。三無體自守。後四信圓",
    "T35n1733_006:0232c29": "成無性。一性德無量。二勝故無上。三深不可",
    "T35n1733_006:0233a01": "到。四常不可生。又初一切法中量不可得。",
    "T35n1733_006:0233a02": "上亦不可得上。文云上相不可得故號為",
    "T35n1733_006:0233a03": "無上此之謂也。二由信故聞法不怖。於中",
    "T35n1733_006:0233a04": "十句。初二於勝上法不怖。次四廣多法",
    "T35n1733_006:0233a05": "不怖。何者所化。謂眾生界。以何法化。謂法",
    "T35n1733_006:0233a06": "界。何處化。謂盡空界。化置何處。謂涅槃界。",
    "T35n1733_006:0233a07": "後四寬遠法不怖。謂三世入劫為十世也。",
    "T35n1733_006:0233a08": "此十中不思有二義。一則無所有而說有",
    "T35n1733_006:0233a09": "故非可有。無所能思議。二此等十法並無",
    "T35n1733_006:0233a10": "邊無盡非餘位智能知故云不思。亦由二",
    "T35n1733_006:0233a11": "信故聞之不驚。一由信達三性三無性理",
    "T35n1733_006:0233a12": "故聞初門不驚。二由仰信佛智平等無量",
    "T35n1733_006:0233a13": "無邊此既佛智所知我亦隨信。此聞後門而",
    "T35n1733_006:0233a14": "不驚也。初義如前顯。後義釋中彰故也。三",
    "T35n1733_006:0233a15": "釋中先徵後釋。釋中初一句顯信佛心堅。次",
    "T35n1733_006:0233a16": "句明前十法是佛智所知。故云佛如是知也。",
    "T35n1733_006:0233a17": "彼境廣大佛云何知。良以佛智亦如彼境無",
    "T35n1733_006:0233a18": "盡無邊故。彼既佛知。菩薩信佛故不驚也。",
    "T35n1733_006:0233a19": "十方下釋佛智是可信所由。先大用不虛",
    "T35n1733_006:0233a20": "故可信。二彼諸佛下明體無增損故可信。",
    "T35n1733_006:0233a21": "於中有十不。此文顯佛智非生滅法同無",
    "T35n1733_006:0233a22": "為也。第二修成相中二。初一句總乘如來乘",
    "T35n1733_006:0233a23": "趣於佛果。二別顯中。先成行體有八句。一",
    "T35n1733_006:0233a24": "稱所信故無邊。二體堅不退。三所信不雜",
    "T35n1733_006:0233a25": "故名不亂。四緣不能沮。五深信離相。六信",
    "T35n1733_006:0233a26": "從慧起。涅槃云從聞思生也。又有慧之信",
    "T35n1733_006:0233a27": "名有根。無慧而信長無明。無信而慧長邪",
    "T35n1733_006:0233a28": "見。信慧具足方得入法故。梁攝論第十一",
    "T35n1733_006:0233a29": "云。由菩薩自證施故行施。不由信他故行",
    "T35n1733_006:0233b01": "施。前信有根故成信。後信無根故不成信。",
    "T35n1733_006:0233b02": "七順同古聖。八家業法爾下顯行功能有",
    "T35n1733_006:0233b03": "四句。一能護法。二能增因。三能順果。四",
    "T35n1733_006:0233b04": "德從佛生。三是名結。四住此歎有二利可",
    "T35n1733_006:0233b05": "知。",
    "T35n1733_006:0233b06": "[0233b06] 第二戒藏中三。謂標釋結。釋內二。先開十",
    "T35n1733_006:0233b07": "章。後一一牒章廣釋。光統云。初一攝眾生",
    "T35n1733_006:0233b08": "戒。次八攝善法戒。後一律儀戒。又第二中不",
    "T35n1733_006:0233b09": "受外道烏&#x9DC4;鹿狗戒等。第四中以先不犯故",
    "T35n1733_006:0233b10": "後無疑悔。准此文。似故犯一切戒人往昔",
    "T35n1733_006:0233b11": "曾作五逆罪來。是彼惡習也。又涅槃經云。",
    "T35n1733_006:0233b12": "何故持戒。為不悔故。何故不悔。為歡喜",
    "T35n1733_006:0233b13": "故。何故歡喜。為悅樂故。乃至為得大涅槃",
    "T35n1733_006:0233b14": "故。第五中不食蘇鹽等為更造立。又斷穀",
    "T35n1733_006:0233b15": "服氣等法外立制等。第七中若以斷常見",
    "T35n1733_006:0233b16": "持戒。即是雜無明故名犯戒。第八中邪命",
    "T35n1733_006:0233b17": "或四種。一方口食。二仰口食。三維口食。四",
    "T35n1733_006:0233b18": "下口食。又十住論第二云。誰名五邪命法。一",
    "T35n1733_006:0233b19": "矯異。二自親。三激動。四抑揚。五因利求利。",
    "T35n1733_006:0233b20": "矯異者。有人貪求利養故。若作阿練若。",
    "T35n1733_006:0233b21": "著衲衣若常乞食若一坐食若常坐若中後",
    "T35n1733_006:0233b22": "不飲漿。受如是等頭陀行作是念。作是",
    "T35n1733_006:0233b23": "行得供養恭敬。我作是行或亦得之。為利",
    "T35n1733_006:0233b24": "養故改易威儀名為矯異。二自親者。有人",
    "T35n1733_006:0233b25": "貪利養至檀越家語言。如我父母兄弟姊",
    "T35n1733_006:0233b26": "妹親戚無異。若有所須我能相與。若有所",
    "T35n1733_006:0233b27": "作我為作。我不計遠近能來問訊。我住此",
    "T35n1733_006:0233b28": "者正相為耳。為求供養貪著檀越能以口",
    "T35n1733_006:0233b29": "辭牽引人心。如是等名自親。三激動者。有",
    "T35n1733_006:0233c01": "人不計貪罪。欲得財物作得物想如是",
    "T35n1733_006:0233c02": "言。是&#x9262;好若衣好。若戶鉤好。若尼師檀好。若",
    "T35n1733_006:0233c03": "我得者即能受用。又言隨意能施。此人難",
    "T35n1733_006:0233c04": "得。又至檀越家作是言。汝家羹飯餅肉香",
    "T35n1733_006:0233c05": "美衣服復好。當供養我。我以親舊必當見",
    "T35n1733_006:0233c06": "與。如是示現貪相是名激動。四抑揚者。有",
    "T35n1733_006:0233c07": "人貪利養故語檀越言。汝極慳惜尚不能",
    "T35n1733_006:0233c08": "與父母兄弟姊妹妻子親戚。誰能得汝物",
    "T35n1733_006:0233c09": "者。檀越愧恥俛仰施與。又至餘家作是言。",
    "T35n1733_006:0233c10": "汝有福德受人身不空。阿羅漢常入出汝",
    "T35n1733_006:0233c11": "家。汝與坐起語言。作是念相。檀越或生是",
    "T35n1733_006:0233c12": "心。更無餘人入出我家。必謂我是。是名抑",
    "T35n1733_006:0233c13": "揚。五因利求利者。有人以衣若&#x9262;僧伽梨若",
    "T35n1733_006:0233c14": "尼師檀等資生之物持示人言。若王王等及",
    "T35n1733_006:0233c15": "餘貴人與我是物作是念。檀越或能生心。",
    "T35n1733_006:0233c16": "彼諸王貴人尚能供養。況我不與是人。因",
    "T35n1733_006:0233c17": "以此利更求餘利故名因利求利。第九中。",
    "T35n1733_006:0233c18": "諸法無行經云。若見破戒人不說其過惡。",
    "T35n1733_006:0233c19": "應當念彼人。久久亦得道。問涅槃云。見破",
    "T35n1733_006:0233c20": "戒者應當擯默呵嘖舉處。當知是人得福無",
    "T35n1733_006:0233c21": "量。此文何故將護不呵。豈為攝生。答彼據",
    "T35n1733_006:0233c22": "慈心呵令悔過。以根熟故。此約護彼。恐",
    "T35n1733_006:0233c23": "更增惡心。根未熟故。餘文可知。[0233c23] 三四二藏",
    "T35n1733_006:0233c24": "慚愧者。涅槃云。慚者羞天。愧者羞人。慚者",
    "T35n1733_006:0233c25": "自不作惡。愧者不教他作惡。慚者內自羞",
    "T35n1733_006:0233c26": "恥。愧者發露向人。又俱舍論云。無慚者若善",
    "T35n1733_006:0233c27": "人所呵於中不見怖是名無慚。無羞者於",
    "T35n1733_006:0233c28": "功德及有功德人不尊重。無敬畏心名無",
    "T35n1733_006:0233c29": "羞。無羞者是無愧。經部說。觀自身由過失",
    "T35n1733_006:0234a01": "不恥名無羞。觀他身由過失不恥名無",
    "T35n1733_006:0234a02": "慚。又瑜伽對法唯識(云云)。慚藏釋中三。初念",
    "T35n1733_006:0234a03": "昔自他無慚之過。於中先自後他也。六親",
    "T35n1733_006:0234a04": "者謂父母兄弟妻子為六。二自惟下舉過自",
    "T35n1733_006:0234a05": "誡。三是故下正修慚行。愧藏中三義。同慚",
    "T35n1733_006:0234a06": "可知。[0234a06] 第五多聞藏釋內二。先所學之法後",
    "T35n1733_006:0234a07": "摩訶薩下明其學意。前中亦二。先開十章",
    "T35n1733_006:0234a08": "後次第釋。十中初四約十二緣生(檢瑜伽)。理實",
    "T35n1733_006:0234a09": "出世間亦有無取五蘊。今是取蘊擔苦積集。",
    "T35n1733_006:0234a10": "故是世間。又約小乘亦得。又五分法身翻",
    "T35n1733_006:0234a11": "前五蘊。故為出世。又理實有為更通餘位。",
    "T35n1733_006:0234a12": "今取三界及眾生並是惑業之所為。故是有",
    "T35n1733_006:0234a13": "為。於無為法中。一開合者。或唯說三。謂虛",
    "T35n1733_006:0234a14": "空擇滅非擇滅。此約小乘。或說四。加真如。",
    "T35n1733_006:0234a15": "如掌珍論說。或說六。加不動。是第四禪及",
    "T35n1733_006:0234a16": "滅定如百法論等說。此二約初教初說。或",
    "T35n1733_006:0234a17": "說八。於真如中開善法真如不善法真如",
    "T35n1733_006:0234a18": "無記法真如。如瑜伽對法說。此約初教終說。",
    "T35n1733_006:0234a19": "四中擇滅有二義。一滅惑障名擇滅。滅定",
    "T35n1733_006:0234a20": "障名不動及滅定。是故總攝在擇滅中也。",
    "T35n1733_006:0234a21": "八中欲漸展一切法悉真如故。開善等三",
    "T35n1733_006:0234a22": "性詮門顯示。二假實者。唯真如無為是實。餘",
    "T35n1733_006:0234a23": "並是假。以於如上假建立故。如佛地論說",
    "T35n1733_006:0234a24": "(云云)。又真如中亦二。一安立是相分故。二非",
    "T35n1733_006:0234a25": "安立非識現故。初假後實。三轉異義者如",
    "T35n1733_006:0234a26": "此文六無為。一事無處名虛空。二性淨之果",
    "T35n1733_006:0234a27": "名涅槃。三無間道數斷結所得名數緣滅。",
    "T35n1733_006:0234a28": "四餘緣不起名非數緣。五十二因緣是無為",
    "T35n1733_006:0234a29": "者。依俱舍論僧祇部犢子部並說十二因緣",
    "T35n1733_006:0234b01": "是無為法。以如來出世若不出世此法常住",
    "T35n1733_006:0234b02": "故。經部師破如彼說。又遠法師引涅槃經",
    "T35n1733_006:0234b03": "釋。就人論三世流轉是其有為。廢人談法",
    "T35n1733_006:0234b04": "法相常定。故曰無為。如十二因緣陰界入等",
    "T35n1733_006:0234b05": "一切皆然。如涅槃經說。今釋。以此緣起各",
    "T35n1733_006:0234b06": "無自性各無造作故名無為。涅槃云。十二",
    "T35n1733_006:0234b07": "因緣則是佛性。又大品云。菩薩觀十二因緣",
    "T35n1733_006:0234b08": "猶如虛空不可盡等。六法界者是如來藏",
    "T35n1733_006:0234b09": "體。實不生滅故是無為。又於一真如義立",
    "T35n1733_006:0234b10": "此六。一無相義。二所證義。三惑盡義。四性淨",
    "T35n1733_006:0234b11": "義。五隨緣義。六不變義。亦是為因義。有記",
    "T35n1733_006:0234b12": "中四諦等者。約順理善有可記錄故。上來",
    "T35n1733_006:0234b13": "多是小乘法。下無記中虛妄法不可記錄故",
    "T35n1733_006:0234b14": "也。智論說十四難。此中十六種。俱舍論有",
    "T35n1733_006:0234b15": "外道名郁胝歌。此云能說。問佛世間有邊",
    "T35n1733_006:0234b16": "無邊等四。此約始終為問。常無常等四約",
    "T35n1733_006:0234b17": "斷常問。所以不答者。若彼執我為世間已",
    "T35n1733_006:0234b18": "我無故答不應理。若執一切生死名世間",
    "T35n1733_006:0234b19": "四答亦不應理。若世間常住者無一人得",
    "T35n1733_006:0234b20": "涅槃若非常住即一切皆斷滅自然涅槃。若",
    "T35n1733_006:0234b21": "具二必定一分不得涅槃一分自然涅槃。若",
    "T35n1733_006:0234b22": "非常非非常者應非得涅槃非非得涅",
    "T35n1733_006:0234b23": "槃。問若自得涅槃有何失。答若自然得者",
    "T35n1733_006:0234b24": "由涅槃至。得隨屬道故如尼乾雀握不可",
    "T35n1733_006:0234b25": "定答也。如來有異死等四問此約縛解問。",
    "T35n1733_006:0234b26": "以外執梵王及已師已得解脫名如來。由",
    "T35n1733_006:0234b27": "觀問人意故佛不答。以彼執已解脫我名",
    "T35n1733_006:0234b28": "如來。既執有我故佛不答。餘檢智論第二",
    "T35n1733_006:0234b29": "第十七瑜伽俱舍舍利弗阿毘曇并正疏總",
    "T35n1733_006:0234c01": "計會具作之。第三四句中如去不如去等四",
    "T35n1733_006:0234c02": "中。如來者如從前來。向後亦爾。故云如",
    "T35n1733_006:0234c03": "來。非是佛。四句何別。有人計神我與陰一",
    "T35n1733_006:0234c04": "陰滅我亦滅。若言還如來時去此語不受。",
    "T35n1733_006:0234c05": "二計我與陰異陰滅我不滅。若言不如來",
    "T35n1733_006:0234c06": "時去此亦不受。三計我體常如虛空。說有",
    "T35n1733_006:0234c07": "來去俱不受。四執我有&#x9E81;細說無來去亦",
    "T35n1733_006:0234c08": "不受。謂&#x9E81;我與陰一。同滅故如去。細我與",
    "T35n1733_006:0234c09": "陰異。不同滅故不如去。不受。第四四句中。",
    "T35n1733_006:0234c10": "我是體眾生是用。由我有眾生。依體有用。",
    "T35n1733_006:0234c11": "二反此。三雙存。四雙反。餘文可知。大況",
    "T35n1733_006:0234c12": "上來所學之法並小乘及外道等法為知故。",
    "T35n1733_006:0234c13": "為欲因此攝眾生故下明學意可知。",
    "T35n1733_006:0234c14": "[0234c14] 第六施藏中。釋內先列十門。後一一次第",
    "T35n1733_006:0234c15": "釋。一一各三。標釋結。初中由久宿習乃至",
    "T35n1733_006:0234c16": "自食。亦有施心。謂捨所極要命受中夭。附",
    "T35n1733_006:0234c17": "近死邊名最後難。又諸施中最在後故。內",
    "T35n1733_006:0234c18": "施中少壯輪王者明難捨能捨故。內外施",
    "T35n1733_006:0234c19": "依瑜伽剪髮剔吐等為內外。此中通依及",
    "T35n1733_006:0234c20": "正。唯除妻子。一切施中并有妻子故別也。",
    "T35n1733_006:0234c21": "七過去施中。初舉所貪境。二聞已下以理正",
    "T35n1733_006:0234c22": "觀。於中先直觀空不失方便。後況其謝滅。",
    "T35n1733_006:0234c23": "三菩薩下正成捨行。此三世施但捨自貪心。",
    "T35n1733_006:0234c24": "與無貪善根相應故。入此中收。又通論四",
    "T35n1733_006:0234c25": "句。一捨而非施。如三世施。二施而非捨。如",
    "T35n1733_006:0234c26": "自食施身蟲等。三亦施亦捨。如前門。四非",
    "T35n1733_006:0234c27": "施非捨。如信藏等。未來現在亦各三義。同",
    "T35n1733_006:0234c28": "上可知。現在所貪中淨法內但舉二乘者。",
    "T35n1733_006:0234c29": "以佛菩薩現在緣成非不求故不同過未",
    "T35n1733_006:0235a01": "謝及未至無緣起故。是故不同前。第十中",
    "T35n1733_006:0235a02": "四。初乞至。二菩薩喜。三觀身過患。四開意",
    "T35n1733_006:0235a03": "成施。謂縱是好物我尚應捨。況此惡物。又",
    "T35n1733_006:0235a04": "縱無所益我尚應施。況復令我得三堅法",
    "T35n1733_006:0235a05": "身財自在。[0235a05] 第七慧藏釋中三。初明照法成",
    "T35n1733_006:0235a06": "慧。二菩薩成下明慧成益相。三顯無盡義。",
    "T35n1733_006:0235a07": "初中二。先明慧自照法。後明為他正說。前",
    "T35n1733_006:0235a08": "中初總舉所知。二釋成能知深妙。前中以",
    "T35n1733_006:0235a09": "四諦歷知十法。謂五蘊無明愛及三乘。五蘊",
    "T35n1733_006:0235a10": "約染果。癡愛約因。此七皆當相是苦。緣成",
    "T35n1733_006:0235a11": "是集。無性即滅。顯滅為道。以為詮門顯滅",
    "T35n1733_006:0235a12": "故。又是菩薩巧迴成道具用。故如論諸惑成",
    "T35n1733_006:0235a13": "觀分生死為涅槃。後三約淨。聲聞是人。四",
    "T35n1733_006:0235a14": "諦為法。所行道品為集。所成果為涅槃。十",
    "T35n1733_006:0235a15": "二緣是緣覺法。無邊法界是菩薩法。又釋知",
    "T35n1733_006:0235a16": "聲聞即是知苦。以聲聞苦是已知故但舉",
    "T35n1733_006:0235a17": "其位。二是彼所行法則道諦。三彼惑習等未",
    "T35n1733_006:0235a18": "盡即是集諦。已有斷故法後說之。涅槃是",
    "T35n1733_006:0235a19": "滅。緣覺菩薩準可見。二釋能知中。初問意。",
    "T35n1733_006:0235a20": "知有二種。一隨相知如小乘人。二稱理知",
    "T35n1733_006:0235a21": "如菩薩人。今但言知於此二中是何知。故",
    "T35n1733_006:0235a22": "云云何知也。下釋。是稱理。知有六句。一總",
    "T35n1733_006:0235a23": "舉因起。二非我下二句顯無二我。上句明",
    "T35n1733_006:0235a24": "相不實。下句體空無。三不取下三句明對法",
    "T35n1733_006:0235a25": "離染。不取堅固對前上句。不取所有對前",
    "T35n1733_006:0235a26": "下句。三知一切下釋不取所由。二為他說",
    "T35n1733_006:0235a27": "中。初句標。二云何下釋。釋中三。初總。二何",
    "T35n1733_006:0235a28": "等下別。於前十法略舉九門。以即同如故",
    "T35n1733_006:0235a29": "不可壞也。三何以故下出所由。先徵現見",
    "T35n1733_006:0235b01": "色等是可破壞。何以言不壞。釋以從緣",
    "T35n1733_006:0235b02": "起自他共言皆不到故色心俱離也。二菩薩",
    "T35n1733_006:0235b03": "成就下慧成益中二句。一少功廣達。二自悟",
    "T35n1733_006:0235b04": "非他。三顯無盡義。中十句內。初三自分。於",
    "T35n1733_006:0235b05": "中先二自利後一利他。後七勝進。於中。初",
    "T35n1733_006:0235b06": "四自利後三利他。[0235b06] 第八念藏釋中三。初對",
    "T35n1733_006:0235b07": "境明念。二菩薩下顯念勝相。三菩薩作是",
    "T35n1733_006:0235b08": "下彰念益相。初中有十。一念過去一生至",
    "T35n1733_006:0235b09": "多。二念過去一劫至多。三念一佛至無",
    "T35n1733_006:0235b10": "量。四念一佛授記至無量。五念一佛出世",
    "T35n1733_006:0235b11": "至無量。六念從一佛受經至無量。十二部",
    "T35n1733_006:0235b12": "經如別章。七念一會一時說法至無量。八",
    "T35n1733_006:0235b13": "念一法器根至無量。九念一所治煩惱乃",
    "T35n1733_006:0235b14": "至無量。十念一三昧乃至無量。二顯念勝",
    "T35n1733_006:0235b15": "相十句。一妙念者妙過餘人。二淨念者所記",
    "T35n1733_006:0235b16": "分明。三不濁念者不雜闇障。四遍淨念者於",
    "T35n1733_006:0235b17": "法悉明。五離塵念者於所念事不生貪染。",
    "T35n1733_006:0235b18": "六離種種塵念者不生餘結。七離垢念者不",
    "T35n1733_006:0235b19": "計我能。八光曜念者廣照無極。九樂念者",
    "T35n1733_006:0235b20": "樂修不息。十無礙念者發意即知不待思量。",
    "T35n1733_006:0235b21": "三彰念益中四句。一世苦不亂。二根淨不",
    "T35n1733_006:0235b22": "染。三念堅不壞。四持法不錯。[0235b22] 第九持藏",
    "T35n1733_006:0235b23": "釋內十一法。一一品經乃至無量。二佛名。三",
    "T35n1733_006:0235b24": "界名。四劫名。五佛記。六一部經至多。七會",
    "T35n1733_006:0235b25": "名。八說法。九根。十煩惱。十一三昧。下結歎中。",
    "T35n1733_006:0235b26": "唯佛境者顯因深徹果故也。[0235b26] 第十辨藏中",
    "T35n1733_006:0235b27": "亦四。標釋結歎。釋中二。先舉辨體謂後得甚",
    "T35n1733_006:0235b28": "深智故。二顯辯功能有二。先自分。二此菩",
    "T35n1733_006:0235b29": "薩下勝進。自分中初廣說不違典是總顯。下",
    "T35n1733_006:0235c01": "別辨。於中二。先明說自在說前所持十法",
    "T35n1733_006:0235c02": "也。二何以故下釋自在所由。二勝進中二。初",
    "T35n1733_006:0235c03": "總顯謂法光辨演深法。二以廣長下別辨。於",
    "T35n1733_006:0235c04": "中二。先無礙說有四句。一明說益。二善入",
    "T35n1733_006:0235c05": "下於教自在。三入普照下於義自在。四不捨",
    "T35n1733_006:0235c06": "下明不失自行。後何以下釋無礙所由。謂",
    "T35n1733_006:0235c07": "此位即是究竟位故成此滿空法界清淨法",
    "T35n1733_006:0235c08": "身。是無垢真身故云淨也。歎中十句。一無量",
    "T35n1733_006:0235c09": "者多門故。二無分齊者一一皆無邊故。三多",
    "T35n1733_006:0235c10": "門無間。四和雜不壞。五自體無斷。六不為",
    "T35n1733_006:0235c11": "緣斷以非是可斷法故。七言無怯憚。八",
    "T35n1733_006:0235c12": "懸遠甚深。九廓然無底。十攝法釋成。[0235c12] 第六",
    "T35n1733_006:0235c13": "結歎十藏。初一句結。下歎勝。歎勝中。初一",
    "T35n1733_006:0235c14": "句結歎謂令眾生得菩提故。下十門別顯。",
    "T35n1733_006:0235c15": "別釋唯有七句。各標釋。一歎行利。二行常。",
    "T35n1733_006:0235c16": "三行廣。四行巧。五行多。六行堅。七行入理。",
    "T35n1733_006:0235c17": "是名下總結歎也。此後應有證成及偈頌等。",
    "T35n1733_006:0235c18": "文不足。或是略故耳。上來總第四會竟。"
}