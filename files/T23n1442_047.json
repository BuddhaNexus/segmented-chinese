{
    "T23n1442_047:0883c23": "根本說一切有部毘奈耶卷第四",
    "T23n1442_047:0883c24": "十七",
    "T23n1442_047:0883c26": "三藏法師義淨奉 制譯",
    "T23n1442_047:0883c27": "入王宮門學處第八十二之四",
    "T23n1442_047:0883c28": "[0883c28] 爾時薄伽梵在王舍城竹林園中。時有南方",
    "T23n1442_047:0883c29": "壯士，力敵千夫，來至此城詣影勝王所，自言",
    "T23n1442_047:0884a01": "勇健弓馬無雙。王見歡喜加之重祿，授其大",
    "T23n1442_047:0884a02": "將。時摩揭陀憍薩羅二國中間大曠野處，有",
    "T23n1442_047:0884a03": "五百群賊殺害商旅，由斯兩界人行路絕。時",
    "T23n1442_047:0884a04": "影勝王聞是事已命大將曰：「卿可往彼二國",
    "T23n1442_047:0884a05": "中間曠野之處屏除群賊，權住於彼。」時彼大",
    "T23n1442_047:0884a06": "將奉王教已，將諸左右往曠野中，見彼群賊",
    "T23n1442_047:0884a07": "將便獨進，鋒矢交刃射一百人。餘四百人尚來",
    "T23n1442_047:0884a08": "共戰，其將告曰：「汝等莫前，勿令俱死，宜釋甲",
    "T23n1442_047:0884a09": "仗，去傷者箭觀其活不？」諸賊聞已看被射者，",
    "T23n1442_047:0884a10": "為去其箭尋並命終，方知大將善閑射法，更",
    "T23n1442_047:0884a11": "不敢戰，餘四百人求哀請活。大將愍之慈心向",
    "T23n1442_047:0884a12": "彼，即於二界築一新城，總集諸人共住於此，",
    "T23n1442_047:0884a13": "從斯已後名曠野城。時此城人眾共立制，若",
    "T23n1442_047:0884a14": "有嫁娶皆延大將先令食已，方為歡讌。時有",
    "T23n1442_047:0884a15": "一人家極貧窶，欲為婚娶無容辦食以命大",
    "T23n1442_047:0884a16": "將，即自思念：「我貧無力請大將來，今此新妻",
    "T23n1442_047:0884a17": "身未相觸，宜當進奉以表素心。」便令其妻入",
    "T23n1442_047:0884a18": "將軍室方始歸家，從此已後城內諸人以此",
    "T23n1442_047:0884a19": "為式。時有女子欲為婚娶便作是念：「此城諸",
    "T23n1442_047:0884a20": "人久行非法，自娉妻室先與他人，欲作何緣",
    "T23n1442_047:0884a21": "能絕斯事？」便於晝日眾人聚處裸立小便，諸",
    "T23n1442_047:0884a22": "人見已皆叱之曰：「汝是童女理合羞慚，何故",
    "T23n1442_047:0884a23": "對眾人前作非禮事？」女子報曰：「若對丈夫可",
    "T23n1442_047:0884a24": "有羞恥，對諸婦女何所羞慚？」諸人對曰：「我",
    "T23n1442_047:0884a25": "非丈夫耶？」女子報曰：「若是丈夫者豈有自娶",
    "T23n1442_047:0884a26": "己妻先令他犯！」諸人聞已各起深慚，即便共",
    "T23n1442_047:0884a27": "議：「我等可詳殺其大將。」伺彼入池洗浴之際，",
    "T23n1442_047:0884a28": "諸人總集以劍刺之，彼欲命終即便念曰：「非",
    "T23n1442_047:0884a29": "我本意汝自樂為，今實無辜枉斷我命。」遂發",
    "T23n1442_047:0884b01": "邪願：「願我捨此身後生暴惡藥叉，食此城中",
    "T23n1442_047:0884b02": "所有男女。」發是願已尋即命終，受藥叉身於",
    "T23n1442_047:0884b03": "此曠野叢林中住。由其前身怨讎業故，於此",
    "T23n1442_047:0884b04": "城中作大災害人多病死。諸人知已皆往林",
    "T23n1442_047:0884b05": "中懺謝前過，請於每日常輸一人以充彼食。",
    "T23n1442_047:0884b06": "凡次死者於其門上懸牓告知，或家主自行、",
    "T23n1442_047:0884b07": "或遣男女充其飲食。[0884b07] 時有長者，於百神所求",
    "T23n1442_047:0884b08": "得一子，初誕之時門上見牓，其婦憂愁懷抱",
    "T23n1442_047:0884b09": "嬰孩悲啼而住。夫從外來見牓而進，知婦憂",
    "T23n1442_047:0884b10": "苦報其婦曰：「業屬如此事當奈何？汝不須憂，",
    "T23n1442_047:0884b11": "勿生愛戀，宜將兒子送與藥叉。」作是語已抱",
    "T23n1442_047:0884b12": "其孩子送至林處，夫妻還歸昇高樓上，四方",
    "T23n1442_047:0884b13": "觀察慇懃敬禮說伽他曰：",
    "T23n1442_047:0884b14": "「靈祇遍滿於世間，  自伏諸根能濟物；",
    "T23n1442_047:0884b15": " 我為孩子求哀禮，  願見慈悲相救護。」",
    "T23n1442_047:0884b16": "[0884b16] 爾時世尊常以佛眼觀察眾生，如餘廣說，乃",
    "T23n1442_047:0884b17": "至如母牛隨犢。佛為憐愍長者妻子，及曠野",
    "T23n1442_047:0884b18": "城中諸男女故，知此城中堪受教化，漸次遊",
    "T23n1442_047:0884b19": "行至曠野處，為暴惡藥叉說微妙法令生淨",
    "T23n1442_047:0884b20": "信，為受三歸及五學處，乃至藥叉說頌請",
    "T23n1442_047:0884b21": "曰：",
    "T23n1442_047:0884b22": "「云何丈夫最勝財？  云何修行能利樂？",
    "T23n1442_047:0884b23": " 云何味中為第一？  云何命中為最勝？」",
    "T23n1442_047:0884b24": "[0884b24] 世尊告曰：",
    "T23n1442_047:0884b25": "「信為丈夫最勝財，  善法常修能利樂，",
    "T23n1442_047:0884b26": " 諸味之中實語最，  於諸命中慧為勝。」",
    "T23n1442_047:0884b27": "[0884b27] 藥叉請曰：",
    "T23n1442_047:0884b28": "「云何足珍財？  云何有名稱？",
    "T23n1442_047:0884b29": " 云何人所敬？  云何善友增？」",
    "T23n1442_047:0884c01": "[0884c01] 世尊告曰：",
    "T23n1442_047:0884c02": "「好施足珍財，  持戒有名稱，",
    "T23n1442_047:0884c03": " 實語人所敬，  無慳善友增。」",
    "T23n1442_047:0884c04": "[0884c04] 藥叉請曰：",
    "T23n1442_047:0884c05": "「世間由幾生？  由幾得名稱？",
    "T23n1442_047:0884c06": " 由幾能成立？  由幾能衰損？」",
    "T23n1442_047:0884c07": "[0884c07] 世尊告曰：",
    "T23n1442_047:0884c08": "「世間由六生，  由六得名稱，",
    "T23n1442_047:0884c09": " 由六能成立，  由六能衰損。」",
    "T23n1442_047:0884c10": "[0884c10] 藥叉請曰：",
    "T23n1442_047:0884c11": "「云何離愚癡，  晝夜無羈絆，",
    "T23n1442_047:0884c12": " 能於緣不住，  不怖於深坑？」",
    "T23n1442_047:0884c13": "[0884c13] 世尊告曰：",
    "T23n1442_047:0884c14": "「定慧離愚癡，  捨著無羈絆，",
    "T23n1442_047:0884c15": " 於境緣不住，  持戒越深坑。」",
    "T23n1442_047:0884c16": "[0884c16] 藥叉請曰：",
    "T23n1442_047:0884c17": "「誰能渡瀑流？  誰能越大海？",
    "T23n1442_047:0884c18": " 誰能離諸苦？  誰得心清淨？」",
    "T23n1442_047:0884c19": "[0884c19] 世尊告曰：",
    "T23n1442_047:0884c20": "「信能渡瀑流，  謹慎越大海；",
    "T23n1442_047:0884c21": " 精勤離諸苦，  有慧心清淨。",
    "T23n1442_047:0884c22": " 汝今咸可問，  沙門婆羅門，",
    "T23n1442_047:0884c23": " 離實語布施，  更有勝法不？」",
    "T23n1442_047:0884c24": "[0884c24] 藥叉答曰：",
    "T23n1442_047:0884c25": "「我今何假問，  沙門婆羅門？",
    "T23n1442_047:0884c26": " 世尊大智海，  能說真妙法。",
    "T23n1442_047:0884c27": " 我從今日後，  遊履於人間，",
    "T23n1442_047:0884c28": " 常禮佛世尊，  敬重於正法。",
    "T23n1442_047:0884c29": " 世尊大慈愍，  降臨我住處；",
    "T23n1442_047:0885a01": " 我今決定知，  當盡生死際。」",
    "T23n1442_047:0885a02": "[0885a02] 爾時藥叉持此童子奉上世尊，世尊受已授",
    "T23n1442_047:0885a03": "與父母，即說頌曰：",
    "T23n1442_047:0885a04": "「蜜跡手授我，  我手授父母；",
    "T23n1442_047:0885a05": " 由手相傳故，  應名曠野手。」",
    "T23n1442_047:0885a06": "[0885a06] 孩兒因此名曠野手，年漸長大。時曠野城未",
    "T23n1442_047:0885a07": "有君主，眾人共議，此曠野手童子有大福",
    "T23n1442_047:0885a08": "德，親蒙世尊之所護念：「我等宜可策以為王。」",
    "T23n1442_047:0885a09": "爾時世羅苾芻尼，從勝音城將除患大臣女",
    "T23n1442_047:0885a10": "名曰紺容付，與妙音長者令其養育，年既長",
    "T23n1442_047:0885a11": "成儀容端正，眾所愛敬國內無雙。時摩揭陀",
    "T23n1442_047:0885a12": "國影勝大王、憍薩羅國勝光大王、憍閃毘國",
    "T23n1442_047:0885a13": "明勝大王，及廣嚴城栗姑毘等，并餘貴",
    "T23n1442_047:0885a14": "族咸齎信物各遣使人，來就妙音求紺容女。",
    "T23n1442_047:0885a15": "長者愁惱作如是念：「來求女者多是國王，我",
    "T23n1442_047:0885a16": "若不與皆生怨恨容害於我。」報紺容曰：「今隨",
    "T23n1442_047:0885a17": "汝情，堪為偶對，可自選取。」時諸王使并餘貴",
    "T23n1442_047:0885a18": "族不期而會，於妙音長者花園中住。時彼長",
    "T23n1442_047:0885a19": "者即以種種上妙衣服無價珠瓔，莊飾紺容",
    "T23n1442_047:0885a20": "令乘大象，手執花鬘往眾人處：「汝所愛樂堪",
    "T23n1442_047:0885a21": "為夫者，當以此花擲彼身上。」紺容即便詣眾",
    "T23n1442_047:0885a22": "人所問言：「曠野手王住在何處？」眾人指示，女",
    "T23n1442_047:0885a23": "即以花望彼而擲，作如是語：「佛於藥叉手中",
    "T23n1442_047:0885a24": "所受童子，當為我夫。」諸人聞已咸皆四散。妙",
    "T23n1442_047:0885a25": "音長者知女意至，即為嚴整上妙象馬僕使",
    "T23n1442_047:0885a26": "車乘，種種衣服飾以珠瓔，禮送紺容往曠野",
    "T23n1442_047:0885a27": "處，夜闇門閉無由得入，權居門下假寐通宵。",
    "T23n1442_047:0885a28": "[0885a28] 爾時世尊觀見曠野手堪應受化，乃至廣說，",
    "T23n1442_047:0885a29": "若曠野手與紺容相會者，染愛纏縛於生死",
    "T23n1442_047:0885b01": "中未能出離，無階聖果。爾時世尊知是事已，",
    "T23n1442_047:0885b02": "即從王舍往曠野城，至彼城隅日光遂沒，即",
    "T23n1442_047:0885b03": "於其夜臥牛跡搶地。時曠野手聞佛世尊來",
    "T23n1442_047:0885b04": "至城外臥牛跡搶中，天既曉已，時曠野手欲",
    "T23n1442_047:0885b05": "禮世尊出城門下，見紺容女車馬僕從。問：「是",
    "T23n1442_047:0885b06": "誰女宿此城門？」時紺容女具以來意答曠野",
    "T23n1442_047:0885b07": "手，王聞是事令往宮中。時王詣佛所稽首白",
    "T23n1442_047:0885b08": "言：「世尊！不審大師宿在荒田得安隱不？」世尊",
    "T23n1442_047:0885b09": "告曰：「曠野手！於此世間得安隱眠者我為第",
    "T23n1442_047:0885b10": "一。」爾時世尊說伽他曰：",
    "T23n1442_047:0885b11": "「能除於罪惡，  不被欲所繫；",
    "T23n1442_047:0885b12": " 離染歸圓寂，  彼得安隱眠。",
    "T23n1442_047:0885b13": " 能除熱惱病，  一切希望斷；",
    "T23n1442_047:0885b14": " 其心常寂靜，  彼得安隱眠。」",
    "T23n1442_047:0885b15": "[0885b15] 爾時世尊，為曠野手種種說法示教利喜，即",
    "T23n1442_047:0885b16": "於座上證不還果，廣說如《阿笈摩經》。禮佛足",
    "T23n1442_047:0885b17": "已從座而去，既還宮已語紺容曰：「我捨諸欲",
    "T23n1442_047:0885b18": "更不耽樂，汝雖來至，隨意去住無人遮止。」紺",
    "T23n1442_047:0885b19": "容曰：「我樂住此，願與佛子為給侍人。」時曠野",
    "T23n1442_047:0885b20": "手為佛及僧，於此城外造僧住處，四事供養",
    "T23n1442_047:0885b21": "無所闕少，廣說乃至曠野手王遇疾而死，生",
    "T23n1442_047:0885b22": "無熱天，既起三心，來詣佛所禮足而坐。世尊",
    "T23n1442_047:0885b23": "告曰：「汝曠野手因何業故生無熱天？」即以伽",
    "T23n1442_047:0885b24": "他答世尊曰：",
    "T23n1442_047:0885b25": "「我由見世尊，  及得聞正法，",
    "T23n1442_047:0885b26": " 供養於僧眾，  曾無厭足心。",
    "T23n1442_047:0885b27": " 受行勝人法，  遠離於貪愛，",
    "T23n1442_047:0885b28": " 於三事常修，  故我生無熱。」",
    "T23n1442_047:0885b29": "[0885b29] 時曠野手天子，頂禮佛足忽然不現。時諸苾",
    "T23n1442_047:0885c01": "芻夜見光耀咸皆有疑，曉請世尊曰：「彼曠野",
    "T23n1442_047:0885c02": "手，曾作何業纔見紺容，從斯已後得不還果？」",
    "T23n1442_047:0885c03": "佛告諸苾芻：「汝等應聽！乃往古昔有大臣子，",
    "T23n1442_047:0885c04": "兄弟二人住居林野，大名手足網鞔、小名無",
    "T23n1442_047:0885c05": "網鞔。大者修得五通，小者就師受學。其師有",
    "T23n1442_047:0885c06": "女名曰妙容，顏貌端嚴。年漸長大情希出適，",
    "T23n1442_047:0885c07": "至學生所作如是語：『父母令我與汝為妻。』彼",
    "T23n1442_047:0885c08": "聞不許，其女遂瞋。學生恐怖即便逃走，女尋",
    "T23n1442_047:0885c09": "趁及邀遣為夫。學生固守不隨所願，女便執",
    "T23n1442_047:0885c10": "刀欲斬其首。爾時學生知不免難，即便合掌",
    "T23n1442_047:0885c11": "作如是說：『南謨大仙，網鞔手足。』纔歸命已仙",
    "T23n1442_047:0885c12": "人應至，即便&#x643A;去共至山林，於牛跡搶處",
    "T23n1442_047:0885c13": "令其出家，教修勝法證得五通。汝等苾芻！往",
    "T23n1442_047:0885c14": "時大兄五通仙者即我身是，彼小弟者即曠",
    "T23n1442_047:0885c15": "野手是，彼妙容者即紺容是。我於往昔見將",
    "T23n1442_047:0885c16": "被害&#x643A;至山林，令得五通離女怨對。我於今",
    "T23n1442_047:0885c17": "日還令免彼紺容所逼，於生死海得永出離。",
    "T23n1442_047:0885c18": "是故汝等於有漏中速求捨離。」",
    "T23n1442_047:0885c19": "[0885c19] 爾時諸苾芻復有疑心，請世尊曰：「何因緣故",
    "T23n1442_047:0885c20": "此曠野手纔初生已，將與藥叉用充飲食，世",
    "T23n1442_047:0885c21": "尊至彼令免厄難？」佛告諸苾芻：「汝等善聽！當",
    "T23n1442_047:0885c22": "為汝說。乃往過去於一城中王好食肉，時有一",
    "T23n1442_047:0885c23": "人欲求於王以雞奉獻，王得雞已將付&#x53A8;人",
    "T23n1442_047:0885c24": "令充羹臛。彼獻雞者素有悲心，便作是念：",
    "T23n1442_047:0885c25": "『我今不應進奉活雞令彼屠割。』即持倍價就",
    "T23n1442_047:0885c26": "&#x53A8;人所求贖而放，遂便生念：『此雞無辜，緣我",
    "T23n1442_047:0885c27": "進獻幾將被殺，此之惡業願勿受報。我復贖",
    "T23n1442_047:0885c28": "放所有福業，令我來世遭厄難時，得勝大師",
    "T23n1442_047:0885c29": "來相救濟。』汝等知不？往時獻雞者即曠野手",
    "T23n1442_047:0886a01": "是，由昔願力今免厄難，如是應知。」",
    "T23n1442_047:0886a02": "[0886a02] 爾時曠野手身亡之後，紺容還向憍閃毘妙",
    "T23n1442_047:0886a03": "音長者家。時憍閃毘主鄔陀延王，聞紺容女",
    "T23n1442_047:0886a04": "未被男觸還來本家，便問大臣妙音共為禮",
    "T23n1442_047:0886a05": "娶，置妙花樓侍女千人令無闕乏，每於日日",
    "T23n1442_047:0886a06": "與金錢一千。其侍人內有女曲脊，因以為名。",
    "T23n1442_047:0886a07": "時曲脊女於日日中，常以千錢買香供給，於",
    "T23n1442_047:0886a08": "香店處共賣香男子密媾私情，將五百錢以",
    "T23n1442_047:0886a09": "充食直，餘有五百買香而歸。後於異時共賣",
    "T23n1442_047:0886a10": "香男子同心設供，請佛及僧，廣說乃至食已",
    "T23n1442_047:0886a11": "聽法。既聞法已，即於座上俱獲初果。既見",
    "T23n1442_047:0886a12": "諦理即便實用千錢買香持還宮內。紺容夫",
    "T23n1442_047:0886a13": "人見彼塗香多於餘日，便問其故。彼曲脊女",
    "T23n1442_047:0886a14": "皆以前事具實白知，是時紺容見其希有，告",
    "T23n1442_047:0886a15": "侍女曰：「我身有難無容輒出，汝可日日往世",
    "T23n1442_047:0886a16": "尊所，聽妙法已來為我說。」彼即往聽還至宮",
    "T23n1442_047:0886a17": "中，紺容夫人自居勝座令彼說法。曲脊告曰：",
    "T23n1442_047:0886a18": "「聽法之儀不應如此。」夫人知已為敷勝座，自",
    "T23n1442_047:0886a19": "居卑下請其說法，既聞妙法證不還果。[0886a19] 時有",
    "T23n1442_047:0886a20": "外道婆羅門是磨沙國人名曰無憂，婦名舍",
    "T23n1442_047:0886a21": "利。後生一女，色貌端嚴人所愛樂，因名無比。",
    "T23n1442_047:0886a22": "年漸長大自作是念：「若人與我容儀相似者，",
    "T23n1442_047:0886a23": "當與為妻。」爾時世尊到憍閃毘次行乞還本",
    "T23n1442_047:0886a24": "處，飯食訖住閑林中。時無憂外道來至佛所，",
    "T23n1442_047:0886a25": "觀佛容儀無能比者遂作是念：「今此丈夫儀",
    "T23n1442_047:0886a26": "容殊特，得與我女為婚對者，豈不樂哉。」外道",
    "T23n1442_047:0886a27": "還家告其妻曰：「我女得夫儀容相似，可具瓔",
    "T23n1442_047:0886a28": "珞共為婚娶。」婦便問曰：「彼是何人？」答曰：「是沙",
    "T23n1442_047:0886a29": "門喬答摩。」婦聞語已說伽他曰：",
    "T23n1442_047:0886b01": "「我曾於國中，  見大仙乞食，",
    "T23n1442_047:0886b02": " 行於不平地，  隨彼足高低，",
    "T23n1442_047:0886b03": " 如斯之大人，  豈念於妻子？」",
    "T23n1442_047:0886b04": "[0886b04] 時無憂婆羅門聞斯語已瞋而告曰：",
    "T23n1442_047:0886b05": "「舍利非善徵，  吉祥言惡相；",
    "T23n1442_047:0886b06": " 縱彼心精進，  有大威神力；",
    "T23n1442_047:0886b07": " 若見無比女，  便生愛樂心。」",
    "T23n1442_047:0886b08": "[0886b08] 作是語已，便以妙衣諸瓔珞具莊嚴其女，父",
    "T23n1442_047:0886b09": "母隨從送向佛所，便於路中見佛足跡千輻",
    "T23n1442_047:0886b10": "輪相，無憂見已報其婦曰：「此是女夫行處。」舍",
    "T23n1442_047:0886b11": "利觀見佛跡端嚴，以頌報曰：",
    "T23n1442_047:0886b12": "「染欲之人跡不正，  急性多瞋踏地堅；",
    "T23n1442_047:0886b13": " 愚癡者跡不分明，  此是離欲人行處。",
    "T23n1442_047:0886b14": "[0886b14] 「我觀是相，定非無比對偶之人。」無憂重說初",
    "T23n1442_047:0886b15": "頌報曰：",
    "T23n1442_047:0886b16": "「舍利非善徵，  吉祥言惡相；",
    "T23n1442_047:0886b17": " 縱彼千輻具，  有大威神力；",
    "T23n1442_047:0886b18": " 若見無比女，  便生愛樂心。」",
    "T23n1442_047:0886b19": "[0886b19] 次復前行，見佛世尊臥草褥處，報其婦曰：「此",
    "T23n1442_047:0886b20": "是女夫所臥草褥。」舍利觀見草褥不亂，報曰：",
    "T23n1442_047:0886b21": "「染欲人臥多穿穴，  瞋者臥處草敷堅；",
    "T23n1442_047:0886b22": " 愚癡人臥草縱橫，  此是離欲人眠處。",
    "T23n1442_047:0886b23": "[0886b23] 「我觀是相，定非女夫之所眠處，宜當旋踵共",
    "T23n1442_047:0886b24": "還故居。」無憂重忿報曰：",
    "T23n1442_047:0886b25": "「舍利非善徵，  吉祥言惡相；",
    "T23n1442_047:0886b26": " 縱彼草不亂，  有大威神力；",
    "T23n1442_047:0886b27": " 若見無比女，  便生愛樂心。」",
    "T23n1442_047:0886b28": "[0886b28] 作是語已便共相將往至佛所，無憂即便說",
    "T23n1442_047:0886b29": "伽他曰：",
    "T23n1442_047:0886c01": "「仁當觀此女，  美貌具莊嚴；",
    "T23n1442_047:0886c02": " 須妻我見授，  顏容妙相似；",
    "T23n1442_047:0886c03": " 猶如十五夜，  星月共相輝。」",
    "T23n1442_047:0886c04": "[0886c04] 世尊聞已便作是念：「若我與此無比女人作",
    "T23n1442_047:0886c05": "慈愍言者，此女必當別我去時，情生顧戀因",
    "T23n1442_047:0886c06": "此命終。我今宜應現瞋忿相共其父語。」作是",
    "T23n1442_047:0886c07": "念已即向無憂說伽他曰：",
    "T23n1442_047:0886c08": "「魔王奉三女，  端正世無雙，",
    "T23n1442_047:0886c09": " 瓔珞盛莊嚴，  我不生欲意。",
    "T23n1442_047:0886c10": " 況此卑賤身，  不淨遍充滿，",
    "T23n1442_047:0886c11": " 令我足指近，  亦無如是事。」",
    "T23n1442_047:0886c12": "[0886c12] 時無比女聞是語已心生忿惱，觀父低頭，于",
    "T23n1442_047:0886c13": "時無憂瞻仰尊顏而說頌曰：",
    "T23n1442_047:0886c14": "「我女容華盛，  端嚴無與比；",
    "T23n1442_047:0886c15": " 仁今何所為，  無心相愛念？」",
    "T23n1442_047:0886c16": "[0886c16] 世尊報曰：",
    "T23n1442_047:0886c17": "「世間愚癡人，  於境生愛著；",
    "T23n1442_047:0886c18": " 若觀斯美女，  遂使心迷倒。",
    "T23n1442_047:0886c19": " 我是第七佛，  獲得無上果；",
    "T23n1442_047:0886c20": " 如蓮出水中，  不被欲塵污。」",
    "T23n1442_047:0886c21": "[0886c21] 爾時無憂婆羅門及無比女，聞是語已捨佛",
    "T23n1442_047:0886c22": "而去。時有外道出家老苾芻，去佛不遠見無",
    "T23n1442_047:0886c23": "比女，便生染愛請世尊曰：",
    "T23n1442_047:0886c24": "「佛眼遍明朗，  受斯無比女；",
    "T23n1442_047:0886c25": " 與我為妻室，  隨情當受用。」",
    "T23n1442_047:0886c26": "[0886c26] 佛聞此說默而不答。",
    "T23n1442_047:0886c27": "[0886c27] 時老苾芻染心逼故，復白佛言：",
    "T23n1442_047:0886c28": "「此是佛衣&#x9262;，  錫杖及君持，",
    "T23n1442_047:0886c29": " 并戒並相還，  我今隨女去。」",
    "T23n1442_047:0887a01": "[0887a01] 彼老苾芻即棄衣&#x9262;并捨學處，至無憂父所",
    "T23n1442_047:0887a02": "報言：「與我無比以充妻室。」其父罵之嫌不與",
    "T23n1442_047:0887a03": "語，所願不遂便歐熱血因此命終。時諸苾芻",
    "T23n1442_047:0887a04": "咸皆有疑，請世尊曰：「以何因緣將無比女奉",
    "T23n1442_047:0887a05": "上世尊，不為納受？」佛告諸苾芻：「非無因緣！汝",
    "T23n1442_047:0887a06": "等當聽。乃往古昔有鍛師家，唯生一女，年雖",
    "T23n1442_047:0887a07": "長大恃自工巧不嫁與人。然此鍛師能以鐵",
    "T23n1442_047:0887a08": "針一枚，置於水上而不沈沒。時有婆羅門童",
    "T23n1442_047:0887a09": "子妙閑斯技，於一針穴投以七針，浮之水上",
    "T23n1442_047:0887a10": "亦不沈沒。時此童子欲伏鍛師，詣其門下唱",
    "T23n1442_047:0887a11": "言：『我有針賣，須者當取。』女便出門笑而報曰：",
    "T23n1442_047:0887a12": "「『汝是愚癡人，  或可無心識，",
    "T23n1442_047:0887a13": "  今來鍛師舍，  而云我賣針。』",
    "T23n1442_047:0887a14": "[0887a14] 「童子亦笑答曰：",
    "T23n1442_047:0887a15": "「『賢首我非癡，  不是無心識，",
    "T23n1442_047:0887a16": "  欲定彼憍慢，  詣此云賣針。",
    "T23n1442_047:0887a17": "  汝父若知我，  有斯勝技術，",
    "T23n1442_047:0887a18": "  必以汝相娉，  并家所有財。』",
    "T23n1442_047:0887a19": "[0887a19] 「于時鍛師聞是語已問童子曰：『汝之技術",
    "T23n1442_047:0887a20": "為實？為虛？』即自浮一針。彼便浮七。於彼童子",
    "T23n1442_047:0887a21": "便生愛樂，遂許其女娉與為妻。童子告曰：『我",
    "T23n1442_047:0887a22": "是婆羅門族姓高勝，豈鍛師種為伉儷耶？』捨",
    "T23n1442_047:0887a23": "之而去。汝等苾芻！往時婆羅門者即我身是，",
    "T23n1442_047:0887a24": "鍛師者即無憂是，女者即無比是。汝等苾芻！",
    "T23n1442_047:0887a25": "我於往時具足煩惱，尚棄其女，況今離欲為",
    "T23n1442_047:0887a26": "無上師而生貪染？如是應知。」",
    "T23n1442_047:0887a27": "[0887a27] 時諸苾芻復白佛言：「世尊！以何因緣老叟苾",
    "T23n1442_047:0887a28": "芻由無比女遂致命終？」佛告諸苾芻：「汝等善",
    "T23n1442_047:0887a29": "聽！此老苾芻，非但今日由無比故自取命終，",
    "T23n1442_047:0887b01": "乃往昔時亦相因故而致命終。於過去時有",
    "T23n1442_047:0887b02": "城，名師子劫。王名師子頂，為大法王。時世豐",
    "T23n1442_047:0887b03": "樂人民熾盛，無諸怨爭干戈征罰、諂偽惡",
    "T23n1442_047:0887b04": "人共相侵害，亦無災橫及諸病苦，稻蔗牛羊",
    "T23n1442_047:0887b05": "在處充足，等觀兆庶猶如一子。時此城中有",
    "T23n1442_047:0887b06": "一商主名曰師子，大富多財受用豐足，所有",
    "T23n1442_047:0887b07": "珍貨及諸貲產，僮僕傭人無所闕乏，庫藏盈",
    "T23n1442_047:0887b08": "溢如毘沙門王，於同類族娶女為妻。雖久共",
    "T23n1442_047:0887b09": "居竟無男女，為求子故祈禱神祇，遍諸天廟",
    "T23n1442_047:0887b10": "山林河沼，及同生天希望後嗣。汝等苾芻！世",
    "T23n1442_047:0887b11": "人皆云由乞求故便獲子者，此誠虛妄。斯若",
    "T23n1442_047:0887b12": "是實，人皆千子如轉輪王。然由三事方有子",
    "T23n1442_047:0887b13": "息：一者父母交會，二者其母身淨應合有娠，",
    "T23n1442_047:0887b14": "三者中有現前。商主與子業緣運會，時有一",
    "T23n1442_047:0887b15": "天從勝妙天下，應受貴位託蘊婦胎。若聰慧",
    "T23n1442_047:0887b16": "女人有五別智：一、知男子有染心無染心，二、",
    "T23n1442_047:0887b17": "知時節，三、知從彼人得，四、知是男，五、知是女。",
    "T23n1442_047:0887b18": "若是男者居在右&#x8107;，若是女者居在左&#x8107;。時",
    "T23n1442_047:0887b19": "彼人婦稟識聰慧，知胎居右喜告夫曰：『商主",
    "T23n1442_047:0887b20": "知不？我所懷孕必是光顯宗族，現居右&#x8107;。是",
    "T23n1442_047:0887b21": "男不疑。』商主聞已即大慶喜作如是語：『我從",
    "T23n1442_047:0887b22": "久來常思繼嗣，願得善子紹我家業不墜宗",
    "T23n1442_047:0887b23": "門，我既長養終懷返報，廣為惠施福利親族。",
    "T23n1442_047:0887b24": "我沒世後稱憶我名而為&#x546A;願，願我所有尊",
    "T23n1442_047:0887b25": "祖父母，受生之處以福莊嚴。』即置其妻於妙",
    "T23n1442_047:0887b26": "樓觀縱意而住，隨時涼燠供給所須，常令女",
    "T23n1442_047:0887b27": "醫為調飲食，冷熱合度六味無差，所不宜者",
    "T23n1442_047:0887b28": "皆不令食。奇妙瓔珞以為嚴飾，譬如天女遊",
    "T23n1442_047:0887b29": "歡喜園，乃至未誕以來居止床座足不履地、",
    "T23n1442_047:0887c01": "目不觀惡色、耳不聽惡聲。時經九月便誕一",
    "T23n1442_047:0887c02": "男，顏貌端正見者歡喜，身色如金頂圓若蓋，",
    "T23n1442_047:0887c03": "垂手過膝目若青蓮，額廣眉長鼻高修直。眾",
    "T23n1442_047:0887c04": "相圓滿人所稱歎，經三七日已集諸親族，商",
    "T23n1442_047:0887c05": "主以兒告諸親曰：『此兒今者當作何字？』眾共",
    "T23n1442_047:0887c06": "議曰：『此是商主師子之兒，可名師子胤。』其父",
    "T23n1442_047:0887c07": "以兒授八乳母：二供乳哺、二作褓持、二為洗沐、",
    "T23n1442_047:0887c08": "二共歡戲。此子既為八母供承無所乏少，常",
    "T23n1442_047:0887c09": "以乳酪、生酥、熟酥、醍醐，及餘上妙甘美飲",
    "T23n1442_047:0887c10": "食而用資養，速能長大如蓮出池。漸至童年",
    "T23n1442_047:0887c11": "學諸技藝、算數、書印，取與出納皆盡其妙，辯",
    "T23n1442_047:0887c12": "說開解智識聰明，於八種術善能瞻相，所謂",
    "T23n1442_047:0887c13": "男女、象馬、寶衣、木宅。其父爾時於春夏冬，為",
    "T23n1442_047:0887c14": "造三殿并三苑園，置三婇女，謂上、中、下，昇",
    "T23n1442_047:0887c15": "妙樓觀奏諸伎樂而娛樂之。[0887c15] 「商主師子，於日",
    "T23n1442_047:0887c16": "日中自知家務，日旰忘食。其子見父躬自勤",
    "T23n1442_047:0887c17": "勞，白言：『日晚何不時食？』父便告曰：『豈常受樂",
    "T23n1442_047:0887c18": "辦家業耶？』子聞此語作如是念：『我父年尊自",
    "T23n1442_047:0887c19": "知家務，寧得閑縱貪為逸樂，宜自經求以濟",
    "T23n1442_047:0887c20": "生業。』即白父言：『口腹之重須自馳求，坐食父",
    "T23n1442_047:0887c21": "財是事不可。我今欲往入大海中求覓珍寶。』",
    "T23n1442_047:0887c22": "父告子曰：『汝今不應辛苦自作馳求，今我庫",
    "T23n1442_047:0887c23": "藏中多有財物，金銀寶貨隨汝受用。假使日",
    "T23n1442_047:0887c24": "日費用米麥亦不能盡，乃至我存任情取用，",
    "T23n1442_047:0887c25": "我過世後隨意經求。』子頻啟父：『我欲汎舶暫",
    "T23n1442_047:0887c26": "至寶洲。』父見慇懃從其所願，告言：『隨汝意去，",
    "T23n1442_047:0887c27": "可於苦事當忍受之。』其父即便擊鼓宣令，普",
    "T23n1442_047:0887c28": "告城邑遠近商客：『諸君當知！欲求珍寶者可",
    "T23n1442_047:0887c29": "與商主師子胤同入大海，所在經過不輸稅",
    "T23n1442_047:0888a01": "直，海中貨物並當備辦。』時有五百商人，聞",
    "T23n1442_047:0888a02": "是告已集商主處共結行期。既知期已各辭父",
    "T23n1442_047:0888a03": "母告別親知，選擇吉辰將諸貨物，人擔馬負",
    "T23n1442_047:0888a04": "隨商主去，展轉城邑行至海濱。商主遂以五",
    "T23n1442_047:0888a05": "百金錢雇船入海，并覓五人：一、能遠望，二、能",
    "T23n1442_047:0888a06": "鼓棹，三能修船，四、能潛泳，五、能執柁。于時",
    "T23n1442_047:0888a07": "柁師將欲舉帆普告商人曰：『大海之中厄難",
    "T23n1442_047:0888a08": "非一、或猛風卒起漂泊山隅、或鯨鱗鋸牙穿",
    "T23n1442_047:0888a09": "舶沈沒。君等不應於急難時無所憑據，宜將",
    "T23n1442_047:0888a10": "浮物各自防身。』時諸商人聞斯告已共相謂",
    "T23n1442_047:0888a11": "曰：『大海安危難可預識，我等宜應隨柁師語。』",
    "T23n1442_047:0888a12": "各求浮物以自防身，或將版木或持皮囊，或",
    "T23n1442_047:0888a13": "浮瓠等俱至舶所。[0888a13] 「既入大海，遇摩竭大魚碎",
    "T23n1442_047:0888a14": "破船舶。時諸人眾各憑浮物出沒隨波，宿業",
    "T23n1442_047:0888a15": "緣運餘命未盡，遇值北風漂泊南岸至赤銅",
    "T23n1442_047:0888a16": "洲，彼有眾多鳴鶴羅剎女在此居住。時羅剎",
    "T23n1442_047:0888a17": "女隨樂變形，若見破落商人能作美言詐為",
    "T23n1442_047:0888a18": "誘誑，於其城上&#x7AEA;二幢幡：一名慶喜，一名恐",
    "T23n1442_047:0888a19": "畏。此幡若動表吉凶相，商人既至慶喜幡動。",
    "T23n1442_047:0888a20": "諸女議曰：『今吉幡動可往海濱，定有贍部洲",
    "T23n1442_047:0888a21": "人漂落至此。』即便化作美女容儀，俱行海際",
    "T23n1442_047:0888a22": "彷徉四顧，見有諸人憑託浮物而至於岸。諸",
    "T23n1442_047:0888a23": "女各各化為瓔珞莊嚴其身，持上供具告諸",
    "T23n1442_047:0888a24": "人曰：『善來賢首！漂泊洪波極受辛苦，宜應就",
    "T23n1442_047:0888a25": "我居宅共解疲勞。』時此城內先有漂泊商人，",
    "T23n1442_047:0888a26": "皆收置鐵城漸取充食，即便共諸商人相隨",
    "T23n1442_047:0888a27": "詣宅。諸女告曰：『堂宇衣服諸有所須隨意受",
    "T23n1442_047:0888a28": "用，又我無夫，今依汝活，願為儔匹情無間然，",
    "T23n1442_047:0888a29": "多諸苑園皆可愛樂。』又指庫藏：『此是贍部洲",
    "T23n1442_047:0888b01": "中所須寶物，金銀、琉璃、真珠、末尼、車渠、碼&#x78AF;、",
    "T23n1442_047:0888b02": "珂貝、璧玉、赤珠、右旋，如斯等物亦隨意取用，",
    "T23n1442_047:0888b03": "與我歡居勿生疑慮，然此城南不宜輒往。』」",
    "T23n1442_047:0888b04": "[0888b04] 爾時世尊告諸苾芻曰：「我不見有一事迷醉",
    "T23n1442_047:0888b05": "世間可愛可樂貪染繫縛過女色者，當知女",
    "T23n1442_047:0888b06": "人是能沈溺一切男子。若諸男子見女人時，",
    "T23n1442_047:0888b07": "即便迷悶荒婬失志，於所作事皆忘次緒，勝",
    "T23n1442_047:0888b08": "妙善品不復存心。是故苾芻！求解脫者，當勤",
    "T23n1442_047:0888b09": "修習離欲之行，於諸染境作不淨觀，如是應",
    "T23n1442_047:0888b10": "學。[0888b10] 「時彼商人便與羅剎女歡娛讌樂積有歲",
    "T23n1442_047:0888b11": "時，皆生一子復生一女。時商主師子胤作如",
    "T23n1442_047:0888b12": "是念：『何意諸女於城南路不許人行？我宜候",
    "T23n1442_047:0888b13": "妻中宵睡熟，抽身徐起拔劍南行觀其所以。』",
    "T23n1442_047:0888b14": "即如所念夜起南行，聞有眾人悲啼號叫，而",
    "T23n1442_047:0888b15": "云：『苦哉贍部洲！痛哉父母兄弟！』是時商主聞",
    "T23n1442_047:0888b16": "其聲已，便大驚怖身毛皆&#x7AEA;。次更前行見大",
    "T23n1442_047:0888b17": "鐵城，高聳牢固周迴求覓竟無門戶，亦不見",
    "T23n1442_047:0888b18": "有人畜蹤跡，於此城北有尸利沙樹高出城",
    "T23n1442_047:0888b19": "隅。商主登上見城中人，遙問之曰：『汝何人哉？",
    "T23n1442_047:0888b20": "號哭於此念贍部洲父母兄弟。』彼皆告言：『我",
    "T23n1442_047:0888b21": "是贍部洲人入海取寶，當昇舶之日恐遭海",
    "T23n1442_047:0888b22": "難，各持版木及以浮囊為護自身，望免其厄。",
    "T23n1442_047:0888b23": "既入大海被摩竭魚觸破我船，控告無路各",
    "T23n1442_047:0888b24": "持囊版隨風漂泊，業命未盡吹至南岸。時有",
    "T23n1442_047:0888b25": "眾女儀貌殊絕，齎持供養來至我所作如是",
    "T23n1442_047:0888b26": "言：「善來賢首！我無歸趣以汝為夫，所有舍宅",
    "T23n1442_047:0888b27": "衣服飲食，七寶珍奇皆隨意用，廣說如前，乃",
    "T23n1442_047:0888b28": "至勿生疑慮。」仍告我等：「於此城南無宜輒往，",
    "T23n1442_047:0888b29": "同居歡讌。」積有歲時，各於己妻皆生一子復生",
    "T23n1442_047:0888c01": "一女。時彼諸女人見吉幡動，知有贍部洲人",
    "T23n1442_047:0888c02": "舶破而至，即捉我輩隨次食之，餘未食者置",
    "T23n1442_047:0888c03": "鐵城內。當食之時現羅剎像，儀容可畏長",
    "T23n1442_047:0888c04": "爪鋸牙&#x7234;裂人體，餐噉血肉髮爪筋骨無有",
    "T23n1442_047:0888c05": "孑遺，乃至渧血墮地以指挑取并土吞之。",
    "T23n1442_047:0888c06": "我次未至處鐵城內每日食一，彼諸女者非",
    "T23n1442_047:0888c07": "是人類，皆是羅剎。君等宜應善自防衛，不久",
    "T23n1442_047:0888c08": "亦當還遭此禍。』是時商主聞斯語已便大驚",
    "T23n1442_047:0888c09": "怖，告彼人曰：『頗有方便仁及我曹免斯苦",
    "T23n1442_047:0888c10": "厄，平安吉達還贍部洲不？』彼便告曰：『我無方",
    "T23n1442_047:0888c11": "便可得還至贍部洲中重見鄉國。何以故？我",
    "T23n1442_047:0888c12": "知業重求脫無緣，我等共念穿鐵城下令作孔",
    "T23n1442_047:0888c13": "穴，欲求逃難冀免縶縛，其城即便更寬數倍。",
    "T23n1442_047:0888c14": "復欲踰越而出城遂增高，故知我等無緣得",
    "T23n1442_047:0888c15": "脫，以待命終。君等可有方便得還鄉國。』商主",
    "T23n1442_047:0888c16": "問曰：『其事云何？』彼便告曰：『我比曾聞，於十五",
    "T23n1442_047:0888c17": "日褒灑陀時，於虛空中有諸天人作如是語：",
    "T23n1442_047:0888c18": "「贍部洲人！汝無智慧故守愚癡，於十五日褒",
    "T23n1442_047:0888c19": "灑陀時，不解北行尋求出路。每十五日有天",
    "T23n1442_047:0888c20": "馬王名婆羅訶，從海而出遊在岸邊，食自然",
    "T23n1442_047:0888c21": "香稻無病充溢有大力勢，舉首四顧如是三",
    "T23n1442_047:0888c22": "告：『誰有欲向彼岸還贍部洲？』」君等宜應於十",
    "T23n1442_047:0888c23": "五日褒灑陀時，於城北邊大海之際至天馬",
    "T23n1442_047:0888c24": "所，待馬語時即便告言：「我等欲歸彼岸還贍",
    "T23n1442_047:0888c25": "部洲，願見提&#x643A;安隱而去。」馬所陳語君當奉",
    "T23n1442_047:0888c26": "行。有此方便可還本國。』時師子胤商主聞彼",
    "T23n1442_047:0888c27": "說已，深心奉持讚歎希有，即便下樹尋路歸",
    "T23n1442_047:0888c28": "還依舊而臥。[0888c28] 「至天曉已詣彼五百商人之所，",
    "T23n1442_047:0888c29": "而告之曰：『君等宜可俱集某園，須有籌議，",
    "T23n1442_047:0889a01": "所有妻子並勿隨身。』時諸商人聞商主語，於",
    "T23n1442_047:0889a02": "一園中並皆俱集，商主即便具以上事普告",
    "T23n1442_047:0889a03": "眾人，復更告曰：『此等諸女皆是羅剎，君等宜",
    "T23n1442_047:0889a04": "應謹自防護。』"
}