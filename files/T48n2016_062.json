{
    "T48n2016_062:0766c08": "宗鏡錄卷第六十二",
    "T48n2016_062:0766c10": "慧日永明寺主智覺禪師延壽集",
    "T48n2016_062:0766c11": "[0766c11] 夫平等真心。群生佛智。雖然等有。信解難生。",
    "T48n2016_062:0766c12": "多抱狐疑。少能圓證。以辟支佛之利智。舍利",
    "T48n2016_062:0766c13": "弗之上根。乃至不退位中諸大菩薩。盡思竭",
    "T48n2016_062:0766c14": "力。罔測其原。巧辯妙通。靡知其際。更希再明",
    "T48n2016_062:0766c15": "教理。確實指陳。顯大旨於目前。斷纖疑於意",
    "T48n2016_062:0766c16": "地。[0766c16] 答。廣略之教。遮表之詮。雖開合不同。總",
    "T48n2016_062:0766c17": "別有異。然皆顯唯心之旨。終無識外之文。證",
    "T48n2016_062:0766c18": "若恒沙。豈唯一二。所以法華經偈云。知第一",
    "T48n2016_062:0766c19": "寂滅。以方便力故。雖說種種道。其實為佛乘。",
    "T48n2016_062:0766c20": "又偈云。我今亦如是。安隱眾生故。以種種法",
    "T48n2016_062:0766c21": "門。宣示於佛道。釋曰。知第一寂滅者。真如一",
    "T48n2016_062:0766c22": "心。是本寂滅。非輪迴生滅之滅。亦非觀行對",
    "T48n2016_062:0766c23": "治之滅。故稱第一於一心寂滅之中。即無法",
    "T48n2016_062:0766c24": "可敷揚。無道可建立。為未了者。以方便大慈",
    "T48n2016_062:0766c25": "力故。雖說種種別門異道。若剋禮而論。唯",
    "T48n2016_062:0766c26": "但指歸一心佛乘。更無餘事。今我亦如是者。",
    "T48n2016_062:0766c27": "今我與十方佛。同證此法。悉皆如是。以此安",
    "T48n2016_062:0766c28": "樂一切有情。示三乘五性。種種法門。宣揚於",
    "T48n2016_062:0766c29": "唯心佛道。楞伽經云。佛告大慧。身及資生",
    "T48n2016_062:0767a01": "器世間等。一切皆是藏識影像。所取能取二",
    "T48n2016_062:0767a02": "種相現。彼諸愚夫。墮生住滅二見中故。於中",
    "T48n2016_062:0767a03": "妄起有無分別。大慧。汝於此義。應勤修學。又",
    "T48n2016_062:0767a04": "入楞伽經偈云。種種隨心轉。唯心非餘法。心",
    "T48n2016_062:0767a05": "生種種生。心滅種種滅。眾生妄分別。無物",
    "T48n2016_062:0767a06": "而見物。無義唯是心。無分別得脫。又偈云。無",
    "T48n2016_062:0767a07": "地及諸諦。無國土及化。佛辟支聲聞。唯是心",
    "T48n2016_062:0767a08": "分別。人體及五陰。諸緣及微塵。勝性自在作。",
    "T48n2016_062:0767a09": "唯是心分別。心遍一切處。一切處皆心。以心",
    "T48n2016_062:0767a10": "不善觀。心性無諸相。華嚴經偈云。一切方海",
    "T48n2016_062:0767a11": "中。依於眾生心想而住。又云知一切法界所",
    "T48n2016_062:0767a12": "安立。悉住心念際三昧。大智度論云。譬如調",
    "T48n2016_062:0767a13": "馬。自見影不驚。何以故。自知影從身出。如信",
    "T48n2016_062:0767a14": "入一乘調順之人。見一切怖境不驚。自知境",
    "T48n2016_062:0767a15": "從心出。唯識論云。如契經說。三界唯心。又說",
    "T48n2016_062:0767a16": "所緣唯識所現。又說諸法皆不離心。又說有",
    "T48n2016_062:0767a17": "情隨心垢淨。又說成就四智菩薩。能隨悟入",
    "T48n2016_062:0767a18": "唯識無境。又頌說。心意識所緣。皆非離自性。",
    "T48n2016_062:0767a19": "故我說一切。唯有識無餘。此等聖教。誠證非",
    "T48n2016_062:0767a20": "一。釋云。又說所緣唯識所現者。汝謂識外所",
    "T48n2016_062:0767a21": "緣。我說即是內識上所現。世親說。謂識所",
    "T48n2016_062:0767a22": "緣。唯識所現。乃至佛告慈氏。無有少法能取",
    "T48n2016_062:0767a23": "少法。無作用故。但法生時。緣起力大。即一體",
    "T48n2016_062:0767a24": "上有二影生。更互相望。不即不離。諸心心所。",
    "T48n2016_062:0767a25": "由緣起力。其性法爾。如是而生。心意識所緣。",
    "T48n2016_062:0767a26": "皆非離自性者。自性即自心法。或理體。即義。",
    "T48n2016_062:0767a27": "之所依本事。謂第八心。第七意。餘六識所緣。",
    "T48n2016_062:0767a28": "皆自心為境。佛言。由如是理故。我說一切有",
    "T48n2016_062:0767a29": "為無為。皆唯有識無餘。實無心外境也。乃知",
    "T48n2016_062:0767b01": "凡有見聞。皆自心生。實無一法當情。而有自",
    "T48n2016_062:0767b02": "體獨立者。盡從緣起。皆逐想成。生死涅槃。俱",
    "T48n2016_062:0767b03": "如幻夢。所以不退轉法輪經云。爾時阿難。即",
    "T48n2016_062:0767b04": "往佛所。白言。世尊。諸比丘不能得來。何以",
    "T48n2016_062:0767b05": "故。見祇桓中大水悉滿。清淨無垢。亦不見精",
    "T48n2016_062:0767b06": "舍樹木。以是義故。皆不得來。佛告阿難。彼諸",
    "T48n2016_062:0767b07": "比丘。於無水中。而生水想。於無色中。生於色",
    "T48n2016_062:0767b08": "想。無受想行識中。生受想行識想。無聲聞辟",
    "T48n2016_062:0767b09": "支佛中。作聲聞辟支佛想。華嚴經云。佛子。云",
    "T48n2016_062:0767b10": "何為菩薩摩訶薩。次第遍往諸佛國土神通三",
    "T48n2016_062:0767b11": "昧。佛子。此菩薩摩訶薩。過。於東方無數世界。",
    "T48n2016_062:0767b12": "復過爾所世界微塵數世界。於彼諸世界中。",
    "T48n2016_062:0767b13": "入此三昧。乃至於彼一一諸如來所。恭敬尊",
    "T48n2016_062:0767b14": "重。頭頂禮敬。舉身布地。請問佛法。讚佛平等。",
    "T48n2016_062:0767b15": "稱揚諸佛廣大功德。入於諸佛所入大悲。得",
    "T48n2016_062:0767b16": "佛平等無礙之力。於一念頃。一切佛所勤求",
    "T48n2016_062:0767b17": "妙法。然於諸佛出興於世。入般涅槃。如是之",
    "T48n2016_062:0767b18": "相。皆無所得。如散動心。了別所緣。心起不知",
    "T48n2016_062:0767b19": "何所緣起。心滅不知何所緣滅。此菩薩摩訶",
    "T48n2016_062:0767b20": "薩。亦復如是。終不分別如來出世。及涅槃相。",
    "T48n2016_062:0767b21": "佛子。如日中陽焰。不從雲生。不從池生。不處",
    "T48n2016_062:0767b22": "於陸。不住於水。非有非無。非善非惡。非清非",
    "T48n2016_062:0767b23": "濁。不堪飲漱。不可穢污。非有體。非無體。非有",
    "T48n2016_062:0767b24": "味。非無味。以因緣故。而現水相。為識所了。遠",
    "T48n2016_062:0767b25": "望似水。而興水想。近之則無。水。想自滅。此菩",
    "T48n2016_062:0767b26": "薩摩訶薩。亦復如是。不得如來出興於世。及",
    "T48n2016_062:0767b27": "涅槃相。諸佛有相。及以無相。皆是想心之所",
    "T48n2016_062:0767b28": "分別。佛子。此三昧。名為清淨深心行。菩薩摩",
    "T48n2016_062:0767b29": "訶薩。於此三昧。入已而起。起已不失。是知非",
    "T48n2016_062:0767c01": "唯佛。教以心為宗。三教所歸。皆云反己為上。",
    "T48n2016_062:0767c02": "如孔子家語。衛靈公問於孔子曰。有語寡人。",
    "T48n2016_062:0767c03": "為國家者。謹之於廟堂之上。則政治矣。何如。",
    "T48n2016_062:0767c04": "子曰。其可也。愛人者。則人愛之。惡人者。則人",
    "T48n2016_062:0767c05": "惡之。所謂不出圜堵之室。而知天下者。知",
    "T48n2016_062:0767c06": "反己之謂也。是知若疋己以徇物。則無事而",
    "T48n2016_062:0767c07": "不歸。自然取捨忘懷。美惡齊旨。是知但了一",
    "T48n2016_062:0767c08": "心。無相自顯。則六趣塵牢。自然超越。出必由",
    "T48n2016_062:0767c09": "戶。莫不由斯道矣。如古德云。六道群蒙。自此",
    "T48n2016_062:0767c10": "門出。歷千劫而不反。一何痛矣。所以諸佛驚",
    "T48n2016_062:0767c11": "入火宅。祖師特地西來。乃至千聖悲嗟。皆為",
    "T48n2016_062:0767c12": "不達唯心出要道耳。故知若不了萬法即真",
    "T48n2016_062:0767c13": "如一心者。悉成遍計。以真如無相。見有相者。",
    "T48n2016_062:0767c14": "皆是情執故。起信論云。一切境界。唯依妄念",
    "T48n2016_062:0767c15": "而有差別。若離心念。則無一切境界之相。",
    "T48n2016_062:0767c16": "[0767c16] 問。八識自性行相作用。為復是一。為復各異。",
    "T48n2016_062:0767c17": "[0767c17] 答。非一非異。論云。八識自性。不可言定一。",
    "T48n2016_062:0767c18": "行相所依緣。相應異故。又一滅時。餘不滅故。",
    "T48n2016_062:0767c19": "能所熏等。相各異故。亦非定異。經說八識如",
    "T48n2016_062:0767c20": "水波等。無差別故。定異。應非因果性故。如幻",
    "T48n2016_062:0767c21": "事等。無定性故。如前所說。識差別相。依理世",
    "T48n2016_062:0767c22": "俗。非真勝義。真勝義中。心言絕故。如伽陀說。",
    "T48n2016_062:0767c23": "心意識八種。俗故相有別。真故相無別。相所",
    "T48n2016_062:0767c24": "相無故。釋云。以三義釋不可定。一行相。謂見",
    "T48n2016_062:0767c25": "分。二所依。謂根。三緣。謂所緣。以此三義。相",
    "T48n2016_062:0767c26": "應異故。如眼識見色為行相。乃至第八變色",
    "T48n2016_062:0767c27": "等為行相。若一識滅。餘七等不必滅者。七是",
    "T48n2016_062:0767c28": "能熏。八是所熏。又七是因。八是果。亦非定異",
    "T48n2016_062:0767c29": "者。楞伽經說。識如大海水波。無有差別相。又",
    "T48n2016_062:0768a01": "若定異。應非因果。更互為因果故。法爾因果。",
    "T48n2016_062:0768a02": "非定異。如麥不生豆等芽故。又一切法如幻",
    "T48n2016_062:0768a03": "等。故知無定異性。[0768a03] 問。若爾。前來所說三能變",
    "T48n2016_062:0768a04": "相是何。[0768a04] 答。此依四俗諦中第二道理世俗。說",
    "T48n2016_062:0768a05": "有八等隨事差別。非四重真諦中。第四真勝",
    "T48n2016_062:0768a06": "義諦。勝義諦中。若八識理。分別心。與言皆絕。",
    "T48n2016_062:0768a07": "故。非一非異。相所相無故者。相即是能。所相",
    "T48n2016_062:0768a08": "是所。識上何者為能相所相。謂用為能相。體",
    "T48n2016_062:0768a09": "為所相。或以見分為能相。相分為所相。又以",
    "T48n2016_062:0768a10": "七識為能相。第八為所相。所相既無。能相非",
    "T48n2016_062:0768a11": "有。若入真門。理皆無別。真門但是遮別言無",
    "T48n2016_062:0768a12": "別。無別。亦無別無不別。釋曰。但以從初業識。",
    "T48n2016_062:0768a13": "起見相二門。因見立能。因相立所。能所纔",
    "T48n2016_062:0768a14": "具。我法互興。從此因有為而立無為。對虛假",
    "T48n2016_062:0768a15": "而談真實。皆無定體。似有非真。是以認互",
    "T48n2016_062:0768a16": "起之名。見色有表而執空無表。對相待之質。",
    "T48n2016_062:0768a17": "見牛角有而執兔角無。不知以有遮無。有非",
    "T48n2016_062:0768a18": "定有。以無遮有。無非定無。若了八識真心。自",
    "T48n2016_062:0768a19": "然絕待。疑消能所。藤蛇於是併空。見息對治。",
    "T48n2016_062:0768a20": "形名以之雙寂。",
    "T48n2016_062:0768a21": "[0768a21] 問。心外無法。祖佛正宗。今目&#x89A9;森羅。初學難",
    "T48n2016_062:0768a22": "曉。不細開示。何以斷疑。須憑徵詰之由。以破",
    "T48n2016_062:0768a23": "情塵之執。[0768a23] 答。前已廣明。今重引證。唯識頌",
    "T48n2016_062:0768a24": "云。是法識轉變。分別。所分別。由此彼皆無。故",
    "T48n2016_062:0768a25": "一切唯識。言轉變者。即八種識。從自證分。轉",
    "T48n2016_062:0768a26": "變似二分現。即所變見分。有能作用。說名為",
    "T48n2016_062:0768a27": "見。所變相分。為所作用。說名為相。即俱依自",
    "T48n2016_062:0768a28": "證分而轉。既若見相二分包一切法盡。即此",
    "T48n2016_062:0768a29": "二分從心體上變起。故知一切諸法。皆不離",
    "T48n2016_062:0768b01": "心。分別所分別者。見分是能分別。相分是所",
    "T48n2016_062:0768b02": "分別。由此彼皆無者。此見相二分上。妄執。彼",
    "T48n2016_062:0768b03": "我法二執是無。即由此見相二分外。妄情執",
    "T48n2016_062:0768b04": "有。心外我法之境皆是無。故云由此彼皆無。",
    "T48n2016_062:0768b05": "故一切唯識者。唯遮境有。識簡心空。除執二",
    "T48n2016_062:0768b06": "邊。正處中道。即將唯字。遮薩婆多執心外有",
    "T48n2016_062:0768b07": "其實境。將識字簡清辯等執惡取空。即破空",
    "T48n2016_062:0768b08": "有二邊。正處中道。故疏云。外則包羅萬像。",
    "T48n2016_062:0768b09": "內則能所俱成。可謂四分一心。理無逾者。又",
    "T48n2016_062:0768b10": "小乘九難。難心外無法唯心之旨。一唯識所",
    "T48n2016_062:0768b11": "因難。諸小乘師云。離心之外。現見色法。是其",
    "T48n2016_062:0768b12": "實境所緣。論主何故包羅歸心。總說名為唯",
    "T48n2016_062:0768b13": "識。一乃色心有異。二又能所不同。關云。色境",
    "T48n2016_062:0768b14": "不牽能緣心。以色從心。可唯識。當情色境外",
    "T48n2016_062:0768b15": "迷心。心被境迷。非唯識義。論主云。只此外邊",
    "T48n2016_062:0768b16": "色境。一是一切有情緣心變。二是一切有情",
    "T48n2016_062:0768b17": "心之所持。根本。皆由於心。是故攝歸唯識。十",
    "T48n2016_062:0768b18": "地經及華嚴經說。三界唯心。意云。三界之法。",
    "T48n2016_062:0768b19": "唯是心之所變。離心之外。更無一物。此亦為",
    "T48n2016_062:0768b20": "遮我法二執。但是妄情執有。舉體全無。唯有",
    "T48n2016_062:0768b21": "內心。故言唯心。[0768b21] 問。欲色二界。有外器色境。云",
    "T48n2016_062:0768b22": "是心變故。所言唯心。且如無色界天。唯有內",
    "T48n2016_062:0768b23": "心。無外色境。何要更言唯心。豈不成相扶極",
    "T48n2016_062:0768b24": "成過。[0768b24] 答。不但說色境不離心。方名唯心。此亦",
    "T48n2016_062:0768b25": "遮無色界天貪等取能取之心故。為無色界",
    "T48n2016_062:0768b26": "有情。亦貪於空等境起其妄心故。無色界。亦",
    "T48n2016_062:0768b27": "名唯心。若得無漏時。其出世無漏色等。是出",
    "T48n2016_062:0768b28": "世無漏心心所唯識。亦是唯心。故云三界唯",
    "T48n2016_062:0768b29": "心。解深密經云。又說所緣唯識所現。即一切",
    "T48n2016_062:0768c01": "所緣之境。唯是識之所變。更無外法。所以佛",
    "T48n2016_062:0768c02": "告慈氏菩薩云。無有少法能取少法。無作用",
    "T48n2016_062:0768c03": "故。楞伽經又說。諸法皆不離心。無垢稱經又",
    "T48n2016_062:0768c04": "說。有情隨心垢淨。又鈔釋唯識所因。立四種",
    "T48n2016_062:0768c05": "道理。即四比量也。第一比量成立五塵相分",
    "T48n2016_062:0768c06": "色。皆是五識親所緣緣。成其唯識義。第二成",
    "T48n2016_062:0768c07": "立第六識。并闇成立七八二識。皆緣自之親",
    "T48n2016_062:0768c08": "相分。不離於識。是唯識義。第三總成立一切",
    "T48n2016_062:0768c09": "親相分不離心體。得成唯識。第四成立一切",
    "T48n2016_062:0768c10": "&#x758E;所緣緣境皆不離心。得成唯識。且第一成",
    "T48n2016_062:0768c11": "立五塵相分皆不離五識者。今但成立一識",
    "T48n2016_062:0768c12": "相分不離於識。餘四識准作。量云。極成眼識",
    "T48n2016_062:0768c13": "是有法。定不親緣離自識色。是宗。因云。極成",
    "T48n2016_062:0768c14": "五識中隨一攝故。如餘極成四識。將釋此量。",
    "T48n2016_062:0768c15": "分之為二。初釋名揀過。次略申問答。初者。宗",
    "T48n2016_062:0768c16": "前陳云極成。者即揀兩宗不極成眼識。且如",
    "T48n2016_062:0768c17": "大乘宗中許有他方佛眼識。及佛無漏眼識。",
    "T48n2016_062:0768c18": "為小乘不許。亦揀之不取。若小乘宗中執佛",
    "T48n2016_062:0768c19": "是有漏。眼識。及最後身菩薩染污眼識。即大",
    "T48n2016_062:0768c20": "乘不許。亦須簡之。即兩宗互不許者。是不極",
    "T48n2016_062:0768c21": "成法。今但取兩宗共許極成眼識。方立為宗。",
    "T48n2016_062:0768c22": "故前陳言極成眼識也。[0768c22] 問。若不致極成兩",
    "T48n2016_062:0768c23": "宗簡。即有何過。[0768c23] 答。前陳便有自他一分所",
    "T48n2016_062:0768c24": "別不極成過。因中亦犯自他一分所依不成",
    "T48n2016_062:0768c25": "過。為前陳無極成眼識為所依故。所以安極",
    "T48n2016_062:0768c26": "成二字。簡後陳言定不親緣離自識色宗者。",
    "T48n2016_062:0768c27": "但是離眼識相分外。所有本質色。及餘四塵。",
    "T48n2016_062:0768c28": "但離眼識者。皆不親緣。若立敵共諍。只諍本",
    "T48n2016_062:0768c29": "質也。若大乘自宗。成立眼識親相分色。[0768c29] 問。",
    "T48n2016_062:0769a01": "何故不言定親緣不離自識色耶。[0769a01] 答。恐犯能",
    "T48n2016_062:0769a02": "別不極成過故。謂小乘不許色不離於眼識",
    "T48n2016_062:0769a03": "故。次因云。極成五識中隨一攝故者。因言極",
    "T48n2016_062:0769a04": "成。亦簡不極成五識。若不言極成簡。空言五",
    "T48n2016_062:0769a05": "識中隨一攝者。即此因犯自他一分隨一不",
    "T48n2016_062:0769a06": "成過。所以因安極成言揀之。喻云。如餘極成",
    "T48n2016_062:0769a07": "四識者。喻言極成。亦揀不極成法。若不安極",
    "T48n2016_062:0769a08": "成。犯一分能立所立不極成過。所以安極成",
    "T48n2016_062:0769a09": "言簡。既立得相分色不離於眼識。餘聲香味",
    "T48n2016_062:0769a10": "觸等皆準此成立。皆不離於餘四識故。所以",
    "T48n2016_062:0769a11": "唯識論頌云。極成眼等識。五隨一攝故。如餘",
    "T48n2016_062:0769a12": "不親緣。離自識色等。次申問答。[0769a12] 一問。宗依須",
    "T48n2016_062:0769a13": "兩共許。今後揀立者。言不親緣離自識色。",
    "T48n2016_062:0769a14": "敵者許親緣離自識本質色。何言極成。[0769a14] 答。小",
    "T48n2016_062:0769a15": "乘亦許眼識不親緣餘四塵。以離眼識故。但",
    "T48n2016_062:0769a16": "使他宗許有不親緣離自識色。即是宗依極",
    "T48n2016_062:0769a17": "成也。[0769a17] 二問。他宗既許餘四塵眼識不親緣。後",
    "T48n2016_062:0769a18": "合為宗。便是相扶。豈成宗諍。[0769a18] 答。今所諍者。",
    "T48n2016_062:0769a19": "但取色塵本質。眼不親緣。互相差別。順己違",
    "T48n2016_062:0769a20": "他。正成宗體。以小乘雖許色本質。離於眼識。",
    "T48n2016_062:0769a21": "且是親緣。今言不親緣。豈非宗諍。[0769a21] 三問。宗中",
    "T48n2016_062:0769a22": "所諍。是眼識不親緣本質色。同喻如餘四識。",
    "T48n2016_062:0769a23": "餘四識但不親緣餘四塵。豈得相似。[0769a23] 答。餘四",
    "T48n2016_062:0769a24": "識是喻依。各有不親緣離自識法。是喻體。今",
    "T48n2016_062:0769a25": "取喻體。不取喻依。亦如聲。無常宗。同喻如瓶。",
    "T48n2016_062:0769a26": "不應分別聲瓶有異。但取聲瓶各有無常義。",
    "T48n2016_062:0769a27": "相似。為因等也。第二以理成立第六。兼闇",
    "T48n2016_062:0769a28": "成立七八二識者。量云。極成餘識是有法。亦",
    "T48n2016_062:0769a29": "不親緣離自識法。宗因云。是識性故。同喻如",
    "T48n2016_062:0769b01": "極成五識。釋云。宗前陳言極成。亦簡不極成。",
    "T48n2016_062:0769b02": "若不言極成。犯自他一分所別不極成過。若",
    "T48n2016_062:0769b03": "言六七八識為有法。他不許七八二識。即犯",
    "T48n2016_062:0769b04": "他一分所別不極成過。若但立意識為有法。",
    "T48n2016_062:0769b05": "因中便犯不定過。被他將七八二識為異喻。",
    "T48n2016_062:0769b06": "量犯共中自不定過。今但總言餘。別取第六。",
    "T48n2016_062:0769b07": "意兼七八。即闇成立。攝取七八。於餘識之中。",
    "T48n2016_062:0769b08": "後陳言。亦不親緣離自識法者。亦者。同也。同",
    "T48n2016_062:0769b09": "前極成五識。不親緣離自識諸法。因云。是識",
    "T48n2016_062:0769b10": "性故者。即同五識是識性。故喻如極成五識",
    "T48n2016_062:0769b11": "者。即同五識。亦不親緣離自識故。明知即親",
    "T48n2016_062:0769b12": "緣不離自識法。既成立已。故知一切親所緣",
    "T48n2016_062:0769b13": "緣境。皆不離心。是唯識義。所以唯識論云。餘",
    "T48n2016_062:0769b14": "識。識故。如眼識等。亦不親緣離自諸法。第三",
    "T48n2016_062:0769b15": "以理成立前六識親所緣緣相分。皆歸心體。",
    "T48n2016_062:0769b16": "所言心體者。即自證分也。然雖見分。亦依自",
    "T48n2016_062:0769b17": "證而轉。今但立相分者。以見分共許故。量云。",
    "T48n2016_062:0769b18": "六識親所緣緣。是有法。定不離六識體。宗因",
    "T48n2016_062:0769b19": "云。見相二分中隨一攝故。如彼能緣見分。小",
    "T48n2016_062:0769b20": "乘許見分不離心體故。取為同喻。所以唯識",
    "T48n2016_062:0769b21": "論云。此親所緣緣。定非離此。二隨一故。如彼",
    "T48n2016_062:0769b22": "能緣。第四道理成立一切&#x758E;所緣緣境。皆不",
    "T48n2016_062:0769b23": "離心。是其唯識。即第八識相分。望前六名&#x758E;",
    "T48n2016_062:0769b24": "所緣緣。以小乘不許第八故。但云&#x758E;所緣緣",
    "T48n2016_062:0769b25": "也。量云。一切隨自識所緣。是有法。決定。不離",
    "T48n2016_062:0769b26": "我之能緣心及心所。宗因云。以是所緣法故。",
    "T48n2016_062:0769b27": "同喻如相應法。釋曰。此量後陳言。定不離我",
    "T48n2016_062:0769b28": "之能緣者。謂一切有為無為。但所緣之法。定",
    "T48n2016_062:0769b29": "不離我之能緣識。若後陳不言我之能緣者。",
    "T48n2016_062:0769c01": "便犯一分相扶之失。謂小乘。亦許他心智所",
    "T48n2016_062:0769c02": "緣之境。不離能緣心故。為簡此相扶過。遂言",
    "T48n2016_062:0769c03": "我之能緣。即簡他之能緣也。同喻如相應法",
    "T48n2016_062:0769c04": "者。即是前來已成立親相分是也。皆所緣法",
    "T48n2016_062:0769c05": "故。所以唯識論云。所緣。法故。如相應法。決定",
    "T48n2016_062:0769c06": "不離心及心所。是以我法非有。空識非無。離",
    "T48n2016_062:0769c07": "有離無。正契中道。由此慈尊。說中道二頌云。",
    "T48n2016_062:0769c08": "虛妄分別有。於此二都無。此中唯有空。於",
    "T48n2016_062:0769c09": "彼亦有此。故說一切法。非空非不空。有無及",
    "T48n2016_062:0769c10": "有故。是則契中道。言虛妄分別有者。即有三",
    "T48n2016_062:0769c11": "界虛妄分別心。言於此二都無者。謂無能取",
    "T48n2016_062:0769c12": "所取我法二執之相。於此妄心之上都無。言",
    "T48n2016_062:0769c13": "此中唯有空者。謂此妄心中。唯有真如。此是",
    "T48n2016_062:0769c14": "空性。依空所顯故。言於彼亦有此者。彼者。彼",
    "T48n2016_062:0769c15": "空性中。亦有此者。亦有此妄分別識。即虛妄",
    "T48n2016_062:0769c16": "分別。是世俗諦故。於此俗諦中。亦有真諦之",
    "T48n2016_062:0769c17": "空性也。言故說一切法者。即有為無為二法。",
    "T48n2016_062:0769c18": "是一切法也。言非空非不空者。非空。謂虛妄",
    "T48n2016_062:0769c19": "分別心。及空性。即依圓是有。故名非空。以二",
    "T48n2016_062:0769c20": "諦有故。非不空者。謂能取所取我法二執之",
    "T48n2016_062:0769c21": "相是空。即遍計性也。言有無及有故者。有。謂",
    "T48n2016_062:0769c22": "虛妄分別有故。無。謂二取我法無故。及有故",
    "T48n2016_062:0769c23": "者。謂於妄分別中有真空故。於真空中亦有",
    "T48n2016_062:0769c24": "妄分別故。言是則契中道者。謂非一向空。如",
    "T48n2016_062:0769c25": "清辯等。非一向有。如小乘等。故名中道。謂二",
    "T48n2016_062:0769c26": "諦有。不同清辯。二取我法無。不同小乘。故名",
    "T48n2016_062:0769c27": "中道。又阿毘達磨經說。菩薩成就四智。能",
    "T48n2016_062:0769c28": "隨悟入唯識無境。即是地前小菩薩。雖未證",
    "T48n2016_062:0769c29": "唯識之理。而依佛說。及見地上菩薩。成就四",
    "T48n2016_062:0770a01": "般唯識之智。遂入有漏觀。觀彼十地菩薩所",
    "T48n2016_062:0770a02": "變大地為黃。金攪長河為酥酪。化肉山魚米",
    "T48n2016_062:0770a03": "等事。此小菩薩入觀觀已。即云。如是所變實",
    "T48n2016_062:0770a04": "金銀等。皆不離十地菩薩能變之心。更無外",
    "T48n2016_062:0770a05": "境。既作觀已。亦能隨順悟入真唯識理。又如",
    "T48n2016_062:0770a06": "勝論祖師。為守六句義故。變身為大石。此有",
    "T48n2016_062:0770a07": "實用。若定實境者。不應隨心變身境為石。[0770a07] 問。",
    "T48n2016_062:0770a08": "且如變大地為金時。為滅&#x5374;地令金種別生。",
    "T48n2016_062:0770a09": "為轉其地便成金耶。[0770a09] 答。唯識鏡云。為佛菩薩。",
    "T48n2016_062:0770a10": "以妙觀察智。繫大圓鏡智。及異熟識。令地種",
    "T48n2016_062:0770a11": "不起。金種生現。以此為增上。能令眾生地滅",
    "T48n2016_062:0770a12": "金生。名之為變。非為便轉地成金故。攝論",
    "T48n2016_062:0770a13": "云。由觀行為增上。令餘人識變。大涅槃經",
    "T48n2016_062:0770a14": "云。佛言。善男子。菩薩摩訶薩。修行如是大涅",
    "T48n2016_062:0770a15": "槃者。觀土為金。觀金為土。地作水相。水作地",
    "T48n2016_062:0770a16": "相。隨意成就。無有虛妄。觀實眾生。為非眾生。",
    "T48n2016_062:0770a17": "觀非眾生。為實眾生。悉隨意成。無有虛妄。台",
    "T48n2016_062:0770a18": "教云。諸物中一切皆有可轉之理。如僧護見",
    "T48n2016_062:0770a19": "身為床瓶等。當知色法皆隨感現。色無定體。",
    "T48n2016_062:0770a20": "隨心所變。此理元是如來藏中不思議法。隨",
    "T48n2016_062:0770a21": "心取著。成外成小。汝等所行是菩薩道。平等",
    "T48n2016_062:0770a22": "法界。方寸無虧。四般唯識智者。第一相違識",
    "T48n2016_062:0770a23": "相智者。即四類有情各別能緣之識。識既相",
    "T48n2016_062:0770a24": "違者。其所變相分亦相違。故即天見是寶嚴",
    "T48n2016_062:0770a25": "地。魚見是窟宅。人見是清冷水。鬼見是膿河",
    "T48n2016_062:0770a26": "猛火。緣此四類有情能變之識。各相違故。致",
    "T48n2016_062:0770a27": "令所變之境。亦乃相違。所言相者。非是遍計",
    "T48n2016_062:0770a28": "相。但是相分之相。由四類有情先業之力。共",
    "T48n2016_062:0770a29": "於一處。各變相分不同。故名相違識相。言智",
    "T48n2016_062:0770b01": "者。即是十地菩薩能緣之智。智能了彼四類",
    "T48n2016_062:0770b02": "有情自業識所變相分不同。更無心外別四",
    "T48n2016_062:0770b03": "境。舊云。一境應四心者。不正。[0770b03] 問。何以不正。",
    "T48n2016_062:0770b04": "[0770b04] 答。若言一境者。未審定是何境。若離四類有",
    "T48n2016_062:0770b05": "情所變相分外。更別有一境者。即是心外有",
    "T48n2016_062:0770b06": "法。[0770b06] 問。其四類有情。為是各變相分。為本質亦",
    "T48n2016_062:0770b07": "別。[0770b07] 答。四類有情由業增上力。其第八所變相",
    "T48n2016_062:0770b08": "分亦別。若將此第八相分。望四類有情前六",
    "T48n2016_062:0770b09": "識說。即為本質故。相質皆別故。知更無外境。",
    "T48n2016_062:0770b10": "唯有識也。所以唯識論云。一相違識相智。謂",
    "T48n2016_062:0770b11": "於一處。鬼人天等。隨業差別。所見各異。境若",
    "T48n2016_062:0770b12": "是實。此云何成。唐三藏云。境非定一。故為四",
    "T48n2016_062:0770b13": "類有情所變相分。隨四類有情能變之心。境",
    "T48n2016_062:0770b14": "亦成四。一處解成差。證知唯有識。論云。如人",
    "T48n2016_062:0770b15": "見有糞穢處。傍生見為淨妙飲食。於人所見",
    "T48n2016_062:0770b16": "淨妙飲食。諸天見為臭穢不淨。故知隨福見",
    "T48n2016_062:0770b17": "異。垢淨唯心。業自差殊。食無&#x9E81;細。大智度論",
    "T48n2016_062:0770b18": "云。如佛在耆闍崛山中。與比丘僧。俱入王舍",
    "T48n2016_062:0770b19": "城。道中見大木。佛於木上敷尼師壇坐。告諸",
    "T48n2016_062:0770b20": "比丘。若比丘入禪。心得自在。能令大木作地。",
    "T48n2016_062:0770b21": "即成實地。何以故。是木中有地分故。如是水",
    "T48n2016_062:0770b22": "火風。金銀種種寶物。即皆成實。何以故。是木",
    "T48n2016_062:0770b23": "中皆有其分。復次如一美色。婬人見之。以為",
    "T48n2016_062:0770b24": "淨妙。心生染著。不淨觀人。觀之。種種惡露。無",
    "T48n2016_062:0770b25": "一淨處。等。婦見之。&#x59AC;瞋憎惡。目不欲見。以",
    "T48n2016_062:0770b26": "為不淨。淫人觀之為樂。&#x59AC;人觀之為苦。淨",
    "T48n2016_062:0770b27": "行之人觀之得道。無預之人觀之無所適莫。",
    "T48n2016_062:0770b28": "如見土木。若此美色實淨。四種人觀。皆應見",
    "T48n2016_062:0770b29": "淨。若實不淨。四種人觀。皆應不淨。以是故知。",
    "T48n2016_062:0770c01": "好醜在心。外無定也。[0770c01] 又問。定力變化事。為實",
    "T48n2016_062:0770c02": "為虛。若實。云何石作金。地作水。若虛。云何聖",
    "T48n2016_062:0770c03": "人而行不實。[0770c03] 答曰。皆實。聖人無虛也。三毒已",
    "T48n2016_062:0770c04": "拔故。以一切法。各各無定相。故可轉地或作",
    "T48n2016_062:0770c05": "水相。如酥膠蠟。是地類。得火則消為水。則成",
    "T48n2016_062:0770c06": "濕相。水得寒則結成&#x6C37;。而為堅相。石汁作金。",
    "T48n2016_062:0770c07": "金敗為銅。或還為石。眾生亦如是。惡可為善。",
    "T48n2016_062:0770c08": "善可為惡。以是故知。一切法無定相。第二",
    "T48n2016_062:0770c09": "無所緣識智者。言無所緣識者。即是一切異",
    "T48n2016_062:0770c10": "生。將自第六獨生散意識。緣過去未來水月",
    "T48n2016_062:0770c11": "鏡像等。變起假相分是。此等相分。但是眾生",
    "T48n2016_062:0770c12": "第六識妄構畫遍計。當情變起。都無心外實",
    "T48n2016_062:0770c13": "境。名無所緣識。言智者。即是十地菩薩能緣",
    "T48n2016_062:0770c14": "之心。菩薩云。此等異生所變假相分。皆不",
    "T48n2016_062:0770c15": "離一切異生能變之心。是其唯識。即以此例",
    "T48n2016_062:0770c16": "於一切實境。亦不離一切有情能緣之心。離",
    "T48n2016_062:0770c17": "心之外。更無一物。舊云。緣無不生慮。即不正。",
    "T48n2016_062:0770c18": "[0770c18] 問。何以不正。[0770c18] 答。且如緣空華等一切假境之",
    "T48n2016_062:0770c19": "時。心亦起故。何言緣無不生慮。故知緣無體",
    "T48n2016_062:0770c20": "假境時。不無內心實相分能牽生心。望見分。",
    "T48n2016_062:0770c21": "亦成所緣緣義。未有無心境。曾無無境心。又",
    "T48n2016_062:0770c22": "不違護法四分成唯識義。若離&#x5374;內心實相",
    "T48n2016_062:0770c23": "分外。其構畫遍計執心之境即無。唐三藏云。",
    "T48n2016_062:0770c24": "應言境非真。慮起。證知唯有識。所以唯識論",
    "T48n2016_062:0770c25": "云。二無所緣識智。謂緣過未夢鏡像等。非實",
    "T48n2016_062:0770c26": "有境。識現可得。彼境既無。餘亦應爾。既若菩",
    "T48n2016_062:0770c27": "薩觀諸異生遍計所執之境。皆不離異生心",
    "T48n2016_062:0770c28": "者。明知餘一切實境。皆悉如是。第三自應無",
    "T48n2016_062:0770c29": "倒智者。即十地菩薩起智。觀察一切眾生妄",
    "T48n2016_062:0771a01": "執自身為常樂我淨。菩薩云。此但是凡夫執",
    "T48n2016_062:0771a02": "心倒見。離&#x5374;妄執心外。其凡夫身上實無常",
    "T48n2016_062:0771a03": "樂我淨之境。必若有者。應異生不假修行而",
    "T48n2016_062:0771a04": "得解脫。既不爾者。明知唯有妄識。故唯識論",
    "T48n2016_062:0771a05": "云。三自應無倒智。謂愚夫智。若得實境。彼應",
    "T48n2016_062:0771a06": "自然成無顛倒。不由功用。應得解脫。第四隨",
    "T48n2016_062:0771a07": "三智轉智者。一隨自在者智轉智。即是菩薩",
    "T48n2016_062:0771a08": "起智。觀自所變之境。皆不離我能變之心。是",
    "T48n2016_062:0771a09": "其唯識。為八地已去菩薩。能任運變大地為",
    "T48n2016_062:0771a10": "黃金。攪長河為酥酪。此是境隨真智轉。所變",
    "T48n2016_062:0771a11": "事皆成。轉者。改換舊質義。即改轉大地山河",
    "T48n2016_062:0771a12": "舊質成金銀等。眾生實得受用。鍛鍊作諸器",
    "T48n2016_062:0771a13": "具皆得。若離心有外實境者。如何山河等。能",
    "T48n2016_062:0771a14": "隨菩薩心。便變為金銀等物。以相分本質。皆",
    "T48n2016_062:0771a15": "悉轉故。故知一切諸境。皆不離菩薩能變之",
    "T48n2016_062:0771a16": "心。乃至異生亦能變火為水。變晝為夜。點",
    "T48n2016_062:0771a17": "鐵成金等。此皆是境隨事智轉。所變事皆成。",
    "T48n2016_062:0771a18": "亦是唯識。若是迦多演那所變宮殿金銀等。",
    "T48n2016_062:0771a19": "皆不成就。故知離心更無實境。論云。凡變",
    "T48n2016_062:0771a20": "金銀宮殿者。是實定果色。從初地已去方能",
    "T48n2016_062:0771a21": "變。若約自在。八地已上菩薩。於相及土。皆得",
    "T48n2016_062:0771a22": "自在。以上品定心有大勢力。所變金銀宮",
    "T48n2016_062:0771a23": "殿等。皆得成就。如變金銀鍛鍊作諸器具。實",
    "T48n2016_062:0771a24": "得受用。其所變金銀。是實定果色。皆不離菩",
    "T48n2016_062:0771a25": "薩內心。是其唯識。心外無境。若諸聲聞及",
    "T48n2016_062:0771a26": "地前小菩薩。若變金銀宮殿時。即託菩薩所",
    "T48n2016_062:0771a27": "變金銀宮殿。以為本質。第六識所變金銀等。",
    "T48n2016_062:0771a28": "皆不成就。無實作用。然所變金銀。是假定果",
    "T48n2016_062:0771a29": "色。不離聲聞諸小菩薩內心。是其唯識。心外",
    "T48n2016_062:0771b01": "無境。今迦多演那緣是聲聞。未得上品定故。",
    "T48n2016_062:0771b02": "所變金銀雖無實作用。然不離內識。心外無",
    "T48n2016_062:0771b03": "境。所以唯識論云。一隨自在者智轉智。謂已",
    "T48n2016_062:0771b04": "證得心自在者。隨欲轉變。地等皆成。境。若是",
    "T48n2016_062:0771b05": "實。如何可變。又古德云。色自在心生故。心能",
    "T48n2016_062:0771b06": "變色。所以移山覆海。倒地翻天。攪長河為酥",
    "T48n2016_062:0771b07": "酪。變大地為黃金。悉無難事。二隨觀察者智",
    "T48n2016_062:0771b08": "轉智者。無性菩薩云。謂諸聲聞獨覺菩薩等。",
    "T48n2016_062:0771b09": "若修苦空等觀得相應者。或作四諦觀時。隨",
    "T48n2016_062:0771b10": "觀一法之上。唯有無常苦空無我等眾相顯",
    "T48n2016_062:0771b11": "然。非是諸法體上有此眾多苦空等義。但是",
    "T48n2016_062:0771b12": "苦空等眾相。即是諸法之體。既若無常相。於",
    "T48n2016_062:0771b13": "聖人觀心上有者。故知一切諸法。皆不離觀",
    "T48n2016_062:0771b14": "心而有。所以唯識論云。二隨觀察者智轉智。",
    "T48n2016_062:0771b15": "謂得勝定修法觀者。隨觀一境。眾相現前。境",
    "T48n2016_062:0771b16": "若是真寧隨心轉。三隨無分別智轉智者。為",
    "T48n2016_062:0771b17": "菩薩根本智證真如時。真如境與智冥合。能",
    "T48n2016_062:0771b18": "所一般。更無分別。離本智外。更無別境。即境",
    "T48n2016_062:0771b19": "隨真智轉。是故說唯心。汝小乘若執有心外",
    "T48n2016_062:0771b20": "實境者。即證真如時。一切境相何不現前。故",
    "T48n2016_062:0771b21": "唯識論云。三隨無分別。智轉智。謂現證實",
    "T48n2016_062:0771b22": "無分別智。一切境相。皆不現前。境若是實。何",
    "T48n2016_062:0771b23": "容不現。第二世事乖宗難。此是經部師難云。",
    "T48n2016_062:0771b24": "論主若言唯有內識無心外境者。如何現見",
    "T48n2016_062:0771b25": "世間。情與非情等物。有處定。時定。身不定。作",
    "T48n2016_062:0771b26": "用不定等。就此中自有四難。一處定難。二時",
    "T48n2016_062:0771b27": "定難。三身不定難。四作用不定難。初難云。論",
    "T48n2016_062:0771b28": "主若言一切皆是唯識無心外境者。且如世",
    "T48n2016_062:0771b29": "人將現量識。正緣南山處。其識與山俱在其",
    "T48n2016_062:0771c01": "南。山不離識。可言唯識。忽若將現量識緣",
    "T48n2016_062:0771c02": "比之時。其山定在南。且不隨緣者心轉來向",
    "T48n2016_062:0771c03": "北。既若緣北之時緣南山心不生者。明知離",
    "T48n2016_062:0771c04": "識之外有實南山之境。此何成唯識。第二時",
    "T48n2016_062:0771c05": "定難者。難云。若正緣南山時。識現起。山亦隨",
    "T48n2016_062:0771c06": "心起。即可成唯識義。且如不緣南山時。其緣",
    "T48n2016_062:0771c07": "山心即不生。然山且在。不隨心滅。即是離心",
    "T48n2016_062:0771c08": "有境。何成唯識義。此上二難。皆是難現量識。",
    "T48n2016_062:0771c09": "亦難比量。若約比量心者。即山相分。亦於餘",
    "T48n2016_062:0771c10": "處心上現故。第三有情身不定難者。難云。若",
    "T48n2016_062:0771c11": "言一切皆是唯識者。且如有眾多有情。同在",
    "T48n2016_062:0771c12": "一處。於中一半眼有患眩&#x7796;者。或十或五。或",
    "T48n2016_062:0771c13": "有見空華。或有見頭髮。或有見蒼蠅。或有全",
    "T48n2016_062:0771c14": "不見物者。此等皆是病眼人自識變起。所變",
    "T48n2016_062:0771c15": "髮蠅等相分。皆不離患眩&#x7796;者之心。可是唯",
    "T48n2016_062:0771c16": "識。且如一半不患眩&#x7796;者。或十或五共在一",
    "T48n2016_062:0771c17": "處。所見一般。物皆同境。既是一者。明知離心",
    "T48n2016_062:0771c18": "有境。何成唯識。",
    "T48n2016_062:0771c19": "宗鏡錄卷第六十二"
}