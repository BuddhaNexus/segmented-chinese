{
    "X45n0771_002:0805a01": "釋摩訶衍論疏卷下本",
    "X45n0771_002:0805a03": "本曰。復次真如自體相者。",
    "X45n0771_002:0805a04": "論曰。自此已下分明顯示生滅門中三種大義。自",
    "X45n0771_002:0805a05": "有三門。一顯示自體大義門。二顯示自相大義門。",
    "X45n0771_002:0805a06": "三顯示自用大義門。此即是初總標體相二義。自",
    "X45n0771_002:0805a07": "此已下別釋散說。",
    "X45n0771_002:0805a08": "本曰。一切凡夫聲聞緣覺菩薩諸佛。無有增減。",
    "X45n0771_002:0805a09": "論曰。初大義中即有二門。一人平等門。二時不轉",
    "X45n0771_002:0805a10": "門。此即初門。謂真如自體通於五人。平等平等。無",
    "X45n0771_002:0805a11": "差別故。云何名為五種假人。一凡夫。二聲聞。三緣",
    "X45n0771_002:0805a12": "覺。四菩薩。五如來。如是五名。人自是五。真自唯一。",
    "X45n0771_002:0805a13": "所以者何。真如自體無有增減。亦無大小。亦無有",
    "X45n0771_002:0805a14": "無。亦無中邊。亦無去來。從本已來。一自成一。同自",
    "X45n0771_002:0805a15": "作同。猒異捨別。唯一真故。是故諸法真如一相三",
    "X45n0771_002:0805a16": "昧契經云。喻如金剛作五趣像。五人平等亦復如",
    "X45n0771_002:0805a17": "是。於諸人中。無有增減故。",
    "X45n0771_002:0805a18": "本曰。非前際生。非後際滅。畢竟常恒。",
    "X45n0771_002:0805a19": "論曰。此明時不轉門。謂真如自體。自然常住。決定",
    "X45n0771_002:0805a20": "不變。三際不動。四相不遷。寂滅又寂滅。真實又真",
    "X45n0771_002:0805a21": "實故。",
    "X45n0771_002:0805a22": "本曰。從本已來。性自滿足一切功德。所謂自體有大",
    "X45n0771_002:0805a23": "智慧光明義故。遍照法界義故。真實識知義故。自性",
    "X45n0771_002:0805a24": "清淨心義故。常樂我淨義故。清凉不變自在義故。",
    "X45n0771_002:0805b01": "論曰。此下明自相大義中。即有三門。一圓滿功德",
    "X45n0771_002:0805b02": "門。二問答決疑門。三別釋廣說門。此即初門。其相",
    "X45n0771_002:0805b03": "云何。謂真體中圓滿一切功德。無所少故。何等功",
    "X45n0771_002:0805b04": "德。所謂六種性義功德。一大智慧光明義。本覺般",
    "X45n0771_002:0805b05": "若能除無明之闇夜故。於契經中。名廣大圓滿殊",
    "X45n0771_002:0805b06": "勝般若實智光明性義。二遍照法界義。本覺般若",
    "X45n0771_002:0805b07": "照達一法界之源故。於契經中。名周遍通達一法",
    "X45n0771_002:0805b08": "界藏自然性義。三真實識知義。本覺般若遠離虗",
    "X45n0771_002:0805b09": "假之解量故。於契經中。名離妄想解決定了知實",
    "X45n0771_002:0805b10": "際實性義。四自性清淨心義。本覺般若無量性功",
    "X45n0771_002:0805b11": "德自然本有非得他力。遠離塵累契中實故。於契",
    "X45n0771_002:0805b12": "經中。名本有明白離邊中中性義。五常樂我淨義。",
    "X45n0771_002:0805b13": "本始二覺從無始來遠離四障。圓滿四種自然德",
    "X45n0771_002:0805b14": "故。於契經中。名如來正覺自然性德遠離炎幻不",
    "X45n0771_002:0805b15": "修行性義。六清凉不變自在義。二種本覺譬如明",
    "X45n0771_002:0805b16": "鏡之南北相具隨意故。於契經中。名具足隨順逆",
    "X45n0771_002:0805b17": "違無礙陀羅尼全遍性義。廣大圓滿自性本德契",
    "X45n0771_002:0805b18": "經云。自性功德本教之名有十七者。於初二中各",
    "X45n0771_002:0805b19": "開二種。於次二中各開三種。於後二中。如其次第。",
    "X45n0771_002:0805b20": "開四三故。復次清淨心地無垢陀羅尼契經中自",
    "X45n0771_002:0805b21": "性功德本數之名有二十五者。[宋木+取]後一中開十一",
    "X45n0771_002:0805b22": "故。如是三數別相云何。馬鳴菩薩摩訶衍論本數",
    "X45n0771_002:0805b23": "名字。為欲顯示名略義廣總持相故。是故攝散總",
    "X45n0771_002:0805b24": "立為六。復次所依別本總持說故。復次名字數多",
    "X45n0771_002:0805c01": "迷真實故。以此義故總立為六。言十七者。名字云",
    "X45n0771_002:0805c02": "何。一大智慧義。二大光明義。三遍一法界義。四照",
    "X45n0771_002:0805c03": "一法界義。五真實義。六識義。七知義。八自性義。九",
    "X45n0771_002:0805c04": "清淨義。十心義。十一常義。十二樂義。十三我義。十",
    "X45n0771_002:0805c05": "四淨義。十五不義。十六變義。十七自在義。言二十",
    "X45n0771_002:0805c06": "五者。名字云何。所謂前數不功德中開八種故。變",
    "X45n0771_002:0805c07": "功德中開二種故。言二變者。一上流轉變。二下流",
    "X45n0771_002:0805c08": "轉變。言八不者。中觀論中分明說故。",
    "X45n0771_002:0805c09": "本曰。具足如是過於恒沙不離不斷不異不思議佛",
    "X45n0771_002:0805c10": "法。",
    "X45n0771_002:0805c11": "論曰。此說無名過量功德分。本覺體中自性功德",
    "X45n0771_002:0805c12": "無量無邊。離於言量。過於心行。以何義故。止於數",
    "X45n0771_002:0805c13": "量。作如是剖。本有功德。雖無有量。不出三數。故舉",
    "X45n0771_002:0805c14": "本耳。如本具足。如是過於恒沙故。如是無量無邊",
    "X45n0771_002:0805c15": "功德。各各別別有體相耶。唯一心量無別法體。唯",
    "X45n0771_002:0805c16": "一心量終不離心。所以者何。心法雖一。而有二種",
    "X45n0771_002:0805c17": "陀羅尼自在用故。一自不離彼陀羅尼自在。二彼",
    "X45n0771_002:0805c18": "不離自陀羅尼自在。如本不離故。如是性德。從無",
    "X45n0771_002:0805c19": "始來。一向妙有。非除遣法。所以者何。自性自性。非",
    "X45n0771_002:0805c20": "他俱故。如本不斷故。如是一切德。唯一自作一。終",
    "X45n0771_002:0805c21": "異自不能作一。所以者何。一法界故。如本不異故。",
    "X45n0771_002:0805c22": "如是深理。一切菩薩二乘凡夫。心不思惟。言不論",
    "X45n0771_002:0805c23": "量。絕之又絕。遠之又遠。如本不思議故。三人非境",
    "X45n0771_002:0805c24": "當何人之言思境界。唯大覺者乃自軌則。如本佛",
    "X45n0771_002:0806a01": "法故。",
    "X45n0771_002:0806a02": "本曰。乃至滿足無有所少義故。名為如來藏。亦名如",
    "X45n0771_002:0806a03": "來法身。",
    "X45n0771_002:0806a04": "論曰。如是無量性之功德。從具縛地。乃至無上大",
    "X45n0771_002:0806a05": "覺智地。具足圓滿。無所少闕。所以者何。如是諸德",
    "X45n0771_002:0806a06": "從無始來。自然本有。非假緣力。而建立故。",
    "X45n0771_002:0806a07": "本曰。問曰。上說本真如其體平等離一切相。云何復",
    "X45n0771_002:0806a08": "說體有如是種種功德。",
    "X45n0771_002:0806a09": "論曰。此下問答決疑門。此中有二。一發起略問難",
    "X45n0771_002:0806a10": "違門。二發起廣答解釋門。此初門也。問者難意。其",
    "X45n0771_002:0806a11": "相云何。謂舉說文相違。前後雜亂。審其理故。前後",
    "X45n0771_002:0806a12": "之文。云何相違。所謂真如決擇分中作如是說。心",
    "X45n0771_002:0806a13": "真如者。即是一法界大總相法門體。所謂心性不",
    "X45n0771_002:0806a14": "生不滅。一切諸法唯依妄念而有差別。若離心念",
    "X45n0771_002:0806a15": "則無一切境界之相。是故一切法從本已來。離言",
    "X45n0771_002:0806a16": "說相。離名字相。離心緣相。畢竟平等。無有變異。不",
    "X45n0771_002:0806a17": "可破壞。唯是一心。故名真如。自相大義決擇分中",
    "X45n0771_002:0806a18": "依如是說。從本已來。性自滿足。一切功德。所謂自",
    "X45n0771_002:0806a19": "體有大智慧光明義故。乃至滿足無有所少義故。",
    "X45n0771_002:0806a20": "名為如來藏。亦名如來法身。如是相違。故以為難。",
    "X45n0771_002:0806a21": "本曰。答曰。雖實有此諸功德義。而無差別之相。等同",
    "X45n0771_002:0806a22": "一味。唯一真如。",
    "X45n0771_002:0806a23": "論曰。此發起廣答解釋門。即有二門。一真如總。二",
    "X45n0771_002:0806a24": "生滅總。此即真如總。謂雖自相大義門中作如是",
    "X45n0771_002:0806b01": "說。具種種德。過於恒沙。而是生滅門之界量。非真",
    "X45n0771_002:0806b02": "如門。真如門中無差別相。平等平等。一相一味。獨",
    "X45n0771_002:0806b03": "存真如。淨法界故。以此義故。無相違過。",
    "X45n0771_002:0806b04": "本曰。此義云何。以無分別。離分別相。是故無二。",
    "X45n0771_002:0806b05": "論曰。此即作其緣由。決斷疑惑。明真如門中。唯有",
    "X45n0771_002:0806b06": "同同。無異異故。",
    "X45n0771_002:0806b07": "本曰。復以何義得說差別。",
    "X45n0771_002:0806b08": "論曰。此釋生滅總。此中有二。一問。二答。有廣略故。",
    "X45n0771_002:0806b09": "二重問答不同此初重問也。謂若諸法從本已來。",
    "X45n0771_002:0806b10": "平等平等。一味一相。獨存真理。無二體者。復有何",
    "X45n0771_002:0806b11": "法。而非平等。以之為依。建立差別。即是舉異門。以",
    "X45n0771_002:0806b12": "疑異門焉。",
    "X45n0771_002:0806b13": "本曰。以依業識生滅相示。",
    "X45n0771_002:0806b14": "論曰。此即總答。謂真如門中無過恒沙一切染法。",
    "X45n0771_002:0806b15": "以為所治。無能治之。過於恒沙一切淨法。以為對",
    "X45n0771_002:0806b16": "量。是故真如門中作如是說。一切諸法。平等平等。",
    "X45n0771_002:0806b17": "一味一相。無有二體等焉。而此生滅門中所治染",
    "X45n0771_002:0806b18": "法無量無邊。能治淨法亦無量無邊。是故生滅門",
    "X45n0771_002:0806b19": "中作如是說。本覺體中具種種德。無量無邊。過恒",
    "X45n0771_002:0806b20": "沙等焉。即是大意。次當作釋別別散說。所言依者。",
    "X45n0771_002:0806b21": "即是根本無明住地。一切染法之所依故。所言業",
    "X45n0771_002:0806b22": "者。即是業相。所言識者。轉等諸識。生滅相者。門之",
    "X45n0771_002:0806b23": "總稱。所言示者。相返顯示。此中以字遠流應至于",
    "X45n0771_002:0806b24": "三字。如是三法功德之起。當緣由故。",
    "X45n0771_002:0806c01": "本曰。此云何示。",
    "X45n0771_002:0806c02": "論曰。此廣說分。此有二種。一問。二答。此中問略答",
    "X45n0771_002:0806c03": "廣應知。此云何示者。即是詰問。所謂詰問其所由",
    "X45n0771_002:0806c04": "故。",
    "X45n0771_002:0806c05": "本曰。以一切法本來唯心。實無於念。",
    "X45n0771_002:0806c06": "論曰。此直答。即有三種。一自宗正理。二非道邪行。",
    "X45n0771_002:0806c07": "三具舉對量。此即第一。所謂法性從無始來。唯是",
    "X45n0771_002:0806c08": "一心。無一一法而非心故。",
    "X45n0771_002:0806c09": "本曰。而有妄心。不覺起念。見諸境界。故說無明。",
    "X45n0771_002:0806c10": "論曰。此非道邪行。所謂總舉本上諸無明住地故。",
    "X45n0771_002:0806c11": "本曰。心性無起。即是大智慧光明義故。若心起見。則",
    "X45n0771_002:0806c12": "有不見之相。心性離見。即是遍照法界義故。若心有",
    "X45n0771_002:0806c13": "動。非真識知。無有自性。非常非樂。非我非淨。熱惱衰",
    "X45n0771_002:0806c14": "變。則不自在。",
    "X45n0771_002:0806c15": "論曰。此直顯具舉對量差別。如上所說。本覺體中",
    "X45n0771_002:0806c16": "六相功德。各各待觀何等過患。以之為對建立顯",
    "X45n0771_002:0806c17": "示。所謂根本無明熏習一心之海。發起業等種種",
    "X45n0771_002:0806c18": "諸識。隱覆般若實知之明。增長愚癡迷亂之闇。即",
    "X45n0771_002:0806c19": "是不覺無明之界量明。以之為對。一心之性寂滅",
    "X45n0771_002:0806c20": "無起。即是大智慧光明義故。若第二德。如是妄心",
    "X45n0771_002:0806c21": "起見達境。一向唯轉虗妄境中。不能通達真實境",
    "X45n0771_002:0806c22": "界。所以者何。真偽相違。不契當故。如本若心起見。",
    "X45n0771_002:0806c23": "則有不見之相故。此下明遍觀義。而真實心離轉",
    "X45n0771_002:0806c24": "見故。通達諸法。無所不至。無所不當。無所不盡。所",
    "X45n0771_002:0807a01": "以者何。真實智見離能見所見之邊見。如本心性",
    "X45n0771_002:0807a02": "離見。即是遍照法界義故。第三德者。所謂若心有",
    "X45n0771_002:0807a03": "動轉相。即是無明熏習氣故。虗妄轉明。以之為對。",
    "X45n0771_002:0807a04": "心性寂靜。無有喧動。正直無有顛倒之解。即是實",
    "X45n0771_002:0807a05": "智之照。隨順道理。無倒建立顯示。如本若心有動。",
    "X45n0771_002:0807a06": "非真識知故。第四德者。所謂妄法從無始來。無自",
    "X45n0771_002:0807a07": "體明。以之為對。自性清淨本有功德建立顯示。如",
    "X45n0771_002:0807a08": "本無有自性故。第五德者。所謂妄法四相之所遷",
    "X45n0771_002:0807a09": "故非常。三種苦俱轉故非樂。二種自在無故非我。",
    "X45n0771_002:0807a10": "一道清淨無故非淨。此四種過以為對量。本覺體",
    "X45n0771_002:0807a11": "中四種功德建立顯示。如本非常非樂非我非淨",
    "X45n0771_002:0807a12": "故。第六德者。所謂妄法燒真心故。是故名熱。又以",
    "X45n0771_002:0807a13": "是惱亂諸眾生故。是故名惱。破滅變德。令不作故。",
    "X45n0771_002:0807a14": "是故衰變。由此事故。一切眾生不得自在。是故亦",
    "X45n0771_002:0807a15": "名為不自在。待觀此事。以為對故。清凉不變自在",
    "X45n0771_002:0807a16": "之德建立顯示。如本熱惱衰變。則不自在故。",
    "X45n0771_002:0807a17": "本曰。乃至具有過恒沙等妄染之義。對此義故。心性",
    "X45n0771_002:0807a18": "無動。則有過恒沙等諸淨功德相義示現。",
    "X45n0771_002:0807a19": "論曰。此顯示無邊功德相義。所謂若所對治染法。",
    "X45n0771_002:0807a20": "無量無數。以能治之淨法。亦無量無邊故。",
    "X45n0771_002:0807a21": "本曰。若心有起。更見前法可念者。則有所少。如是淨",
    "X45n0771_002:0807a22": "法無量功德。即是一心。更無所念。是故滿足。名為法",
    "X45n0771_002:0807a23": "身如來之藏。",
    "X45n0771_002:0807a24": "論曰。此結圓滿德。所謂若一心法有動轉相。更見",
    "X45n0771_002:0807b01": "前境有何緣者。能見之心。所見之境。二差別故。本",
    "X45n0771_002:0807b02": "覺功德則不圓滿。而本性德雖過恒沙。唯一心量。",
    "X45n0771_002:0807b03": "終無二體。所以者何。如是諸德悉皆各各不分其",
    "X45n0771_002:0807b04": "體。於一法界其量等故。是故圓滿自性功德。結縛",
    "X45n0771_002:0807b05": "解脫之二位中。常恒具足。名為法身。亦名如來藏。",
    "X45n0771_002:0807b06": "染淨數量。平等決擇。依何契經所解釋耶。所謂文",
    "X45n0771_002:0807b07": "殊師利善巧方便相似譬喻大陀羅尼經云。爾時",
    "X45n0771_002:0807b08": "文殊師利承佛神力。即說嗢吒喃。頌曰。",
    "X45n0771_002:0807b09": "　譬如阿只多　　遮那尸帝樹　　其菓多無數",
    "X45n0771_002:0807b10": "　表實有十等　　染淨數量等　　亦應如是知",
    "X45n0771_002:0807b11": "　行者依此喻　　可了真妄理",
    "X45n0771_002:0807b12": "今此經文為欲顯示假當待實真定賴妄。無有獨孤",
    "X45n0771_002:0807b13": "自立法故。所言表者。謂喻妄法。妄假無實。如菓外故。",
    "X45n0771_002:0807b14": "所言實者。謂喻真法。真實無假。如菓中故。云何名為",
    "X45n0771_002:0807b15": "十種等耶。一數等表實。契當其數等故。二塵等表實。",
    "X45n0771_002:0807b16": "細末配其數量等無差故。三量等表實。稱量終無差",
    "X45n0771_002:0807b17": "別輕重等故。四色等表實。校量同白色故。五香等表",
    "X45n0771_002:0807b18": "實。熏習其香等故。六味等表實。噉食無差別故。七觸",
    "X45n0771_002:0807b19": "等表實。觸身等無別故。八本等表實。同依樹木出故。",
    "X45n0771_002:0807b20": "九俱等表實。一時無前後故。十同等表實。終一味故。",
    "X45n0771_002:0807b21": "舉喻合法。說相明故。不須重釋。復次若鈍根者不達",
    "X45n0771_002:0807b22": "此事。依功德黑闇之譬喻。應知等意。",
    "X45n0771_002:0807b23": "本曰。復次真如用者。所謂諸佛如來。本在因地。發大",
    "X45n0771_002:0807b24": "慈悲。修諸波羅蜜。攝化眾生。立大誓願。盡欲度脫等",
    "X45n0771_002:0807c01": "眾生界。亦不限劫數。盡於未來。以取一切眾生如己",
    "X45n0771_002:0807c02": "身故。",
    "X45n0771_002:0807c03": "論曰。此用大義門中自有六門。一本願無盡門。二",
    "X45n0771_002:0807c04": "離相不着門。三能所平等門。四無相現應門。五隨",
    "X45n0771_002:0807c05": "見麤細門。六問答決疑門。此即初門。清淨僧那阿",
    "X45n0771_002:0807c06": "世耶。廣大圓滿無邊際故。謂諸如來無量無邊不",
    "X45n0771_002:0807c07": "可思議不可稱量微塵劫中。興十方世界微塵數",
    "X45n0771_002:0807c08": "量大慈悲心海。修十方世界微塵數量大圓滿因",
    "X45n0771_002:0807c09": "海。攝十方世界微塵數量一切眾生海。立十方世",
    "X45n0771_002:0807c10": "界微塵數量廣大誓願海。成十方世界微塵數量",
    "X45n0771_002:0807c11": "大自在果海故。所以者何。以如實知同一無異相",
    "X45n0771_002:0807c12": "續義故。",
    "X45n0771_002:0807c13": "本曰。而亦不取眾生相。此以何義。謂如實知一切眾",
    "X45n0771_002:0807c14": "生及與己身真如平等。",
    "X45n0771_002:0807c15": "論曰。此離相不着門。謂於所作中。遠離所作。不生",
    "X45n0771_002:0807c16": "着故。謂諸如來雖發無量無邊大悲攝化一切恒",
    "X45n0771_002:0807c17": "沙眾生。而諸如來無一一佛而攝生故。所以者何。",
    "X45n0771_002:0807c18": "如實了知一切眾生及與自身。唯一真如。唯一法",
    "X45n0771_002:0807c19": "身。無有增減。無差別故。",
    "X45n0771_002:0807c20": "本曰。以有如是大方便智。除減無明。見本法身。自然",
    "X45n0771_002:0807c21": "而有不思議業種種之用。即與真如等遍一切處。",
    "X45n0771_002:0807c22": "論曰。此能所平等門。謂人法體用理智平等。無差",
    "X45n0771_002:0807c23": "別故。謂法身應化之三身。及實實假假之二理。平",
    "X45n0771_002:0807c24": "等一體。無差別故。自性本身及枝末身。平等一體。",
    "X45n0771_002:0808a01": "無差別故。能證正智。所證如理。平等一體。無差別",
    "X45n0771_002:0808a02": "故。以一體故。無有二體。無二體故。亦無一體。無二",
    "X45n0771_002:0808a03": "無一。亦無無耳。以此義故。自然本性。具足功德。不",
    "X45n0771_002:0808a04": "假他力。甚深極妙契經云。爾時文殊師利即白佛",
    "X45n0771_002:0808a05": "言。云何名為異異異相。云何名為同同同相。佛言。",
    "X45n0771_002:0808a06": "所言異異異相者。即是無明。所言同同同相者。即",
    "X45n0771_002:0808a07": "是明法。如是二法。如牛兩角。對治之相。非消融體。",
    "X45n0771_002:0808a08": "如兩空絕。是故此二法名為非觀偽法。於此文殊",
    "X45n0771_002:0808a09": "師利即承佛神力。即從座起白佛言。世尊。云何名",
    "X45n0771_002:0808a10": "為非觀偽法。其相可說耶。不可說耶。以何為門。應",
    "X45n0771_002:0808a11": "覺知耶。爾時世尊即告文殊師利言。我諸一切契",
    "X45n0771_002:0808a12": "經海中作如是說。異者無明。同者明法。為欲度脫",
    "X45n0771_002:0808a13": "愚癈凡夫。權作此說。而今日為汝真實言說。文殊",
    "X45n0771_002:0808a14": "師利所言。非觀偽法者。同異歸同。同同歸空。空空",
    "X45n0771_002:0808a15": "歸絕。乃至廣說故。",
    "X45n0771_002:0808a16": "本曰。又亦無有用相可得。何以故。謂諸佛如來。唯是",
    "X45n0771_002:0808a17": "法身智相之身。第一義諦。無有世諦境界。離於施作。",
    "X45n0771_002:0808a18": "但隨眾生見聞得益。故說為用。",
    "X45n0771_002:0808a19": "論曰。此無相現應門。自性身體。空寂無像。能現諸",
    "X45n0771_002:0808a20": "像。譬如兔角自體空無。善能出生一切角故。謂法",
    "X45n0771_002:0808a21": "身佛唯是一一。唯是寂寂。亦非一一。亦非寂寂心",
    "X45n0771_002:0808a22": "行處滅。言語道斷。滅滅斷斷。唯阿作阿故。所以者",
    "X45n0771_002:0808a23": "何。諸佛如來。唯自自身。無他身故。而諸眾生見聞",
    "X45n0771_002:0808a24": "得益。自心量中獲得利益。法身體中無有闕故。",
    "X45n0771_002:0808b01": "本曰。此用有二種。云何為二。一者依分別事識。凡夫",
    "X45n0771_002:0808b02": "二乘心所見者。名為應身。以不知轉識現故。見從外",
    "X45n0771_002:0808b03": "來。取色分齊。不能盡知故。",
    "X45n0771_002:0808b04": "論曰。此隨見麤細門。此有二門。一應身用相差別",
    "X45n0771_002:0808b05": "門。二報身用相差別門。此即初門。所謂一切凡夫",
    "X45n0771_002:0808b06": "二乘。不能了達一切諸法唯一心量。甚深宗故。依",
    "X45n0771_002:0808b07": "遍分別。妄想事識。見應化身。作外量解。不能通達。",
    "X45n0771_002:0808b08": "無有分界。分分轉故。",
    "X45n0771_002:0808b09": "本曰。二者依於業識。謂諸菩薩從初發意乃至菩薩",
    "X45n0771_002:0808b10": "究竟地心所見者。名為報身。身有無量色。色有無量",
    "X45n0771_002:0808b11": "相。相有無量好。所住依果亦有無量。種種莊嚴。隨所",
    "X45n0771_002:0808b12": "示現。即無有邊。不可窮盡。離分齊相。隨其所應。常能",
    "X45n0771_002:0808b13": "住持。不毀不失。",
    "X45n0771_002:0808b14": "論曰。此第二門。所謂從十解乃至金剛一切菩薩。",
    "X45n0771_002:0808b15": "明了通達一切諸法唯一心量。甚深宗故。依彼業",
    "X45n0771_002:0808b16": "識見報身佛。作唯識解。通達依正無分際故。何故",
    "X45n0771_002:0808b17": "應身章中作如是說。依分別事識而見彼佛。報身",
    "X45n0771_002:0808b18": "章中作如是說。依於業識而見彼佛。為欲顯示隨",
    "X45n0771_002:0808b19": "識麤細所見佛身有麤細故。",
    "X45n0771_002:0808b20": "本曰。如是功德。皆因諸波羅蜜等無漏行熏。及不思",
    "X45n0771_002:0808b21": "議熏之所成就。具足無量樂相。故說為報。",
    "X45n0771_002:0808b22": "論曰。此顯示報應之差別相。所言報者。有勝妙因",
    "X45n0771_002:0808b23": "受極樂果。自然自在決定安樂。遠離苦相。故名為",
    "X45n0771_002:0808b24": "報。",
    "X45n0771_002:0808c01": "本曰。又凡夫所見者。是其麤色。隨於六道各見不同。",
    "X45n0771_002:0808c02": "種種異類。非受樂相。故說為應。",
    "X45n0771_002:0808c03": "論曰。所言應者。隨順機根而不相違。隨時隨處隨",
    "X45n0771_002:0808c04": "趣出現。非安樂相。故名為應。",
    "X45n0771_002:0808c05": "本曰。復次初發意菩薩所見者。以深樂信真如法故。",
    "X45n0771_002:0808c06": "少分而見。知彼色相莊嚴等事。無來無去。離於分齊。",
    "X45n0771_002:0808c07": "唯依心現。不離真如。然此菩薩猶自分別。以未入法",
    "X45n0771_002:0808c08": "身位故。",
    "X45n0771_002:0808c09": "論曰。此更作重釋。明前所說。所謂位位各各見佛",
    "X45n0771_002:0808c10": "增減別故。此義云何。若三賢位諸菩薩者。信真如",
    "X45n0771_002:0808c11": "故。分見報身。觀知色相無分齊量。而此菩薩不能",
    "X45n0771_002:0808c12": "離脫分別之心。所以者何。以未得入真如位故。",
    "X45n0771_002:0808c13": "本曰。若得淨心。所見微妙。其用轉勝。乃至菩薩地盡。",
    "X45n0771_002:0808c14": "見之究竟。",
    "X45n0771_002:0808c15": "論曰。若得十地諸菩薩者。如其次第。轉勝究竟。",
    "X45n0771_002:0808c16": "本曰。若離業識。則無見相。以諸佛法身。無有彼此色",
    "X45n0771_002:0808c17": "相迭相見故。",
    "X45n0771_002:0808c18": "論曰。若佛果中業識本種。無所有故。能見所見亦",
    "X45n0771_002:0808c19": "復空無。所以者何。一切諸佛。真如真如平等平等。",
    "X45n0771_002:0808c20": "法身法身平等平等。無此無彼。無我無他。無大無",
    "X45n0771_002:0808c21": "小。無高無下。無無無有。戲論都盡。慮知亦空。唯一",
    "X45n0771_002:0808c22": "大空。真如本智。服遮伽利娑那提衣。於鍵尸多陀",
    "X45n0771_002:0808c23": "摩宮。自性身坐。獨存無二故。",
    "X45n0771_002:0808c24": "本曰。問曰。若諸佛法身離於色相者。云何能現色相。",
    "X45n0771_002:0809a01": "論曰。此問答決疑門。於中有二。一問。二答。此問也。",
    "X45n0771_002:0809a02": "所謂問者。作如是疑。尅其法身。真實自體。湛湛慮",
    "X45n0771_002:0809a03": "絕。寂寂名斷。色相作業。由誰而有。無相現應決擇",
    "X45n0771_002:0809a04": "分中作如是說。法身無相。能現色相。若能出現種",
    "X45n0771_002:0809a05": "種色相。不可言說。法身空寂。離色像域。如是疑故。",
    "X45n0771_002:0809a06": "本曰。答曰。即此法身是色體故。能現於色。所謂從本",
    "X45n0771_002:0809a07": "已來。色心不二。",
    "X45n0771_002:0809a08": "論曰。此答說中即有五門。一法身出現色相門。二",
    "X45n0771_002:0809a09": "顯示智身形相門。三顯示法身形相門。四廣大圓",
    "X45n0771_002:0809a10": "滿無際門。五不可思議殊勝門。此即初門。自性法",
    "X45n0771_002:0809a11": "身能為色相。作所依止。善出色相。無障礙故。所以",
    "X45n0771_002:0809a12": "者何。能依色法。所依心法。從無始來。平等平等。無",
    "X45n0771_002:0809a13": "有二體。唯一心量故。",
    "X45n0771_002:0809a14": "本曰。以色性即智故。色體無形。說名智身。",
    "X45n0771_002:0809a15": "論曰。此顯示智身形相門以智攝色無一一色而",
    "X45n0771_002:0809a16": "非智故說名智身。",
    "X45n0771_002:0809a17": "本曰。以智性即色故。說名法身。",
    "X45n0771_002:0809a18": "論曰。此顯示法身形相門。以色攝智。無一一智。而",
    "X45n0771_002:0809a19": "非色故。說名法身。",
    "X45n0771_002:0809a20": "本曰。遍一切處。所現之色無有分齊。隨心能示十方",
    "X45n0771_002:0809a21": "世界。無量菩薩。無量報身。無量莊嚴。各各差別。皆無",
    "X45n0771_002:0809a22": "分齊。而不相防。",
    "X45n0771_002:0809a23": "論曰。此廣大圓滿無際門。如是二身所說色相等。",
    "X45n0771_002:0809a24": "遍一切眾生界。一切非情界。一切虗空界。一切涅",
    "X45n0771_002:0809b01": "槃界。一切如來界中。無所不通。無所不至。無所不",
    "X45n0771_002:0809b02": "當。無所不會。無所不作。亦無分際。無障無礙。純純",
    "X45n0771_002:0809b03": "一一。無相亂故。",
    "X45n0771_002:0809b04": "本曰。此非心識分別能知。以真如自在用義故。",
    "X45n0771_002:0809b05": "論曰。此不可思議殊勝門。如是業用。甚深極妙。獨",
    "X45n0771_002:0809b06": "尊殊勝。非凡夫二乘之所能知故。如是三種甚深",
    "X45n0771_002:0809b07": "大義。二種門中云何安立。謂真如門中三種大義。",
    "X45n0771_002:0809b08": "唯各立一。無雙立故。若生滅門中三種大義。具足",
    "X45n0771_002:0809b09": "雙立。無前後故。以之為別。是故大印陀羅網譬喻",
    "X45n0771_002:0809b10": "契經說。有體大義無相及用。有相大義無體及用。",
    "X45n0771_002:0809b11": "有用大義無體及相。如是三大有第一一無第二",
    "X45n0771_002:0809b12": "一。復次有體大義當有相用。有相大義當有體用",
    "X45n0771_002:0809b13": "有。用大義當有體相。如是三大隨第一一有第二",
    "X45n0771_002:0809b14": "一。不相捨離故。餘種種相。結歸總持決擇分中自",
    "X45n0771_002:0809b15": "當理明。",
    "X45n0771_002:0809b16": "本曰。復次顯示從生滅門即入真如門。所謂推求五",
    "X45n0771_002:0809b17": "陰。色之與心。六塵境界。畢竟無念。以心無形相。十方",
    "X45n0771_002:0809b18": "求之。終不可得。",
    "X45n0771_002:0809b19": "論曰。此說門自入門破異門。今此論文為欲對治",
    "X45n0771_002:0809b20": "廣狹大小諸異執故。謂有眾生作如是執。一法界",
    "X45n0771_002:0809b21": "心是其本法。亦廣亦大。真妄二門是其末法。亦狹",
    "X45n0771_002:0809b22": "亦小。為欲對治此執著故。作如是說。門亦所入。與",
    "X45n0771_002:0809b23": "本量等。復次為欲顯示真如門中。無有為法差別",
    "X45n0771_002:0809b24": "相故。復次為欲顯示空五陰智。如所空陰自體空",
    "X45n0771_002:0809c01": "無。以此能空所空皆空。為入真如平等門故。復次",
    "X45n0771_002:0809c02": "為欲顯示生滅門假真如門實故。",
    "X45n0771_002:0809c03": "本曰。如人迷故。謂東為西。方實不轉。眾生亦爾。無明",
    "X45n0771_002:0809c04": "迷故。謂心為念。心實不動。",
    "X45n0771_002:0809c05": "論曰。此譬喻門中東方喻覺。西方喻念。為欲顯示",
    "X45n0771_002:0809c06": "本覺般若。出現清淨智慧光明。照耀幽冥。生死闇",
    "X45n0771_002:0809c07": "夜。譬如日輪出現已訖。發淨光明。破世間闇。無明",
    "X45n0771_002:0809c08": "住地出生種種染法眷屬。隱覆無量無漏之性清",
    "X45n0771_002:0809c09": "淨慧明。譬如日輪隱沒已訖。發大暗夜障覆分別",
    "X45n0771_002:0809c10": "了知清淨眼故。",
    "X45n0771_002:0809c11": "本曰。若能觀察知心無起。即得隨順入真如門故。",
    "X45n0771_002:0809c12": "論曰。此明得益相。謂有眾生了知心法。無有能起",
    "X45n0771_002:0809c13": "所起別相。即得成就真如隨順。即得成就真如得",
    "X45n0771_002:0809c14": "入。無有隨順無得入故。",
    "X45n0771_002:0809c15": "本曰。對治邪執者。一切邪執。皆依我見。若離於我。則",
    "X45n0771_002:0809c16": "無邪執。是我見有二種。云何為二。一者人我見。二者",
    "X45n0771_002:0809c17": "法我見。",
    "X45n0771_002:0809c18": "論曰。此對治文中自有四門。一顯示根本總相門。",
    "X45n0771_002:0809c19": "二顯示人見對治門。三顯示法見對治門。四顯示",
    "X45n0771_002:0809c20": "俱非絕離門。此即初門。無量無邊過恒沙數一切",
    "X45n0771_002:0809c21": "邪道。無量無邊過恒沙數一切定執。皆以我見為",
    "X45n0771_002:0809c22": "自所依。出生增長。更無有餘。為此邪執依根本故。",
    "X45n0771_002:0809c23": "是故無明住地無邊際契經說。一切無量種種虗",
    "X45n0771_002:0809c24": "妄邪論之海。以我見岳為依而轉。譬如一切無量",
    "X45n0771_002:0810a01": "無邊。種種林樹種種草木。皆悉以山為依而轉故。",
    "X45n0771_002:0810a02": "本曰。人我見者。依諸凡夫說有五種。",
    "X45n0771_002:0810a03": "論曰。此顯示人見對治門有二。一總標總說。二別",
    "X45n0771_002:0810a04": "別散說。此即是初。直為對治邪定聚及不定聚一",
    "X45n0771_002:0810a05": "切凡夫謬執過失。生勝妙解故。五種人見治鄣別",
    "X45n0771_002:0810a06": "相。文相甚明。故說本不論釋。或者尚迷。故以管見",
    "X45n0771_002:0810a07": "疏之而已。然此五執各有三門。一引經說意。二迷",
    "X45n0771_002:0810a08": "意執相。三依相對治也。",
    "X45n0771_002:0810a09": "本曰。云何為五。一者聞修多羅說。如來法身畢竟寂",
    "X45n0771_002:0810a10": "寞。猶如虗空。以不知為破著故。即謂虗空是如來性。",
    "X45n0771_002:0810a11": "又六了真妄有殊故。謂虗空是如來性也。",
    "X45n0771_002:0810a12": "本曰。云何對治。謂明虗空。是其妄法。體無不實。以對",
    "X45n0771_002:0810a13": "色故。有是可見相。令心生滅。以一切色法本來是心",
    "X45n0771_002:0810a14": "實無外色。若無色者。則無虗空之相。所謂一切境界",
    "X45n0771_002:0810a15": "唯心。妄起故有。若心離於妄動。則一切境界滅。唯一",
    "X45n0771_002:0810a16": "真心無所不遍。此謂如來廣大性智究竟之義。非如",
    "X45n0771_002:0810a17": "虗空相故。",
    "X45n0771_002:0810a18": "論曰。說虗空是妄法。即顯法身是真。又明法身有",
    "X45n0771_002:0810a19": "自體實德。故說虗空。體無不實。對色等者。明空有",
    "X45n0771_002:0810a20": "待也。對色見相。意地所知。迴色為性。遍計所攝。故",
    "X45n0771_002:0810a21": "云令心生滅。豈同法身無對正智所證見相泯故。",
    "X45n0771_002:0810a22": "以一切色等者。色本是心。空相無故。所謂一切境",
    "X45n0771_002:0810a23": "界等者。正明色空二種名一切境。此二境界唯心",
    "X45n0771_002:0810a24": "妄起故有。若心離於妄動則一切境界滅者。若離",
    "X45n0771_002:0810b01": "妄動則無色空。名一切境滅也。二境滅故。唯一真",
    "X45n0771_002:0810b02": "心即是法身。體用周遍。性智不滅。故云非如虗空",
    "X45n0771_002:0810b03": "也。",
    "X45n0771_002:0810b04": "本曰。二者聞修多羅說。世間諸法畢竟體空。乃至涅",
    "X45n0771_002:0810b05": "槃真如之法。亦畢竟空。從本已來。自空離一切相。",
    "X45n0771_002:0810b06": "論曰。明世間諸法體相都無用皆不實。故說為空。",
    "X45n0771_002:0810b07": "若真如涅槃體絕諸相。一切染法皆不相應。故說",
    "X45n0771_002:0810b08": "為空也。從本已來等者。正顯二空差別。若世間法",
    "X45n0771_002:0810b09": "猶如空花。性自空無故。云本末自空故。若真如涅",
    "X45n0771_002:0810b10": "槃體絕諸相故。云離一切相也。",
    "X45n0771_002:0810b11": "本曰。以不知為破著故。即謂真如涅槃之性。唯是其",
    "X45n0771_002:0810b12": "空。",
    "X45n0771_002:0810b13": "論曰。以不知為破著故者。占察經云者。但一切眾",
    "X45n0771_002:0810b14": "生常樂分別。取著諸法。以顛倒妄想故。而受生死。",
    "X45n0771_002:0810b15": "是故如來為欲令彼離於分別執著想故。說一切",
    "X45n0771_002:0810b16": "世間法畢竟體空無所有。乃至一切出世間法亦",
    "X45n0771_002:0810b17": "畢竟體空無所有。以迷說意。又不了真俗。二空全",
    "X45n0771_002:0810b18": "別故。謂真如涅槃同世間法。唯是空無也。",
    "X45n0771_002:0810b19": "本曰。云何對治。明真如法身自體不空。具足無量性",
    "X45n0771_002:0810b20": "功德故。",
    "X45n0771_002:0810b21": "論曰。此明真如法身具空不空故。占察經云。以彼",
    "X45n0771_002:0810b22": "法身性。實無分別。離一切諸相故。說彼法體。為畢",
    "X45n0771_002:0810b23": "竟空無所有。復次即彼空義中。以離分別妄想心",
    "X45n0771_002:0810b24": "念故。則盡畢竟無有一相而可空者。以唯有真實",
    "X45n0771_002:0810c01": "故。即為不空。故知法身自體不空。離相云空也。",
    "X45n0771_002:0810c02": "本曰。三者聞修多羅說。如來之藏無有增減。體備一",
    "X45n0771_002:0810c03": "切功德之法。",
    "X45n0771_002:0810c04": "論曰。此是能攝如來藏。藏中自性淨。無明心能攝",
    "X45n0771_002:0810c05": "一切諸功德。故云無有增減。備一切德故。不增不",
    "X45n0771_002:0810c06": "減經云。如來藏本際相應體。及清淨法此法如實",
    "X45n0771_002:0810c07": "不虗妄。不離不脫智不思議法。無始本際來。有此",
    "X45n0771_002:0810c08": "清淨相應法體故。此經所明一切眾生自性淨心。",
    "X45n0771_002:0810c09": "從無始來。功德圓滿。無所闕失故。",
    "X45n0771_002:0810c10": "本曰。以不解故。即謂如來之藏有色心法。自相差別。",
    "X45n0771_002:0810c11": "論曰。由不知從能所淨。立其名故。復迷性德。真妄",
    "X45n0771_002:0810c12": "相待示現義故。又不了身心。皆依如來圓覺所現",
    "X45n0771_002:0810c13": "故。謂色心自相差別。如圓覺經云。譬如清淨摩尼",
    "X45n0771_002:0810c14": "寶珠瞙於五色。隨方各現。諸愚癡者。見彼摩尼。實",
    "X45n0771_002:0810c15": "有五色。善男子。圓覺淨性現於身心。隨類各應。彼",
    "X45n0771_002:0810c16": "愚癡者。說淨圓覺。實有如是。身心自相亦復如是。",
    "X45n0771_002:0810c17": "義可知也。",
    "X45n0771_002:0810c18": "本曰。云何對治。以唯依真如義說故。因生滅染義。示",
    "X45n0771_002:0810c19": "現說差別故。",
    "X45n0771_002:0810c20": "論曰。依真如說者。如上文云。雖實有此諸功德義。",
    "X45n0771_002:0810c21": "而無差別之相。等同一味。唯一真如。因生滅等者。",
    "X45n0771_002:0810c22": "上文云。以依覺識。生滅相示。依此二理。豈有色心",
    "X45n0771_002:0810c23": "差別相故。",
    "X45n0771_002:0810c24": "本曰。四者聞修多羅說。一切世間生死染法。皆依如",
    "X45n0771_002:0811a01": "來藏而有。一切諸法不離真如。",
    "X45n0771_002:0811a02": "論曰。此明不空如來藏。圓覺經云。由如虗空華依",
    "X45n0771_002:0811a03": "空。而相空華若復滅。虗空本不動幻。從諸覺生幻。",
    "X45n0771_002:0811a04": "滅覺圓滿。覺心不動故。此中上二句明染依真有。",
    "X45n0771_002:0811a05": "下二句明染滅真圓。故云一切諸法不離如也。",
    "X45n0771_002:0811a06": "本曰。以不解故。謂如來藏自體。具有一切世間生死",
    "X45n0771_002:0811a07": "等法。",
    "X45n0771_002:0811a08": "論曰。以不解依空。有華意故。謂藏體具生死法也。",
    "X45n0771_002:0811a09": "本曰。云何對治。以如來藏從本已來。唯有過恒沙等",
    "X45n0771_002:0811a10": "諸淨功德。不離不斷不異真如義故。以過恒沙等煩",
    "X45n0771_002:0811a11": "惱染法。唯是妄有性自本無。從無始世來。未曾與如",
    "X45n0771_002:0811a12": "來藏相應故。若如來藏體有妄法。而使證會永息妄",
    "X45n0771_002:0811a13": "者。則無是處。",
    "X45n0771_002:0811a14": "論曰。唯有過恒沙淨位等者。正明不空。以過恒沙",
    "X45n0771_002:0811a15": "染法等者。明此染法。猶如空華。唯依病眼。性自無",
    "X45n0771_002:0811a16": "故。從無始來等者。染淨性異。真妄有殊。故云未曾",
    "X45n0771_002:0811a17": "相應也。若如來藏體有妄等者。此質成也。空本無",
    "X45n0771_002:0811a18": "華。實非起滅。藏本無染。何者永息而證會哉。",
    "X45n0771_002:0811a19": "本曰。五者聞修多羅說。依如來藏故有生死。依如來",
    "X45n0771_002:0811a20": "藏故得涅槃。",
    "X45n0771_002:0811a21": "論曰。此與行與相如來藏。於或與力故。有生死相。",
    "X45n0771_002:0811a22": "覺與力故。得涅槃故。說生死真依如來藏。",
    "X45n0771_002:0811a23": "本曰。以不解故。謂眾生有始。以見始故。復謂如來所",
    "X45n0771_002:0811a24": "得涅槃。有其終盡。還作眾生。",
    "X45n0771_002:0811b01": "論曰。以不了依真有妄。便作是念。一切眾生本來",
    "X45n0771_002:0811b02": "成佛。後起無明故。謂有始也。復謂如來雖已成依",
    "X45n0771_002:0811b03": "佛。後時應生一切煩惱。還作眾生。",
    "X45n0771_002:0811b04": "本曰。云何對治。以如來藏無前際故。無明之相亦無",
    "X45n0771_002:0811b05": "有始。若說三界外更有眾生始起者。即是外道經說。",
    "X45n0771_002:0811b06": "又如來藏無有後際故。諸佛所得涅槃與之相應。則",
    "X45n0771_002:0811b07": "無後際故。",
    "X45n0771_002:0811b08": "論曰。此明真妄相依。如金與鑛故。無前始也。云外",
    "X45n0771_002:0811b09": "道經說者。是仁王經云。我說三界外別有眾生界",
    "X45n0771_002:0811b10": "藏者。是外道大有經說。云如來藏無後際等者。此",
    "X45n0771_002:0811b11": "明真藏無□妄染有盡。如圓覺經云。譬如銷金鑛。",
    "X45n0771_002:0811b12": "金非銷故有。雖復本來金。終以銷成就。一成真金",
    "X45n0771_002:0811b13": "體不復重為鑛。此經所明金非銷故有者。喻如來",
    "X45n0771_002:0811b14": "藏本有。無前際也。雖復本來金。終以銷成就者。喻",
    "X45n0771_002:0811b15": "諸佛要須斷或方得涅槃也。一成真金體等者。喻",
    "X45n0771_002:0811b16": "無後際也。",
    "X45n0771_002:0811b17": "本曰。法我見者。依二乘鈍根故。如來但為說人無我。",
    "X45n0771_002:0811b18": "以說不究竟。見有五陰生滅之法。怖畏生死妄取涅",
    "X45n0771_002:0811b19": "槃。云何對治。以五陰法自性不生。則無有滅本來涅",
    "X45n0771_002:0811b20": "槃故。",
    "X45n0771_002:0811b21": "論曰。此直為對治二乘眾生。實有過失。令得成就",
    "X45n0771_002:0811b22": "法空大理故。二種法見治障別相。文相明故。不須",
    "X45n0771_002:0811b23": "重釋。",
    "X45n0771_002:0811b24": "本曰。復次究竟離妄執者。當知染法淨法皆悉相待。",
    "X45n0771_002:0811c01": "無有自相可說。是故一切法從本已來。非色非心。非",
    "X45n0771_002:0811c02": "知非識。非有非無。畢竟不可說相。而有言說者。當知",
    "X45n0771_002:0811c03": "如來善巧方便。假以言說引導眾生。其旨趣者皆為",
    "X45n0771_002:0811c04": "離念。歸於真如。以念一切法。令心生滅。不入實智故。",
    "X45n0771_002:0811c05": "論曰。此顯示俱非絕離門者。若有眾生除遣二執。",
    "X45n0771_002:0811c06": "證得二空。通達諸法。言語道斷。心行處滅。斷斷照",
    "X45n0771_002:0811c07": "寂。滅滅慮止。無所達故。",
    "X45n0771_002:0811c08": "本曰。分別發趣道相者。謂一切諸佛所證之道。一切",
    "X45n0771_002:0811c09": "菩薩發心修行趣向義故。",
    "X45n0771_002:0811c10": "論曰。此趣向門中自有二門。一總標總說門。二者",
    "X45n0771_002:0811c11": "別釋散說門。此即初門。為欲顯示。即此分別發趣",
    "X45n0771_002:0811c12": "道相門中。無量無邊三世諸佛。所誓願海所行因",
    "X45n0771_002:0811c13": "海。所證果海。所化徒海。無量無邊三世一切諸菩",
    "X45n0771_002:0811c14": "薩眾。如是如是。如如隨踐。順行應轉。如其次第。不",
    "X45n0771_002:0811c15": "超數量。不過位地。趣入義故。復次為欲顯示。如一",
    "X45n0771_002:0811c16": "切佛。無所趣向。則一切菩薩於彼無有趣向則中。",
    "X45n0771_002:0811c17": "如如行故。",
    "X45n0771_002:0811c18": "本曰。略說發心有三種。云何為三。一者信成就發心。",
    "X45n0771_002:0811c19": "二者解行發心。三者證發心。",
    "X45n0771_002:0811c20": "論曰。此別釋門中自有三門。一者三種發心分剖",
    "X45n0771_002:0811c21": "門。二發起問答決疑門。三因論生論問答門。此即",
    "X45n0771_002:0811c22": "第一門。有三。謂信解證。如文可見。",
    "X45n0771_002:0811c23": "本曰。信成就發心者。依何等人修何等行。得信成就",
    "X45n0771_002:0811c24": "堪能發心。",
    "X45n0771_002:0812a01": "論曰。此信成就門中即有二門。一開問答釋。二發",
    "X45n0771_002:0812a02": "起問答決疑。初中有二重問答。就初問答中有二。",
    "X45n0771_002:0812a03": "一發起開問總標門。二顯示答釋廣說門。此是初",
    "X45n0771_002:0812a04": "門即有四意。一假者意問。能修人故。二行相意問。",
    "X45n0771_002:0812a05": "所修行故。三自分意問。得成就故。四向上意問。勝",
    "X45n0771_002:0812a06": "進相故。如文可見。",
    "X45n0771_002:0812a07": "本曰。所謂依不定聚眾生。",
    "X45n0771_002:0812a08": "論曰。此顯示答釋廣說門有二。一隨問次第答釋",
    "X45n0771_002:0812a09": "門。二舉劣顯勝生解門。初門有六。一顯示修行假",
    "X45n0771_002:0812a10": "者門。二自然本有熏習門。三顯示修行功德門。四",
    "X45n0771_002:0812a11": "信心成就時量門。五顯示發心因緣門。六顯示得",
    "X45n0771_002:0812a12": "益位勝門。此是初門。謂雖所化眾生無量無邊。而",
    "X45n0771_002:0812a13": "今此處中。且取不定聚。攝十信眾生故。所以者何。",
    "X45n0771_002:0812a14": "為欲令使化不定聚三品眾生。十種信心具足成",
    "X45n0771_002:0812a15": "就。決定安立十信菩薩初發心住。金剛不變之位",
    "X45n0771_002:0812a16": "中故。",
    "X45n0771_002:0812a17": "本曰。有熏習善根力故。",
    "X45n0771_002:0812a18": "論曰。此是自然本有熏習門。謂如是眾生相續心",
    "X45n0771_002:0812a19": "中。從無始世來。常有本覺藏佛。眾生善根常恒熏",
    "X45n0771_002:0812a20": "習。令增長故。",
    "X45n0771_002:0812a21": "本曰。信業果報能起十善。猒生死苦欲求無上菩提。",
    "X45n0771_002:0812a22": "得值諸佛親近供養修行信心。",
    "X45n0771_002:0812a23": "論曰。此是顯示修行功能門。謂不定聚種種眾生。",
    "X45n0771_002:0812a24": "信因緣業果報。似有不空因緣和合之道理。故知",
    "X45n0771_002:0812b01": "十惡過失。起不應作意。觀十善功德。起當應作意。",
    "X45n0771_002:0812b02": "厭繫縛地求解脫域。漸漸出離向菩提故。",
    "X45n0771_002:0812b03": "本曰。逕一萬劫信心成就故。",
    "X45n0771_002:0812b04": "論曰。此信心成就時量門。謂顯示信心成就。時節",
    "X45n0771_002:0812b05": "遠近差別相故。即此門中十五契經。各各異說。一",
    "X45n0771_002:0812b06": "者一切諸法因緣無主契經云。爾時文殊師利即",
    "X45n0771_002:0812b07": "白佛言。尊者從具縛地入不定聚。一切行者經幾",
    "X45n0771_002:0812b08": "時節。十種信心具足成就。漸漸轉勝定不退位。於",
    "X45n0771_002:0812b09": "是尊者告文殊師利言。善男子。諦聽諦聽。善思念",
    "X45n0771_002:0812b10": "之。我當為汝解說信成時節分際。善男子。一切行",
    "X45n0771_002:0812b11": "者從具縛地入不定聚。經一萬三千劫已訖。即便",
    "X45n0771_002:0812b12": "成就十種信心。決定菩薩初發心住。二攝無量大",
    "X45n0771_002:0812b13": "乘契經說。復次佛子信地假名菩薩。六萬四千劫",
    "X45n0771_002:0812b14": "量已滿。即便成就十愛樂心定金剛地。三慧明陀",
    "X45n0771_002:0812b15": "羅尼契經說。不定聚眾生多經八萬一千五十劫",
    "X45n0771_002:0812b16": "已訖。信心成就決定不退。四法門名字契經云。復",
    "X45n0771_002:0812b17": "次信樂地位毛頭凡夫。經二萬六千劫已訖。便信",
    "X45n0771_002:0812b18": "成就無所闕失。五清淨三昧契經云。若有眾生入",
    "X45n0771_002:0812b19": "難角地修行信心。當九萬劫滿足已訖。信品成就。",
    "X45n0771_002:0812b20": "六金剛陀羅尼契經云。信成就量四萬八千六十",
    "X45n0771_002:0812b21": "劫量。七大智慧光明契經云。復次善男子。若有眾",
    "X45n0771_002:0812b22": "生為欲成就功德善根父母天地。當經十剎那量",
    "X45n0771_002:0812b23": "已訖。即便信地平坦無草。八實相本際決定不動",
    "X45n0771_002:0812b24": "契經云。信位成就。信心發起初剎那中。十種信心",
    "X45n0771_002:0812c01": "具足圓滿。九文殊師利圓滿因海大總持契經云。",
    "X45n0771_002:0812c02": "三阿僧祇大無量劫經過已訖。即便信位具足成",
    "X45n0771_002:0812c03": "立。十甚深菩提因緣契經云。建立信地唯三萬劫。",
    "X45n0771_002:0812c04": "十一大方便智善巧契經云。信行菩薩九千劫量。",
    "X45n0771_002:0812c05": "決定成就清淨信心其思極樂。十二菩薩光明遍",
    "X45n0771_002:0812c06": "照契經云。爾時金剛慧菩薩摩訶薩即向佛言。世",
    "X45n0771_002:0812c07": "尊。無上菩提初種子地。經幾時節。決定淳熟。菩提",
    "X45n0771_002:0812c08": "之芽出生增長。佛言。若為成就初種子地。當經七",
    "X45n0771_002:0812c09": "萬五千六十劫。初種子地具足建立。十三授記平",
    "X45n0771_002:0812c10": "等契經云。信心成就。非遠非近。非無非有。非高非",
    "X45n0771_002:0812c11": "下。非本非末。非去非來。非大非小。非三世非非三",
    "X45n0771_002:0812c12": "世。非位非地。非善非惡。非是非非是。言語道斷。心",
    "X45n0771_002:0812c13": "行處滅。是故名為真實信心。十四如來藏本識契",
    "X45n0771_002:0812c14": "經云。爾時地藏菩薩摩訶薩即向佛言。世尊。云何",
    "X45n0771_002:0812c15": "名為廣大圓滿功德父母信地品耶。佛言。十信十",
    "X45n0771_002:0812c16": "信。十解十信。十行十信。十向十信。十地十信。佛地",
    "X45n0771_002:0812c17": "十信。乃至具縛惡種子地。及一切二乘皆悉十信。",
    "X45n0771_002:0812c18": "無量無邊一切諸法。無一一法而非十信。以此義",
    "X45n0771_002:0812c19": "故。名為廣大圓滿信地。十五菩薩瓔珞本業契經",
    "X45n0771_002:0812c20": "云。信相菩薩於十千劫。行十戒法。決定安立。信成",
    "X45n0771_002:0812c21": "就處。如是諸經。以何義故。如是差別。謂眾生心無",
    "X45n0771_002:0812c22": "量無邊。各差別故。隨其心品。說信行相。如是不同。",
    "X45n0771_002:0812c23": "應審思擇。今此文中且依本業解釋而已。",
    "X45n0771_002:0812c24": "本曰。諸佛菩薩教令發心。或以大悲故能自發心。或",
    "X45n0771_002:0813a01": "因正法欲滅。以護法因緣能自發心。",
    "X45n0771_002:0813a02": "論曰。此顯示發心因緣門。謂已信心成就行者。為",
    "X45n0771_002:0813a03": "欲發起第一住心。當待緣力而發起故。於此文中",
    "X45n0771_002:0813a04": "自有三種。一勸請因緣。所謂無量無邊一切諸佛",
    "X45n0771_002:0813a05": "及大菩薩眾。出現種種勝妙教法契經之海。信位",
    "X45n0771_002:0813a06": "行者勸請教化。超不定地。決定安立。不動域故。二",
    "X45n0771_002:0813a07": "救度因緣。所謂緣無量無邊種種眾生一切苦海。",
    "X45n0771_002:0813a08": "以之為因。發起金剛不退廣大清淨大慈悲心故。",
    "X45n0771_002:0813a09": "三護法因緣。所謂諸佛教法欲破滅時。以種種方",
    "X45n0771_002:0813a10": "便隨宜隨應隨當。隨時隨處不惜身命。救護佛法",
    "X45n0771_002:0813a11": "大因緣之力故。自能發起金剛不退廣大清淨大",
    "X45n0771_002:0813a12": "久住心故。如此可知。",
    "X45n0771_002:0813a13": "本曰。如是信心成就得發心者。入正定聚畢竟不退。",
    "X45n0771_002:0813a14": "名住如來種中正因相應。",
    "X45n0771_002:0813a15": "論曰。此顯示得益位勝門。所謂信成就得解行者。",
    "X45n0771_002:0813a16": "具足十名無退失故。一名為無憂惱人。遠離退還",
    "X45n0771_002:0813a17": "墮於凡夫縛煩惱地怖畏心故。二名為大富貴人。",
    "X45n0771_002:0813a18": "蠲除煩惱之荒穢。収藏涅槃之菓故。三名為種性",
    "X45n0771_002:0813a19": "高勝人。遠離凡夫之下劣種。已入如來尊高種性",
    "X45n0771_002:0813a20": "中故。四名為手足具人。執般若炬。遊行法界廣大",
    "X45n0771_002:0813a21": "庭故。五名為作大江水人。無礙直流入薩波若之",
    "X45n0771_002:0813a22": "大海中故。六名為宮殿建立人。已超不定決定安",
    "X45n0771_002:0813a23": "住如來家中故。七名為真實佛子人。遠離凡胎已",
    "X45n0771_002:0813a24": "入聖胎故。八名為大福田人。出離煩惱獨清淨故。",
    "X45n0771_002:0813b01": "九名為徒眾無量人。法界眾生皆悉以為自眷屬",
    "X45n0771_002:0813b02": "故。十名為無障礙人。隨心轉故。",
    "X45n0771_002:0813b03": "本曰。若有眾生善根微少。久遠已來煩惱深厚。雖值",
    "X45n0771_002:0813b04": "於佛亦得供養。然起人天種子。或起二乘種子。",
    "X45n0771_002:0813b05": "論曰。此舉劣顯勝生解門。就此門中即有二門。一",
    "X45n0771_002:0813b06": "舉劣顯劣形相門。二舉勝顯勝形相門。此初門也。",
    "X45n0771_002:0813b07": "所謂善根微薄煩惱深厚凡夫眾生。雖值摩訶衍",
    "X45n0771_002:0813b08": "之因緣。而起小善根種子故。",
    "X45n0771_002:0813b09": "本曰。設有求大乘者。根則不定。若進若退。",
    "X45n0771_002:0813b10": "論曰。此舉勝顯勝形相門。所謂若有眾生。求摩訶",
    "X45n0771_002:0813b11": "衍甚深微妙法門。其心即便不能決定。值順因緣。",
    "X45n0771_002:0813b12": "怳忽若進。遇逆因緣。自然若退。無定心故。若不能",
    "X45n0771_002:0813b13": "定。云何名為勝高人耶。雖不能定。而所望法極勝",
    "X45n0771_002:0813b14": "高故。復次望起人天二乘之種子故。",
    "X45n0771_002:0813b15": "本曰。或有供養諸佛。未經一萬劫。於中遇緣亦有發",
    "X45n0771_002:0813b16": "心。",
    "X45n0771_002:0813b17": "論曰。此顯示信心成就無定時。解釋十四經之大",
    "X45n0771_002:0813b18": "意焉。所謂若有眾生供養諸佛。信心成就。其時不",
    "X45n0771_002:0813b19": "定。或極極遠。或極極近。或中間故。所以者何。隨緣",
    "X45n0771_002:0813b20": "有無。信熟生故。",
    "X45n0771_002:0813b21": "本曰。所謂見佛色相而發其心。或因供養眾生而發",
    "X45n0771_002:0813b22": "其心。或因二乘之人教令發心。或學他發心。",
    "X45n0771_002:0813b23": "論曰。此造作別釋。顯示發心因緣之相。於此文中",
    "X45n0771_002:0813b24": "即有四種發心因緣。一見佛因緣。因見如來妙色",
    "X45n0771_002:0813c01": "之身。而能發起廣大心故。二供養眾僧因緣。以種",
    "X45n0771_002:0813c02": "種具供養眾僧。因此因緣而能發起廣大心故。三",
    "X45n0771_002:0813c03": "慚愧因緣。見聞二乘之人教法。慚愧其劣。因此因",
    "X45n0771_002:0813c04": "緣而能發起廣大心故。四隨兼因緣。隨他兼心。因",
    "X45n0771_002:0813c05": "此因緣而能發起廣大心故。",
    "X45n0771_002:0813c06": "本曰。如是等發心悉皆不定。遇惡因緣。或便退失墮",
    "X45n0771_002:0813c07": "二乘地。",
    "X45n0771_002:0813c08": "論曰。此作其因緣。顯示十種信心不定聚形相。及",
    "X45n0771_002:0813c09": "總結前所說之十信決擇分焉。以何義故。十種信",
    "X45n0771_002:0813c10": "品立不定稱。所謂若值順當因緣隨向善趣。若遇",
    "X45n0771_002:0813c11": "逆違因緣。應趣惡道。譬如輕毛隨風所吹。東西轉",
    "X45n0771_002:0813c12": "故。",
    "X45n0771_002:0813c13": "已說第一重二種門。次說第二重二種門。",
    "X45n0771_002:0813c14": "本曰。復次信成就發心者。發何等心。略說有三種。云",
    "X45n0771_002:0813c15": "何為三。",
    "X45n0771_002:0813c16": "論曰。發何等心者。即是發起開問總標門。謂發開",
    "X45n0771_002:0813c17": "問總問所為故。略說有三種者。即是總標總答焉。",
    "X45n0771_002:0813c18": "云何為三者。即是總舉總問焉。",
    "X45n0771_002:0813c19": "本曰。一者直心。正念真如法故。二者深心。樂集一切",
    "X45n0771_002:0813c20": "諸善行故。三者大悲心。欲拔一切眾生苦故。",
    "X45n0771_002:0813c21": "論曰。此直明顯示答釋廣說門。此中有三。於此三",
    "X45n0771_002:0813c22": "中。初通二利。中唯自利。後唯利他。復次初二唯自",
    "X45n0771_002:0813c23": "利分。後一利他。復次三皆通二故。一正智方便門。",
    "X45n0771_002:0813c24": "謂直心為正體智有作方便故。二福德具足門。謂",
    "X45n0771_002:0814a01": "深心為一切德有住方便故。三安樂成就門。謂悲",
    "X45n0771_002:0814a02": "心能善救度一切眾生無量苦惱。令得安穩廣大",
    "X45n0771_002:0814a03": "樂故。",
    "X45n0771_002:0814a04": "本曰。問曰。上說法界一相佛體無二。何故不唯念真",
    "X45n0771_002:0814a05": "如。復假求學諸善之行。",
    "X45n0771_002:0814a06": "論曰。此說發起問答決疑門。此門有二。一前後相",
    "X45n0771_002:0814a07": "違難問門。二開通會釋消難門。此即初門。謂舉上",
    "X45n0771_002:0814a08": "下二文相違。難其差別相故。云何相違。謂上文中",
    "X45n0771_002:0814a09": "作如是說。所言覺義者。謂心體離念相離念相者。",
    "X45n0771_002:0814a10": "等虗空界。無所不遍。法界一相即是如來平等法",
    "X45n0771_002:0814a11": "身。依此法身。說名本覺。於下文中。作如是說。二者",
    "X45n0771_002:0814a12": "深心樂集一切諸善行故。上下二文如是相違。是",
    "X45n0771_002:0814a13": "故發問。此是問辭。難其異相。應審思擇。",
    "X45n0771_002:0814a14": "本曰。答曰。譬如大摩尼寶體性明淨。而有鑛穢之垢。",
    "X45n0771_002:0814a15": "若人雖念寶性。不以方便種種磨治。終無得淨。",
    "X45n0771_002:0814a16": "論曰。此開通會釋消難門。此中有七。一正答決斷",
    "X45n0771_002:0814a17": "彼難門。二修善行者得益門。三修行善巧方便門。",
    "X45n0771_002:0814a18": "四顯示發心功德門。五簡擇上下顯異門。六通契",
    "X45n0771_002:0814a19": "經文決疑門。七讚歎發心功德門。初門有三。一開",
    "X45n0771_002:0814a20": "示譬喻善巧門。二合說契當安立門。三顯示法說",
    "X45n0771_002:0814a21": "生解門。此即初門。於中有四。一寶喻。謂即大摩尼",
    "X45n0771_002:0814a22": "珠寶。如是珠寶當有何處。如是珠寶當有黃石。如",
    "X45n0771_002:0814a23": "是珠寶其色如何。謂深黃色。其身形相當如何耶。",
    "X45n0771_002:0814a24": "謂如方坐。無長短故。大小之相其量云何。謂一丈",
    "X45n0771_002:0814b01": "故。如是珠寶諸黃石中皆悉具足。無有黃石而無",
    "X45n0771_002:0814b02": "摩尼。其止住相次第如何。謂第一珠。第二黃金。第",
    "X45n0771_002:0814b03": "三石體。此摩尼珠一丈量者。彼諸黃石或有極小。",
    "X45n0771_002:0814b04": "或有極大。各各差別。豈可得言。皆遍一切。此摩尼",
    "X45n0771_002:0814b05": "珠有殊勝力。雖一丈量。遍於大中小中無餘。無所",
    "X45n0771_002:0814b06": "障礙。亦可得說遍一切處。於彼石中有此寶故。其",
    "X45n0771_002:0814b07": "石色黃應審觀察。二性淨喻。如是珠寶。其體性甚",
    "X45n0771_002:0814b08": "極明白。遠離塵累故。如本體性明白故。三垢染喻。",
    "X45n0771_002:0814b09": "如是珠寶。能為金石等之所障。不能出現明白相",
    "X45n0771_002:0814b10": "故。如本而有鑛穢之垢故。四人眾喻。謂極窮貧極",
    "X45n0771_002:0814b11": "懈怠故。不求寶人。并及精進樂求寶人故。如本若",
    "X45n0771_002:0814b12": "人雖念寶性等故。",
    "X45n0771_002:0814b13": "已說開示譬喻善巧門。次說合說契當安立門。寶",
    "X45n0771_002:0814b14": "喻中言大摩尼珠者。當喻本覺佛性故。所以者何。",
    "X45n0771_002:0814b15": "本覺佛性。隱藏眾生相續身中。似彼珠故。言黃石",
    "X45n0771_002:0814b16": "者。當喻一切眾生相續身故。所以者何。諸眾生身",
    "X45n0771_002:0814b17": "藏褁佛性。似彼石故。言色黃者。當喻彼佛性。不變",
    "X45n0771_002:0814b18": "義故。所以者何。真如佛性堅固不改似彼金故。言",
    "X45n0771_002:0814b19": "如方坐無長短者。當喻真如法平等。無增減故。所",
    "X45n0771_002:0814b20": "以者何。此真如法一味平等。無有差別。似彼坐故。",
    "X45n0771_002:0814b21": "言一丈者。當喻真如法具足圓滿。無闕失故。所以",
    "X45n0771_002:0814b22": "者何。真如法身具足萬德。無所闕失。似彼丈故。言",
    "X45n0771_002:0814b23": "如是珠寶諸黃石中皆悉具足。無有黃石而無摩",
    "X45n0771_002:0814b24": "尼者。當喻真如性遍諸眾生種種身中。無有眾生",
    "X45n0771_002:0814c01": "而無真如本覺性故。所以者何。此真如性離於不",
    "X45n0771_002:0814c02": "遍。似彼珠故。言第一珠第二黃金第三石體者。當",
    "X45n0771_002:0814c03": "喻俱有次第法。漸漸麤現故。所以者何。從本覺智",
    "X45n0771_002:0814c04": "流轉。建立四相海時。如其次第。漸漸麤現。似彼三",
    "X45n0771_002:0814c05": "故。言此摩尼珠有殊勝力。雖一丈量。遍於大中小",
    "X45n0771_002:0814c06": "中無餘者。當喻真如本覺有不思議業。遍蚊龍等",
    "X45n0771_002:0814c07": "小大身中。無妨難故。所以者何。此真如法其性平",
    "X45n0771_002:0814c08": "等。遍凡聖中似彼珠故。言於彼石中有此寶故。其",
    "X45n0771_002:0814c09": "石色黃者。當喻諸眾生悉有本覺。有心相故。所以",
    "X45n0771_002:0814c10": "者何。一切眾生有覺心故。有了別識。似彼石故。次",
    "X45n0771_002:0814c11": "說淨喻合說契當門。言如是珠寶其體性甚極明",
    "X45n0771_002:0814c12": "白遠離塵累者。當喻性淨本覺清淨明白離垢染",
    "X45n0771_002:0814c13": "故。次說染喻合說契當門。言如是珠寶能為金石",
    "X45n0771_002:0814c14": "等之所障不能出現明白相者。當喻自性清淨心",
    "X45n0771_002:0814c15": "為無明之所隱覆不能出現無漏性德故。次說人",
    "X45n0771_002:0814c16": "喻合說契當門。言二種人者。當喻求佛法寶極精",
    "X45n0771_002:0814c17": "進人極懈怠人。如本如是眾生故。",
    "X45n0771_002:0814c18": "本曰。真如之法。體性空淨。而有無量煩惱染垢。若人",
    "X45n0771_002:0814c19": "雖念真如。不以方便種種熏習。亦無得淨。以垢無量",
    "X45n0771_002:0814c20": "遍一切善法故。修一切善行以為對治。",
    "X45n0771_002:0814c21": "論曰。此顯示法說生解門。此中如其次第。法說合",
    "X45n0771_002:0814c22": "喻生行者解。應審思擇。文相明故。不須別釋。",
    "X45n0771_002:0814c23": "本曰。若人修行一切善法。自然歸順真如法故。",
    "X45n0771_002:0814c24": "論曰。此修善行者得益門。謂若有眾生斷一切惡",
    "X45n0771_002:0815a01": "修一切善。自然自在得真如珠。照達無明之闇夜。",
    "X45n0771_002:0815a02": "無所疑畏故。",
    "X45n0771_002:0815a03": "本曰。略說方便有四種。云何為四。",
    "X45n0771_002:0815a04": "論曰。此修行善巧方便門。此門有四。一者一切修",
    "X45n0771_002:0815a05": "行根本門。二制伏惡業不生門。三出生善根增長",
    "X45n0771_002:0815a06": "門。四誓願無邊平等門。",
    "X45n0771_002:0815a07": "本曰。一者行根本方便。謂觀一切法。自性無性。離於",
    "X45n0771_002:0815a08": "妄見。不住生死。觀一切法。因緣和合。根果不失。起於",
    "X45n0771_002:0815a09": "大悲。修諸福德。攝化眾生。不住涅槃。以隨順法性無",
    "X45n0771_002:0815a10": "住故。",
    "X45n0771_002:0815a11": "論曰。此第一門中有二。一般若成就無住門。所謂",
    "X45n0771_002:0815a12": "觀察一切諸法。從本已來不生不滅。畢竟寂滅。皆",
    "X45n0771_002:0815a13": "無所有。不住生死故。二大悲成就無住門。所謂觀",
    "X45n0771_002:0815a14": "察一切諸法。因緣和合故。因果不空。業報亦有。緣",
    "X45n0771_002:0815a15": "無量無邊眾生界之海。為究竟取攝。不住涅槃故。",
    "X45n0771_002:0815a16": "以隨順法性無住故者。即是示緣及結兩種不住",
    "X45n0771_002:0815a17": "道行。修行法門雖無有量。而不住道。其最根本。是",
    "X45n0771_002:0815a18": "故說言行根本方便焉。",
    "X45n0771_002:0815a19": "本曰。二者能止方便。謂慚愧悔過。能止一切惡法。不",
    "X45n0771_002:0815a20": "令增長。以隨順法性。離諸過故。",
    "X45n0771_002:0815a21": "論曰。此制伏惡業不生門。此門為欲顯示行者當",
    "X45n0771_002:0815a22": "發起慚愧等清淨心品。防止一切無量惡作。漸漸",
    "X45n0771_002:0815a23": "損減不令增長故。以隨順法性離諸過故者。總結",
    "X45n0771_002:0815a24": "其緣。",
    "X45n0771_002:0815b01": "本曰。三者發起善根增長方便。謂勤供養禮拜三寶。",
    "X45n0771_002:0815b02": "讚嘆隨喜勸請諸佛。以愛敬三寶淳厚心故。信得增",
    "X45n0771_002:0815b03": "長。乃能志求無上之道。又因佛法僧力所護故。能消",
    "X45n0771_002:0815b04": "業障善根不退。以隨順法性離癡障故。",
    "X45n0771_002:0815b05": "論曰。此出生善根增長門。此門為欲顯示行者當",
    "X45n0771_002:0815b06": "於一切三寶恭敬供養。禮拜讚歎。隨喜勸請。增長",
    "X45n0771_002:0815b07": "信心。消除業障。志求無上大菩提故。以隨順法性",
    "X45n0771_002:0815b08": "離癡障故者。總結其緣。",
    "X45n0771_002:0815b09": "本曰。四者大願平等方便。所謂發願盡於未來。化度",
    "X45n0771_002:0815b10": "一切眾生。使無有餘。皆令究竟無餘涅槃。以隨順法",
    "X45n0771_002:0815b11": "性無斷絕故。",
    "X45n0771_002:0815b12": "論曰。此誓願無邊平等門。此門為欲顯示行者當",
    "X45n0771_002:0815b13": "發起十方世界之塵數廣大誓願。海修習十方世",
    "X45n0771_002:0815b14": "界之塵數行因海。攝取十方世界之塵數眾生海。",
    "X45n0771_002:0815b15": "成就十方世界之塵數果滿海。一切皆悉無有餘",
    "X45n0771_002:0815b16": "故。以隨順法性無斷絕故者。總結其緣。",
    "X45n0771_002:0815b17": "本曰。法性廣大。遍一切眾生。平等無二。不念彼此。究",
    "X45n0771_002:0815b18": "竟寂滅故。",
    "X45n0771_002:0815b19": "論曰。此是顯示隨順殊勝之相。以何義故。四門結",
    "X45n0771_002:0815b20": "中皆悉通名隨順法性。為欲顯示法性虗空。其體",
    "X45n0771_002:0815b21": "性廣大圓滿。無有邊際。其相用無礙自在。無有始",
    "X45n0771_002:0815b22": "終。修彼四門一切行者。亦復如是順順如如。其阿",
    "X45n0771_002:0815b23": "世耶廣大圓滿無分際故。",
    "X45n0771_002:0815b24": "本曰。菩薩發是心故。則得少分見於法身。以見法身",
    "X45n0771_002:0815c01": "故。隨其願力。能現八種利益眾生。所謂從兜率天退。",
    "X45n0771_002:0815c02": "入胎住胎出胎。出家成道。轉法輪入於涅槃。",
    "X45n0771_002:0815c03": "論曰。顯示發心功德門。此文為欲顯示初發心住",
    "X45n0771_002:0815c04": "菩薩。起隨順法界性中廣大圓滿心故。相似觀智",
    "X45n0771_002:0815c05": "見法性身。見法性身故願力自在。由願力故緣無",
    "X45n0771_002:0815c06": "量無邊法界之眾生而起大悲心。由大悲心極甚",
    "X45n0771_002:0815c07": "深故。出現八種安樂化相。隨時隨處。隨宜隨應。順",
    "X45n0771_002:0815c08": "順如如。利益安樂故。",
    "X45n0771_002:0815c09": "本曰。然是菩薩未名法身。以其過去無量世來。有漏",
    "X45n0771_002:0815c10": "之業未能決斷。隨其所生。與微細苦相應。亦非業繫。",
    "X45n0771_002:0815c11": "以有大願自在力故。",
    "X45n0771_002:0815c12": "論曰。此簡擇上下顯異門。此中有二。一簡異地上",
    "X45n0771_002:0815c13": "門。謂發心住菩薩。唯名幻化影相身。不得名為真",
    "X45n0771_002:0815c14": "如法身菩薩故。所以者何。此菩薩無始餘業猶未",
    "X45n0771_002:0815c15": "出離。隨受生處與微細苦相應不離。地上菩薩此",
    "X45n0771_002:0815c16": "相違故。言簡異具縛門。所謂初發心住菩薩無繫",
    "X45n0771_002:0815c17": "縛俱轉業因相。無繫縛受生果報故。所以者何。大",
    "X45n0771_002:0815c18": "願方便具足轉故。",
    "X45n0771_002:0815c19": "本曰。如修多羅中或說有退墮惡趣者。非其實退。但",
    "X45n0771_002:0815c20": "為初學菩薩未入正位。而懈怠者恐怖勇猛故。",
    "X45n0771_002:0815c21": "論曰。此通契經文決疑門。此有五種有說契經。一",
    "X45n0771_002:0815c22": "文殊師利歡喜陀羅尼契經說。爾時文殊師利即",
    "X45n0771_002:0815c23": "白佛言。世尊。常大眾中唱如是言。五十種子心莊",
    "X45n0771_002:0815c24": "嚴果海行因之本。一切行者當經此道成等正覺。",
    "X45n0771_002:0816a01": "如是五十種子心中。幾是退分。幾是定分。唯願世",
    "X45n0771_002:0816a02": "尊為我解說。於是世尊即告文殊師利菩薩言。諦",
    "X45n0771_002:0816a03": "聽諦聽。善思念之。我今為汝分別解說。善男子。十",
    "X45n0771_002:0816a04": "種真地名為金剛波若住地。前四十心名為頗梨",
    "X45n0771_002:0816a05": "珠隨轉迴向地。汝當應如是知應如是觀。今此經",
    "X45n0771_002:0816a06": "文為欲顯示大士十地。已真證域名不退分。自此",
    "X45n0771_002:0816a07": "以前四十種心。未得證知。名為退分故。二本覺大",
    "X45n0771_002:0816a08": "悲自然熏習契經說。復次佛子。汝前所問。云何名",
    "X45n0771_002:0816a09": "為節退相者。此事殊勝不思議中不思議故。愚癡",
    "X45n0771_002:0816a10": "凡夫初發意菩薩等之所不能知。爾時大明菩薩",
    "X45n0771_002:0816a11": "至心勸請佛。即告大明言。善男子。言節退相者。謂",
    "X45n0771_002:0816a12": "信心。發心住。淨心地。金剛心。此之四處皆名退分。",
    "X45n0771_002:0816a13": "為彼中間。皆名為不退分。是故說言節退相焉。今",
    "X45n0771_002:0816a14": "此經文為欲顯示佛法大海。廣大圓滿無邊際故。",
    "X45n0771_002:0816a15": "三大證得陀羅尼契經說。十種安心決定不退。無",
    "X45n0771_002:0816a16": "退失理。今此經文為欲顯示十住菩薩。發起隨順。",
    "X45n0771_002:0816a17": "法界性中廣大善根故。決定安住金剛位故。四五",
    "X45n0771_002:0816a18": "明契經云。十種定心。非退悲進。非來非去。非出非",
    "X45n0771_002:0816a19": "入。圓滿萬德。無所闕失。是故說言自然住心。今此",
    "X45n0771_002:0816a20": "經文為欲顯示十住位中果德已滿。更無所進。復",
    "X45n0771_002:0816a21": "無所退。自然常住。無闕事故。五菩薩瓔珞大本業",
    "X45n0771_002:0816a22": "契經說。諸善男子。若一劫二劫乃至十劫。修行十",
    "X45n0771_002:0816a23": "信得入十住。是人爾時從初一住乃至第六住中。",
    "X45n0771_002:0816a24": "若修第六般若波羅蜜。正觀現在前。復值諸佛菩",
    "X45n0771_002:0816b01": "薩知識所護。出到第七住常住不退。自此七住已",
    "X45n0771_002:0816b02": "前。名為退分。今此經文為欲顯示勸策下劣懈怠",
    "X45n0771_002:0816b03": "眾生。為令增長勇猛心故。今此論中且據本業而",
    "X45n0771_002:0816b04": "作會通。應審觀察。",
    "X45n0771_002:0816b05": "本曰。又是菩薩一發心後。遠離怯弱。畢竟不畏墮二",
    "X45n0771_002:0816b06": "乘地。若聞無量無邊阿僧祇劫。勤苦難行。乃至得涅",
    "X45n0771_002:0816b07": "槃。亦不怯弱。",
    "X45n0771_002:0816b08": "論曰。此讚歎發心功德門。此門為欲顯示發心菩",
    "X45n0771_002:0816b09": "薩遠離二怖畏。其心決定不動故。一下生怖畏。生",
    "X45n0771_002:0816b10": "下劣道。極怖畏故。二上生怖畏。聞殊勝境。其心怯",
    "X45n0771_002:0816b11": "弱。極怖畏故。離此二怖。是故名為發心功德。",
    "X45n0771_002:0816b12": "本曰。以信知一切法。從本已來自涅槃故。",
    "X45n0771_002:0816b13": "論曰。即是總結二種功德之因緣焉。",
    "X45n0771_002:0816b14": "自此已下種種諸門。文相明故。論無文釋。旨深智",
    "X45n0771_002:0816b15": "淺。學者難就。輙以課虗。略散文耳。",
    "X45n0771_002:0816b16": "本曰。解行發心者。當知轉勝。以是菩薩從初正信已",
    "X45n0771_002:0816b17": "來。於第一阿僧祇劫。將欲滿故。於真如法中。深解現",
    "X45n0771_002:0816b18": "前所修離相。",
    "X45n0771_002:0816b19": "論曰。此有二門。一簡前異後。二離過修行。此即初",
    "X45n0771_002:0816b20": "門。從初正信者。位在十住初心。超不定聚。入種性",
    "X45n0771_002:0816b21": "地故名正信。異前位故名深。不同後證故名解。此",
    "X45n0771_002:0816b22": "位即當十行十向。",
    "X45n0771_002:0816b23": "本曰。以知法性體無慳貪故。隨順修行檀波羅蜜。以",
    "X45n0771_002:0816b24": "知法性無染離五欲過故。隨順修行尸波羅蜜。以知",
    "X45n0771_002:0816c01": "法性無苦離嗔惱故。隨順修行羼提波羅蜜。以知法",
    "X45n0771_002:0816c02": "性無身心相離懈怠故。隨順修行毗梨耶波羅蜜。以",
    "X45n0771_002:0816c03": "知法性常定體無亂故。隨順修行禪波羅蜜。以知法",
    "X45n0771_002:0816c04": "性體明離無明故。隨順修行般若波羅蜜。",
    "X45n0771_002:0816c05": "論曰。此明離過修行以知法性無慳者。顯上深解。",
    "X45n0771_002:0816c06": "現前隨順等者。顯上所修離相。十行已去得法空",
    "X45n0771_002:0816c07": "故。能順法界。修六度行。以順如故。",
    "X45n0771_002:0816c08": "本曰。證發心者。從淨心地乃至菩薩究竟地。",
    "X45n0771_002:0816c09": "論曰。此有二門。一通明諸地。二別顯成滿。初門有",
    "X45n0771_002:0816c10": "□□。即初標位地分別。二障盡故名淨心。即初地",
    "X45n0771_002:0816c11": "名也。第十地終因圓滿。故名究竟也。",
    "X45n0771_002:0816c12": "本曰。證何境界。所謂真如。以依轉識。說為境界。而此",
    "X45n0771_002:0816c13": "證者無有境界。唯真如智名為法身。",
    "X45n0771_002:0816c14": "論曰。此明證相。所謂本智證十真如也。轉識是見",
    "X45n0771_002:0816c15": "分。對此見分故名真如。以為境界。直依證智。即無",
    "X45n0771_002:0816c16": "能所。故云唯真如智名為法身也。",
    "X45n0771_002:0816c17": "本曰。是菩薩於一念頃。能至十方無餘世界。供養諸",
    "X45n0771_002:0816c18": "佛。請轉法輪。唯為開導利益眾生。不依文字。",
    "X45n0771_002:0816c19": "論曰。此即後得智。於中有四。此初攝法上首。若據",
    "X45n0771_002:0816c20": "報得。初地菩薩得百佛世界。今據願力。故云無餘。",
    "X45n0771_002:0816c21": "餘地准此。正智證如。已是自利故。今供佛請法。唯",
    "X45n0771_002:0816c22": "為利他。菩薩利生非唯一途故。維摩經云。或示老",
    "X45n0771_002:0816c23": "病死。成就諸群生。無數億眾生。俱來請菩薩。一時",
    "X45n0771_002:0816c24": "到其舍。化令向佛道。經書禁呪術工巧諸伎藝。盡",
    "X45n0771_002:0817a01": "現行此事。饒益諸群生。有如是等無量方便利益。",
    "X45n0771_002:0817a02": "非謂要須供佛請法聽受傳持。故云不依文字也。",
    "X45n0771_002:0817a03": "本曰。或示超地速成正覺。以為怯弱眾生故。或說或",
    "X45n0771_002:0817a04": "於無量阿僧祇劫當成佛道。以為懈慢眾生故。能示",
    "X45n0771_002:0817a05": "如是無數方便不可思議。",
    "X45n0771_002:0817a06": "論曰。此隨根近。但無數方便等者。此結前不依文",
    "X45n0771_002:0817a07": "字也。",
    "X45n0771_002:0817a08": "本曰。而實菩薩種性根等。發心則等所證亦等。無有",
    "X45n0771_002:0817a09": "超過之法。以一切菩薩皆經三阿僧祇劫故。",
    "X45n0771_002:0817a10": "論曰。此實行不殊。謂六種性三品根三種發心所",
    "X45n0771_002:0817a11": "證十如。此等無有超過之法。以一切下結時等也。",
    "X45n0771_002:0817a12": "本曰。但隨眾生世界不同。有所見聞。根欲性異。故示",
    "X45n0771_002:0817a13": "所行。亦有差別。",
    "X45n0771_002:0817a14": "論曰。此應機緣用眾生者。謂六道也。世界謂淨穢",
    "X45n0771_002:0817a15": "不同上中下。根欲謂樂廣略。性謂三乘種性。隨如",
    "X45n0771_002:0817a16": "此等。應見何身。應聞何法。故示所行有差別耳。",
    "X45n0771_002:0817a17": "本曰。又是菩薩發心相者。有三種心微細之相。云何",
    "X45n0771_002:0817a18": "為三。一者真心。無分別故。二者方便心。自然遍行利",
    "X45n0771_002:0817a19": "眾生故。三者業識心。微細起滅故。",
    "X45n0771_002:0817a20": "論曰。此明發心相。於中有二。一還源始覺。謂前二",
    "X45n0771_002:0817a21": "心二下轉本覺。則後一心由此二覺內外熏力。速",
    "X45n0771_002:0817a22": "超自分。故標三心為發心相耳。明此本始行相難",
    "X45n0771_002:0817a23": "知。故云微細之相也。次散說三心。謂一真見道。名",
    "X45n0771_002:0817a24": "為真心。即根本智體會一如離。於二取名無分別",
    "X45n0771_002:0817b01": "也。後得智中施設權巧名方便心。既先自利法爾",
    "X45n0771_002:0817b02": "利他故。名自然也。大悲普濟名為遍行。所言業者。",
    "X45n0771_002:0817b03": "即是業相。所言識者。謂轉等諸識。所言心者。即業",
    "X45n0771_002:0817b04": "等諸識內本覺淨心。故名業識心。謂真妄和合為",
    "X45n0771_002:0817b05": "諸識體。即是淨分為發心德。如上文云。二者意熏",
    "X45n0771_002:0817b06": "習。謂諸菩薩發心勇猛。速趣涅槃故。前文言意即",
    "X45n0771_002:0817b07": "十一末那。此云業識。義亦具矣。由諸識內本覺淨",
    "X45n0771_002:0817b08": "分其力轉盛。是故能令菩薩速起勝進趣於果位。",
    "X45n0771_002:0817b09": "非謂無明癡分。故云微細起滅也。復次本覺力轉",
    "X45n0771_002:0817b10": "勝。無明用漸漸微也。",
    "X45n0771_002:0817b11": "本曰。又是菩薩功德成滿。於色究竟處。示一切世間",
    "X45n0771_002:0817b12": "最高大身。謂以一念相應慧無明頓盡。名一切種智。",
    "X45n0771_002:0817b13": "自然而有不思議業。能現十方利益眾生。",
    "X45n0771_002:0817b14": "論曰。此別顯功德成滿色究竟處者。是第四禪第",
    "X45n0771_002:0817b15": "□也。楞伽經云。欲界及無色佛不彼成道。色界中",
    "X45n0771_002:0817b16": "天□欲中得道。即是報佛他受用身。示離欲貪故。",
    "X45n0771_002:0817b17": "故不居欲界。現無邊相好故。不居無色界。為離二",
    "X45n0771_002:0817b18": "過故。依色界上天成等正覺也。謂始覺智一剎那",
    "X45n0771_002:0817b19": "頃。會大覺時。名一念相應慧也。即於此時無明盡",
    "X45n0771_002:0817b20": "故。領照一切眾生之心。名一切種智。月去重雲。俱",
    "X45n0771_002:0817b21": "現千器。無思而應。□糸一方。故云自然而有不思",
    "X45n0771_002:0817b22": "議業能現十方等。此是化身業用。良以從報化故",
    "X45n0771_002:0817b23": "也。",
    "X45n0771_002:0817b24": "本曰。問曰。虗空無邊故世界無邊。世界無邊故眾生",
    "X45n0771_002:0817c01": "無邊。眾生無邊故心行差別亦復無邊。如是境界不",
    "X45n0771_002:0817c02": "可分齊。難知難解。若無明斷無有心想。云何能了名",
    "X45n0771_002:0817c03": "一切種智。",
    "X45n0771_002:0817c04": "論曰。此問答釋疑門有二。一難問門。二答說門。此",
    "X45n0771_002:0817c05": "初門也。問意云。世界眾生心行。如是境界皆依一",
    "X45n0771_002:0817c06": "無明妄心而得住持。若無明斷。即自空無。所了之",
    "X45n0771_002:0817c07": "境既無。云何得有能了之智名一切種耶。復次占",
    "X45n0771_002:0817c08": "察經云。一切境界皆依無明。識夢所見妄想作故。",
    "X45n0771_002:0817c09": "若無明斷即無心相。心相既無。誰為能了。名一切",
    "X45n0771_002:0817c10": "智耶。復次若一行者斷無明時。能了一切有情心",
    "X45n0771_002:0817c11": "行。名一切種智者。此亦爾。豈一室之明燈。能破十",
    "X45n0771_002:0817c12": "室之夜闇。能了十室之境哉。",
    "X45n0771_002:0817c13": "本曰。答曰。一切境界本來一心。離於想念。",
    "X45n0771_002:0817c14": "論曰。此答初問。一切境界從本已來。唯依一種無",
    "X45n0771_002:0817c15": "明心有。以無明滅故。境界亦滅。以境界滅故。即無",
    "X45n0771_002:0817c16": "能斷始覺之智。以此境智無有俱故。如大總持經",
    "X45n0771_002:0817c17": "云。悟四相品云。始覺般若有四相位中。有無四相",
    "X45n0771_002:0817c18": "時。始覺隨無。即是其義。云離於想念者。正顯離相",
    "X45n0771_002:0817c19": "境智。即是離於四相妄想。及離始覺正念。唯有本",
    "X45n0771_002:0817c20": "覺獨存。等照總機。是故得名一切種智。如上文云。",
    "X45n0771_002:0817c21": "而實無有始覺之異。以四相俱時而有。皆無自立",
    "X45n0771_002:0817c22": "本來平等同一覺故。即此義也。",
    "X45n0771_002:0817c23": "本曰。以眾生妄見境界故。心有分齊。以妄起想念。不",
    "X45n0771_002:0817c24": "稱法性。故不能了。",
    "X45n0771_002:0818a01": "論曰。此答第二問。等覺以還未離無始無明念故。",
    "X45n0771_002:0818a02": "名為眾生見有染淨斷證境智者。皆是無明識夢",
    "X45n0771_002:0818a03": "所見。故云妄見境界心有分齊也。以起想念等者。",
    "X45n0771_002:0818a04": "以起境想覺念即即不稱法性。故不能了。今妙覺",
    "X45n0771_002:0818a05": "位如眠夢覺。始智見有惑智所有修證。皆是夢中",
    "X45n0771_002:0818a06": "所見。無有真實故。圓覺經云。又如夢中人醒時。不",
    "X45n0771_002:0818a07": "可得覺者。如虗空平等。不動轉覺。遍十方界。即得",
    "X45n0771_002:0818a08": "成佛道。眾幻滅無處。成道亦無得。本性圓滿故。如",
    "X45n0771_002:0818a09": "是了時。故名一切種智。",
    "X45n0771_002:0818a10": "本曰。諸佛如來離於見想。無所不遍。心真實故。即是",
    "X45n0771_002:0818a11": "諸法之性。自體顯照一切妄法。有大智用無量方便。",
    "X45n0771_002:0818a12": "隨諸眾生所應得解。皆能開示種種法義。是故得名",
    "X45n0771_002:0818a13": "一切種智。",
    "X45n0771_002:0818a14": "論曰。此答第三問。明諸佛如來已斷無明。故離二",
    "X45n0771_002:0818a15": "見妄想也。智周法界。故無所不遍。體會心源。名為",
    "X45n0771_002:0818a16": "真實。緣起永息。是法實性。本非他成。曰自眾德。所",
    "X45n0771_002:0818a17": "依名體。其如塵鏡垢盡。萬像中顯。夜過日出。圓光",
    "X45n0771_002:0818a18": "普照。故云自體照一切妄法有大智用。乃至得名",
    "X45n0771_002:0818a19": "一切種智也。",
    "X45n0771_002:0818a20": "本曰。問曰。若諸佛有自然業。能現一切處利益眾生。",
    "X45n0771_002:0818a21": "一切眾生若見其身。若覩神變。若聞其說。無不得利。",
    "X45n0771_002:0818a22": "云何世間多不能見。",
    "X45n0771_002:0818a23": "論曰。此因論生論也。因前自然有不思議及業。有",
    "X45n0771_002:0818a24": "無量方便等。生起此文。於中有二。一問。二答。初門",
    "X45n0771_002:0818b01": "可智也。",
    "X45n0771_002:0818b02": "本曰。答曰。諸佛如來法身。平等遍一切處。無有作意。",
    "X45n0771_002:0818b03": "故說自然。但依眾生心現。眾生心者猶如於鏡。鏡若",
    "X45n0771_002:0818b04": "有垢。色像不現。如是眾生心若有垢。法身不現故。",
    "X45n0771_002:0818b05": "論曰。此答釋中云。平等遍一切處者。明此法身量",
    "X45n0771_002:0818b06": "等十方化遍六道有感必應。故云但依眾生心現",
    "X45n0771_002:0818b07": "也。有垢不現者。喻無感佛之機也。如水中月質影",
    "X45n0771_002:0818b08": "俱月。眾生心現化名法也。",
    "X45n0771_002:0818b10": "釋摩訶衍論疏下本"
}