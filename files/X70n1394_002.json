{
    "X70n1394_002:0561b04": "斷橋和尚語錄卷下",
    "X70n1394_002:0561b06": "斷橋和尚住臨安府淨慈報恩光孝禪寺語錄",
    "X70n1394_002:0561b07": "侍者　　　　　編",
    "X70n1394_002:0561b08": "山門。有門有路。從汝諸人。東行西行。忽若新淨慈一",
    "X70n1394_002:0561b09": "把把斷。又向甚處插脚。喝一喝。",
    "X70n1394_002:0561b10": "方丈。橫主丈云。與麼與麼。豎主丈云。不與麼不與麼。",
    "X70n1394_002:0561b11": "卓主丈云。只者　關作麼生過。吽吽。",
    "X70n1394_002:0561b12": "陞座。拈香祝",
    "X70n1394_002:0561b13": "聖。問答畢。乃云。浙東山。浙西水。言前拶透。只在脚尖。",
    "X70n1394_002:0561b14": "江南月。江北雲。句下挨開。不離眼底。者箇陳年葛藤。",
    "X70n1394_002:0561b15": "諸方老骨撾。拈弄不出。醭醭蔌蔌。支支離離。而今落",
    "X70n1394_002:0561b16": "在新淨慈手中。拽去牽來。絆倒天下衲僧。一箇箇。平",
    "X70n1394_002:0561b17": "吞佛祖。便見皇風普扇。惠日重輝。瑞氣靄龍樓。紫煙",
    "X70n1394_002:0561b18": "凝鳳闕。正與麼時。畢竟功歸何所。良久云。合國咸知。",
    "X70n1394_002:0561b19": "復舉。開山祖師永明。初參法眼。問云。子參請外。看",
    "X70n1394_002:0561b20": "什麼經。明云。華嚴。眼云。總別同異成壞六相。是何門",
    "X70n1394_002:0561b21": "攝。明云。世出世間一切法。皆具六相。眼云。空具六相",
    "X70n1394_002:0561b22": "否。明無對。眼云。何不問吾。明却問。空具六相否。眼云。",
    "X70n1394_002:0561b23": "空。明於是開悟。眼云。子作麼生會。明云空。眼然之。",
    "X70n1394_002:0561b24": "師頌云。空兮空兮無背面。拈起豁然成兩片。搭向南",
    "X70n1394_002:0561c01": "屏山角頭。千古萬古少人見。要見麼。以拂打圓相云。",
    "X70n1394_002:0561c02": "金烏飛上琉璃殿。",
    "X70n1394_002:0561c03": "當晚小參。屏陰掩映。塔影稜層。山色空濛。湖光瀲灔。",
    "X70n1394_002:0561c04": "好箇二千年前。黃面老。神通游戲之所。何妨大家出",
    "X70n1394_002:0561c05": "手。扶起大光明幢。作新法社。三百二百跺跟漢。豈可",
    "X70n1394_002:0561c06": "坐視。各請分司列職。運水搬柴。廣興供養。既然如是。",
    "X70n1394_002:0561c07": "且新長老到來。末上一筵。如何施設。豎拂云。拂石雲",
    "X70n1394_002:0561c08": "隨帚。烹茶月入鐺。復舉。雪峯示眾云。南山有一條",
    "X70n1394_002:0561c09": "鱉鼻蛇。汝等諸人。切須好看。一等惡物類。就中較些",
    "X70n1394_002:0561c10": "子。長慶云。今日堂中。大有人喪身失命。早是畏首縮",
    "X70n1394_002:0561c11": "脚。雲門以主丈。攛向雪峯面前。作怕勢。著他一口了",
    "X70n1394_002:0561c12": "也。玄沙聞云。用南山作麼。咄者籃杖。以主丈劃一劃",
    "X70n1394_002:0561c13": "云。一時列下。還知新淨慈立處麼。擲下主丈云。耶耶。",
    "X70n1394_002:0561c14": "次日陞座拈香。恭為追嚴",
    "X70n1394_002:0561c15": "徽宗皇帝。上資",
    "X70n1394_002:0561c16": "聖駕。乃云。一自休戈見太平。跨龍仙去彩霞輕。感恩",
    "X70n1394_002:0561c17": "惟有西湖水。夜夜清波蘸月明。",
    "X70n1394_002:0561c18": "請化主上堂。南山有眾盈籌。總是佛祖冤讎。一夏資",
    "X70n1394_002:0561c19": "糧尚少。豈容坐視無謀。長安城裏。芳草渡頭。賴有作",
    "X70n1394_002:0561c20": "者。為我希求。要使箇箇。飽飫而優游。忽然遇維摩居",
    "X70n1394_002:0561c21": "士。東指西指。又且如何對酬。一言纔勘破。笑倒老金",
    "X70n1394_002:0561c22": "牛。",
    "X70n1394_002:0561c23": "因事上堂。三家村裏佛法。十字街頭使不著。使著則",
    "X70n1394_002:0561c24": "金不博金。十字街頭佛法。三家村裏用不著。用著則",
    "X70n1394_002:0562a01": "水不洗水。用著使不著。使著用不著。拈向一邊。且如",
    "X70n1394_002:0562a02": "何是佛法。南山二論師。立正義折伏魔民。往返未分",
    "X70n1394_002:0562a03": "勝負。燕國余令公。乃挑通事舍人。把源頭一撥。赤幡",
    "X70n1394_002:0562a04": "子飄然在自家手。拍禪牀。下座。",
    "X70n1394_002:0562a05": "上堂。舉僧問佛日弼禪師。如何是毗盧印。日云。草鞋",
    "X70n1394_002:0562a06": "踏雪。僧云。學人不會。日云。步步成蹤。師拈云。如蟲",
    "X70n1394_002:0562a07": "禦木。偶爾成文。佛日故得其妙。只是不能活得者僧。",
    "X70n1394_002:0562a08": "忽問淨慈。如何是毗盧印。豎起一掌。學人不會。攔腮",
    "X70n1394_002:0562a09": "便摑。是活得耶。活不得耶。",
    "X70n1394_002:0562a10": "上堂。不可以有心求。魚吞直鈎。不可以無心得。狗嚙",
    "X70n1394_002:0562a11": "特石。不可以語言造。鳩啗活鷂。不可以寂默通。鼠咬",
    "X70n1394_002:0562a12": "大蟲。者四轉語。也有生有殺。也有放有收。諸人一一",
    "X70n1394_002:0562a13": "明得。許你四威儀中。有箇安樂處。苟或不知。後五日",
    "X70n1394_002:0562a14": "有人問著。莫教似仙林院裏陳闍梨。手擺鈴杵。念嚤",
    "X70n1394_002:0562a15": "呢嚤呢。",
    "X70n1394_002:0562a16": "上堂。舉洞山示眾云。須知有佛向上事。僧云。如何是",
    "X70n1394_002:0562a17": "佛向上事。山云。非佛。雲門拈云。名不得。狀不得。所以",
    "X70n1394_002:0562a18": "言非。師拈云。眼裏有筋。舌頭有骨。盡力道得箇非",
    "X70n1394_002:0562a19": "佛。名不得。狀不得。真是王小波破草鞋兩隻。",
    "X70n1394_002:0562a20": "上堂。舉達觀頴禪師。示眾云。七佛是性隷。萬法是心",
    "X70n1394_002:0562a21": "奴。且道主人翁。在甚麼處。自喝云。七佛已下出頭。又",
    "X70n1394_002:0562a22": "自諾云。各自祗候。師拈云。喚七佛為性隷。指萬法",
    "X70n1394_002:0562a23": "是心奴。達觀自謂。有出身路。及乎自喝自諾。又是奴",
    "X70n1394_002:0562a24": "隷邊事。主人翁。何曾夢見在。大眾要見麼。以拂。拂一",
    "X70n1394_002:0562b01": "拂云。曉來一陣春風動。開遍園林百[打丁+羕]花。",
    "X70n1394_002:0562b02": "持鉢至平江萬壽。請小參。三十年草鞋緊絆。桃花開",
    "X70n1394_002:0562b03": "處。始識路頭。六七箇蒲團坐穿。竹簾捲時。方見天下。",
    "X70n1394_002:0562b04": "者兩枚漆桶。好與三十棒。殊不知。纔生下來。呱地一",
    "X70n1394_002:0562b05": "聲。參學大事已畢。箇般說話。除非是姑蘇臺畔正受",
    "X70n1394_002:0562b06": "堂前。直指單傳老和尚。與兩山衲子。朝夕坐參。可有",
    "X70n1394_002:0562b07": "商量分。若是城狐社鼠。野鶩林鴉。又向什麼處啗啄。",
    "X70n1394_002:0562b08": "淨慈與麼匹配。與麼抑揚。大似飯羅裏插鍬。水甕中",
    "X70n1394_002:0562b09": "鼓杓。笑倒當年韓大伯。復舉。寶公傳語思大。何不",
    "X70n1394_002:0562b10": "下山教化眾生。大云。三世諸佛。被我一口吞盡。何處",
    "X70n1394_002:0562b11": "更有眾生可化。師拈云。寶公賣峭。思大詐姦。誰知",
    "X70n1394_002:0562b12": "打著淨慈心裏事。自出山來四十日。也無眾生可化。",
    "X70n1394_002:0562b13": "也無諸佛可吞。且道成得什麼事。良久云。笊籬無柄",
    "X70n1394_002:0562b14": "漉春風。撼動落花飛片片。",
    "X70n1394_002:0562b15": "鎮江府焦山寺。請小參。佛法玄微。十字街頭。隨機展",
    "X70n1394_002:0562b16": "演。禪道要妙。三家村裏。遇意設施。無端一陣黑風吹。",
    "X70n1394_002:0562b17": "到海門國。撞著箇咬猪狗惡知識。開大爐韛。運大鉗",
    "X70n1394_002:0562b18": "鎚。烹煆大心衲子。南山佛法禪道。揑作一團。拋向揚",
    "X70n1394_002:0562b19": "子江心著。何故。金山寺褁山。焦山山褁寺。千人萬人",
    "X70n1394_002:0562b20": "題。只是者箇事。卓主丈一下。復舉。臨濟問院主。甚",
    "X70n1394_002:0562b21": "處來。主云。州中糶黃米來。濟云。糶得盡否。主云。糶得",
    "X70n1394_002:0562b22": "盡。濟以主丈。劃一劃云。還糶得者箇否。主便喝。濟便",
    "X70n1394_002:0562b23": "打。後典座至。濟舉前話。座云。院主不會和尚意。濟云。",
    "X70n1394_002:0562b24": "你又作麼生。座便禮拜。濟亦打。師拈云。臨濟好一",
    "X70n1394_002:0562c01": "條主丈。惜乎只打得兩枚漆桶。當時若打著一箇。我",
    "X70n1394_002:0562c02": "輩飯也無喫。",
    "X70n1394_002:0562c03": "持鉢歸。閏四月結夏。小參。遊南方一遭。主丈未曾撥",
    "X70n1394_002:0562c04": "著會佛法底。掩彩煞人。走三千里路。布單賣却。特為",
    "X70n1394_002:0562c05": "此因緣來。慚惶煞人。淨慈門下。似者般箇。亦多有在。",
    "X70n1394_002:0562c06": "且與促長期作短期。併三限為一限。試為從頭針劄",
    "X70n1394_002:0562c07": "過。忽若一針便死。一劄便活。老僧未免燒好香供養。",
    "X70n1394_002:0562c08": "何謂也。三年逢一閏。四月見重圓。復舉。真淨示眾",
    "X70n1394_002:0562c09": "云。今日乃是第二箇四月。不見古人道。放過一著。落",
    "X70n1394_002:0562c10": "在第二。雖然第二。依舊只是箇孟夏漸熱。阿呵呵。有",
    "X70n1394_002:0562c11": "利無利。不離行市。西川成都府漏籃子。一文錢三箇",
    "X70n1394_002:0562c12": "兩箇。撒在諸人面前。一一可以治病。又不知廬陵米",
    "X70n1394_002:0562c13": "作麼價。師拈云。大眾。者陳年滯貨。颺在叢林中。少",
    "X70n1394_002:0562c14": "有人以眼覰著。淨慈信手拽來。用得恰好。奇哉奇哉。",
    "X70n1394_002:0562c15": "孟夏漸熱。前堂五日先。不動口已道了。瞌睡漢。自是",
    "X70n1394_002:0562c16": "當面諱却。希有希有。西川城都府漏籃子。後堂重新",
    "X70n1394_002:0562c17": "拈出。活一切人。不消半服。若是廬陵米作麼價。待諸",
    "X70n1394_002:0562c18": "人喫飯。向鼻孔裏。去老漢却與汝商量。喝一喝。下座。",
    "X70n1394_002:0562c19": "上堂。舉僧問洞山。寒暑到來。如何回避。山云。何不向",
    "X70n1394_002:0562c20": "無寒暑處回避。僧云。如何是無寒暑處。山云。寒時寒",
    "X70n1394_002:0562c21": "殺闍梨。熱時熱殺闍梨。師拈云。寒暑內橫身。寒暑",
    "X70n1394_002:0562c22": "外垂手。洞山自謂作家。殊不知。舌上一字關。却被者",
    "X70n1394_002:0562c23": "僧覰破。",
    "X70n1394_002:0562c24": "上堂。山僧有一句子。在諸人分上。平平坦坦。諸人有",
    "X70n1394_002:0563a01": "一句子。在山僧分上。曲曲彎彎。遂舉拂云。左手串來。",
    "X70n1394_002:0563a02": "元是一[打丁+羕]。右手挑起。且非兩般。為甚麼牀角頭。當面",
    "X70n1394_002:0563a03": "一擲。五雙十箇。取之不得。捨之又難。良久云。難難。",
    "X70n1394_002:0563a04": "解夏小參。百二十日夏。有箇好說話。簸箕未動唇。苕",
    "X70n1394_002:0563a05": "菷先露杷。豈不見。溈山問仰山。寂子今夏。在下面。作",
    "X70n1394_002:0563a06": "何所務。把飯喚狗。仰云。鋤得一片畬。下得一籮種。者",
    "X70n1394_002:0563a07": "田厙奴。溈云。子今夏不空過。據本結息。仰却問云。和",
    "X70n1394_002:0563a08": "尚今夏。做箇什麼。看看上面。溈云。日中一飡。夜後一",
    "X70n1394_002:0563a09": "寢。又只是麩漿果。仰云。和尚今夏。亦不空過。背後叉",
    "X70n1394_002:0563a10": "手。仰道了。遂吐舌。狸咬尾巴。溈云。寂子何得自傷己",
    "X70n1394_002:0563a11": "命。救不得也。溈仰家風。諸人已見了。且道。淨慈一眾。",
    "X70n1394_002:0563a12": "同牀聚頭打眠。各自開眼做夢。是空過耶。不空過耶。",
    "X70n1394_002:0563a13": "擊拂云。雙旗收電影。一劍倚天寒。復舉。古德云。心",
    "X70n1394_002:0563a14": "不是佛。智不是道。師頌云。月臨粉壁間尤白。燭入",
    "X70n1394_002:0563a15": "紗籠裏更紅。夜冷井邊聞落葉。已驚秋色到梧桐。",
    "X70n1394_002:0563a16": "上堂。十五日前。結而不解。十五日後。解而不結。正當",
    "X70n1394_002:0563a17": "今日。結也休。解也休。草鞋對頰聳八耳。主丈橫身撑",
    "X70n1394_002:0563a18": "兩頭。五湖四海衲子為冤讎。",
    "X70n1394_002:0563a19": "上堂。舉溈山。一日見僧來參。山起身。僧云。請和尚莫",
    "X70n1394_002:0563a20": "起。山云。老僧未曾坐。僧云。某甲未曾拜。山云。何得無",
    "X70n1394_002:0563a21": "禮。師拈云。匇匇上山者。不知山高。茫茫過水者。不",
    "X70n1394_002:0563a22": "覺水深。因茲家道月削日侵。遂拈主丈云。溈山若早",
    "X70n1394_002:0563a23": "知有者箇。良久云。有錢買金。",
    "X70n1394_002:0563a24": "上堂。庭前黃葉墜。嶺上白雲屯。風味無多子。何人共",
    "X70n1394_002:0563b01": "我論。忽有箇出來把住道。你屋裏。自有天來。大底活",
    "X70n1394_002:0563b02": "計。何得裝寒酸氣象。說冷淡語言耶。遂呵呵大笑云。",
    "X70n1394_002:0563b03": "知我者。其惟春秋乎。",
    "X70n1394_002:0563b04": "中秋上堂。一遇中秋節。競賞中秋月。指底指。翫底翫。",
    "X70n1394_002:0563b05": "說底說。到了何曾離圓缺。惟愛老長沙。一踏踏倒小",
    "X70n1394_002:0563b06": "釋迦。光燦爛。絕周遮。不知端的落誰家。",
    "X70n1394_002:0563b07": "雷峯北林和尚遺書至。上堂。西風一陣惡。北林平地",
    "X70n1394_002:0563b08": "摧。曉猿夜鶴。驚怨空徘徊。哀哉哀哉。戒光猶自照高",
    "X70n1394_002:0563b09": "臺。",
    "X70n1394_002:0563b10": "上堂。舉夾山與定山。同行言話次。定山云。生死中無",
    "X70n1394_002:0563b11": "佛。則無生死。夾山云。生死中有佛。則不迷生死。二人",
    "X70n1394_002:0563b12": "是非不已。同去見大梅。便問云。未審二人見處。那箇",
    "X70n1394_002:0563b13": "較親。梅云。一親一疎。夾山云。那箇親。梅云。且去明日",
    "X70n1394_002:0563b14": "來。夾山次日又問。梅云。親者不問。問者不親。夾山住",
    "X70n1394_002:0563b15": "後云。我當時在大梅處。失却一隻眼。師拈云。一人",
    "X70n1394_002:0563b16": "金針蒙草錦。一人玉線蹙花幔。等是機巧工夫拈出。",
    "X70n1394_002:0563b17": "大梅面前。覆去翻來。愈生光彩。還知夾山末後用處",
    "X70n1394_002:0563b18": "麼。展開懸向野堂上。百鳥驚飛不敢啼。",
    "X70n1394_002:0563b19": "上堂。須彌山一座。掇向頭上。而不知重。燈心草半寸。",
    "X70n1394_002:0563b20": "藏在手裏。而不知輕。似者般底。可謂獃。可謂癡。可謂",
    "X70n1394_002:0563b21": "沒忖當。可謂無準繩。然雖如是。以主丈劃一劃云。到",
    "X70n1394_002:0563b22": "不平時還有聲。",
    "X70n1394_002:0563b23": "上堂。舉韓文公與肇論主茶次。公曰。曾聞講得肇論",
    "X70n1394_002:0563b24": "是否。主曰不敢。公曰。論中有物不遷義。是不。主曰。是",
    "X70n1394_002:0563c01": "公撲下盞子云。者箇是什麼義。主無語。師拈云。韓",
    "X70n1394_002:0563c02": "文公肇論主。喫茶也不依本分。物不遷義。固是不得",
    "X70n1394_002:0563c03": "而明。啞。可惜一隻盞。",
    "X70n1394_002:0563c04": "聖節上堂。渚流虹影。樞繞電光。聖人出現。化洽殊方。",
    "X70n1394_002:0563c05": "南山祝贊一句。又且如何舉揚。合掌頂戴云。南無延",
    "X70n1394_002:0563c06": "壽王。南無長壽王。",
    "X70n1394_002:0563c07": "上堂。舉雪峯示眾云。飯籮邊坐。餓死人。臨河。渴死漢。",
    "X70n1394_002:0563c08": "曾郎曾郎。三十年前。也曾與麼來。玄沙云。飯籮裏坐。",
    "X70n1394_002:0563c09": "餓死人。水沒頭浸。渴死漢。正是未出嶺時口款。雲門",
    "X70n1394_002:0563c10": "云。通身是飯。通身是水。咄。者跛子。推門一拶折脚。是",
    "X70n1394_002:0563c11": "飯耶。是水耶。淨慈門下。餓死人。渴死漢。且未要舉著。",
    "X70n1394_002:0563c12": "尋常喫飯飲水。細嚼崙吞一任你。但不得忘來處。",
    "X70n1394_002:0563c13": "請修造上堂。舉芭蕉示眾云。你有主丈子。我與你主",
    "X70n1394_002:0563c14": "丈子。你無主丈子。我奪却你主丈子。師拈云。有無",
    "X70n1394_002:0563c15": "枝上生節。與奪節上生枝。一等弄主丈子。芭蕉老喫",
    "X70n1394_002:0563c16": "便宜。南山不惜出手為提持。度主丈。喚侍者云。修造",
    "X70n1394_002:0563c17": "司無丈竿用。權且借之。",
    "X70n1394_002:0563c18": "佛涅槃上堂。日暖噴庭花。風輕搖岸柳。雙林入滅老",
    "X70n1394_002:0563c19": "臊胡。至今猶露摩胷手。一箇半箇。於斯見得徹去。便",
    "X70n1394_002:0563c20": "可流通萬世之光明。苟或不然。瞎却你眼。啞却我口。",
    "X70n1394_002:0563c21": "上堂。舉趙州。因僧告辭。州云。甚處去。僧云。諸方學佛",
    "X70n1394_002:0563c22": "法去。州豎起拂云。有佛處不得住。無佛處急走過。三",
    "X70n1394_002:0563c23": "千里外逢人。不得錯舉。僧云。與麼則不去也。州云。摘",
    "X70n1394_002:0563c24": "楊花摘楊花。師頌云。千尋浪裏出頭。萬仞崖前展",
    "X70n1394_002:0564a01": "手。七百甲子老翁。剛然弄一場醜。摘楊花摘楊花。翻",
    "X70n1394_002:0564a02": "身跳上樹。驚散暮林鴉。",
    "X70n1394_002:0564a03": "佛鑑和尚忌拈香。拈香云。凌遲祖父只者箇。殃害兒",
    "X70n1394_002:0564a04": "孫只者箇。三月十八日。出驢胎入馬腹。亦只者箇。雍",
    "X70n1394_002:0564a05": "郎雍郎。插香云。非但報你箇。也要辱你箇。",
    "X70n1394_002:0564a06": "上堂。震法雷。擊法鼓。布慈雲兮灑甘露。永嘉大師。元",
    "X70n1394_002:0564a07": "來是箇死水裏龍。山僧未免資其神力。看取平地驣",
    "X70n1394_002:0564a08": "驤變化。喝一喝云。法雷震矣。擊禪牀云。法鼓擊矣。以",
    "X70n1394_002:0564a09": "拂子曳云。慈雲布矣。以拂子灑云。甘露灑矣。直得山",
    "X70n1394_002:0564a10": "河大地。草木叢林。悉皆敷榮。悉皆鬱茂。且道。徐家園",
    "X70n1394_002:0564a11": "裏爛葛藤。還有者箇消息麼。提拂子顧云。芽生也。",
    "X70n1394_002:0564a12": "結夏小參。拈主丈。阿呵呵。白日青天。有與麼事。主丈",
    "X70n1394_002:0564a13": "子突然。與諸人作頭底。一夏九十日。要住不得住。要",
    "X70n1394_002:0564a14": "去不得去。如落水犬。如觸藩羊。如墮檻猿。如陷穽虎。",
    "X70n1394_002:0564a15": "當此之時。住山老漢。豈無方便耶。須是心自肯。頭自",
    "X70n1394_002:0564a16": "點。主丈子。欣然與諸人開眼目。卓一下。阿呵呵。青天",
    "X70n1394_002:0564a17": "白日。無與麼事。復舉。玄沙問鏡清。不見一法。是大",
    "X70n1394_002:0564a18": "過患。且道。是那一法。清指露柱云。莫是不見者箇法",
    "X70n1394_002:0564a19": "麼。沙云。浙中清水白米。從汝喫。佛法則未在。師拈",
    "X70n1394_002:0564a20": "云。玄沙片舌如刀。鏡清一指似箭。笑談各展機謀。做",
    "X70n1394_002:0564a21": "出者般觜面。何故。不見道。漳泉福建。",
    "X70n1394_002:0564a22": "上堂。似地擎山。不知山之孤峻。圭角露也。如石含玉。",
    "X70n1394_002:0564a23": "不知玉之無瑕。文彩彰也。若能如是。是真出家。吽。只",
    "X70n1394_002:0564a24": "與麼。要入淨慈門。猶隔西湖在。",
    "X70n1394_002:0564b01": "上堂。舉僧問智門。蓮花未出水時如何。門云。蓮花。僧",
    "X70n1394_002:0564b02": "云。出水後如何。門云。荷葉。師頌云。玉纜纖纖布嫰",
    "X70n1394_002:0564b03": "芽。香苞朵朵依新葉。化工底事把天機。剖腹傾心俱",
    "X70n1394_002:0564b04": "漏泄。",
    "X70n1394_002:0564b05": "上堂。舉僧問洞山。如何是佛。山云。麻三斤。師拈云。",
    "X70n1394_002:0564b06": "洞山老兒。將三寸鐵。斷天下衲僧命根。雖則歷數百",
    "X70n1394_002:0564b07": "年。其鋒銳凜然。淨慈今日。當面一提。血滴滴地。",
    "X70n1394_002:0564b08": "八月旦上堂。白蘋洲畔。紅蓼岸頭。漁人得意。撥動孤",
    "X70n1394_002:0564b09": "舟。飛起一行兩行塞鴈。漾開七箇八箇沙鷗。絲綸在",
    "X70n1394_002:0564b10": "手。隨放隨收。時有金鱗上直鈎。",
    "X70n1394_002:0564b11": "中秋上堂。兼謝百丈西堂。舉。馬祖與西堂百丈南泉",
    "X70n1394_002:0564b12": "翫月次。祖云。正當與麼時如何。堂云。正好供養。丈云。",
    "X70n1394_002:0564b13": "正好修行。泉拂袖而去。祖云。經歸藏。禪歸海。唯有普",
    "X70n1394_002:0564b14": "願。獨超物外。師拈云。西堂供養。輕侵秤尾。百丈修",
    "X70n1394_002:0564b15": "行。短過尺頭。南泉拂袖去。芻狗趁鐵牛。馬大師幸然",
    "X70n1394_002:0564b16": "平似鏡。何用曲如鈎。",
    "X70n1394_002:0564b17": "重九上堂。九月九。一句話。有準繩。無柄杷。惟有陶靖",
    "X70n1394_002:0564b18": "節知縫罅。悠然見南山。笑傲東籬下。",
    "X70n1394_002:0564b19": "鬮拈化糧。上堂。拈主丈云。息慮迷源。拂塵昧己。多少",
    "X70n1394_002:0564b20": "衲僧。困在者裏。淨慈未免拈頭作尾。拈尾作頭。殿上",
    "X70n1394_002:0564b21": "三箇漢。權做老奴。堂中五百尊。暫為小使。竭力振起",
    "X70n1394_002:0564b22": "古家風。先祝　一人壽。次鑄六軍安。三願萬民樂。然",
    "X70n1394_002:0564b23": "後開天門闢地戶。使長安市上。一箇箇。知道鉢盂無",
    "X70n1394_002:0564b24": "底。提起主丈云。等閒獲得一籌歸。卓一下云。暢殺你。",
    "X70n1394_002:0564c01": "快殺你。",
    "X70n1394_002:0564c02": "上堂。舉僧問雲門。不起一念。還有過也無。門云。須彌",
    "X70n1394_002:0564c03": "山。師拈云。湖光湛湛。野色濛濛。簑笠一翁。酣然倦",
    "X70n1394_002:0564c04": "釣。驀爾撞箇。回棹轉蓬。便見雪浪千尋。雲濤萬疊。",
    "X70n1394_002:0564c05": "冬至小參。春分秋分。夏至冬至。天地循環。提主丈云。",
    "X70n1394_002:0564c06": "是者一氣。阿呵呵。淨慈主丈子。硬糾糾。黑漫漫。超出",
    "X70n1394_002:0564c07": "陰陽。不居寒暑。點開釋迦眼睛。張皇半夜。敲落達磨",
    "X70n1394_002:0564c08": "牙齒。纏拔九年。盡天下衲僧性命。一捻捻住。求死不",
    "X70n1394_002:0564c09": "得死。求生不得生。因甚逗到寶祐六年。十一月十八",
    "X70n1394_002:0564c10": "日。在者筭座裏。預先出手露脚。卓主丈云。誌公和尚。",
    "X70n1394_002:0564c11": "復舉。洞山與密師伯。到餅店。密於地上。畫一圓相",
    "X70n1394_002:0564c12": "云。將取去。山云。拈將來。密休去。師拈云。將不去。拈",
    "X70n1394_002:0564c13": "不來。兩箇漢。一場獃。至今平地上。狼藉覆蒼苔。",
    "X70n1394_002:0564c14": "上堂。十八日已前。陽消陰長。十八日已後。陽長陰消。",
    "X70n1394_002:0564c15": "正當今日。陰陽會合。消長混融。南山下一樹千絲檜。",
    "X70n1394_002:0564c16": "交枝錯節。織月梭風。翠縷一重高一重。",
    "X70n1394_002:0564c17": "謝兩堂秉拂。都寺幹齋。上堂。一味禪。黑漆丈東丁西",
    "X70n1394_002:0564c18": "卓。頭不欠尾不全。五味禪。白甆碗深貯淺飣。少半角",
    "X70n1394_002:0564c19": "多半邊。以拂打圓相云。總在淨慈綣[袖由+貴]裏。不得動著。",
    "X70n1394_002:0564c20": "不得道著。何故。儉生不孝。義出豐年。",
    "X70n1394_002:0564c21": "除夜小參。安眠露地牛。未脫黃金索。常在顧盻中。牧",
    "X70n1394_002:0564c22": "童難捉摸。當此年窮歲盡。且不似老法昌。燒榾柮柴。",
    "X70n1394_002:0564c23": "唱村田樂。作場笑具。蓋各人自有一頭。兩角指天。四",
    "X70n1394_002:0564c24": "蹄踏地。朝從湖上去。暮向嶺邊歸。橫眠倒臥。盡在南",
    "X70n1394_002:0565a01": "山欄圈中。自是牧者不知。騎者不識。大眾要識麼。以",
    "X70n1394_002:0565a02": "拂作鞭勢云。叱。又云。[囗@力]。牢把繩頭著。復舉。僧問開",
    "X70n1394_002:0565a03": "先暹和尚。年窮歲盡時如何。開先云。依舊孟春猶寒。",
    "X70n1394_002:0565a04": "師拈云。開先可謂因風吹火。用力不多。忽有問淨",
    "X70n1394_002:0565a05": "慈。年窮歲盡時如何。遣臘冰千筯。勾春柳一絲。",
    "X70n1394_002:0565a06": "正月旦上堂。年年是好年。日日是好日。南山今日。好",
    "X70n1394_002:0565a07": "處又非常。石人起拜大人揖。因甚如此。蛇生角。虎插",
    "X70n1394_002:0565a08": "翼。",
    "X70n1394_002:0565a09": "湖州歸上堂。煙迷岸樹。水沒汀莎。渡頭撥動釣舟。野",
    "X70n1394_002:0565a10": "鴨翩然飛過。翻思百丈鼻孔。被馬師一扭。至今猶自",
    "X70n1394_002:0565a11": "作忍痛聲。淨慈與麼道。也是望空擲石頭。",
    "X70n1394_002:0565a12": "上堂。舉僧問馬祖。如何是祖師西來意。祖喚僧近前",
    "X70n1394_002:0565a13": "來。僧近前。祖便掌云。六耳不同謀。師拈云。馬師道。",
    "X70n1394_002:0565a14": "近前來。早是六耳同謀了也。何況更打一掌乎。然制",
    "X70n1394_002:0565a15": "禮作樂。識周公者鮮矣。",
    "X70n1394_002:0565a16": "涅槃上堂。舉世尊。於涅槃會上。以手摩胸。告眾。攢簇",
    "X70n1394_002:0565a17": "不得底病證出也。乃曰。汝等善觀吾紫磨金色之身。",
    "X70n1394_002:0565a18": "瞻仰取足。無令後悔。顛言倒語不少。若謂吾滅度。非",
    "X70n1394_002:0565a19": "吾弟子。謂吾不滅度。亦非吾弟子。臨危猶自說醫書。",
    "X70n1394_002:0565a20": "是時百萬大眾。悉皆契悟。吽吽。總是扶籬摸壁。若有",
    "X70n1394_002:0565a21": "一箇半箇。飜轉面皮。老瞿曇。要死也不得在。",
    "X70n1394_002:0565a22": "上堂。雲収幽谷靜。雨歇幽澗鳴。風暖幽鳥語。日融幽",
    "X70n1394_002:0565a23": "草青。二祖不知。截斷一手臂。歸宗不會。拭壞雙眼睛。",
    "X70n1394_002:0565a24": "致使衲僧。箇箇半疑半信。半醉半醒。爭知道。自來滿",
    "X70n1394_002:0565b01": "口。咀華而嚼英。",
    "X70n1394_002:0565b02": "上堂。舉溈山示眾云。行脚高士。直須向聲色裏坐。聲",
    "X70n1394_002:0565b03": "色裏臥。疎山出問云。如何是不落聲色句。溈豎起拂",
    "X70n1394_002:0565b04": "子。山云。此猶是落聲色句。溈便歸方丈。山不契。遂辭",
    "X70n1394_002:0565b05": "香嚴。嚴云。何不且住。山云。某甲與和尚無緣。嚴云。有",
    "X70n1394_002:0565b06": "何因緣不契。山遂舉前話。嚴云。某甲有箇語。山云。道",
    "X70n1394_002:0565b07": "什麼。嚴云。言發非聲。色前不物。山云。元來此間有人。",
    "X70n1394_002:0565b08": "師兄去後。有箇住處。某甲却來相伴。溈至晚。問嚴。矮",
    "X70n1394_002:0565b09": "闍梨在麼。嚴云。已去了。溈云。向你道什麼。嚴云。某甲",
    "X70n1394_002:0565b10": "亦曾對他來。溈云。試舉看。嚴云。言發非聲。色前不物。",
    "X70n1394_002:0565b11": "溈云。他道什麼。嚴云。他深肯之。溈失笑云。我將謂矮",
    "X70n1394_002:0565b12": "子有長處。元來只在者裏。此子向後有箇住處。近山",
    "X70n1394_002:0565b13": "無柴燒。近水無水喫。師拈云。扶其頭溈山手脚俱",
    "X70n1394_002:0565b14": "露。掖其尾。香嚴肝膽盡傾。左右出矮師叔綣[袖由+貴]不得。",
    "X70n1394_002:0565b15": "既然如是。因甚却遭他授記。擊拂下座。",
    "X70n1394_002:0565b16": "結夏小參。太陽門下。日日三秋。枯枝困靈翮。明月堂",
    "X70n1394_002:0565b17": "前。時時九夏。止水淹俊鱗。殊不知。衲僧家。草鞋高掛",
    "X70n1394_002:0565b18": "龍牀角頭。著著向佛未出。祖未興。行到說不到時。說",
    "X70n1394_002:0565b19": "到行不到處。風凜凜地。若倚天長劍。頓在面前。誰敢",
    "X70n1394_002:0565b20": "正眼覰著。雖然。柄杷猶在老僧手裏。復舉。天平到",
    "X70n1394_002:0565b21": "西院。居常自云。莫道會佛法。今時覓箇舉話人也無。",
    "X70n1394_002:0565b22": "院知有此語。一日遙見平。乃召云。上座。平回首。院云。",
    "X70n1394_002:0565b23": "錯。平行三兩步。院又云。錯。平近前。院云。適來者兩錯。",
    "X70n1394_002:0565b24": "是西院錯。上座錯。平云。某甲錯。院云錯。平休去。院云。",
    "X70n1394_002:0565c01": "且在者裏過夏。待共上座商量者兩錯。平當時便行。",
    "X70n1394_002:0565c02": "住後為眾云。我當初行脚。被業風吹。到思明長老處。",
    "X70n1394_002:0565c03": "被他連下兩錯。更留我過夏。待共商量。我不道恁麼",
    "X70n1394_002:0565c04": "時錯。未發足南方。早知道錯了也。師拈云。進前則",
    "X70n1394_002:0565c05": "騰蛇遶足。退後則土宿臨頭。天平固是無柰何處。敢",
    "X70n1394_002:0565c06": "問諸人。西院兩錯。畢竟如何商量。縱使商量得。一夏。",
    "X70n1394_002:0565c07": "陳米飯。淡虀羮。也要你喫在。",
    "X70n1394_002:0565c08": "上堂。舉僧問雲門。如何是佛。門云。乾屎橛。師召大",
    "X70n1394_002:0565c09": "眾云。者跛脚阿師。渾身自來不淨。等閒觸著。平地上",
    "X70n1394_002:0565c10": "屙一堆。薰炙藂林。更無一人。以掃帚用事。以拂一拂。",
    "X70n1394_002:0565c11": "喝一喝。下座。",
    "X70n1394_002:0565c12": "上堂。庭前柏樹子。揭示西來旨。山僧三十年已前。識",
    "X70n1394_002:0565c13": "破根株。見徹骨髓。應用只在開口合口間。伸手縮手",
    "X70n1394_002:0565c14": "裏。冷地自笑笑未已。而今提掇來。自笑也不是。伸手",
    "X70n1394_002:0565c15": "縮手也不是。開口合口也不是。且道。誵訛在什麼處。",
    "X70n1394_002:0565c16": "不是不是。",
    "X70n1394_002:0565c17": "上堂。舉僧問趙州。如何是道。州云。墻外底。僧云。不問",
    "X70n1394_002:0565c18": "者箇道。州云。你問那箇道。僧云。大道。州云。大道透長",
    "X70n1394_002:0565c19": "安。師拈云。問路底。茫茫走東走西。指路底。步步隨",
    "X70n1394_002:0565c20": "上隨下。淨慈與麼品題。還有為人處麼。不見道。為語",
    "X70n1394_002:0565c21": "助者。焉哉乎也。",
    "X70n1394_002:0565c22": "解夏小參。一結結定。盡大地是箇鐵鎚杷子。在老僧",
    "X70n1394_002:0565c23": "手裏。橫拋豎擲。不知打破幾枚漆桶。一解解開。通十",
    "X70n1394_002:0565c24": "方無非大道路頭。在諸人脚下。南來北往。不知踏斷",
    "X70n1394_002:0566a01": "幾緉草鞋。與麼與麼。大難大難。蘆笛一聲堪著耳。又",
    "X70n1394_002:0566a02": "隨流水過前灘。復舉。溈山問仰山。寂子今夏。在下",
    "X70n1394_002:0566a03": "面。作何所務。仰山云。鋤得一片畬。下得一籮粟。溈山",
    "X70n1394_002:0566a04": "云。子今夏不空過。仰山却問云。和尚今夏。作箇什麼。",
    "X70n1394_002:0566a05": "溈云。日中一食。夜後一寢。仰云。和尚今夏。亦不空過。",
    "X70n1394_002:0566a06": "道了遂吐舌。溈云。寂子何得自傷己命。師拈云。仰",
    "X70n1394_002:0566a07": "山一夏不空過。脚露手穿。溈山不空過一夏。脚穿手",
    "X70n1394_002:0566a08": "露。古人則且止。只如淨慈。一夏七顛八倒。是空過耶。",
    "X70n1394_002:0566a09": "不空過耶。良久云。閻姘咬薑。趙婆呷醋。",
    "X70n1394_002:0566a10": "上堂。九十日一夏。始終無縫罅。拶到末梢頭。有箇好",
    "X70n1394_002:0566a11": "說話。作麼生。長爪梵志註九經。瞎眼波斯書八卦。",
    "X70n1394_002:0566a12": "上堂。如我按指。海印發光。汝暫舉心。塵勞先起。阿呵",
    "X70n1394_002:0566a13": "呵。釋迦老子。猶自作者神頭鬼面。淨慈昨請五人知",
    "X70n1394_002:0566a14": "事。一人頭首。五人監収。一人侍者。且不按指。亦不舉",
    "X70n1394_002:0566a15": "心。何故。風恬浪靜。雲淨月明。不擲金鈎。錦鱗自上。",
    "X70n1394_002:0566a16": "上堂。舉南泉一日。有僧來參。叉手而立。泉云。何太俗",
    "X70n1394_002:0566a17": "生。僧便合掌。泉云。何太僧生。僧無語。師拈云。王老",
    "X70n1394_002:0566a18": "師。一鏡當臺。胡來漢來。固不可得而逃。惜乎只撞著",
    "X70n1394_002:0566a19": "一箇叉手合掌鬼。",
    "X70n1394_002:0566a20": "中秋上堂。心月孤圓。以拂打圓相云。好箇退下桶篐",
    "X70n1394_002:0566a21": "子。光吞萬象。燈籠露柱。聻。光非照境。作麼生。境亦非",
    "X70n1394_002:0566a22": "存。且信一半。光境俱忘。大小盤山。又却與麼地。復是",
    "X70n1394_002:0566a23": "何物。阿呵呵。今朝八月十五日。正是中秋。十六十七",
    "X70n1394_002:0566a24": "十八三日好大潮。諸人若到浙江亭。第三柱上。題詩",
    "X70n1394_002:0566b01": "四句。看了記取歸來。",
    "X70n1394_002:0566b02": "上堂。舉龐居士問仰山。久嚮仰山。到來為甚却覆。山",
    "X70n1394_002:0566b03": "豎起拂子。士云。恰是。山云。是仰是覆。士摑露柱云。雖",
    "X70n1394_002:0566b04": "無人見。賴有露柱證明。山擲下拂云。一任舉似諸方。",
    "X70n1394_002:0566b05": "師拈云。小釋迦。若不得拂子。幾墮網羅。老居士。若",
    "X70n1394_002:0566b06": "不得露柱。幾落機穽。雖然二俱作家。到了且不知山",
    "X70n1394_002:0566b07": "是仰耶。是覆耶。",
    "X70n1394_002:0566b08": "臘八上堂。雪山層層。雪澗冷冷。瞿曇過去久矣。今宵",
    "X70n1394_002:0566b09": "誰覩明星。遂仰頭看天云。奇哉。復云。低聲。恐成妄語",
    "X70n1394_002:0566b10": "誑眾生。",
    "X70n1394_002:0566b11": "上堂。舉僧問九峰。如何是不壞身。峯云。正是。僧云。某",
    "X70n1394_002:0566b12": "甲不會。請師直指。峯云。適來曲多少。師拈云。九峯",
    "X70n1394_002:0566b13": "一箇鐵彈子。若還打著者僧。不被隨手一擊百雜碎。",
    "X70n1394_002:0566b14": "元宵上堂。以拂打圓相云。一輪月。以拂點云。萬點燈。",
    "X70n1394_002:0566b15": "月影與燈影交輝。燈光與月光互燦。遂合掌云。奇哉",
    "X70n1394_002:0566b16": "美哉。不可思議哉。何異過去日月燈明王如來。",
    "X70n1394_002:0566b17": "雪竇長老至上堂。舉先雪竇云。春山疊亂青。春水漾",
    "X70n1394_002:0566b18": "虗碧。雪竇老漢。大似將公界物。作私己用。竇云。寥寥",
    "X70n1394_002:0566b19": "天地間。獨立望何極。果然。竇却顧侍者云。有人看方",
    "X70n1394_002:0566b20": "丈麼。有。竇云。作賊人心虗。不勘自敗。淨慈雖則據款",
    "X70n1394_002:0566b21": "結案。亦未免遭人檢點。",
    "X70n1394_002:0566b22": "上堂。舉南泉問黃蘗。定慧等學。明見佛性。此理如何。",
    "X70n1394_002:0566b23": "蘗云。十二時中。不依倚一物始得。泉云。莫是長老見",
    "X70n1394_002:0566b24": "處麼。蘗云。不敢。泉云。草鞋錢且置。漿水錢教誰還。蘗",
    "X70n1394_002:0566c01": "休去。師拈云。酒中下鴆。蜜裏放砒。二大老。故一時",
    "X70n1394_002:0566c02": "互展機關。你者一隊弄業識底。更買草鞋行脚三十",
    "X70n1394_002:0566c03": "年。也未夢見他氣息在。",
    "X70n1394_002:0566c04": "浴佛上堂。我今灌沐諸如來。提起主丈云。今朝且浴",
    "X70n1394_002:0566c05": "黃面老子一箇。淨智莊嚴功德聚。燈籠眉間現瑞。露",
    "X70n1394_002:0566c06": "注腦後放光。五濁眾生令離垢。莫要塗汙他。同證如",
    "X70n1394_002:0566c07": "來淨法身。擲下主丈云。還有證得法身底麼。若證不",
    "X70n1394_002:0566c08": "得。淨慈又費一杓兩杓惡水。喝兩喝。下座。",
    "X70n1394_002:0566c09": "上堂。舉僧問趙州。未有世界。早有此性。世界壞時。此",
    "X70n1394_002:0566c10": "性不壞。如何是不壞底性。州云。四大五蘊。僧云。猶屬",
    "X70n1394_002:0566c11": "敗壞。如何是不壞底。州云。四大五蘊。師拈云。一箇",
    "X70n1394_002:0566c12": "無孔鐵鎚。兩回當面擲出。者僧若會。接得信手一揮。",
    "X70n1394_002:0566c13": "任是趙州眼光爍破四天下。也須倒行七步。",
    "X70n1394_002:0566c14": "結夏小參。知幻即離。錯。不作方便。早是作方便。離幻",
    "X70n1394_002:0566c15": "即覺。錯。亦無漸次。大好無漸次。諸人還見釋迦老子",
    "X70n1394_002:0566c16": "一片腦門骨麼。錯。揭却了也。者三錯。如摩醯首羅。豎",
    "X70n1394_002:0566c17": "亞三隻眼。若從右眼入者。正在半途。從左眼入者。且",
    "X70n1394_002:0566c18": "居門外。從正眼入者。許你住佛屋。喫佛飯。著佛衣。肆",
    "X70n1394_002:0566c19": "口說佛非。淨慈一夏甘心。做箇無錢客作兒。復舉。",
    "X70n1394_002:0566c20": "五祖示眾云。今日結夏。無可管顧諸人。未免作一家",
    "X70n1394_002:0566c21": "[飢几+燕]。擡手云。邏羅招。邏羅搖。邏羅送。莫訝空疎。伏惟珍",
    "X70n1394_002:0566c22": "重。師拈云。冷淡中設肴饌。寂寞裏動管絃。也須是",
    "X70n1394_002:0566c23": "鄧師伯始得。只是猶帶些子寒酸氣味在。",
    "X70n1394_002:0566c24": "上堂。淨慈今夏。造箇無底船。與諸人同。遊大圓覺海。",
    "X70n1394_002:0567a01": "撐底自撐。拄底自拄。鼓底自鼓。搖底自搖。逗到雲凈",
    "X70n1394_002:0567a02": "月明。風恬浪靜。不居此岸。不住彼岸。不滯中流。悠悠",
    "X70n1394_002:0567a03": "颺颺。其樂可謂無涯矣。忽然平地激起洪濤。衮翻白",
    "X70n1394_002:0567a04": "雪。又作麼生。乃招手云。[口*褱]。穩坐著。",
    "X70n1394_002:0567a05": "謝兩堂秉拂。都寺齋。上堂。一人語別別到頭。一人機",
    "X70n1394_002:0567a06": "橫橫到底。如今捻合來。放在面前。恰似箇鐵酸餡子。",
    "X70n1394_002:0567a07": "橫吞豎咬。一任諸人。有問餡子一句。切不得學五祖。",
    "X70n1394_002:0567a08": "念鷄冠花詩。",
    "X70n1394_002:0567a09": "上堂。舉僧問趙州。學人乍入叢林。乞師指示。州云。喫",
    "X70n1394_002:0567a10": "粥了也未。僧云。喫粥了也。州云。洗鉢盂去。師拈云。",
    "X70n1394_002:0567a11": "趙州無柄斧子。拈起劈頭一揮。隨後一斵。方圓成矣。",
    "X70n1394_002:0567a12": "規矩中矣。學者不知。空聞有丁丁之聲也。",
    "X70n1394_002:0567a13": "上堂。南山無關。西湖無蓋。五百箇弄泥團。三成羣四",
    "X70n1394_002:0567a14": "拽隊。鬬耳合非東倒西擂。吽吽。邏齋掇供。則不無你",
    "X70n1394_002:0567a15": "儂。橫擔主丈云。若要擔荷者箇法門。以手掩鼻。下座。",
    "X70n1394_002:0567a16": "上堂。舉趙州問投子。大死底人。却活時如何。子云。不",
    "X70n1394_002:0567a17": "許夜行。投明須到。師拈云。拔老虎鬚。截蒼龍角。豈",
    "X70n1394_002:0567a18": "足較二作家。當時傍若有人。不消道箇古佛古佛。",
    "X70n1394_002:0567a19": "上堂。雲門道。佛法大有在。只是舌頭短。又自云。長也。",
    "X70n1394_002:0567a20": "吽吽。淨慈道。佛法大有在。只是口門窄。亦自云闊也。",
    "X70n1394_002:0567a21": "阿呵呵。然雖如是。雲門底。淨慈底。直是天地相遼。且",
    "X70n1394_002:0567a22": "道。以何為證。蠅頭蟢脚。鶴膝蜂腰。",
    "X70n1394_002:0567a23": "解夏小參。奪人不奪境。喝一喝。奪境不奪人。作什麼。",
    "X70n1394_002:0567a24": "人境兩俱奪。退後退後。人境俱不奪。還我話頭來。臨",
    "X70n1394_002:0567b01": "濟老兒。四路葛藤。殃害天下衲僧。搭面兜頭者。萬萬",
    "X70n1394_002:0567b02": "千千。粘手綴脚者。千千萬萬。淨慈雖是他兒孫。未嘗",
    "X70n1394_002:0567b03": "把口說著。當此自恣之時。不免將無口刀子。從頭割",
    "X70n1394_002:0567b04": "斷。縛作一束。颺在南屏山頂。儘教日炙風吹。雲埋雨",
    "X70n1394_002:0567b05": "洗。忽然果布萌芽孼。擾亂叢林又一番。復舉。雲門",
    "X70n1394_002:0567b06": "問僧。在什麼處過夏。僧云。和尚合知。門云。我則知。僧",
    "X70n1394_002:0567b07": "云。且道。某甲在甚處過夏。門云。老鼠孔裏出頭。僧無",
    "X70n1394_002:0567b08": "語。師拈云。猫弄鼠。猿禁猴。雲門固是有殺活機謀。",
    "X70n1394_002:0567b09": "檢點來。依舊出不得者僧話頭。",
    "X70n1394_002:0567b10": "法語",
    "X70n1394_002:0567b11": "示哲侍者",
    "X70n1394_002:0567b12": "石頭和尚道。千種言。萬般解。只要教君長不昧。古人",
    "X70n1394_002:0567b13": "如斯言論。可謂棒打石人頭。嚗嚗論實事。今時叢林",
    "X70n1394_002:0567b14": "浩浩地。只是名字參禪學道。要覔一个半个。長時不",
    "X70n1394_002:0567b15": "昧底人。如空中揀月。豈不見。開山空照祖師。常喚主",
    "X70n1394_002:0567b16": "人翁。自應諾。惺惺著。諾。他時異日。莫受人瞞。諾諾。這",
    "X70n1394_002:0567b17": "箇豈不是長時不昧底雖然。是箇死蛇弄得出來。也",
    "X70n1394_002:0567b18": "是好笑。哲侍者在此三年。還曾解笑也未。若果未然。",
    "X70n1394_002:0567b19": "玄沙道底。",
    "X70n1394_002:0567b20": "示昱上人歸金山",
    "X70n1394_002:0567b21": "昱上人。在此相聚一夏。幸自可怜生。忽然袖紙懷香。",
    "X70n1394_002:0567b22": "來求法語。且不要長篇短句。呵呵。上人所求者何法。",
    "X70n1394_002:0567b23": "所覓者何語。豈不聞祖云乎。我宗無語句。亦無一法",
    "X70n1394_002:0567b24": "與人。恁地說話。早是為蛇畫足了也。今夏怛怛忉忉。",
    "X70n1394_002:0567c01": "何異將死雀。就地上彈。未免舉則新話。以塞其請。金",
    "X70n1394_002:0567c02": "山寺褁山。焦山山褁寺。千人萬人題。只是。忽地向此",
    "X70n1394_002:0567c03": "一句下。打失鼻孔。方知。山埜葛藤不少。更若道落了",
    "X70n1394_002:0567c04": "三字。却好問取金山和尚。",
    "X70n1394_002:0567c05": "果上人求語過太白",
    "X70n1394_002:0567c06": "即散而寂曰止。即昏而朗曰觀。此是天台智者大師",
    "X70n1394_002:0567c07": "玄旨也。浩浩轟轟幾百年。探其玄者多。得其旨者少。",
    "X70n1394_002:0567c08": "車山果上人。雖則窮玄達旨。惜乎胸次猶懷隱隱之",
    "X70n1394_002:0567c09": "疑。遂決志遊方。明究教外別傳之要。朅來鞔峯。必欲",
    "X70n1394_002:0567c10": "真登堂奧。其柰欲速而不達。一日懷香求語。過太白",
    "X70n1394_002:0567c11": "訪滅翁。予見其語峻氣豪。未敢與言。且引一進爛葛",
    "X70n1394_002:0567c12": "藤。而問之曰。何名止觀。止者是誰。觀者甚物。苟能於",
    "X70n1394_002:0567c13": "此。眼目定動。只明得教意。更有祖意在。豈不見。僧問",
    "X70n1394_002:0567c14": "巴陵。教意與祖意。是同是別。巴陵云。雞寒上樹。鴨寒",
    "X70n1394_002:0567c15": "下水。[囗@力]。者老漢。好與三十主丈。上人但與麼舉。",
    "X70n1394_002:0567c16": "日本僧以生死求語",
    "X70n1394_002:0567c17": "生死事大。無常迅速。衲僧入門款子。無有不會道者。",
    "X70n1394_002:0567c18": "及乎問他。胡為生耶。胡為死耶。十箇五雙。口如木[木*突]。",
    "X70n1394_002:0567c19": "若只與麼行脚。走遍四天下。又濟甚事。一日忽有三",
    "X70n1394_002:0567c20": "衲子到。口不能語。手却會書。乃知來自日本國。因有",
    "X70n1394_002:0567c21": "頌語。求予決死生話。未免饒舌。要知生從何來麼。但",
    "X70n1394_002:0567c22": "於父母未生前。密密究竟。要知死向何去麼。但於風",
    "X70n1394_002:0567c23": "火散後研窮。十二時中。只麼研來究去。驀然引手摸",
    "X70n1394_002:0567c24": "著鼻孔。便知未跨船舷。已與汝三十棒了也。其或不",
    "X70n1394_002:0568a01": "然。且向先徑山圓照葛藤參取。",
    "X70n1394_002:0568a02": "示小師舟侍者",
    "X70n1394_002:0568a03": "出家兒。要學大丈夫事業。須秉大丈夫志氣。若果如",
    "X70n1394_002:0568a04": "所言。何患不到祖師閫域。豈不見。歸宗因小師辭。問",
    "X70n1394_002:0568a05": "甚處去。討口牙也。僧云。諸方學五味禪去。不妨伶俐。",
    "X70n1394_002:0568a06": "歸宗曰。諸方有五味禪。我這裏。有一味禪。因甚不學。",
    "X70n1394_002:0568a07": "面皮厚多少。僧云。如何是和尚一味禪。望煙乞食。歸",
    "X70n1394_002:0568a08": "宗便打。傷鹽傷醋。僧云。會也會也。棺木裏瞠眼。歸宗",
    "X70n1394_002:0568a09": "曰。道來道來。老牛舐犢。僧擬開口。啞子喫蜜。歸宗又",
    "X70n1394_002:0568a10": "打。大好一味禪。一狀領過。吾有不孝子若舟。志氣雖",
    "X70n1394_002:0568a11": "有。事業未成。一日來辭。往諸方去。乞語為警策。老僧",
    "X70n1394_002:0568a12": "主丈。雖在身裏。且不似歸宗胡揮亂打。待子踏破幾",
    "X70n1394_002:0568a13": "緉草鞋。稍知痛痒。歸來却爛與一頓。淳祐庚戌。開爐",
    "X70n1394_002:0568a14": "日。住瑞巖老拙書。",
    "X70n1394_002:0568a15": "示儼上人",
    "X70n1394_002:0568a16": "釋迦彌勒。猶是他奴。他是阿誰。十字街頭石敢當。此",
    "X70n1394_002:0568a17": "是尋常山僧布施學者一轉語。上人初來聞之。似疑",
    "X70n1394_002:0568a18": "不疑。似信不信。舉起如透金圈。放下如吞栗棘。由是",
    "X70n1394_002:0568a19": "無柰何。炷香請為解註。未免向白紙寫黑字。解註一",
    "X70n1394_002:0568a20": "遍。驀然於此憤發。管取穿三世諸佛鼻孔。換六代祖",
    "X70n1394_002:0568a21": "師眼睛。刮天下老和尚骨髓也。",
    "X70n1394_002:0568a22": "示簡禪人",
    "X70n1394_002:0568a23": "不問有言。不問無言。世尊良久。此則公案。流落叢林",
    "X70n1394_002:0568a24": "二千餘年。知它死了幾箇。活了幾箇。老漢室中。常舉",
    "X70n1394_002:0568b01": "此語。有敬簡禪人。進前拈出倚天長劍。也不易得。柄",
    "X70n1394_002:0568b02": "杷既已在手。何患不橫施逆用也。雖照。臨濟第四句",
    "X70n1394_002:0568b03": "子。切須記取。",
    "X70n1394_002:0568b04": "佛祖讚",
    "X70n1394_002:0568b05": "觀音",
    "X70n1394_002:0568b06": "皎皎月沈波。萋萋草泣露。良哉觀世音。不會轉身句。",
    "X70n1394_002:0568b07": "又泛水像",
    "X70n1394_002:0568b08": "覺而動。照而寂。雲淨月明。波停水碧。圓通觸處露全",
    "X70n1394_002:0568b09": "身。依舊脚跟浮逼逼。",
    "X70n1394_002:0568b10": "布袋和尚",
    "X70n1394_002:0568b11": "朝向[廓享+墨]中遊。暮打市裏過。滯貨賣不行。賴是肚皮大。",
    "X70n1394_002:0568b12": "達磨",
    "X70n1394_002:0568b13": "西竺乾。東震旦。遍流毒。是者漢。不知賺了多少衲僧。",
    "X70n1394_002:0568b14": "至今八錯七差。三馬九亂。",
    "X70n1394_002:0568b15": "六祖夜渡",
    "X70n1394_002:0568b16": "樹煙漠漠水沈沈。父子相拋用賊心。授了衣盂連夜",
    "X70n1394_002:0568b17": "渡。釘樁搖櫓到于今。",
    "X70n1394_002:0568b18": "維摩",
    "X70n1394_002:0568b19": "倚胡床。執白拂。三十二人。盡底籍沒。却將一默對文",
    "X70n1394_002:0568b20": "殊。兔子何曾離得窟。",
    "X70n1394_002:0568b21": "靈照女",
    "X70n1394_002:0568b22": "生不居家。長不出嫁。一柄笊籬。天上天下。雖然不直",
    "X70n1394_002:0568b23": "分文。只是無人著價。",
    "X70n1394_002:0568b24": "自贊",
    "X70n1394_002:0568c01": "崇德圓老請",
    "X70n1394_002:0568c02": "無圓位中。一毫難狀。於第二門。有箇模[打丁+羕]。長安城裏",
    "X70n1394_002:0568c03": "卓紅旗。鴈蕩峯頭翻白浪。更要不覩是籍沒一切人",
    "X70n1394_002:0568c04": "家財。猶要筭白帳。",
    "X70n1394_002:0568c05": "雪山梵老請",
    "X70n1394_002:0568c06": "握三尺鐵。震一聲雷。剛把密旨。翻作禍胎。流落西村",
    "X70n1394_002:0568c07": "李翁田地上。叢林又是一番災。",
    "X70n1394_002:0568c08": "真如靖老請",
    "X70n1394_002:0568c09": "夜叉心。菩薩面。動則雲翻大野。鬼悉懼聞。靜則練繞",
    "X70n1394_002:0568c10": "長溪。人皆喜見。有一道迷魂呪。三千里外學念者也",
    "X70n1394_002:0568c11": "靈驗。",
    "X70n1394_002:0568c12": "治平璧老請",
    "X70n1394_002:0568c13": "似馬無騣。似牛無角。描摸出來。非常大錯。錯錯。萬古",
    "X70n1394_002:0568c14": "一崖倚寥廓。",
    "X70n1394_002:0568c15": "支提宏老請",
    "X70n1394_002:0568c16": "搭一隻手。揮三尺鐵。天下衲僧。望風膽裂。豈料豐干",
    "X70n1394_002:0568c17": "院裏。撞著箇匾頭魔孽。盡把家私俱漏洩。却向玉融",
    "X70n1394_002:0568c18": "側童峯前。對人點胷。背地吐舌。",
    "X70n1394_002:0568c19": "連雲樞老請",
    "X70n1394_002:0568c20": "密運玄樞。恢張要旨。名邈得來。成甚面觜。若是金毛",
    "X70n1394_002:0568c21": "獅子子。誵訛豈止三千里。",
    "X70n1394_002:0568c22": "慈恩涇老請",
    "X70n1394_002:0568c23": "兩耳全聵。雙目半昏。涇清渭濁。誰與辨論。只麼[病丙+斯]淈",
    "X70n1394_002:0568c24": "[泳永+盾]。狼藉破沙盆。有箇不唧[口*留]底。剛要面前塗糊。背後",
    "X70n1394_002:0569a01": "揩抹。黑漫漫地。恰似雲屯。挂向壽峯頂上。往往喚作",
    "X70n1394_002:0569a02": "南山古樹根。",
    "X70n1394_002:0569a03": "精嚴昂老請",
    "X70n1394_002:0569a04": "軒昂氣宇。矍鑠精神。木雞驅成鸞鳳。蒭狗逼作麒麟。",
    "X70n1394_002:0569a05": "世上知心能幾人。",
    "X70n1394_002:0569a06": "寶藏主請",
    "X70n1394_002:0569a07": "乾之下。坤之上。有一寶。無異相。剛地描摸出來。便見",
    "X70n1394_002:0569a08": "許多模[打丁+羕]。引一切人到面前。學筭鬼丁帳。",
    "X70n1394_002:0569a09": "月藏主請",
    "X70n1394_002:0569a10": "頭盧突兀。面孔鱗皴。剛把一莖燈草。對人秤作半斤。",
    "X70n1394_002:0569a11": "阿呵呵。從教道。月明照見夜行人。",
    "X70n1394_002:0569a12": "埴知客請",
    "X70n1394_002:0569a13": "寒巖其骨。槁木其形。解語非舌。能言非聲。埏埴立於",
    "X70n1394_002:0569a14": "未立。氣質成於未成。自者般伎倆。也有人描摸上丹",
    "X70n1394_002:0569a15": "青。",
    "X70n1394_002:0569a16": "若楫請",
    "X70n1394_002:0569a17": "皃兮蘚石。形兮雲松。口捷如啞。耳聰若聾。布重網無",
    "X70n1394_002:0569a18": "明山上。蕩一楫煩惱海中。吽。五日後也有箇弄脫空。",
    "X70n1394_002:0569a19": "水底放出泥大蟲。",
    "X70n1394_002:0569a20": "友方請",
    "X70n1394_002:0569a21": "怒具慈悲。喜懷慘酷。指方為圓。拗曲作直。不特鑿石",
    "X70n1394_002:0569a22": "栽花。兼要堆雲種竹。五五合成三十六。好彩是汝不",
    "X70n1394_002:0569a23": "學他。學他和汝入地獄。",
    "X70n1394_002:0569a24": "淨惠教老請",
    "X70n1394_002:0569b01": "霜茁其巔。雲橫其肩。眼無一角。鼻少半邊。太湖水底",
    "X70n1394_002:0569b02": "走馬。洞庭山上撐船。天下衲僧。名不得狀不得。取不",
    "X70n1394_002:0569b03": "得捨不得。一齊喚作教外別傳。",
    "X70n1394_002:0569b04": "觀音觀老請",
    "X70n1394_002:0569b05": "眼無筋。頭無腦。是箇非箇併除。佛兮魔兮俱掃。須彌",
    "X70n1394_002:0569b06": "山折筯挑來。眉毛上懸挂恰好。是誰識他。觀音長老。",
    "X70n1394_002:0569b07": "瑞巖眾行者請",
    "X70n1394_002:0569b08": "米裏有蟲。麥裏有麵。非是老盧。何曾覰見。見不見。八",
    "X70n1394_002:0569b09": "角磨盤空裏轉。",
    "X70n1394_002:0569b10": "壽首座請",
    "X70n1394_002:0569b11": "漆桶一枚。無大得大。鼓合叢林。翻成口過。有語不勘",
    "X70n1394_002:0569b12": "玄機。有棒不打鐵磨。南屏今日開眼放一箇。咄咄咄。",
    "X70n1394_002:0569b13": "日本雲上人請",
    "X70n1394_002:0569b14": "山頭雲。天上月。雲月有殊。光影無別。此是吾端的。不",
    "X70n1394_002:0569b15": "許見不許聞。大唐國有人。必能辨必能別。不妨捲去",
    "X70n1394_002:0569b16": "挂向大溪頭。教他幾箇。橫論豎論。東說西說。",
    "X70n1394_002:0569b17": "日本門上人請",
    "X70n1394_002:0569b18": "須彌繞白日。碧落穿紅霞。喚作真則錯。喚作相則差。",
    "X70n1394_002:0569b19": "只此一門難摸索。賺他幾箇。失脚走天涯。",
    "X70n1394_002:0569b20": "日本見上人請",
    "X70n1394_002:0569b21": "一見便見。一得永得。有影無形。易辯難識。大唐不許",
    "X70n1394_002:0569b22": "藏蹤。日本那容隱迹。扶桑夜半日頭紅。不妨背手拈",
    "X70n1394_002:0569b23": "起一觀。決定頭斜面曲。鼻橫眼直。",
    "X70n1394_002:0569b24": "偈頌",
    "X70n1394_002:0569c01": "與若虗新戒付衣",
    "X70n1394_002:0569c02": "靈山密付。少室親傳。或長或短。或方或圓。直下若能",
    "X70n1394_002:0569c03": "提得起。優曇一朵瑞祇園。",
    "X70n1394_002:0569c04": "西巖",
    "X70n1394_002:0569c05": "怪石嵌空濺碧流。從來無路與人游。莫嫌立處孤危",
    "X70n1394_002:0569c06": "甚。要與東山作對頭。",
    "X70n1394_002:0569c07": "牧溪",
    "X70n1394_002:0569c08": "百草頭邊意已賒。鞭繩放下臥平沙。覺來古岸東風",
    "X70n1394_002:0569c09": "急。橫笛一聲山日斜。",
    "X70n1394_002:0569c10": "了翁",
    "X70n1394_002:0569c11": "踏斷草鞋。拗折主丈。徹底風流。匙挑不上。擬問如何。",
    "X70n1394_002:0569c12": "擘面便掌。",
    "X70n1394_002:0569c13": "笑堂",
    "X70n1394_002:0569c14": "冷地無端錯喜歡。却將鴟吻對門安。引它鐵作面皮",
    "X70n1394_002:0569c15": "漢。千里聞風也破顏。",
    "X70n1394_002:0569c16": "無雜",
    "X70n1394_002:0569c17": "平常用處黑漫漫。十二時中沒兩般。大小趙州噇飯",
    "X70n1394_002:0569c18": "漢。斧頭返被蛀蟲鑽。",
    "X70n1394_002:0569c19": "懶散",
    "X70n1394_002:0569c20": "一味放落魄。誰人柰得何。忽然刀斫手。依舊著摩挲。",
    "X70n1394_002:0569c21": "月窻",
    "X70n1394_002:0569c22": "曲曲彎彎地。明明白白中。當軒開闔處。一隔為誰通。",
    "X70n1394_002:0569c23": "寄人",
    "X70n1394_002:0569c24": "去年共遶澗濵行。話盡山雲海月情。芳樹幽禽尤記",
    "X70n1394_002:0570a01": "得。風前時作兩三聲。",
    "X70n1394_002:0570a02": "示舜上人",
    "X70n1394_002:0570a03": "古鏡未磨黑似漆。及乎磨後也模糊。忽然打作百雜",
    "X70n1394_002:0570a04": "碎。笑倒當年舜老夫。",
    "X70n1394_002:0570a05": "斷溪",
    "X70n1394_002:0570a06": "絕消息時消息。不流通處流通。未達曹源囦奧。依然",
    "X70n1394_002:0570a07": "兩段不同。",
    "X70n1394_002:0570a08": "夢菴相士",
    "X70n1394_002:0570a09": "煙霞影裏蒼苔面。山水光埋古栢身。為報夢菴休諸",
    "X70n1394_002:0570a10": "夢。老僧不是夢中人。",
    "X70n1394_002:0570a11": "小佛事",
    "X70n1394_002:0570a12": "能副寺鎖龕",
    "X70n1394_002:0570a13": "一即三。三即一。筭得成。能事畢。且道以何為驗。提起",
    "X70n1394_002:0570a14": "鎖云。明州鎖子。是三百錢買得。",
    "X70n1394_002:0570a15": "連老宿鎖龕",
    "X70n1394_002:0570a16": "黃連甜。甘草苦。鎖定咽喉。如何通吐。吐得出。上下四",
    "X70n1394_002:0570a17": "圍。鐵壁鐵壁。",
    "X70n1394_002:0570a18": "炳上人骨",
    "X70n1394_002:0570a19": "指骨云。者箇公案。了無條貫。本來字義炳然。剛自灰",
    "X70n1394_002:0570a20": "飛火亂。收拾將來。救得一半。畢竟如何。撫骨云。車不",
    "X70n1394_002:0570a21": "橫推。理無曲斷。",
    "X70n1394_002:0570a22": "文侍者火",
    "X70n1394_002:0570a23": "吹布毛。喫油糍。我未舉。汝先知。將謂有力。可能擔荷。",
    "X70n1394_002:0570a24": "豈料半途。收因結果。辜負一爐文武火。",
    "X70n1394_002:0570b01": "珙侍者火",
    "X70n1394_002:0570b02": "芝山下。清溪邊。拾得禿筆。倒蘸龍淵。著脚南屏題一",
    "X70n1394_002:0570b03": "篇。柰何抵死題不全。老僧為你代書去也。以火作書",
    "X70n1394_002:0570b04": "字勢云。看看。毫端吐光焰。眼底生雲煙。",
    "X70n1394_002:0570b05": "立大師骨",
    "X70n1394_002:0570b06": "撫骨一下云。立一切法。只是者箇。壞一切法。只是者",
    "X70n1394_002:0570b07": "箇。如何抵死看不破。看得破。絕羅籠。總持參達磨。圓",
    "X70n1394_002:0570b08": "機見雪峯。",
    "X70n1394_002:0570b09": "信藏主起骨",
    "X70n1394_002:0570b10": "無信根。無見地。說大脫空。談不了義。火聚任縱橫。刀",
    "X70n1394_002:0570b11": "山恣遊戲。到頭一句若為評。帶角披毛行異類。",
    "X70n1394_002:0570b12": "燁菴主撒骨",
    "X70n1394_002:0570b13": "摑碎黑山光燁燁。踢翻鬼窟影團團。斬新收拾歸來",
    "X70n1394_002:0570b14": "也。煙柳拖金鎖翠寒。",
    "X70n1394_002:0570b15": "曠直歲火",
    "X70n1394_002:0570b16": "放曠隨緣。逍遙任性。刈得三百个祖師。且不出老雲",
    "X70n1394_002:0570b17": "門陷穽。越死越生。一印印定。老媼日中懸火鏡。",
    "X70n1394_002:0570b18": "祖印源西堂火",
    "X70n1394_002:0570b19": "提祖印。浚曹源。雖無一點半滴。也要沃日滔天。計窮",
    "X70n1394_002:0570b20": "力盡。手露脚穿。南山忍俊不禁。對眾代為著鞭。擲下",
    "X70n1394_002:0570b21": "火把云。會麼。死蛇驚起口生煙。",
    "X70n1394_002:0570b22": "覺上人火",
    "X70n1394_002:0570b23": "覺即了。不施功。鐵槌生兩竅。[跳兆+孛]跳舞西風。雖然猶在",
    "X70n1394_002:0570b24": "鞔峯爐煹中。",
    "X70n1394_002:0570c01": "照上人起龕",
    "X70n1394_002:0570c02": "寂而常照。癩馬繫枯樁。照而常寂。黑牛臥死水。撫龕",
    "X70n1394_002:0570c03": "云。一時裂破了也。歸去來歸去來。",
    "X70n1394_002:0570c04": "新化爐。煅髮",
    "X70n1394_002:0570c05": "銅頭鐵額。馬頷驢腮。倒順剗除千萬萬。零星收拾幾",
    "X70n1394_002:0570c06": "堆堆。作者出手。爐鞴新開。從前毛病。到此一時灰。紅",
    "X70n1394_002:0570c07": "个白个青个紫个赤个。以火打圓相云。盡從者箇流",
    "X70n1394_002:0570c08": "出來。",
    "X70n1394_002:0570c09": "俱北林起靈",
    "X70n1394_002:0570c10": "柏庭有子真跳竈。三尺絲桐彈得妙。一曲高山流水",
    "X70n1394_002:0570c11": "音。翻然轉入無生調。某人。儒林偉榦。梵苑耆英。明羲",
    "X70n1394_002:0570c12": "皇畫於象分二儀之先。荷佛壠宗於髮引二鈞之際。",
    "X70n1394_002:0570c13": "埽蕩目前路布。發揚格外真機。行古道以謙恭。絕今",
    "X70n1394_002:0570c14": "時之進取。忽爾夢殘胡蝶。依正無差。剨然索斷麒麟。",
    "X70n1394_002:0570c15": "見聞俱泯。直得雷峰雷震。龍阜龍鳴。霧慘雲愁。風悲",
    "X70n1394_002:0570c16": "水咽。正與麼時。身裏出門則不問。門裏出身又作麼",
    "X70n1394_002:0570c17": "生。日午木人轟鐵笛。泥牛[跳兆+孛]跳過南山。",
    "X70n1394_002:0570c18": "南陽郡夫人及小承奉起棺",
    "X70n1394_002:0570c19": "芙蓉夢破篆煙殘。仙袂飄飄下廣寒。暫向塵寰賦離",
    "X70n1394_002:0570c20": "別。哀笳聲咽曉風酸。(以手指左邊云)者裏見得。便知南陽郡",
    "X70n1394_002:0570c21": "夫人綦氏。佩德門明訓。相命世鉅賢。鸞韓鳳席。不足",
    "X70n1394_002:0570c22": "以樂其生。象服魚軒。不足以榮其死。(指右邊云)那裏見得。",
    "X70n1394_002:0570c23": "便知直閣小承奉。孕秋水精神。具食牛骨氣。罷翫二",
    "X70n1394_002:0570c24": "十四橋風月。歸看萬八千丈煙雲。者裏那裏一時捏",
    "X70n1394_002:0571a01": "聚。遂為母子如初。古之今之兩段雖殊。畢竟絲毫不",
    "X70n1394_002:0571a02": "隔。裂破榮華關鎖。掀翻富貴網羅。機回位轉。虎躍松",
    "X70n1394_002:0571a03": "門。水揖山迎。龍眠石塢。正與麼時。且道。路頭在什麼",
    "X70n1394_002:0571a04": "處。(以手直指云)驀直去。絕周遮。脚頭觸處是生涯。四方八",
    "X70n1394_002:0571a05": "面。滿空紛錯散天花。",
    "X70n1394_002:0571a07": "斷橋和尚語錄卷下(終)"
}