{
    "X85n1594_030:0610a04": "佛祖綱目卷第三十(呂字號)",
    "X85n1594_030:0610a06": "甲子(唐高宗麟德元年起)丙寅(改乾封)戊辰(改總章)庚午(改咸亨)甲",
    "X85n1594_030:0610a07": "戌(改上元)丙子(改儀鳳)己卯(改調露)庚辰(改永隆)辛巳(改開曜)",
    "X85n1594_030:0610a08": "壬午(改永淳)癸未(改弘道)甲申(中宗嗣聖元年武后光宅元年)乙酉(武后",
    "X85n1594_030:0610a09": "垂拱元年)己丑(武后改永昌)庚寅(武后改天授國號周)壬辰(周改如意又改長壽)",
    "X85n1594_030:0610a10": "甲午(周改延載)乙未(周改證聖又改天冊萬壽)丙申(周改萬歲登封又改通天萬歲)",
    "X85n1594_030:0610a11": "丁酉(周改神功)戊戌(周改聖曆)庚子(周改久視)辛丑(周改大定又改長安)乙",
    "X85n1594_030:0610a12": "巳(中宗復位改元神龍)丁未(改景龍)庚戌(睿宗景雲元年)壬子(玄宗先天元年)",
    "X85n1594_030:0610a13": "癸丑(改開元)癸亥(唐玄宗開元十一年止)",
    "X85n1594_030:0610a14": "(甲子)慧安禪師隱終南山",
    "X85n1594_030:0610a15": "[0610a15] 慧安。荊州衛氏子。出家受具。行頭陀行。唐貞觀中。至",
    "X85n1594_030:0610a16": "黃梅。謁弘忍。得心要。麟德元年。隱居終南石壁○法",
    "X85n1594_030:0610a17": "持。江寧張氏子。參弘忍。聞法心開。他日忍謂弟子曰。",
    "X85n1594_030:0610a18": "後傳吾法。者可有十人。金陵法持。是其一也。復遇牛",
    "X85n1594_030:0610a19": "頭慧方印可。乃繼&#x8FF9;山門○玄奘。寢疾。命弟子大乘",
    "X85n1594_030:0610a20": "光。錄所譯經論凡七十五部一千三百三十五卷。造",
    "X85n1594_030:0610a21": "彌勒像十俱胝。及疾革。令左右同聲三唱南無慈氏",
    "X85n1594_030:0610a22": "如來應正等覺。願與含識。速奉慈顏。南無慈氏如來",
    "X85n1594_030:0610a23": "所居內院。願捨壽必生其中。遂右&#x8107;安臥而逝時麟",
    "X85n1594_030:0610a24": "德甲子二月五日也。是夕白虹四道。自北&#x4E98;南。貫□",
    "X85n1594_030:0610b01": "宿慈恩寺塔。俄異僧奉旃檀末香至。請依天竺法。用",
    "X85n1594_030:0610b02": "塗師體。大乘光等。以掩龕日久。不欲開。其僧曰。別奉",
    "X85n1594_030:0610b03": "進旨。倘見拒。即具奏遂啟龕。顏色如生。香氣馥郁。其",
    "X85n1594_030:0610b04": "僧塗畢。恍然不見。",
    "X85n1594_030:0610b05": "(丁卯)道宣律師入寂",
    "X85n1594_030:0610b06": "[0610b06] 道宣。持律感天。送饌侍衛。&#x751E;行道中。夜臨砌而蹶。有",
    "X85n1594_030:0610b07": "少年介冑。擁衛得不仆。宣問為誰。曰弟子博叉天王",
    "X85n1594_030:0610b08": "子張瓊也。以師戒德故。來給衛耳。問世尊在世。及滅",
    "X85n1594_030:0610b09": "度時事。瓊一一為言。自後降靈不一。乾封二年春。天",
    "X85n1594_030:0610b10": "告宣曰。報緣將盡。當生彌勒內宮。十月三十日。眾見",
    "X85n1594_030:0610b11": "空中旛華交列。異香天樂。同聲請宣。歸覲彌勒。",
    "X85n1594_030:0610b12": "(己巳)僧伽大士示現泗州",
    "X85n1594_030:0610b13": "[0610b13] 初僧伽自碎葉國。遊西&#x51C9;。總章二年。顯化洛陽。手執",
    "X85n1594_030:0610b14": "楊枝。混於緇流。或問師何姓。曰我姓何。問師是何國",
    "X85n1594_030:0610b15": "人。曰我何國人。尋於泗上。欲構伽藍。因宿州民賀拔",
    "X85n1594_030:0610b16": "氏捨所居。伽曰。此本佛宇。令掘地。果得古&#x7891;。云香積",
    "X85n1594_030:0610b17": "寺。又獲金像。伽曰。普光王佛也。因以為寺額。",
    "X85n1594_030:0610b18": "(癸酉)萬回示現王宮",
    "X85n1594_030:0610b19": "[0610b19] 萬回。閿鄉張氏子。弱齡笑傲徉狂。鄉黨莫測。有兄萬",
    "X85n1594_030:0610b20": "年。久征遼左。母思其音信。回曰。此甚易爾。乃告母往。",
    "X85n1594_030:0610b21": "至暮而還。及持到書。&#x96A3;里驚異。因號萬回。回與龍興",
    "X85n1594_030:0610b22": "沙門大明少相狎。&#x751E;往來其室。屬給諫明崇儼夜過",
    "X85n1594_030:0610b23": "寺。見回左右神兵侍衛。儼大駭。一日回令家人灑掃",
    "X85n1594_030:0610b24": "云。有勝客來。是日玄奘自西國還。訪回。回問印度風",
    "X85n1594_030:0610c01": "境。了如所見。奘作禮圍繞。稱是菩薩。咸亨四年。高宗",
    "X85n1594_030:0610c02": "詔入宮。度為沙門。時有扶風僧蒙澒者。先在宮內。每",
    "X85n1594_030:0610c03": "曰。迴來迴來。及回至。澒曰。替到當去。旬日而澒逝。",
    "X85n1594_030:0610c04": "(甲戌)台宗智威住軒轅",
    "X85n1594_030:0610c05": "[0610c05] 智威。縉雲蔣氏子。年十八為郡學堂長。因歸納婦。路",
    "X85n1594_030:0610c06": "遇梵僧曰。少年何意。欲違昔日重誓耶。因示其前身",
    "X85n1594_030:0610c07": "為徐陵。於智者前。親立五願。威聞不復還家。即往天",
    "X85n1594_030:0610c08": "台。投章安為師。證法華三昧。上元元年。飛錫凌空。至",
    "X85n1594_030:0610c09": "軒轅鍊丹山。遂住焉學。徒奔&#x51D1;。",
    "X85n1594_030:0610c10": "(乙亥)五祖弘忍示寂",
    "X85n1594_030:0610c11": "[0610c11] 上元二年。弘忍忽告眾曰。吾今事畢。時可行矣。即入",
    "X85n1594_030:0610c12": "室安坐而逝。壽七十四。建塔於黃梅東山。",
    "X85n1594_030:0610c13": "(丙子)六祖惠能示出世",
    "X85n1594_030:0610c14": "[0610c14] 惠能。南歸隱於四會。獵人隊中。經十五載。時與獵人。",
    "X85n1594_030:0610c15": "隨宜說法。獵人令守網。&#x8F19;放生命。一日忽念。說法時",
    "X85n1594_030:0610c16": "至。遂至廣州法性寺。儀鳳元年正月八日。值印宗講",
    "X85n1594_030:0610c17": "涅槃經。暮夜風吹幡動。二僧對論。一云風動。一云幡",
    "X85n1594_030:0610c18": "動。往復不已。能曰。不是風動。不是幡動。仁者心動。一",
    "X85n1594_030:0610c19": "眾駭然。宗延至上席。徵詰奧義。見能言簡理當。不繇",
    "X85n1594_030:0610c20": "文字。乃曰。久聞黃梅衣法南來。莫是行者否。曰然。宗",
    "X85n1594_030:0610c21": "乃執弟子禮。請衣&#x9262;。出示大眾。復問。黃梅付囑如何",
    "X85n1594_030:0610c22": "指授。曰指授即無。惟論見性。不論禪定解脫。曰何不",
    "X85n1594_030:0610c23": "論禪定解脫。曰為是二法。不是佛法。佛法是不二之",
    "X85n1594_030:0610c24": "法。曰如何是佛法不二之法。曰法師講涅槃經。明佛",
    "X85n1594_030:0611a01": "性。是佛法不二之法。如高貴德王。白佛言。犯四重禁。",
    "X85n1594_030:0611a02": "作五逆罪。及一闡提等。當斷善根佛性否。佛言。善根",
    "X85n1594_030:0611a03": "有二。一者常。二者無常。佛性非常非無常。是故不斷。",
    "X85n1594_030:0611a04": "名為不二。一者善。二者不善。佛性非善非不善。是名",
    "X85n1594_030:0611a05": "不二。蘊之與界。凡夫見二。智者了達其性無二。無二",
    "X85n1594_030:0611a06": "之性。即是佛性。宗聞歡喜。合掌歎曰。某甲講經。猶如",
    "X85n1594_030:0611a07": "瓦礫。仁者論義。猶如真金。乃會名德。與之剃染。受具。",
    "X85n1594_030:0611a08": "次日廣州刺史韋據。請能陞座說法。示眾曰。總淨心",
    "X85n1594_030:0611a09": "念摩訶般若波羅蜜。摩訶者大也。心量廣大。猶如&#x8657;",
    "X85n1594_030:0611a10": "空。無有邊畔。亦無方圓大小。亦非青黃赤白。亦無上",
    "X85n1594_030:0611a11": "下長短。亦無嗔無喜。無是無非。無善無惡。無有頭尾。",
    "X85n1594_030:0611a12": "世人妙性本空。無有一法可得。自性真空亦復如是。",
    "X85n1594_030:0611a13": "自性能含萬法。是大萬法。在諸人性中。若見一切人",
    "X85n1594_030:0611a14": "惡與善。盡皆不取不捨。亦不染著。心如&#x8657;空。名之為",
    "X85n1594_030:0611a15": "大。故曰摩訶。般若者智慧也。一切處所。一切時中。念",
    "X85n1594_030:0611a16": "念不愚。常行智慧。即是般若行。一念愚即般若絕。一",
    "X85n1594_030:0611a17": "念智即般若生。般若無形相。智慧心即是。若作如是",
    "X85n1594_030:0611a18": "解。即名般若智。波羅蜜者。到彼岸也。解義離生滅。著",
    "X85n1594_030:0611a19": "境生滅起。如水有波。浪即名為此岸。離境無生滅。如",
    "X85n1594_030:0611a20": "水常通流。即名為彼岸。故號波羅蜜。凡夫即佛。煩惱",
    "X85n1594_030:0611a21": "即菩提。前念迷即凡夫。後念悟即佛。前念著境即煩",
    "X85n1594_030:0611a22": "惱。後念離境即菩提。摩訶般若波羅蜜。最尊最上最",
    "X85n1594_030:0611a23": "第一。無住無往亦無來。三世諸佛從中出。又曰。若欲",
    "X85n1594_030:0611a24": "修行。在家亦得。不繇在寺。但依無相而修。常與吾同",
    "X85n1594_030:0611b01": "處無別。不依無相而修。剃髮出家。於道何益○神秀。",
    "X85n1594_030:0611b02": "開封李氏子。身長八尺。秀眉大耳。少親儒業。博綜多",
    "X85n1594_030:0611b03": "聞。俄出家至黃梅。見弘忍。乃嘆服曰。此真吾師也。服",
    "X85n1594_030:0611b04": "勤六年。忍深器之。謂曰。吾度人多矣。至於悟解。無及",
    "X85n1594_030:0611b05": "汝者。命之分座。寺東七里。地坦山雄。秀曰。此正楞伽",
    "X85n1594_030:0611b06": "孤峰。度門蘭若。蔭松藉草。吾將老焉。遂居之。",
    "X85n1594_030:0611b07": "(丁丑)六祖惠能開法曹溪",
    "X85n1594_030:0611b08": "[0611b08] 儀鳳二年春。惠能至曹溪寶林寺。見堂宇湫隘。不足",
    "X85n1594_030:0611b09": "容眾。欲廣之。遂謁里人陳亞仙。乞檀越一坐具地。亞",
    "X85n1594_030:0611b10": "仙唯唯。能以坐具一展。盡罩曹溪四境。亞仙願盡。捨",
    "X85n1594_030:0611b11": "為寶坊。遂成蘭若。一十三所。",
    "X85n1594_030:0611b12": "(戊寅)智巖禪師入寂(法融法嗣牛頭山第二世)",
    "X85n1594_030:0611b13": "[0611b13] 智巖。以正法付慧方。住白馬棲玄兩寺。又遷住石頭",
    "X85n1594_030:0611b14": "城。儀鳳三年正月日。入滅。顏色不變。屈伸如生。室有",
    "X85n1594_030:0611b15": "異香。經旬不歇。遺言水&#x585F;。壽七十八。臘三十九。",
    "X85n1594_030:0611b16": "(庚辰)法華智威入寂(灌頂法嗣台宗六祖)",
    "X85n1594_030:0611b17": "[0611b17] 智威。住台州鍊丹山。剪棘刈茅。班荊為座。聚石為徒。",
    "X85n1594_030:0611b18": "晝講夜禪。手寫藏典。名其地曰法華。威每登座。則有",
    "X85n1594_030:0611b19": "紫雲覆頂。狀如寶蓋。鳥雀旁止。有同家畜。眾苦乏水。",
    "X85n1594_030:0611b20": "浚一石井。深纔三尺。日給千眾。冬夏無竭。永隆元年",
    "X85n1594_030:0611b21": "十一月二十八日。趺坐而化。異香七日不歇。",
    "X85n1594_030:0611b22": "(壬午)慧安禪師傳法元珪",
    "X85n1594_030:0611b23": "[0611b23] 元珪。生伊闕李氏。幼歲出家。永淳間。受具戒。&#x96B7;閑居",
    "X85n1594_030:0611b24": "寺。習毗尼。謁慧安。頓悟玄旨。遂廬於嵩嶽之龐塢○",
    "X85n1594_030:0611c01": "永淳元年。窺基入滅。基貌豐碩。長八尺。氣蓋萬夫。頃",
    "X85n1594_030:0611c02": "上有玉枕。十指紋皆盤折。如印。見者讋服然。心慈善",
    "X85n1594_030:0611c03": "誨人。晚節祈生內院。循戒彌篤。初道宣弘律。感天&#x53A8;",
    "X85n1594_030:0611c04": "供饌。每薄基三車之為人。不為禮。基&#x751E;訪宣。其日過",
    "X85n1594_030:0611c05": "午而天饌不至。及基辭去。天神乃降宣。問何後時。曰",
    "X85n1594_030:0611c06": "適見大乘菩薩在此。翊衛嚴甚。無自而入。宣聞大驚。",
    "X85n1594_030:0611c07": "初天竺無著天親。頻昇兜率。咨參慈氏唯識宗旨。遂",
    "X85n1594_030:0611c08": "相與製論。彼國代有聖賢。出弘其教。至戒賢論師授",
    "X85n1594_030:0611c09": "玄奘。奘授基。基乃廣製疏論。謂之慈恩教。",
    "X85n1594_030:0611c10": "○智隍參六祖惠能",
    "X85n1594_030:0611c11": "[0611c11] 智隍初參五祖。自謂已得正受。結菴長坐。積二十年。",
    "X85n1594_030:0611c12": "惠能弟子玄策遊方。至河朔。聞隍名。造菴。激以勤求",
    "X85n1594_030:0611c13": "法要。隍遂捨菴。徑來謁能。能垂開抉。即於言下。豁然",
    "X85n1594_030:0611c14": "契悟。前二十年所得心。都無影響。其夜河北士庶。聞",
    "X85n1594_030:0611c15": "空中聲云。隍禪師今日得道也。後回河北。開化四眾",
    "X85n1594_030:0611c16": "○僧志徹。初名行昌。姓張少任俠。自南北分。化二宗",
    "X85n1594_030:0611c17": "主。雖忘彼我。而徒侶競起。愛憎北宗。忌惠能傳衣。囑",
    "X85n1594_030:0611c18": "行昌刺能。能預知其事。置金十兩於座間。昌懷刃入",
    "X85n1594_030:0611c19": "室。能舒頸就之。昌揮刃者三。都無所損。能曰。只負汝",
    "X85n1594_030:0611c20": "金。不負汝命。昌驚仆。久而方蘇。求哀悔過。願出家。能",
    "X85n1594_030:0611c21": "以金授曰。汝且去。他日易形而來。吾當攝受。昌遂宵",
    "X85n1594_030:0611c22": "遁。出家精進。一日過曹溪。謁能曰。蒙和尚赦罪。今雖",
    "X85n1594_030:0611c23": "出家苦行。難報深恩。其惟傳法度生乎。弟子&#x751E;&#x89A7;涅",
    "X85n1594_030:0611c24": "槃經。未曉常無常義。乞和尚慈悲。能便與之宣說。昌",
    "X85n1594_030:0612a01": "如醉醒。說偈曰。因守無常心。佛演有常性。不知方便",
    "X85n1594_030:0612a02": "者。猶春池拾礫。我今不施功。佛性而見前。非師相授",
    "X85n1594_030:0612a03": "與。我亦無所得。能曰。汝今徹也。宜名志徹。徹禮謝而",
    "X85n1594_030:0612a04": "去○僧智通。看楞伽經。約千餘遍。不會三身四智。禮",
    "X85n1594_030:0612a05": "能求解其義。能曰。三身者。清淨法身。汝之性也。圓滿",
    "X85n1594_030:0612a06": "報身。汝之智也。千百億化身。汝之行也。若離本性。別",
    "X85n1594_030:0612a07": "說三身。即名有身無智。若悟三身。無有自性。即名四",
    "X85n1594_030:0612a08": "智菩提。通曰。四智之義。可得聞乎。能曰。既會三身。便",
    "X85n1594_030:0612a09": "明四智。若離三身。別譚四智。此名有智無身也。即此",
    "X85n1594_030:0612a10": "有智。還成無智。偈曰。大圓鏡智性。清淨平等性。智心",
    "X85n1594_030:0612a11": "無病玅。觀察智見非。功成所作智。同圓鏡五八。六七",
    "X85n1594_030:0612a12": "果因轉。但用名言無實性。若於轉處。不留情繁興。永",
    "X85n1594_030:0612a13": "處那伽定○僧志常。來參。能問。汝從何來。曰學人近",
    "X85n1594_030:0612a14": "禮秀和尚。秀問曰。汝見&#x8657;空有相貌否。對曰。&#x8657;空無",
    "X85n1594_030:0612a15": "形。有何相貌。彼曰。汝性猶如&#x8657;空。返觀自性。了無一",
    "X85n1594_030:0612a16": "物可見。是名正見。無一物可知。是名真知。無有青黃",
    "X85n1594_030:0612a17": "長短。但見本源清淨。覺體圓明。即名見性成佛。亦名",
    "X85n1594_030:0612a18": "如來知見。學人聞此。猶未決了。乞和尚示誨。令無凝",
    "X85n1594_030:0612a19": "滯。能曰。彼師所說。猶存見知。故令汝未了。吾今示汝",
    "X85n1594_030:0612a20": "一偈曰。不見一法存無見。大似浮雲遮日面。不知一",
    "X85n1594_030:0612a21": "法守空知。還如太&#x8657;生閃電。此之知見。瞥然興錯認",
    "X85n1594_030:0612a22": "何。曾解方便。汝當一念自知非自己。靈光常顯現。常",
    "X85n1594_030:0612a23": "聞偈已。心意豁然。乃述偈曰。無端起知解。著相求菩",
    "X85n1594_030:0612a24": "提。情存一念悟。寧越昔時迷。自性覺源體。隨照枉遷",
    "X85n1594_030:0612b01": "流。不入祖師室。茫然趣兩頭。",
    "X85n1594_030:0612b02": "(丙戌)慧方禪師歸茅山(智巖法嗣牛頭第三世)",
    "X85n1594_030:0612b03": "[0612b03] 慧方。潤州濮氏子。出家進具。洞明經論。後入牛頭山。",
    "X85n1594_030:0612b04": "謁智巖。巖示以心印方。豁然領悟。於是不出林藪。僅",
    "X85n1594_030:0612b05": "踰十年。四方學者雲集。一日謂眾曰。吾欲他行。隨機",
    "X85n1594_030:0612b06": "利物。汝宜自安也。乃以正法付法。持遂歸茅山。",
    "X85n1594_030:0612b07": "(丁亥)懷讓禪師示出家",
    "X85n1594_030:0612b08": "[0612b08] 懷讓。金州杜氏子。咸亨癸酉四月八日生。感白氣六",
    "X85n1594_030:0612b09": "道貫天。太史奏聞。高宗問。是何祥瑞。對曰。國之法寶。",
    "X85n1594_030:0612b10": "不染世榮。金州太守韓偕。亦具表奏。帝敕。偕親詣存",
    "X85n1594_030:0612b11": "慰其家。三子讓居幼。性惟恩讓。故名懷讓。垂拱三年",
    "X85n1594_030:0612b12": "年十五&#x751E;默觀止水。因而顧影形儀顒。若宛在鏡中。",
    "X85n1594_030:0612b13": "三反厥像。如初覺心。有獨得方。返步忽聞空中聲曰。",
    "X85n1594_030:0612b14": "佛法津梁。俟子而大。既應付囑。爾盍勉之。乃辭親。往",
    "X85n1594_030:0612b15": "荊州玉泉寺出家。",
    "X85n1594_030:0612b16": "(壬辰)仁儉禪師說法王宮(慧安法嗣五祖旁出)",
    "X85n1594_030:0612b17": "[0612b17] 仁儉。即騰騰和尚。壬辰四月。武后詔迎入宮。儉視太",
    "X85n1594_030:0612b18": "后。良久曰。會麼。曰不會。曰老僧持不語戒。言訖而去。",
    "X85n1594_030:0612b19": "進短歌十九首。有曰。修道道無可修。問法法無可問。",
    "X85n1594_030:0612b20": "迷人不了色空。悟者本無逆順。八萬四千法門。至理",
    "X85n1594_030:0612b21": "不離方寸。識取自家城郭。莫謾尋他州郡。不用廣學",
    "X85n1594_030:0612b22": "多聞。不要辨才聰俊。不知月之大小。不管歲之餘閏。",
    "X85n1594_030:0612b23": "煩惱即是菩提。淨花生於泥糞。人來問我若為。不能",
    "X85n1594_030:0612b24": "共伊談論。寅朝用粥充饑。齋時更餐一頓。今日任運",
    "X85n1594_030:0612c01": "騰騰。明日騰騰任運。心中了了總知。且作佯癡縛鈍。",
    "X85n1594_030:0612c02": "(乙未)實&#x4E49;難提譯大華嚴經",
    "X85n1594_030:0612c03": "[0612c03] 初武后聞于闐有梵本華嚴大經。遣使求之。并請善",
    "X85n1594_030:0612c04": "梵學者一人。隨經以來。於是于闐國王。以實&#x4E49;難提。",
    "X85n1594_030:0612c05": "(此云覺喜)遣來應命。乙未三月。詔入大遍空寺翻譯○法",
    "X85n1594_030:0612c06": "藏。姓康。康居國人。初杜順傳晉譯華嚴法界觀於智",
    "X85n1594_030:0612c07": "儼。藏久侍儼。盡得其教。儼滅。藏以巾幘說法。武后度",
    "X85n1594_030:0612c08": "為僧。乙未詔藏。開示華嚴宗旨。方序經題。白光昱然。",
    "X85n1594_030:0612c09": "自口而出。須臾成蓋停空。后大悅。賜號賢首○慧安。",
    "X85n1594_030:0612c10": "棲石壁。高宗詔迎。不赴。安乃&#x5FA7;歷名勝。至嵩嶽曰。是",
    "X85n1594_030:0612c11": "我終焉之地也。坦然懷讓二僧來參。問如何是祖師",
    "X85n1594_030:0612c12": "西來意。曰何不問自己意。曰如何是自己意。曰當觀",
    "X85n1594_030:0612c13": "密作用。曰如何是密作用。安以目開合示之。乙未。詔",
    "X85n1594_030:0612c14": "迎安。秀至都。尊為國師。后&#x751E;問安甲子多少。曰不記。",
    "X85n1594_030:0612c15": "生死之身。有若循環。環無起盡。況識心流注。無有間",
    "X85n1594_030:0612c16": "斷。見漚起滅者。乃妄想耳。從初識至動相滅時。亦只",
    "X85n1594_030:0612c17": "如此何年月。而可記乎。神秀住當陽。武后詔迎至都。",
    "X85n1594_030:0612c18": "同安於內道場供養。秀&#x751E;有偈曰。一切佛法。自心本",
    "X85n1594_030:0612c19": "有。將心外求。捨父逃走○慧方。住茅山數載。將欲滅",
    "X85n1594_030:0612c20": "度。見有五百許人。髻髮後垂。狀如菩薩。各持旛華云。",
    "X85n1594_030:0612c21": "請法師講經。又感山神現身庭前。如將泣別。方謂侍",
    "X85n1594_030:0612c22": "者曰吾去矣。汝為吾報諸門人。及門人奔至。方已入",
    "X85n1594_030:0612c23": "滅時。乙未八月一日也。是日山林變白。谿澗絕流凡",
    "X85n1594_030:0612c24": "日七。道俗悲慕。聲動山谷。",
    "X85n1594_030:0613a01": "○六祖惠能傳法懷讓",
    "X85n1594_030:0613a02": "[0613a02] 懷讓自出家受具後。習毗尼藏。一日嘆曰。夫出家者。",
    "X85n1594_030:0613a03": "為無為法。天上人間無有勝者。時同學坦然。知讓志",
    "X85n1594_030:0613a04": "氣高邁。勸謁慧安。安啟發之。乃直詣曹溪。參六祖。祖",
    "X85n1594_030:0613a05": "問。甚處來。曰嵩山來。曰什麼物恁麼來。曰說似一物",
    "X85n1594_030:0613a06": "即不中。曰還假修證否。曰修證則不無。污染即不得。",
    "X85n1594_030:0613a07": "曰祗此不污染。諸佛之所護念。汝既如是。吾亦如是。",
    "X85n1594_030:0613a08": "以後佛法。從汝邊去。西天般若多羅讖汝。足下出一",
    "X85n1594_030:0613a09": "馬駒。踏殺天下人。應在汝心。不須速說。讓豁然大悟。",
    "X85n1594_030:0613a10": "(辛丑)賢首法藏講新華嚴經",
    "X85n1594_030:0613a11": "[0613a11] 武后詔法藏。於佛授記寺。講新華嚴經。大地震動。逾",
    "X85n1594_030:0613a12": "時乃息。即日召對長生殿。問帝網十重玄門。藏敷宣",
    "X85n1594_030:0613a13": "有緒。玄旨通貫。后聞驚異。藏指殿隅金獅子。為曉譬",
    "X85n1594_030:0613a14": "之。至一毛頭獅子百億毛頭獅子。后乃豁然○行思。",
    "X85n1594_030:0613a15": "吉州劉氏子。幼歲出家。每群居論道。思惟默然。後參",
    "X85n1594_030:0613a16": "六祖。問當何所務不落階級。曰汝曾作什麼來。曰聖",
    "X85n1594_030:0613a17": "諦亦不為。曰落何階級。曰聖諦尚不為何階級之有。",
    "X85n1594_030:0613a18": "祖深器之。令首眾○玄覺。姓戴氏。永嘉人。少挺生知",
    "X85n1594_030:0613a19": "學不加思。蚤歲出家。博貫三藏。精天台止觀法門。因",
    "X85n1594_030:0613a20": "閱維摩經。發明心地。後遇左谿激勵與玄策。同參六",
    "X85n1594_030:0613a21": "祖。初到振錫。繞祖三匝。卓然而立。祖曰。夫沙門者。具",
    "X85n1594_030:0613a22": "三千威儀。八萬細行大德自何方來。生大我慢。曰生",
    "X85n1594_030:0613a23": "死事大。無常迅速。曰何不體取無生了。無速乎。曰體",
    "X85n1594_030:0613a24": "即無生。了本無速。曰如是如是。於時大眾無不愕然。",
    "X85n1594_030:0613b01": "覺方具威儀禮拜。須臾告辭。祖曰。返太速乎。曰本自",
    "X85n1594_030:0613b02": "無動。豈有速耶。曰誰知非動。曰仁者自生分別。曰汝",
    "X85n1594_030:0613b03": "甚得無生之意。曰無生豈有意耶。曰無意誰當分別。",
    "X85n1594_030:0613b04": "曰分別亦非意。曰善哉少留一宿。時謂一宿覺。",
    "X85n1594_030:0613b05": "(壬寅)牛頭山法持禪師入寂(慧方法嗣牛頭第四世)",
    "X85n1594_030:0613b06": "[0613b06] 法持。以山門付智威。壬寅九月日入滅。遺令露骸松",
    "X85n1594_030:0613b07": "下。飼諸鳥獸。迎出日空中。有神旛從西而來。繞山數",
    "X85n1594_030:0613b08": "匝。所居故院。竹林變白。七日而止。",
    "X85n1594_030:0613b09": "(乙巳)六祖惠能說法",
    "X85n1594_030:0613b10": "[0613b10] 神秀。&#x751E;奏武后。請惠能赴闕。能固辭。秀復自作書。重",
    "X85n1594_030:0613b11": "邀之。能謂使者曰。吾形貌矬陋。此土見之。恐不敬吾",
    "X85n1594_030:0613b12": "法。又先師以吾南中有緣。亦不可違。神龍元年。中宗",
    "X85n1594_030:0613b13": "復遣使薛簡。迎能。能辭疾。願終林麓。簡曰。京城禪德",
    "X85n1594_030:0613b14": "皆云。欲得會道。必須坐禪習定。能曰。道繇心悟。豈在",
    "X85n1594_030:0613b15": "坐也。經云。若言。如來若坐若臥。是行邪道。何故無所",
    "X85n1594_030:0613b16": "從來。亦無所去。無生無滅。是如來清淨禪。諸法空寂。",
    "X85n1594_030:0613b17": "是如來清淨坐。究竟無證。何況坐耶。曰願師慈悲。指",
    "X85n1594_030:0613b18": "示心要。傳奏兩宮。譬如一燈燃百千燈。冥者皆明。明",
    "X85n1594_030:0613b19": "明無盡。曰道無明暗。明暗是代謝之義。明明無盡。亦",
    "X85n1594_030:0613b20": "是有盡。曰明喻智慧。暗喻煩惱。若不以智慧照破煩",
    "X85n1594_030:0613b21": "惱。生死憑何出離。曰煩惱即是菩提。若以智慧照破",
    "X85n1594_030:0613b22": "煩惱者。此是二乘見解。上智大根悉不如是。汝若欲",
    "X85n1594_030:0613b23": "知心要。但一切善惡。都莫思量。自然得入清淨心體。",
    "X85n1594_030:0613b24": "湛然常寂。妙用恒沙。簡蒙指教。豁然開悟。",
    "X85n1594_030:0613c01": "(丙午)神秀禪師入寂(五祖忍旁出法嗣)",
    "X85n1594_030:0613c02": "[0613c02] 神秀。居東都。天下稱兩京法主三帝門師。神龍二年",
    "X85n1594_030:0613c03": "二月日。入滅。諡大通。秀生於隋末。百有餘歲。未&#x751E;自",
    "X85n1594_030:0613c04": "言。故人莫知其數○普寂。河東馬氏子。師事神秀凡",
    "X85n1594_030:0613c05": "六年。秀奇之盡。授以道。秀入滅。學者爭師事寂○智",
    "X85n1594_030:0613c06": "威。江寧陳氏子。四歲便思出家。忽一日家中失之。莫",
    "X85n1594_030:0613c07": "知所往。及父母尋訪。知已剃染矣。後聞法持出世。遂",
    "X85n1594_030:0613c08": "往禮謁。傳授正法。有僧慧忠到山。威一見即曰。山主",
    "X85n1594_030:0613c09": "來也。忠&#x751E;出參訪院。中凌霄藤。盛夏盡萎。左右欲伐",
    "X85n1594_030:0613c10": "之。威曰不可。忠還則復茂矣。及忠還。果然。一日威示",
    "X85n1594_030:0613c11": "偈曰。莫繫念念。成生死河。輪迴六趣海。無見出長波",
    "X85n1594_030:0613c12": "忠曰。念想繇來幻。性自無終始。若得此中意。長波當",
    "X85n1594_030:0613c13": "自止。威又示偈曰。余本性&#x8657;無。緣妄生人我。如何息",
    "X85n1594_030:0613c14": "妄情。還歸空處坐。忠曰。&#x8657;無是實體。人我何須存。妄",
    "X85n1594_030:0613c15": "情不須息。即汎般若船。威知其了悟。乃付以山門○",
    "X85n1594_030:0613c16": "神會。襄陽高氏子。年十四。為沙彌。參六祖。祖曰。知識",
    "X85n1594_030:0613c17": "遠來艱辛。還將得本來否。若有本則合識主。試說看。",
    "X85n1594_030:0613c18": "曰以無住為本。見即是主。曰這沙彌爭合取次語。曰",
    "X85n1594_030:0613c19": "和尚坐禪。還見不見。祖以拄杖打三下云。吾打汝痛",
    "X85n1594_030:0613c20": "不痛。曰亦痛亦不痛。曰吾亦見亦不見。會問。如何是",
    "X85n1594_030:0613c21": "亦見亦不見。曰吾之所見。常見自家過愆。不見他人",
    "X85n1594_030:0613c22": "是非好惡。是以亦見亦不見。汝言。亦痛亦不痛。汝若",
    "X85n1594_030:0613c23": "不痛。同其木石。若痛則同凡夫。即起恚恨。汝向前見",
    "X85n1594_030:0613c24": "不見是二邊。痛不痛是生滅。汝自性且不見。敢爾弄",
    "X85n1594_030:0614a01": "人。會禮拜。一日祖告眾曰。我有一物。無頭無尾。無名",
    "X85n1594_030:0614a02": "無字。無背無面。諸人還識否。會出曰。是諸佛之本源。",
    "X85n1594_030:0614a03": "神會之佛性。曰向汝道。無名無字。汝便喚作本源佛",
    "X85n1594_030:0614a04": "性。汝向去有把茆蓋頭也。只成箇知解宗徒。",
    "X85n1594_030:0614a05": "(丁未)元珪禪師為嵩神說法(慧安法嗣五祖旁出)",
    "X85n1594_030:0614a06": "[0614a06] 元珪。住嵩嶽。景龍年間。有神人率群。從謁珪。珪&#x89A9;其",
    "X85n1594_030:0614a07": "狀貌非常。乃曰。善來仁者。何為而至。曰師寧識我耶。",
    "X85n1594_030:0614a08": "曰吾觀佛與眾生等。吾一目之。豈分別耶。曰我此嶽",
    "X85n1594_030:0614a09": "神也。能生死於人。師安得一目吾哉。曰吾本不生。汝",
    "X85n1594_030:0614a10": "焉能死。吾視身與空等。視吾與汝等。汝能壞空與汝",
    "X85n1594_030:0614a11": "乎。使果能之。吾則不生不滅也。況汝不能。又焉能生",
    "X85n1594_030:0614a12": "死吾耶。神稽首曰。我亦聰明。正直於餘神。詎知師有",
    "X85n1594_030:0614a13": "廣大智辯乎。願授正戒令。我度世。曰汝施乞戒。即既",
    "X85n1594_030:0614a14": "戒矣。所以者何。戒外無戒。又何戒哉。曰此理也。我聞",
    "X85n1594_030:0614a15": "茫昧。止求師戒。我身為門弟子。珪即張座秉爐正几",
    "X85n1594_030:0614a16": "曰。付汝五戒。若能奉持。即應曰能。不能即曰否。曰謹",
    "X85n1594_030:0614a17": "受教。曰汝能不婬乎。曰亦娶也。曰非謂此也。謂無羅",
    "X85n1594_030:0614a18": "欲也。曰能。曰汝能不盜乎。曰何乏我也。焉有盜取哉。",
    "X85n1594_030:0614a19": "曰非謂此也。謂饗而福淫。不供而禍善也。曰能。曰汝",
    "X85n1594_030:0614a20": "能不殺乎。曰實司其柄。焉得不殺。曰非謂此也。謂有",
    "X85n1594_030:0614a21": "濫誤疑混也。曰能。曰汝能不妄乎。曰我正直。焉有妄。",
    "X85n1594_030:0614a22": "曰非謂此也。謂先後不合天心也。曰能。曰汝不遭酒",
    "X85n1594_030:0614a23": "敗乎。曰能。曰如上是為佛戒也。又言。以有心奉持。而",
    "X85n1594_030:0614a24": "無心拘執。以有心為物。而無心想身。能如是則先天",
    "X85n1594_030:0614b01": "地生。不為精。後天地死。不為老。終日變化而不為動。",
    "X85n1594_030:0614b02": "畢盡寂默。而不為休悟。此則雖娶非妻也。雖饗非取",
    "X85n1594_030:0614b03": "也。雖柄非權也。雖作非故也。雖醉非&#x60FD;也。若能無心",
    "X85n1594_030:0614b04": "於萬物。則羅欲不為婬。福淫禍善不為盜。濫誤疑混",
    "X85n1594_030:0614b05": "不為殺。先後違天不為妄。&#x60FD;荒顛倒不為醉。是謂無",
    "X85n1594_030:0614b06": "心也。無心別無戒。無戒則無心。無佛無眾生。無汝及",
    "X85n1594_030:0614b07": "無我。孰為戒哉。曰我神通亞佛。曰汝神通十句。五能",
    "X85n1594_030:0614b08": "五不能。佛則十句。七能三不能。神竦然避席。跪啟曰。",
    "X85n1594_030:0614b09": "可得聞乎。曰汝能戾上帝。東天行而西七曜乎。曰不",
    "X85n1594_030:0614b10": "能。曰汝能奪地祗。融五嶽而結四海乎。曰不能。曰是",
    "X85n1594_030:0614b11": "謂五不能也。佛能空一切相。成萬法智。而不能即滅",
    "X85n1594_030:0614b12": "定業。佛能知群有性。窮億劫事。而不能化導無緣。佛",
    "X85n1594_030:0614b13": "能度無量有情。而不能盡眾生界。是謂三不能也。定",
    "X85n1594_030:0614b14": "業亦不牢久。無緣亦是一期。眾生界本無增減。且無",
    "X85n1594_030:0614b15": "一人能主其法。有法無主。是謂無法。無法無主。是謂",
    "X85n1594_030:0614b16": "無心。如我解佛。亦無神通也。但能以無心。通達一切",
    "X85n1594_030:0614b17": "法爾。曰吾誠淺昧。未聞空義。師所授戒。我當奉行。今",
    "X85n1594_030:0614b18": "願報慈德。效我所能。曰我觀身無物。觀法無常。塊然",
    "X85n1594_030:0614b19": "更有何欲。曰師必命我。為世間事。展我小神功。使已",
    "X85n1594_030:0614b20": "發心。初發心。未發心。不信心。必信心。五等人。目我神",
    "X85n1594_030:0614b21": "&#x8E2A;。知有佛有神。有能有不能。有自然有非自然。曰無",
    "X85n1594_030:0614b22": "為是。曰佛亦使神護法。師願隨意垂誨。珪不得已而",
    "X85n1594_030:0614b23": "言曰。東巖寺之障。&#x83BE;然無樹。北岫有之。而背非屏擁。",
    "X85n1594_030:0614b24": "汝能移北樹於東嶺乎。曰已聞命矣。然&#x662C;夜必有喧",
    "X85n1594_030:0614c01": "動。願師無駭。即作禮而去。珪門送之。見儀衛逶迤。如",
    "X85n1594_030:0614c02": "王者狀。其夕果有暴風吼雷。棟宇搖蕩。詰旦和霽。則",
    "X85n1594_030:0614c03": "北巖松栝。盡移東嶺。森然行植。珪誡其徒曰。母令外",
    "X85n1594_030:0614c04": "知人將妖我○慧安。自禁中辭。歸嵩嶽。忽一日誡門",
    "X85n1594_030:0614c05": "人曰。吾死。將尸向林中。待野火焚之。至七月八日。合",
    "X85n1594_030:0614c06": "戶偃身而寂。壽一百二十八。門人舁尸林中。果野火",
    "X85n1594_030:0614c07": "自然闍維。得舍利八十粒。五粒最巨。而紫紅色。光燄",
    "X85n1594_030:0614c08": "奪目○破&#x7AC8;墮者。不稱名氏。得法慧安。隱居嵩嶽。山",
    "X85n1594_030:0614c09": "塢有廟。甚靈。殿中惟安一&#x7AC8;。遠近祭祀不輟。烹宰物",
    "X85n1594_030:0614c10": "命極多。墮一日領徒入廟。以杖敲&#x7AC8;三下曰。咄此&#x7AC8;。",
    "X85n1594_030:0614c11": "只是泥瓦合成。聖從何來。靈從何起。恁麼烹宰物命。",
    "X85n1594_030:0614c12": "又打三下。&#x7AC8;乃傾破墮落。須臾有一人青衣&#x5CE9;冠。設",
    "X85n1594_030:0614c13": "拜墮前曰。我本此廟&#x7AC8;神。久受業報。今日蒙師說無",
    "X85n1594_030:0614c14": "生法。得脫此處。生在天中。特來致謝。墮曰。是汝本有",
    "X85n1594_030:0614c15": "之性。非吾強言。神再拜而沒。少選侍僧問曰。某等久",
    "X85n1594_030:0614c16": "侍和尚。不蒙示誨。&#x7AC8;神得何徑旨。便得生天。曰我只",
    "X85n1594_030:0614c17": "向伊道。是泥瓦合成。別無道理。為伊。侍僧無言。墮曰。",
    "X85n1594_030:0614c18": "會麼。曰不會。曰本有之性。為甚麼不會。侍僧乃禮拜。",
    "X85n1594_030:0614c19": "墮曰。破也破也。墮也墮也。有僧舉似安。安嘆曰。此子",
    "X85n1594_030:0614c20": "會盡。物我一如。何謂如朗月處空。無不見者。只是難",
    "X85n1594_030:0614c21": "搆伊語&#x8109;。曰未審甚麼人搆得他語&#x8109;。曰不知者。僧",
    "X85n1594_030:0614c22": "問。物物無形時如何。墮曰。禮即惟汝非我。不禮即惟",
    "X85n1594_030:0614c23": "我非汝。其僧乃禮謝。墮曰。本有之物。物非物也。所以",
    "X85n1594_030:0614c24": "道心能轉物。即同如來墮。後莫知所終○行思。首眾",
    "X85n1594_030:0615a01": "曹溪。一日六祖謂曰。從上衣法雙行。師資遞授。衣以",
    "X85n1594_030:0615a02": "表信。法乃印心。吾今得人。何患不信。衣即留鎮山門。",
    "X85n1594_030:0615a03": "汝當分化一方。無令斷絕。思遂回青原山。住靜居寺。",
    "X85n1594_030:0615a04": "神會來參。思問。甚處來。曰曹溪。曰曹溪意旨如何。會",
    "X85n1594_030:0615a05": "振身而立。思曰。猶帶瓦礫在。曰和尚此間莫有真金",
    "X85n1594_030:0615a06": "與人麼。曰設有汝向甚麼處著○中宗詔。迎泗州僧",
    "X85n1594_030:0615a07": "伽入宮。&#x8218;於薦福寺。度慧儼慧岸木叉三人。示寂。敕",
    "X85n1594_030:0615a08": "就薦福。漆身起塔。忽臭氣滿城。帝祝送。歸臨淮。言訖。",
    "X85n1594_030:0615a09": "異香騰馥○一行。鉅鹿人。張公瑾之孫。少聰敏。博觀",
    "X85n1594_030:0615a10": "子史。&#x751E;借道十尹崇太玄經。讀之數日。而還曰。已究",
    "X85n1594_030:0615a11": "其義。因出所撰太衍玄圖并義決。崇&#x89A7;之。大驚曰。此",
    "X85n1594_030:0615a12": "後生顏子也。尋出至天台國清寺。見別院古松數十。",
    "X85n1594_030:0615a13": "門有流水。行立門屏間。聞一僧於庭中。布算且曰。今",
    "X85n1594_030:0615a14": "日當有弟子。自遠來。求吾算法。即除一算曰。門前水",
    "X85n1594_030:0615a15": "當西流。弟子亦至矣。行返顧溪水。果已西流。遂趨入。",
    "X85n1594_030:0615a16": "盡傳其術。回入嵩山。依普寂參決禪門宗旨。景龍年",
    "X85n1594_030:0615a17": "間。中宗詔。迎赴闕。行辭疾。遁入當陽山○萬回所至",
    "X85n1594_030:0615a18": "顯化。賜號法雲。&#x751E;有偈曰。明暗兩忘開佛眼。不繫一",
    "X85n1594_030:0615a19": "法出蓮叢。真空不壞靈知性。妙用&#x751E;存無作功。聖智",
    "X85n1594_030:0615a20": "本來成佛道。寂光非照自圓。",
    "X85n1594_030:0615a21": "(壬子)懷讓禪師開法南嶽",
    "X85n1594_030:0615a22": "[0615a22] 懷讓。執侍六祖十五年。壬子往居衡嶽。開甘露門。",
    "X85n1594_030:0615a23": "(癸丑)六祖惠能示寂",
    "X85n1594_030:0615a24": "[0615a24] 壬子七月。六祖命門人。往新州國恩寺建塔。仍令促",
    "X85n1594_030:0615b01": "工。癸丑夏末落成。七月一日集眾曰。吾至八月。欲離",
    "X85n1594_030:0615b02": "世間。汝等有疑。早須相問。為汝破迷。法海等皆涕泣。",
    "X85n1594_030:0615b03": "惟有神會。神色不動。祖曰。神會小師。&#x5374;得善不善等。",
    "X85n1594_030:0615b04": "毀譽不動。哀樂不生。餘者不得。海乃再拜。問曰。和尚",
    "X85n1594_030:0615b05": "入滅。衣法當付何人。曰吾受忍大師衣法。今為汝等",
    "X85n1594_030:0615b06": "說法。不付其衣。蓋汝等信根純熟。決定不疑。堪任大",
    "X85n1594_030:0615b07": "事。汝等諸人。自心是佛。更莫狐疑。外無一物。而能建",
    "X85n1594_030:0615b08": "立。皆是本心。生萬種法。如地有種。含藏長養。成就其",
    "X85n1594_030:0615b09": "實。我今說法。猶如時雨。普潤大地。汝等佛性。譬之種",
    "X85n1594_030:0615b10": "子。遇茲霑洽。悉得發生。承吾旨者。決護菩提。依吾行",
    "X85n1594_030:0615b11": "者。定證妙果。聽吾偈曰。心地含諸種。普雨悉皆萌。頓",
    "X85n1594_030:0615b12": "悟花情已。菩提果自成。七月八日。謂門人曰。吾欲歸",
    "X85n1594_030:0615b13": "新州。汝等速理舟&#x6A9D;。大眾哀留。祖曰。諸佛出現。猶示",
    "X85n1594_030:0615b14": "涅槃。有來必去。理亦常然。吾此形骸。歸必有所。眾曰。",
    "X85n1594_030:0615b15": "師從此去。早晚可回。曰葉落歸根來時無口。問曰。正",
    "X85n1594_030:0615b16": "法眼藏。傳付何人。曰有道者得。無心者通。又曰。吾去",
    "X85n1594_030:0615b17": "七十年。有二菩薩從東方。一出家一在家。同時興化。",
    "X85n1594_030:0615b18": "建立吾宗。又問。佛祖傳授次第。曰古佛應世無量。今",
    "X85n1594_030:0615b19": "以七佛為始。迦葉而下。展轉相授。以至惠能。是為三",
    "X85n1594_030:0615b20": "十三祖。八月三日齋罷。示眾曰。吾滅度後。莫作世情。",
    "X85n1594_030:0615b21": "悲泣雨淚。受人弔問。身著孝服。非吾弟子。亦非正法。",
    "X85n1594_030:0615b22": "但識自本心。見自本性。無動無靜。無生無滅。無去無",
    "X85n1594_030:0615b23": "來。無是無非。無住無往。恐汝等心迷。不會吾意。今再",
    "X85n1594_030:0615b24": "囑汝。令汝見性。若違吾教。縱吾在世。亦無有益。復說",
    "X85n1594_030:0615c01": "偈曰。兀兀不修善。騰騰不造惡。寂寂斷見聞。蕩蕩心",
    "X85n1594_030:0615c02": "無著。說偈已。端坐至三更。忽謂門人曰。吾行矣。奄然",
    "X85n1594_030:0615c03": "遷化。時異香滿室。白虹屬地。林木變白。鳥獸哀鳴。廣",
    "X85n1594_030:0615c04": "韶新三郡官僚緇素。爭迎真身。莫決所之。乃焚香禱",
    "X85n1594_030:0615c05": "曰。香&#x70DF;指處。師所歸焉。時香&#x70DF;直貫曹溪。遂遷神龕。",
    "X85n1594_030:0615c06": "併衣&#x9262;歸曹溪。次年七月入塔。塔內忽起。白光&#x4E98;天。",
    "X85n1594_030:0615c07": "三日始散。春秋七十有六。",
    "X85n1594_030:0615c08": "(甲寅)懷讓禪師傳法馬節道一",
    "X85n1594_030:0615c09": "[0615c09] 道一。漢州什邡人。姓馬氏。容貌奇異。牛行虎視。引舌",
    "X85n1594_030:0615c10": "過鼻。足下有二輪文。出家受具。坐禪於衡嶽。懷讓知",
    "X85n1594_030:0615c11": "是法器。往問曰。大德坐禪。圖什麼。曰圖作佛。讓乃取",
    "X85n1594_030:0615c12": "一&#x750E;於彼菴前石上磨。一曰。磨作甚麼。曰磨作鏡。曰",
    "X85n1594_030:0615c13": "磨磚豈得成鏡耶。曰磨磚既不得成鏡。坐禪豈得作",
    "X85n1594_030:0615c14": "佛。曰如何即是。曰如牛駕車。車若不行。打車即是。打",
    "X85n1594_030:0615c15": "牛即是。一無對。讓曰。汝學坐禪。為學坐佛。若學坐禪。",
    "X85n1594_030:0615c16": "禪非坐臥。若學坐佛。佛非定相。於無住法。不應取捨。",
    "X85n1594_030:0615c17": "汝若坐佛。即是殺佛。若執坐相。非達其理。一聞示誨。",
    "X85n1594_030:0615c18": "如飲醍醐。禮拜。問曰。如何用心。即合無相三昧。曰汝",
    "X85n1594_030:0615c19": "學心地法門。如下種子。我說法要。譬彼天澤。汝緣合",
    "X85n1594_030:0615c20": "故。當見其道。曰道非色相。云何能見。曰心地法眼。能",
    "X85n1594_030:0615c21": "見乎道。無相三昧。亦復然矣。曰有成壞否。曰若以成",
    "X85n1594_030:0615c22": "壞聚散而見道者。非見道也。聽吾偈曰。心地含諸種。",
    "X85n1594_030:0615c23": "遇澤悉皆萌。三昧華無相。何壞復何成。一蒙開示。心",
    "X85n1594_030:0615c24": "意超然。侍奉九秋。日益玄奧○玄覺。住溫江。學者輻",
    "X85n1594_030:0616a01": "輳。號真覺。開元二年十月日。辭眾端坐入滅。覺&#x751E;著",
    "X85n1594_030:0616a02": "證道歌。感定中觀見。字字皆成金色。時有梵僧。傳歸",
    "X85n1594_030:0616a03": "西竺。翻成梵筴。稱為東土大乘經。歌曰。君不見絕學",
    "X85n1594_030:0616a04": "無為閒道人。不除妄想不求真。無明實性即佛性。幻",
    "X85n1594_030:0616a05": "化空身即法身。法身覺了無一物。本源自性天真佛。",
    "X85n1594_030:0616a06": "五陰浮雲空去來。三毒水泡&#x8657;出沒。證實相無人法。",
    "X85n1594_030:0616a07": "剎那滅&#x5374;阿鼻業。若將妄語誑眾生。自招拔舌塵沙",
    "X85n1594_030:0616a08": "劫。頓覺了如來禪。六度萬行體中圓。夢裏明明有六",
    "X85n1594_030:0616a09": "趣。覺後空空無大千。無罪福無損益。寂滅性中莫問",
    "X85n1594_030:0616a10": "&#x8994;。比來塵鏡未曾磨。今日分明須剖析。誰無念誰無",
    "X85n1594_030:0616a11": "生。若實無生無不生。喚取機關木人問。求佛施功早",
    "X85n1594_030:0616a12": "晚成。放四大莫把捉。寂寞性中隨飲啄。諸行無常一",
    "X85n1594_030:0616a13": "切空。即是如來大圓覺。決定說表真乘。有人不肯任",
    "X85n1594_030:0616a14": "情徵。直捷根源佛所印。摘葉尋枝我不能。摩尼珠人",
    "X85n1594_030:0616a15": "不識。如來藏裏親收得。六般神用空不空。一顆圓光",
    "X85n1594_030:0616a16": "色非色。淨五眼得五力。惟證乃知難可測。鏡裏看形",
    "X85n1594_030:0616a17": "見不難。水中捉月爭拈得。常獨行常獨步。達者同遊",
    "X85n1594_030:0616a18": "涅槃路。調古神清風自高。貌&#x9847;骨剛人不顧。窮釋子",
    "X85n1594_030:0616a19": "口稱貧。實是身貧道不貧。貧則身常被縷褐。道則心",
    "X85n1594_030:0616a20": "藏無價珍。無價珍用無盡。利物應機終不&#x6061;。三身四",
    "X85n1594_030:0616a21": "智體中圓。八解六通心地印。上士一決一切了。中下",
    "X85n1594_030:0616a22": "多聞多不信。但自懷中解垢衣。誰能向外誇精進。從",
    "X85n1594_030:0616a23": "他謗任他非。把火燒天徒自疲。我聞恰似飲甘露。銷",
    "X85n1594_030:0616a24": "融頓入不思議。觀惡言是功德。此則成吾善知識。不",
    "X85n1594_030:0616b01": "因訕謗起冤親。何表無生慈忍力。宗亦通說亦通。定",
    "X85n1594_030:0616b02": "慧圓明不滯空。非但我今獨達了。恒沙諸佛體皆同。",
    "X85n1594_030:0616b03": "師子吼無畏說。百獸聞之皆腦裂。香象奔波失&#x5374;威。",
    "X85n1594_030:0616b04": "天龍寂聽生欣悅。遊江海涉山川。尋師訪道為參禪。",
    "X85n1594_030:0616b05": "自從認得曹溪路。了知生死不相干。行亦禪坐亦禪。",
    "X85n1594_030:0616b06": "語默動靜體安然。縱遇鋒刀常坦坦。假饒毒藥也閒",
    "X85n1594_030:0616b07": "閒。我師得見然燈佛。多劫曾為忍辱仙。幾回生幾回",
    "X85n1594_030:0616b08": "死。生死悠悠無定止。自從頓悟了無生。於諸榮辱何",
    "X85n1594_030:0616b09": "憂喜。入深山住蘭若。岑崟幽邃長松下。優游靜坐野",
    "X85n1594_030:0616b10": "僧家。&#x95B4;寂安居實瀟灑。覺即了不施功。一切有為法",
    "X85n1594_030:0616b11": "不同。住相布施生天福。猶如仰箭射&#x8657;空。勢力盡箭",
    "X85n1594_030:0616b12": "還墜。招得來生不如意。爭似無為實相門。一超直入",
    "X85n1594_030:0616b13": "如來地。但得本莫愁末。如淨琉璃含寶月。既能解此",
    "X85n1594_030:0616b14": "如意珠。自利利他終不竭。江月照松風吹。永夜清宵",
    "X85n1594_030:0616b15": "何所為。佛性戒珠心地印。霧露雲霞體上衣。降龍&#x9262;",
    "X85n1594_030:0616b16": "解虎錫。兩股金環鳴歷歷。不是標形&#x8657;事持。如來寶",
    "X85n1594_030:0616b17": "杖親蹤跡。不求真不斷妄。了知二法空無相。無相無",
    "X85n1594_030:0616b18": "空無不空。即是如來真實相。心鏡明鑒無礙。廓然瑩",
    "X85n1594_030:0616b19": "徹周沙界。萬象森羅影現中。一顆圓明非內外。豁達",
    "X85n1594_030:0616b20": "空撥因果。&#x83BE;&#x83BE;蕩蕩招殃禍。棄有著空病亦然。還如",
    "X85n1594_030:0616b21": "避溺而投火。捨妄心取真理。取捨之心成巧偽。學人",
    "X85n1594_030:0616b22": "不了用修行。真成認賊將為子。損法財滅功德。莫不",
    "X85n1594_030:0616b23": "繇斯心意識。是以禪門了&#x5374;心。頓入無生知見力。大",
    "X85n1594_030:0616b24": "丈夫秉慧劍。般若鋒兮金剛燄。非但能摧外道心。早",
    "X85n1594_030:0616c01": "曾落&#x5374;天魔膽。震法雷擊法鼓。布慈雲兮灑甘露。龍",
    "X85n1594_030:0616c02": "象蹴蹋潤無邊。三乘五性皆醒悟。雪山肥膩更無雜。",
    "X85n1594_030:0616c03": "純出醍醐我常納。一性圓通一切性。一法&#x5FA7;含一切",
    "X85n1594_030:0616c04": "法。一月普現一切水。一切水月一月攝。諸佛法身入",
    "X85n1594_030:0616c05": "我性。我性還共如來合。一地具足一切地。非色非心",
    "X85n1594_030:0616c06": "非行業。彈指圓成八萬門。剎那超&#x5374;三祇劫。一切數",
    "X85n1594_030:0616c07": "句非數句。與吾靈覺何交涉。不可毀不可讚。體若&#x8657;",
    "X85n1594_030:0616c08": "空沒涯岸。不離當處常湛然。&#x8994;即知君不可見。取不",
    "X85n1594_030:0616c09": "得捨不得。不可得中祇麼得。默時說說時默。大施門",
    "X85n1594_030:0616c10": "開無壅塞。有人問我解何宗。報道摩訶般若力。或是",
    "X85n1594_030:0616c11": "或非人不識。逆行順行天莫測。吾早曾經多劫修。不",
    "X85n1594_030:0616c12": "是等閒相誑惑。建法幢立宗旨。明明佛敕曹溪是。第",
    "X85n1594_030:0616c13": "一迦葉首傳燈。二十八代西天記。法東流入此土。菩",
    "X85n1594_030:0616c14": "提達磨為初祖。六代傳衣天下聞。後人得道何窮數。",
    "X85n1594_030:0616c15": "真不立妄本空。有無俱遣不空空。二十空門元不著。",
    "X85n1594_030:0616c16": "一性如來體自同。心是根法是塵。兩種猶如鏡上痕。",
    "X85n1594_030:0616c17": "痕垢盡除光始現。心法雙忘性即真。嗟末法惡時世。",
    "X85n1594_030:0616c18": "眾生福薄難調治。去聖遠兮邪教深。魔強法弱多怨",
    "X85n1594_030:0616c19": "害。聞說如來頓教門。恨不滅除令瓦碎。作在心殃在",
    "X85n1594_030:0616c20": "身。不須怨訴更尤人。欲得不招無間業。莫謗如來正",
    "X85n1594_030:0616c21": "法輪。栴檀林無別樹。鬱密森沉師子住。境靜林閒獨",
    "X85n1594_030:0616c22": "自遊。走獸飛禽皆遠去。師子兒眾隨後。三歲即能大",
    "X85n1594_030:0616c23": "哮吼。若是野干逐法王。百年妖怪&#x8657;開口。圓頓教勿",
    "X85n1594_030:0616c24": "人情。有疑不決直須爭。不是山僧逞人我。修行恐落",
    "X85n1594_030:0617a01": "斷常坑。非不非是不是。差之毫釐失千里。是即龍女",
    "X85n1594_030:0617a02": "頓成佛。非即善星生陷墜。吾早年來積學問。亦曾討",
    "X85n1594_030:0617a03": "疏尋經論。分別名相不知休。入海算沙徒自困。&#x5374;被",
    "X85n1594_030:0617a04": "如來苦訶責。數他珍寶有何益。從來蹭蹬覺&#x8657;行。多",
    "X85n1594_030:0617a05": "年枉作風塵客。種性邪錯知解。不達如來圓頓制。二",
    "X85n1594_030:0617a06": "乘精進勿道心。外道聰明無智慧。亦愚癡亦小騃。空",
    "X85n1594_030:0617a07": "拳指上生實解。執指為月枉施功。根境法中&#x8657;&#x63D1;怪。",
    "X85n1594_030:0617a08": "不見一法即如來。方得名為觀自在。了即業障本來",
    "X85n1594_030:0617a09": "空。未了先須償宿債。飢逢王膳不能餐。病遇醫王爭",
    "X85n1594_030:0617a10": "得瘥。在欲行禪知見力。火中生蓮終不壞。勇施犯重",
    "X85n1594_030:0617a11": "悟無生。早時成佛於今在。師子吼無畏說。深嗟懞懂",
    "X85n1594_030:0617a12": "頑皮靼。祇知犯重障菩提。不見如來開秘訣。有二比",
    "X85n1594_030:0617a13": "丘犯婬殺。波離螢光增罪結。維摩大士頓除疑。猶如",
    "X85n1594_030:0617a14": "赫日銷霜雪。不思議解脫力。妙用河沙也無極。四事",
    "X85n1594_030:0617a15": "供養敢辭勞。萬兩黃金亦銷得。粉骨碎身未足酬。一",
    "X85n1594_030:0617a16": "句了然超百億。法中王最高勝。河沙如來同共證。我",
    "X85n1594_030:0617a17": "今解此如意珠。信受之者皆相應。了了見無一物。亦",
    "X85n1594_030:0617a18": "無人亦無佛。大千沙界海中漚。一切聖賢如電拂。假",
    "X85n1594_030:0617a19": "使鐵輪頂上旋。定慧圓明終不失。日可冷月可熱。眾",
    "X85n1594_030:0617a20": "魔不能壞真說。象駕崢嶸謾進塗。誰見螗螂能拒轍。",
    "X85n1594_030:0617a21": "大象不遊於兔徑。大悟不拘於小節。莫將管見謗蒼",
    "X85n1594_030:0617a22": "蒼。未了吾今為君決○淨居寺尼玄機。&#x751E;習定於平",
    "X85n1594_030:0617a23": "陽大日山石窟中。與兄玄覺。同參六祖。因著圓明歌。",
    "X85n1594_030:0617a24": "與證道歌。相表裏。後倒立而化。法屬以顛倒呵之。應",
    "X85n1594_030:0617b01": "聲而仆。將&#x585F;之夕。為風雷所移。越二日有自大日山",
    "X85n1594_030:0617b02": "來者云。是夕空中有簫磬聲機之柩。已厝&#x5CEF;上。其徒",
    "X85n1594_030:0617b03": "迎舍利。歸寺建塔。號圓明○希遷。端州陳氏子。生而",
    "X85n1594_030:0617b04": "&#x72E5;齊。既冠然諾自許。後造曹溪得度。問祖和尚百年",
    "X85n1594_030:0617b05": "後。某當依附何人。曰尋思去。祖歿。遷每於靜處。端坐",
    "X85n1594_030:0617b06": "思惟。首座曰。汝師已逝。空坐奚為。曰我稟遺誡。故尋",
    "X85n1594_030:0617b07": "思耳。座曰。汝有師兄思和尚。今住吉州。汝因緣在彼。",
    "X85n1594_030:0617b08": "師言甚直。汝自迷耳。遷聞語。便辭龕。直往青原。參行",
    "X85n1594_030:0617b09": "思。思曰。子何方來。曰曹溪。曰將得甚麼來。曰未到曹",
    "X85n1594_030:0617b10": "溪亦不失。曰若恁麼用去。曹溪作甚麼。曰若不到曹",
    "X85n1594_030:0617b11": "溪。爭知不失。又曰。曹溪大師。還識和尚否。曰汝今識",
    "X85n1594_030:0617b12": "吾否。曰識。又爭能識得。曰眾角雖多。一麟足矣。遷又",
    "X85n1594_030:0617b13": "問。和尚自離曹溪。甚麼時至此間。曰我&#x5374;知汝早晚",
    "X85n1594_030:0617b14": "離曹溪。曰希遷不從曹溪來。曰我亦知汝去處也。曰",
    "X85n1594_030:0617b15": "和尚幸是大人。莫造次。他日復問遷。汝甚麼處來。曰",
    "X85n1594_030:0617b16": "曹溪。思乃舉拂子曰。曹溪還有這箇麼。曰非但曹溪。",
    "X85n1594_030:0617b17": "西天亦無。曰子莫曾到西天否。曰若到即有也。曰未",
    "X85n1594_030:0617b18": "在更道。曰和尚也須道。取一半莫全靠學人。曰不辭",
    "X85n1594_030:0617b19": "向汝道。恐已後無人承當。",
    "X85n1594_030:0617b20": "(丙辰)嵩嶽元珪禪師入寂(慧安法嗣五祖旁出)",
    "X85n1594_030:0617b21": "[0617b21] 元珪。住嵩嶽。開元四年。囑門人曰。吾始居寺東嶺。吾",
    "X85n1594_030:0617b22": "滅。汝必置吾骸於彼。言訖。若委蛇焉。",
    "X85n1594_030:0617b23": "(丁巳)慧忠禪師住南陽白崖山",
    "X85n1594_030:0617b24": "[0617b24] 慧忠。諸暨冉氏子。得法六祖。住南陽白崖山黨子谷。",
    "X85n1594_030:0617c01": "示眾。禪宗學者。應遵佛語一乘了義。契自心源。不了",
    "X85n1594_030:0617c02": "義者。互不相許。如獅子身蟲。夫為人師。若涉名利。別",
    "X85n1594_030:0617c03": "開異端。則自他何益。如世大匠。斤斧不傷其手。香象",
    "X85n1594_030:0617c04": "所負。非驢所堪。忠一日喚侍者。侍者應諾。如是三喚。",
    "X85n1594_030:0617c05": "侍者三應。忠曰。將謂我孤負汝。&#x5374;是汝孤負我。",
    "X85n1594_030:0617c06": "(壬戌)法欽參玄素禪師",
    "X85n1594_030:0617c07": "[0617c07] 法欽。崑山朱氏子。世服儒業。母孕時夢。蓮生戶樞。取",
    "X85n1594_030:0617c08": "一花繫於衣帶。&#x7AB9;乃惡葷餌。既誕。形貌奇偉。神色朗",
    "X85n1594_030:0617c09": "徹。好以佛事為兒戲。年二十二。赴京應選。道繇丹徒。",
    "X85n1594_030:0617c10": "憩鶴林寺。玄素見而異之。問曰。子何之。曰將求仕於",
    "X85n1594_030:0617c11": "上京。曰雖有五等之爵。不如三界之尊。曰可學乎。曰",
    "X85n1594_030:0617c12": "觀子神氣。幾於生知。若肯出家。必悟如來知見。欽遂",
    "X85n1594_030:0617c13": "裂縫掖。刻苦親依。素深器之。謂門人法鏡曰。此子當",
    "X85n1594_030:0617c14": "大弘吾法。蔚為人師。欽日夜奮勵。三學該鍊。一日請",
    "X85n1594_030:0617c15": "素。示其法要。素曰。無人得我法。曰以何傳。曰我法實",
    "X85n1594_030:0617c16": "無可傳者。欽頓釋疑滯。久之辭去曰。汝乘流而行。遇",
    "X85n1594_030:0617c17": "徑即止。遂南行。受具於餘杭龍泉寺。[0617c17] 素延陵人。名法",
    "X85n1594_030:0617c18": "照。牛頭智威法嗣。居京口鶴林寺。",
    "X85n1594_030:0617c19": "○馬祖道一闡化江西(南嶽讓法嗣)",
    "X85n1594_030:0617c20": "[0617c20] 開元十年。道一闡化於江西。懷讓問眾曰。道一為眾",
    "X85n1594_030:0617c21": "說法否。曰已為眾說法。曰總未見人持箇消息來。因",
    "X85n1594_030:0617c22": "遣一僧。往囑曰。待伊上堂時。汝但出問。作麼生。待伊",
    "X85n1594_030:0617c23": "道底。言語記將來。僧去。一如讓旨。迴謂讓曰。馬師云",
    "X85n1594_030:0617c24": "自從胡亂後三十年。不曾少鹽醬。讓深然之。"
}