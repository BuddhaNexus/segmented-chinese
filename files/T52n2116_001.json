{
    "T52n2116_001:0751a05": "辯偽錄序",
    "T52n2116_001:0751a07": "元翰林直學士奉訓大夫知",
    "T52n2116_001:0751a08": "制誥同修國史張伯淳撰",
    "T52n2116_001:0751a09": "天無私覆。地無私載。日月無私照。辯偽錄之",
    "T52n2116_001:0751a10": "所云。良有以也。洪惟聖朝。繼天立極論道",
    "T52n2116_001:0751a11": "經邦。以佛心子育萬方。以正法澤被四海。至",
    "T52n2116_001:0751a12": "元辛卯之歲。孟春。大雲峯長老邁吉祥。欽奉",
    "T52n2116_001:0751a13": "皇帝明命。撰述至元辯偽錄。奏對天顏。睿覽",
    "T52n2116_001:0751a14": "頒行入藏流通。原其所自。乙卯問道士丘處",
    "T52n2116_001:0751a15": "機李志常等。毀西京天城夫子廟為文城觀。",
    "T52n2116_001:0751a16": "毀滅釋迦佛像白玉觀音舍利寶塔。謀占梵",
    "T52n2116_001:0751a17": "剎四百八十二所。傳襲王浮偽語老子八十",
    "T52n2116_001:0751a18": "一化圖。惑亂臣佐。時少林裕長老。率師德詣",
    "T52n2116_001:0751a19": "闕陳奏。先朝蒙哥皇帝玉音宣諭。登殿辯對",
    "T52n2116_001:0751a20": "化胡真偽。聖躬臨朝親證。李志常等義墮詞",
    "T52n2116_001:0751a21": "屈。奉旨焚偽經。罷道為僧者十七人。還佛",
    "T52n2116_001:0751a22": "寺三十七所。黨占餘寺流弊益甚。丁巳秋。少",
    "T52n2116_001:0751a23": "林復奏。續奉綸旨偽經再焚。僧復其業者二",
    "T52n2116_001:0751a24": "百三十七所。由乙卯而辛酉。凡九春。而其徒",
    "T52n2116_001:0751a25": "鼠匿未悛邪說。諂行屏處猶妄驚瀆聖情。由",
    "T52n2116_001:0751a26": "是至元十八年冬。欽奉玉音頒降天下。除道",
    "T52n2116_001:0751a27": "德經外。其餘說謊經文盡行燒毀。道士愛佛",
    "T52n2116_001:0751a28": "經者為僧。不為僧道者娶妻為民。當是時也。",
    "T52n2116_001:0751a29": "江南釋教都總統永福楊大師璉真佳大弘聖",
    "T52n2116_001:0751b01": "化。自至元二十二春。至二十四春凡三載。恢",
    "T52n2116_001:0751b02": "復佛寺三十餘所。如四聖觀者昔孤山寺也",
    "T52n2116_001:0751b03": "道士胡提點等舍邪歸正罷道為僧者。奚啻",
    "T52n2116_001:0751b04": "七八百人。挂冠於上永福帝師殿之梁栱間。",
    "T52n2116_001:0751b05": "故典如南嶽山之券。為事偽者戒試。嘗攷之。",
    "T52n2116_001:0751b06": "自大教西來。漢明帝迎摩騰竺法蘭二師於",
    "T52n2116_001:0751b07": "洛陽。五嶽道士褚善信等上表譏毀佛法。當",
    "T52n2116_001:0751b08": "時築壇以佛道二經焚之。道經悉為灰燼。佛",
    "T52n2116_001:0751b09": "經放光無損。尊者踊身作十八變。有狐非獅",
    "T52n2116_001:0751b10": "子類。燈非日月明之至言。道士為僧者不可",
    "T52n2116_001:0751b11": "勝數。如寇謙之矯妄。崔浩惑魏太武。而崔浩",
    "T52n2116_001:0751b12": "卒以族誅。曇謨最之挫屈姜斌。斌流於馬邑。",
    "T52n2116_001:0751b13": "齊曇顯之愧陸修靜。唐總章元年。法明辯化",
    "T52n2116_001:0751b14": "胡之偽。勅搜聚天下化胡經。抑嘗火其書矣。",
    "T52n2116_001:0751b15": "由古而今歷代帝王之制斯可忽諸。蓋世尊",
    "T52n2116_001:0751b16": "等視三界眾生。由如一子。棄背大覺。是子",
    "T52n2116_001:0751b17": "背其父也。子背其父是自昧其所天也。且師",
    "T52n2116_001:0751b18": "老子者道德二篇。以清虛澹泊絕世棄智立",
    "T52n2116_001:0751b19": "其宗。隱居以求其志。翛然無為。爾今盜名之",
    "T52n2116_001:0751b20": "徒。叢嘯黨援假立冠褐。峻侈宮觀苟世利養。",
    "T52n2116_001:0751b21": "豈老氏之用心哉。況老氏謂。大辯若訥大巧",
    "T52n2116_001:0751b22": "若拙。辯者不善善者不辯。勿矜勿伐抱一為",
    "T52n2116_001:0751b23": "天下式。而占毀佛寺。竊經扇化胡之偽。是",
    "T52n2116_001:0751b24": "若拙若訥歟。是善者不辯歟。師老子而違其",
    "T52n2116_001:0751b25": "術。亦復違其自宗矣。若嫡師於老子者則弗",
    "T52n2116_001:0751b26": "為也。過歸末流爾。雖然。麒麟至於走獸。鳳",
    "T52n2116_001:0751b27": "凰至於飛鳥。蘭蕙至於薰蕕。栴檀至於穢壤。",
    "T52n2116_001:0751b28": "則世未有舍鳳凰麒麟之瑞。蘭蕙栴檀之馨。",
    "T52n2116_001:0751c01": "而愜走獸飛鳥之常。薰蕕穢壤之垢者。人心",
    "T52n2116_001:0751c02": "天理愛惡之所同也。奈何菽麥未析。而甘事",
    "T52n2116_001:0751c03": "於偽妄不實之教。復誇誕其浮辭。侮慢大覺",
    "T52n2116_001:0751c04": "訕毀至聖。而弗憚三塗之淪溺乎。斯辯偽錄",
    "T52n2116_001:0751c05": "之正名教。造理淵奧排難精明。凜乎抗凌雲",
    "T52n2116_001:0751c06": "之勁操。坦然履王道之正塗。而隄備後世之",
    "T52n2116_001:0751c07": "溺於巨浸者。其為言也至矣。蓋有偽則辯。無",
    "T52n2116_001:0751c08": "偽則無辯。豈好辯哉。弘四無礙之辯者。邁",
    "T52n2116_001:0751c09": "公之德歟。言之者無罪。聞之者足以戒。故",
    "T52n2116_001:0751c10": "我皇金言喻辭曰。譬如五指皆從掌出。佛門",
    "T52n2116_001:0751c11": "如掌餘皆如指。信乎王言如絲其出如綸。明",
    "T52n2116_001:0751c12": "逾日月堅逾金石。為萬世之龜鑑。則斯錄豈",
    "T52n2116_001:0751c13": "小補哉。",
    "T52n2116_001:0751c14": "辯偽錄序",
    "T52n2116_001:0751c15": "蓋聞五運未形。元無人物之號。三才既立。乃",
    "T52n2116_001:0751c16": "敘尊卑之名。肇分六爻。始畫八卦。而有書",
    "T52n2116_001:0751c17": "契。定乎訓章。鳳篆龜圖金縢玉字。百家之",
    "T52n2116_001:0751c18": "異轍。萬卷之分區。雖理究乎精微。言殫乎物",
    "T52n2116_001:0751c19": "範。紀情括性。未出乎域中。原始要終。詎該",
    "T52n2116_001:0751c20": "於化內。況乎法身無相。高超於象帝之先。真",
    "T52n2116_001:0751c21": "諦絕稱。逈出乎思議之表。英猷茂實。代有",
    "T52n2116_001:0751c22": "人焉。如意者俗姓乎延氏。太原人也。系乎延",
    "T52n2116_001:0751c23": "讚之裔。世傳纓冕累葉。播遷代郡因為家焉。",
    "T52n2116_001:0751c24": "九歲落紺隨師請業。玉離荊岫。價重之德彌",
    "T52n2116_001:0751c25": "彰。桂去幽巖。馨香之風遠遞。阿師內窮三",
    "T52n2116_001:0751c26": "藏之奧。外覈九流之源。名冠於中華。聲聞於",
    "T52n2116_001:0751c27": "朝野。運談天之口。施不世之才。郁郁間綺",
    "T52n2116_001:0751c28": "錦之文。雄雄聳凌雲之氣。班馬之珠玉未可",
    "T52n2116_001:0752a01": "同年。顧陸之文章。寧堪並駕。至若莊生墨生",
    "T52n2116_001:0752a02": "之學。黃老李老之書。三清謗道之文。十異",
    "T52n2116_001:0752a03": "九迷之論。混元隱月之祕。靈寶赤書之儀。煥",
    "T52n2116_001:0752a04": "若胸膺。明猶指掌。加以禪參於五派。傍閱",
    "T52n2116_001:0752a05": "於群書。既有雄才巨筆。特專著述。運思之",
    "T52n2116_001:0752a06": "外。汲引無窮。挫邪。則有吼石之功。扶正。則",
    "T52n2116_001:0752a07": "具鞭屍之德。固以才侔安遠。學邁生融。實覺",
    "T52n2116_001:0752a08": "海之龍鱗。迺佛門之柱礙。切見全真道士者",
    "T52n2116_001:0752a09": "丘處機。李志常。史志經。令狐璋等。學業庸",
    "T52n2116_001:0752a10": "淺。識慮非長。並為鄙辭。排毀正法。擊茲布",
    "T52n2116_001:0752a11": "鼓。竊比雷門。使中下之流咸生邪見。欽奉薛",
    "T52n2116_001:0752a12": "禪聖明皇帝發大悲心。愍其盲瞽。恐墮泥犁。",
    "T52n2116_001:0752a13": "勅令製斯論耳。震蕩法海摧彼詞鋒。碧鷄之",
    "T52n2116_001:0752a14": "銳競馳。黃馬之駁爭騖。狀鴻鑪之焚纖翼。猶",
    "T52n2116_001:0752a15": "炎日之煉輕氷。負勝之儔於斯可見。暫歸慈",
    "T52n2116_001:0752a16": "定已破魔軍。至元十八年十月二十日。復欽",
    "T52n2116_001:0752a17": "奉先皇帝聖旨。勅令天下偽經一時焚盡。由",
    "T52n2116_001:0752a18": "是佛日重暉於碧漢。法雲廣布於閻浮。右如",
    "T52n2116_001:0752a19": "意所作。文賦注解四經序韓文別傳性海賦",
    "T52n2116_001:0752a20": "等。在世已傳。然茲論五卷二百餘紙。窮釋",
    "T52n2116_001:0752a21": "老之淵源。分邪正之優劣。蓋唱彌高而和彌",
    "T52n2116_001:0752a22": "寡。深可愧焉。余文慚綺麗學匪通圓。覩斯論",
    "T52n2116_001:0752a23": "之嘉言。欽吾皇之鴻護。不勝手舞。勉為斯",
    "T52n2116_001:0752a24": "引。輒以藤綆聯彼珪璋。庶博雅君子詳其致",
    "T52n2116_001:0752a25": "云爾。大雲峯住持襲祖沙門雪谿野老貴吉",
    "T52n2116_001:0752a26": "祥述。",
    "T52n2116_001:0752b02": "辯偽錄卷第一",
    "T52n2116_001:0752b04": "元道者山雲峯禪寺沙門",
    "T52n2116_001:0752b05": "祥邁奉　勅實錄撰",
    "T52n2116_001:0752b06": "蓋聞法王御世弘正道以濟時。明主臨軒闡",
    "T52n2116_001:0752b07": "皇極而拯物。剪邪扶正崇德辯惑。故堯誅四",
    "T52n2116_001:0752b08": "凶而八紘道泰。佛降六眾而五印歸心。皆所",
    "T52n2116_001:0752b09": "以。整亂救焚啟迪耳目。夫我佛者功成曩劫。",
    "T52n2116_001:0752b10": "為物降靈。無生示生。利見大千之土。絕相現",
    "T52n2116_001:0752b11": "相。頓化百億之方。猶皓月之流空千江普應。",
    "T52n2116_001:0752b12": "若長風之噫氣萬籟聞聲。誘癡子於一極之",
    "T52n2116_001:0752b13": "乘。引迷途於八正之路。拔五濁之熱惱。撤",
    "T52n2116_001:0752b14": "四倒之樊籠。指衣下之明珠。剖塵中之經卷。",
    "T52n2116_001:0752b15": "破魔軍於道樹。不下廟堂。摧外道於金河。折",
    "T52n2116_001:0752b16": "衝無外。恩流萬國。澤及四生。慈雲蔭有頂",
    "T52n2116_001:0752b17": "之天。法雨潤無疆之界。群生無感大聖歸真。",
    "T52n2116_001:0752b18": "聖哲繼輝維持玄範。則有馬鳴龍樹恢教網",
    "T52n2116_001:0752b19": "於西天。提婆愛賢建法幢於南印。世親擅鞭",
    "T52n2116_001:0752b20": "屍之德。陳那騁吼石之奇。挫外道於一時。播",
    "T52n2116_001:0752b21": "嘉聲於萬古。洎乎金容東夢玉馬西來。摩騰",
    "T52n2116_001:0752b22": "顯正於洛陽。道書咸從火化。僧融破邪於關",
    "T52n2116_001:0752b23": "內。梵志結舌無言。懸佛日於昏衢。扇慈風於",
    "T52n2116_001:0752b24": "寰宇。英髦接武俊彥聯芳。故有大統(齊法上法師)",
    "T52n2116_001:0752b25": "多能。折姜斌於魏闕。法琳博物。排傅弈於",
    "T52n2116_001:0752b26": "唐朝。騰盛德於當時。震佳聲於叔世。但以",
    "T52n2116_001:0752b27": "去聖逾遠魔偽逼真。紫實亂朱珉常混玉。自",
    "T52n2116_001:0752b28": "非上智疇克考明。所以鼠璞濫名。周人一其",
    "T52n2116_001:0752b29": "貴賤。鷄鳳殊狀。楚俗迷其是非。故有守文曲",
    "T52n2116_001:0752c01": "流。拒為異端之說。巧言邪道。引為同己之",
    "T52n2116_001:0752c02": "談。雖至道無損於毫釐。而偽說有塵於視聽。",
    "T52n2116_001:0752c03": "此幽途所以易墜。聖門所以難涉者也。我元",
    "T52n2116_001:0752c04": "之有天下也。慶叶金輪禎符玉曆。掩六合而",
    "T52n2116_001:0752c05": "光宅。統萬國以提封。東盡蟠桃西窮細柳。南",
    "T52n2116_001:0752c06": "移金鼎北抵玉衡。自尊盧赫胥以來秦漢隋",
    "T52n2116_001:0752c07": "唐之後。未有如今朝之盛者也。太祖太宗頒",
    "T52n2116_001:0752c08": "明詔而匡護。元帝明帝捨金寶而修崇。咸思",
    "T52n2116_001:0752c09": "付囑之心。共仰慈悲之訓。免其賦役展其化",
    "T52n2116_001:0752c10": "風。今上皇帝。深仁睿智體道寬明。荷四聖",
    "T52n2116_001:0752c11": "之雄基。纂百王之洪烈。萬機之暇眷顧佛門。",
    "T52n2116_001:0752c12": "諷百千藏之金文。延數萬僧之勝會。植福覺",
    "T52n2116_001:0752c13": "苑修建伽藍。政尚寬仁澤及黎庶。搜揚仄陋",
    "T52n2116_001:0752c14": "黜陟賢愚。明釋道之淺深。達邪正之優劣。道",
    "T52n2116_001:0752c15": "士無識蔑視國家。欺以朔方之居。肆其私臆",
    "T52n2116_001:0752c16": "之辯。丘處機妄言諂上。李志常矯飾媚時。萃",
    "T52n2116_001:0752c17": "逋役之罪徒。集排釋之偽典。令狐璋首編妄",
    "T52n2116_001:0752c18": "說。史志經又廣邪文。效如來八十二龕。集老",
    "T52n2116_001:0752c19": "子八十一化。古今不辯經史匪通。攘竊佛書",
    "T52n2116_001:0752c20": "收為道教。採釋瑞而為老瑞。換姓安名改",
    "T52n2116_001:0752c21": "迦祥而作老祥。擅為己德。偽中生偽。虛上",
    "T52n2116_001:0752c22": "架虛。張李聃出於空洞之前。屈迦文降於周",
    "T52n2116_001:0752c23": "莊之代。立傳圖像行板流通。俾尹喜作佛。尊",
    "T52n2116_001:0752c24": "老聃為釋迦之祖。伏犧授訓。高伯陽為犧農",
    "T52n2116_001:0752c25": "之師。軒皇問道於廣成。認為老子。文王師",
    "T52n2116_001:0752c26": "承於呂望。紐為老君。周公屈膝於床前(老子教以",
    "T52n2116_001:0752c27": "璇璣經)孔子厥角於座下(問禮)滅三教而獨顯。超千",
    "T52n2116_001:0752c28": "聖以居尊。孤高五運之前。作師百代之下。域",
    "T52n2116_001:0752c29": "中獨聖更有誰何。巧飾百端了無一實。詳此",
    "T52n2116_001:0753a01": "圖也。意欲剪除百氏獨擅一宗。掩犧軒之聖",
    "T52n2116_001:0753a02": "功。滅釋孔之洪範。元惡大憝世人不知。雖",
    "T52n2116_001:0753a03": "有窮之亂夏政。王莽之欺漢庭。未足過也。若",
    "T52n2116_001:0753a04": "非主上明聖朗鑒無惑。孰能察辯真偽目識",
    "T52n2116_001:0753a05": "是非。由是特下明詔揀定虛實。萬載凶栽一",
    "T52n2116_001:0753a06": "時而拔。爰有典教宗師少林和尚者。祖庭柱",
    "T52n2116_001:0753a07": "礎梵宇棟梁。心質直而無私。性淵澄而深博。",
    "T52n2116_001:0753a08": "愍其愚瞽蕩彼迷封。掃妖祲於長空。揭佛日",
    "T52n2116_001:0753a09": "而高朗。祥邁側聞斯論不可惜言。嘉聖主之",
    "T52n2116_001:0753a10": "神聰。美少林之雅對。聊憑正典斥破狂談。塞",
    "T52n2116_001:0753a11": "妄說之根源。倒邪山之林藪。使大羅玉帝魂",
    "T52n2116_001:0753a12": "驚於九天之中。元始天尊膽落於三清之上。",
    "T52n2116_001:0753a13": "萬天教主羞赧難伸。九府洞仙慚惶無地。且",
    "T52n2116_001:0753a14": "條數件舉一例餘。俾夫金鍮各色涇渭分流。",
    "T52n2116_001:0753a15": "玉液澆腸。使迷涎而蕩散。金錍刮瞙。令智",
    "T52n2116_001:0753a16": "眼以分明。為暗室之夜光。作幽衢之曉鏡。通",
    "T52n2116_001:0753a17": "明達士知此道焉。至元二年歲次旃蒙龍集",
    "T52n2116_001:0753a18": "星紀陽復之月。絕筆於萬壽蘭若。",
    "T52n2116_001:0753a19": "妄立天尊偽第一",
    "T52n2116_001:0753a20": "第一化云。道者萬化之父母。自然之極尊。於",
    "T52n2116_001:0753a21": "此幽玄微妙之中而生空洞。空洞者真一也。",
    "T52n2116_001:0753a22": "真一之氣化生之後。歷九十九萬億九十九",
    "T52n2116_001:0753a23": "萬歲。乃化生上三氣。三氣相去九十九萬億",
    "T52n2116_001:0753a24": "九十九萬歲。三合成德共生無上。乃虛皇天",
    "T52n2116_001:0753a25": "尊。又歷如上歲數。乃生中三氣。三合成德",
    "T52n2116_001:0753a26": "乃生玄老。即元始天尊也。又歷如上歲數。乃",
    "T52n2116_001:0753a27": "生下三氣。三合成德共生太上。即太上道君",
    "T52n2116_001:0753a28": "也。自後又一氣復生三氣。每氣相去八十一",
    "T52n2116_001:0753a29": "萬億八十一萬歲。三合成德共生李老君。雖",
    "T52n2116_001:0753b01": "四聖相次各不相因。謂之獨化。老君生後乃",
    "T52n2116_001:0753b02": "生五運。謂太易太初太始太素太極。第五化",
    "T52n2116_001:0753b03": "云。老君混沌之祖宗。天地之父母。故能分布",
    "T52n2116_001:0753b04": "清濁開闢乾坤。",
    "T52n2116_001:0753b05": "辯曰。蓋聞龍圖鳥篆之文。龜書科斗之典。玉",
    "T52n2116_001:0753b06": "版玉諜之記。金縢金匱之書。秦漢魏晉之章。",
    "T52n2116_001:0753b07": "宋齊梁陳之簡。記事記史直筆直言。靡覩虛",
    "T52n2116_001:0753b08": "皇之名。不聞元始之號。安有手執玉圭。身掛",
    "T52n2116_001:0753b09": "黃褐。頂垂皓髮。頭戴金冠。別號天尊。高拱",
    "T52n2116_001:0753b10": "三清之上。獨稱教主。統御九華之宮。縱有",
    "T52n2116_001:0753b11": "天尊之名。並是偷竊佛語。古經稱佛名為天",
    "T52n2116_001:0753b12": "尊。不關道君之事。竊他美稱妄自尊嚴。取信",
    "T52n2116_001:0753b13": "通人斯言謬矣。案列子及易鉤命訣皆云。天",
    "T52n2116_001:0753b14": "地未生之前有太易。有太初。有太始。有太",
    "T52n2116_001:0753b15": "素。有太極。說者咸云。太易者未見氣也。太",
    "T52n2116_001:0753b16": "初者氣之始也。太始者形之始也。太素者質",
    "T52n2116_001:0753b17": "之始也。太極者質形已具混沌未分也。太極",
    "T52n2116_001:0753b18": "之後乃生兩儀。謂之天地。夫名從實生。實從",
    "T52n2116_001:0753b19": "名起。名實既著。其道乃行。太易之前杳然空",
    "T52n2116_001:0753b20": "洞。溟溟漠漠本絕音容。何得謾張。九氣妄",
    "T52n2116_001:0753b21": "生四人。虛上生虛。似敲空而求響。偽中起",
    "T52n2116_001:0753b22": "偽。如趁影之尋蹤。豈不思。既立其名須有其",
    "T52n2116_001:0753b23": "體。既立其體須有氏族。且道虛皇元始誰人",
    "T52n2116_001:0753b24": "所生。氏族何起居在何處。若有源系出在何",
    "T52n2116_001:0753b25": "書。若無來由即是虛設。又空洞之前本無歲",
    "T52n2116_001:0753b26": "數。今標歲數愈見虛張。蓋數目起於伏犧。甲",
    "T52n2116_001:0753b27": "子唱乎黃帝。將今記古顛倒何多。且上之三",
    "T52n2116_001:0753b28": "尊為有形耶為無形耶。若是有形。不在太易",
    "T52n2116_001:0753b29": "之上。爰從父母而生。須有年代時處姓氏名",
    "T52n2116_001:0753c01": "字。前云三氣共德而生。則是以氣生氣。與",
    "T52n2116_001:0753c02": "氣不殊。何有形名。若是無形。本無名位下第",
    "T52n2116_001:0753c03": "七化乃云。老君以上皇元年九月二日出遊",
    "T52n2116_001:0753c04": "西河。遇元始天尊乘八景玉輿駕九色玄龍。",
    "T52n2116_001:0753c05": "群仙導從手把華旛。獅子白鶴嘯歌嗈嗈。同",
    "T52n2116_001:0753c06": "會西河之上。授老君洞玄玉符。此是誰耶。進",
    "T52n2116_001:0753c07": "退兩求並無準的。則知海棗虛談有名無實。",
    "T52n2116_001:0753c08": "彫氷鏤雪枉廢詞章。山海之所不收。大荒之",
    "T52n2116_001:0753c09": "所不載。庸愚巧飾何足信哉。老君衰周之柱",
    "T52n2116_001:0753c10": "史。誑云混沌之祖宗。避周亂而過函關。妄云",
    "T52n2116_001:0753c11": "天地之父母。既自語之相戾。何函矢之相攻。",
    "T52n2116_001:0753c12": "掩耳偷鈴欲隱彌露。道德章云。吾有三寶。寶",
    "T52n2116_001:0753c13": "而持之。一曰慈。二曰儉。三曰不敢為天下",
    "T52n2116_001:0753c14": "先。老君獻胡王妻子與胡兵格戰。何有慈乎。",
    "T52n2116_001:0753c15": "乘玉衡之輿坐金闕之內。披九色離羅之衣。",
    "T52n2116_001:0753c16": "廕九光偃鶴之蓋。何有儉乎。生於無始起於",
    "T52n2116_001:0753c17": "無因。為萬道之先。作元氣之祖。觀混沌之未",
    "T52n2116_001:0753c18": "判視清濁之未分。為帝王之師。作天地之母。",
    "T52n2116_001:0753c19": "何有不敢為天下先乎。遼陽高憲字仲常。遊",
    "T52n2116_001:0753c20": "東京白鶴觀。見三清像。指其右曰。此何像也。",
    "T52n2116_001:0753c21": "觀主對曰。老君像。曰何代人。曰周定王時。",
    "T52n2116_001:0753c22": "又指左曰。此何像也。主曰。道君像。曰此何代",
    "T52n2116_001:0753c23": "人。主倉惶未答。憲指中尊曰。且饒這元始天",
    "T52n2116_001:0753c24": "尊。聞者傳以為笑。",
    "T52n2116_001:0753c25": "創立劫運年號偽第二",
    "T52n2116_001:0753c26": "第三化云。始則太虛之氣。其氣相擊往來亂",
    "T52n2116_001:0753c27": "射。經百億萬氣之後。其氣方慢往來流行。為",
    "T52n2116_001:0753c28": "自然之氣(此偷佛書世界初成風輪下旋之事也)又號彌羅萬梵之",
    "T52n2116_001:0753c29": "氣。又經九萬九千九百九十九億氣之後。結",
    "T52n2116_001:0754a01": "吉祥之氣。成一聖人。自號元始天王。同時生",
    "T52n2116_001:0754a02": "五老(五行之主)其劫號延康。年號龍漢。又經如上",
    "T52n2116_001:0754a03": "氣數。乃生道君時劫號赤明。年亦號赤明。同",
    "T52n2116_001:0754a04": "時生九老。分為九天。又經如上氣數。方生老",
    "T52n2116_001:0754a05": "君。劫號清運。年號上皇。時生八公。又立五",
    "T52n2116_001:0754a06": "運太易太初等。老君乃以陰陽二氣結為混",
    "T52n2116_001:0754a07": "沌。而分布天地萬物始備矣。",
    "T52n2116_001:0754a08": "辯曰。蓋聞班固律曆之志。史記天官之書。皇",
    "T52n2116_001:0754a09": "甫謐之帝年。陶隱居之帝紀。未聞五運之前",
    "T52n2116_001:0754a10": "先有年號。三氣之內虛立劫名。既清濁之未",
    "T52n2116_001:0754a11": "形。只是洪濛一氣。何有老君元始五老九天。",
    "T52n2116_001:0754a12": "雖竊佛立劫之名。而不曉成壞之數。梵云劫",
    "T52n2116_001:0754a13": "波。此云時分。時雖長短皆立劫名。錯謬梵",
    "T52n2116_001:0754a14": "言迷惑體相。釋教未來此土。但有劫殺劫賊",
    "T52n2116_001:0754a15": "故許慎說文云。以兵愶人曰劫。又魯將曹沫",
    "T52n2116_001:0754a16": "劫桓公於壇上求所侵地。此則逼奪名劫。豈",
    "T52n2116_001:0754a17": "有劫運之言乎。今陳此言妄竊見矣。夫名位",
    "T52n2116_001:0754a18": "既有年號斯張。將以率領萬方整齊四海。混",
    "T52n2116_001:0754a19": "同九有同一車書。天子至尊得建年號。無名",
    "T52n2116_001:0754a20": "位者不敢立焉。孔子雖然刪書定禮分辯君",
    "T52n2116_001:0754a21": "臣。以無貴位止號素王。矧乎老聃周之柱史",
    "T52n2116_001:0754a22": "臣子之列。而草竊帝王妄建年號哉。況軒皇",
    "T52n2116_001:0754a23": "之前本無甲子(黃帝臣大橈造甲子)漢武之代始建年號(武帝",
    "T52n2116_001:0754a24": "始立年號)將古標古。亦何偽乎。或曰。老子生於天",
    "T52n2116_001:0754a25": "地之前。別立年號。有何乖違。答曰。既在天",
    "T52n2116_001:0754a26": "地之上。乃是太易之前。世界未形。君臣無",
    "T52n2116_001:0754a27": "跡。杳然空寂唯一溟濛。建立年號統領誰人",
    "T52n2116_001:0754a28": "乎。明知偷佛莊嚴。賢劫星宿之意。而立此延",
    "T52n2116_001:0754a29": "康赤明清運之目。彼明三世。此約一時。正同",
    "T52n2116_001:0754b01": "山羗偷王衣物。迷惑顛倒上下失次。爾下云。",
    "T52n2116_001:0754b02": "老子生於天崗李谷字曰光明。則在三皇之",
    "T52n2116_001:0754b03": "後。何得老君以陰陽二氣結為混沌而分布",
    "T52n2116_001:0754b04": "天地耶。首尾兩端穿鑿見矣。",
    "T52n2116_001:0754b05": "開分三界偽第三",
    "T52n2116_001:0754b06": "第五化云。天地有形之大者。太上老君。乃混",
    "T52n2116_001:0754b07": "沌之祖宗。天地之父母。故能分布清濁開闢",
    "T52n2116_001:0754b08": "天地。運玄元始三氣而成。天上為三清三境。",
    "T52n2116_001:0754b09": "即始氣為玉清境。元氣為上清境。玄氣為太",
    "T52n2116_001:0754b10": "清境。又以三清之氣各生三氣。合成九氣而",
    "T52n2116_001:0754b11": "為九天。第一欝單天。第二上禪壽無量壽天。",
    "T52n2116_001:0754b12": "第三梵藍須延天。第四寂然兜術天。第五波",
    "T52n2116_001:0754b13": "羅尼蜜不驕樂天。第六洞玄化應聲天。第七",
    "T52n2116_001:0754b14": "靈化梵輔天。第八高虛清明天。第九無想無",
    "T52n2116_001:0754b15": "愛天。此之九天各生三氣。每氣為一天。合二",
    "T52n2116_001:0754b16": "十七天。通此九天為三十六天。則三界四民",
    "T52n2116_001:0754b17": "上極三清。是其數也。初下六天為欲界。一太",
    "T52n2116_001:0754b18": "黃天。二太明天。三清明天。四玄胎天。五元",
    "T52n2116_001:0754b19": "明天。六七曜天。次一十八天為色界。一虛",
    "T52n2116_001:0754b20": "無天。二太極天。三赤明天。四恭華天。五曜明",
    "T52n2116_001:0754b21": "天。六皇笳天。七靈明天。八端靖天。九元明",
    "T52n2116_001:0754b22": "天。十極瑤天。十一元載天。十二太安天。十",
    "T52n2116_001:0754b23": "三極風天。十四始皇天。十五太黃天。十六無",
    "T52n2116_001:0754b24": "思天。十七阮樂天。十八曇誓天。次四天為無",
    "T52n2116_001:0754b25": "色界。一霄慶天。二元同天。三妙成天。四禁上",
    "T52n2116_001:0754b26": "天。此二十八天名為三界。此上又四天名為",
    "T52n2116_001:0754b27": "種人天。一常融天。二玉隆天。三梵度天。四賈",
    "T52n2116_001:0754b28": "奕天。此四天超出三界。又云。上三天為三清",
    "T52n2116_001:0754b29": "境。一曰太赤天。二曰禹餘天。三曰清微天。最",
    "T52n2116_001:0754c01": "上曰大羅天。包羅諸天極高無上。玄都玉京",
    "T52n2116_001:0754c02": "鎮於其上。三尊所處焉。又太霄隱書云。大道",
    "T52n2116_001:0754c03": "君治在五十五重無極大羅天中玉京之上。",
    "T52n2116_001:0754c04": "七寶玄臺金床王几金童玉女之所侍衛。住",
    "T52n2116_001:0754c05": "居在三十二天三界之外。",
    "T52n2116_001:0754c06": "辯曰。詳夫蛇軀(伏犧)牛首(炎帝)之書。龍師(太皡)鳳紀(少皡)",
    "T52n2116_001:0754c07": "之典。談天(鄒衍)論天(黃繚)之誥。括地(地志)輿地(地圖)之圖。",
    "T52n2116_001:0754c08": "甘氏星經張衡靈憲。不說三清之號。匪聞大",
    "T52n2116_001:0754c09": "羅之名。並是依傍佛經。改頭換尾。採他名",
    "T52n2116_001:0754c10": "相粧綴己書。且道教之宗源起黃帝。而老子",
    "T52n2116_001:0754c11": "涓子列子莊周鶡冠尹文。派為道教諸子所",
    "T52n2116_001:0754c12": "談。並無說天之事。唯是張道陵所集靈寶經",
    "T52n2116_001:0754c13": "中。始說三十二天。効佛神呪而作密言。自後",
    "T52n2116_001:0754c14": "道書互相鼓唱。空枝引蔓唯誑下俗。佛教未",
    "T52n2116_001:0754c15": "來云何不說。釋經廣布始唱斯名。明名。修靜",
    "T52n2116_001:0754c16": "增加三張妄闡。狗偷鼠盜何足貴乎。爾雅之",
    "T52n2116_001:0754c17": "立四號。約於四時。太玄之說九天。准於九有。",
    "T52n2116_001:0754c18": "不似道家虛加數目。天本定體何有少多。今",
    "T52n2116_001:0754c19": "各說不同。顯知妄立。案佛經三界三業所感。",
    "T52n2116_001:0754c20": "總二十八。欲界有六。色界十八。無色有四。",
    "T52n2116_001:0754c21": "具勝妙欲名為欲界。形色超絕名為色界。根",
    "T52n2116_001:0754c22": "識兩忘名無色界。越此而去名出生死。捨分",
    "T52n2116_001:0754c23": "段之後身。絕形名而無寄。安有玄都之境玉",
    "T52n2116_001:0754c24": "京之山金童玉女交雜之事瓊輿碧帳之飾。",
    "T52n2116_001:0754c25": "妄竊不真於斯見矣。試問道士。三界從何而",
    "T52n2116_001:0754c26": "來。何功所感。釋名辯相全不能知。且道宗",
    "T52n2116_001:0754c27": "極致惟盡昇天。靈寶幽微秖貪羽化。難逃四",
    "T52n2116_001:0754c28": "相詎免五衰。汎業浪以漂沈。隨生死而輪轉。",
    "T52n2116_001:0754c29": "縱茫茫之業識。積浩浩之苦源。長往不歸。良",
    "T52n2116_001:0755a01": "可歎息。欝頭藍弗。是其驗歟。",
    "T52n2116_001:0755a02": "隨代為帝王師偽第四",
    "T52n2116_001:0755a03": "第十一化云。老君在伏犧時。號欝華子。說元",
    "T52n2116_001:0755a04": "陽經教伏犧。敘人倫畫八卦。在祝融時號廣",
    "T52n2116_001:0755a05": "壽子。說按摩通精經。教以鑽木出火。陶冶為",
    "T52n2116_001:0755a06": "器。在神農時號大成子。說太一元精經。教以",
    "T52n2116_001:0755a07": "播種五穀採和諸藥。在黃帝時號廣成子。教",
    "T52n2116_001:0755a08": "以抱神守靜之道。在少昊時號隨應子。說莊",
    "T52n2116_001:0755a09": "敬經。教以鳥官為理。分布九鳸以統百司。在",
    "T52n2116_001:0755a10": "顓頊時號赤精子。說微言。帝嚳時號錄圖子。",
    "T52n2116_001:0755a11": "說黃庭經。帝堯時號務成子。說宣化經。帝",
    "T52n2116_001:0755a12": "舜時號尹壽子。說通玄經七十卷。又說道德",
    "T52n2116_001:0755a13": "經一千二百卷。夏禹時號真行子。說元始經",
    "T52n2116_001:0755a14": "六十卷。殷湯時號錫則子。說長生經二十卷。",
    "T52n2116_001:0755a15": "周文王時號爕邑子。說赤精經。教以仁孝之",
    "T52n2116_001:0755a16": "道。乃至云上古之君皆受教於老子。然後造",
    "T52n2116_001:0755a17": "作群物也。",
    "T52n2116_001:0755a18": "辯曰。夫賢之與聖名位不同。古哲今人出處",
    "T52n2116_001:0755a19": "各異。莊周云。萬世之後一遇大聖。猶旦暮",
    "T52n2116_001:0755a20": "過之。此明聖人出世表瑞協祥。應千年之期。",
    "T52n2116_001:0755a21": "膺適時之運。孤標特秀逈出常流。故得帝王",
    "T52n2116_001:0755a22": "師之諸侯禮重。萬載一遇尚為旦暮。豈有隨",
    "T52n2116_001:0755a23": "代而出現乎。夫李耳者退靜之士。史記稱為",
    "T52n2116_001:0755a24": "隱君子也。避亂過關葬於槐里。潛身柱下。本",
    "T52n2116_001:0755a25": "是人臣。位不躐於上階。名未廁於台輔。何",
    "T52n2116_001:0755a26": "乃擢居聖地為帝王師。譣詖不經駭人耳目。",
    "T52n2116_001:0755a27": "培塿要齊於嵩華。孰肯憑焉。潢洿擬廣於滄",
    "T52n2116_001:0755a28": "溟。終難信矣。豈有開闢之後萬億餘年。中間",
    "T52n2116_001:0755a29": "別無一人拔萃。唯有老子為帝王師乎。三墳",
    "T52n2116_001:0755b01": "五典八索九丘。孔子春秋丘明國語。百家異",
    "T52n2116_001:0755b02": "說九流雜談。並無老子為師之語。唯是後代",
    "T52n2116_001:0755b03": "無知道士。妄撰斯言。欲使老子獨高群聖。美",
    "T52n2116_001:0755b04": "則美矣。偽且偽焉。且伏犧神農皆有聖德。軒",
    "T52n2116_001:0755b05": "皇堯舜並號明君。或幼而能言。或生知妙道。",
    "T52n2116_001:0755b06": "詎假老子教之。然後造作群物乎。況書傳所",
    "T52n2116_001:0755b07": "紀古史所明(有古史考並世本並明造物之源)燧人鑽火。伏犧畫",
    "T52n2116_001:0755b08": "卦。炎帝播耨。女媧造簧。黃帝作宮室軒冕",
    "T52n2116_001:0755b09": "樂有咸池。顓頊作六英。堯有大章。舜有大",
    "T52n2116_001:0755b10": "韶。及作圍碁。禹有大夏。湯有大濩。文王有",
    "T52n2116_001:0755b11": "辟雍。武王有下武鯀作城郭。出尤作兵器。岐",
    "T52n2116_001:0755b12": "伯造醫。俞附脈經。伶倫制律。隸首作算。容成",
    "T52n2116_001:0755b13": "作曆。大撓造甲子。奚仲作車。曹胡作衣。伯",
    "T52n2116_001:0755b14": "余作裳。於則作履。共鼓作舟楫。巨揮作弓。",
    "T52n2116_001:0755b15": "夷牢作矢。黃雍父作杵臼。孟莊子作鉅。趙",
    "T52n2116_001:0755b16": "武靈王作靴。蘇威公作篪。暴辛作塤。后稷之",
    "T52n2116_001:0755b17": "孫叔均作犁。蒙恬作筆。蔡倫作紙。夏昆吾氏",
    "T52n2116_001:0755b18": "作瓦。此皆各有其王。群書所明何得自矜覽",
    "T52n2116_001:0755b19": "為我造。又周易繫辭孔子所述。列明古帝制",
    "T52n2116_001:0755b20": "造之事。如云庖犧氏之王天下也。觀像於天",
    "T52n2116_001:0755b21": "俯察於地。近取諸身遠取諸物。始畫八卦以",
    "T52n2116_001:0755b22": "通神明之德。以類萬物之情。作結繩而為網",
    "T52n2116_001:0755b23": "罟。以佃以漁。蓋取諸離。神農氏作為耜為",
    "T52n2116_001:0755b24": "來。以利天下。日中為市交易有無。乃至黃帝",
    "T52n2116_001:0755b25": "堯舜垂衣裳而天下治。蓋取諸乾坤。如此歷",
    "T52n2116_001:0755b26": "陳法易造物。不言老子所造也。竊他功業標",
    "T52n2116_001:0755b27": "為己能。衒名自高君子不忍。又云。老子在堯",
    "T52n2116_001:0755b28": "時為務成子者。案後漢應邵風俗通云。東方",
    "T52n2116_001:0755b29": "朔是太白星精。黃帝時為風后。堯時為務成",
    "T52n2116_001:0755c01": "子。周時為老聃。在越時為范蠡。在齊為鴟",
    "T52n2116_001:0755c02": "子。此則務成子乃東方朔。非干老子明矣。何",
    "T52n2116_001:0755c03": "得妄加鈎引稱老子為人師乎。案魯哀公問",
    "T52n2116_001:0755c04": "於子夏曰。五帝三皇皆有師乎。子夏曰有。臣",
    "T52n2116_001:0755c05": "聞黃帝學乎太真。顓頊學乎綠圖。帝嚳學乎",
    "T52n2116_001:0755c06": "赤松子。堯學乎尹壽。舜學乎務成跗。禹學",
    "T52n2116_001:0755c07": "乎西王國。湯學乎威子伯。文王學乎鉸時子",
    "T52n2116_001:0755c08": "斯。武王學乎郭政。周公學乎太公呂望。上之",
    "T52n2116_001:0755c09": "所敘文極分明。而言老子隨代為帝王師。何",
    "T52n2116_001:0755c10": "出言之狂悖哉。巧言如篁顏之厚矣。且老子",
    "T52n2116_001:0755c11": "衰周柱史。史有明文。本是人臣。返為上古帝",
    "T52n2116_001:0755c12": "王之師。履冠戴屨何顛狂之甚乎。又上文云。",
    "T52n2116_001:0755c13": "上古之君皆受教於老子。則桀紂之不仁。幽",
    "T52n2116_001:0755c14": "厲之無道。秦皇之凶暴。王莽之纂逆。亦老子",
    "T52n2116_001:0755c15": "之所教也。既然如是則老子為悖逆之魁首。",
    "T52n2116_001:0755c16": "巨猾之元匠。不忠不孝。老子之所生。不義不",
    "T52n2116_001:0755c17": "仁。老子之所主。為人師者不亦慚乎。老君",
    "T52n2116_001:0755c18": "既說隨代為師。而秦漢之下至於今朝。偏無",
    "T52n2116_001:0755c19": "一現乎。今既無矣。古亦虛焉。且漢文恭儉。",
    "T52n2116_001:0755c20": "孝武英明。孝明達禮樂之情。孝章優儒雅之",
    "T52n2116_001:0755c21": "道。魏文帝風流文藻。晉世祖明達寬仁。宋",
    "T52n2116_001:0755c22": "文帝致治昇平。梁武帝文武兼備。隋高祖混",
    "T52n2116_001:0755c23": "同四海。唐太宗混一車書。此時不俟老子之",
    "T52n2116_001:0755c24": "化而皆金聲玉振。則知牽合巧會枉廢詞章。",
    "T52n2116_001:0755c25": "秖可誑於閭閻。難可信於達士。嫫母加粉見",
    "T52n2116_001:0755c26": "者愈嗤。隣女效顰鄉人不貴(哀公問子夏文氏春秋亦有見劉向新序",
    "T52n2116_001:0755c27": "呂文不次爾)。",
    "T52n2116_001:0755c28": "老子出靈寶三洞偽第五",
    "T52n2116_001:0755c29": "第九化云。太上老君以中皇元年三月一日。",
    "T52n2116_001:0756a01": "於玉清天金闕上官。撰集靈篇以為寶經三",
    "T52n2116_001:0756a02": "百卷。符圖七千章。玉訣九千篇。老君於上",
    "T52n2116_001:0756a03": "三皇時出。為萬天法師。又號玄中法師。當龍",
    "T52n2116_001:0756a04": "漢元年。授上三皇洞真經一十二部。以無極",
    "T52n2116_001:0756a05": "之道下教人間。其時人壽九萬歲。於中三皇",
    "T52n2116_001:0756a06": "時號有古先生當赤明元年。授中三皇洞玄",
    "T52n2116_001:0756a07": "經一十二部。行無上正真之道以化於人。其",
    "T52n2116_001:0756a08": "時人壽六萬歲。於下三皇時出為師。號金闕",
    "T52n2116_001:0756a09": "帝君。當開皇元年。授下三皇洞神經一十二",
    "T52n2116_001:0756a10": "部。以太平之道化人。其時人壽一萬八千歲。",
    "T52n2116_001:0756a11": "夫洞真洞玄洞神各一十二部。合為三十六",
    "T52n2116_001:0756a12": "部尊經也。",
    "T52n2116_001:0756a13": "辯曰。夫仲尼入夢。十翼之道始宣。伯陽過",
    "T52n2116_001:0756a14": "關。二篇之教方闡。有名為萬物之始。無名為",
    "T52n2116_001:0756a15": "天地之先。混徼。妙而同玄。驚寵辱而一致。",
    "T52n2116_001:0756a16": "谷神不死久視長生。挫銳解紛謙卑自牧。此",
    "T52n2116_001:0756a17": "老氏之旨也。自餘教典皆是偽書。制雜凡流",
    "T52n2116_001:0756a18": "唯尚誇競。採傍佛語換體安名。擬三界而立",
    "T52n2116_001:0756a19": "三清。彷三大而立三洞。虛勞紙墨妄飾詞章。",
    "T52n2116_001:0756a20": "何以知之。漢時張道陵造靈寶經。王褒造洞",
    "T52n2116_001:0756a21": "玄經。吳時葛孝先造上清經。晉時王浮造明",
    "T52n2116_001:0756a22": "威化胡經。鮑靜造三皇經。後改為三清經。齊",
    "T52n2116_001:0756a23": "朝陳顯明造六十四真步虛經。梁時陶弘景",
    "T52n2116_001:0756a24": "造太清經。隋末輔慧祥改涅槃為長安經。後",
    "T52n2116_001:0756a25": "事發被誅。案甄鸞笑道論云。道家妄注諸子",
    "T52n2116_001:0756a26": "三百五十卷為道經。如此詳之。代代穿鑿人",
    "T52n2116_001:0756a27": "人妄制。採他佛教標為道書。或言仙洞飛來。",
    "T52n2116_001:0756a28": "或言老子再現。群賢不覩道士獨傳。欺誷時",
    "T52n2116_001:0756a29": "君不懼朝憲。故唐琳法師對太宗皇帝云。若",
    "T52n2116_001:0756b01": "據蕭溫眾議。道家止有道德二篇。如依漢明",
    "T52n2116_001:0756b02": "校量便應七百餘卷。約葛洪神仙之說。僅有",
    "T52n2116_001:0756b03": "一千。准修靜所上目中過前九十。又檢玄都",
    "T52n2116_001:0756b04": "目錄轉復彌多。既其先後不同。顯知後人妄",
    "T52n2116_001:0756b05": "制。增加卷軸添足篇章。依傍佛經改頭換尾。",
    "T52n2116_001:0756b06": "或道名山自出。時唱仙洞飛來。何乃黃領獨",
    "T52n2116_001:0756b07": "知英賢罕覩。典籍不記書史無聞。試問當今",
    "T52n2116_001:0756b08": "道士。推勘後出之經。為是老子別陳。為是",
    "T52n2116_001:0756b09": "天尊更說。若也更說應有時方師資傳授。為",
    "T52n2116_001:0756b10": "是何年何月何邦何代。若在天上而說。何人",
    "T52n2116_001:0756b11": "傳來。若在西域而談。何人譯出。如其有據",
    "T52n2116_001:0756b12": "容可流行。若也妄言理須焚剪。又漢晉之代。",
    "T52n2116_001:0756b13": "僧號道士。寇謙得志僭冐其名。今稱法師愈",
    "T52n2116_001:0756b14": "為矯飾。法師之號源出佛經。萬卷百家本無",
    "T52n2116_001:0756b15": "此語。且為法之師名為法師。法即是師名為",
    "T52n2116_001:0756b16": "法師。名義不知妄安己號。按賢劫已來有三",
    "T52n2116_001:0756b17": "佛出。初佛出時人壽六萬歲。第二佛出時人",
    "T52n2116_001:0756b18": "壽四萬。第三佛出人壽二萬。何乃改彼三皇",
    "T52n2116_001:0756b19": "妄合其數。又前說云。上三氣中而有龍漢赤",
    "T52n2116_001:0756b20": "明之號。是時五運尚無。但唯一氣何有三皇",
    "T52n2116_001:0756b21": "之君人壽之數乎。上古縱有五龍四姓九頭",
    "T52n2116_001:0756b22": "十紀。亦無三皇建立年號。試問。龍漢赤明",
    "T52n2116_001:0756b23": "上皇開皇。誰君之年乎。若言有說。史無明",
    "T52n2116_001:0756b24": "文。若言無憑。不可妄立。扣其兩端竟無一",
    "T52n2116_001:0756b25": "是。又伏犧之前文字未有。何出三洞靈寶之",
    "T52n2116_001:0756b26": "篇乎。又十二部名源出佛經。一代時教類分",
    "T52n2116_001:0756b27": "十二。道家名義不知。何以妄著己典。如琢",
    "T52n2116_001:0756b28": "美玉擬作甑窐。雖受劬勞智者見誚。",
    "T52n2116_001:0756b29": "遊化九天偽第六",
    "T52n2116_001:0756c01": "第二十六化云。是時老君於青羊大會。引尹",
    "T52n2116_001:0756c02": "喜冉冉昇空。初至第一天見波利天帝。乘九",
    "T52n2116_001:0756c03": "光元靈之輿。蔭七元交晨之蓋。建五色攝魔",
    "T52n2116_001:0756c04": "之節。金童玉女九萬人。迎老君入大有宮。請",
    "T52n2116_001:0756c05": "問自然之道。如是摩夷天梵寶天化應天不",
    "T52n2116_001:0756c06": "憍樂天兜率天須延天禪善天欝單天。隨處",
    "T52n2116_001:0756c07": "天帝皆與天童玉女。迎禮老君請問法要。所",
    "T52n2116_001:0756c08": "到天宮皆設瓊漿碧醴丹液流薰蘭羞八徹靈",
    "T52n2116_001:0756c09": "芝珍果。",
    "T52n2116_001:0756c10": "辯曰。昔我世尊初成正覺。不離道樹而赴諸",
    "T52n2116_001:0756c11": "天。一身不分而遍一切。即多而一。即一而多。",
    "T52n2116_001:0756c12": "猶如素月流空影分眾水。大塊噫氣萬竅怒",
    "T52n2116_001:0756c13": "號。大小咸周遠近無隔。無心頓應豈止九天。",
    "T52n2116_001:0756c14": "伯周之柱史。尹喜函谷關吏。身居下位。難",
    "T52n2116_001:0756c15": "等聖蹤欲為己德。蓋善竊者鬼神不覺。既為",
    "T52n2116_001:0756c16": "人知非是好手。離欲而獲輕舉。禪定而感神",
    "T52n2116_001:0756c17": "通。老子既無此功。何以昇於天上。昔列子居",
    "T52n2116_001:0756c18": "鄭。夫妻相忘。耳目不分。翛然絕寄。心凝形",
    "T52n2116_001:0756c19": "釋骨肉都融。然後身如槁葉隨風東西。萬里",
    "T52n2116_001:0756c20": "須臾過旬乃返。而莊周譏云。猶有所待。矧",
    "T52n2116_001:0756c21": "乎老耳不絕妻子(老子之子名宗宗之子名注注之子名宮侍魏文矦)未逮形",
    "T52n2116_001:0756c22": "亡。過關乘薄軬之車。道經垂有身之患。詎",
    "T52n2116_001:0756c23": "可昇天履霧駕鶴乘雲。擬効牟尼矜為己勝。",
    "T52n2116_001:0756c24": "且布施而獲大福。持戒而感生天。汝尚不達",
    "T52n2116_001:0756c25": "斯由。安能為天說法。欲界本六。妄云九天。",
    "T52n2116_001:0756c26": "初禪純男。而云玉女。句虛闡偽巧說多端。且",
    "T52n2116_001:0756c27": "初禪。已上禪悅為食。定生喜樂捨念清淨。何",
    "T52n2116_001:0756c28": "用瓊漿碧醴蘭羞八徹乎。將謂天上同於人",
    "T52n2116_001:0756c29": "間。羨酒肉之葷羶。爭魚臭之穢濁。喻乎鴟",
    "T52n2116_001:0757a01": "耽死鼠便為鳳凰同飡。盜聽不真。請杜臆說。",
    "T52n2116_001:0757a02": "窮鄉多怪。曲學多辯。斯言信乎。",
    "T52n2116_001:0757a03": "辯偽錄卷第一"
}