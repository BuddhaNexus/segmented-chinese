{
    "X08n0240_019:0618c19": "大方廣佛華嚴經綱要卷第十九",
    "X08n0240_019:0618c20": "于闐國三藏沙門實叉難陀 譯經",
    "X08n0240_019:0618c21": "清涼山大華嚴寺沙門澄觀 疏義",
    "X08n0240_019:0618c22": "明匡山法雲寺憨山沙門德清提挈",
    "X08n0240_019:0618c23": "第四會夜摩天宮[0618c23] 功德林菩薩為會主。說十行等",
    "X08n0240_019:0618c24": "法門。已解者令行。自十九卷起。至二十一卷止。共",
    "X08n0240_019:0619a01": "四品經。",
    "X08n0240_019:0619a02": "[0619a02] (昇夜摩天宮品 夜摩天宮偈讚品 十行品 十",
    "X08n0240_019:0619a03": "無盡藏品)",
    "X08n0240_019:0619a04": "昇夜摩天宮品第十九",
    "X08n0240_019:0619a05": "[0619a05] 初來意者。酬前十行問故。匪知之艱。行之惟艱。前",
    "X08n0240_019:0619a06": "解。此行。若膏明相類目足更資。故次來也。次品來",
    "X08n0240_019:0619a07": "者。此會四品分三。初二品當會由致。次一品當會",
    "X08n0240_019:0619a08": "正宗。後一品勝進趣後。於由致中。此品先明感應",
    "X08n0240_019:0619a09": "道交。後品明讚德顯體。前會已終。將陳後說。故次",
    "X08n0240_019:0619a10": "來也。二釋名者。會名有三。一約處名夜摩天宮會。",
    "X08n0240_019:0619a11": "夜摩此云時分。即空居之首。表十行涉有化物。宜",
    "X08n0240_019:0619a12": "適其時。時而後言。聞者悅服。時而後動。見者敬從。",
    "X08n0240_019:0619a13": "涉有依空即事入玄。託此而說。約人名功德林。約",
    "X08n0240_019:0619a14": "法名十行會。三皆依主。次品名者。大同於會。謂不",
    "X08n0240_019:0619a15": "離前三而昇此故。",
    "X08n0240_019:0619a16": "[0619a16] 爾時如來威神力故。十方一切世界一一四天下南",
    "X08n0240_019:0619a17": "閻浮提及須彌頂上。皆見如來處於眾會。彼諸菩薩",
    "X08n0240_019:0619a18": "悉以佛神力故而演說法。莫不自謂恒對於佛。爾時",
    "X08n0240_019:0619a19": "世尊不離一切菩提樹下及須彌山頂。而向於彼夜",
    "X08n0240_019:0619a20": "摩天宮寶莊嚴殿。時夜摩天王遙見佛來。即以神力。",
    "X08n0240_019:0619a21": "於其殿內化作寶蓮華藏師子之座。百萬層級以為",
    "X08n0240_019:0619a22": "莊嚴。百萬金網以為交絡。百萬華帳百萬鬘帳百萬",
    "X08n0240_019:0619a23": "香帳百萬寶帳彌覆其上。華蓋鬘蓋香蓋寶蓋各亦",
    "X08n0240_019:0619a24": "百萬周迴布列。百萬光明而為照耀。百萬夜摩天王",
    "X08n0240_019:0619b01": "恭敬頂禮。百萬梵王踊躍歡喜。百萬菩薩稱揚讚歎。",
    "X08n0240_019:0619b02": "百萬天樂各奏百萬種法音相續不斷。百萬種華雲。",
    "X08n0240_019:0619b03": "百萬種鬘雲。百萬種莊嚴具雲。百萬種衣雲周&#x5E00;彌",
    "X08n0240_019:0619b04": "覆。百萬種摩尼雲光明照耀。從百萬種善根所生。百",
    "X08n0240_019:0619b05": "萬諸佛之所護持。百萬種福德之所增長。百萬種深",
    "X08n0240_019:0619b06": "心百萬種誓願之所嚴淨。百萬種行之所生起。百萬",
    "X08n0240_019:0619b07": "種法之所建立。百萬種神通之所變現。恒出百萬種",
    "X08n0240_019:0619b08": "言音顯示諸法。時彼天王敷置座已。向佛世尊曲躬",
    "X08n0240_019:0619b09": "合掌。恭敬尊重而白佛言。善來世尊。善來善逝。善來",
    "X08n0240_019:0619b10": "如來應正等覺。唯願哀愍處此宮殿。時佛受請即升",
    "X08n0240_019:0619b11": "寶殿。一切十方悉亦如是。爾時天王即自憶念過去",
    "X08n0240_019:0619b12": "佛所所種善根。承佛威力。而說頌言。",
    "X08n0240_019:0619b13": " 名稱如來聞十方  諸吉祥中最無上",
    "X08n0240_019:0619b14": " 彼曾入此摩尼殿  是故此處最吉祥",
    "X08n0240_019:0619b15": " 寶王如來世間燈  諸吉祥中最無上",
    "X08n0240_019:0619b16": " 彼曾入此清淨殿  是故此處最吉祥",
    "X08n0240_019:0619b17": " 喜目如來見無礙  諸吉祥中最無上",
    "X08n0240_019:0619b18": " 彼曾入此莊嚴殿  是故此處最吉祥",
    "X08n0240_019:0619b19": " 然燈如來照世間  諸吉祥中最無上",
    "X08n0240_019:0619b20": " 彼曾入此殊勝殿  是故此處最吉祥",
    "X08n0240_019:0619b21": " 饒益如來利世間  諸吉祥中最無上",
    "X08n0240_019:0619b22": " 彼曾入此無垢殿  是故此處最吉祥",
    "X08n0240_019:0619b23": " 善覺如來無有師  諸吉祥中最無上",
    "X08n0240_019:0619b24": " 彼曾入此寶香殿  是故此處最吉祥",
    "X08n0240_019:0619c01": " 勝天如來世中燈  諸吉祥中最無上",
    "X08n0240_019:0619c02": " 彼曾入此妙香殿  是故此處最吉祥",
    "X08n0240_019:0619c03": " 無去如來論中雄  諸吉祥中最無上",
    "X08n0240_019:0619c04": " 彼曾入此普眼殿  是故此處最吉祥",
    "X08n0240_019:0619c05": " 無勝如來具眾德  諸吉祥中最無上",
    "X08n0240_019:0619c06": " 彼曾入此善嚴殿  是故此處最吉祥",
    "X08n0240_019:0619c07": " 苦行如來利世間  諸吉祥中最無上",
    "X08n0240_019:0619c08": " 彼曾入此普嚴殿  是故此處最吉祥",
    "X08n0240_019:0619c09": "[0619c09] 如此世界中夜摩天王承佛神力憶念往昔諸佛功",
    "X08n0240_019:0619c10": "德稱揚讚歎。十方世界夜摩天王悉亦如是歎佛功",
    "X08n0240_019:0619c11": "德。爾時世尊入摩尼莊嚴殿。於寶蓮華藏師子座上",
    "X08n0240_019:0619c12": "結加趺坐。此殿忽然廣博寬容。如其天眾諸所住處。",
    "X08n0240_019:0619c13": "十方世界悉亦如是。",
    "X08n0240_019:0619c14": "[0619c14] 第四釋文者。一品長分為十。第一本會圓&#x5FA7;。謂前",
    "X08n0240_019:0619c15": "會不散而說後會故。二爾時世尊下不離而昇。三",
    "X08n0240_019:0619c16": "時天王下天王見佛。四即以神力下各嚴殿座。百",
    "X08n0240_019:0619c17": "萬下十行餘經別顯嚴相。五時彼天王下請佛居",
    "X08n0240_019:0619c18": "殿。六時佛受請下如來受請。七爾時天王下各念",
    "X08n0240_019:0619c19": "昔因。八名稱如來下偈讚十佛。此佛是前會十佛",
    "X08n0240_019:0619c20": "之前。如次十佛。九爾時世尊下佛同昇殿。十此殿",
    "X08n0240_019:0619c21": "忽然下處忽廣容。",
    "X08n0240_019:0619c22": "夜摩宮中偈讚品第二十",
    "X08n0240_019:0619c23": "[0619c23] 此來意者。助化讚揚故。說行體性故。行所依故。三",
    "X08n0240_019:0619c24": "天偈讚來意宗趣。大旨是同。但解行願以為異耳。",
    "X08n0240_019:0620a01": "[0620a01] 爾時佛神力故。十方各有一大菩薩。一一各與佛剎",
    "X08n0240_019:0620a02": "微塵數菩薩俱。從十萬佛剎微塵數國土外諸世界",
    "X08n0240_019:0620a03": "中而來集會。其名曰功德林菩薩。慧林菩薩。勝林菩",
    "X08n0240_019:0620a04": "薩。無畏林菩薩。慚愧林菩薩。精進林菩薩。力林菩薩。",
    "X08n0240_019:0620a05": "行林菩薩。覺林菩薩。智林菩薩。此諸菩薩所從來國。",
    "X08n0240_019:0620a06": "所謂親慧世界。幢慧世界。寶慧世界。勝慧世界。燈慧",
    "X08n0240_019:0620a07": "世界。金剛慧世界。安樂慧世界。日慧世界。淨慧世界。",
    "X08n0240_019:0620a08": "梵慧世界。此諸菩薩各於佛所淨修梵行。所謂常住",
    "X08n0240_019:0620a09": "眼佛。無勝眼佛。無住眼佛。不動眼佛。天眼佛。解脫眼",
    "X08n0240_019:0620a10": "佛。審諦眼佛。明相眼佛。最上眼佛。紺青眼佛。是諸菩",
    "X08n0240_019:0620a11": "薩至佛所已。頂禮佛足。隨所來方。各化作摩尼藏師",
    "X08n0240_019:0620a12": "子之座。於其座上結加趺坐。如此世界中夜摩天上",
    "X08n0240_019:0620a13": "菩薩來集。一切世界悉亦如是。其諸菩薩世界如來",
    "X08n0240_019:0620a14": "所有名號悉等無別。",
    "X08n0240_019:0620a15": "[0620a15] 此下長文有三段。初集眾。二放光。三偈讚。今初集",
    "X08n0240_019:0620a16": "眾。文有十節。此初集因。次十方下辨主。三一一下",
    "X08n0240_019:0620a17": "明眷屬。四從十萬下來屬。五其名曰下列名。六此",
    "X08n0240_019:0620a18": "諸菩薩下來處。七各於佛所下本所事佛。八是諸",
    "X08n0240_019:0620a19": "菩薩下設教。九隨所來方下參而不雜。十如此世",
    "X08n0240_019:0620a20": "界中下結通無盡。",
    "X08n0240_019:0620a21": "[0620a21] 爾時世尊從兩足上放百千億妙色光明。普照十方",
    "X08n0240_019:0620a22": "一切世界。夜摩宮中佛及大眾靡不皆現。",
    "X08n0240_019:0620a23": "[0620a23] 第二爾時下放光。足上謂趺背。行必動故。背依輪",
    "X08n0240_019:0620a24": "指得有用故。表行依信解而成用故。",
    "X08n0240_019:0620b01": "[0620b01] 爾時功德林菩薩承佛威力。普觀十方。而說頌言。",
    "X08n0240_019:0620b02": " 佛放大光明  普照於十方  悉見天人尊",
    "X08n0240_019:0620b03": " 通達無障礙  佛坐夜摩宮  普&#x5FA7;十方界",
    "X08n0240_019:0620b04": " 此事甚奇特  世間所希有  須夜摩天王",
    "X08n0240_019:0620b05": " 偈讚十如來  於此會所見  一切處咸爾",
    "X08n0240_019:0620b06": " 彼諸菩薩眾  皆同我等名  十方一切處",
    "X08n0240_019:0620b07": " 演說無上法  所從諸世界  名號亦無別",
    "X08n0240_019:0620b08": " 各於其佛所  淨修於梵行  彼諸如來等",
    "X08n0240_019:0620b09": " 名號悉亦同  國土皆豐樂  神力悉自在",
    "X08n0240_019:0620b10": " 十方一切處  皆謂佛在此  或見在人間",
    "X08n0240_019:0620b11": " 或見住天宮  如來普安住  一切諸國土",
    "X08n0240_019:0620b12": " 我等今見佛  處此天宮殿  昔發菩提願",
    "X08n0240_019:0620b13": " 普及十方界  是故佛威力  充&#x5FA7;難思議",
    "X08n0240_019:0620b14": " 遠離世所貪  具足無邊德  故獲神通力",
    "X08n0240_019:0620b15": " 眾生靡不見  遊行十方界  如空無所礙",
    "X08n0240_019:0620b16": " 一身無量身  其相不可得  佛功德無邊",
    "X08n0240_019:0620b17": " 云何可測知  無住亦無去  普入於法界",
    "X08n0240_019:0620b18": "[0620b18] 第三明說偈儀。十菩薩說即為十段。今初。菩薩名",
    "X08n0240_019:0620b19": "功德林者。謂積行在躬。功德圓滿。故名功德。若就",
    "X08n0240_019:0620b20": "所歎歎佛勝德。故名德林。有十二頌。以是會主總",
    "X08n0240_019:0620b21": "敘此會普&#x5FA7;之事。",
    "X08n0240_019:0620b22": "[0620b22] 爾時慧林菩薩承佛威力。普觀十方。而說頌言。",
    "X08n0240_019:0620b23": " 世間大導師  離垢無上尊  不可思議劫",
    "X08n0240_019:0620b24": " 難可得值遇  佛放大光明  世間靡不見",
    "X08n0240_019:0620c01": " 為眾廣開演  饒益諸&#x7FA3;生  如來出世間",
    "X08n0240_019:0620c02": " 為世除癡冥  如是世間燈  希有難可見",
    "X08n0240_019:0620c03": " 已修施戒忍  精進及禪定  般若波羅蜜",
    "X08n0240_019:0620c04": " 以此照世間  如來無與等  求比不可得",
    "X08n0240_019:0620c05": " 不了法真實  無有能得見  佛身及神通",
    "X08n0240_019:0620c06": " 自在難思議  無去亦無來  說法度眾生",
    "X08n0240_019:0620c07": " 若有得見聞  清淨天人師  永出諸惡趣",
    "X08n0240_019:0620c08": " 捨離一切苦  無量無數劫  修習菩提行",
    "X08n0240_019:0620c09": " 不能知此義  不可得成佛  不可思議劫",
    "X08n0240_019:0620c10": " 供養無量佛  若能知此義  功德超於彼",
    "X08n0240_019:0620c11": " 無量剎珍寶  滿中施於佛  不能知此義",
    "X08n0240_019:0620c12": " 終不成菩提",
    "X08n0240_019:0620c13": "[0620c13] 第二上明功德。此辨智慧悟此除冥。難遇之慧。故",
    "X08n0240_019:0620c14": "名慧林。",
    "X08n0240_019:0620c15": "[0620c15] 爾時勝林菩薩承佛威力。普觀十方。而說頌言。",
    "X08n0240_019:0620c16": " 譬如孟夏月  空淨無雲曀  赫日揚光暉",
    "X08n0240_019:0620c17": " 十方靡不充  其光無限量  無有能測知",
    "X08n0240_019:0620c18": " 有目斯尚然  何況盲冥者  諸佛亦如是",
    "X08n0240_019:0620c19": " 功德無邊際  不可思議劫  莫能分別知",
    "X08n0240_019:0620c20": " 諸法無來處  亦無能作者  無有所從生",
    "X08n0240_019:0620c21": " 不可得分別  一切法無來  是故無有生",
    "X08n0240_019:0620c22": " 以生無有故  滅亦不可得  一切法無生",
    "X08n0240_019:0620c23": " 亦復無有滅  若能如是解  斯人見如來",
    "X08n0240_019:0620c24": " 諸法無生故  自性無所有  如是分別知",
    "X08n0240_019:0621a01": " 此人達深義  以法無性故  無有能了知",
    "X08n0240_019:0621a02": " 如是解於法  究竟無所解  所說有生者",
    "X08n0240_019:0621a03": " 以現諸國土  能知國土性  其心不迷惑",
    "X08n0240_019:0621a04": " 世間國土性  觀察悉如實  若能於此知",
    "X08n0240_019:0621a05": " 善說一切義",
    "X08n0240_019:0621a06": "[0621a06] 第三勝林。悟勝義甚深之法故。歎佛深廣無涯之",
    "X08n0240_019:0621a07": "德。",
    "X08n0240_019:0621a08": "[0621a08] 爾時無畏林菩薩承佛威力。普觀十方。而說頌言。",
    "X08n0240_019:0621a09": " 如來廣大身  究竟於法界  不離於此座",
    "X08n0240_019:0621a10": " 而&#x5FA7;一切處  若聞如是法  恭敬信樂者",
    "X08n0240_019:0621a11": " 永離三惡道  一切諸苦難  設往諸世界",
    "X08n0240_019:0621a12": " 無量不可數  專心欲聽聞  如來自在力",
    "X08n0240_019:0621a13": " 如是諸佛法  是無上菩提  假使欲蹔聞",
    "X08n0240_019:0621a14": " 無有能得者  若有於過去  信如是佛法",
    "X08n0240_019:0621a15": " 已成兩足尊  而作世間燈  若有當得聞",
    "X08n0240_019:0621a16": " 如來自在力  聞已能生信  彼亦當成佛",
    "X08n0240_019:0621a17": " 若有於現在  能信此佛法  亦當成正覺",
    "X08n0240_019:0621a18": " 說法無所畏  無量無數劫  此法甚難值",
    "X08n0240_019:0621a19": " 若有得聞者  當知本願力  若有能受持",
    "X08n0240_019:0621a20": " 如是諸佛法  持已廣宣說  此人當成佛",
    "X08n0240_019:0621a21": " 況復勤精進  堅固心不捨  當知如是人",
    "X08n0240_019:0621a22": " 決定成菩提",
    "X08n0240_019:0621a23": "[0621a23] 第四以信樂力聞深不畏。名無畏林。歎信向益深",
    "X08n0240_019:0621a24": "德故。",
    "X08n0240_019:0621b01": "[0621b01] 爾時慚愧林菩薩承佛威力。普觀十方。而說頌言。",
    "X08n0240_019:0621b02": " 若人得聞是  希有自在法  能生歡喜心",
    "X08n0240_019:0621b03": " 疾除疑惑網  一切知見人  自說如是言",
    "X08n0240_019:0621b04": " 如來無不知  是故難思議  無有從無智",
    "X08n0240_019:0621b05": " 而生於智慧  世間常闇冥  是故無能生",
    "X08n0240_019:0621b06": " 如色及非色  此二不為一  智無智亦然",
    "X08n0240_019:0621b07": " 其體各殊異  如相與無相  生死及涅槃",
    "X08n0240_019:0621b08": " 分別各不同  智無智如是  世界始成立",
    "X08n0240_019:0621b09": " 無有敗壞相  智無智亦然  二相非一時",
    "X08n0240_019:0621b10": " 如菩薩初心  不與後心俱  智無智亦然",
    "X08n0240_019:0621b11": " 二心不同時  譬如諸識身  各各無和合",
    "X08n0240_019:0621b12": " 智無智如是  究竟無和合  如阿伽陀藥",
    "X08n0240_019:0621b13": " 能滅一切毒  有智亦如是  能滅於無智",
    "X08n0240_019:0621b14": " 如來無有上  亦無與等者  一切無能比",
    "X08n0240_019:0621b15": " 是故難值遇",
    "X08n0240_019:0621b16": "[0621b16] 第五拒妄崇真拒迷崇智。名為慚愧。讚如來大智",
    "X08n0240_019:0621b17": "勝益。",
    "X08n0240_019:0621b18": "[0621b18] 爾時精進林菩薩承佛威力。普觀十方。而說頌言。",
    "X08n0240_019:0621b19": " 諸法無差別  無有能知者  唯佛與佛知",
    "X08n0240_019:0621b20": " 智慧究竟故  如金與金色  其性無差別",
    "X08n0240_019:0621b21": " 法非法亦然  體性無有異  眾生非眾生",
    "X08n0240_019:0621b22": " 二俱無真實  如是諸法性  實義俱非有",
    "X08n0240_019:0621b23": " 譬如未來世  無有過去相  諸法亦如是",
    "X08n0240_019:0621b24": " 無有一切相  譬如生滅相  種種皆非實",
    "X08n0240_019:0621c01": " 諸法亦復然  自性無所有  涅槃不可取",
    "X08n0240_019:0621c02": " 說時有二種  諸法亦復然  分別有殊異",
    "X08n0240_019:0621c03": " 如依所數物  而有於能數  彼性無所有",
    "X08n0240_019:0621c04": " 如是了知法  譬如筭數法  增一至無量",
    "X08n0240_019:0621c05": " 數法無體性  智慧故差別  譬如諸世間",
    "X08n0240_019:0621c06": " 劫燒有終盡  &#x8657;空無損敗  佛智亦如是",
    "X08n0240_019:0621c07": " 如十方眾生  各取&#x8657;空相  諸佛亦如是",
    "X08n0240_019:0621c08": " 世間妄分別",
    "X08n0240_019:0621c09": "[0621c09] 第六勤觀理事同無差別離身心相。故名精進。十",
    "X08n0240_019:0621c10": "頌總歎佛此德。前即無差之差。此乃差之無差。二",
    "X08n0240_019:0621c11": "章相接顯非即離。亦互相成。",
    "X08n0240_019:0621c12": "[0621c12] 爾時力林菩薩承佛威力。普觀十方。而說頌言。",
    "X08n0240_019:0621c13": " 一切眾生界  皆在三世中  三世諸眾生",
    "X08n0240_019:0621c14": " 悉住五蘊中  諸蘊業為本  諸業心為本",
    "X08n0240_019:0621c15": " 心法猶如幻  世間亦如是  世間非自作",
    "X08n0240_019:0621c16": " 亦復非他作  而其得有成  亦復得有壞",
    "X08n0240_019:0621c17": " 世間雖有成  世間雖有壞  了達世間者",
    "X08n0240_019:0621c18": " 此二不應說  云何為世間  云何非世間",
    "X08n0240_019:0621c19": " 世間非世間  但是名差別  三世五蘊法",
    "X08n0240_019:0621c20": " 說名為世間  彼滅非世間  如是但假名",
    "X08n0240_019:0621c21": " 云何說諸蘊  諸蘊有何性  蘊性不可滅",
    "X08n0240_019:0621c22": " 是故說無生  分別此諸蘊  其性本空寂",
    "X08n0240_019:0621c23": " 空故不可滅  此是無生義  眾生既如是",
    "X08n0240_019:0621c24": " 諸佛亦復然  佛及諸佛法  自性無所有",
    "X08n0240_019:0622a01": " 能知此諸法  如實不顛倒  一切知見人",
    "X08n0240_019:0622a02": " 常現在其前",
    "X08n0240_019:0622a03": "[0622a03] 第七智了三種世間性相。諸邊不動故名力林。",
    "X08n0240_019:0622a04": "[0622a04] 爾時行林菩薩承佛威力。普觀十方。而說頌言。",
    "X08n0240_019:0622a05": " 譬如十方界  一切諸地種  自性無所有",
    "X08n0240_019:0622a06": " 無處不周&#x5FA7;  佛身亦如是  普&#x5FA7;諸世界",
    "X08n0240_019:0622a07": " 種種諸色相  無主無來處  但以諸業故",
    "X08n0240_019:0622a08": " 說名為眾生  亦不離眾生  而有業可得",
    "X08n0240_019:0622a09": " 業性本空寂  眾生所依止  普作眾色相",
    "X08n0240_019:0622a10": " 亦復無來處  如是諸色相  業力難思議",
    "X08n0240_019:0622a11": " 了達其根本  於中無所見  佛身亦如是",
    "X08n0240_019:0622a12": " 不可得思議  種種諸色相  普現十方剎",
    "X08n0240_019:0622a13": " 身亦非是佛  佛亦非是身  但以法為身",
    "X08n0240_019:0622a14": " 通達一切法  若能見佛身  清淨如法性",
    "X08n0240_019:0622a15": " 此人於佛法  一切無疑惑  若見一切法",
    "X08n0240_019:0622a16": " 本性如涅槃  是則見如來  究竟無所住",
    "X08n0240_019:0622a17": " 若修習正念  明了見正覺  無相無分別",
    "X08n0240_019:0622a18": " 是名法王子",
    "X08n0240_019:0622a19": "[0622a19] 第八照理觀佛而起正修。故名行林。歎佛體相普",
    "X08n0240_019:0622a20": "同德。",
    "X08n0240_019:0622a21": "[0622a21] 爾時覺林菩薩承佛威力。普觀十方。而說頌言。",
    "X08n0240_019:0622a22": " 譬如工畫師  分布諸彩色  &#x8657;妄取異相",
    "X08n0240_019:0622a23": " 大種無差別  大種中無色  色中無大種",
    "X08n0240_019:0622a24": " 亦不離大種  而有色可得  心中無彩畫",
    "X08n0240_019:0622b01": " 彩畫中無心  終不離於心  有彩畫可得",
    "X08n0240_019:0622b02": " 彼心恒不住  無量難思議  示現一切色",
    "X08n0240_019:0622b03": " 各各不相知  譬如工畫師  不能知自心",
    "X08n0240_019:0622b04": " 而由心故畫  諸法性如是  心如工畫師",
    "X08n0240_019:0622b05": " 能畫諸世間  五蘊悉從生  無法而不造",
    "X08n0240_019:0622b06": " 如心佛亦爾  如佛眾生然  應知佛與心",
    "X08n0240_019:0622b07": " 體性皆無盡  若人知心行  普造諸世間",
    "X08n0240_019:0622b08": " 是人則見佛  了佛真實性  心不住於身",
    "X08n0240_019:0622b09": " 身亦不住心  而能作佛事  自在未曾有",
    "X08n0240_019:0622b10": " 若人欲了知  三世一切佛  應觀法界性",
    "X08n0240_019:0622b11": " 一切唯心造",
    "X08n0240_019:0622b12": "[0622b12] 第九照心本末。名為覺林。十頌顯於具分唯識。",
    "X08n0240_019:0622b13": "[0622b13] 爾時智林菩薩承佛威力。普觀十方。而說頌言。",
    "X08n0240_019:0622b14": " 所取不可取  所見不可見  所聞不可聞",
    "X08n0240_019:0622b15": " 一心不思議  有量及無量  二俱不可取",
    "X08n0240_019:0622b16": " 若有人欲取  畢竟無所得  不應說而說",
    "X08n0240_019:0622b17": " 是為自欺誑  己事不成就  不令眾歡喜",
    "X08n0240_019:0622b18": " 有欲讚如來  無邊妙色身  盡於無數劫",
    "X08n0240_019:0622b19": " 無能盡稱述  譬如隨意珠  能現一切色",
    "X08n0240_019:0622b20": " 無色而現色  諸佛亦如是  又如淨&#x8657;空",
    "X08n0240_019:0622b21": " 非色不可見  雖現一切色  無能見空者",
    "X08n0240_019:0622b22": " 諸佛亦如是  普現無量色  非心所行處",
    "X08n0240_019:0622b23": " 一切莫能&#x89A9;  雖聞如來聲  音聲非如來",
    "X08n0240_019:0622b24": " 亦不離於聲  能知正等覺  菩提無來去",
    "X08n0240_019:0622c01": " 離一切分別  云何於是中  自言能得見",
    "X08n0240_019:0622c02": " 諸佛無有法  佛於何有說  但隨其自心",
    "X08n0240_019:0622c03": " 謂說如是法",
    "X08n0240_019:0622c04": "[0622c04] 第十鑒達諸佛&#x9008;超色聲。心言路絕。故云智林。頌",
    "X08n0240_019:0622c05": "顯此德。",
    "X08n0240_019:0622c06": "十行品第二十一之上",
    "X08n0240_019:0622c07": "[0622c07] 初來意有二。一前序此正故。二前辨所依佛智。此",
    "X08n0240_019:0622c08": "辨能依之行。故次來也。二釋名者。隨緣順理造修",
    "X08n0240_019:0622c09": "名行。數越塵沙。寄圓辨十。仁王名為十止。就三學",
    "X08n0240_019:0622c10": "中定心增故。梵網名為長養。長道五根故。",
    "X08n0240_019:0622c11": "[0622c11] 爾時功德林菩薩承佛神力。入菩薩善思惟三昧。",
    "X08n0240_019:0622c12": "[0622c12] 此品長文有七分。一三昧分。二加分。三起分。四本",
    "X08n0240_019:0622c13": "分。五說分。六現證分。七重頌分。今初入三昧分。言",
    "X08n0240_019:0622c14": "善思惟者。謂巧順事理。揀擇無礙。無心成事。名善",
    "X08n0240_019:0622c15": "思惟。",
    "X08n0240_019:0622c16": "[0622c16] 入是三昧已。十方各過萬佛剎微塵數世界外。有萬",
    "X08n0240_019:0622c17": "佛剎微塵數諸佛。皆號功德林而現其前。告功德林",
    "X08n0240_019:0622c18": "菩薩言。善哉佛子。乃能入此善思惟三昧。善男子。此",
    "X08n0240_019:0622c19": "是十方各萬佛剎微塵數同名諸佛共加於汝。亦是",
    "X08n0240_019:0622c20": "毗盧遮那如來往昔願力。威神之力。及諸菩薩眾善",
    "X08n0240_019:0622c21": "根力。令汝入是三昧而演說法。",
    "X08n0240_019:0622c22": "[0622c22] 此加分也。文中有三。一加因緣。二加所為。三加相。",
    "X08n0240_019:0622c23": "今初句標加因。次十方下加緣。告功德林下讚有",
    "X08n0240_019:0622c24": "加因。善男子下雙顯加定因緣。",
    "X08n0240_019:0623a01": "[0623a01] 為增長佛智故。深入法界故。了知眾生界故。所入無",
    "X08n0240_019:0623a02": "礙故。所行無障故。得無量方便故。攝取一切智性故。",
    "X08n0240_019:0623a03": "覺悟一切諸法故。知一切諸根故。能持說一切法故。",
    "X08n0240_019:0623a04": "所謂發起諸菩薩十種行。",
    "X08n0240_019:0623a05": "[0623a05] 二為增長下辨加所為。文有十一句。前十別明。後",
    "X08n0240_019:0623a06": "一總結。",
    "X08n0240_019:0623a07": "[0623a07] 善男子。汝當承佛威神之力而演此法。是時諸佛。即",
    "X08n0240_019:0623a08": "與功德林菩薩無礙智。無著智。無斷智。無師智。無癡",
    "X08n0240_019:0623a09": "智。無異智。無失智。無量智。無勝智。無懈智。無奪智。何",
    "X08n0240_019:0623a10": "以故。此三昧力法如是故。爾時諸佛各申右手。摩功",
    "X08n0240_019:0623a11": "德林菩薩頂。",
    "X08n0240_019:0623a12": "[0623a12] 三正辨加相。謂加三業。命說口業。與智意業。摩頂",
    "X08n0240_019:0623a13": "身業。",
    "X08n0240_019:0623a14": "[0623a14] 功德林菩薩即從定起。",
    "X08n0240_019:0623a15": "[0623a15] 四起分。",
    "X08n0240_019:0623a16": "[0623a16] 告諸菩薩言。佛子。菩薩行不可思議。與法界&#x8657;空界",
    "X08n0240_019:0623a17": "等。何以故。菩薩摩訶薩。學三世諸佛而修行故。",
    "X08n0240_019:0623a18": "[0623a18] 第四本分。有二。初明行體。次明行相。此初體也。若",
    "X08n0240_019:0623a19": "約所依。即前善思惟三昧為體。若約所觀。即二諦",
    "X08n0240_019:0623a20": "雙融。若約能觀。即悲智無礙。行即深心所修行海",
    "X08n0240_019:0623a21": "也。",
    "X08n0240_019:0623a22": "[0623a22] 佛子。何等是菩薩摩訶薩行。佛子。菩薩摩訶薩有十",
    "X08n0240_019:0623a23": "種行。三世諸佛之所宣說。何等為十。一者歡喜行。二",
    "X08n0240_019:0623a24": "者饒益行。三者無違逆行。四者無屈撓行。五者無癡",
    "X08n0240_019:0623b01": "亂行。六者善現行。七者無著行。八者難得行。九者善",
    "X08n0240_019:0623b02": "法行。十者真實行。是為十。",
    "X08n0240_019:0623b03": "[0623b03] 第二明行相。徵數列名也。此十行相。大約依波羅",
    "X08n0240_019:0623b04": "蜜以立名也。一施悅自他。故名歡喜。二三聚淨戒",
    "X08n0240_019:0623b05": "亦益自他。故名饒益。三忍順物理。名無違逆。四勤",
    "X08n0240_019:0623b06": "無怠退。名無屈撓。五以慧資定。離沉掉故名無癡",
    "X08n0240_019:0623b07": "亂。六慧能顯發三諦之理。般若現前故名善現。七",
    "X08n0240_019:0623b08": "以方便智不滯事理。故名無著。八成大行願乃能",
    "X08n0240_019:0623b09": "得故。故名難得。九善巧說法名善法行。十言行不",
    "X08n0240_019:0623b10": "&#x8657;。名真實行。又稱二諦故故名真實。下說十行即",
    "X08n0240_019:0623b11": "分十段。初歡喜行。",
    "X08n0240_019:0623b12": "[0623b12] 佛子。何等為菩薩摩訶薩歡喜行。佛子。此菩薩為大",
    "X08n0240_019:0623b13": "施主。凡所有物悉能惠施。其心平等無有悔吝。不望",
    "X08n0240_019:0623b14": "果報。不求名稱。不貪利養。但為救護一切眾生。攝受",
    "X08n0240_019:0623b15": "一切眾生。饒益一切眾生。為學習諸佛本所修行。憶",
    "X08n0240_019:0623b16": "念諸佛本所修行。愛樂諸佛本所修行。清淨諸佛本",
    "X08n0240_019:0623b17": "所修行。增長諸佛本所修行。住持諸佛本所修行。顯",
    "X08n0240_019:0623b18": "現諸佛本所修行。演說諸佛本所修行。令諸眾生離",
    "X08n0240_019:0623b19": "苦得樂。佛子。菩薩摩訶薩修此行時。令一切眾生歡",
    "X08n0240_019:0623b20": "喜愛樂。隨諸方土有貧乏處。以願力故往生於彼。豪",
    "X08n0240_019:0623b21": "貴大富財寶無盡。假使於念念中有無量無數眾生。",
    "X08n0240_019:0623b22": "詣菩薩所。白言仁者。我等貧乏靡所資贍。饑羸困苦",
    "X08n0240_019:0623b23": "命將不全。惟願慈哀施我身肉。令我得食以活其命。",
    "X08n0240_019:0623b24": "爾時菩薩即便施之。令其歡喜心得滿足。如是無量",
    "X08n0240_019:0623c01": "百千眾生而來乞求。菩薩於彼曾無退怯。但更增長",
    "X08n0240_019:0623c02": "慈悲之心。以是眾生咸來乞求。菩薩見之倍復歡喜。",
    "X08n0240_019:0623c03": "作如是念。我得善利。此等眾生是我福田。是我善友。",
    "X08n0240_019:0623c04": "不求不請而來教我入佛法中。我今應當如是修學。",
    "X08n0240_019:0623c05": "不違一切眾生之心。又作是念。願我已作現作當作",
    "X08n0240_019:0623c06": "所有善根。令我未來於一切世界一切眾生中受廣",
    "X08n0240_019:0623c07": "大身。以是身肉。充足一切饑苦眾生。乃至若有一小",
    "X08n0240_019:0623c08": "眾生未得飽足。願不捨命。所割身肉亦無有盡。以此",
    "X08n0240_019:0623c09": "善根。願得阿耨多羅三藐三菩提。證大涅槃。願諸眾",
    "X08n0240_019:0623c10": "生食我肉者。亦得阿耨多羅三藐三菩提。獲平等智。",
    "X08n0240_019:0623c11": "具諸佛法廣作佛事。乃至入於無餘涅槃。若一眾生",
    "X08n0240_019:0623c12": "心不滿足。我終不證阿耨多羅三藐三菩提。菩薩如",
    "X08n0240_019:0623c13": "是利益眾生而無我想。眾生想。有想。命想。種種想。補",
    "X08n0240_019:0623c14": "伽羅想。人想。摩納婆想。作者想。受者想。但觀法界。眾",
    "X08n0240_019:0623c15": "生界。無邊際法。空法。無所有法。無相法。無體法。無處",
    "X08n0240_019:0623c16": "法。無依法。無作法。作是觀時不見自身。不見施物。不",
    "X08n0240_019:0623c17": "見受者。不見福田。不見業。不見報。不見果。不見大果。",
    "X08n0240_019:0623c18": "不見小果。爾時菩薩觀去來今一切眾生所受之身",
    "X08n0240_019:0623c19": "尋即壞滅。便作是念。奇哉眾生愚癡無智。於生死內",
    "X08n0240_019:0623c20": "受無數身。危脆不停速歸壞滅。若已壞滅。若今壞滅。",
    "X08n0240_019:0623c21": "若當壞滅。而不能以不堅固身求堅固身。我當盡學",
    "X08n0240_019:0623c22": "諸佛所學。證一切智。知一切法。為諸眾生說三世平",
    "X08n0240_019:0623c23": "等。隨順寂靜不壞法性。令其永得安隱快樂。佛子。是",
    "X08n0240_019:0623c24": "名菩薩摩訶薩第一歡喜行。",
    "X08n0240_019:0624a01": "[0624a01] 此下正釋歡喜行。體即是檀度。有隨相離相二行。",
    "X08n0240_019:0624a02": "先釋隨相行。從此至後三菩提有二十四行餘經。",
    "X08n0240_019:0624a03": "皆明隨相行。於中此菩薩為大施主下至離苦得",
    "X08n0240_019:0624a04": "樂六行半經。略辨體相。次修此行時至三菩提有",
    "X08n0240_019:0624a05": "十七行經。廣顯名相。現行財施。於中先明施行。後",
    "X08n0240_019:0624a06": "以此善根下迴向行。後如是利益下至安隱快樂",
    "X08n0240_019:0624a07": "有十一行半經。明離相行。於中初無我想等。明人",
    "X08n0240_019:0624a08": "空觀。次但觀法界下法空觀。三作是觀時下二觀",
    "X08n0240_019:0624a09": "之益。次觀去來今下願行法施。後是名下結名。於",
    "X08n0240_019:0624a10": "中梵云摩納婆此云儒童。即少年有學者也。",
    "X08n0240_019:0624a11": "[0624a11] 佛子。何等為菩薩摩訶薩饒益行。此菩薩護持淨戒。",
    "X08n0240_019:0624a12": "於色聲香味觸心無所著。亦為眾生如是宣說。不求",
    "X08n0240_019:0624a13": "威勢。不求種族。不求富饒。不求色相。不求王位。如是",
    "X08n0240_019:0624a14": "一切皆無所著。但堅持淨戒。作如是念。我持淨戒。必",
    "X08n0240_019:0624a15": "當捨離一切纏縛貪求熱惱諸難逼迫毀謗亂濁。得",
    "X08n0240_019:0624a16": "佛所讚平等正法。佛子。菩薩如是持淨戒時。於一日",
    "X08n0240_019:0624a17": "中。假使無數百千億那由他諸大惡魔諸菩薩所。一",
    "X08n0240_019:0624a18": "一各將無量無數百千億那由他天女。皆於五欲善",
    "X08n0240_019:0624a19": "行方便。端正姝麗傾惑人心。執持種種珍玩之具。欲",
    "X08n0240_019:0624a20": "來惑亂菩薩道意。爾時菩薩作如是念。此五欲者是",
    "X08n0240_019:0624a21": "障道法乃至障礙無上菩提。是故不生一念欲想。心",
    "X08n0240_019:0624a22": "淨如佛。唯除方便教化眾生而不捨於一切智心。佛",
    "X08n0240_019:0624a23": "子。菩薩不以欲因緣故惱一眾生。寧捨身命而終不",
    "X08n0240_019:0624a24": "作惱眾生事。菩薩自得見佛已來。未曾心生一念欲",
    "X08n0240_019:0624b01": "想。何況從事。若或從事無有是處。爾時菩薩但作是",
    "X08n0240_019:0624b02": "念。一切眾生於長夜中想念五欲。趣向五欲。貪著五",
    "X08n0240_019:0624b03": "欲。其心決定&#x8EAD;染沉溺。隨其流轉不得自在。我今應",
    "X08n0240_019:0624b04": "當令此諸魔及諸天女一切眾生住無上戒。住淨戒",
    "X08n0240_019:0624b05": "已。於一切智心無退轉。得阿耨多羅三藐三菩提。乃",
    "X08n0240_019:0624b06": "至入於無餘涅槃。何以故。此是我等所應作業。應隨",
    "X08n0240_019:0624b07": "諸佛如是修學。作是學已。離諸惡行計我無知。以智",
    "X08n0240_019:0624b08": "入於一切佛法。為眾生說令除顛倒。然知不離眾生",
    "X08n0240_019:0624b09": "有顛倒。不離顛倒有眾生。不於顛倒內有眾生。不於",
    "X08n0240_019:0624b10": "眾生內有顛倒。亦非顛倒是眾生。亦非眾生是顛倒。",
    "X08n0240_019:0624b11": "顛倒非內法。顛倒非外法。眾生非內法。眾生非外法。",
    "X08n0240_019:0624b12": "一切諸法&#x8657;妄不實速起速滅無有堅固。如夢如影。",
    "X08n0240_019:0624b13": "如幻如化。誑惑愚夫。如是解者即能覺了一切諸行。",
    "X08n0240_019:0624b14": "通達生死及與涅槃。證佛菩提。自得度。令他得度。自",
    "X08n0240_019:0624b15": "解脫。令他解脫。自調伏。令他調伏。自寂靜。令他寂靜。",
    "X08n0240_019:0624b16": "自安隱。令他安隱。自離垢。令他離垢。自清淨。令他清",
    "X08n0240_019:0624b17": "淨。自涅槃。令他涅槃。自快樂。令他快樂。佛子。此菩薩",
    "X08n0240_019:0624b18": "復作是念。我當隨順一切如來。離一切世間行。具一",
    "X08n0240_019:0624b19": "切諸佛法。住無上平等處。等觀眾生明達境界。離諸",
    "X08n0240_019:0624b20": "過失。斷諸分別。捨諸執著善巧出離。心恒安住無上",
    "X08n0240_019:0624b21": "無說無依無動無量無邊無盡無色甚深智慧。佛子。",
    "X08n0240_019:0624b22": "是名菩薩摩訶薩第二饒益行。",
    "X08n0240_019:0624b23": "[0624b23] 此第二饒益行。體依戒度。有三聚淨戒。謂攝律儀",
    "X08n0240_019:0624b24": "戒。攝眾生戒。攝善法戒。釋相有二。初略釋其相。初",
    "X08n0240_019:0624c01": "此菩薩護持淨戒一行半經。總標舉三聚淨戒。略",
    "X08n0240_019:0624c02": "明持相。次不求威勢下一行半經彰其離過。次但",
    "X08n0240_019:0624c03": "堅持淨戒下兩行經。顯其持意。次如是持淨戒時",
    "X08n0240_019:0624c04": "下廣釋其相。次下至心淨如佛有六行經。明攝律",
    "X08n0240_019:0624c05": "儀戒。初正顯難持境。次作如是念下起觀對治。次",
    "X08n0240_019:0624c06": "唯除方便下至如是修學有九行經。明攝眾生戒。",
    "X08n0240_019:0624c07": "三作是學已下有十三行經。明攝善法戒。於中明",
    "X08n0240_019:0624c08": "自分現攝。以悲智相導。不即不離不在以成正行。",
    "X08n0240_019:0624c09": "次如是解者下雙明二果。次復作是念我當下明",
    "X08n0240_019:0624c10": "勝進當攝。次是名下結名。",
    "X08n0240_019:0624c11": "[0624c11] 佛子。何等為菩薩摩訶薩無違逆行。此菩薩常修忍",
    "X08n0240_019:0624c12": "法。謙下恭敬。不自害。不他害。不兩害。不自取。不他取。",
    "X08n0240_019:0624c13": "不兩取。不自著。不他著。不兩著。亦不貪求名聞利養。",
    "X08n0240_019:0624c14": "但作是念。我當常為眾生說法。令離一切惡。斷貪瞋",
    "X08n0240_019:0624c15": "癡憍慢覆藏慳嫉諂誑。令恒安住忍辱柔和。佛子。菩",
    "X08n0240_019:0624c16": "薩成就如是忍法。假使有百千億那由他阿僧祇眾",
    "X08n0240_019:0624c17": "生來至其所。一一眾生化作百千億那由他阿僧祇",
    "X08n0240_019:0624c18": "口。一一口出百千億那由他阿僧祇語。所謂不可喜",
    "X08n0240_019:0624c19": "語。非善法語。不悅意語。不可愛語。非仁賢語。非聖智",
    "X08n0240_019:0624c20": "語。非聖相應語。非聖親近語。深可厭惡語。不堪聽聞",
    "X08n0240_019:0624c21": "語。以是言詞毀辱菩薩。又此眾生。一一各有百千億",
    "X08n0240_019:0624c22": "那由他阿僧祇手。一一手各執百千億那由他阿僧",
    "X08n0240_019:0624c23": "祇器仗逼害菩薩。如是經於阿僧祇劫曾無休息。菩",
    "X08n0240_019:0624c24": "薩遭此極大楚毒。身毛皆&#x7AEA;命將欲斷。作是念言我",
    "X08n0240_019:0625a01": "因是苦。心若動亂。則自不調伏。自不守護。自不明了。",
    "X08n0240_019:0625a02": "自不修習。自不正定。自不寂靜。自不愛惜。自生執著。",
    "X08n0240_019:0625a03": "何能令他心得清淨。菩薩爾時復作是念。我從無始",
    "X08n0240_019:0625a04": "劫住於生死受諸苦惱。如是思惟重自勸勵。令心清",
    "X08n0240_019:0625a05": "淨而得歡喜。善自調攝。自能安住於佛法中。亦令眾",
    "X08n0240_019:0625a06": "生同得此法。復更思惟。此身空寂無我我所無有真",
    "X08n0240_019:0625a07": "實性空無二。若苦若樂。皆無所有。諸法空故。我當解",
    "X08n0240_019:0625a08": "了廣為人說。令除眾生滅除此見。是故我今雖遭苦",
    "X08n0240_019:0625a09": "毒。應當忍受。為慈念眾生故。饒益眾生故。安樂眾生",
    "X08n0240_019:0625a10": "故。憐愍眾生故。攝受眾生故。不捨眾生故。自得覺悟",
    "X08n0240_019:0625a11": "故。令他覺悟故。心不退轉故。趣向佛道故。是名菩薩",
    "X08n0240_019:0625a12": "摩訶薩第三無違逆行。",
    "X08n0240_019:0625a13": "[0625a13] 第三無違逆行。體依忍度。忍有三。忍謂生忍無生",
    "X08n0240_019:0625a14": "忍寂滅忍。以忍順物理名無違逆。得實法忍。無我",
    "X08n0240_019:0625a15": "我所。名無嗔恨。以順物順法皆名為忍。順物則無",
    "X08n0240_019:0625a16": "違於事。順理則無違於法。事理無違。無生寂滅之",
    "X08n0240_019:0625a17": "義也。文中初辨忍相。常修忍法下兩行經。明忍行",
    "X08n0240_019:0625a18": "次不求名利二句顯離過。次但作是念下兩行經。",
    "X08n0240_019:0625a19": "明忍意。下正修忍行。初明耐怨害忍。對難忍之境。",
    "X08n0240_019:0625a20": "初成就如是忍法下五行半經。明口加毀辱。次又",
    "X08n0240_019:0625a21": "此眾生下兩行經。明身加害。次如是經於阿僧祇",
    "X08n0240_019:0625a22": "劫曾無休息。明長時忍。次遭此極大楚毒下三行",
    "X08n0240_019:0625a23": "半經。明能忍之行。次爾時復作是念下三行經。明",
    "X08n0240_019:0625a24": "安受苦忍。次復更思惟下三行經。諦察法忍。後為",
    "X08n0240_019:0625b01": "慈念眾生故下二行半經。明修忍意。是名下結名。",
    "X08n0240_019:0625b02": "[0625b02] 佛子。何等為菩薩摩訶薩無屈撓行。此菩薩修諸精",
    "X08n0240_019:0625b03": "進。所謂第一精進。大精進。勝精進。殊勝精進。最勝精",
    "X08n0240_019:0625b04": "進。最妙精進。上精進。無上精進。無等精進。普&#x5FA7;精進。",
    "X08n0240_019:0625b05": "性無三毒。性無憍慢。性不覆藏。性不慳嫉。性無諂誑。",
    "X08n0240_019:0625b06": "性自慚愧。終不為惱一眾生故而行精進。但為斷一",
    "X08n0240_019:0625b07": "切煩惱故而行精進。但為拔一切惑本故而行精進。",
    "X08n0240_019:0625b08": "但為除一切習氣故而行精進。但為知一切眾生界",
    "X08n0240_019:0625b09": "故而行精進。但為知一切眾生死此生彼故而行精",
    "X08n0240_019:0625b10": "進。但為知一切眾生煩惱故而行精進。但為知一切",
    "X08n0240_019:0625b11": "眾生心樂故而行精進。但為知一切眾生境界故而",
    "X08n0240_019:0625b12": "行精進。但為知一切眾生諸根勝劣故而行精進。但",
    "X08n0240_019:0625b13": "為知一切眾生心行故而行精進。但為知一切法界",
    "X08n0240_019:0625b14": "故而行精進。但為知一切佛法根本性故而行精進。",
    "X08n0240_019:0625b15": "但為知一切佛法平等性故而行精進。但為知三世",
    "X08n0240_019:0625b16": "平等性故而行精進。但為得一切佛法智光明故而",
    "X08n0240_019:0625b17": "行精進。但為證一切佛法智故而行精進。但為知一",
    "X08n0240_019:0625b18": "切佛法一實相故而行精進。但為知一切佛法無邊",
    "X08n0240_019:0625b19": "際故而行精進。但為得一切佛法廣大決定善巧智",
    "X08n0240_019:0625b20": "故而行精進。但為得分別演說一切佛法句義智故",
    "X08n0240_019:0625b21": "而行精進。佛子。菩薩摩訶薩成就如是精進行已。設",
    "X08n0240_019:0625b22": "有人言。汝頗能為無數世界所有眾生。以一一眾生",
    "X08n0240_019:0625b23": "故。於阿鼻地獄經無數劫。備受眾苦。令彼眾生一一",
    "X08n0240_019:0625b24": "得值無數諸佛出興於世。以見佛故具受眾樂乃至",
    "X08n0240_019:0625c01": "入於無餘涅槃。汝乃當成阿耨多羅三藐三菩提。能",
    "X08n0240_019:0625c02": "爾不耶。答言我能。設復有人作如是言。有無量阿僧",
    "X08n0240_019:0625c03": "祇大海。汝當以一毛端滴之令盡。有無量阿僧祇世",
    "X08n0240_019:0625c04": "界盡末為塵。彼滴及塵一一數之悉知其數。為眾生",
    "X08n0240_019:0625c05": "故經爾許劫。於念念中受苦不斷。菩薩不以聞此語",
    "X08n0240_019:0625c06": "故而生一念悔恨之心。但更增上歡喜踊躍。深自慶",
    "X08n0240_019:0625c07": "幸得大善利。以我力故。令彼眾生永脫諸苦。菩薩以",
    "X08n0240_019:0625c08": "此所行方便。於一切世界中。令一切眾生乃至究竟",
    "X08n0240_019:0625c09": "無餘涅槃。是名菩薩摩訶薩第四無屈撓行。",
    "X08n0240_019:0625c10": "[0625c10] 第四無屈撓行。體依精進度。勤無怠退。名無屈撓。",
    "X08n0240_019:0625c11": "撓曲也。弱也。以自牢強故無屈弱。又云無盡。以常",
    "X08n0240_019:0625c12": "住功德。現化眾生。故名無盡。謂若怠惰。斯則有盡。",
    "X08n0240_019:0625c13": "攝論三精進中。名無退無弱無喜足。文中初修諸",
    "X08n0240_019:0625c14": "精進下兩行零經。顯精進之相。次性無三毒。顯其",
    "X08n0240_019:0625c15": "離過。即難行精進。次但為下有十四行經。明精進",
    "X08n0240_019:0625c16": "所為。於中有四段。初但為斷一切煩惱。為斷惑。次",
    "X08n0240_019:0625c17": "但為知一切眾生界。為度生。三但為知一切法界。",
    "X08n0240_019:0625c18": "為知法。四但為得一切佛法。為求法。上總顯精進",
    "X08n0240_019:0625c19": "之相。次成就如是精進行已下隨難別釋。有二。初",
    "X08n0240_019:0625c20": "被甲精進中。一代眾生受地獄苦。二為度生故長",
    "X08n0240_019:0625c21": "劫受苦無一念悔心。次以此所行方便下利樂精",
    "X08n0240_019:0625c22": "進。後是名下結名。",
    "X08n0240_019:0625c23": "[0625c23] 佛子。何等為菩薩摩訶薩離癡亂行。此菩薩成就正",
    "X08n0240_019:0625c24": "念。心無散亂。堅固不動。最上清淨。廣大無量。無有迷",
    "X08n0240_019:0626a01": "惑。以是正念故。善解世間一切語言。能持出世諸法",
    "X08n0240_019:0626a02": "言說。所謂能持色法非色法言說。能持建立色自性",
    "X08n0240_019:0626a03": "言說。乃至能持建立受想行識自性言說。心無癡亂。",
    "X08n0240_019:0626a04": "於世間中死此生彼。心無癡亂。入胎出胎心無癡亂。",
    "X08n0240_019:0626a05": "發菩提意心無癡亂。事善知識心無癡亂。勤修佛法",
    "X08n0240_019:0626a06": "心無癡亂。覺知魔事心無癡亂。離諸魔業心無癡亂。",
    "X08n0240_019:0626a07": "於不可說劫修菩薩行心無癡亂。此菩薩成就如是",
    "X08n0240_019:0626a08": "無量正念。於無量阿僧祇劫中。從諸佛菩薩善知識",
    "X08n0240_019:0626a09": "所聽聞正法。所謂甚深法。廣大法。莊嚴法。種種莊嚴",
    "X08n0240_019:0626a10": "法。演說種種名句文身法。菩薩莊嚴法。佛神力光明",
    "X08n0240_019:0626a11": "無上法。正希望決定解清淨法。不著一切世間法。分",
    "X08n0240_019:0626a12": "別一切世間法。甚廣大法。離癡翳照了一切眾生法。",
    "X08n0240_019:0626a13": "一切世間共法不共法。菩薩智無上法。一切智自在",
    "X08n0240_019:0626a14": "法。菩薩聽聞如是法已。經阿僧祇劫不忘不失。心常",
    "X08n0240_019:0626a15": "憶念無有間斷。何以故。菩薩摩訶薩於無量劫修諸",
    "X08n0240_019:0626a16": "行時。終不惱亂一眾生令失正念。不壞正法。不斷善",
    "X08n0240_019:0626a17": "根。心常增長廣大智故。復次此菩薩摩訶薩。種種音",
    "X08n0240_019:0626a18": "聲不能惑亂。所謂高大聲。麤濁聲。極令人恐怖聲。悅",
    "X08n0240_019:0626a19": "意聲。不悅意聲。諠亂耳識聲。沮壞六根聲。此菩薩聞",
    "X08n0240_019:0626a20": "如是等無量無數好惡音聲。假使充滿阿僧祇世界。",
    "X08n0240_019:0626a21": "未曾一念心有散亂。所謂正念不亂。境界不亂。三昧",
    "X08n0240_019:0626a22": "不亂。入甚深法不亂。行菩提行不亂。發菩提心不亂。",
    "X08n0240_019:0626a23": "憶念諸佛不亂。觀真實法不亂。化眾生智不亂。淨眾",
    "X08n0240_019:0626a24": "生智不亂。決了甚深義不亂。不作惡業故無惡業障。",
    "X08n0240_019:0626b01": "不起煩惱故無煩惱障。不輕慢法故無有慢法障。不",
    "X08n0240_019:0626b02": "誹謗正法故無有報障。佛子。如上所說如是等聲。一",
    "X08n0240_019:0626b03": "一充滿阿僧祇世界。於無量無數劫未曾斷絕。悉能",
    "X08n0240_019:0626b04": "壞亂眾生身心一切諸根。而不能壞此菩薩心。菩薩",
    "X08n0240_019:0626b05": "入三昧中住於聖法。思惟觀察一切音聲。善知音聲",
    "X08n0240_019:0626b06": "生住滅相。善知音聲生住滅性。如是聞已。不生於貪。",
    "X08n0240_019:0626b07": "不起於瞋。不失於念。善取其相而不染著。知一切聲",
    "X08n0240_019:0626b08": "皆無所有。實不可得。無有作者。亦無本際。與法界等",
    "X08n0240_019:0626b09": "無有差別。菩薩如是成就寂靜身與意行。至一切智",
    "X08n0240_019:0626b10": "永不退轉。善入一切諸禪定門。知諸三昧同一體性。",
    "X08n0240_019:0626b11": "了一切法無有邊際。得一切法真實智慧。得離音聲",
    "X08n0240_019:0626b12": "甚深三昧。得阿僧祇諸三昧門。增長無量廣大悲心。",
    "X08n0240_019:0626b13": "是時菩薩於一念中得無數百千三昧。聞如是聲心",
    "X08n0240_019:0626b14": "不惑亂。令其三昧漸更增廣。作如是念。我當令一切",
    "X08n0240_019:0626b15": "眾生安住無上清淨念中。於一切智。得不退轉。究竟",
    "X08n0240_019:0626b16": "成就無餘涅槃。是名菩薩摩訶薩第五離癡亂行。",
    "X08n0240_019:0626b17": "[0626b17] 第五無癡亂行。依禪度。以慧資定離沉掉故。名無",
    "X08n0240_019:0626b18": "癡亂。初云成就正念。一就奢摩他品名為正念。正",
    "X08n0240_019:0626b19": "念即定。以彼心離妄念之亂。故名正念。二就毗&#x9262;",
    "X08n0240_019:0626b20": "舍那。亦名正念。謂不偏鑒達。明了於緣。經云正念",
    "X08n0240_019:0626b21": "諸法未曾忘失。三就禪那。止觀雙運。名為正念。下",
    "X08n0240_019:0626b22": "經云。以正念故善解世間等。謂於緣明了。是無癡",
    "X08n0240_019:0626b23": "義。不異所緣。是無亂義。下經云禪定持心常一緣。",
    "X08n0240_019:0626b24": "智慧了境同三昧。以智照故離癡。以正定故離亂。",
    "X08n0240_019:0626c01": "言心無散亂下九句別明正念。初句是無亂之總。",
    "X08n0240_019:0626c02": "謂不隨境轉故無散亂。二障不能壞名為堅固。三",
    "X08n0240_019:0626c03": "緣不能牽故云不動。四超劣顯勝故云最上。五異",
    "X08n0240_019:0626c04": "世無染故云清淨。上五釋無亂也。下四義釋無癡。",
    "X08n0240_019:0626c05": "六稱法界故云廣。七趣一切智故云大。八引發難",
    "X08n0240_019:0626c06": "量故云無量。九不捨大悲名無迷惑。上九句別。攝",
    "X08n0240_019:0626c07": "為三種禪。前六現法樂住禪。次二引生功德禪。後",
    "X08n0240_019:0626c08": "一饒益有情禪。上總顯無癡亂。次以正念故下別",
    "X08n0240_019:0626c09": "明無癡亂。初結前生後。二善解世間下顯正念之",
    "X08n0240_019:0626c10": "能。初二句雙標。次所為下雙釋。初所謂能持色法",
    "X08n0240_019:0626c11": "下五行半經。通就諸境辨無癡亂。次此菩薩成就",
    "X08n0240_019:0626c12": "如是下。別約所持明無癡亂。於中初一行半經。結",
    "X08n0240_019:0626c13": "前標後。次所謂下四行半經。正顯所持。文有十五",
    "X08n0240_019:0626c14": "句。次菩薩聽聞下一行零經。結無癡亂。次何以故",
    "X08n0240_019:0626c15": "下兩行餘經。徵釋所以。下文別明上九義攝三種",
    "X08n0240_019:0626c16": "禪。初復次種種音聲不能惑亂下有十六行經。釋",
    "X08n0240_019:0626c17": "前現法樂住禪。從所謂高大聲下至甚深義不亂。",
    "X08n0240_019:0626c18": "通釋上心無散亂。不作惡業下釋堅固。如上所說",
    "X08n0240_019:0626c19": "下釋不動。入三昧中下釋最上。如是聞已下釋清",
    "X08n0240_019:0626c20": "淨。知一切聲下釋廣。此上六段釋上現法樂住禪",
    "X08n0240_019:0626c21": "竟。次菩薩如是成就下五行半經。釋引生功德禪。",
    "X08n0240_019:0626c22": "於中釋大無量二義。次作如是念下兩行經。釋饒",
    "X08n0240_019:0626c23": "益有情禪。釋九中無迷惑。謂&#x8EAD;著禪味。不起大悲。",
    "X08n0240_019:0626c24": "是為迷惑。今悲以導禪。故無迷也。是名下結名。",
    "X08n0240_019:0627a01": "[0627a01] 佛子。何等為菩薩摩訶薩善現行。此菩薩身業清淨。",
    "X08n0240_019:0627a02": "語業清淨。意業清淨。住無所得。示無所得身語意業。",
    "X08n0240_019:0627a03": "能知三業皆無所有。無&#x8657;妄故無有繫縛。凡所示現",
    "X08n0240_019:0627a04": "無性無依。住無實心。知無量心自性。知一切法自性。",
    "X08n0240_019:0627a05": "無得無相。甚深難入。住於正位真如法性。方便出生",
    "X08n0240_019:0627a06": "而無業報。不生不滅。住涅槃界。住寂靜性。住於真實",
    "X08n0240_019:0627a07": "無性之性。言語道斷超諸世間無有所依。入離分別",
    "X08n0240_019:0627a08": "無縛著法。入最勝智真實之法。入非諸世間所能了",
    "X08n0240_019:0627a09": "知出世間法。此是菩薩善巧方便示現生相。佛子。此",
    "X08n0240_019:0627a10": "菩薩作如是念。一切眾生無性為性。一切諸法無為",
    "X08n0240_019:0627a11": "為性。一切國土無相為相。一切三世唯是言說。一切",
    "X08n0240_019:0627a12": "言說於諸法中無有依處。一切諸法於言說中亦無",
    "X08n0240_019:0627a13": "依處。菩薩如是解一切法皆悉甚深。一切世間皆悉",
    "X08n0240_019:0627a14": "寂靜。一切佛法無所增益。佛法不異世間法。世間法",
    "X08n0240_019:0627a15": "不異佛法。佛法世間法無有雜亂。亦無差別。了知法",
    "X08n0240_019:0627a16": "界體性平等。普入三世。永不捨離大菩提心。恒不退",
    "X08n0240_019:0627a17": "轉化眾生心。轉更增長大慈悲心。與一切眾生作所",
    "X08n0240_019:0627a18": "依處。菩薩爾時復作是念。我不成熟眾生誰當成熟。",
    "X08n0240_019:0627a19": "我不調伏眾生誰當調伏。我不教化眾生誰當教化。",
    "X08n0240_019:0627a20": "我不覺悟眾生誰當覺悟。我不清淨眾生誰當清淨。",
    "X08n0240_019:0627a21": "此我所宜。我所應作。復作是念。若我自解此甚深法。",
    "X08n0240_019:0627a22": "唯我一人於阿耨多羅三藐三菩提獨得解脫。而諸",
    "X08n0240_019:0627a23": "眾生盲冥無目。入大險道。為諸煩惱之所纏縛。如重",
    "X08n0240_019:0627a24": "病人恒受苦痛。處貪愛獄不能自出。不離地獄餓鬼",
    "X08n0240_019:0627b01": "畜生閻羅王界。不能滅苦。不捨惡業。常處癡闇不見",
    "X08n0240_019:0627b02": "真實。輪迴生死無得出離。住於八難眾垢所著。種種",
    "X08n0240_019:0627b03": "煩惱覆障其心。邪見所迷不行正道。菩薩如是觀諸",
    "X08n0240_019:0627b04": "眾生作是念言。若此眾生未成熟未調伏。捨而取證",
    "X08n0240_019:0627b05": "得阿耨多羅三藐三菩提。是所不應。我當先化眾生。",
    "X08n0240_019:0627b06": "於不可說不可說劫行菩薩行。未成熟者先令成熟。",
    "X08n0240_019:0627b07": "未調伏者先令調伏。是菩薩住此行時。諸天魔梵沙",
    "X08n0240_019:0627b08": "門婆羅門一切世間乾闥婆阿脩羅等。若有得見暫",
    "X08n0240_019:0627b09": "同住止。恭敬尊重承事供養。及暫耳聞一經心者。如",
    "X08n0240_019:0627b10": "是所作悉不唐捐。必定當成阿耨多羅三藐三菩提。",
    "X08n0240_019:0627b11": "是名菩薩摩訶薩第六善現行。",
    "X08n0240_019:0627b12": "[0627b12] 第六善現行。依慧度。體即般若。以慧能顯發三諦",
    "X08n0240_019:0627b13": "之理。般若現前。故名善現行。以即空照有。而能現",
    "X08n0240_019:0627b14": "生。故云善現。釋相中。初此菩薩身業清淨下兩行",
    "X08n0240_019:0627b15": "半經。略明行相。次廣明行相有三種慧。初如是隨",
    "X08n0240_019:0627b16": "覺慧。於中初住如實心下示意業。次住於正位下",
    "X08n0240_019:0627b17": "示身業。三住涅槃界下示語業。後入離分別下總",
    "X08n0240_019:0627b18": "結。二五明善巧慧。有三。初此菩薩作如是念下以",
    "X08n0240_019:0627b19": "理會事。次如是解一切下事理無礙。三永不捨離",
    "X08n0240_019:0627b20": "大菩提心。順理起悲。三有情義利慧。有二。初復作",
    "X08n0240_019:0627b21": "是念我不成熟眾生下建攝生志。二先人後己。於",
    "X08n0240_019:0627b22": "中四節。初若我自解下假攝自度。次而諸眾生下",
    "X08n0240_019:0627b23": "觀物輪迴。三菩薩如是觀下結所不應。四我當先",
    "X08n0240_019:0627b24": "化下決志先拔。後住此行時總結顯成益。是名下",
    "X08n0240_019:0627c01": "結名。"
}