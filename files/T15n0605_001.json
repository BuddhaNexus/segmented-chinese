{
    "T15n0605_001:0181b17": "禪行法想經",
    "T15n0605_001:0181b19": "後漢安息國三藏安世高譯",
    "T15n0605_001:0181b20": "聞如是：一時，佛遊於舍衛祇樹給孤獨園。佛",
    "T15n0605_001:0181b21": "告：「諸比丘！」比丘受教，從佛而聽。佛言：「諸比丘！",
    "T15n0605_001:0181b22": "若以彈指間，思惟死想，念有身皆死，是為精",
    "T15n0605_001:0181b23": "進行禪，為如佛教，不是愚癡食國人施也，何",
    "T15n0605_001:0181b24": "況多行者！取要言之，若念不淨想、穢食想、一",
    "T15n0605_001:0181b25": "切世間無有樂想、無常想、無常為苦想、苦",
    "T15n0605_001:0181b26": "為非身想、非身為空想、棄離想、却婬想、滅盡",
    "T15n0605_001:0181b27": "想、無我想；身死為蟲食想、血流想、膖脹想、",
    "T15n0605_001:0181b28": "青腐想、糜爛腥臭想、髮落肉盡想、一切縛解",
    "T15n0605_001:0181b29": "想、骨節分散想、骨變赤白枯黑亦如鳩色想、",
    "T15n0605_001:0181c01": "骨糜為灰想、世間無所歸想、世間無牢固想、",
    "T15n0605_001:0181c02": "世間為別離想、世間闇冥想、世間難忍想、世",
    "T15n0605_001:0181c03": "為費耗不中用想、世為災變可患厭想、一切",
    "T15n0605_001:0181c04": "世間歸泥洹想。「諸比丘，若以彈指間念此諸",
    "T15n0605_001:0181c05": "想之事，皆為精進行，為奉佛教，不是愚癡食",
    "T15n0605_001:0181c06": "人施也，何況能多行！是故可念行法想。」佛說",
    "T15n0605_001:0181c07": "是已，皆歡喜受。",
    "T15n0605_001:0181c08": "禪行法想經"
}