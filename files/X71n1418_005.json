{
    "X71n1418_005:0498c06": "呆庵莊禪師語錄卷之五",
    "X71n1418_005:0498c08": "門人　德琇等　編",
    "X71n1418_005:0498c09": "頌古",
    "X71n1418_005:0498c10": "舉世尊一日陞座。文殊白槌云。諦觀法王法。法王",
    "X71n1418_005:0498c11": "法如是。世尊便下座。頌曰。",
    "X71n1418_005:0498c12": "文殊白槌。世尊下座。露柱燈籠。分明說破。汝等師僧。",
    "X71n1418_005:0498c13": "還委悉麼。水長船高。泥多佛大。",
    "X71n1418_005:0498c14": "舉世尊因外道問。不問有言。不問無言。世尊良久",
    "X71n1418_005:0498c15": "據坐。外道讚曰。世尊大慈。開我迷雲。令我得入。禮",
    "X71n1418_005:0498c16": "拜而去。後阿難問佛。外道有何所證。讚嘆而去。佛",
    "X71n1418_005:0498c17": "云。如世良馬。見鞭影而行。頌曰。",
    "X71n1418_005:0498c18": "不問無言與有言。倚天長劒寶光寒。良駒何待搖鞭",
    "X71n1418_005:0498c19": "影。慶喜無端被熱謾。",
    "X71n1418_005:0498c20": "舉世尊在靈山會上。拈華示眾。是時眾皆罔措。唯",
    "X71n1418_005:0498c21": "迦葉尊者。破顏微笑。世尊云。吾有正法眼藏。涅槃",
    "X71n1418_005:0498c22": "妙心。付囑摩訶迦葉。",
    "X71n1418_005:0498c23": "示眾拈華處。破顏微笑時。靈山百萬眾。到此盡驚疑。",
    "X71n1418_005:0498c24": "舉達磨大師。因梁武帝問曰。如何是聖諦第一義。",
    "X71n1418_005:0499a01": "師曰。廓然無聖。帝曰。對朕者誰。師曰。不識。帝不契。",
    "X71n1418_005:0499a02": "師遂折蘆渡江。",
    "X71n1418_005:0499a03": "胡僧齒缺舌頭長。出語如何契帝王。折得莖蘆渡江",
    "X71n1418_005:0499a04": "去。也知無地著慚惶。",
    "X71n1418_005:0499a05": "舉六祖大師。因風颺剎竿。二僧對論。一云。風動。一",
    "X71n1418_005:0499a06": "云。旛動。往復曾未契理。祖云。不是風動。不是旛動。",
    "X71n1418_005:0499a07": "仁者心動。二僧悚然。",
    "X71n1418_005:0499a08": "不是風兮不是旛。翻身透出萬重關。笑看天上團團",
    "X71n1418_005:0499a09": "月。影落澄潭徹底寒。",
    "X71n1418_005:0499a10": "舉南陽忠國師。一日三喚侍者。侍者三應喏。師曰。",
    "X71n1418_005:0499a11": "將為吾辜負汝。却是汝辜負吾。",
    "X71n1418_005:0499a12": "會得三呼三應。說甚負汝負吾。咬人罕逢師子。逐塊",
    "X71n1418_005:0499a13": "多見韓盧。",
    "X71n1418_005:0499a14": "舉馬祖。與百丈西堂南泉。翫月次。祖曰。正當與麼",
    "X71n1418_005:0499a15": "時如何。堂曰。正好修行。丈曰。正好供養。泉拂袖便",
    "X71n1418_005:0499a16": "行。祖曰。經入藏。禪歸海唯。有普願獨。超物外。",
    "X71n1418_005:0499a17": "馬祖堂前翫月時。三人兄弟各呈機。一般醜惡難藏",
    "X71n1418_005:0499a18": "掩。爭免傍觀說是非。",
    "X71n1418_005:0499a19": "舉百丈再參馬祖。祖見來。豎起拂子。丈云。即此用",
    "X71n1418_005:0499a20": "離此用。祖以拂子掛舊處。良久云。汝以後開兩片",
    "X71n1418_005:0499a21": "皮。將何為人。丈亦豎起拂子。祖云。即此用離此用。",
    "X71n1418_005:0499a22": "丈亦掛拂子於舊處。祖振威一喝。百丈直得三日",
    "X71n1418_005:0499a23": "耳聾。後因黃蘗來參舉此。蘗遂吐舌。",
    "X71n1418_005:0499a24": "拈來放去不多爭。父子相將草裏行。一喝耳聾容易",
    "X71n1418_005:0499b01": "曉。舌頭吐出最難明。",
    "X71n1418_005:0499b02": "舉馬祖不安。院主問。和尚近日尊候如何。祖曰。日",
    "X71n1418_005:0499b03": "面佛月面佛。",
    "X71n1418_005:0499b04": "日面月面。隨方應現。具眼衲僧。有甚難見。曉來雨過。",
    "X71n1418_005:0499b05": "長江風動。蘆花兩岸。",
    "X71n1418_005:0499b06": "舉南泉。因兩堂首座爭猫兒。泉乃提起云。道得即",
    "X71n1418_005:0499b07": "救取。道不得即斬却。眾無對。泉遂斬之。至晚。趙州",
    "X71n1418_005:0499b08": "自外歸。泉舉似趙州。州脫草履安頭上而出。泉云。",
    "X71n1418_005:0499b09": "汝若在。即救得猫兒。",
    "X71n1418_005:0499b10": "當陽提起箇猫兒。道得分明救得伊。直下一刀成兩",
    "X71n1418_005:0499b11": "段。草鞋戴出亦徒為。",
    "X71n1418_005:0499b12": "舉陸亘大夫問南泉云。肇法師。也甚奇怪。解道天",
    "X71n1418_005:0499b13": "地同根。萬物一體。泉指庭前牡丹云。大夫。時人見",
    "X71n1418_005:0499b14": "此一株花。如夢相似。",
    "X71n1418_005:0499b15": "天地同根會也麼。庭前指出牡丹花。黃金把得和沙",
    "X71n1418_005:0499b16": "賣。誰謂南泉是作家。",
    "X71n1418_005:0499b17": "舉鹽官一日喚侍者云。與我將犀牛扇子來。侍者",
    "X71n1418_005:0499b18": "云。扇子破也。官云。扇子既破。還我犀牛兒來。侍者",
    "X71n1418_005:0499b19": "無對。",
    "X71n1418_005:0499b20": "犀牛扇破。重索犀牛。鹽官老漢。好不知羞。",
    "X71n1418_005:0499b21": "舉魯祖凡見僧來便面壁。",
    "X71n1418_005:0499b22": "魯祖見僧惟面壁。宗師何用口喃喃。怪來昔日毗耶",
    "X71n1418_005:0499b23": "老。獨與文殊作對談。",
    "X71n1418_005:0499b24": "舉德山初見龍潭。便問。久嚮龍潭。及乎到來。潭又",
    "X71n1418_005:0499c01": "不見。龍又不現。潭曰。子親到龍潭。",
    "X71n1418_005:0499c02": "千古龍潭水渺瀰。德山親到更何疑。頂門有眼明如",
    "X71n1418_005:0499c03": "日。脚下泥深總不知。",
    "X71n1418_005:0499c04": "舉丹霞到一荒院遇夜。取木佛燒火向。院主乃呵",
    "X71n1418_005:0499c05": "責曰。何得燒我木佛。霞以拄杖撥火云。燒取舍利。",
    "X71n1418_005:0499c06": "院主云。木佛何得有舍利。霞云。若無舍利。更取兩",
    "X71n1418_005:0499c07": "尊來燒。院主嗣後眉鬚墮落。",
    "X71n1418_005:0499c08": "丹霞燒木佛。院主墮眉鬚。去得眼中屑。重添腦後錐。",
    "X71n1418_005:0499c09": "舉趙州一日訪茱萸。將拄杖於法堂上。東行西行。",
    "X71n1418_005:0499c10": "萸云。作什麼。州云。探水。萸云。我者裏一滴也無。州",
    "X71n1418_005:0499c11": "將拄杖靠壁。便出。",
    "X71n1418_005:0499c12": "趙州探水到茱萸。徹底爭知一滴無。拄杖當時將靠",
    "X71n1418_005:0499c13": "壁。分明直處却成紆。",
    "X71n1418_005:0499c14": "舉僧問洞山。如何是祖師西來意。山云。待洞水逆",
    "X71n1418_005:0499c15": "流。即向汝道。",
    "X71n1418_005:0499c16": "宗師開口不留情。只要當人實地行。洞水逆流終可",
    "X71n1418_005:0499c17": "待。西來祖意教誰明。",
    "X71n1418_005:0499c18": "舉仰山問中邑。如何得見性去。邑云。譬如一室有",
    "X71n1418_005:0499c19": "六窓。內有一獼猴。外有一獼猴。從東邊喚猩猩。獼",
    "X71n1418_005:0499c20": "猴即應。如是六窓俱喚俱應。山禮謝云。適蒙和尚",
    "X71n1418_005:0499c21": "譬喻。無不了知。更有一事。只如內獼猴瞌睡。外獼",
    "X71n1418_005:0499c22": "猴欲相見時如何。邑下禪牀。執仰山手。作舞云。猩",
    "X71n1418_005:0499c23": "猩與汝相見了。",
    "X71n1418_005:0499c24": "問來親切。答去分明。抑揚有準。敲唱雙行。獼猴瞌睡",
    "X71n1418_005:0500a01": "不瞌睡。六窻正好喚猩猩。",
    "X71n1418_005:0500a02": "舉僧問趙州。如何是祖師西來意。州云。庭前栢樹",
    "X71n1418_005:0500a03": "子。",
    "X71n1418_005:0500a04": "潦倒趙州全勝敵。藏鋒露刃總由他。當陽指出庭前",
    "X71n1418_005:0500a05": "栢。爭似逢僧喚喫茶。",
    "X71n1418_005:0500a06": "舉昔有一婆子。供養一菴主。經二十餘年。令一二",
    "X71n1418_005:0500a07": "八女。送飯給侍。一日令女子抱定云。正當與麼時",
    "X71n1418_005:0500a08": "如何。主云。枯木倚寒岩。三冬無暖氣。女子歸舉似",
    "X71n1418_005:0500a09": "婆。婆云。我二十年來祇供養。得箇俗漢。遂趂出。放",
    "X71n1418_005:0500a10": "火燒却菴。",
    "X71n1418_005:0500a11": "婆子燒菴話。禪人著眼看。三冬無暖氣。六月雪霜寒。",
    "X71n1418_005:0500a12": "舉定上座問臨濟。如何是佛法大意。濟下繩牀。擒",
    "X71n1418_005:0500a13": "住與一掌。便托開。定佇立。傍僧云。定上座。何不禮",
    "X71n1418_005:0500a14": "拜。定方禮。忽大悟。",
    "X71n1418_005:0500a15": "師資會遇固非輕。報汝諸人好辨明。紅芍藥邊方舞",
    "X71n1418_005:0500a16": "蝶。碧梧桐裏正啼鶯。",
    "X71n1418_005:0500a17": "舉雪峰示眾云。盡大地撮來。如粟米粒大。拋向面",
    "X71n1418_005:0500a18": "前。漆桶不會。打皷普請看。",
    "X71n1418_005:0500a19": "大地撮來如粟粒。等閑覷著骨毛寒。雪峯為物垂慈",
    "X71n1418_005:0500a20": "切。打皷從教普請看。",
    "X71n1418_005:0500a21": "舉僧問道吾。如何是和尚深深處。吾下禪牀。作女",
    "X71n1418_005:0500a22": "人拜云。謝子遠來。無可祗待。",
    "X71n1418_005:0500a23": "直示深深處。還他向上人。下床施女拜。祗待更殷勤。",
    "X71n1418_005:0500a24": "舉靈雲見桃花悟道。有頌云。三十年來尋劒客。幾",
    "X71n1418_005:0500b01": "回葉落又抽枝。自從一見桃花後。直至如今更不",
    "X71n1418_005:0500b02": "疑。後玄沙聞云。諦當甚諦當。敢保老兄未徹在。",
    "X71n1418_005:0500b03": "桃花一見更無疑。大小靈雲眼[目*荅]眵。笑殺釣漁船上",
    "X71n1418_005:0500b04": "客。無端摘葉又尋枝。",
    "X71n1418_005:0500b05": "舉臨濟將遷化時。囑三聖曰。吾去世後。不得滅却",
    "X71n1418_005:0500b06": "吾正法眼藏。聖曰。爭敢滅却。濟曰。忽有人問。汝作",
    "X71n1418_005:0500b07": "麼生道。聖便喝。濟曰。誰知吾正法眼藏。向者瞎驢",
    "X71n1418_005:0500b08": "邊滅却。",
    "X71n1418_005:0500b09": "喝下全生殺。機先辨正偏。誰知正法眼。滅向瞎驢邊。",
    "X71n1418_005:0500b10": "舉雲門以拄杖示眾云。拄杖子化為龍。吞却乾坤",
    "X71n1418_005:0500b11": "了也。山河大地。甚處得來。",
    "X71n1418_005:0500b12": "雲門拄杖化龍去。吞却乾坤只等閑。我若見時須抝",
    "X71n1418_005:0500b13": "折。免教一向管窺斑。",
    "X71n1418_005:0500b14": "舉投子。因僧問如何是十身調御。師下禪牀立。又",
    "X71n1418_005:0500b15": "問。凡聖相去多少。師亦下禪牀立。",
    "X71n1418_005:0500b16": "射虎不真。徒勞沒羽。向上提持。還他投子。可憐馳逐",
    "X71n1418_005:0500b17": "天下人。五五依然二十五。",
    "X71n1418_005:0500b18": "舉僧問洞山。如何是佛。山云。麻三斤。",
    "X71n1418_005:0500b19": "生殺從來總自由。三邊戈甲一時收。誰知不用施韜",
    "X71n1418_005:0500b20": "略。坐鎮中原四百州。",
    "X71n1418_005:0500b21": "舉趙州和尚云。一切人。被十二時使。老僧。使得十",
    "X71n1418_005:0500b22": "二時。",
    "X71n1418_005:0500b23": "趙州老古錐。使得十二時。床上破蘆[卄/廢]。手中麤辣棃。",
    "X71n1418_005:0500b24": "舉僧問風穴。如何是佛。穴云。杖林山下竹筋鞭。",
    "X71n1418_005:0500c01": "杖林山下竹筋鞭。一句如何舉得全。生鐵鑄成金彈",
    "X71n1418_005:0500c02": "子。扶桑人種陝西田。",
    "X71n1418_005:0500c03": "舉唐朝因禪師。微時常運椎擊土塊次。見一大塊。",
    "X71n1418_005:0500c04": "戲椎猛擊之。應碎忽然大悟。後有老宿聞云。盡山",
    "X71n1418_005:0500c05": "河大地。被因禪師一擊百雜碎。",
    "X71n1418_005:0500c06": "一擊百雜碎。萬象齊慶快。大好因禪師。是什麼土塊。",
    "X71n1418_005:0500c07": "舉僧問馬祖。如何是佛。祖云。即心即佛。又僧問。如",
    "X71n1418_005:0500c08": "何是佛。祖云。非心非佛。",
    "X71n1418_005:0500c09": "即心即佛成妄見。非佛非心妄轉多。拈却兩重關棙",
    "X71n1418_005:0500c10": "子。大平何用動干戈。",
    "X71n1418_005:0500c11": "舉黃龍南禪師三關語。頌曰。",
    "X71n1418_005:0500c12": "我手何似佛手。舉起便合知有。等閑拶破虗空。正好",
    "X71n1418_005:0500c13": "藏身北斗。",
    "X71n1418_005:0500c14": "我脚何似驢脚。開口不妨道著。須信趙州石橋。不比",
    "X71n1418_005:0500c15": "尋常略彴。",
    "X71n1418_005:0500c16": "人人有個生緣。會得只在目前。不識寒山拾得。喚作",
    "X71n1418_005:0500c17": "文殊普賢。",
    "X71n1418_005:0500c18": "舉鳥窠和尚。因會通侍者。告辭往諸方。學佛法去。",
    "X71n1418_005:0500c19": "師曰。若是佛法。吾此間亦有少許。通曰。如何是和",
    "X71n1418_005:0500c20": "尚此間佛法。師於身上。拈布毛吹示之。通大悟。",
    "X71n1418_005:0500c21": "日用現行明歷歷。擬心湊泊即瞞頇。布毛吹起無多",
    "X71n1418_005:0500c22": "子。也要當人著眼看。",
    "X71n1418_005:0500c23": "舉五祖演和尚。室中問僧云。釋迦彌勒。猶是他奴。",
    "X71n1418_005:0500c24": "且道。他是阿誰。",
    "X71n1418_005:0501a01": "描不成兮畵不成。娘生面目甚分明。從他逼塞虗空",
    "X71n1418_005:0501a02": "去。休更人前喚小名。",
    "X71n1418_005:0501a03": "舉兜率悅禪師設三關。問學者曰。撥草參玄。只圖",
    "X71n1418_005:0501a04": "見性。即今上人性。在甚麼處。識得自性。方脫生死。",
    "X71n1418_005:0501a05": "眼光落地時。作麼生脫。脫得生死。便知去處。四大",
    "X71n1418_005:0501a06": "分離。向甚麼處去。",
    "X71n1418_005:0501a07": "早間吃粥。齋時吃飯。兩箇五百。元是一貫。",
    "X71n1418_005:0501a08": "貴買賤賣。少減多添。要識李四。問取張三。",
    "X71n1418_005:0501a09": "干木隨身。逢場作戲。杲日麗天。清風匝地。",
    "X71n1418_005:0501a10": "舉德山到溈山。挾複子於法堂上。從西過東邊。從",
    "X71n1418_005:0501a11": "東過西邊。顧視云。無無。便出。德山至門首。却云。也",
    "X71n1418_005:0501a12": "不得草草。便具威儀。再入相見。溈山坐次。德山提",
    "X71n1418_005:0501a13": "起坐具云。和尚。溈山擬取拂子。德山便喝。拂袖而",
    "X71n1418_005:0501a14": "出。背却法堂著草鞋。便行。溈山。至晚問首座。適來",
    "X71n1418_005:0501a15": "新到。在什麼處。首座云。當時背却法堂。著草鞋出",
    "X71n1418_005:0501a16": "去也。溈山云。此子。已後向孤峯頂上。盤結草菴。呵",
    "X71n1418_005:0501a17": "佛罵祖去在。",
    "X71n1418_005:0501a18": "寶鏡當臺驗作家。德山覷著眼生花。翻身坐斷孤峯",
    "X71n1418_005:0501a19": "頂。一味逢人撒土沙。",
    "X71n1418_005:0501a20": "舉僧問趙州和尚。初生孩子。還具六識也無。州云。",
    "X71n1418_005:0501a21": "急水上打毬子。僧復問投子。急水上打毬子意旨",
    "X71n1418_005:0501a22": "如何。子云。念念不停流。",
    "X71n1418_005:0501a23": "急水灘頭解打毬。誰云念念不停流。茫茫六合人如",
    "X71n1418_005:0501a24": "海。脫體風流是趙州。",
    "X71n1418_005:0501b01": "舉趙州問投子。大死底人。却活時如何。子云。不許",
    "X71n1418_005:0501b02": "夜行。投明須到。",
    "X71n1418_005:0501b03": "死中得活亦非常。切忌逢人錯舉揚。昨夜面南看北",
    "X71n1418_005:0501b04": "斗。脚跟不動到家鄉。",
    "X71n1418_005:0501b05": "舉僧問大龍。色身敗壞。如何是堅固法身。龍云。山",
    "X71n1418_005:0501b06": "花開似錦。磵水湛如藍。",
    "X71n1418_005:0501b07": "山花似錦水如藍。切忌承言落二三。堅固法身遭指",
    "X71n1418_005:0501b08": "注。大龍有口只宜緘。",
    "X71n1418_005:0501b09": "舉天平依和尚行脚時。參西院。常云。莫道會佛法。",
    "X71n1418_005:0501b10": "覓個舉話人也無。一日西院遙見。召云。從依。平舉",
    "X71n1418_005:0501b11": "頭。西院云。錯。平行三兩步。西院又云。錯。平近前。西",
    "X71n1418_005:0501b12": "院云。適來者兩錯。是西院錯。上座錯。平云。從依錯。",
    "X71n1418_005:0501b13": "西院云。錯。平休去。西院云。且在這裏過夏。共上座",
    "X71n1418_005:0501b14": "商量這兩錯。平當時便行。後住院。謂眾云。我當初",
    "X71n1418_005:0501b15": "行脚時。被風吹到思明長老處。連下兩錯。更留我",
    "X71n1418_005:0501b16": "過夏。待共我商量。我不道恁麼時錯。發足南方去",
    "X71n1418_005:0501b17": "時。早知道錯了也。",
    "X71n1418_005:0501b18": "天平行脚到西院。其奈連施兩錯何。待共商量留過",
    "X71n1418_005:0501b19": "夏。至今錯解不勝多。",
    "X71n1418_005:0501b20": "舉保壽開堂。三聖推出一僧。壽便打。三聖云。恁麼",
    "X71n1418_005:0501b21": "為人。非但瞎却這僧眼。瞎却鎮州一城人眼去在。",
    "X71n1418_005:0501b22": "保壽擲拄杖。下座。",
    "X71n1418_005:0501b23": "手面機輪全殺活。棒頭照用要分明。果然瞎一城人",
    "X71n1418_005:0501b24": "眼。凌辱宗風兩弟兄。",
    "X71n1418_005:0501c01": "舉僧問雲門。如何是清淨法身。門云。花藥欄。僧云。",
    "X71n1418_005:0501c02": "便與麼去時如何。門云。金毛獅子。",
    "X71n1418_005:0501c03": "無中唱出老雲門。拍拍當機調自新。花藥欄雖容易",
    "X71n1418_005:0501c04": "見。爭如北斗裏藏身。",
    "X71n1418_005:0501c06": "呆庵莊禪師語錄卷之五"
}