{
    "T51n2067_004:0021c06": "弘贊法花傳卷第四",
    "T51n2067_004:0021c08": "藍谷沙門慧詳撰",
    "T51n2067_004:0021c09": "修觀第四",
    "T51n2067_004:0021c10": "陳南岳禪慧思隋天台山釋智顗",
    "T51n2067_004:0021c11": "唐天台山釋智璪",
    "T51n2067_004:0021c12": "[0021c12] 釋慧思。俗姓李氏。武津人也。少以慈恕。知名",
    "T51n2067_004:0021c13": "閭里。&#x751E;數夢梵僧勸令出俗。駭悟斯瑞。辭親",
    "T51n2067_004:0021c14": "入道。所投之寺。非是鍊居。乃感神僧訓令齋",
    "T51n2067_004:0021c15": "戒。奉持守素。日惟一食。不受別供。周旋迎",
    "T51n2067_004:0021c16": "送。都皆杜絕。年登三十。在一空澤。立志誦法",
    "T51n2067_004:0021c17": "花經。誦之始半。忽有潛流漂漲。處處淹漬。沒",
    "T51n2067_004:0021c18": "所坐床。及至身半。俄有遍體浮腫。不堪動運。",
    "T51n2067_004:0021c19": "乃立誓而言曰。我於此經。必有緣者。水當消",
    "T51n2067_004:0021c20": "滅。疾亦當差。如其無緣。水有重益。即於爾",
    "T51n2067_004:0021c21": "夜。水遂減耗。身疾亦愈。即停此處十年。誦經",
    "T51n2067_004:0021c22": "閉目。便見釋迦彌勒來為說法。時&#x89A9;遠近山",
    "T51n2067_004:0021c23": "陵。坦無高下。若斂念誦經。其七卷諸品。行句",
    "T51n2067_004:0021c24": "字義。歷然&#x89A9;見。後移往陶丘山。山前誦經之",
    "T51n2067_004:0021c25": "處。甚多林木。俗人遇有侵伐。即感癩病。祈請",
    "T51n2067_004:0021c26": "還差。又於一夏。行法花懺。唯行及坐。脅不",
    "T51n2067_004:0021c27": "至床。夏竟。歎曰。吾一夏勤苦。空無所獲。方",
    "T51n2067_004:0021c28": "欲放身。倚憑繩床。豁然開朗。心意明徹。證入",
    "T51n2067_004:0021c29": "法門。未敢自信。試讀大智度論初卷。即便心",
    "T51n2067_004:0022a01": "悟。一不遺忘。兼識言下之旨。如是遂讀通",
    "T51n2067_004:0022a02": "一百卷。並能誦記。明解義味。自後誦念之暇。",
    "T51n2067_004:0022a03": "多講釋論及法花經。思知齊曆告終。乃託身",
    "T51n2067_004:0022a04": "陳國。即入衡岳花蓋&#x5CEF;下。立寺行道。初見一",
    "T51n2067_004:0022a05": "捕鳥人。掘地施&#x647E;。乃往告云。淺掘淺掘。傷我",
    "T51n2067_004:0022a06": "髑髏。入地未深。遂得白骨一具。捕人怪異。請",
    "T51n2067_004:0022a07": "問慇懃。思乃答云。我已二生。居此&#x5CEF;下。誦法",
    "T51n2067_004:0022a08": "花經。捨身於此。前身骸骨。並已消亡。今生",
    "T51n2067_004:0022a09": "見者。乃是第二身耳。所止菴舍。野人所焚。遂",
    "T51n2067_004:0022a10": "顯癘疾。投誠歸懺。既受草室。持經如故。其",
    "T51n2067_004:0022a11": "人不久。所患平復。又夢梵僧數百形服&#x74CC;異。",
    "T51n2067_004:0022a12": "上坐命曰。汝先受戒。律儀非勝。既遇清眾。宜",
    "T51n2067_004:0022a13": "更翻壇祈請。師僧三十二人。加羯磨法。具足",
    "T51n2067_004:0022a14": "成就。後忽驚悟。方知夢受。自斯已後。勤務更",
    "T51n2067_004:0022a15": "深。由此苦行。得見三生所行道事。又夢彌勒",
    "T51n2067_004:0022a16": "彌陀說法開悟。故造二像。&#x7ADD;而供養。又夢隨",
    "T51n2067_004:0022a17": "從彌勒。與諸眷屬。同會龍花。心自惟曰。我於",
    "T51n2067_004:0022a18": "釋迦末法。受持法花。今值慈尊。感傷悲泣。",
    "T51n2067_004:0022a19": "豁然覺悟。轉復精進。又以道俗福施。造金字",
    "T51n2067_004:0022a20": "法花。&#x7460;璃寶函。莊嚴炫曜。功德傑異。大發眾",
    "T51n2067_004:0022a21": "心。又講此經。隨文造書。莫非幽蹟。後命學士",
    "T51n2067_004:0022a22": "智顗。代講金經。至一心具萬行處。顗有疑",
    "T51n2067_004:0022a23": "焉。思為釋曰。汝向所疑。此乃大品次第意爾。",
    "T51n2067_004:0022a24": "未是法花圓頓旨也。吾昔夏中。苦節思此。後",
    "T51n2067_004:0022a25": "夜一念頓發諸法。吾既身證。不勞致疑。顗即",
    "T51n2067_004:0022a26": "諮受法花行法。三七境界。難卒載敘。每年。",
    "T51n2067_004:0022a27": "陳主三信參勞。供填眾積。榮盛莫加。說法",
    "T51n2067_004:0022a28": "倍常。神異難測。或現形小大。或寂爾藏身。或",
    "T51n2067_004:0022a29": "異香奇色。祥瑞亂舉。臨將終時。從山頂下半",
    "T51n2067_004:0022b01": "山道場。大集門學。連日說法。苦切呵責。聞者",
    "T51n2067_004:0022b02": "寒心。告眾人曰。若有十人。不惜身命。常修",
    "T51n2067_004:0022b03": "法花三昧。方等懺悔。常坐常行者。隨有所須。",
    "T51n2067_004:0022b04": "吾自供給。必須利益。如無此人。吾當遠去。苦",
    "T51n2067_004:0022b05": "行事難。竟無答者。因屏眾斂念。俄然命盡。咸",
    "T51n2067_004:0022b06": "聞異香。滿於室內。頂煙身輕。顏色如常。",
    "T51n2067_004:0022b07": "即陳太建九年六月二十二日也。春秋六十",
    "T51n2067_004:0022b08": "有四。然而身相挺特。能自勝持。不倚不斜。牛",
    "T51n2067_004:0022b09": "行象視。頂有肉髻。異相莊嚴。見者迴心。不覺",
    "T51n2067_004:0022b10": "傾伏。又善識人心。鑒照冥伏訥於言過。方便",
    "T51n2067_004:0022b11": "誨引。行大慈悲。奉菩薩戒。至如繒纊皮革。多",
    "T51n2067_004:0022b12": "由損生。故其徒屬服章。率加以布。寒即艾衲。",
    "T51n2067_004:0022b13": "用犯風霜。自佛法東流。幾六百載。惟斯南岳",
    "T51n2067_004:0022b14": "慈行可歸。所著四十二字門兩卷。無諍行門",
    "T51n2067_004:0022b15": "兩卷。釋論玄隨自意安樂行次第禪要三智",
    "T51n2067_004:0022b16": "觀等。五部各一卷。並行於世。",
    "T51n2067_004:0022b17": "[0022b17] 釋智顗。字德安。姓陳氏。&#x9834;川人也。有晉遷",
    "T51n2067_004:0022b18": "都。寓居荊州之花容焉。即梁散騎益陽公起",
    "T51n2067_004:0022b19": "祖之第二子也。母徐氏。夢香煙五彩。縈迴在",
    "T51n2067_004:0022b20": "懷。欲拂去之。聞人語曰。宿世因緣。寄託弘",
    "T51n2067_004:0022b21": "道。福德自至。何以去之。又夢吞白鼠。如是再",
    "T51n2067_004:0022b22": "三。怪而卜之。師曰。白龍之兆也。及誕育之",
    "T51n2067_004:0022b23": "夜。室內洞明。信宿之間。其光乃止。內外胥",
    "T51n2067_004:0022b24": "悅。盛陳鼎&#x723C;。遂火滅湯冷。為事不成。忽有二",
    "T51n2067_004:0022b25": "僧。扣門曰。善哉兒德所熏。必出家也。言訖而",
    "T51n2067_004:0022b26": "隱。賓客異焉。兼以臥便合掌。坐必面西。年大",
    "T51n2067_004:0022b27": "已來。口不忘噉。見像便禮。逢僧必敬。七歲。&#x6199;",
    "T51n2067_004:0022b28": "往伽藍。諸僧訝其情志。口授普門品。初契一",
    "T51n2067_004:0022b29": "遍即得。年十有八。投湘州果願寺沙門法緒。",
    "T51n2067_004:0022c01": "而出家焉。因潛大賢山。誦法花經。及無量義",
    "T51n2067_004:0022c02": "普賢觀等。二旬未浹。三部究竟。又詣光州大",
    "T51n2067_004:0022c03": "蘇山慧思禪師。受業止觀。思又從道於就師。",
    "T51n2067_004:0022c04": "就又受法於最師。此三人者。皆不測其位也。",
    "T51n2067_004:0022c05": "思每歎曰。昔在靈山。同聽法花。宿緣所追。今",
    "T51n2067_004:0022c06": "復來矣。即示普賢道場。為說四安樂行。顗乃",
    "T51n2067_004:0022c07": "於此山。行法花三昧。始經三夕。誦至藥王",
    "T51n2067_004:0022c08": "品。心緣苦行。至是真精進句。解悟便發。見",
    "T51n2067_004:0022c09": "共思師處靈鷲山七寶淨土。聽佛說法。故思",
    "T51n2067_004:0022c10": "云。非爾不感。非我莫識。此法花三昧前方便",
    "T51n2067_004:0022c11": "也。又入洍州白沙山。如前入觀。於經有疑。輒",
    "T51n2067_004:0022c12": "見思來冥為披釋。爾後常令代講。聞者伏之。",
    "T51n2067_004:0022c13": "即往天台。於寺北花頂&#x5CEF;。獨靜頭陀。忽大風",
    "T51n2067_004:0022c14": "拔木。雷霆震吼。魅千群。一形百杖。吐大",
    "T51n2067_004:0022c15": "聲叫。駭畏難陳。乃抑心安忍。湛然自失。又患",
    "T51n2067_004:0022c16": "身心煩痛。如被火燒。又見亡歿二親。枕顗膝",
    "T51n2067_004:0022c17": "上。陳苦求哀。顗又依止法忍。不動如山。故使",
    "T51n2067_004:0022c18": "強輕兩緣所感便滅。忽致西域神僧告曰。制",
    "T51n2067_004:0022c19": "敵勝怨。乃可為勇。文多不載。自後廣流禪",
    "T51n2067_004:0022c20": "慧。學者如林。當時名匠。伏膺相繁。陳隋二代",
    "T51n2067_004:0022c21": "帝主后妃。咸受歸戒。供施殷積。後往石城寺。",
    "T51n2067_004:0022c22": "於佛前。將就來報。施床東壁。面向西方。稱阿",
    "T51n2067_004:0022c23": "彌陀佛。波若觀音。時有欲進藥者。答曰。藥能",
    "T51n2067_004:0022c24": "遣病。以留殘年乎。病不與身合。藥何所遣。年",
    "T51n2067_004:0022c25": "不與心合。藥何所留。智晞往日。復何所聞。",
    "T51n2067_004:0022c26": "觀心論內。復何所道。紛紜醫藥。累擾於他。吾",
    "T51n2067_004:0022c27": "生勞毒器。死悅休歸。世相如是。不足多歎。便",
    "T51n2067_004:0022c28": "令唱法花經題。顗贊引曰。法門父母。慧解由",
    "T51n2067_004:0022c29": "生。本&#x8FF9;弘大。微妙難測。輟斧絕絃於今日矣。",
    "T51n2067_004:0023a01": "又索香湯漱口。說十如。四不生。十法界。三",
    "T51n2067_004:0023a02": "觀。四教。四無量。六度等。有問其位者。答",
    "T51n2067_004:0023a03": "曰。汝等嬾種善根。問他功德。如旨問孔蹶者",
    "T51n2067_004:0023a04": "訪路(云云)吾不領眾。必淨六根。為他損己。只",
    "T51n2067_004:0023a05": "是五品內位耳。又&#x52C5;維那。人命將終。聞鍾磬",
    "T51n2067_004:0023a06": "聲。增其正念。唯長久氣盡為期。云何身冷。方",
    "T51n2067_004:0023a07": "復響磬。世間哭泣著服。皆不應作。且各默然。",
    "T51n2067_004:0023a08": "吾將去矣。言訖。端坐如入定。而卒於天台山",
    "T51n2067_004:0023a09": "大石像前春秋六十有七。即開皇十七年十",
    "T51n2067_004:0023a10": "一月二十二日也。滅後依於遺教而殮焉。至",
    "T51n2067_004:0023a11": "仁壽末年已前。忽振錫披衣。猶如平昔。凡",
    "T51n2067_004:0023a12": "經七現。重降山寺。一還佛壟。語弟子曰。案",
    "T51n2067_004:0023a13": "行故業。各安隱耶。舉眾皆見。悲敬言問。良久",
    "T51n2067_004:0023a14": "而隱。所著。法花疏。止觀門。修禪法等。各數",
    "T51n2067_004:0023a15": "十卷。顗。東西垂範。化通萬里。所造大寺。三",
    "T51n2067_004:0023a16": "十五所手度僧眾。四千餘人。寫經一十五藏。",
    "T51n2067_004:0023a17": "金檀畫像。十萬許軀。五十餘州道俗。受菩薩",
    "T51n2067_004:0023a18": "戒者。不可稱紀。傳業學士。三十二人。習禪學",
    "T51n2067_004:0023a19": "士。散流江漢。莫限其數。沙門灌頂。侍奉多",
    "T51n2067_004:0023a20": "年。歷其景行。可二十餘紙。",
    "T51n2067_004:0023a21": "[0023a21] 釋智璪。俗姓張氏。清河人。晉室播遷。寓居臨",
    "T51n2067_004:0023a22": "海。祖元秀。梁倉部侍郎。任臨海內史。父文",
    "T51n2067_004:0023a23": "懷。陳中兵將軍。璪受經之歲。言無虛發。行不",
    "T51n2067_004:0023a24": "慚人。親里鄉&#x96A3;。深加敬愛。年登十七。二親俱",
    "T51n2067_004:0023a25": "逝。便投安寧寺慧憑法師。以為弟子。逖聞智",
    "T51n2067_004:0023a26": "者軌行超群。為世良導。即泛舸豐流。直指台",
    "T51n2067_004:0023a27": "岫。伏膺受道。乃遣行法花懺悔。第二七日初",
    "T51n2067_004:0023a28": "夜。懺訖。還就禪床。始欲安坐。仍見九頭龍。",
    "T51n2067_004:0023a29": "從地涌出。上昇虛空。明旦諮白。云此是表九",
    "T51n2067_004:0023b01": "道眾生。聞法華經。將來之世。破無明地。入法",
    "T51n2067_004:0023b02": "性空耳。又陳至德四年。永陽王伯智。作牧仙",
    "T51n2067_004:0023b03": "都。延屈智者。來于鎮所。璪隨師受請。同赴",
    "T51n2067_004:0023b04": "稽山。九旬坐訖。仍即辭王。往寶林山寺。行",
    "T51n2067_004:0023b05": "法華三昧。初日初夜。如有人來搖動戶扉。璪",
    "T51n2067_004:0023b06": "即問之。汝是何人。夜來搖戶。即長聲答云。我",
    "T51n2067_004:0023b07": "來看燈耳。頻經數過。問答如前。其寺內。先有",
    "T51n2067_004:0023b08": "大德惠成禪師。夜具聞之。謂弟子曰。彼堂",
    "T51n2067_004:0023b09": "內。從來有大惡鬼。今聞此聲。必是鬼來取人",
    "T51n2067_004:0023b10": "也。天將欲曉。成師扣戶而喚。璪未暇得應。便",
    "T51n2067_004:0023b11": "繞堂唱云。苦哉苦哉。其人了矣。璪即開戶問",
    "T51n2067_004:0023b12": "意。答云。汝猶在耶。吾謂昨夜鬼已害汝。故",
    "T51n2067_004:0023b13": "此嗟耳。成師以事諮王。王遣數十人。執仗防",
    "T51n2067_004:0023b14": "護。璪謂防人曰。命由業也。豈防護所加。願諸",
    "T51n2067_004:0023b15": "仁者。將領還城所。啟王云爾。防人去後。第二",
    "T51n2067_004:0023b16": "日夜。鬼入堂內。槌壁打柱。周遍東西。堂內六",
    "T51n2067_004:0023b17": "燈。璪即滅五留一。行道坐禪誦經。坦然無懼。",
    "T51n2067_004:0023b18": "於三七日中。事恒如此。行法將訖。見一青",
    "T51n2067_004:0023b19": "衣童子。稱讚善哉。言已不現。雖值此二緣。心",
    "T51n2067_004:0023b20": "無憂喜。隋大業元年。駕幸江都。璪銜僧命出",
    "T51n2067_004:0023b21": "參。引入內殿。御遙見璪。即便避廗。命令就",
    "T51n2067_004:0023b22": "坐。種種顧問。便遣通事舍人盧正方。送璪還",
    "T51n2067_004:0023b23": "山。為智者。設一千僧齋。度四十九人出家。施",
    "T51n2067_004:0023b24": "寺物二千段。米三千石。并香蘇等。前後凡經",
    "T51n2067_004:0023b25": "八迴。參見天子。並蒙喜悅。供給豐厚。以貞觀",
    "T51n2067_004:0023b26": "十二年。卒於寺。春秋八十三矣。"
}