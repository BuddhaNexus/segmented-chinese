{
    "X66n1297_058:0629c03": "宗鑑法林卷五十八",
    "X66n1297_058:0629c05": "集雲堂 編",
    "X66n1297_058:0629c06": "  大鑒下四世",
    "X66n1297_058:0629c07": "秀州華亭船子德誠禪師(藥山儼嗣)[0629c07] 因夾山初住鶴林。",
    "X66n1297_058:0629c08": "道吾到遇上堂。僧問如何是法身。山曰法身無相。",
    "X66n1297_058:0629c09": "曰如何是法眼。山曰法眼無瑕。吾失笑。山下座請",
    "X66n1297_058:0629c10": "問。某甲抵對必有不是。致令失笑。吾曰。和尚一等",
    "X66n1297_058:0629c11": "是出世。未有師在。山曰甚處不是。吾曰某甲終不",
    "X66n1297_058:0629c12": "說。請往華亭船子處去。山曰此人如何。吾曰此人",
    "X66n1297_058:0629c13": "上無片瓦。下無卓錐。若去須易服而往。山乃散眾",
    "X66n1297_058:0629c14": "直造華亭。師纔見便問大德住甚麼寺。山曰寺即",
    "X66n1297_058:0629c15": "不住住即不似。師曰不似似箇什麼。山曰不是目",
    "X66n1297_058:0629c16": "前法。師曰甚處學得來。山曰非耳目之所到。師曰",
    "X66n1297_058:0629c17": "一句合頭語。萬劫繫驢橛。師又問。垂絲千尺意在",
    "X66n1297_058:0629c18": "深潭。離鉤三寸子何不道。山擬開口。被師一橈打",
    "X66n1297_058:0629c19": "落水中。山纔上。師又曰道道。山擬開口。師又打。山",
    "X66n1297_058:0629c20": "豁然大悟乃點頭三下。師曰。竿頭絲&#x7DAB;從君弄。不",
    "X66n1297_058:0629c21": "犯清波意自殊。山遂問拋綸擲釣師意如何。師曰",
    "X66n1297_058:0629c22": "絲懸淥水浮定有無之意。山曰。語帶玄而無路。舌",
    "X66n1297_058:0629c23": "頭談而不談。師曰釣盡江波錦鱗始遇。山乃掩耳。",
    "X66n1297_058:0629c24": "師曰如是如是。",
    "X66n1297_058:0630a01": "[0630a01] 泛舟駕險三十春。繫處竿頭死活人。夾嶺桂分千古",
    "X66n1297_058:0630a02": "韻。朗江山翠萬重新。(投子青)",
    "X66n1297_058:0630a03": "[0630a03] 不犯清波不擲鉤。怪哉當面觸鰲頭。微茫一噴朦朧",
    "X66n1297_058:0630a04": "雨。萬壑千溪水逆流。(保寧勇)",
    "X66n1297_058:0630a05": "[0630a05] 長竿放去隨波浪。絲線收來獲錦鱗。橈下翻身何脫",
    "X66n1297_058:0630a06": "灑。回頭不見舊時人。(佛&#x8FF9;昱)",
    "X66n1297_058:0630a07": "[0630a07] 白雲檻外思悠哉。密密金刀剪不開。幽洞不拘金鎖",
    "X66n1297_058:0630a08": "意。縱橫無繫去還來。(丹霞淳)",
    "X66n1297_058:0630a09": "[0630a09] 離鉤三寸如何道。駐擬還同眼裏沙。篷底月明載歸",
    "X66n1297_058:0630a10": "去。劫前風韻落誰家。(真歇了)",
    "X66n1297_058:0630a11": "[0630a11] 三寸離鉤摵一橈。百千毛竅冷颼颼。雖然兩手親分",
    "X66n1297_058:0630a12": "付。要在渠儂自點頭。(無際派)",
    "X66n1297_058:0630a13": "[0630a13] 無相無瑕便倒戈。祇因輕信智頭陀。若還不到華亭",
    "X66n1297_058:0630a14": "上。鐵鑄船橈奈汝何。(南叟茂)",
    "X66n1297_058:0630a15": "[0630a15] 三十餘年在藥山。鬼家活計豈能傅。當時不得夾山",
    "X66n1297_058:0630a16": "老。你且耐煩橕破船。(清溪徹)",
    "X66n1297_058:0630a17": "[0630a17] 一葉扁舟浪裏遊。釣絲牽動澥天秋。蘭橈驀口誰遭",
    "X66n1297_058:0630a18": "痛。夾嶺雲山暗點頭。(果清亮)",
    "X66n1297_058:0630a19": "[0630a19] 離鉤三寸已周遮。臭口纔開隔海涯。贏得雲山渺秋",
    "X66n1297_058:0630a20": "水。至今長映夕陽斜。(孤雲權)",
    "X66n1297_058:0630a21": "[0630a21] 陽關破後馬空蹄。煙鎖雲封露日低。話到昔年風襲",
    "X66n1297_058:0630a22": "翠。斷&#x7891;古路少人題。(伴我侶)",
    "X66n1297_058:0630a23": "[0630a23] 和&#x70DF;把釣秋江畔。笑指金鱗直上鉤。劈口一橈凡聖",
    "X66n1297_058:0630a24": "絕。點頭全體賣風流。(天嵩嶽)",
    "X66n1297_058:0630b01": "[0630b01] 船子囑夾山曰。汝向去直須藏身處沒&#x8E2A;&#x8FF9;。沒&#x8E2A;",
    "X66n1297_058:0630b02": "&#x8FF9;處莫藏身。吾二十年在藥山祇明斯事。汝今既",
    "X66n1297_058:0630b03": "得。它後莫住城隍聚落。但向深山裏钁頭邊覓取",
    "X66n1297_058:0630b04": "一箇半箇接續。勿令斷絕。山辭行頻頻回顧。師遂",
    "X66n1297_058:0630b05": "喚闍黎。山回首。師豎起橈曰汝將謂別有。乃覆船",
    "X66n1297_058:0630b06": "而逝。",
    "X66n1297_058:0630b07": "[0630b07] 長蘆了云。棹頭撥轉。河漢星輝。船子蹋翻。天地黯黑。",
    "X66n1297_058:0630b08": "豎起拂子云。者個是钁頭邊乾白露淨底。還知沒&#x8E2A;",
    "X66n1297_058:0630b09": "跡處隱身不得底麼。",
    "X66n1297_058:0630b10": "[0630b10] 夾山橈下悟心休。何患身名蹋覆舟。今古華亭&#x57C0;釣",
    "X66n1297_058:0630b11": "者。煙波江上使人愁。(昭覺總)",
    "X66n1297_058:0630b12": "[0630b12] 不犯清波意自殊。口開目瞪尚踟&#x8E70;。漁舟覆&#x5374;無&#x8E2A;",
    "X66n1297_058:0630b13": "跡。落日秋風戰荻蘆。(佛陀遜)",
    "X66n1297_058:0630b14": "[0630b14] 藏身無&#x8FF9;更無藏。脫體無依便廝當。古鏡不磨還自",
    "X66n1297_058:0630b15": "照。淡煙和露溼秋光。",
    "X66n1297_058:0630b16": "[0630b16] 夾山不在一橈上。明月蘆花夜夜寒。誰謂華亭消息",
    "X66n1297_058:0630b17": "斷。儼然秋色在江山。(解空觀)",
    "X66n1297_058:0630b18": "[0630b18] 一棹綠楊灣。金鱗得處難。長江深有恨。不合蹋翻船。",
    "X66n1297_058:0630b19": "(西巖惠)",
    "X66n1297_058:0630b20": "[0630b20] 藏身處沒&#x8E2A;跡。無影樹頭靈鳥宅。沒&#x8E2A;跡處莫藏身。",
    "X66n1297_058:0630b21": "不萌枝上春花折。有來由。誰辨的。天曉西風拂拂吹。",
    "X66n1297_058:0630b22": "松鍼一徑爭拋擲。(東谷光)",
    "X66n1297_058:0630b23": "[0630b23] 笙歌院裏低昂舞。錦字梭腸宛轉看。近日洞庭秋水",
    "X66n1297_058:0630b24": "滿。古帆風便過千灣。(雪關誾)",
    "X66n1297_058:0630c01": "[0630c01] 三十夜裏。月亮堂堂。我去看稻。賊來偷秧。跳板頭上。",
    "X66n1297_058:0630c02": "翻身夾頭。一把揪來。端端是個和尚。(朝宗忍)",
    "X66n1297_058:0630c03": "[0630c03] 趯倒太&#x8657;空。嚇殺帝釋子。雷公令方行。神通三萬里。",
    "X66n1297_058:0630c04": "(飲川海)",
    "X66n1297_058:0630c05": "[0630c05] 杜宇聲中芳艸春。王孫不見枉勞神。最堪惆悵苦伶",
    "X66n1297_058:0630c06": "仃。消息斷。水粼粼。珊瑚枝上月痕新。(盟石息)",
    "X66n1297_058:0630c07": "[0630c07] 春色凋零別洛陽。月明&#x758E;影上東牆。去年幾見堂前",
    "X66n1297_058:0630c08": "燕。今又飛來繞畫梁。(丹巖峋)",
    "X66n1297_058:0630c09": "[0630c09] 船子有偈曰。千尺絲綸直下垂。一波纔動萬波隨。",
    "X66n1297_058:0630c10": "夜靜水寒魚不餌。滿船空載月明歸。",
    "X66n1297_058:0630c11": "[0630c11] 秦州歌兒歌調苦。聞之一聲淚如雨。向使逢著漢帝",
    "X66n1297_058:0630c12": "憐。董賢氣咽不得語。(夫山儲)",
    "X66n1297_058:0630c13": "[0630c13] 船子偈曰。三十年來海上遊。水清魚現不吞鉤。釣",
    "X66n1297_058:0630c14": "竿斫盡重栽竹。不計工程得便休。",
    "X66n1297_058:0630c15": "[0630c15] 百丈雪云。我則不然。數十年來山上遊。艸深林密獸",
    "X66n1297_058:0630c16": "&#x7FA3;稠。等閒撒下漫天網。也有金毛也有猴。且道猴子",
    "X66n1297_058:0630c17": "堪作何用。尋常翻個筋斗子。惹得旁觀笑不休。顧左",
    "X66n1297_058:0630c18": "右云。莫有金毛獅子麼。出來抖擻牙爪看。",
    "X66n1297_058:0630c19": "[0630c19] 每嗟漁父慣垂綸。恒泊溪邊荻映身。人問不言頭自",
    "X66n1297_058:0630c20": "點。恐驚魚去不應人。(海舟慈)",
    "X66n1297_058:0630c21": "宣州椑樹慧省禪師(藥山儼嗣)[0630c21] 因洞山來參。師問曰來",
    "X66n1297_058:0630c22": "作甚麼。曰來親近和尚。師曰。若是親近。用動兩片",
    "X66n1297_058:0630c23": "皮作麼。山無對。",
    "X66n1297_058:0630c24": "[0630c24] 曹山聞舉乃云。一子親得。",
    "X66n1297_058:0631a01": "[0631a01] 從來父子不相離。石女何勞更問伊。昨夜寒巖無影",
    "X66n1297_058:0631a02": "木。白雲深處落橫枝。(丹霞淳)",
    "X66n1297_058:0631a03": "鄂州百顏明哲禪師(藥山儼嗣)[0631a03] 因洞山與密師伯到乃",
    "X66n1297_058:0631a04": "問闍黎近離甚處。山曰湖南。師曰觀察使姓什麼。",
    "X66n1297_058:0631a05": "曰不得姓。師曰名什麼。曰不得名。師曰還治事也",
    "X66n1297_058:0631a06": "無。曰自有廊幙在。師曰還出入也無。曰不出入。師",
    "X66n1297_058:0631a07": "曰豈不出入。山拂袖便出。明日師入堂。召二上座",
    "X66n1297_058:0631a08": "曰。昨日對闍黎一語不相契。一夜不安。今請上座",
    "X66n1297_058:0631a09": "別下一語。若愜老僧意。便開粥相伴過夏。山曰請",
    "X66n1297_058:0631a10": "和尚問。師曰不出入事作麼生。山曰太尊貴生。師",
    "X66n1297_058:0631a11": "乃開粥過夏。",
    "X66n1297_058:0631a12": "[0631a12] 昭覺勤云。正偏回互祇要圓融。直截當機惟崇尊貴。",
    "X66n1297_058:0631a13": "洞山觀機而作。百顏理長則就。雖然如是。在蔣山者",
    "X66n1297_058:0631a14": "裏須別作個眼目始得。當時待伊道不委名。便好一",
    "X66n1297_058:0631a15": "拶道他不委你你不委他。敢問者裏合道得什麼語。",
    "X66n1297_058:0631a16": "若有道得。山僧也不開粥。祇分付個龜毛拂子。若道",
    "X66n1297_058:0631a17": "不得。更參三十年。 天童傑云。明投暗合。八面玲瓏。",
    "X66n1297_058:0631a18": "不犯當頭。轉身有路。曹洞門下足可觀光。若是臨濟",
    "X66n1297_058:0631a19": "兒孫。棒折也未放在。當時見道不委姓。劈脊便與一",
    "X66n1297_058:0631a20": "拳。者裏挨得轉身。非但開粥相延。亦且明窗下安排。",
    "X66n1297_058:0631a21": "喝一喝云。漆桶參堂去。 天童覺云。主張門戶自有",
    "X66n1297_058:0631a22": "旁來。拱默威嚴誰敢正視。借功施設轉位提持。左右",
    "X66n1297_058:0631a23": "分權不犯尊貴一路。還知尊貴處麼。寶殿無人空侍",
    "X66n1297_058:0631a24": "立。不種梧桐免鳳來。 天寧琦云。要會尊貴一路麼。",
    "X66n1297_058:0631b01": "報恩不開兩片皮。你諸人向甚處摸索。",
    "X66n1297_058:0631b02": "[0631b02] 香消人靜杳無聲。苔滿丹墀皓月明。入戶當堂慵正",
    "X66n1297_058:0631b03": "坐。出門猶懶下階行。(丹霞淳)",
    "X66n1297_058:0631b04": "[0631b04] 枯木巖前&#x70DF;嶂昏。羚羊挂角覓無門。玉梭暗擲千峰",
    "X66n1297_058:0631b05": "外。一線&#x8657;通嘵色分。孤迥迥。絕瘢痕。萬古寒潭攪不",
    "X66n1297_058:0631b06": "渾。正坐當堂金殿冷。回頭盡是我兒孫。(自得暉)",
    "X66n1297_058:0631b07": "[0631b07] 清晨雨過蘿垣溼。入夜星攢碧嶂明。金殿巍巍全意",
    "X66n1297_058:0631b08": "氣。玉階凜凜豈彰名。好大哥。好大哥。一夏松風饒不",
    "X66n1297_058:0631b09": "盡。渾身偏惹御香多。(與峰智)",
    "X66n1297_058:0631b10": "[0631b10] 律呂宮商調轉奇。都俞喜起聖明時。堯天舜日同欽",
    "X66n1297_058:0631b11": "戴。&#x5374;羨巢由總不知。(雲壑弁)",
    "X66n1297_058:0631b12": "[0631b12] 玉爐香散寂無聲。紫閣簾垂禮不成。深夜暗宮誰得",
    "X66n1297_058:0631b13": "旨。寒侵金闕冷沉沉。(頻吉祥)",
    "X66n1297_058:0631b14": "藥山高沙彌(藥山儼嗣)[0631b14] 藥山問見說長安甚鬧。師曰我",
    "X66n1297_058:0631b15": "國宴然。曰。汝從看經得。請益得。師曰。不從看經得。",
    "X66n1297_058:0631b16": "亦不從請益得。曰。大有人不看經不請益。為甚麼",
    "X66n1297_058:0631b17": "不得。師曰。不道它不得。祇是它不肯承當。",
    "X66n1297_058:0631b18": "[0631b18] 法眼益於我國宴然處別云。見誰說。",
    "X66n1297_058:0631b19": "[0631b19] 興亡&#x8657;去又&#x8657;來。為渠國土絕纖埃。須彌頂上無根",
    "X66n1297_058:0631b20": "艸。不受春風花自開。(投子青)",
    "X66n1297_058:0631b21": "[0631b21] 撞破&#x8657;空七八片。迸開金鎖兩三重。轉身直入青霄",
    "X66n1297_058:0631b22": "外。多少行人覓路蹤。(枯木成)",
    "X66n1297_058:0631b23": "[0631b23] 千斤擔。一肩挑。高著眼。低過橋。古路從來直坦平。行",
    "X66n1297_058:0631b24": "者自分低與高。(司衡秘)",
    "X66n1297_058:0631c01": "[0631c01] 高沙彌初參藥山。山問甚處來。師曰南嶽來。曰何",
    "X66n1297_058:0631c02": "處去。師曰江陵受戒去。曰受戒圖箇什麼。師曰圖",
    "X66n1297_058:0631c03": "免生死。曰。有一人不受戒。亦無生死可免。汝還知",
    "X66n1297_058:0631c04": "否。師曰恁麼則佛戒何用。曰者沙彌猶挂脣齒在。",
    "X66n1297_058:0631c05": "師乃禮拜而退。更不受戒。",
    "X66n1297_058:0631c06": "[0631c06] 雲居顯云。高沙彌向一言點撥處直下知歸。雖然。若",
    "X66n1297_058:0631c07": "一向恁麼喪我兒孫。雲居不解弄死蛇頭。祇是應病",
    "X66n1297_058:0631c08": "與藥。今日用十支法。黑漆衣&#x9262;向人天眾前兩手分",
    "X66n1297_058:0631c09": "付。何故。曹溪波浪如相似。無限平人被陸沉。 龍淵",
    "X66n1297_058:0631c10": "法云。者漢被藥山換&#x5374;眼睛。要識那一人還未在。",
    "X66n1297_058:0631c11": " 桐峰竟云。善垂香餌設錦&#x7A7D;。可稱漁獵。能豎赤幟拔",
    "X66n1297_058:0631c12": "連城。還他勇敢。祇如道有一人不受戒。亦無生死可",
    "X66n1297_058:0631c13": "免。且道是那一人。",
    "X66n1297_058:0631c14": "[0631c14] 三十未封侯。顛狂遍九州。生平鏌&#x9381;劍。不報小人&#x8B90;。",
    "X66n1297_058:0631c15": "(且拙訥)",
    "X66n1297_058:0631c16": "[0631c16] 高沙彌結菴藥山之陽。一日來禮拜。值雨。藥山問",
    "X66n1297_058:0631c17": "你來也。師曰是。曰可煞溼。師曰不打者鼓笛。雲巖",
    "X66n1297_058:0631c18": "曰。皮也無。打甚麼鼓。道吾曰。鼓也無。打甚麼皮。山",
    "X66n1297_058:0631c19": "曰今日大好一場曲調。",
    "X66n1297_058:0631c20": "[0631c20] 青龍斯云。山僧若在。祇向道大好不打者鼓笛。",
    "X66n1297_058:0631c21": "[0631c21] 偶爾&#x57C0;言借問伊。知音爭使落今時。邊笳不犯宮商",
    "X66n1297_058:0631c22": "曲。玉笛橫將劫外吹。(丹霞淳)",
    "X66n1297_058:0631c23": "[0631c23] 一門無事弄蹺蹊。不顧通身入水泥。猶把家私狼藉",
    "X66n1297_058:0631c24": "盡。祇餘春樹囀黃鸝。(璿鑑衡)",
    "X66n1297_058:0632a01": "[0632a01] 高沙彌一日齋時見藥山自打鼓。師乃捧&#x9262;作舞",
    "X66n1297_058:0632a02": "入堂。山便擲下椎曰是第幾和。師曰是第二和。曰",
    "X66n1297_058:0632a03": "如何是第一和。師就桶舀一杓飯便出。",
    "X66n1297_058:0632a04": "[0632a04] 廣胤標云。我當時若在。和飯桶一齊踢翻。看二老作",
    "X66n1297_058:0632a05": "何去就。 法林音云。因齋慶讚即不無。二老若是第",
    "X66n1297_058:0632a06": "一和。驢年夢見麼。",
    "X66n1297_058:0632a07": "[0632a07] 父子相投氣味同。擎盂打鼓展家風。雖然百味般般",
    "X66n1297_058:0632a08": "有。爭奈風吹別調中。(枯木成)",
    "X66n1297_058:0632a09": "[0632a09] 聲鼓拈椎第二籌。&#x9262;盛香飯飽還休。東風扇後韶光",
    "X66n1297_058:0632a10": "美。別岸垂楊弄翠柔。(雪&#x5CEF;預)",
    "X66n1297_058:0632a11": "[0632a11] 鼠驚樵客沿蒼壁。猿戲山頭撼紫檉。別有一條投水",
    "X66n1297_058:0632a12": "筧。竹筒斜引到茶鐺。(&#x5FA7;聞馨)",
    "X66n1297_058:0632a13": "京兆府終南山翠微無學禪師(丹霞然嗣)[0632a13] 龍牙問。自到",
    "X66n1297_058:0632a14": "和尚法席。每每上參不蒙一法示誨。意在於何。師",
    "X66n1297_058:0632a15": "曰嫌少箇甚麼。牙又問洞山。山曰爭怪得老僧。",
    "X66n1297_058:0632a16": "[0632a16] 法眼益別云。祖師來也。 翠峰顯云。兩個老漢被者",
    "X66n1297_058:0632a17": "僧穿&#x5374;。惟有法眼與他同參。若是雪竇門下。喫棒了",
    "X66n1297_058:0632a18": "趁出。 雲居齊云。此三尊宿還有親&#x758E;也無。",
    "X66n1297_058:0632a19": "[0632a19] 翠微一日在法堂內經行。投子進前接禮問。西來",
    "X66n1297_058:0632a20": "密旨。和尚如何示人。師駐步少時。子曰乞師垂示。",
    "X66n1297_058:0632a21": "師曰更要第二杓惡水那。子便禮謝。師曰莫躲跟。",
    "X66n1297_058:0632a22": "子曰時至根苗自生。",
    "X66n1297_058:0632a23": "[0632a23] 曾扣西來問翠微。經行駐步大慈悲。當時投子如能",
    "X66n1297_058:0632a24": "薦。惡水重將更潑誰。(水菴一)",
    "X66n1297_058:0632b01": "[0632b01] 師子出窟。驪龍入穴。&#x64E1;眸風生。眾獸腦裂。更弄爪牙。",
    "X66n1297_058:0632b02": "翻成漏泄。時至須憑返躑機。分明蹋破澄潭月。(投子青)",
    "X66n1297_058:0632b03": "[0632b03] 承當不是克家子。立到何年得轉身。風送海門帆影",
    "X66n1297_058:0632b04": "斷。渡頭猶有待舟人。(幻寄庭)",
    "X66n1297_058:0632b05": "吉州孝義寺性空禪師(丹霞然嗣)[0632b05] 因僧來參。師乃展手",
    "X66n1297_058:0632b06": "示之。僧近前復退後。師曰父母俱喪略不慘顏。僧",
    "X66n1297_058:0632b07": "呵呵大笑。師曰少時與闍黎舉哀。僧乃打筋斗而",
    "X66n1297_058:0632b08": "出。師曰蒼天蒼天。",
    "X66n1297_058:0632b09": "[0632b09] 蔣山懃云。展開兩手。祇見錐頭利。進前退後。不見利",
    "X66n1297_058:0632b10": "頭錐。呵呵大笑。笑裏有刀。連哭蒼天。弓折箭盡。且道",
    "X66n1297_058:0632b11": "畢竟如何。良久云。若不共同橋上過。爭信橋流水不",
    "X66n1297_058:0632b12": "流。 法林音云。二俱不了。",
    "X66n1297_058:0632b13": "[0632b13] 孝義因僧參。人事了。師曰與麼下去還有佛法道",
    "X66n1297_058:0632b14": "理也無。曰某甲結舌有分。師曰老僧又作麼生。曰",
    "X66n1297_058:0632b15": "素非好手。師便仰身合掌。僧亦合掌。師乃拊掌三",
    "X66n1297_058:0632b16": "下。僧拂袖便出。師示偈曰。烏不前。兔不後。幾人於",
    "X66n1297_058:0632b17": "此茫然走。祇有闍黎達本源。結舌何曾著空有。",
    "X66n1297_058:0632b18": "[0632b18] 進不前。退不後。頭尾中間兩處走。胡僧撫掌笑呵呵。",
    "X66n1297_058:0632b19": "此土西天未曾有。(佛鑑懃)",
    "X66n1297_058:0632b20": "[0632b20] 入林不動艸。入水不動波。曾經達本源。結舌更無過。",
    "X66n1297_058:0632b21": "若是參方士。須達末後句。(大圓智)",
    "X66n1297_058:0632b22": "[0632b22] 晝復夜。初中後。金烏飛。玉兔走。於此茫然與悄然。總",
    "X66n1297_058:0632b23": "是蝦跳不出斗。(石溪月)",
    "X66n1297_058:0632b24": "長沙僊天禪師(大川嗣)[0632b24] 披雲和尚來。纔入方丈便問。",
    "X66n1297_058:0632c01": "未見東越老人時作麼生為物。曰。祇知雲生碧嶂。",
    "X66n1297_058:0632c02": "焉知月落寒潭。師曰祇與麼也難得。曰莫是未見",
    "X66n1297_058:0632c03": "時麼。師便喝。雲展兩手。師曰。錯怪人也。有甚麼限。",
    "X66n1297_058:0632c04": "雲掩耳而出。師曰死&#x5374;者漢平生也。",
    "X66n1297_058:0632c05": "[0632c05] 眼明慣識陣雲頭。兩手揮戈戰不休。世事若將公道",
    "X66n1297_058:0632c06": "斷。將軍歸去合封侯。(絕象鑒)",
    "X66n1297_058:0632c07": "[0632c07] 作者相逢箭拄鋒。其中綿密不通風。要須惜取眉毛",
    "X66n1297_058:0632c08": "好。免使全身落艸中。(竹屋簡)",
    "X66n1297_058:0632c09": "[0632c09] 僊天因新羅僧參。纔展具便捉住曰。未發本國時。",
    "X66n1297_058:0632c10": "道取一句來。僧無語。師便推出曰。問伊一句。便道",
    "X66n1297_058:0632c11": "兩句。",
    "X66n1297_058:0632c12": "[0632c12] 廣胤標云。那裏是者僧道底兩句。分析得出。僊天被",
    "X66n1297_058:0632c13": "汝勘破。分析不出。孤負僊天。 松庭嚴云。佛鑑道祇",
    "X66n1297_058:0632c14": "見錐頭利。不見鑿頭方。未免得失商量。大圓道。賣金",
    "X66n1297_058:0632c15": "須遇買金人。一狀領過。山僧見處也要諸仁共知。卓",
    "X66n1297_058:0632c16": "拄杖云。殺人刀活人劍。具眼者辨取。復卓兩卓。",
    "X66n1297_058:0632c17": "[0632c17] 入門展具便生擒。一拶無言喪膽魂。縱使盧醫能起",
    "X66n1297_058:0632c18": "死。那知死死不生生。(松若昭)",
    "X66n1297_058:0632c19": "[0632c19] 僊天因僧參擬作禮。師曰野狐兒見什麼了便禮",
    "X66n1297_058:0632c20": "拜。曰老禿奴見什麼了便恁麼問。師曰。苦哉苦哉。",
    "X66n1297_058:0632c21": "僊天今日忘前失後。曰要且得時終不補失。師曰",
    "X66n1297_058:0632c22": "爭不如此。曰誰甘。師呵呵大笑曰遠之遠矣。僧四",
    "X66n1297_058:0632c23": "顧便出。",
    "X66n1297_058:0632c24": "[0632c24] 高峰妙云。一問一答。有賓有主。盡謂二俱作家。若據",
    "X66n1297_058:0633a01": "山僧檢點。者僧猶自可。僊天笑殺人。",
    "X66n1297_058:0633a02": "[0633a02] 武侯太尉智崔嵬。掠地勤王酒半杯。何事山河難一",
    "X66n1297_058:0633a03": "統。祇緣各自負奇才。(白巖符)",
    "X66n1297_058:0633a04": "[0633a04] 僊天因洛缾和尚到。乃問甚處來。曰南溪。師曰還",
    "X66n1297_058:0633a05": "將得南溪消息來麼。曰。消即消已。息即未息。師曰",
    "X66n1297_058:0633a06": "最苦是未息。曰且道未息箇什麼。師曰一回見面",
    "X66n1297_058:0633a07": "千載忘名。洛拂袖便行。師曰弄死蛇手有甚麼限。",
    "X66n1297_058:0633a08": "[0633a08] □□□云。僊天也是明于責人。若是弄死蛇手。千百",
    "X66n1297_058:0633a09": "年後其實令人難甘。",
    "X66n1297_058:0633a10": "[0633a10] 僊天因僧參。纔展具。師曰。不用通寒暄。還我文彩",
    "X66n1297_058:0633a11": "未彰時道理來。曰。某甲有口。啞&#x5374;即閒。苦死覓箇",
    "X66n1297_058:0633a12": "臘月扇子作麼。師拈棒作打勢。僧把住曰。還我未",
    "X66n1297_058:0633a13": "拈棒時道理來。師曰隨我者隨之南北。不隨我者",
    "X66n1297_058:0633a14": "死住東西。曰隨與不隨且置。請師指出東西南北。",
    "X66n1297_058:0633a15": "師便打。",
    "X66n1297_058:0633a16": "[0633a16] 將軍帳下孰能過。不易僧初善切磋。蛇尾龍頭弓箭",
    "X66n1297_058:0633a17": "折。烏藤三十未為多。(本覺一)",
    "X66n1297_058:0633a18": "[0633a18] 拳踢既相應。正奇各有術。無奈末梢虧。一機晦其密。",
    "X66n1297_058:0633a19": "(東暉普)",
    "X66n1297_058:0633a20": "漳州三平義忠禪師(大顛通嗣)[0633a20] 陞座次。有道士出眾。從",
    "X66n1297_058:0633a21": "東過西。又有一僧從西過東。師曰適來道士&#x5374;有",
    "X66n1297_058:0633a22": "見處。師僧未在。士出作禮曰謝師接引。師便打。僧",
    "X66n1297_058:0633a23": "出作禮曰乞師指示。師亦打。復召眾曰。此兩件公",
    "X66n1297_058:0633a24": "案作麼生斷。眾無對。師曰既無人斷。老僧為斷去",
    "X66n1297_058:0633b01": "也。乃擲下拄杖歸方丈。",
    "X66n1297_058:0633b02": "[0633b02] 溈山&#x5586;云。若不是三平老漢。幾乎作道理斷&#x5374;。不見",
    "X66n1297_058:0633b03": "石鞏道。三十年一張弓兩隻箭。祇射得半個聖人。果",
    "X66n1297_058:0633b04": "然。",
    "X66n1297_058:0633b05": "[0633b05] 三平偈曰。即此見聞非見聞。無餘聲色可呈君。箇",
    "X66n1297_058:0633b06": "中若了全無事。體用何妨分不分。",
    "X66n1297_058:0633b07": "[0633b07] 天童覺云。正相逢。沒交涉。六戶不掩。四衢絕蹤。遍界",
    "X66n1297_058:0633b08": "是光明。通身無向背。正恁麼時作麼生。機絲不挂梭",
    "X66n1297_058:0633b09": "頭事。文彩縱橫意自殊。",
    "X66n1297_058:0633b10": "[0633b10] 三平問大顛。不用指東畫西。請師直指。顛曰。幽州",
    "X66n1297_058:0633b11": "江口石人蹲。師曰猶是指東畫西。顛曰若是鳳凰",
    "X66n1297_058:0633b12": "兒。不向那邊討。師禮拜。顛曰。若不得後句。前話也",
    "X66n1297_058:0633b13": "難圓。",
    "X66n1297_058:0633b14": "[0633b14] 徹底老婆心。不向那邊討。父子要投機。無端入荒艸。",
    "X66n1297_058:0633b15": "(圓悟勤)",
    "X66n1297_058:0633b16": "馬頰山本空禪師(大顛通嗣)[0633b16] 僧問。去&#x5374;即今言句。請師",
    "X66n1297_058:0633b17": "直指本來性。師曰你迷源來得多少時。曰即今蒙",
    "X66n1297_058:0633b18": "和尚指示。師曰。若指示你。我即迷源。曰如何即是。",
    "X66n1297_058:0633b19": "師示頌曰。心是性體。性是心用。心性一如。誰別誰",
    "X66n1297_058:0633b20": "共。妄外迷源。祇者難洞。古今凡聖。如幻如夢。",
    "X66n1297_058:0633b21": "[0633b21] 佛鑑懃云。問不徒然。答無&#x8657;設。纔隨語轉。覿面千山。",
    "X66n1297_058:0633b22": "後偈中雖有收有放。其奈錯下名言。山僧重為別過。",
    "X66n1297_058:0633b23": "乃頌。",
    "X66n1297_058:0633b24": "[0633b24] 心本非心。性本非性。心性兩忘。誰少誰剩。老倒本空。",
    "X66n1297_058:0633c01": "灼艾求病。妄外迷源。孤負凡聖。",
    "X66n1297_058:0633c02": "[0633c02] 心性從來體一同。有無空處透真空。古今妄外迷源",
    "X66n1297_058:0633c03": "者。春入園林處處紅。(塗毒策)",
    "X66n1297_058:0633c04": "[0633c04] 本空上堂。祇者施為動轉。還合得本來祖翁麼。若",
    "X66n1297_058:0633c05": "合得。十二時中無&#x8657;棄底道理。若合不得。喫茶說",
    "X66n1297_058:0633c06": "話往往喚作茶話在。僧便問如何免得不成茶話",
    "X66n1297_058:0633c07": "去。師曰你識得口也未。曰如何是口。師曰兩片皮",
    "X66n1297_058:0633c08": "也不識。曰如何是本來祖翁。師曰大眾前不要牽",
    "X66n1297_058:0633c09": "爺恃孃。曰大眾忻然去也。師曰你試點大眾性看。",
    "X66n1297_058:0633c10": "僧作禮。師曰伊往往道一性一切性在。僧欲進語。",
    "X66n1297_058:0633c11": "師曰孤負平生行&#x811A;眼。",
    "X66n1297_058:0633c12": "[0633c12] 參禪學道莫&#x60A4;&#x60A4;。動轉無非觸祖翁。口在面門猶不",
    "X66n1297_058:0633c13": "見。喫茶清話故難通。水中鹽味如相似。色裏膠青信",
    "X66n1297_058:0633c14": "不空。欲得不招無間業。莫將情解謗宗風。(南堂靜)",
    "X66n1297_058:0633c15": "本生禪師(大顛通嗣)[0633c15] 拈拄杖曰。我若拈起。汝便向未拈",
    "X66n1297_058:0633c16": "起時作道理。我若不拈起。汝便向拈起時作主宰。",
    "X66n1297_058:0633c17": "且道老僧為人在什麼處。有僧出曰不敢妄生節",
    "X66n1297_058:0633c18": "目。師曰也知闍黎不分外。曰。低低處平之有餘。高",
    "X66n1297_058:0633c19": "高處觀之不足。師曰節目上更生節目。僧無語。師",
    "X66n1297_058:0633c20": "曰。掩鼻偷香。空招罪犯。",
    "X66n1297_058:0633c21": "[0633c21] 翠峰顯云。者僧也善能切磋。爭奈弓折箭盡。總不如",
    "X66n1297_058:0633c22": "本生是作家宗師。拈起也天回地轉。應須拱手歸降。",
    "X66n1297_058:0633c23": "放下也艸偃風行。必合全身遠害。還見本生為人處",
    "X66n1297_058:0633c24": "麼。拈拄杖云。太平本是將軍致。不許將軍見太平。",
    "X66n1297_058:0634a01": " 古南門云。本生翠峰二俱作家。宗師竭力為人。爭奈",
    "X66n1297_058:0634a02": "節目太多。不若者僧一時坐斷。何故。不見道。毗婆尸",
    "X66n1297_058:0634a03": "佛早留心。直至如今不得妙。拋下拄杖云。是什麼。",
    "X66n1297_058:0634a04": "韓愈文公(見大顛通)[0634a04] 因憲宗迎佛舍利入大內供養。夜",
    "X66n1297_058:0634a05": "放光明。早朝宣問。&#x7FA3;臣皆賀。陛下聖德所感。唯文",
    "X66n1297_058:0634a06": "公不賀。上宣問。&#x7FA3;臣皆賀。獨卿不賀。公因奏對。微",
    "X66n1297_058:0634a07": "臣嘗看佛書。況佛光非青黃赤白等相。此乃龍神",
    "X66n1297_058:0634a08": "衛護之光。上宣問如何是佛光。公無對。因以罪謫",
    "X66n1297_058:0634a09": "出。",
    "X66n1297_058:0634a10": "[0634a10] 雪竇顯代云。陛下高垂天鑒。 萬峰蔚云。帝迎佛舍",
    "X66n1297_058:0634a11": "利。現五色光。眉毛罅裏耀古騰今。愈云佛光非青黃",
    "X66n1297_058:0634a12": "赤白黑。見即成邪。可惜韓愈末後無對。若問嵩山佛",
    "X66n1297_058:0634a13": "光作麼。即噓兩噓。復頌。",
    "X66n1297_058:0634a14": "[0634a14] 帝王法王。口放常光。一統乾坤。此土西方。",
    "X66n1297_058:0634a15": "潭州石室善道禪師(長髭曠嗣)[0634a15] 每見僧來便豎起拄杖",
    "X66n1297_058:0634a16": "曰三世諸佛盡由者箇。對者少得冥契。長沙聞乃",
    "X66n1297_058:0634a17": "曰。我若見即令放下拄杖。別通箇消息。三聖將此",
    "X66n1297_058:0634a18": "語抵對。被師認破為長沙語。杏山聞三聖失機。乃",
    "X66n1297_058:0634a19": "親到石室。師見來乃潛入碓房碓米。杏曰。行者接",
    "X66n1297_058:0634a20": "待不易。貧道難消。師曰。穿心&#x76CC;子盛將來。無底盤",
    "X66n1297_058:0634a21": "兒合取去。說甚麼難消。杏便休。",
    "X66n1297_058:0634a22": "[0634a22] 昭覺勤云。石室置個問端不妨孤峻。若非長沙爭得",
    "X66n1297_058:0634a23": "投機。雖然。祇知恁麼不知不恁麼。遂舉拄杖云。過去",
    "X66n1297_058:0634a24": "諸佛不恁麼。現在諸佛不恁麼。未來諸佛不恁麼。若",
    "X66n1297_058:0634b01": "總道放下拄杖子。我也知你是個學語之流。生機處",
    "X66n1297_058:0634b02": "道將一句來。 天寧琦代杏山云。何得將常住物入",
    "X66n1297_058:0634b03": "衣&#x9262;下用。 報恩琇云一。個綿包特石。一個鐵褁泥",
    "X66n1297_058:0634b04": "團。放行則在廟之圭璋。把住乃處堂之燕雀。拈拄杖",
    "X66n1297_058:0634b05": "云。恁麼也不是。不恁麼也不是。放下放不下總不是。",
    "X66n1297_058:0634b06": "卓一下云。倚天長劍逼人寒。 慧雲盛代杏山云。切",
    "X66n1297_058:0634b07": "忌脹破肚皮。 天培鑑云。當時若有衲僧見恁麼道。",
    "X66n1297_058:0634b08": "向前云蒼天蒼天。管教石室滿面慚惶退身無地。",
    "X66n1297_058:0634b09": "[0634b09] 石室一夕與仰山翫月。山問。者箇月尖時圓相甚",
    "X66n1297_058:0634b10": "麼處去。圓時尖相又甚麼處去。師曰。尖時圓相隱。",
    "X66n1297_058:0634b11": "圓時尖相在。",
    "X66n1297_058:0634b12": "[0634b12] 雲巖晟云。尖時圓相在。圓時無尖相。 道吾智云。尖",
    "X66n1297_058:0634b13": "時亦不尖。圓時亦不圓。 丙元悟云。仰山憑空架閣。",
    "X66n1297_058:0634b14": "石室就地營臺。達磨一宗埽土矣。"
}