{
    "T28n1546_029:0209a20": "阿毘曇毘婆沙論卷第二十九",
    "T28n1546_029:0209a22": "迦旃延子造 五百羅漢釋",
    "T28n1546_029:0209a23": "北涼天竺沙門浮陀跋摩",
    "T28n1546_029:0209a24": "共道泰等譯",
    "T28n1546_029:0209a25": "使揵度不善品之五",
    "T28n1546_029:0209a26": "[0209a26] ◎此三結。幾是見幾非見。乃至九十八使。幾",
    "T28n1546_029:0209a27": "是見幾非見。問曰。何故作此論。答曰。或有",
    "T28n1546_029:0209a28": "說。一切煩惱皆是見性。問曰。彼何故作如是",
    "T28n1546_029:0209a29": "說耶。答曰。彼作是說。所行猛利。是見性。一",
    "T28n1546_029:0209b01": "切煩惱。名於自分。所行猛利。如身見著我我",
    "T28n1546_029:0209b02": "所。邊見著斷常。邪見著無所有見取著第一。",
    "T28n1546_029:0209b03": "戒取著淨所行猛利愛。亦如是。於染著愛。",
    "T28n1546_029:0209b04": "所行猛利。恚憎惡。慢自高。癡愚癡猶豫。所",
    "T28n1546_029:0209b05": "行亦猛利。為斷如是說者意亦明煩惱有是",
    "T28n1546_029:0209b06": "見性有非見性故。而作此論。此三結。幾是見",
    "T28n1546_029:0209b07": "性幾非見性。答曰二是見性。謂身見戒取。一",
    "T28n1546_029:0209b08": "非見性。謂疑。餘門廣說如經本。問曰。何故名",
    "T28n1546_029:0209b09": "見耶。答曰。此中應廣說。如五見見處。",
    "T28n1546_029:0209b10": "[0209b10] 此三結。幾有覺有觀。幾無覺有觀。幾無覺無",
    "T28n1546_029:0209b11": "觀。乃至九十八使。幾有覺有觀。幾無覺有觀。",
    "T28n1546_029:0209b12": "幾無覺無觀。問曰。何故作此論。答曰。或有",
    "T28n1546_029:0209b13": "說。覺觀從欲界乃至有頂。如譬喻者說。彼何",
    "T28n1546_029:0209b14": "故作是說。彼依佛經。佛經中說。心&#x9E81;是覺。心",
    "T28n1546_029:0209b15": "細是觀。此&#x9E81;細相。從欲界乃至有頂中可得。",
    "T28n1546_029:0209b16": "尊者佛陀提婆說曰。阿毘曇者。作如是說。心",
    "T28n1546_029:0209b17": "次第相。方而有&#x9E81;細。遍三界中。然從欲界乃",
    "T28n1546_029:0209b18": "至梵世。有覺有觀。如是說者。則名惡說。汝等",
    "T28n1546_029:0209b19": "作如是說。&#x9E81;心是覺。細心是觀。此&#x9E81;心細心。",
    "T28n1546_029:0209b20": "乃至有頂可得。然說覺觀從欲界乃至梵世中",
    "T28n1546_029:0209b21": "有。是故汝等所說是惡說。非善說。惡受持。非",
    "T28n1546_029:0209b22": "善受持。阿毘曇人。作如是說。我等所說。是善",
    "T28n1546_029:0209b23": "說。善受持。非惡受持。所以者何。我以種種事",
    "T28n1546_029:0209b24": "故。說&#x9E81;細相。非以一事。如說纏&#x9E81;使細。是中",
    "T28n1546_029:0209b25": "不說覺&#x9E81;觀細。所以者何。此二法。非覺觀",
    "T28n1546_029:0209b26": "相故。如說色陰是&#x9E81;。四陰是細。如是則說覺",
    "T28n1546_029:0209b27": "之與觀俱是細法。所以者何。同行陰攝故。如",
    "T28n1546_029:0209b28": "說欲界是&#x9E81;。初禪是細。如是亦說覺觀是&#x9E81;",
    "T28n1546_029:0209b29": "是細。所以者何。欲界初禪。俱有覺觀故。如",
    "T28n1546_029:0209c01": "說。初禪地&#x9E81;。二禪地細。如是則說覺觀是&#x9E81;。",
    "T28n1546_029:0209c02": "所以者何。初禪地上。更無覺觀故。問曰。彼說",
    "T28n1546_029:0209c03": "初禪地上有覺觀者。云何復說三地差別。答",
    "T28n1546_029:0209c04": "曰。彼作是說。欲界初禪。乃至非想非非想處。",
    "T28n1546_029:0209c05": "有三種法。謂善染污不隱沒無記。禪中間乃",
    "T28n1546_029:0209c06": "至非想非非想處深染污法。是名有覺有觀",
    "T28n1546_029:0209c07": "地。禪中間善不隱沒無記法。是名無覺有觀",
    "T28n1546_029:0209c08": "地。第二禪已上乃至非想非非想處。善法不",
    "T28n1546_029:0209c09": "隱沒無記法。是名無覺。無觀地。問曰。若然",
    "T28n1546_029:0209c10": "者。彼云何通佛經。如經說。滅於覺觀。定生喜",
    "T28n1546_029:0209c11": "樂。入第二禪。彼作是答。滅善覺觀。非染污。",
    "T28n1546_029:0209c12": "問曰。若然者。為因何事。滅善覺觀。非染污",
    "T28n1546_029:0209c13": "耶。答應先滅染污。後離地時。乃滅於善。但",
    "T28n1546_029:0209c14": "譬喻者說上地有覺觀。當知此說是無明果",
    "T28n1546_029:0209c15": "闇果不勤方便果。然覺觀欲界初禪中有故。",
    "T28n1546_029:0209c16": "欲止他義。乃至廣說。而作此論。此三結。幾有",
    "T28n1546_029:0209c17": "覺有觀。幾無覺有觀。幾無覺無觀。答曰。三結",
    "T28n1546_029:0209c18": "有三種。或有覺有觀。或無覺有觀。或無覺無",
    "T28n1546_029:0209c19": "觀。云何有覺有觀。答曰。在欲界初禪者。云何",
    "T28n1546_029:0209c20": "無覺有觀。答曰。在禪中間者。云何無覺無觀。",
    "T28n1546_029:0209c21": "答曰。在三禪及四無色者。餘門廣說如經本。",
    "T28n1546_029:0209c22": "問曰。何故名有覺有觀。何故名無覺有觀。何",
    "T28n1546_029:0209c23": "故名無覺無觀耶。答曰。與覺俱觀俱。與覺相",
    "T28n1546_029:0209c24": "應觀相應。與覺觀俱現在前。是名有覺有觀。",
    "T28n1546_029:0209c25": "若不與覺俱。但與觀俱。不與覺相應。與觀相",
    "T28n1546_029:0209c26": "應。已滅覺與觀俱現在前。是名無覺有觀。若",
    "T28n1546_029:0209c27": "不與覺觀俱。亦不與覺觀相應。已滅覺觀。是",
    "T28n1546_029:0209c28": "名無覺無觀。復次若種種數。若種種觀。是名",
    "T28n1546_029:0209c29": "有覺有觀。若數觀不種數。是名無覺有觀。",
    "T28n1546_029:0210a01": "若不種數不種觀。是名無覺無觀。",
    "T28n1546_029:0210a02": "[0210a02] 此三結。幾樂根相應。幾苦根相應。幾喜根相",
    "T28n1546_029:0210a03": "應。幾憂根相應。幾捨根相應。乃至九十八使",
    "T28n1546_029:0210a04": "亦如是。問曰。何故作此論。答曰。或有說。法",
    "T28n1546_029:0210a05": "生時。次第生。不一時生。如譬喻者尊者佛陀",
    "T28n1546_029:0210a06": "提婆。作如是說法生時。次第生。不一時生。猶",
    "T28n1546_029:0210a07": "如多伴經過俠道。次第而行。不得一時。若",
    "T28n1546_029:0210a08": "欲二人併行。此猶為難。何況多人。如是一切",
    "T28n1546_029:0210a09": "有為法。各各從生相生。何緣眾多生法共一",
    "T28n1546_029:0210a10": "時生。阿毘曇者。作如是說。有為法。自有一法",
    "T28n1546_029:0210a11": "和合而生。自有多法和合而生。一法和合生",
    "T28n1546_029:0210a12": "者。於一剎那頃生故。名一法和合生。多法和",
    "T28n1546_029:0210a13": "合生者。如一一數法。各有一生。雖多不相離。",
    "T28n1546_029:0210a14": "故名多法和合生。復次所以作論者。或有說。",
    "T28n1546_029:0210a15": "展轉相因力義。是相應義。彼作是說。若法與",
    "T28n1546_029:0210a16": "彼法相因力生者。是相應義。如心因心力故",
    "T28n1546_029:0210a17": "生。心與心相應。數法因心力故生。數法與心",
    "T28n1546_029:0210a18": "相應。數法因數法力故生。數法與數法相應。",
    "T28n1546_029:0210a19": "心不因數法力生。故心不與數法相應。為止",
    "T28n1546_029:0210a20": "如是說者意亦明心與數法相應。數法亦與",
    "T28n1546_029:0210a21": "數法相應。數法與心相應。心不與心相應故。",
    "T28n1546_029:0210a22": "而作此論。復次所以作論者。或有說。自體與",
    "T28n1546_029:0210a23": "自體相應。不與他相應。彼作是說。等相敬義。",
    "T28n1546_029:0210a24": "是相應義。諸法相敬。莫過敬自體者。為止如",
    "T28n1546_029:0210a25": "是說者意亦明與他法相應義故。而作此論。",
    "T28n1546_029:0210a26": "復次所以作論者。或有說。自體於自體。不名",
    "T28n1546_029:0210a27": "相應。不名不相應。不名相應者。一切諸法。",
    "T28n1546_029:0210a28": "不能與自體作緣。不名不相應者。等相敬義。",
    "T28n1546_029:0210a29": "是相應義。所以者何。諸法相敬。莫過敬自體",
    "T28n1546_029:0210b01": "者。為止如是說者意亦明不亂相應法。是故",
    "T28n1546_029:0210b02": "為止他義欲顯己義。乃至廣說。此三結。幾樂",
    "T28n1546_029:0210b03": "根相應。幾苦根相應。幾喜根相應。幾憂根相",
    "T28n1546_029:0210b04": "應。幾捨根相應。問曰。何故但問與受相應。不",
    "T28n1546_029:0210b05": "問與餘數法耶。答曰。彼作經者意欲爾。乃至",
    "T28n1546_029:0210b06": "廣說。復次受不妨成就。或妨現前行。云何",
    "T28n1546_029:0210b07": "不妨成就。如一人成就五受。云何妨現前行。",
    "T28n1546_029:0210b08": "無有二受一時現前行。復次以受一體有諸",
    "T28n1546_029:0210b09": "根相故。復次以受於緣起輪中。猶如車轂法",
    "T28n1546_029:0210b10": "故。復次以受受入一切法故。復次若不問受。",
    "T28n1546_029:0210b11": "更問何耶。若問命等八根。彼一向是不相應",
    "T28n1546_029:0210b12": "法。若問三無漏根。信等五根。彼一向是善。若",
    "T28n1546_029:0210b13": "作是說。何不問意根者。以意根故。名相應法。",
    "T28n1546_029:0210b14": "如以心故。名心相應法。身見戒取。與三根相",
    "T28n1546_029:0210b15": "應。除苦根憂根。所以除苦根者。苦根在五識",
    "T28n1546_029:0210b16": "地。此是意地所以不與憂根相應者。憂根是",
    "T28n1546_029:0210b17": "憂慼行。此是欣踊行。總而言之。與三根相應。",
    "T28n1546_029:0210b18": "此在三界。在欲界初禪二禪者。與二根相應。",
    "T28n1546_029:0210b19": "謂喜根捨根。在第三禪。與二根相應。謂樂根",
    "T28n1546_029:0210b20": "捨根。在第四禪及四無色。與一根相應。謂捨",
    "T28n1546_029:0210b21": "根。是故總而言之。與三根相應。除苦根憂根。",
    "T28n1546_029:0210b22": "疑與四根相應。除苦根。不與苦根相應者。以",
    "T28n1546_029:0210b23": "苦根在五識地。總而言之。與四根相應。疑",
    "T28n1546_029:0210b24": "在三界。在欲界者。與二根相應。謂憂根捨根。",
    "T28n1546_029:0210b25": "若在初禪二禪者。與二根相應。謂喜根捨根。",
    "T28n1546_029:0210b26": "在第三禪者。與二根相應。謂樂根捨根。在第",
    "T28n1546_029:0210b27": "四禪及四無色。與一根相應。謂捨根。是故總",
    "T28n1546_029:0210b28": "而言之。與四根相應。問曰。何故欲界疑。不與",
    "T28n1546_029:0210b29": "喜根相應。初禪二禪。則與相應。答曰。欲界疑",
    "T28n1546_029:0210c01": "喜所行各異故。疑所行非喜所行。喜所行非",
    "T28n1546_029:0210c02": "疑所行。所以者何。疑行憂慼。喜行欣踊。同義",
    "T28n1546_029:0210c03": "是相應義。彼不同故。不與相應。初禪二禪。俱",
    "T28n1546_029:0210c04": "行欣踊行故相應。復次欲界喜&#x9E81;疑細。&#x9E81;法",
    "T28n1546_029:0210c05": "不與細法相應。所以者何。等義是相應義故。",
    "T28n1546_029:0210c06": "問曰。喜有何&#x9E81;義耶。答曰。眾生不應起而起。",
    "T28n1546_029:0210c07": "於前物不應起而起。云何眾生不應起而起。",
    "T28n1546_029:0210c08": "眾生性是苦故。云何於前物不應起而起。見",
    "T28n1546_029:0210c09": "他人若顛若墮若謬誤。應起慈愍。而更大笑。",
    "T28n1546_029:0210c10": "在初禪二禪者。俱微細故相應。復次欲界喜",
    "T28n1546_029:0210c11": "輕躁疑居重。輕躁不與居重相應。所以者何。",
    "T28n1546_029:0210c12": "等義是相應義。初禪二禪地。二俱居重。是故",
    "T28n1546_029:0210c13": "相應。復次欲界喜從外法生疑從內法生。從",
    "T28n1546_029:0210c14": "外生法。不與從內生法相應。所以者何。等義",
    "T28n1546_029:0210c15": "是相應義。初禪二禪。俱從內生。是故相應。復",
    "T28n1546_029:0210c16": "次欲界喜是客疑是舊住。客不與舊住相應。",
    "T28n1546_029:0210c17": "所以者何。等義是相應義。初禪二禪。俱是舊",
    "T28n1546_029:0210c18": "住。是故相應。復次欲界疑。雖不與喜根相應。",
    "T28n1546_029:0210c19": "與餘受相應。初禪二禪喜。是地性受。若不與",
    "T28n1546_029:0210c20": "喜根相應者。此則名無受心聚。壞相依法。壞",
    "T28n1546_029:0210c21": "相應法。欲令無如是過故。欲界疑不與喜根",
    "T28n1546_029:0210c22": "相應。初禪二禪疑。與喜根相應。貪與三根相",
    "T28n1546_029:0210c23": "應。除苦根憂根。所以者何。貪行欣踊。憂苦行",
    "T28n1546_029:0210c24": "憂慼。恚與三根相應。除喜根樂根。所以者何。",
    "T28n1546_029:0210c25": "恚行憂慼。喜樂行欣踊。癡欲漏無明漏。與五",
    "T28n1546_029:0210c26": "根相應。所以者何。此三通六識身。所行欣踊。",
    "T28n1546_029:0210c27": "亦行憂慼故。有漏與三根相應。除苦根憂根。",
    "T28n1546_029:0210c28": "所以者何。色無色界。無憂苦故。色無色界。無",
    "T28n1546_029:0210c29": "憂苦義。根揵度中。當廣說。除邪見。餘門義",
    "T28n1546_029:0211a01": "如經本說。邪見與四根相應。除苦根。總而言",
    "T28n1546_029:0211a02": "之。邪見與四根相應。然邪見在三界在欲界",
    "T28n1546_029:0211a03": "者。與三根相應。除苦根樂根。在初禪二禪者。",
    "T28n1546_029:0211a04": "與二根相應。謂喜根捨根在第三禪者。與二",
    "T28n1546_029:0211a05": "根相應。謂樂根捨根。在第四禪及無色定。與",
    "T28n1546_029:0211a06": "一根相應。謂捨根。問曰。欲界邪見。何者與",
    "T28n1546_029:0211a07": "喜根相應。何者與憂根相應。答曰。有人本性。",
    "T28n1546_029:0211a08": "不好布施。不好祠祀。後若與邪見外道。共會",
    "T28n1546_029:0211a09": "一處。而聞是語無施無祠祀。無善惡業報。聞",
    "T28n1546_029:0211a10": "是語時。心生信樂。便生喜心。我所行善好。如",
    "T28n1546_029:0211a11": "是邪見。與喜根相應。有人性好行施祠祀。後",
    "T28n1546_029:0211a12": "若與邪見外道。共會一處。聞作是說。無施無",
    "T28n1546_029:0211a13": "祠祀。無善惡業報。聞是語時。心生信樂。便",
    "T28n1546_029:0211a14": "生憂心。我等所施。便為唐捐。所以者何。無果",
    "T28n1546_029:0211a15": "報故。如是邪見。與憂根相應。此門是廣說優",
    "T28n1546_029:0211a16": "波提舍毘婆沙。問曰。何故名相應。相應義如",
    "T28n1546_029:0211a17": "雜揵度相應因中廣說。",
    "T28n1546_029:0211a18": "[0211a18] 此三結。幾欲界繫。幾色界繫。幾無色界繫。問",
    "T28n1546_029:0211a19": "曰。何故作此論。答曰。或有說。嫉慳在欲界梵",
    "T28n1546_029:0211a20": "世。彼何故作如是說。答曰。彼依佛經。佛經",
    "T28n1546_029:0211a21": "說。梵天王。語諸梵眾。我等皆共住此。不往詣",
    "T28n1546_029:0211a22": "沙門瞿曇所。而於此處。自能至老死。彼作是",
    "T28n1546_029:0211a23": "說。梵王以嫉慳故。而作是言。為止如是說者",
    "T28n1546_029:0211a24": "意亦明嫉慳唯在欲界故。而作此論。三結。或",
    "T28n1546_029:0211a25": "欲界繫。或色界繫。或無色界繫。此門義廣說",
    "T28n1546_029:0211a26": "如經本。問曰。何故名欲界繫。何故名色界繫",
    "T28n1546_029:0211a27": "無色界繫。答曰。縛欲界法故。名欲界繫。縛色",
    "T28n1546_029:0211a28": "無色界法故。名色無色界繫。如牛繫著柱名",
    "T28n1546_029:0211a29": "柱繫牛。彼亦如是。復次欲界足。為欲界法所",
    "T28n1546_029:0211b01": "繫故。名欲界繫。色無色界足。為色無色界",
    "T28n1546_029:0211b02": "法所繫故。名色無色界繫。足名煩惱。如偈",
    "T28n1546_029:0211b03": "說。",
    "T28n1546_029:0211b04": " 佛有無量行  無足誰將去",
    "T28n1546_029:0211b05": "[0211b05] 如人有足。則得自在四方遊行。如是有煩惱",
    "T28n1546_029:0211b06": "足者。則能行於諸趣諸生生死中。復次煩惱",
    "T28n1546_029:0211b07": "於欲界作居處想我有想故。名欲界繫。色無",
    "T28n1546_029:0211b08": "色界煩惱。於色無色界。作居處想我有想故。",
    "T28n1546_029:0211b09": "名色無色界繫。居處是愛。我有是見。以欲界",
    "T28n1546_029:0211b10": "愛潤故。見計我我所。以色無色界愛潤故。見",
    "T28n1546_029:0211b11": "計我我所。復次能生欲界樂欲故。名欲界繫。",
    "T28n1546_029:0211b12": "能生色無色界樂欲故。名色無色界繫。樂是",
    "T28n1546_029:0211b13": "愛。欲是見。復次為欲界生死法所繫故。名欲",
    "T28n1546_029:0211b14": "界繫。為色無色界生死法所繫故。名色無色",
    "T28n1546_029:0211b15": "界繫。復次為欲界垢所污毒所害患所過故。",
    "T28n1546_029:0211b16": "名欲界繫。為色無色界垢所污毒所害患所",
    "T28n1546_029:0211b17": "過故。名色無色界繫。◎",
    "T28n1546_029:0211b18": "[0211b18] ◎諸結是欲界。彼結在欲界耶。是有六種。",
    "T28n1546_029:0211b19": "一界是。二趣是。三人是。四入是。五漏是。六",
    "T28n1546_029:0211b20": "自身是。界是者。如此中說。諸結是欲界。彼結",
    "T28n1546_029:0211b21": "在欲界耶。此中說。法處名是。欲界法。名欲界",
    "T28n1546_029:0211b22": "是。色無色界法。名色無色界是。趣是者。如",
    "T28n1546_029:0211b23": "說。法法施時。而作是言。一切是五趣眾。盡生",
    "T28n1546_029:0211b24": "死苦。人是者。如毘尼說。是二人。在僧數中。",
    "T28n1546_029:0211b25": "僧中可得。入是者。如波伽羅那說。云何色陰。",
    "T28n1546_029:0211b26": "十色入。及法入中色是。漏是者。如說。云何",
    "T28n1546_029:0211b27": "漏有漏法是。身是者如四大揵度說。云何",
    "T28n1546_029:0211b28": "大法。答曰。自身是。於六是中。以界是。而作",
    "T28n1546_029:0211b29": "論。不以餘是。在有四種。一自體在。二器在。",
    "T28n1546_029:0211c01": "三所行在。四處所在。自體在者。一切諸法。自",
    "T28n1546_029:0211c02": "體自相自性。在自分中。器在者。如果在器中。",
    "T28n1546_029:0211c03": "如提婆達多在舍中。如器在。所行在處所在",
    "T28n1546_029:0211c04": "義亦爾。此中以四在而作論。隨相而說。諸結",
    "T28n1546_029:0211c05": "是欲界。彼結在欲界耶。答曰。或結是欲界。彼",
    "T28n1546_029:0211c06": "結不在欲界。或結在欲界。彼結不是欲界。或",
    "T28n1546_029:0211c07": "結是欲界。彼結亦在欲界。或結不是欲界。彼",
    "T28n1546_029:0211c08": "結不在欲界。云何結是欲界彼結不在欲界",
    "T28n1546_029:0211c09": "耶。答曰。為纏所纏。魔波旬。住梵天上。欲與",
    "T28n1546_029:0211c10": "如來語言。問曰。魔波旬。為何纏所纏。欲與",
    "T28n1546_029:0211c11": "如來語言耶。答曰。為忿纏所覆故。欲與如來",
    "T28n1546_029:0211c12": "語言。復有說者。為嫉纏所覆故。欲與如來語",
    "T28n1546_029:0211c13": "言。復有說者。為慳纏所覆故。欲與如來語言。",
    "T28n1546_029:0211c14": "評曰。應作是說。為十纏所覆。起一一纏現在",
    "T28n1546_029:0211c15": "前。欲與如來語言。問曰。何故名魔。答曰。斷",
    "T28n1546_029:0211c16": "慧命故名魔(魔秦言殺)。復次常行放逸。而害自身",
    "T28n1546_029:0211c17": "故名魔。何故名波旬。答曰。常有惡意。成就",
    "T28n1546_029:0211c18": "惡法。成就惡慧。故名波旬(波旬秦言惡)。尊者瞿",
    "T28n1546_029:0211c19": "沙說曰。應言波旬踰。所以者何。從波旬踰。生",
    "T28n1546_029:0211c20": "彼中故(波旬秦言惡踰名國)。住梵天上。欲與如來語言。問",
    "T28n1546_029:0211c21": "曰。魔王住梵天上。何所為耶。答曰。梵天諸魔",
    "T28n1546_029:0211c22": "經。是此論本緣。曾聞佛住舍衛國給孤獨精",
    "T28n1546_029:0211c23": "舍祇陀林中。爾時有一梵天。於梵天上。生如",
    "T28n1546_029:0211c24": "是惡見。而作是言。此處是常不斷棄出寂滅",
    "T28n1546_029:0211c25": "之法。更無有常不斷棄出寂滅之法勝此處",
    "T28n1546_029:0211c26": "者。爾時世尊。知彼梵天心之所念。譬如壯夫",
    "T28n1546_029:0211c27": "屈申臂頃。從祇陀林。忽然不現。至梵天上。去",
    "T28n1546_029:0211c28": "梵天不遠。而住其邊。爾時梵天。遙見如來。即",
    "T28n1546_029:0211c29": "便請之。而白佛言。善來大仙。此處是常不斷",
    "T28n1546_029:0212a01": "棄出寂滅。更無有常勝此處者。而汝能捨欲",
    "T28n1546_029:0212a02": "界煩惱亂種種苦事。而來此間。甚是快事。",
    "T28n1546_029:0212a03": "汝可於此安樂常住。爾時如來。告梵天言。",
    "T28n1546_029:0212a04": "此處非常。而汝說常。此處非是安樂寂靜棄",
    "T28n1546_029:0212a05": "出之處。而汝說是安樂寂靜棄出之處。汝為",
    "T28n1546_029:0212a06": "無明所覆故。作如是說。汝應憶念過去諸梵",
    "T28n1546_029:0212a07": "墮欲界者。如華果落。爾時梵天。復白佛言。",
    "T28n1546_029:0212a08": "善來大仙。此處常樂。廣說如上。第二第三。亦",
    "T28n1546_029:0212a09": "如是說。爾時如來。亦第二第三。告梵天言。此",
    "T28n1546_029:0212a10": "處無常。乃至廣說。無明覆。汝應憶念過去",
    "T28n1546_029:0212a11": "諸梵墮欲界者如華果落爾時梵天。心作是",
    "T28n1546_029:0212a12": "念。今者如來。難可親近。難共語論。然諸梵",
    "T28n1546_029:0212a13": "法。在離欲地。志意閑靜。不能與佛競於言論。",
    "T28n1546_029:0212a14": "復作是念。魔王波旬。常與如來共相違逆。必",
    "T28n1546_029:0212a15": "能與佛競於言論。是時梵王。即致波旬。到梵",
    "T28n1546_029:0212a16": "天上。化作欲界地。而以安止。爾時梵天。復",
    "T28n1546_029:0212a17": "白佛言。大仙當知。此處是常。乃至更無勝者。",
    "T28n1546_029:0212a18": "爾時如來。復告梵王。此處無常。廣說如上。爾",
    "T28n1546_029:0212a19": "時波旬。白佛言。大仙汝莫違逆梵王所說。隨",
    "T28n1546_029:0212a20": "其教&#x52C5;。常奉行之。汝若違逆梵王言者。猶",
    "T28n1546_029:0212a21": "如有人。功德天神。來入其舍。以杖驅之。我不",
    "T28n1546_029:0212a22": "須汝。汝若違逆梵王之言。亦復如是。亦如有",
    "T28n1546_029:0212a23": "人。從高轉墮。若其不以手足自御。復當更墮。",
    "T28n1546_029:0212a24": "如人墮樹。不堅執枝。則受苦痛。若堅執枝。不",
    "T28n1546_029:0212a25": "受苦痛。如是大仙。汝莫違逆梵王之言。如其",
    "T28n1546_029:0212a26": "所說。當奉行之。復白佛言。大仙今者不見梵",
    "T28n1546_029:0212a27": "眾及與我等圍遶梵王。隨順梵王不違其言",
    "T28n1546_029:0212a28": "耶。爾時世尊便作是念。今者惡魔。來留難我。",
    "T28n1546_029:0212a29": "知是事已。即告魔言汝非梵王亦非梵王眷",
    "T28n1546_029:0212b01": "屬。所言惡魔留難我者。汝身是也。爾時波旬",
    "T28n1546_029:0212b02": "便作是念。沙門瞿曇。今者已知我心所念。心",
    "T28n1546_029:0212b03": "懷恐怖。生厭離意。在一面坐而不能還。爾時",
    "T28n1546_029:0212b04": "梵王。以神足力。能令波旬還自在宮。是故彼",
    "T28n1546_029:0212b05": "經。即是此論本緣亦為纏所纏。色界命終。生",
    "T28n1546_029:0212b06": "欲界中陰。凡夫人。色界命終。當生欲界。欲界",
    "T28n1546_029:0212b07": "中陰。在色界中而現在前。所以者何。法應如",
    "T28n1546_029:0212b08": "是死陰滅處。即生中陰。猶如種子滅處必生",
    "T28n1546_029:0212b09": "萌牙。彼亦如是。從死陰至中陰時。欲界三",
    "T28n1546_029:0212b10": "十六使。若一現在前。令生相續。是名結是欲",
    "T28n1546_029:0212b11": "界彼結不在欲界。此中是者是界是。在者除",
    "T28n1546_029:0212b12": "自體在。是餘三在。云何結在欲界彼結不是",
    "T28n1546_029:0212b13": "欲界。為纏所纏。欲界命終。生色界中陰。凡夫",
    "T28n1546_029:0212b14": "聖人。欲界命終。生色界中。色界中陰。在欲界",
    "T28n1546_029:0212b15": "中。所以者何。法應如是。死陰滅處。即生中",
    "T28n1546_029:0212b16": "陰。猶種子滅處即生萌牙。彼亦如是。凡夫人",
    "T28n1546_029:0212b17": "從死陰至中陰時。色界三十一使。若一現在",
    "T28n1546_029:0212b18": "前。令生相續。聖人從死陰至中陰時。色界修",
    "T28n1546_029:0212b19": "道所斷三使。若一現在前。令生相續。亦結是",
    "T28n1546_029:0212b20": "色無色界住欲界現在前。住欲界不死不命",
    "T28n1546_029:0212b21": "終。色無色界結現在前。凡夫三十一使。若一",
    "T28n1546_029:0212b22": "現在前。聖人修道所斷三使。若一現在前。如",
    "T28n1546_029:0212b23": "是等說因愛行禪者。因慢行禪者。因見行禪",
    "T28n1546_029:0212b24": "者。因疑行禪者。是名結在欲界彼結不是欲",
    "T28n1546_029:0212b25": "界。在者是三在。是者是界是。云何結是欲",
    "T28n1546_029:0212b26": "界亦在欲界。為纏所纏。凡夫聖人。欲界命終。",
    "T28n1546_029:0212b27": "還生欲界中陰。凡夫人。生五趣無礙。聖人生",
    "T28n1546_029:0212b28": "二趣無礙。若生天中。若生人中。凡夫人。從死",
    "T28n1546_029:0212b29": "陰至中陰時。三十六使。若一現在前。令生相",
    "T28n1546_029:0212c01": "續。聖人從死陰至中陰時。欲界修道所斷四",
    "T28n1546_029:0212c02": "使。若一現在前。令生相續。如從死陰至中陰。",
    "T28n1546_029:0212c03": "從中陰至生陰。說亦如是。亦結是欲界。住",
    "T28n1546_029:0212c04": "欲界現在前。住欲界不死不命終。起欲界結",
    "T28n1546_029:0212c05": "現在前。凡夫人。三十六使。若一現在前。聖人",
    "T28n1546_029:0212c06": "欲界修道所斷四使。若一現在前。是名結是",
    "T28n1546_029:0212c07": "欲界亦在欲界。此中是者是界是。在者是四",
    "T28n1546_029:0212c08": "在。云何結不是欲界亦不在欲界。為纏所纏。",
    "T28n1546_029:0212c09": "色界命終。生色界中陰生陰中。色界命終生",
    "T28n1546_029:0212c10": "色界中者。是凡夫聖人。凡夫人亦生上亦生",
    "T28n1546_029:0212c11": "下。一一處有多生分。聖人生上不生下。一一",
    "T28n1546_029:0212c12": "處有一生分。凡夫人從死陰至中陰時。三十",
    "T28n1546_029:0212c13": "一使。若一現在前。令生相續。聖人修道所斷",
    "T28n1546_029:0212c14": "三使。若一現在前。令生相續。從中陰至生陰。",
    "T28n1546_029:0212c15": "說亦如是。色界命終。生無色界中。亦是凡夫",
    "T28n1546_029:0212c16": "聖人。凡夫人一一處有多生分。聖人一一處",
    "T28n1546_029:0212c17": "有一生分。凡夫人。從死陰至生陰時。無色界",
    "T28n1546_029:0212c18": "三十一使若一現在前。令生相續。聖人三使。",
    "T28n1546_029:0212c19": "無色界命終。還生無色界。亦是凡夫聖人。凡",
    "T28n1546_029:0212c20": "夫人。亦生上。亦生下。一一處有多生分。聖人",
    "T28n1546_029:0212c21": "生上不生下。一一處有一生分。凡夫人。從死",
    "T28n1546_029:0212c22": "陰至生陰時。三十一使。若一現在前。令生相",
    "T28n1546_029:0212c23": "續。聖人三使。凡夫人。無色界命終。生色界",
    "T28n1546_029:0212c24": "中。從死陰至中陰時。色界三十一使。若一現",
    "T28n1546_029:0212c25": "在前。令生相續。亦結是。色無色界。住色界現",
    "T28n1546_029:0212c26": "在前。住色界不死不命終。亦是凡夫聖人。凡",
    "T28n1546_029:0212c27": "夫人。三十一使現在前。聖人三使現在前。如",
    "T28n1546_029:0212c28": "是等說因愛行禪者。因慢行禪者。因見行禪",
    "T28n1546_029:0212c29": "者。因疑行禪者。住無色界。不死不命終。起",
    "T28n1546_029:0213a01": "無色界三十一使現在前。亦是凡夫聖人。凡",
    "T28n1546_029:0213a02": "夫人起三十一使現在前。聖人三使。是名結",
    "T28n1546_029:0213a03": "不是欲界亦不在欲界。所以者何。在色無色",
    "T28n1546_029:0213a04": "界故。是者是界是。在者是四在。諸結是色界",
    "T28n1546_029:0213a05": "亦在色界耶。乃至廣作四句。前四句初句。作",
    "T28n1546_029:0213a06": "此第二句。前第二句。作此初句。前第三句。作",
    "T28n1546_029:0213a07": "此第四句。前第四句。作此第三句。諸結是無",
    "T28n1546_029:0213a08": "色界。亦在無色界耶。答曰。諸結在無色界。彼",
    "T28n1546_029:0213a09": "結亦是無色界。所以者何。無色界唯有無色",
    "T28n1546_029:0213a10": "界繫結故。頗有結是無色界不在無色界耶。",
    "T28n1546_029:0213a11": "答曰有。是無色界結。住欲色界現在前。不死",
    "T28n1546_029:0213a12": "不命終無色界結現在前。亦是凡夫聖人。凡",
    "T28n1546_029:0213a13": "夫人起無色界三十一使現在前。聖人三使。",
    "T28n1546_029:0213a14": "如是等因愛因慢因見因疑行禪者。是名結",
    "T28n1546_029:0213a15": "是。無色界是者。是界是不在無色界。所以者",
    "T28n1546_029:0213a16": "何。在欲色界故。在者除自體在。是餘三在。諸",
    "T28n1546_029:0213a17": "結非是欲界亦非在欲界耶。乃至廣作四句。",
    "T28n1546_029:0213a18": "前四句初句。作此第二句。前第二句。作此初",
    "T28n1546_029:0213a19": "句。前第三句。作此第四句。前第四句。作此第",
    "T28n1546_029:0213a20": "三句。諸結非是色界。彼結亦非在色界耶。乃",
    "T28n1546_029:0213a21": "至廣作四句。如欲界說。諸結非是無色界。彼",
    "T28n1546_029:0213a22": "結亦非在無色界耶。答曰。諸結非是無色界。",
    "T28n1546_029:0213a23": "彼結亦非在無色界。頗結非在無色界。彼結",
    "T28n1546_029:0213a24": "非不是無色界耶。答曰有。諸結非不是無色",
    "T28n1546_029:0213a25": "界。住欲色界現在前。住欲色界不死不命終。",
    "T28n1546_029:0213a26": "起無色界結現在前。亦是凡夫。亦是聖人。凡",
    "T28n1546_029:0213a27": "夫人。起三十一使現在前。聖人三使。此結非",
    "T28n1546_029:0213a28": "在無色界中。所以者何。在欲色界故在者三",
    "T28n1546_029:0213a29": "在。除自體在。非不是無色界。所以者何。是無",
    "T28n1546_029:0213b01": "色界結故。是者是界是。問曰。何故彼尊者立",
    "T28n1546_029:0213b02": "非句而作論耶。答曰。彼作經者意欲爾。乃至",
    "T28n1546_029:0213b03": "廣說。復次欲現言論自在故。若人於言論自",
    "T28n1546_029:0213b04": "在。則能以非句而作論。於言論不自在者。於",
    "T28n1546_029:0213b05": "正句猶不能作。何況非句耶。復次欲生弟子",
    "T28n1546_029:0213b06": "覺意故。若以非句作論。則生弟子覺意說法",
    "T28n1546_029:0213b07": "相此亦可爾。彼亦可爾。復次或有作非句而",
    "T28n1546_029:0213b08": "得長養者。如人品中作正句。彼人有四。彼",
    "T28n1546_029:0213b09": "人有三。彼人有二作非句。彼人有五。彼人有",
    "T28n1546_029:0213b10": "六。彼人有四。以是事故。彼尊者以非句而作",
    "T28n1546_029:0213b11": "論。見諦具足。世尊弟子。若色不斷。為色所繫",
    "T28n1546_029:0213b12": "耶。設為色所繫色不斷耶。乃至識亦如是。問",
    "T28n1546_029:0213b13": "曰。何故作此論。答曰。或有說。斷色有次第斷",
    "T28n1546_029:0213b14": "分齊斷段段斷。如外國法師作是說。如染污",
    "T28n1546_029:0213b15": "心心數法。九種斷色亦如是。為斷如是說者",
    "T28n1546_029:0213b16": "意故。亦明染污心心數法九種斷色善有漏",
    "T28n1546_029:0213b17": "不隱沒無記心心數法。於最後無礙道一時",
    "T28n1546_029:0213b18": "斷故。而作此論。問曰。何故染污心心數法九",
    "T28n1546_029:0213b19": "種斷色善有漏不隱沒無記心心數法。最後",
    "T28n1546_029:0213b20": "無礙道一時斷耶。答曰。以明無明常相妨。下",
    "T28n1546_029:0213b21": "下明斷上上無明。下中斷上中。下上斷上下。",
    "T28n1546_029:0213b22": "中下斷中上。中中斷中中。中上斷中下。上下",
    "T28n1546_029:0213b23": "斷下上。上中斷下中。上上斷下下。色善有漏",
    "T28n1546_029:0213b24": "不隱沒無記法。不妨明。不妨無明。但為明無",
    "T28n1546_029:0213b25": "明作所依處立足處。如燈明不與炷油器相",
    "T28n1546_029:0213b26": "妨與闇相妨。但炷油器。為燈明作所依處立",
    "T28n1546_029:0213b27": "足處。如是色善有漏不隱沒無記法。不與明",
    "T28n1546_029:0213b28": "無明相妨。而與明無明作所依處立足處。復",
    "T28n1546_029:0213b29": "次染污心心數法。隨幾種斷。不成就彼種。色",
    "T28n1546_029:0213c01": "是染污者。住方便道時。即不成就。最後無礙",
    "T28n1546_029:0213c02": "道。斷色是善不隱沒無記者及餘善有漏不",
    "T28n1546_029:0213c03": "隱沒無記有為法。悉於最後無礙道。一時斷",
    "T28n1546_029:0213c04": "此諸法。雖已知已斷。離三界欲猶故成就。是",
    "T28n1546_029:0213c05": "故為止他義欲顯己義。乃至廣說。而作此論。",
    "T28n1546_029:0213c06": "見諦具足。世尊弟子。色愛未斷。乃至廣說。問",
    "T28n1546_029:0213c07": "曰。為避何事。說見諦具足。為制何事。說世",
    "T28n1546_029:0213c08": "尊弟子。答曰。見諦具足。為避堅信堅法人。世",
    "T28n1546_029:0213c09": "尊弟子。為制愚小凡夫。問曰。何故堅信堅法",
    "T28n1546_029:0213c10": "人。不名見諦具足耶。答曰。若具足見四真諦。",
    "T28n1546_029:0213c11": "永斷邪見。是名見諦具足。堅信堅法人。見諦",
    "T28n1546_029:0213c12": "未具足。而當具足。未永斷邪見。而當永斷。復",
    "T28n1546_029:0213c13": "次若身中無四種無明愚闇。有四種智。名見",
    "T28n1546_029:0213c14": "諦具足堅信堅法人。未捨四種無明愚闇。未",
    "T28n1546_029:0213c15": "具四種智故。復次若裂四種猶豫疑網。生四",
    "T28n1546_029:0213c16": "種決定者。是見諦具足堅信堅法人。未裂四",
    "T28n1546_029:0213c17": "種猶豫疑網。亦未具足四種決定故。復次若",
    "T28n1546_029:0213c18": "身中無如霜雹煩惱邪見顛倒及諸惡行者。",
    "T28n1546_029:0213c19": "名見諦具足堅信堅法人。無是事故。不名見",
    "T28n1546_029:0213c20": "諦具足。猶如苗稼無諸霜雹名為具足。彼亦",
    "T28n1546_029:0213c21": "如是。復次若能降伏四諦方土。是名見諦具",
    "T28n1546_029:0213c22": "足堅信堅法。未能降伏四諦方土故。名不具",
    "T28n1546_029:0213c23": "足。問曰。何故凡夫不名世尊弟子耶。答曰。若",
    "T28n1546_029:0213c24": "聞佛所說。於四諦三寶。心無有異。凡夫不",
    "T28n1546_029:0213c25": "爾。或信佛語。或信外道語。復次若不事餘天。",
    "T28n1546_029:0213c26": "唯事於佛。是名世尊弟子。凡夫人。或事於",
    "T28n1546_029:0213c27": "佛。或事自在天等。復次若於佛有不壞信。是",
    "T28n1546_029:0213c28": "名世尊弟子。凡夫人。無於佛不壞信故。不",
    "T28n1546_029:0213c29": "名世尊弟子。復次若於佛法。心不移動。猶如",
    "T28n1546_029:0214a01": "門閫者。是名世尊弟子。凡夫輕躁。猶如樹",
    "T28n1546_029:0214a02": "花。復次若有所聞不為邪聞所壞。是名世尊",
    "T28n1546_029:0214a03": "弟子。凡夫若有所聞。則為邪聞所壞。問曰。此",
    "T28n1546_029:0214a04": "中誰是見諦具足世尊弟子耶。答曰。須陀洹。",
    "T28n1546_029:0214a05": "斯陀含。阿那含。阿羅漢。見諦具足世尊弟",
    "T28n1546_029:0214a06": "子。若色不斷。為色所繫。色若斷即時解脫。若",
    "T28n1546_029:0214a07": "解脫。即時斷。若先斷後得解脫。無有是事。染",
    "T28n1546_029:0214a08": "污心心數法。或有先斷後得解脫者。或有俱",
    "T28n1546_029:0214a09": "斷亦解脫者。染污心有九種。下下乃至上上。",
    "T28n1546_029:0214a10": "前八種先斷後得解脫。後一種亦斷亦得解",
    "T28n1546_029:0214a11": "脫。若上上斷餘八種有緣縛。乃至第八種斷",
    "T28n1546_029:0214a12": "下下種緣縛八種。所以者何。盡是一使展轉",
    "T28n1546_029:0214a13": "相使故。如是等說。是略毘婆沙。見諦具足世",
    "T28n1546_029:0214a14": "尊弟子。若色未斷。為色所繫耶。答曰。如是。",
    "T28n1546_029:0214a15": "設為色所繫。色不斷耶。答曰。如是。所以者",
    "T28n1546_029:0214a16": "何。先作是說。色若斷即時解脫。若解脫即",
    "T28n1546_029:0214a17": "時斷。若先斷後解脫者。無有是事。須陀洹。斯",
    "T28n1546_029:0214a18": "陀含。五地色不斷。為色所繫。未離初禪欲。阿",
    "T28n1546_029:0214a19": "那含四地色不斷。為色所繫。乃至離第三禪",
    "T28n1546_029:0214a20": "欲。阿那含未離第四禪欲。一地色不斷。為色",
    "T28n1546_029:0214a21": "所繫。見諦具足世尊弟子。若受不斷。為受所",
    "T28n1546_029:0214a22": "繫耶。答曰。若為受所繫。彼受不斷。須陀洹。",
    "T28n1546_029:0214a23": "斯陀含。三界修道所斷。受不斷。為受所繫。",
    "T28n1546_029:0214a24": "未離初禪欲。阿那含八地。受不斷。為受所",
    "T28n1546_029:0214a25": "繫。乃至離無所有處欲。阿那含一地。受不",
    "T28n1546_029:0214a26": "斷。為受所繫。頗為受所繫。彼受非不斷耶。",
    "T28n1546_029:0214a27": "答曰。有。家家斯陀含一種子。彼欲界修道所",
    "T28n1546_029:0214a28": "斷上中結。彼結相應受。為下下結所縛。家家",
    "T28n1546_029:0214a29": "若斷三種。若斷四種。如彼結斷。彼相應受亦",
    "T28n1546_029:0214b01": "斷。彼相應受。為若五若六種結所縛。斯陀",
    "T28n1546_029:0214b02": "含已斷六種結。如彼結斷。相應受亦斷。彼相",
    "T28n1546_029:0214b03": "應受。為三種結所縛。一種子若斷七種八種",
    "T28n1546_029:0214b04": "結。如彼結斷。彼相應受亦斷。彼相應受為一",
    "T28n1546_029:0214b05": "種。若二種結所縛。如受想行識說亦如是。",
    "T28n1546_029:0214b06": "見諦具足世尊弟子。若色已斷。彼色不繫耶。",
    "T28n1546_029:0214b07": "答曰。如是。若色不繫。彼色斷耶。答曰。如是",
    "T28n1546_029:0214b08": "所以者何。先作是說。若色斷即時解脫。若色",
    "T28n1546_029:0214b09": "解脫即時斷。若先斷後解脫。無有是事。離色",
    "T28n1546_029:0214b10": "愛聖人。斷五地色。彼色不繫離三禪欲。未離",
    "T28n1546_029:0214b11": "第四禪欲。阿那含四地色斷。彼色不繫。乃",
    "T28n1546_029:0214b12": "至未離初禪欲。阿那含一地色斷彼色不繫。",
    "T28n1546_029:0214b13": "見諦具足世尊弟子。若受已斷。彼受不繫耶。",
    "T28n1546_029:0214b14": "答曰。若受不繫。彼受已斷。阿羅漢三界見道",
    "T28n1546_029:0214b15": "修道所斷受。已斷不繫。離無所有處欲。阿那",
    "T28n1546_029:0214b16": "含三界見道所斷八地修道所斷受。斷亦不",
    "T28n1546_029:0214b17": "繫。乃至未離初禪欲。阿那含三界見道所斷",
    "T28n1546_029:0214b18": "一地修道所斷受。斷亦不繫。須陀洹斯陀含",
    "T28n1546_029:0214b19": "三界見道所斷受。斷亦不繫。頗有斷非不繫",
    "T28n1546_029:0214b20": "耶。答曰。有。家家斯陀含一種子欲界繫修道",
    "T28n1546_029:0214b21": "所斷上中結斷。彼所斷結相應受。為下結所",
    "T28n1546_029:0214b22": "繫。家家若斷三種。若斷四種結。如彼結斷。受",
    "T28n1546_029:0214b23": "亦斷彼相應受。若為五種若六種結所繫。斯",
    "T28n1546_029:0214b24": "陀含斷六種結如彼結斷。受亦斷彼相應受。",
    "T28n1546_029:0214b25": "為三種結所繫。一種子。若斷七種。若八種結。",
    "T28n1546_029:0214b26": "如彼結斷。受亦斷彼相應受。若為一種。若二",
    "T28n1546_029:0214b27": "種結所繫。如受想行識說亦如是。問曰。家家",
    "T28n1546_029:0214b28": "須陀洹所不攝須陀洹。斷上上中結者為下。",
    "T28n1546_029:0214b29": "若七若八種結所繫。此中何以不說耶。答曰。",
    "T28n1546_029:0214c01": "應說而不說者。當知此說有餘。復次此是壞",
    "T28n1546_029:0214c02": "相不定故不說。若是不壞是定相者。此中則",
    "T28n1546_029:0214c03": "說。問曰。如色無色界結亦可爾。如離初禪上",
    "T28n1546_029:0214c04": "上結為八種結所繫。乃至八種結斷。為一種",
    "T28n1546_029:0214c05": "結所繫。乃至非想非非想處結斷亦如是。何",
    "T28n1546_029:0214c06": "以但說欲界結。不說色無色界耶。答曰。應說",
    "T28n1546_029:0214c07": "而不說者。當知此說有餘。復次此現初義。若",
    "T28n1546_029:0214c08": "說欲界。當知說色無色界亦爾。復次以欲界",
    "T28n1546_029:0214c09": "結斷時生種種人名。若斷三種四種。名家家。",
    "T28n1546_029:0214c10": "若斷六種。名斯陀含。若斷七八。名一種子。離",
    "T28n1546_029:0214c11": "色無色結更無如是異人名故。是以不說。問",
    "T28n1546_029:0214c12": "曰。下結斷亦可爾。如下上煩惱斷。為下中下",
    "T28n1546_029:0214c13": "下結所縛。若下上下中結斷。為下下結所",
    "T28n1546_029:0214c14": "縛。何以但說上中。不說下耶。答曰。應說而不",
    "T28n1546_029:0214c15": "說者。當知此說有餘。如上上結斷。為下八種",
    "T28n1546_029:0214c16": "結所縛若斷二種。為七種所縛。如是一一種",
    "T28n1546_029:0214c17": "斷。皆為下所縛。但不能一一作文。是故略說。",
    "T28n1546_029:0214c18": "家家是須陀洹差別。一種子是斯陀含差別",
    "T28n1546_029:0214c19": "家家者。若在二家。若在三家。二家者。斷四種",
    "T28n1546_029:0214c20": "結。餘有二有種子。三家者。斷三種結。餘有三",
    "T28n1546_029:0214c21": "有種子。家家無有斷五種結者。所以者何。若",
    "T28n1546_029:0214c22": "能斷五種。必斷第六種。得斯陀含果。所以者",
    "T28n1546_029:0214c23": "何。第六種結。性羸劣不能障礙留難斯陀含",
    "T28n1546_029:0214c24": "果。猶如一綖不能制象。彼亦如是。一種",
    "T28n1546_029:0214c25": "子斷。若七若八種結。餘有一種子。問曰。餘有",
    "T28n1546_029:0214c26": "二種結在。何以言一有種子耶。答曰。不以一",
    "T28n1546_029:0214c27": "種結在名一種子。以有一有種子故。名一種",
    "T28n1546_029:0214c28": "子。復有說者。無有盡八種結一種子者。所以",
    "T28n1546_029:0214c29": "者何。若斷八種結。必得離欲界九種結。不能",
    "T28n1546_029:0215a01": "障礙留難離欲法故。復有說者。有斷八種結",
    "T28n1546_029:0215a02": "一種子者。無有說斷五種家家須陀洹。所以",
    "T28n1546_029:0215a03": "者何。若斷五種。必斷六種。得斯陀含。第六種",
    "T28n1546_029:0215a04": "結。性羸劣不能障礙留難斯陀含果。問曰。第",
    "T28n1546_029:0215a05": "九種結亦性羸劣。不能障礙留難。若一種子。",
    "T28n1546_029:0215a06": "能斷第八種者。亦能斷第九種。而得離欲。答",
    "T28n1546_029:0215a07": "曰。家家須陀洹。若斷六種結。猶在欲界中生",
    "T28n1546_029:0215a08": "所有決定已熟業。應於欲界而受報者。不能",
    "T28n1546_029:0215a09": "障礙留難斯陀含果。一種子斷九種結。更無",
    "T28n1546_029:0215a10": "欲界生分所有決定已熟業。應於欲界而受",
    "T28n1546_029:0215a11": "報者。能障礙留難。不得離欲。作如是說者。眾",
    "T28n1546_029:0215a12": "生有三時煩惱業。能極障礙留難。一頂向忍",
    "T28n1546_029:0215a13": "時。二聖人離欲界欲時。三得阿羅漢果時。頂",
    "T28n1546_029:0215a14": "向忍時者。諸惡趣決定業。極為障礙留難。若",
    "T28n1546_029:0215a15": "起忍者。我等於誰身中。而受報耶。聖人離欲",
    "T28n1546_029:0215a16": "界欲時者。欲界決定諸業。應受報者。極作障",
    "T28n1546_029:0215a17": "礙留難。若離欲者。我等於誰身中。而受報耶。",
    "T28n1546_029:0215a18": "得阿羅漢果時。決定應受未來有業。極作障",
    "T28n1546_029:0215a19": "礙留難。若得阿羅漢果。我等於誰身中。而受",
    "T28n1546_029:0215a20": "報耶。是故有斷八種結。是一種子者。無有斷",
    "T28n1546_029:0215a21": "五種。是家家須陀洹。家家有二種。有人中家",
    "T28n1546_029:0215a22": "家。天中家家。天中家家者。天上。若二生若三",
    "T28n1546_029:0215a23": "生。若一天中。若二天中。若三天中。或一天中。一",
    "T28n1546_029:0215a24": "家二家三家。人中家家者。若二生三生分或一",
    "T28n1546_029:0215a25": "天下。或二天下。或三天下。若一天下。或一家二",
    "T28n1546_029:0215a26": "家三家中。生一種子。天中一種子者。天中有一",
    "T28n1546_029:0215a27": "生分。人中一種子者。人中有一生分。以三事故",
    "T28n1546_029:0215a28": "名家家。一以業。二以根。三以斷結。以業者。或",
    "T28n1546_029:0215a29": "造二生業報。或造三生業報。以根者。得無漏",
    "T28n1546_029:0215b01": "根故。斷結者。若斷三種。若斷四種結。於此三",
    "T28n1546_029:0215b02": "事。不具一事。不名家家以三事故。名一種子。",
    "T28n1546_029:0215b03": "一以業。二以根。三以斷結。以業者。造一生",
    "T28n1546_029:0215b04": "業報以根者。得無漏根故。斷結者。若斷七種。",
    "T28n1546_029:0215b05": "若斷八種結。於此三事。不具者不名一種子。",
    "T28n1546_029:0215b06": "問曰。聖人住欲界受身造業不耶。答曰。或有",
    "T28n1546_029:0215b07": "說者不造。所以者何。以欲界多過患故。雖",
    "T28n1546_029:0215b08": "不作受身造業。而作受身滿業。問曰。若聖",
    "T28n1546_029:0215b09": "人不作欲界受身造業者。此云何通如說。爾",
    "T28n1546_029:0215b10": "時世尊。讚說彌勒成佛時事會中有未離欲",
    "T28n1546_029:0215b11": "學人。聞說是已。皆共立願。使我聞見此好妙",
    "T28n1546_029:0215b12": "事已。然後乃般涅槃。答曰。此須臾時。於所須",
    "T28n1546_029:0215b13": "物。無所乏少。不為苦痛所逼。而有所願求。若",
    "T28n1546_029:0215b14": "為苦痛所逼。於一切生處。更無願求我若能",
    "T28n1546_029:0215b15": "如鳥飛於空者。即於今日。而般涅槃。若作是",
    "T28n1546_029:0215b16": "說。聖人不作欲界受身造業者。彼作是說。彼",
    "T28n1546_029:0215b17": "家家。若二生三生造業。於凡夫時造。若斷三",
    "T28n1546_029:0215b18": "種四種結。或凡夫時斷。或聖人時斷一種子。",
    "T28n1546_029:0215b19": "有一生分業。亦凡夫時造。彼若斷七種八種",
    "T28n1546_029:0215b20": "結。或凡夫時斷。或聖人時斷。復有說者。聖人",
    "T28n1546_029:0215b21": "住欲界受身處造業。聖人所造者。清淨妙好。",
    "T28n1546_029:0215b22": "無諸苦患。隨順善法。若作是說。聖人住欲",
    "T28n1546_029:0215b23": "界身受身處造業者。家家須陀洹。造二生",
    "T28n1546_029:0215b24": "若三生。必受報業。此業或凡夫時造。或聖人",
    "T28n1546_029:0215b25": "時造。斷若三。若四種結。或凡夫時斷。或聖人",
    "T28n1546_029:0215b26": "時斷。一種子造一生。必受報業。此業或凡夫",
    "T28n1546_029:0215b27": "時造。或聖人時造。斷若七若八種結。或凡夫",
    "T28n1546_029:0215b28": "時斷。或聖人時斷。問曰。若人中得須陀洹斯",
    "T28n1546_029:0215b29": "陀含果。命終已生欲界天中。得阿那含果。彼",
    "T28n1546_029:0215c01": "命終已。為生色無色界中不耶。若生者。增一",
    "T28n1546_029:0215c02": "經說云何通。如說。有五人。此間種子。此間畢",
    "T28n1546_029:0215c03": "竟。五人者。一受七有人。二家家人。三斯陀含",
    "T28n1546_029:0215c04": "人。四一種子人。五現法般涅槃人。此間種子",
    "T28n1546_029:0215c05": "者。此間得正決定。此間畢竟者。此間盡漏。復",
    "T28n1546_029:0215c06": "有五人。此間種子。彼間畢竟。一中般涅槃。二",
    "T28n1546_029:0215c07": "生般涅槃。三有行般涅槃。四無行般涅槃。五",
    "T28n1546_029:0215c08": "上流般涅槃。此間種子者。此間得正決定。彼",
    "T28n1546_029:0215c09": "間畢竟者。彼間得盡漏。若不生者。帝釋所問",
    "T28n1546_029:0215c10": "經云何通。如偈說。",
    "T28n1546_029:0215c11": " 若知於此法  俱生梵世中",
    "T28n1546_029:0215c12": " 於諸梵中勝  威德最在前",
    "T28n1546_029:0215c13": "[0215c13] 即此經說。復云何通。如帝釋白佛言。世尊如",
    "T28n1546_029:0215c14": "我所行正行。若有為我重解說者。我當勝進",
    "T28n1546_029:0215c15": "得阿羅漢果。能盡苦際。我所行正行。若無",
    "T28n1546_029:0215c16": "有人為我說者。我必生彼妙色摩[少/兔]摩天中。諸",
    "T28n1546_029:0215c17": "根具足。無有缺減。亦不卑陋。有清淨色。以愛",
    "T28n1546_029:0215c18": "樂為食。身出光明。飛行虛空。壽命長遠。於此",
    "T28n1546_029:0215c19": "命終。當生如是天中。答曰。或有說者。如此聖",
    "T28n1546_029:0215c20": "人不生色無色界中。問曰。若然者。增一經善",
    "T28n1546_029:0215c21": "通。如說。有五種人。此間種子。此間畢竟。帝",
    "T28n1546_029:0215c22": "釋所問經云何通。如偈說。若知於此法。乃至",
    "T28n1546_029:0215c23": "廣說。答曰。此所說者。不說死。亦不說生。何",
    "T28n1546_029:0215c24": "以知之。曾聞。釋女瞿夷。有三比丘。常入其",
    "T28n1546_029:0215c25": "舍。以清淨音聲。為其唄唱。亦數數為說法",
    "T28n1546_029:0215c26": "要。爾時瞿夷。以聞法故。心生欣樂。厭患女",
    "T28n1546_029:0215c27": "身。願男子身。命終之後。生三十三天。為帝釋",
    "T28n1546_029:0215c28": "子。時彼諸天。即為立字稱。瞿夷天子時三比",
    "T28n1546_029:0215c29": "丘。以自愛音聲故。生於下處揵闥婆中。揵",
    "T28n1546_029:0216a01": "闥婆。是諸天作樂神也。朝夕常為諸天作樂。",
    "T28n1546_029:0216a02": "爾時瞿夷天子。見便識之。而語之言。我因汝",
    "T28n1546_029:0216a03": "等。生信樂心。厭患女身。成男子身。命終之",
    "T28n1546_029:0216a04": "後。今得生此為帝釋子。汝等淨修無上梵行。",
    "T28n1546_029:0216a05": "何緣生卑下揵闥婆中。時揵闥婆。聞天",
    "T28n1546_029:0216a06": "子言。心生厭離。得離欲愛。二以神足力。往梵",
    "T28n1546_029:0216a07": "天中。一猶住此。以是事故。知其不死。亦復不",
    "T28n1546_029:0216a08": "生。復有說者。彼二此間死生彼中。本於人中。",
    "T28n1546_029:0216a09": "得達分善根。聞瞿夷天子所言。心生厭患。得",
    "T28n1546_029:0216a10": "正決定。後離欲愛。得阿那含果。命終之後。生",
    "T28n1546_029:0216a11": "梵世中。雖死雖生。非本人中得須陀洹斯陀",
    "T28n1546_029:0216a12": "含者。問曰。若然者。帝釋所問經第二說云何",
    "T28n1546_029:0216a13": "通。如說。我所行正行。乃至廣說。答曰。帝",
    "T28n1546_029:0216a14": "釋雖當得道果。以不知阿毘曇相義故。作如",
    "T28n1546_029:0216a15": "是說。問曰。即於佛前。而作是說。佛何以不呵",
    "T28n1546_029:0216a16": "之耶。答曰。佛知此說。不能障道。後入法時。",
    "T28n1546_029:0216a17": "自當知之。復有說者。如此聖人生色無色界。",
    "T28n1546_029:0216a18": "問曰。若然者。帝釋所說經善通。增一經云何",
    "T28n1546_029:0216a19": "通。答曰。聖人不定。或有轉行。有不轉行。若",
    "T28n1546_029:0216a20": "轉行者。如帝釋問經說。不轉行者。如增一經",
    "T28n1546_029:0216a21": "說。是則二經俱通。評曰。如此聖人不生色無",
    "T28n1546_029:0216a22": "色界。所以者何。聖人易世。必有三事。一不",
    "T28n1546_029:0216a23": "退。二不轉根。三不生色無色界。所以者何。聖",
    "T28n1546_029:0216a24": "道於彼身中。以是舊住故。"
}