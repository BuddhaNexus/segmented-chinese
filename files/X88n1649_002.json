{
    "X88n1649_002:0330b03": "法喜志卷二",
    "X88n1649_002:0330b05": "&#x6C37;蓮道人 夏樹芳 輯",
    "X88n1649_002:0330b06": "寤斗居士 馮 定 閱",
    "X88n1649_002:0330b07": "陶貞白",
    "X88n1649_002:0330b08": "[0330b08] 陶弘景。字通明。丹陽人。母霍氏。夢天人手執香爐降",
    "X88n1649_002:0330b09": "其家。有娠生弘景。宋末為諸王侍讀。齊永明中脫朝",
    "X88n1649_002:0330b10": "衣挂神武門。上表辭祿。公卿祖征虜亭。供張甚盛。朝",
    "X88n1649_002:0330b11": "野榮之。止句曲華陽洞天。築危樓三層自處其上。百",
    "X88n1649_002:0330b12": "應遂絕。間一聽吹笙而已。庭院皆植松。每一聽松風。",
    "X88n1649_002:0330b13": "欣然自樂。與梁武帝有布衣舊。即位後手詔召之。弘",
    "X88n1649_002:0330b14": "景&#x7575;兩牛。一散放水草。一著金絡頭紖而策之。帝笑",
    "X88n1649_002:0330b15": "曰。此何減莊生龜&#x3B30;尾耶。乃罷不復徵。而朝家大事",
    "X88n1649_002:0330b16": "無不取決。帝每得弘景書。必焚香盥讀。尚書令沈約",
    "X88n1649_002:0330b17": "以下。皆屏師資之敬。時謂山中宰相。&#x751E;建菩薩白塔",
    "X88n1649_002:0330b18": "於三茅山。又夢佛授記。名勝力菩薩。乃詣鄮縣阿育",
    "X88n1649_002:0330b19": "王塔。自誓受五大戒。臨終不用沐浴。以大袈裟覆衾",
    "X88n1649_002:0330b20": "上。弟子遵之。年八十五。諡貞白先生。",
    "X88n1649_002:0330b21": "荀公普",
    "X88n1649_002:0330b22": "[0330b22] 荀勗。字公普。武帝朝領秘書監。得汲郡塚中竹書。撰",
    "X88n1649_002:0330b23": "次以為中經。列在秘書。自中書遷尚書令。人賀之。曰",
    "X88n1649_002:0330b24": "奪我鳳凰池。諸君何賀耶。泰始二年。勗於洛下造金",
    "X88n1649_002:0330c01": "像佛菩薩十二。身放大光明。都人競集瞻禮。",
    "X88n1649_002:0330c02": "劉慧斐",
    "X88n1649_002:0330c03": "[0330c03] 劉慧斐。字宣文。彭城人。博學工文辭。起家梁安成王",
    "X88n1649_002:0330c04": "參軍。隱居東林寺。自搆一小園名離垢。時人因稱為",
    "X88n1649_002:0330c05": "離垢先生。與張孝秀同游。相得甚歡。論者謂遠法師",
    "X88n1649_002:0330c06": "後將二百年。方有張劉之盛。",
    "X88n1649_002:0330c07": "陸佐公",
    "X88n1649_002:0330c08": "[0330c08] 陸倕。字佐公。少勤學。善屬文。永明中。同謝眺等八人。",
    "X88n1649_002:0330c09": "&#x7ADD;以文學親侍。累遷給事黃門侍郎。天監初。與劉孝",
    "X88n1649_002:0330c10": "綽。為龍門之游。&#x751E;撰誌公塔銘曰。緒胄莫詳。邑居罕",
    "X88n1649_002:0330c11": "見。譬彼湧出。猶如空現。言無成則。服匪恒倫。坐亡立",
    "X88n1649_002:0330c12": "在。折體分神。動足牆立。發言風偃。徒識靈奇。莫究深",
    "X88n1649_002:0330c13": "淺。",
    "X88n1649_002:0330c14": "孔彥深",
    "X88n1649_002:0330c15": "[0330c15] 孔淳之。字彥深。居會稽剡縣。性好山水。每有所游。必",
    "X88n1649_002:0330c16": "窮其幽峻。&#x751E;游山遇沙門法崇。因留共上。遂停三載。",
    "X88n1649_002:0330c17": "因指法崇歎曰。緬想人外三十年矣。今乃傾&#x76D6;於茲。",
    "X88n1649_002:0330c18": "不覺老之將至也。會稽太守謝方明苦要之不能致。",
    "X88n1649_002:0330c19": "使謂曰。苟不入吾郡。何為入吾郭。淳之笑曰。潛游者",
    "X88n1649_002:0330c20": "不識其水。巢棲者非辨其林。飛沉所至。何問其主。元",
    "X88n1649_002:0330c21": "嘉初徵為散騎侍郎不就。",
    "X88n1649_002:0330c22": "梁敬之",
    "X88n1649_002:0330c23": "[0330c23] 梁肅。字敬之。以文辭清麗擢太子挍書郎。修國史。累",
    "X88n1649_002:0330c24": "官翰林學士。學天台教於荊谿禪師。深得法要。以止",
    "X88n1649_002:0331a01": "觀文義弘博。覽者廢日。乃刪定為六卷行於世。有天",
    "X88n1649_002:0331a02": "台禪林寺&#x7891;。天台止觀統例。智者禪師傳論。",
    "X88n1649_002:0331a03": "魏伯起",
    "X88n1649_002:0331a04": "[0331a04] 魏收。字伯起。少機警。能屬文。北齊受禪。詔冊諸文及",
    "X88n1649_002:0331a05": "魏史。皆&#x53CE;所撰。官至尚書左僕射。諡文貞。其譔魏書",
    "X88n1649_002:0331a06": "佛老志曰。生生之類。三世神識&#x751E;不滅也。凡為善惡",
    "X88n1649_002:0331a07": "必有報應。漸積勝業。陶冶麤鄙。經典數形。澡鍊神明。",
    "X88n1649_002:0331a08": "乃至無生而得佛道。其言三歸五戒。六道受生。六度",
    "X88n1649_002:0331a09": "進行。及佛真應。不生不滅。舍利塔廟。教化流廣之義。",
    "X88n1649_002:0331a10": "最為深密。",
    "X88n1649_002:0331a11": "劉溉",
    "X88n1649_002:0331a12": "[0331a12] 劉溉。彥之曾孫。為建安太守。故人任昉以詩寄溉求",
    "X88n1649_002:0331a13": "一衫。溉撿&#x69D6;中無可贈者。答曰。予衣本百結。閩鄉徒",
    "X88n1649_002:0331a14": "八蠶。官至吏部尚書。家居蔬食。&#x8657;室草&#x7240;。傍無姬侍。",
    "X88n1649_002:0331a15": "朝夕從僧禮誦。武帝為月致三齋。所得俸祿皆充蔣",
    "X88n1649_002:0331a16": "山二寺。及卒。顏色如生。屈二指而逝。",
    "X88n1649_002:0331a17": "沈休文",
    "X88n1649_002:0331a18": "[0331a18] 沈約。字休文。婺州東陽人。少為書生。名聞一時。以風",
    "X88n1649_002:0331a19": "流見稱。而肌體清&#x766F;。時謂沈郎腰瘦。&#x751E;出新意撰聲",
    "X88n1649_002:0331a20": "律以革古詩。後世取則。號曰四聲。立宅郊阜。作郊居",
    "X88n1649_002:0331a21": "賦以自敘。仕至尚書僕射。休文於佛理甚精。著中食",
    "X88n1649_002:0331a22": "論一卷。謂一則勢利榮名。二則妖妍靡曼。三則甘旨",
    "X88n1649_002:0331a23": "肥醲。皆使心神昏亂。而甘芳沉溺。為累甚切。以往古",
    "X88n1649_002:0331a24": "諸佛過中不餐。推此晚食併置中前。自中之後。清&#x8657;",
    "X88n1649_002:0331b01": "無事。念慮自簡。在始未專。在久自習。此誠遣累之筌",
    "X88n1649_002:0331b02": "&#x7F64;。適道之捷徑也。",
    "X88n1649_002:0331b03": "劉彥和",
    "X88n1649_002:0331b04": "[0331b04] 劉勰。字彥和。東筦人。雅為太子照明所重。撰文心雕",
    "X88n1649_002:0331b05": "龍五十篇。家貧不婚娶。依沙門僧裕。遂博通經論。區",
    "X88n1649_002:0331b06": "別部類而為之敘。定林寺藏經。即其銓次也。中書令",
    "X88n1649_002:0331b07": "沈約絕重其文。常置几案間。凡都下寺塔。及名僧&#x7891;",
    "X88n1649_002:0331b08": "碣皆出其手。累官通事舍人。表求出家。先燔鬚自誓。",
    "X88n1649_002:0331b09": "帝嘉之。賜法名慧地。",
    "X88n1649_002:0331b10": "崔子約",
    "X88n1649_002:0331b11": "[0331b11] 崔子約。五歲喪父。不肯食肉。後喪居喪。哀毀骨立。兄",
    "X88n1649_002:0331b12": "子度死。百日不入房。長八尺餘。姿神俊異。為平原公",
    "X88n1649_002:0331b13": "開府祭酒。與兄子瞻俱詣晉陽。寄居佛寺。瞻長於子",
    "X88n1649_002:0331b14": "約二歲。每退朝久立。子約憑几對之。二人風華&#x9B31;然。",
    "X88n1649_002:0331b15": "諸沙門竊窺之。以為二天人也。",
    "X88n1649_002:0331b16": "劉士湮",
    "X88n1649_002:0331b17": "[0331b17] 劉霽。字士湮。性至孝。十四居父憂。每哭&#x8F19;嘔血。家貧",
    "X88n1649_002:0331b18": "與弟歊立志勤學。博涉多通。梁天監中。歷位西昌海",
    "X88n1649_002:0331b19": "鹽令。母明氏寢疾。泣誦觀音數萬&#x5FA7;。母病得瘥。及卒。",
    "X88n1649_002:0331b20": "廬墓哀號。白鶴雙翔其側。所著有釋俗語八卷。",
    "X88n1649_002:0331b21": "元士宗",
    "X88n1649_002:0331b22": "[0331b22] 阮孝緒。字士宗。陳留人。父彥之。宋太尉從事中郎。孝",
    "X88n1649_002:0331b23": "緒年十三。通五經大旨。十六丁家難。入鐘山聽講。母",
    "X88n1649_002:0331b24": "有疾。緒在席心驚而歸。合藥須生人參。入山採求未",
    "X88n1649_002:0331c01": "獲。忽一鹿在前。心異之。至鹿息處果得人參。藥成。母",
    "X88n1649_002:0331c02": "疾隨愈。尚書令王晏來候之。緒惡其人。穿籬而遁。及",
    "X88n1649_002:0331c03": "晏被誅。以非黨獲免。&#x751E;以鹿林為精舍。環以林池。杜",
    "X88n1649_002:0331c04": "絕交游。世罕得而見之。御史中丞任昉欲見。&#x8F19;望廬",
    "X88n1649_002:0331c05": "而返。乃指鹿林謂其兄曰。其室則邇。其人甚遠。繇是",
    "X88n1649_002:0331c06": "朝貴絕於造請。唯與斐子野交好。天監末累召不赴。",
    "X88n1649_002:0331c07": "曰若&#x9E8F;麚盡可參馭。何以異乎騄驥哉。&#x751E;著七錄載",
    "X88n1649_002:0331c08": "內外圖書。其六曰佛法錄。既卒。門人諡曰文貞處士。",
    "X88n1649_002:0331c09": "庾彥實",
    "X88n1649_002:0331c10": "[0331c10] 庾詵。字彥實。新野人。幼聰警。經史百氏無不該綜。性",
    "X88n1649_002:0331c11": "嗜林泉。蔬食布衣。不事生業。普通間召為黃門侍郎",
    "X88n1649_002:0331c12": "不就。晚年遵釋教。宅內建道場。六時禮誦。卒諡貞節",
    "X88n1649_002:0331c13": "先生。",
    "X88n1649_002:0331c14": "杜輔言",
    "X88n1649_002:0331c15": "[0331c15] 杜弼。字輔言。中山人。幼聰敏。家貧無書。寄郡學受業。",
    "X88n1649_002:0331c16": "為時輩所推。魏孝明初。除太學&#x613D;士。入北齊。為神武",
    "X88n1649_002:0331c17": "高歡奉使西魏。魏帝見之九龍殿。曰卿精於學佛。聊",
    "X88n1649_002:0331c18": "問經中佛性法性。為同為異。弼曰止是一理。又問曰",
    "X88n1649_002:0331c19": "說者皆妄言法性寬。佛性狹。如何。弼曰。在寬成寬。在",
    "X88n1649_002:0331c20": "狹成狹。若論性體。非狹非寬。帝曰。既言成寬成狹。何",
    "X88n1649_002:0331c21": "得非狹非寬。弼曰。若言是寬。則不能成狹。若言是狹。",
    "X88n1649_002:0331c22": "亦不能為寬。以非寬非狹。故能寬能狹。所成雖異。能",
    "X88n1649_002:0331c23": "成則一。帝稱善。",
    "X88n1649_002:0331c24": "徐孝穆",
    "X88n1649_002:0332a01": "[0332a01] 徐陵。字孝穆。剡人。仕梁為散騎常侍。及候景&#x5BBC;梁。父",
    "X88n1649_002:0332a02": "士秀被圍。陵蔬食布衣。皇皇然若居哀恤。使齊還。除",
    "X88n1649_002:0332a03": "御史中丞。時安成王頊為司空。權傾朝野。大臣莫敢",
    "X88n1649_002:0332a04": "言。陵劾奏之。朝野肅然。累官太子少傅。陵八歲能屬",
    "X88n1649_002:0332a05": "文。沙門寶誌摩其頂曰。此天上石麒麟也。嘗聽智者",
    "X88n1649_002:0332a06": "講經。因立五願。一臨終正念。二不墜三塗。三人中托",
    "X88n1649_002:0332a07": "生。四童真出家。五不墮流俗之僧。後至唐貞觀間。生",
    "X88n1649_002:0332a08": "縉雲朱家。年十八將納婦。路逢梵僧謂曰。少年何意",
    "X88n1649_002:0332a09": "欲違昔誓。因示其五願。遂感悟不復還家。即往天台",
    "X88n1649_002:0332a10": "國清寺。投章安法師咨受心要。證法華三昧。號智威。",
    "X88n1649_002:0332a11": "徐孝克",
    "X88n1649_002:0332a12": "[0332a12] 徐孝克。陵之弟。性孝。通五經善屬文。梁太清中起家",
    "X88n1649_002:0332a13": "博士。候景亂。歲饑。孝克養母。饘粥不能給。乃剃髮為",
    "X88n1649_002:0332a14": "沙門。乞食以給。後旌於朝。高宗召為祭酒。每侍宴取",
    "X88n1649_002:0332a15": "珍果。還以遺母。高宗嗟歎。&#x52D1;所司餉其母。方克托&#x9262;",
    "X88n1649_002:0332a16": "時。有神僧印度。號法整。",
    "X88n1649_002:0332a17": "李子約",
    "X88n1649_002:0332a18": "[0332a18] 李士謙。字子約。平棘人。幼孤事母孝。其伯父瑒稱曰。",
    "X88n1649_002:0332a19": "此吾家曾子也。宗黨豪盛。士謙獨捨宅為寺。兢兢儉",
    "X88n1649_002:0332a20": "素。不御酒肉。隋有天下。畢志不仕。嘗有粟千石以貸",
    "X88n1649_002:0332a21": "鄉人。值歲祲。對眾焚券。不責其償。明年又大饑。士謙",
    "X88n1649_002:0332a22": "罄竭家資。糜粥施藥。鄉人全活者萬計。或謂之曰。子",
    "X88n1649_002:0332a23": "多陰德。後必昌大。士謙曰。陰德猶耳鳴。已自知之。人",
    "X88n1649_002:0332a24": "無知者。子今已知。何足為德。士謙善談玄理。嘗有客",
    "X88n1649_002:0332b01": "在座。不信佛家報應之說。士謙諭之曰。積善餘慶。積",
    "X88n1649_002:0332b02": "惡餘殃。非休咎之應耶。至若鯀為黃態。杜宇為鶗&#x9D02;。",
    "X88n1649_002:0332b03": "褒君為龍。牛哀為虎。彭生為豕。如意為犬。鄧艾為牛。",
    "X88n1649_002:0332b04": "徐伯為魚。羊祜前身李子之子。此非佛家變受異形",
    "X88n1649_002:0332b05": "之謂耶。客曰。邢子才云。豈有松柏後身化為樗櫟。僕",
    "X88n1649_002:0332b06": "以為然。士謙曰。此不類之談也。變化皆由心造。木豈",
    "X88n1649_002:0332b07": "有心乎。客不能難。",
    "X88n1649_002:0332b08": "楊越公",
    "X88n1649_002:0332b09": "[0332b09] 楊素。字處道。華陰人。奇策高文。為一時之傑。累官上",
    "X88n1649_002:0332b10": "柱國。封越國公。雅重佛法。造光明寺。又於華嶽造思",
    "X88n1649_002:0332b11": "覺寺。嘗行道院。觀壁間&#x7575;像。道士曰。此老子化胡成",
    "X88n1649_002:0332b12": "佛圖。素曰承聞老子化胡。胡人不受。老子變身作佛。",
    "X88n1649_002:0332b13": "胡人方受。是則佛能化胡。道不能化。何言老子化胡",
    "X88n1649_002:0332b14": "乎。且老子安用化胡為佛。何不化胡為道。道流不能",
    "X88n1649_002:0332b15": "對。",
    "X88n1649_002:0332b16": "張士衡",
    "X88n1649_002:0332b17": "[0332b17] 張士衡。樂壽人。九歲喪母。哀毀渝制。隋末兵起。諸儒",
    "X88n1649_002:0332b18": "廢學。士衡復講教鄉里。太子承乾迎致。謁太宗。推崇",
    "X88n1649_002:0332b19": "賢館學士。太子問事佛營福。其應如何。對曰。事佛在",
    "X88n1649_002:0332b20": "清淨仁恕。如貪惏驕&#x8657;。雖傾財事之。無損於禍。且善",
    "X88n1649_002:0332b21": "惡必報。若影赴形。為君明。為臣忠。為子孝。則福祚永。",
    "X88n1649_002:0332b22": "反是則禍至矣。時太子有逆志。故因對以箴之。",
    "X88n1649_002:0332b23": "孫思邈",
    "X88n1649_002:0332b24": "[0332b24] 孫思邈。華原人。幼聰慧。日記萬言。獨孤信異之曰。聖",
    "X88n1649_002:0332c01": "童也。善老莊。兼通陰陽。推步醫藥。於釋典無所不究。",
    "X88n1649_002:0332c02": "居太白山。隋文帝以國子博士召不拜。太宗召至京",
    "X88n1649_002:0332c03": "師。時已老。欲官之不受。竟稱疾還山。嘗手寫華嚴經。",
    "X88n1649_002:0332c04": "太宗問邈曰。何經為大。對曰。華嚴經佛所尊大。帝曰。",
    "X88n1649_002:0332c05": "近玄奘三藏譯大般若經六百卷。何不為大。而八十",
    "X88n1649_002:0332c06": "卷反為大乎。對曰。華嚴法界具一切門。於一切門中",
    "X88n1649_002:0332c07": "可演出大千經卷。般若經乃華嚴之一門耳。帝悟。從",
    "X88n1649_002:0332c08": "是受持。盧照鄰嘗稱之云。高談正一。則古之蒙莊子。",
    "X88n1649_002:0332c09": "深入不二。則今之維摩詰。",
    "X88n1649_002:0332c10": "王仲淹",
    "X88n1649_002:0332c11": "[0332c11] 王通。字仲淹。龍門人。既冠。慨然有弘濟蒼生之志。西",
    "X88n1649_002:0332c12": "游長安。上太平十二策不見用。作東征之歌以歸。乃",
    "X88n1649_002:0332c13": "讀詩書。正禮樂。修元經。贊易道。九年而六經大就。門",
    "X88n1649_002:0332c14": "人自遠而至者。京兆杜如晦。趙郡李靖。河東薜收。中",
    "X88n1649_002:0332c15": "山賈瓊。清河房元齡。鉅鹿魏徵。太原王珪溫彥博。咸",
    "X88n1649_002:0332c16": "稱北面受王佐之道。大業十三年有疾。聞煬帝被害。",
    "X88n1649_002:0332c17": "泫然而興曰。生民厭亂久矣。天其或者將啟堯舜之",
    "X88n1649_002:0332c18": "運。吾不與焉也。命也。遂卒。嘗為中說以擬論語。其周",
    "X88n1649_002:0332c19": "公篇曰。詩書盛而秦世滅。非孔子之&#x8FA0;也。玄&#x8657;長而",
    "X88n1649_002:0332c20": "晉室亂。非老莊之&#x8FA0;也。齋戒修而梁國亡。非釋迦之",
    "X88n1649_002:0332c21": "&#x81EF;也。易不云乎。苟非其人。道不&#x8657;行。或問佛。文中子",
    "X88n1649_002:0332c22": "曰。聖人也。曰其教如何。曰西方之教也。中國則泥。",
    "X88n1649_002:0332c23": "褚河南",
    "X88n1649_002:0332c24": "[0332c24] 褚遂良。字登善。錢塘人。貞觀二十二年。太宗宣玄奘",
    "X88n1649_002:0333a01": "法師譯經流布。遂良入奏曰。佛教沖玄。天人莫測。言",
    "X88n1649_002:0333a02": "本則甚深。語門則難入。陛下擁護五乘。建立三寶。當",
    "X88n1649_002:0333a03": "叔葉而秀質。間千載而挺生。陟重險以求經。履危塗",
    "X88n1649_002:0333a04": "而訪道。見珍異俗。具獲真文。歸國&#x98DC;宣。若菴摩之始",
    "X88n1649_002:0333a05": "脫。精文奧義。猶金口之新開。況天慈廣遠。使布九州。",
    "X88n1649_002:0333a06": "蠢黔黎。俱餐妙法。臣等億劫難逢。不勝欣幸。遂良博",
    "X88n1649_002:0333a07": "涉文史。工楷&#x96B7;。歷官諫議大夫。兼起居注。太宗曰。朕",
    "X88n1649_002:0333a08": "有不善。卿亦記耶。對曰。臣職在載筆。君舉必書。後受",
    "X88n1649_002:0333a09": "顧命輔高宗。遷尚書右僕射。高宗欲立武后。遂良力",
    "X88n1649_002:0333a10": "諫不納。乃置笏殿陛。叩頭流血曰。還陛下笏。乞歸田",
    "X88n1649_002:0333a11": "里。其忠鯁若此。",
    "X88n1649_002:0333a12": "虞文懿",
    "X88n1649_002:0333a13": "[0333a13] 虞世南。字伯施。姚江人。貞觀中。弘文&#x8218;學士。圖形凌",
    "X88n1649_002:0333a14": "煙閣。世南崇信佛事。嘗撰疏曰。弟子早年忽遇重患。",
    "X88n1649_002:0333a15": "許設千人齋。今謹於道場供千僧蔬食。以其願力。希",
    "X88n1649_002:0333a16": "生生世世常無病惱。七世久遠。六道冤親。&#x7ADD;同今願。",
    "X88n1649_002:0333a17": "後世南卒。帝手&#x52D1;魏王泰曰。世南云亡。石渠東觀之",
    "X88n1649_002:0333a18": "中無復人矣。未幾。賦往代興亡詩一篇。&#x8F19;歎息曰。鐘",
    "X88n1649_002:0333a19": "子期死。伯牙終身不復&#x76B7;琴。朕此詩將何所示。令褚",
    "X88n1649_002:0333a20": "遂良持詣世南靈帳。讀畢焚之。冀其神識感悟焉。明",
    "X88n1649_002:0333a21": "年。夢世南進讜言有如平生。因下詔曰。故禮部尚書",
    "X88n1649_002:0333a22": "文懿公虞世南。德行純備。志存忠益。奄從物化。良用",
    "X88n1649_002:0333a23": "悲傷。可即其家造五百僧齋。佛像一軀以資冥福。以",
    "X88n1649_002:0333a24": "申朕思舊之意。",
    "X88n1649_002:0333b01": "孔&#x9834;達",
    "X88n1649_002:0333b02": "[0333b02] 孔&#x9834;達。字仲達。作五經正義。太宗朝。累官國子祭酒。",
    "X88n1649_002:0333b03": "時釋慧淨。與道士蔡晃談義。晃屢被摧折。&#x9834;達心存",
    "X88n1649_002:0333b04": "道黨。謂慧淨曰。佛家無諍。法師何以屢搆斯難。慧淨",
    "X88n1649_002:0333b05": "答曰。佛破外道。外道不通。反謂佛曰。汝常自言平等。",
    "X88n1649_002:0333b06": "今既以難破我。即是不平。何謂平等。佛為通曰。以我",
    "X88n1649_002:0333b07": "不平破汝不平。汝若得平。即我平矣。顧今亦爾。以淨",
    "X88n1649_002:0333b08": "之諍。破彼之諍。彼得無諍。即淨無諍也。",
    "X88n1649_002:0333b09": "杜克明",
    "X88n1649_002:0333b10": "[0333b10] 杜如晦。字克明。杜陵人。英邁善斷。有王佐才。太宗即",
    "X88n1649_002:0333b11": "位。進右僕射。與房玄齡共筦國政。尊元琬法師之道。",
    "X88n1649_002:0333b12": "嘗詢要法。臨終召琬。願為世世之師。",
    "X88n1649_002:0333b13": "司馬喬卿",
    "X88n1649_002:0333b14": "[0333b14] 司馬喬卿。河內人。官大理司直。天性純謹。有至行。永",
    "X88n1649_002:0333b15": "徽中為揚州司戶曹。丁母憂。居喪骨立。刺血寫金剛",
    "X88n1649_002:0333b16": "經。未幾於廬墓生芝草二莖。長尺有八寸。綠莖朱&#x76D6;。",
    "X88n1649_002:0333b17": "日瀝汁一升。食味甘如蜜。取而復生。喬卿同僚數人",
    "X88n1649_002:0333b18": "&#x7ADD;目睹其事。",
    "X88n1649_002:0333b19": "王子安",
    "X88n1649_002:0333b20": "[0333b20] 王勃。字子安。龍門人。六歲善文辭。麟德初對策高第。",
    "X88n1649_002:0333b21": "授朝散郎。數獻策闕下。兄&#x52D4;&#x52EE;皆第進士。有才名。林",
    "X88n1649_002:0333b22": "易簡稱為三珠樹。勃嘗撰釋迦畫像記。維摩&#x7575;像&#x7891;。",
    "X88n1649_002:0333b23": "如來成道記。皆精金美王。豐贍周詳。",
    "X88n1649_002:0333b24": "駱賓王",
    "X88n1649_002:0333c01": "[0333c01] 駱賓王。義烏人。七歲能賦詩。武后朝。數上疏言事。除",
    "X88n1649_002:0333c02": "臨海丞。鞅鞅不得志。棄官去。徐敬業討亂。賓王為敬",
    "X88n1649_002:0333c03": "業傳檄天下。斥武后&#x8FA0;。敬業敗。賓王亡去不知所之。",
    "X88n1649_002:0333c04": "當是時。狄仁傑委曲以圖大功。徐敬業慷慨以申大",
    "X88n1649_002:0333c05": "義。而賓王則佐佑敬業者也。或者乃謂敬業反。賓王",
    "X88n1649_002:0333c06": "被誅。謬矣。太平廣記載之甚詳。按。記云。唐考功員外",
    "X88n1649_002:0333c07": "郎宋之問。以事累貶黜。放歸江南。遊靈隱寺。夜月極",
    "X88n1649_002:0333c08": "明。長廊散步。因賦詩曰。鷲嶺&#x9B31;岩&#x5DA4;。龍宮&#x93C1;寂寥。第",
    "X88n1649_002:0333c09": "二聯沈吟未就。有老僧點長命燈。坐大禪&#x7240;。應聲曰。",
    "X88n1649_002:0333c10": "何不云樓觀滄海日。門對淛江潮。之問愕然訝其遒",
    "X88n1649_002:0333c11": "麗。遂續終篇曰。桂子月中落。天香雲外飄。捫蘿登塔",
    "X88n1649_002:0333c12": "遠。刳木取泉遙。霜薄花更發。&#x6C37;輕葉未彫。待入天台",
    "X88n1649_002:0333c13": "路。看予度石橋。僧所贈句乃一篇之警策。遲明更訪",
    "X88n1649_002:0333c14": "之。則不復見矣。寺僧有知者曰。此駱賓王也。之問詰",
    "X88n1649_002:0333c15": "之。答曰。當徐敬業之敗。與賓王俱逃。捕之不獲。將帥",
    "X88n1649_002:0333c16": "慮失渠魁。&#x8FA0;且不測。因求類二人者函首以獻。故敬",
    "X88n1649_002:0333c17": "業得為衡山僧。年九十餘乃卒。賓王亦落髮&#x5FA7;遊名",
    "X88n1649_002:0333c18": "山。至靈隱以周歲卒。當時雖敗。且以興復唐朝為名。",
    "X88n1649_002:0333c19": "故世多憐而脫之。",
    "X88n1649_002:0333c20": "武平一",
    "X88n1649_002:0333c21": "[0333c21] 武甄。太原人。通春秋。工文辭。武后時畏禍。隱嵩山修",
    "X88n1649_002:0333c22": "浮屠。屢召不應。中宗時。拜修文&#x8218;學士。",
    "X88n1649_002:0333c23": "宋廣平",
    "X88n1649_002:0333c24": "[0333c24] 宋璟。字廣平。南和人。耿介有大節。風度凝遠。武后時",
    "X88n1649_002:0334a01": "為鳳閣舍人。每遇事直言。不顧身之利害。玄宗時拜",
    "X88n1649_002:0334a02": "相。清政平刑以持天下之正。中興賢相。璟為首稱。公",
    "X88n1649_002:0334a03": "方為廣州刺史。入曹溪禮六祖塔。誓曰。弟子願畢世",
    "X88n1649_002:0334a04": "外。護大法師。祈一祥瑞。言訖。異香襲人。甘傾注。璟喜",
    "X88n1649_002:0334a05": "躍賦詩而去。",
    "X88n1649_002:0334a06": "房琯",
    "X88n1649_002:0334a07": "[0334a07] 房琯。字以律。玄宗朝拜吏部尚書。同平章事。初為桐",
    "X88n1649_002:0334a08": "廬令。邢真人和璞嘗過訪。琯攜之野步。過一廢寺。松",
    "X88n1649_002:0334a09": "竹蕭森。和璞坐其下。以杖叩地。令侍者掘數尺。得一",
    "X88n1649_002:0334a10": "瓶子。瓶中皆婁師德與永公書。和璞謂琯曰。省此否。",
    "X88n1649_002:0334a11": "&#x76D6;永公即琯之前身也。父即房融。聰慧好佛。武后時",
    "X88n1649_002:0334a12": "以諫議大夫同平章事。值天竺僧般剌密諦持楞嚴",
    "X88n1649_002:0334a13": "經梵本至。融譯書而筆授之。後流欽州。",
    "X88n1649_002:0334a14": "元魯山",
    "X88n1649_002:0334a15": "[0334a15] 元德秀。字紫芝。少孤事母孝。舉進士。擢魯山令。秩滿",
    "X88n1649_002:0334a16": "駕柴車而去。天下高其行。遂以魯山稱之。母亡廬墓。",
    "X88n1649_002:0334a17": "刺血寫經。卒諡文行先生。元結哭之曰。公生六十年。",
    "X88n1649_002:0334a18": "未嘗識女色。未嘗有十畝之地。未嘗完布帛而衣。未",
    "X88n1649_002:0334a19": "嘗具五味而食。吾哀之者。以戒荒淫貪&#x4FAB;。紈綺梁肉",
    "X88n1649_002:0334a20": "之徒耳。房琯亦嘗歎曰。見紫芝眉宇。使人名利之心",
    "X88n1649_002:0334a21": "都盡。",
    "X88n1649_002:0334a22": "王右丞",
    "X88n1649_002:0334a23": "[0334a23] 王維。字摩詰。開元中右拾遺監察御史。天寶末拜給",
    "X88n1649_002:0334a24": "事中。歷官尚書右丞。與弟縉皆篤志奉佛。居常蔬食。",
    "X88n1649_002:0334b01": "不茹葷血。晚年長齋。不衣文綵。得宋之問藍田別墅",
    "X88n1649_002:0334b02": "在輞口。與道友斐迪浮舟往來。彈琴嘯詠。留連終日。",
    "X88n1649_002:0334b03": "母喪柴毀骨立。上表於朝。請以輞川地為佛寺。在京",
    "X88n1649_002:0334b04": "師。日飯十數名僧。以玄譚為樂。齋中無所有。惟茶鐺",
    "X88n1649_002:0334b05": "藥臼。經案繩&#x7240;而已。退朝之後。焚香獨座。一以禪誦",
    "X88n1649_002:0334b06": "為業。妻亡不再娶。三十年孤處一室。屏絕塵累。乾元",
    "X88n1649_002:0334b07": "二年七月卒。臨終以縉在鳳翔。忽索筆作別縉書。又",
    "X88n1649_002:0334b08": "與親故作別書數幅。多敦屬朋友奉佛修心之旨。捨",
    "X88n1649_002:0334b09": "筆而絕。嘗作能禪師&#x7891;云。無有可捨。是達有源。無空",
    "X88n1649_002:0334b10": "可住。是知空本。舉足下足。常在道場。是心是情。同歸",
    "X88n1649_002:0334b11": "性海。",
    "X88n1649_002:0334b12": "張燕公",
    "X88n1649_002:0334b13": "[0334b13] 張說。字道濟。洛陽人。開元中為中書令。封燕國公。朝",
    "X88n1649_002:0334b14": "延有大著述多出其手。雅好釋典。於鄎國公主&#x7891;。手",
    "X88n1649_002:0334b15": "寫金字梵經。嘗問法要於神秀禪師。師曰。一切佛法。",
    "X88n1649_002:0334b16": "自心本有。將心外求。捨父逃走。後著般若心經略曰。",
    "X88n1649_002:0334b17": "萬行起於心。三乘歸於一。知心無所得是真得。是一",
    "X88n1649_002:0334b18": "無不通是圓通。後為湘州刺史河北道觀察使。勤恤",
    "X88n1649_002:0334b19": "民隱有惠政。",
    "X88n1649_002:0334b20": "嚴挺之",
    "X88n1649_002:0334b21": "[0334b21] 嚴挺之。名浚。以字行。華陰人。姿質軒秀。重交游許與。",
    "X88n1649_002:0334b22": "生死不易。張九齡雅知之。每曰嚴大勁苦。舉進士。累",
    "X88n1649_002:0334b23": "登顯用。天下引領望其為相。帝亦知其賢。欲遂相之。",
    "X88n1649_002:0334b24": "晚為李林甫所抑。&#x9B31;&#x9B31;不得志。至是豫為墓誌曰。天",
    "X88n1649_002:0334c01": "寶元年。挺之自絳州刺史抗疏。陳乞天恩。養疾歸間。",
    "X88n1649_002:0334c02": "兼授太子詹事。前後歷三十五官。春秋七十。無所展",
    "X88n1649_002:0334c03": "用。為上士所悲。今年九月。寢疾於洛陽之私第。擬卜",
    "X88n1649_002:0334c04": "地於大照和上塔次之西。自分盡忠事上。叨載國史。",
    "X88n1649_002:0334c05": "勉拙從事。或布人謠。陵谷可以自紀。文章焉用為飾。",
    "X88n1649_002:0334c06": "初挺之師事大照禪惠義。深明釋典。及遺葬大照塔",
    "X88n1649_002:0334c07": "次。示不忘其德。見舊史。",
    "X88n1649_002:0334c08": "李青蓮",
    "X88n1649_002:0334c09": "[0334c09] 李白。字太白。成紀人。唐宗室。天寶初至長安往見賀",
    "X88n1649_002:0334c10": "知章。知章見其文歎曰。子謫仙才也。言於玄宗。召見",
    "X88n1649_002:0334c11": "金鑾殿。賜食。上親為調&#x7FAE;。詔供奉翰林。白嘗著西方",
    "X88n1649_002:0334c12": "淨土贊曰。向西日沒處。遙瞻大悲顏。目淨四海水。身",
    "X88n1649_002:0334c13": "光紫金山。勤念心往生。是故稱極樂。珠網珍寶樹。天",
    "X88n1649_002:0334c14": "花散香閣。圖&#x7575;了在眼。願托彼道場。以此功德海。冥",
    "X88n1649_002:0334c15": "祐為津梁。八十一劫&#x8FA0;。如風埽輕霜庶觀無量壽。長",
    "X88n1649_002:0334c16": "願玉毫光。",
    "X88n1649_002:0334c17": "李公度",
    "X88n1649_002:0334c18": "[0334c18] 李舟。字公度。為虔州刺史。少以節行自負。杜甫有詩",
    "X88n1649_002:0334c19": "三十六韻送之。代北有豪鷹。生子毛盡赤是也。舟嘗",
    "X88n1649_002:0334c20": "與妹書曰。釋迦生中國。設教如周孔。周孔生西方。設",
    "X88n1649_002:0334c21": "教如釋迦。天堂無則已。有則君子登。地獄無則已。有",
    "X88n1649_002:0334c22": "則小人入。識者以為名言。",
    "X88n1649_002:0334c23": "蘇晉",
    "X88n1649_002:0334c24": "[0334c24] 蘇晉。藍田人。戶部尚書&#x73E6;之子。數歲能屬文作八卦",
    "X88n1649_002:0335a01": "論。房&#x9834;叔王紹宗歎曰。後來之王粲也。常得胡僧慧",
    "X88n1649_002:0335a02": "澄繡彌勒佛一本。晉寶之常曰。是佛好飲米汁。正與",
    "X88n1649_002:0335a03": "吾性合。愿事之。他佛不愛也。",
    "X88n1649_002:0335a04": "韋蘇州",
    "X88n1649_002:0335a05": "[0335a05] 韋應物。長安京兆人。逍遙公韋瓊之後。李肇國史補",
    "X88n1649_002:0335a06": "云。韋性高潔。鮮食寡欲。所居焚香埽地而座。唐天寶",
    "X88n1649_002:0335a07": "時扈從游幸。永泰中為府功曹。大曆中為鄠令櫟陽",
    "X88n1649_002:0335a08": "令。建中初刺滁州。又刺江州。貞元中刺蘇州。官轍所",
    "X88n1649_002:0335a09": "經。精虔奉佛。與釋皎然為方外友。唐人謂以文字作",
    "X88n1649_002:0335a10": "佛事者。皆影響剽其外廓。惟王摩詰柳子厚韋蘇州",
    "X88n1649_002:0335a11": "三。能深入耳。",
    "X88n1649_002:0335a12": "李遐叔",
    "X88n1649_002:0335a13": "[0335a13] 李華。字遐叔。贊皇人。中博學宏辭科。天寶中拜監察",
    "X88n1649_002:0335a14": "御史。上疏劾宰相楊國忠姻黨橫暴。州郡肅然。嘗從",
    "X88n1649_002:0335a15": "荊谿然禪師學止觀。荊谿為述止觀大意一篇。包括",
    "X88n1649_002:0335a16": "大部。同時學者散騎常侍崔恭。諫議大夫田敦。更相",
    "X88n1649_002:0335a17": "提唱。潤州鶴林寺徑山之師元素示寂。華撰&#x7891;文。其",
    "X88n1649_002:0335a18": "末曰弟子嘗聞道於徑山。猶樂正子春之於夫子也。",
    "X88n1649_002:0335a19": "杜子巽",
    "X88n1649_002:0335a20": "[0335a20] 杜鴻漸。字子巽。濮州人。出撫巴蜀。遣使詣白&#x5393;山請",
    "X88n1649_002:0335a21": "無住禪師入城問法。曰弟子聞和尚說無憶無念無",
    "X88n1649_002:0335a22": "妄三句法門。未審是一是三。無住曰。無憶名戒。無念",
    "X88n1649_002:0335a23": "名定。無妄名慧。然一心不生則具戒定慧。非一非三",
    "X88n1649_002:0335a24": "也。曰後句妄字莫非從心否。無住曰從女者是。曰有",
    "X88n1649_002:0335b01": "據否。無住曰。法句經云。若起精進心。是妄非精進。若",
    "X88n1649_002:0335b02": "能心不妄。精進無有涯。時庭樹&#x9D76;鳴。公曰。師還聞否。",
    "X88n1649_002:0335b03": "曰聞。&#x9D76;去矣。又問師今聞否。曰聞。公曰。&#x9D76;去無聲。云",
    "X88n1649_002:0335b04": "何言聞。無住。曰。聞與不聞。非關聞性。本來不生。今亦",
    "X88n1649_002:0335b05": "不滅。有聲之時。是聲塵自生。無聲之時是聲塵自滅。",
    "X88n1649_002:0335b06": "而此聞性。不隨聲生。不隨聲滅。公又問何謂識心見",
    "X88n1649_002:0335b07": "性。答曰。一切學道人隨念流浪。&#x76D6;為不識真心。不見",
    "X88n1649_002:0335b08": "本性。真心者。念生亦不順生。念滅亦不依滅。不來不",
    "X88n1649_002:0335b09": "去不定不亂不取不舍不沉不浮。無為無相。活潑潑",
    "X88n1649_002:0335b10": "平常自在。此心體畢竟不可得。觸目皆如。無非見性",
    "X88n1649_002:0335b11": "也。公與杜黃裳同日拜相。晚以疾辭。釋位三日而終。",
    "X88n1649_002:0335b12": "命朝服加僧伽黎。剃鬚髮而逝。遺命依沙門法葬。鴻",
    "X88n1649_002:0335b13": "漸係靈武策立功臣。家世奉佛。觀其末後一著。打徹",
    "X88n1649_002:0335b14": "大事非偈然矣。",
    "X88n1649_002:0335b15": "陸鴻漸",
    "X88n1649_002:0335b16": "[0335b16] 陸羽。字鴻漸。初為沙門得之水&#x6FF5;。蓄之。既長。以易自",
    "X88n1649_002:0335b17": "筮。得蹇之漸曰。鴻漸於陸。其羽可用為儀。乃以陸為",
    "X88n1649_002:0335b18": "姓氏。名而字之。師教以旁行書。答曰。終鮮兄弟而絕",
    "X88n1649_002:0335b19": "後嗣得為孝乎。逃去為優人。天寶中。太守李齊物異",
    "X88n1649_002:0335b20": "之。授以書。貌侻陋。口喫而辨。上元中隱苕谿。與沙門",
    "X88n1649_002:0335b21": "通標皎然善。自號桑苧翁。又號竟陵子。又號東岡子。",
    "X88n1649_002:0335b22": "又號東園先生。召拜太子文學不就。杜門著書。或獨",
    "X88n1649_002:0335b23": "野中。誦詩擊木。徜徉自如。",
    "X88n1649_002:0335b24": "李鄴侯",
    "X88n1649_002:0335c01": "[0335c01] 李泌。字長源。京兆人。七歲知為文。玄宗召見呼為奇",
    "X88n1649_002:0335c02": "童。使與太子為布衣交。後謁肅宗於靈武。入議國事。",
    "X88n1649_002:0335c03": "出陪輿輦。兩京之復。泌之翼贊居多。初無妻不食肉。",
    "X88n1649_002:0335c04": "代宗強詔食肉娶妻。德宗朝。進禮部尚書同平章事。",
    "X88n1649_002:0335c05": "封鄴侯。聞瓚禪師居南嶽。人號嬾殘。泌往謁之。聞其",
    "X88n1649_002:0335c06": "經聲。先悲愴而後悅豫。知其為謫墮之人。不久將去。",
    "X88n1649_002:0335c07": "候之良久。匍匐問道。師曰碎卻筆硯。方可談此。撥火",
    "X88n1649_002:0335c08": "出芋食之。泌至中夜復請曰。終無一言見教乎師撫",
    "X88n1649_002:0335c09": "其背曰。領取十年宰相。至是泌用事。為帝言其高行。",
    "X88n1649_002:0335c10": "詔徵之。使者至石窟宣麻。讚含涕垂膺。凝然端坐。不",
    "X88n1649_002:0335c11": "以介意。使回以聞。德宗益歎異之。",
    "X88n1649_002:0335c12": "顏魯公",
    "X88n1649_002:0335c13": "[0335c13] 顏真卿。字清臣。杲卿從弟。博學工詩。事親以孝聞。舉",
    "X88n1649_002:0335c14": "進士累官平原太守。祿山反。河朔盡陷。獨平原城守",
    "X88n1649_002:0335c15": "具備。累遷尚書右丞。封魯郡公。李希烈陷汝州。朝廷",
    "X88n1649_002:0335c16": "遣真卿往諭之。不屈被害。公嘗受戒於湖州慧明。又",
    "X88n1649_002:0335c17": "問道於江西嚴峻。乾元三年。肅宗置天下於生池八",
    "X88n1649_002:0335c18": "十一所。公奉詔立&#x7891;。其辭曰。昔殷湯克仁。垂一面之",
    "X88n1649_002:0335c19": "網。漢武垂惠。致含珠之報。流水救涸。寶勝稱名。&#x76D6;事",
    "X88n1649_002:0335c20": "止於當時。尚介祉於終古。豈我今日動者植者。水居",
    "X88n1649_002:0335c21": "涸居。舉天下以為池。磬域中而蒙福。乘陀羅尼加持",
    "X88n1649_002:0335c22": "之力。竭煩惱海生死之津。揆之前古。曾何髣&#x9AF4;。",
    "X88n1649_002:0335c23": "裴晉公",
    "X88n1649_002:0335c24": "[0335c24] 裴度。字中立。聞喜人。貞元初進士。累官中書侍郎。督",
    "X88n1649_002:0336a01": "兵討平淮蔡。封晉國公。因閹&#x7AEA;煽虐。退歸集賢里。日",
    "X88n1649_002:0336a02": "與白居易劉禹錫文酒相歡。不問戶外事。嘗訪道於",
    "X88n1649_002:0336a03": "徑山道欽禪師。執弟子禮。求出世法。臨卒謂門人曰。",
    "X88n1649_002:0336a04": "吾死無所繫。但午橋莊松雲嶺未成。&#x8F2D;碧池。繡魚尾",
    "X88n1649_002:0336a05": "未長。漢書未終篇。為可恨耳。",
    "X88n1649_002:0336a06": "龐道玄",
    "X88n1649_002:0336a07": "[0336a07] 龐蘊。字道玄。父任衡陽太守。世業儒。貞元初。謁石頭",
    "X88n1649_002:0336a08": "和尚。亡言妙契。一日石頭問子自見吾以來。日用事",
    "X88n1649_002:0336a09": "作麼生。對曰。若問日用事。即無開口處。乃呈一偈曰。",
    "X88n1649_002:0336a10": "日用事無別。唯吾自偈諧。頭頭非取捨。處處勿張乖。",
    "X88n1649_002:0336a11": "朱紫誰為號。丘山絕點埃。神通并妙用。運水及搬柴。",
    "X88n1649_002:0336a12": "石頭然之。後訪百靈和上。路次相遇。靈問昔日石頭",
    "X88n1649_002:0336a13": "得意句。還會舉向人麼。居士云會舉來。靈云。舉向阿",
    "X88n1649_002:0336a14": "誰來。居士以手自指云龐公。靈云。真是妙德空生也。",
    "X88n1649_002:0336a15": "柳柳州",
    "X88n1649_002:0336a16": "[0336a16] 柳宗元字子厚。解人。第進士。博學宏辭科。貞元中拜",
    "X88n1649_002:0336a17": "監察御史。元和中為柳州刺史。後貶永州司馬。因自",
    "X88n1649_002:0336a18": "放山澤間。湮&#x9B31;牢騷一寓諸文。其撰般舟和尚&#x7891;曰。",
    "X88n1649_002:0336a19": "和尚心大行密。禮卑道尊。以為由定發慧。必用毗尼。",
    "X88n1649_002:0336a20": "乃即崇嶺作精室曰般舟臺焉。嗚呼。無得而修故念",
    "X88n1649_002:0336a21": "為實相。不取於法。故律為大乘。萬行方厲。入性恒如。",
    "X88n1649_002:0336a22": "寂用之涯。不可得也。送浩初上人敘曰。韓退之病予",
    "X88n1649_002:0336a23": "嗜浮圖言。訾予與浮圖游。浮圖誠有不可斥者。往往",
    "X88n1649_002:0336a24": "與易論語合。誠樂之。&#x20057;然不與孔子異道。退之好儒",
    "X88n1649_002:0336b01": "未能過楊子。楊子之書。於莊墨申韓皆有取焉。浮圖",
    "X88n1649_002:0336b02": "者反不及莊墨申韓之怪僻險賊歟。曰以其夷也。以",
    "X88n1649_002:0336b03": "夷則將友惡來盜跖而賤季札由予乎。吾之所取者",
    "X88n1649_002:0336b04": "與易論語合。雖聖人復起不得而斥也。子厚此書。推",
    "X88n1649_002:0336b05": "獎釋氏可謂極至。其送濬上人歸省敘。撰淨土院記。",
    "X88n1649_002:0336b06": "南嶽大明律師&#x7891;。具載唐史不可枚舉。",
    "X88n1649_002:0336b07": "劉夢得",
    "X88n1649_002:0336b08": "[0336b08] 劉禹錫。字夢得。中山人。擢進士。登博學宏辭科。累官",
    "X88n1649_002:0336b09": "集賢直學士。晚年以文章自娛。白居易推為詩豪。嘗",
    "X88n1649_002:0336b10": "撰六祖大鑒禪師&#x7891;曰。如來滅後。五百歲而摩騰竺",
    "X88n1649_002:0336b11": "法蘭以經來。華人始聞其言。猶夫重昏之見[勿/口]爽。後",
    "X88n1649_002:0336b12": "五百歲而達磨以法來。華人始傳其心。猶夫昧且之",
    "X88n1649_002:0336b13": "睹白日。自達磨六傳至大鑒。如貫意珠。有先後而無",
    "X88n1649_002:0336b14": "同異。世之言真宗者。所謂頓門。初達磨與佛衣俱來。",
    "X88n1649_002:0336b15": "得道傳付以為心印。至大鑒置而不傳。豈以是為芻",
    "X88n1649_002:0336b16": "狗耶。又撰佛衣銘曰。不有信器。眾生曷歸。是開便門。",
    "X88n1649_002:0336b17": "非止傳衣。初必有終。傳豈無已。物必歸盡。衣胡久恃。",
    "X88n1649_002:0336b18": "先終知終。用乃不窮。我道無朽。衣於何有。其用已陳。",
    "X88n1649_002:0336b19": "孰非芻狗。",
    "X88n1649_002:0336b20": "于刺史",
    "X88n1649_002:0336b21": "[0336b21] 于&#x9814;。字允元。代人。貞元十四年拜山東節度使。初為",
    "X88n1649_002:0336b22": "為湖州刺史。進沙門皎然杼山詩集藏於御書殿。與",
    "X88n1649_002:0336b23": "襄陽龐居士相得甚驩。一日詣居士問疾。居士謂曰。",
    "X88n1649_002:0336b24": "但願空諸所有。慎勿實諸所無。又嘗問紫玉禪禪。師",
    "X88n1649_002:0336c01": "是黑風。吹甚船舫。漂墮羅剎鬼國。師曰。于&#x9814;這客作",
    "X88n1649_002:0336c02": "漢。問恁麼事作麼。&#x9814;當時失色。師指云。祇這便是漂",
    "X88n1649_002:0336c03": "墮羅剎鬼國也。&#x9814;聞已信受。",
    "X88n1649_002:0336c04": "李元賓",
    "X88n1649_002:0336c05": "[0336c05] 李觀。字元賓。華之從子。貞元中舉宏辭。善屬文。一洗",
    "X88n1649_002:0336c06": "前人時調。與韓愈相上下。卒年二十九。退之為作墓",
    "X88n1649_002:0336c07": "銘。其居父憂也。刺血寫金剛經。奇香發其舍。郁然連",
    "X88n1649_002:0336c08": "日。香及其鄰。",
    "X88n1649_002:0336c09": "李習之",
    "X88n1649_002:0336c10": "[0336c10] 李翱。字習之。趙郡人。以文章見推當時。中進士第。元",
    "X88n1649_002:0336c11": "和初為國史修撰。性峭鯁。嘗面折宰相李逢吉之過。",
    "X88n1649_002:0336c12": "刺朗州。慕藥山惟儼禪師道風。入山謁之。藥山執經",
    "X88n1649_002:0336c13": "不顧。翱遂拂衣云。見面不如聞名。山&#x5374;呼太守。翱應",
    "X88n1649_002:0336c14": "諾。山云何得貴耳賤目。翱謝之。乃曰如何是道。山以",
    "X88n1649_002:0336c15": "手指上下云會麼。翱云不會山云。雲在青天水在瓶。",
    "X88n1649_002:0336c16": "翱欣然答以偈曰。練得身形似鶴形。千株松下兩函",
    "X88n1649_002:0336c17": "經。我來問道無餘說。雲在青天水在瓶。一夕師登山。",
    "X88n1649_002:0336c18": "忽雲開見月。大嘯一聲。聲落澧陽八九十里許翱聞",
    "X88n1649_002:0336c19": "之。復寄偈曰。選得幽居愜野情。終年無送亦無迎。有",
    "X88n1649_002:0336c20": "時獨上孤&#x5CEF;項。月下披雲嘯一聲。",
    "X88n1649_002:0336c21": "權載之",
    "X88n1649_002:0336c22": "[0336c22] 權德輿。字載之。秦州人。少以文章稱。德宗聞其才。召",
    "X88n1649_002:0336c23": "為左補闕。累遷禮部尚書。德輿於經術無不貫綜。雖",
    "X88n1649_002:0336c24": "動止無外飾而醞藉風流。自然可慕。嘗著草衣禪師",
    "X88n1649_002:0337a01": "宴坐記曰。師居南嶽三十年。足不蹈地。口不嘗味。時",
    "X88n1649_002:0337a02": "無暑寒。一繩&#x7240;而已。萬有囂然。此身不動。其內則以",
    "X88n1649_002:0337a03": "三世五蘊皆從妄作。然後以有法諦觀十二緣。於正",
    "X88n1649_002:0337a04": "智中。得真常真我。方寸之地。湛然&#x8657;無。身及智慧。二",
    "X88n1649_002:0337a05": "俱清淨。微言&#x8F2D;語。有時而聞。如雨潤萬物。風行空中。",
    "X88n1649_002:0337a06": "履其門閾。皆獲趨入。",
    "X88n1649_002:0337a07": "徐岱",
    "X88n1649_002:0337a08": "[0337a08] 徐岱。蘇州人。於學無所不通。辨論明銳。帝每遇誕日。",
    "X88n1649_002:0337a09": "詔佛老二氏與群臣大論麟德殿。岱始論三家若矛",
    "X88n1649_002:0337a10": "盾而卒同歸於善。帝大悅。官至校書郎。",
    "X88n1649_002:0337a11": "李義山",
    "X88n1649_002:0337a12": "[0337a12] 李商隱。字義山。河內人。舉進士。累官工部員外郎。詩",
    "X88n1649_002:0337a13": "文魂邁奇古。世號其詩為西崑體。有讚佛偈曰。吾儒",
    "X88n1649_002:0337a14": "之師。曰魯仲尼。仲尼師聃。龍吾不知。聃師天竺。善入",
    "X88n1649_002:0337a15": "無為。稽首大覺。吾師師師。商隱慕悟達國師知玄之",
    "X88n1649_002:0337a16": "道。以弟子禮事之。嘗苦眼疾冥禱。玄寄天眼偈三章。",
    "X88n1649_002:0337a17": "讀訖疾愈。",
    "X88n1649_002:0337a18": "盧源一",
    "X88n1649_002:0337a19": "[0337a19] 盧士衍。字源一。家世官閥。勘解職仕。不三十餘。歷八",
    "X88n1649_002:0337a20": "諸侯府。皆掌劇事。性強邁不錄幽瑣。為吏所搆。謫官",
    "X88n1649_002:0337a21": "建州。有異人密授心契。冥失所在。胤子積歲窮索無",
    "X88n1649_002:0337a22": "所得。一夕於衡山佛舍眾頭陀中燈下識之。號&#x544C;泣",
    "X88n1649_002:0337a23": "血無所顧。明復亡之矣先是眾以為姜頭陀。至是知",
    "X88n1649_002:0337a24": "其為盧也。元和中元微之拜張中丞於湘潭。適士衍",
    "X88n1649_002:0337b01": "在座。即日詣所舍東寺一見相笑。盡得本。元遂贈以",
    "X88n1649_002:0337b02": "七言五韻。云盧師深話出家由。剃盡心花始剃頭。馬",
    "X88n1649_002:0337b03": "哭青山別車匿。鵲飛螺髻見羅&#x777A;。還來舊日經行處。",
    "X88n1649_002:0337b04": "似隔前身夢寐遊。為向八龍兄弟說。他生滅會此生",
    "X88n1649_002:0337b05": "休。",
    "X88n1649_002:0337b06": "裴寬",
    "X88n1649_002:0337b07": "[0337b07] 裴寬。聞喜人。官河刺史。州久旱。寬入境&#x8F19;雨。徙河南",
    "X88n1649_002:0337b08": "尹。不屈附權貴。拜禮部尚書。喜佛氏。與沙門游。習誦",
    "X88n1649_002:0337b09": "其書老彌篤云。"
}