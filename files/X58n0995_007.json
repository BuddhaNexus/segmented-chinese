{
    "X58n0995_007:0231b03": "華嚴一乘分齊章義苑疏卷第七",
    "X58n0995_007:0231b05": "霅溪普靜沙門　道亭　述",
    "X58n0995_007:0231b06": "第七二乘迴心者有六種說。",
    "X58n0995_007:0231b07": "釋曰標章列數也。",
    "X58n0995_007:0231b08": "一或一切至小乘中說。",
    "X58n0995_007:0231b09": "釋曰我生已盡梵行已立所作已辦不受後有故",
    "X58n0995_007:0231b10": "皆無迴心此據本乘以說。",
    "X58n0995_007:0231b11": "二或一切至此約終教說。",
    "X58n0995_007:0231b12": "釋曰初約大乘以標以悉下約因緣以釋根本下",
    "X58n0995_007:0231b13": "示迴心之本小乘下彈方便須迴言以悉有佛性",
    "X58n0995_007:0231b14": "者謂定性二乘悉當成佛故則體大為因用大為",
    "X58n0995_007:0231b15": "緣合會熏彼無明故起心而向大也。",
    "X58n0995_007:0231b16": "問如瑜伽至不應理故。",
    "X58n0995_007:0231b17": "釋曰初引諸論為難端既本下正難因亡言入無",
    "X58n0995_007:0231b18": "餘者謂灰斷沉空諸識麤亡故言不就也既本下",
    "X58n0995_007:0231b19": "縱奪非理。",
    "X58n0995_007:0231b20": "答彼論依始教至不復起也。",
    "X58n0995_007:0231b21": "釋曰示論指權有二義故初約本識唯妄故說有",
    "X58n0995_007:0231b22": "滅二順小沉空故言不起權有斯理故說不迴。",
    "X58n0995_007:0231b23": "今約終教至得生心也。",
    "X58n0995_007:0231b24": "釋曰初約實故明具分唯識二指二乘迷其斷證",
    "X58n0995_007:0231c01": "不可言滅又由下牒彼無證定成方便既成方便",
    "X58n0995_007:0231c02": "以何迴心故指四因為生心之本也四因者謂佛",
    "X58n0995_007:0231c03": "性大悲無明與不究竟也。",
    "X58n0995_007:0231c04": "問如生心至分齊如何。",
    "X58n0995_007:0231c05": "釋曰既許生心應歷時分故茲問也。",
    "X58n0995_007:0231c06": "答由根不等故去有遲疾。",
    "X58n0995_007:0231c07": "釋曰二乘四果根行不同故經時有謂下之八六",
    "X58n0995_007:0231c08": "四萬是也。",
    "X58n0995_007:0231c09": "遲者經劫至但總相說。",
    "X58n0995_007:0231c10": "釋曰此文初法二喻三合四解言味著三昧樂等",
    "X58n0995_007:0231c11": "者由修三昧定折伏煩惱得出三界安住無餘猶",
    "X58n0995_007:0231c12": "暫止息然雖暫止不復退凡由滯著故經歷時劫",
    "X58n0995_007:0231c13": "譬如下舉喻躭三昧酒醉寂滅瓶合法可知但總",
    "X58n0995_007:0231c14": "相者未分諸果之別時也。",
    "X58n0995_007:0231c15": "若差別說至菩提心位。",
    "X58n0995_007:0231c16": "釋曰縱爾根機不等歷時短長要且皆登無上大",
    "X58n0995_007:0231c17": "菩提位心冥果海也。",
    "X58n0995_007:0231c18": "如涅槃經至菩提之心。",
    "X58n0995_007:0231c19": "釋曰引經明四果與獨覺經劫得果次解受生發",
    "X58n0995_007:0231c20": "心云。",
    "X58n0995_007:0231c21": "解云此明至便能發心。",
    "X58n0995_007:0231c22": "釋曰須陀洹人受七生等者謂未斷修惑名為預",
    "X58n0995_007:0231c23": "流生極七返即登無學言七返者謂九品修惑能",
    "X58n0995_007:0231c24": "潤七生且上上品能潤兩生上中上下中上各潤",
    "X58n0995_007:0232a01": "一生中中中下合潤一生下三品惑共潤一生如",
    "X58n0995_007:0232a02": "七步蛇步盡命終此是七返聖人若家家者頌云",
    "X58n0995_007:0232a03": "斷欲三四品三二生家家斷至五二向斷六一來",
    "X58n0995_007:0232a04": "果釋曰斷上三品四生已損名受三生更斷中上",
    "X58n0995_007:0232a05": "一品復損一生故斷四品總損五生但受二生故",
    "X58n0995_007:0232a06": "云三二生家家也故無斷一二品惑名家家者以",
    "X58n0995_007:0232a07": "得初果起大加行必無斷二等亦無斷五生家家",
    "X58n0995_007:0232a08": "者由斷第六即證一來無一品惑能障於果故言",
    "X58n0995_007:0232a09": "家家者家不一故家家有二一天家家或於欲天",
    "X58n0995_007:0232a10": "受三二生二人家家即於人中受三二生後證圓",
    "X58n0995_007:0232a11": "寂此是家家聖人已釋上半下半明其向果既斷",
    "X58n0995_007:0232a12": "六品得於一來故斷五品名趣果向此人在於定",
    "X58n0995_007:0232a13": "中經八萬劫生心歸佛受正教化其第二果但斷",
    "X58n0995_007:0232a14": "二生者謂一生天上一來人間即便入滅在於寂",
    "X58n0995_007:0232a15": "定經六萬劫方乃發心受佛教化其第三不還果",
    "X58n0995_007:0232a16": "者論云斷第七八品一生名一間此即第三向斷",
    "X58n0995_007:0232a17": "九不還果故釋曰若斷七八餘第九在亦有一生",
    "X58n0995_007:0232a18": "而為間隔故名一間有一品惑不證不還有一生",
    "X58n0995_007:0232a19": "在不證圓寂皆名一間即此一間是不還向九品",
    "X58n0995_007:0232a20": "全斷更不還來生於欲界成不還果羅漢向果斷",
    "X58n0995_007:0232a21": "上二果七十二品可知經劫迴心亦準知此是漸",
    "X58n0995_007:0232a22": "證聖人此上三類皆就修道而明也若是見道更",
    "X58n0995_007:0232a23": "斷八十八品分別麤惑如常所明上斷惑疏中不",
    "X58n0995_007:0232a24": "記愚法小乘惑者義見於此學者知之。",
    "X58n0995_007:0232b01": "此五人發心至經爾許劫也。",
    "X58n0995_007:0232b02": "釋曰既能迴心向大不知入何位次故此定其入",
    "X58n0995_007:0232b03": "十信位何以故今彼知具達妄發菩提心修菩薩",
    "X58n0995_007:0232b04": "道故又有義下說經時與前別也前約在涅槃中",
    "X58n0995_007:0232b05": "此說在迴心中前義為正兼取後義。",
    "X58n0995_007:0232b06": "如直往人至上來明遲者。",
    "X58n0995_007:0232b07": "釋曰始從悠悠入信修行歷一萬劫成就發心登",
    "X58n0995_007:0232b08": "初住位獨覺根雖大小不同明利相似故時劫同",
    "X58n0995_007:0232b09": "也。",
    "X58n0995_007:0232b10": "若極疾者至竝約終教說。",
    "X58n0995_007:0232b11": "釋曰此顯根未熟教不遇如來但於出世方便淨",
    "X58n0995_007:0232b12": "中受化聞經而證佛果天台依此經文立方便淨",
    "X58n0995_007:0232b13": "此宗身土次下當明。",
    "X58n0995_007:0232b14": "三或一切至引二乘說。",
    "X58n0995_007:0232b15": "釋曰權乘三無二有引攝小乘作如此說可知。",
    "X58n0995_007:0232b16": "四或非迴至約頓教說。",
    "X58n0995_007:0232b17": "釋曰此教離相佛尚不存焉明迴向既無有迴亦",
    "X58n0995_007:0232b18": "無不迴何以故雙亡對待故。",
    "X58n0995_007:0232b19": "五或合具至攝方便說。",
    "X58n0995_007:0232b20": "釋曰總收諸教前四既附於教故此合具也。",
    "X58n0995_007:0232b21": "六或俱絕至一乘別教說。",
    "X58n0995_007:0232b22": "釋曰初義深不可窺故無所迴何以故見所不及",
    "X58n0995_007:0232b23": "故引文例知次義本來成佛故皆以究竟不假更",
    "X58n0995_007:0232b24": "迴所引經例解此竝下約教以結。",
    "X58n0995_007:0232c01": "問如一乘攝至如別處說。",
    "X58n0995_007:0232c02": "釋曰初問二答問約三一得法答據漸入頓證之",
    "X58n0995_007:0232c03": "殊於二教中皆有示位顯法初中亦位約信法約",
    "X58n0995_007:0232c04": "大心悲智等行六度緣真次中道間頓悟法證難",
    "X58n0995_007:0232c05": "思故十十法門以顯無盡言因陀羅慧比丘者即",
    "X58n0995_007:0232c06": "六千之首是舍利弗之門徒由文殊大士象王迴",
    "X58n0995_007:0232c07": "觀即道成言下義當解行身徧於五位法者謂三",
    "X58n0995_007:0232c08": "生圓證以定位一得一切得故五位齊成也。",
    "X58n0995_007:0232c09": "第八佛果至但有修德也。",
    "X58n0995_007:0232c10": "釋曰前中者常無常中也但以此教得名而不得",
    "X58n0995_007:0232c11": "義故無性德之常隨彼所修修成敗壞是故唯是",
    "X58n0995_007:0232c12": "無常故遺教云動不動法皆是敗壞不安相引論",
    "X58n0995_007:0232c13": "可知。",
    "X58n0995_007:0232c14": "若三乘始教至相續起故。",
    "X58n0995_007:0232c15": "釋曰約三常以明三身法身是凝然常故云以自",
    "X58n0995_007:0232c16": "性故亦無常以離不離故者謂隱顯不定隱故言",
    "X58n0995_007:0232c17": "離顯故言不離有斯不定故說無常修生功德是",
    "X58n0995_007:0232c18": "無常者此通報化二身何以故轉識修成故故釋",
    "X58n0995_007:0232c19": "義云以從因緣生故等一得是常者標次釋義云",
    "X58n0995_007:0232c20": "以無間斷故相續起故無間即不斷常釋報身相",
    "X58n0995_007:0232c21": "續常即釋化身故知三常明三身也次引證云。",
    "X58n0995_007:0232c22": "莊嚴論云至俱常住等。",
    "X58n0995_007:0232c23": "釋曰但以三常證三身俱常不證無常也。",
    "X58n0995_007:0232c24": "若依終教至還歸真體。",
    "X58n0995_007:0233a01": "釋曰約有為無為以定常與無常有為之智修生",
    "X58n0995_007:0233a02": "功德故屬無常若知合本真無為一際故屬常住",
    "X58n0995_007:0233a03": "何以下徵而釋之本從真流故者謂非真流之智",
    "X58n0995_007:0233a04": "無以證真無明已盡等者謂始覺覺妄盡故同一",
    "X58n0995_007:0233a05": "本覺無復始本之異也。",
    "X58n0995_007:0233a06": "故梁攝論至如彼應知。",
    "X58n0995_007:0233a07": "釋曰證上本末同真緣修即性故也。",
    "X58n0995_007:0233a08": "又智論云至非生滅故。",
    "X58n0995_007:0233a09": "釋曰真妄非一故不與世合獨顯真常也。",
    "X58n0995_007:0233a10": "解云薩婆若至起用唯是真作。",
    "X58n0995_007:0233a11": "釋曰初約喻顯圓智周徧是故下揀顯真常法身",
    "X58n0995_007:0233a12": "下明隨緣不變何以徵釋所以用攬真成也。",
    "X58n0995_007:0233a13": "故起信論至乃至廣說等。",
    "X58n0995_007:0233a14": "釋曰上引攝論說法身真常寂而能用此引起信",
    "X58n0995_007:0233a15": "明報化即真用而能寂又論下示相即無礙之相",
    "X58n0995_007:0233a16": "故云法身影現等謂法身屬體影現當用思之。",
    "X58n0995_007:0233a17": "二總說者至隨義應知。",
    "X58n0995_007:0233a18": "釋曰由此法身下明體不礙相由不變故下明相",
    "X58n0995_007:0233a19": "不礙體全相不變二義鎔融者體相雙融同時無",
    "X58n0995_007:0233a20": "礙此是明德相之法約此以明佛身故云是故佛",
    "X58n0995_007:0233a21": "果即常即無常言具足四句一常唯真故二無常",
    "X58n0995_007:0233a22": "唯相故三兩示體相同時四雙非以相奪故或非",
    "X58n0995_007:0233a23": "四句者不變湛然故故曰隨義應知。",
    "X58n0995_007:0233a24": "問若爾何故至非異耶。",
    "X58n0995_007:0233b01": "釋曰此問由或非四句而起四句既非法非一異",
    "X58n0995_007:0233b02": "故。",
    "X58n0995_007:0233b03": "答若始教中至故非一也。",
    "X58n0995_007:0233b04": "釋曰此教談法不即故約智證真以明非異然雖",
    "X58n0995_007:0233b05": "非異且智屬有為真屬無為故非一也則是以有",
    "X58n0995_007:0233b06": "為智證無為理如日合空定成二相也。",
    "X58n0995_007:0233b07": "若終教中至無自體故。",
    "X58n0995_007:0233b08": "釋曰緣起則成事故功德不虗無性則體空故離",
    "X58n0995_007:0233b09": "而無體。",
    "X58n0995_007:0233b10": "此中初義與至思之可見。",
    "X58n0995_007:0233b11": "釋曰事有成事體空理有隨緣不變若乃二義相",
    "X58n0995_007:0233b12": "順便成非異初門是也舉體全收故二義相違即",
    "X58n0995_007:0233b13": "成非一次門是也以義差別下明非隔別也。",
    "X58n0995_007:0233b14": "若依頓教以至常與無常。",
    "X58n0995_007:0233b15": "釋曰此教絕待超言唯無住故云唯一實性身平",
    "X58n0995_007:0233b16": "等平等斯絕亦絕故重言平等不可說有下佛相",
    "X58n0995_007:0233b17": "也本來爾故。",
    "X58n0995_007:0233b18": "若寄言顯者至如是準之。",
    "X58n0995_007:0233b19": "釋曰即相見真猶屬寄言況識情分別者焉造斯",
    "X58n0995_007:0233b20": "旨思之。",
    "X58n0995_007:0233b21": "若依圓教至有常等四句。",
    "X58n0995_007:0233b22": "釋曰初總標一約下別列一約用佛果既通三世",
    "X58n0995_007:0233b23": "間等者謂智正覺眾生器世間融此三法以成十",
    "X58n0995_007:0233b24": "身是故具有常等四句者謂三世既融是常有力",
    "X58n0995_007:0233c01": "無力等故無常體用交徹故兩亦互隱互奪故雙",
    "X58n0995_007:0233c02": "非。",
    "X58n0995_007:0233c03": "二約德佛果至思之可見。",
    "X58n0995_007:0233c04": "釋曰約德四義修生就緣起本有約實德兩亦則",
    "X58n0995_007:0233c05": "相資圓融則雙拂故亦成四句上二下結勸。",
    "X58n0995_007:0233c06": "三約體通四句至際故俱非。",
    "X58n0995_007:0233c07": "釋曰以不說為顯故是常者謂法本如是故與阿",
    "X58n0995_007:0233c08": "含相應故是無常者言生理囊故二義無礙故俱",
    "X58n0995_007:0233c09": "有者因果交徹故隨緣起際故俱非者不限上二",
    "X58n0995_007:0233c10": "故。",
    "X58n0995_007:0233c11": "此上三義至無礙思之。",
    "X58n0995_007:0233c12": "釋曰融攝上三成大緣起舉一兼餘重重無盡故",
    "X58n0995_007:0233c13": "也。",
    "X58n0995_007:0233c14": "二明相好至是實法也。",
    "X58n0995_007:0233c15": "釋曰大相三十二隨形八十種列名如別所明仍",
    "X58n0995_007:0233c16": "不能即色見空故是實也。",
    "X58n0995_007:0233c17": "若三乘中至終教等說。",
    "X58n0995_007:0233c18": "釋曰示相指教二義不同初約權引攝小乘分次",
    "X58n0995_007:0233c19": "約實直往勝進故。",
    "X58n0995_007:0233c20": "問何故智論至各出因耶。",
    "X58n0995_007:0233c21": "釋曰由上談三十二相即是空義故引論中出因",
    "X58n0995_007:0233c22": "等實義以難之。",
    "X58n0995_007:0233c23": "答為引二乘至得出因也。",
    "X58n0995_007:0233c24": "釋曰初正答所問小乘下約教明因言為引二乘",
    "X58n0995_007:0234a01": "因下而說現業果不亡者謂小乘怖苦因苦以斷",
    "X58n0995_007:0234a02": "集此中引彼故現不亡故有難云業既不亡焉能",
    "X58n0995_007:0234a03": "成道故答云聖道斷惑非滅報故如羅漢下指相",
    "X58n0995_007:0234a04": "示報小乘等者約教說報問其相好下出相好因",
    "X58n0995_007:0234a05": "初義隱報彰化為彼難見報相故次義即化是報",
    "X58n0995_007:0234a06": "故即就此化中便出因故。",
    "X58n0995_007:0234a07": "問何故攝論至功德攝耶。",
    "X58n0995_007:0234a08": "釋曰由前示相者為引小故即乖此文故引為問。",
    "X58n0995_007:0234a09": "答此亦有二義至此約終教說。",
    "X58n0995_007:0234a10": "釋曰答中二義初義為迴小故說相為真令其觀",
    "X58n0995_007:0234a11": "對生信樂故次義功德為法身非真理故既非真",
    "X58n0995_007:0234a12": "理攝相為法亦未失通途終教可知又三十二相",
    "X58n0995_007:0234a13": "下即相見性正屬法身終教所談無煩疑惑。",
    "X58n0995_007:0234a14": "若依一乘至相海品說。",
    "X58n0995_007:0234a15": "釋曰一乘佛相將十蓮華藏世界抹作微塵一微",
    "X58n0995_007:0234a16": "塵是一相此相皆是實德故皆徧法界若通機見",
    "X58n0995_007:0234a17": "即屬業用故云業用亦爾。",
    "X58n0995_007:0234a18": "又觀佛三昧至已廣分別。",
    "X58n0995_007:0234a19": "釋曰言同人相故說三十二相者轉輪聖王有三",
    "X58n0995_007:0234a20": "十二相故同也勝諸天故說八十種好者帝釋諸",
    "X58n0995_007:0234a21": "天有相而無好故此勝之。",
    "X58n0995_007:0234a22": "解云此中至餘義可知。",
    "X58n0995_007:0234a23": "釋曰分其三段即為三教初為小乘但三十二次",
    "X58n0995_007:0234a24": "三乘八萬相好終為一乘十蓮華相等。",
    "X58n0995_007:0234b01": "第九明攝化至化境分齊也。",
    "X58n0995_007:0234b02": "釋曰攝化分齊者依諸教明化境之寬陿也小乘",
    "X58n0995_007:0234b03": "唯娑婆者謂不信界外別有土故此猶約化之邊",
    "X58n0995_007:0234b04": "量若克佛之所依唯處四洲之一故云於中此閻",
    "X58n0995_007:0234b05": "浮是報佛所依百億下狀化境之量也。",
    "X58n0995_007:0234b06": "若三乘中至今此不說。",
    "X58n0995_007:0234b07": "釋曰此二今此不說者謂既明攝化乃是對機此",
    "X58n0995_007:0234b08": "既佛之證用故不說也其身土之為義也諸教不",
    "X58n0995_007:0234b09": "同諸宗各說今試辨之略分為七初列名二開合",
    "X58n0995_007:0234b10": "三顯相四出因五辨體六方便七問答。",
    "X58n0995_007:0234b11": "初列名者一法性土二自受用土三他受用土四",
    "X58n0995_007:0234b12": "變化土五圓融無礙土。",
    "X58n0995_007:0234b13": "二開合者然佛土之義雖有多種不出其三一法",
    "X58n0995_007:0234b14": "性土二受用土三變化土若開受用有自他則成",
    "X58n0995_007:0234b15": "四土統為二種謂淨及穢或性及相融而為一有",
    "X58n0995_007:0234b16": "異餘宗。",
    "X58n0995_007:0234b17": "三顯相者然說三者依三身故報有自他故為四",
    "X58n0995_007:0234b18": "身四身還依四土唯識云自性身依法性土雖此",
    "X58n0995_007:0234b19": "身土體無差別而屬佛法性相異故此佛身土俱",
    "X58n0995_007:0234b20": "非盡攝雖不可說形量大小能隨事相其量無邊",
    "X58n0995_007:0234b21": "譬如虗空徧一切處自受用身還依自土謂大圓",
    "X58n0995_007:0234b22": "鏡智相應淨識由昔所修自利無漏純淨佛土因",
    "X58n0995_007:0234b23": "緣成就從初成佛盡未來際相續變為純淨佛土",
    "X58n0995_007:0234b24": "周圓無際眾寶莊嚴自受用身常依而住如淨土",
    "X58n0995_007:0234c01": "量身量亦爾諸根相好一一無邊無限善根所引",
    "X58n0995_007:0234c02": "生故功德智慧既非色法雖不可說數量大小而",
    "X58n0995_007:0234c03": "依所證及所依身亦可說言徧一切處釋曰謂功",
    "X58n0995_007:0234c04": "德隨所依身智慧隨所證如他受用身亦依自土",
    "X58n0995_007:0234c05": "謂平等智大慈悲力由昔所修利他無偏純淨佛",
    "X58n0995_007:0234c06": "土因緣成就隨住十地菩薩所宜變為淨佛土或",
    "X58n0995_007:0234c07": "小或大或劣或勝前後改轉他受用身依之而住",
    "X58n0995_007:0234c08": "能依量亦無定限若變化身依變化土謂成事智",
    "X58n0995_007:0234c09": "大慈悲力由昔所修利他無偏淨穢佛土因緣成",
    "X58n0995_007:0234c10": "就隨未登地有情所宜化為佛土或淨或穢或小",
    "X58n0995_007:0234c11": "或大前後改轉佛變化身依之而住能依身量亦",
    "X58n0995_007:0234c12": "無定限上皆論文統唯二種謂淨與穢或性與相",
    "X58n0995_007:0234c13": "者攝四為二也諸經論中皆有於此二種之二先",
    "X58n0995_007:0234c14": "攝上四為淨穢者乃有多義一前三皆淨四中有",
    "X58n0995_007:0234c15": "淨有穢則三類半為淨半類為穢二前三為淨以",
    "X58n0995_007:0234c16": "他受用斷分別障已證真如故得名淨變化皆穢",
    "X58n0995_007:0234c17": "設有七珍穢眾生住故亦非淨三後二皆穢仁王",
    "X58n0995_007:0234c18": "經云三賢十聖住果報唯佛一人居淨土故生□",
    "X58n0995_007:0234c19": "說有形皆穢無形為淨則唯法性為淨若爾自受",
    "X58n0995_007:0234c20": "用土豈稱穢耶此以冥同真性不可說其量大小",
    "X58n0995_007:0234c21": "則同淨攝二攝前四為性相者略有二門一法性",
    "X58n0995_007:0234c22": "為性餘三皆相二自受用土冥同真性亦可名性",
    "X58n0995_007:0234c23": "餘二唯相融而為一有異餘宗者則淨穢性相三",
    "X58n0995_007:0234c24": "土四土無不圓融即華嚴意故云有異餘宗由茲",
    "X58n0995_007:0235a01": "有異故一質不成淨穢虧盈異質不成一理齊平",
    "X58n0995_007:0235a02": "有質不成搜源則冥無質不成緣起萬形故與奪",
    "X58n0995_007:0235a03": "圓融無有障礙是以淨穢域絕不可言一理唯一",
    "X58n0995_007:0235a04": "味不可言異冥同性空不可言有隨緣成立不可",
    "X58n0995_007:0235a05": "言無又此四句一向遮過實則即異即同即有即",
    "X58n0995_007:0235a06": "無若互相形奪則一異兩亡有無雙寂若圓融無",
    "X58n0995_007:0235a07": "礙則即一即多即無即有有是無有無是有無多",
    "X58n0995_007:0235a08": "是即一之多一是即多之一有無即理事無礙一",
    "X58n0995_007:0235a09": "多即事事無礙由此重重故華藏剎一一塵中皆",
    "X58n0995_007:0235a10": "見法界廣如玄文四句六句示之。",
    "X58n0995_007:0235a11": "四出因者有通有別通者謂淨穢一切淨穢等土",
    "X58n0995_007:0235a12": "皆是如來通慧力成此通三土唯除法性也為物",
    "X58n0995_007:0235a13": "而取擬將普應除餘自受用皆為物故別明者若",
    "X58n0995_007:0235a14": "自受用土因大圓鏡智之所成故若變化土因謂",
    "X58n0995_007:0235a15": "眾生菩薩共攝一緣各隨行業來生其國凡聖同",
    "X58n0995_007:0235a16": "居所以爾者若菩薩自修直心眾生謟曲何由得",
    "X58n0995_007:0235a17": "生故勸物同修直心故菩薩以直心之因取直心",
    "X58n0995_007:0235a18": "土以應直心眾生為同一緣來生其國萬行皆然",
    "X58n0995_007:0235a19": "故云隨其行業言凡聖同居者即變化土若他受",
    "X58n0995_007:0235a20": "用唯聖所居變化之土凡聖同居聖居有二一就",
    "X58n0995_007:0235a21": "機化故二於凡身中初證聖果亦當居之若他受",
    "X58n0995_007:0235a22": "用土因謂平等智大慈悲力由昔所修利他純淨",
    "X58n0995_007:0235a23": "行故此就佛說今通菩薩謂佛因中修此二因成",
    "X58n0995_007:0235a24": "他受用即是佛因若住此菩薩修此二因得他受",
    "X58n0995_007:0235b01": "用約菩薩因也其法性土為諸土之體窮其因者",
    "X58n0995_007:0235b02": "有正有助謂法爾為其正因以一切智及總以諸",
    "X58n0995_007:0235b03": "因而為緣因故若融他四即是我宗非別有一其",
    "X58n0995_007:0235b04": "圓融之因亦如土說若別明者謂正覺時其心充",
    "X58n0995_007:0235b05": "滿十方世界微塵剎土念劫圓融一時成立由二",
    "X58n0995_007:0235b06": "種因一善根所流語因中也此無邊剎皆遮那數",
    "X58n0995_007:0235b07": "淨則嚴華藏猶是分明理實而言願周法界即圓",
    "X58n0995_007:0235b08": "融修行自他二利無障礙行故得爾也二成道勢",
    "X58n0995_007:0235b09": "力明果用也此一受用變化相融也即如經初摩",
    "X58n0995_007:0235b10": "竭陀地堅固等後一無問成與不成常能融攝。",
    "X58n0995_007:0235b11": "五辨體者諸教不同釋有二意一則別配八微是",
    "X58n0995_007:0235b12": "小乘唯心是始教法性是終頓二教一切法是圓",
    "X58n0995_007:0235b13": "教二則通明圓教其四義頓教唯法性小乘唯八",
    "X58n0995_007:0235b14": "微始終二教通於前三若三名別即是始教三若",
    "X58n0995_007:0235b15": "無礙性相相融即是終教故法相宗出體云別說",
    "X58n0995_007:0235b16": "一法性土以真如為體二實報土力無畏等一切",
    "X58n0995_007:0235b17": "功德無徧五蘊以為體若攝相歸性亦真如為體",
    "X58n0995_007:0235b18": "三色相土攝境從心自利後得智為體故佛地論",
    "X58n0995_007:0235b19": "云最極自在淨識為相相即體相若約別相即四",
    "X58n0995_007:0235b20": "塵為體四他受用土攝境從心利他後得智為體",
    "X58n0995_007:0235b21": "攝相歸性亦以真如為體若約別相亦是四塵五",
    "X58n0995_007:0235b22": "變化土同前他受用體是知始教具用三法圓教",
    "X58n0995_007:0235b23": "則以性融相融性相無礙故通一切法則事事無",
    "X58n0995_007:0235b24": "礙而為其體。",
    "X58n0995_007:0235c01": "六方便者唯約淨也若隨宜攝物佛應統之則淨",
    "X58n0995_007:0235c02": "穢皆稱佛土若就行致唯淨非穢故生公淨名經",
    "X58n0995_007:0235c03": "云行致淨土非造於土者眾生類矣十四科中釋",
    "X58n0995_007:0235c04": "致義之問云何致非得耶答夫稱致者體為物假",
    "X58n0995_007:0235c05": "雖獲非己所以因他而得故名為致謂佛修萬行",
    "X58n0995_007:0235c06": "直趣真極不取色相他受用等因他眾生遂以大",
    "X58n0995_007:0235c07": "悲為物取土故云行致既因萬行而致於土必招",
    "X58n0995_007:0235c08": "淨也然淨有二種一世間淨離欲穢故以六行為",
    "X58n0995_007:0235c09": "方便以色無邊界為淨土二出世間淨此復二種",
    "X58n0995_007:0235c10": "一者出世所謂二乘以緣諦為方便權教說之無",
    "X58n0995_007:0235c11": "別淨土約實言者出三界外別有淨土二乘所居",
    "X58n0995_007:0235c12": "智論有文法華亦爾二出世間上上淨此謂菩薩",
    "X58n0995_007:0235c13": "即以萬行而為方便以實報七珍無量莊嚴而為",
    "X58n0995_007:0235c14": "其土今此正明菩薩兼顯二乘然出世上上淨中",
    "X58n0995_007:0235c15": "復有二種一者真極佛自受用相累兼亡而為方",
    "X58n0995_007:0235c16": "便二者未極等覺已還故仁王云三賢十聖住果",
    "X58n0995_007:0235c17": "報唯佛一人居淨土未極之中復有二種一八地",
    "X58n0995_007:0235c18": "已上一向清淨以永絕色累照體獨立神無方所",
    "X58n0995_007:0235c19": "故其淨土色相難名目也二七地已還未出三界",
    "X58n0995_007:0235c20": "無徧觀智有間斷故非一向淨若依瑜伽入初地",
    "X58n0995_007:0235c21": "去方為淨土三賢所居皆稱非淨此分受用變化",
    "X58n0995_007:0235c22": "別故若約華嚴十信菩薩即有淨故始自近友終",
    "X58n0995_007:0235c23": "成佛力皆淨方便故上來四對皆約方便為因清",
    "X58n0995_007:0235c24": "淨為果。",
    "X58n0995_007:0236a01": "七問答料揀者問上之方便清淨與諸土同耶異",
    "X58n0995_007:0236a02": "耶若同如何別說若異應成九土答亦同亦異同",
    "X58n0995_007:0236a03": "故不離諸土異故因果兩殊是以上諸身土約果",
    "X58n0995_007:0236a04": "佛統之皆名佛土佛隨異類取土攝生或淨或穢",
    "X58n0995_007:0236a05": "三界朽宅屬于一人娑婆雜惡居華藏內是我佛",
    "X58n0995_007:0236a06": "土然就佛言之故無國而不淨也今之方便約其",
    "X58n0995_007:0236a07": "因人行業所致故上上皆以方便為因清淨為果",
    "X58n0995_007:0236a08": "也問此之方便與夫天台方便有餘可配屬耶答",
    "X58n0995_007:0236a09": "通局不等明混有殊則此通而彼局此明而彼混",
    "X58n0995_007:0236a10": "何以故此中通者始自界內六行凡夫終至出世",
    "X58n0995_007:0236a11": "上上真極受用彼之局者但限界外一淨方便居",
    "X58n0995_007:0236a12": "迴心羅漢故此中明者備彰諸行故彼宗混者唯",
    "X58n0995_007:0236a13": "言淨土故若爾法相大乘何不立之答彼宗不許",
    "X58n0995_007:0236a14": "滯寂二乘有迴心故是故不立問此之變化可對",
    "X58n0995_007:0236a15": "同居否答縱對亦不全同何則且彼同居屬于界",
    "X58n0995_007:0236a16": "內方便屬于界外此中變化雙通內外內故上上",
    "X58n0995_007:0236a17": "凡聖同居外故約實言者出三界外別有淨土二",
    "X58n0995_007:0236a18": "乘所居既進非他用故屬變化故變化身居變化",
    "X58n0995_007:0236a19": "土被三賢菩薩及二乘故但法性同寂光餘諸身",
    "X58n0995_007:0236a20": "土開合融通逈異別故學者知之問法性是一身",
    "X58n0995_007:0236a21": "土何分答與諸身土為體故義分為二無乖一性",
    "X58n0995_007:0236a22": "耳問第五身土不云華藏而云圓融無礙者何耶",
    "X58n0995_007:0236a23": "答若云華藏猶帶平偏若云圓融無礙一則極融",
    "X58n0995_007:0236a24": "諸土二乃塵剎相含通因陀羅網世界便有十種",
    "X58n0995_007:0236b01": "無礙如別所明恐繁不敘也。",
    "X58n0995_007:0236b02": "其釋迦佛至此約始教說。",
    "X58n0995_007:0236b03": "釋曰此居色界之頂約攝報說引攝二乘故次徵",
    "X58n0995_007:0236b04": "釋云。",
    "X58n0995_007:0236b05": "何以故為至亦順彼說也。",
    "X58n0995_007:0236b06": "釋曰徵意云以其他受用土應超界外何以却居",
    "X58n0995_007:0236b07": "色頂耶為二乘下有三義故偏居彼天初翻化立",
    "X58n0995_007:0236b08": "報二觀對生信三順小分齊良以此教大乘初門",
    "X58n0995_007:0236b09": "多分影似故有同不同也。",
    "X58n0995_007:0236b10": "或有說釋迦至此約終教說。",
    "X58n0995_007:0236b11": "釋曰終教超權故土居界外次出意云。",
    "X58n0995_007:0236b12": "以不隨下至亦非實報。",
    "X58n0995_007:0236b13": "釋曰既超界外故不隨下二乘說故即顯界內娑",
    "X58n0995_007:0236b14": "婆但唯是化權教引攝報土亦即是化故云是故",
    "X58n0995_007:0236b15": "當知亦非實報此乃以實奪權也。",
    "X58n0995_007:0236b16": "或說化境至故非一乘也。",
    "X58n0995_007:0236b17": "釋曰揀寬廣之相初據三千等倍增之數以揀權",
    "X58n0995_007:0236b18": "小故二又唯下約同類世界以揀非一乘之異類",
    "X58n0995_007:0236b19": "界也言同類者同有須彌日月等異類者樹形江",
    "X58n0995_007:0236b20": "河形等。",
    "X58n0995_007:0236b21": "或說釋迦至一乘同教說。",
    "X58n0995_007:0236b22": "釋曰界內即報染淨雙如將會融通故有斯說。",
    "X58n0995_007:0236b23": "何以故以法華至故非別教也。",
    "X58n0995_007:0236b24": "釋曰華嚴覺樹道成即蓮華鷲峰開顯處即淨方",
    "X58n0995_007:0236c01": "葢由法演一乘有茲相類言漸同此故是同教者",
    "X58n0995_007:0236c02": "謂法既同歸儀式亦爾也然未下料揀處局故非",
    "X58n0995_007:0236c03": "別教。",
    "X58n0995_007:0236c04": "或有說此釋至約同教說。",
    "X58n0995_007:0236c05": "釋曰土既隨教殊勝故身亦稱土希奇即化為報",
    "X58n0995_007:0236c06": "教義深細良在茲焉二十一種如彼所列恐繁不",
    "X58n0995_007:0236c07": "引。",
    "X58n0995_007:0236c08": "何以故此釋迦至為同教攝也。",
    "X58n0995_007:0236c09": "釋曰初徵二釋徵云既一佛身何以或化或報或",
    "X58n0995_007:0236c10": "十身耶此釋迦下約諸教以釋今此方便下明佛",
    "X58n0995_007:0236c11": "地經談功德之所以且指化為報人難信受故彼",
    "X58n0995_007:0236c12": "經中論佛功德既顯功德報相決然即方便顯說",
    "X58n0995_007:0236c13": "華嚴一乘法等者謂設爾於方便教中若顯說一",
    "X58n0995_007:0236c14": "乘十十法門此身即方便身雲無盡此乃身隨法",
    "X58n0995_007:0236c15": "異故也。",
    "X58n0995_007:0236c16": "或有說此釋迦至相盡離念故。",
    "X58n0995_007:0236c17": "釋曰此是涅槃所說故彼經云下證成此約下明",
    "X58n0995_007:0236c18": "教心相下釋成應脫情解故。",
    "X58n0995_007:0236c19": "若別教一乘至以顯無盡。",
    "X58n0995_007:0236c20": "釋曰別教所談此釋迦身是十身之一十身融通",
    "X58n0995_007:0236c21": "故顯無盡也。",
    "X58n0995_007:0236c22": "然彼十佛境界至第二會初說。",
    "X58n0995_007:0236c23": "釋曰言圓融自在當不可說者融果海故若寄法",
    "X58n0995_007:0236c24": "顯示如第二會初說者普光明會中表法以示。",
    "X58n0995_007:0237a01": "二世界海有至十佛等境界。",
    "X58n0995_007:0237a02": "釋曰蓮華藏界布列二十重狀如倒卓浮圖并及",
    "X58n0995_007:0237a03": "盤迴世界涉入重重故云具足主伴通因陀羅等",
    "X58n0995_007:0237a04": "此等境界是佛所依。",
    "X58n0995_007:0237a05": "二於三千界至輪王境界。",
    "X58n0995_007:0237a06": "釋曰先列十重此等下寄攝顯勝。",
    "X58n0995_007:0237a07": "三無量雜類至互不相礙。",
    "X58n0995_007:0237a08": "釋曰異類世界皆徧法界故彼此相入乃至諸塵",
    "X58n0995_007:0237a09": "亦各周徧。",
    "X58n0995_007:0237a10": "此上三位至全別不同也。",
    "X58n0995_007:0237a11": "釋曰結世界海屬佛攝化彰其分齊也仍此三位",
    "X58n0995_007:0237a12": "本末圓融者有二本末一以華藏為本餘二為末",
    "X58n0995_007:0237a13": "二世界為本塵道為末故次徵云何以故釋云隨",
    "X58n0995_007:0237a14": "一世界即約麤細故當知下結揀也。",
    "X58n0995_007:0237a15": "第十佛身開合至先義後數。",
    "X58n0995_007:0237a16": "釋曰義論法智開合數約一身多身依義明身故",
    "X58n0995_007:0237a17": "分先後也。",
    "X58n0995_007:0237a18": "義中先約至此約始教說。",
    "X58n0995_007:0237a19": "釋曰或唯真境界為法身者此教所談真始出障",
    "X58n0995_007:0237a20": "為法身故仍不具德如佛地下證成但要清淨法",
    "X58n0995_007:0237a21": "界攝法身四智攝餘身因帶而來若云攝者大圓",
    "X58n0995_007:0237a22": "鏡智攝自受用平等性智攝他受用成所作智攝",
    "X58n0995_007:0237a23": "化身玅觀察智徧諸身土此謂轉八識成四智菩",
    "X58n0995_007:0237a24": "提也。",
    "X58n0995_007:0237b01": "或唯玅智至二句終教說。",
    "X58n0995_007:0237b02": "釋曰初標智為法身以本覺下釋相此教所談即",
    "X58n0995_007:0237b03": "寂而照即照而寂故以本覺智故照也修智同本",
    "X58n0995_007:0237b04": "覺故寂也寂照無礙故以智為法身如攝論下引",
    "X58n0995_007:0237b05": "文證成可知或境智合為法身者標以境智相如",
    "X58n0995_007:0237b06": "者釋謂二法雙現體用竝融故合境智為法身也",
    "X58n0995_007:0237b07": "引論證相如准知此上二句者約義以結教。",
    "X58n0995_007:0237b08": "或境智俱泯至此約頓教說。",
    "X58n0995_007:0237b09": "釋曰此教之宗毀相泯心相想俱絕獨顯幽靈故",
    "X58n0995_007:0237b10": "以雙泯強為法身引經可知。",
    "X58n0995_007:0237b11": "或合具前至此約一乘辨。",
    "X58n0995_007:0237b12": "釋曰或具合前四句以具德故者謂總收諸說或",
    "X58n0995_007:0237b13": "境或智或雙存或俱泯就此門中融成性德此猶",
    "X58n0995_007:0237b14": "約同教一乘說或俱絕前五以圓融無礙故者謂",
    "X58n0995_007:0237b15": "行起解絕星羅法身正當別教一乘之法身也此",
    "X58n0995_007:0237b16": "二句如性起品說者彼中談如來出現之身故也。",
    "X58n0995_007:0237b17": "次別約釋迦至是十佛故也。",
    "X58n0995_007:0237b18": "釋曰唯約本師以明五教之身言或是報非法化",
    "X58n0995_007:0237b19": "如同教一乘及小乘說等者謂一乘以丈六即奇",
    "X58n0995_007:0237b20": "特如說法華之身隨教之勝故小乘以丈六執為",
    "X58n0995_007:0237b21": "實報故云俱淺深之異也或是法非報化者如上",
    "X58n0995_007:0237b22": "吾今此身即是法身也或亦法亦報化總如三乘",
    "X58n0995_007:0237b23": "等說者通前四教或非報化者融通為十逈異諸",
    "X58n0995_007:0237b24": "宗故如別教。",
    "X58n0995_007:0237c01": "數開合者至此約頓教。",
    "X58n0995_007:0237c02": "釋曰此教一佛亦屬寄言若據離言即非安立。",
    "X58n0995_007:0237c03": "或立二佛至此約教說。",
    "X58n0995_007:0237c04": "釋曰言生身化身約小乘說者謂王宮降生修行",
    "X58n0995_007:0237c05": "成道不易此身故曰生身隨類變現故曰化身始",
    "X58n0995_007:0237c06": "教二身開合可見但以他用與化身帶識所論故",
    "X58n0995_007:0237c07": "云生身自用附真故云法身自性應化舉體云動",
    "X58n0995_007:0237c08": "皆名法身也。",
    "X58n0995_007:0237c09": "或立三身佛至此約終教說。",
    "X58n0995_007:0237c10": "釋曰言二於三身外別立自性身為明法身是恒",
    "X58n0995_007:0237c11": "沙功德法者此乃開合之殊若合則法身即收功",
    "X58n0995_007:0237c12": "德開則據功德法為法性但為依若始教法身無",
    "X58n0995_007:0237c13": "此開合何以故不具德故三亦於報身內福智分",
    "X58n0995_007:0237c14": "二故有四者謂福為功德佛智即智慧佛也。",
    "X58n0995_007:0237c15": "或立十佛至圓教說也。",
    "X58n0995_007:0237c16": "釋曰十佛之名如上已列言十身者自有二義一",
    "X58n0995_007:0237c17": "約融三世間為十者一眾生身二國土身三業報",
    "X58n0995_007:0237c18": "身四聲聞身五緣覺身六菩薩身七如來身八智",
    "X58n0995_007:0237c19": "身九法身十虗空身二就佛上自有十身一菩提",
    "X58n0995_007:0237c20": "身二願身三化身四力持身五相好莊嚴身六威",
    "X58n0995_007:0237c21": "勢身七意生身八福德身九法身十智身廣顯其",
    "X58n0995_007:0237c22": "相如第八地等。",
    "X58n0995_007:0237c24": "華嚴一乘分齊章義苑疏卷第七"
}