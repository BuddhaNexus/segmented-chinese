{
    "X88n1646_010:0200a22": "居士傳十",
    "X88n1646_010:0200a24": "劉明劉庾劉向馮李傳",
    "X88n1646_010:0200b01": "劉靈預名虬。南陽人。徙居江陵。宋太始中為當陽令。",
    "X88n1646_010:0200b02": "罷官歸。豫章王辟為荊州別駕。不應。齊永明三年徵",
    "X88n1646_010:0200b03": "為通直郎。亦不就。竟陵王聞靈預精釋教。致書通意。",
    "X88n1646_010:0200b04": "要其東下曰。僕迹塵珪組。心逸江湖。未面自親。聞風",
    "X88n1646_010:0200b05": "如舊。而回駕之念。徒軫式閭之禮無階。君矯然獨遠。",
    "X88n1646_010:0200b06": "確乎難拔宣習質文昭辨。空有所謂忘言之人。可論",
    "X88n1646_010:0200b07": "天人之際。豈能鳳舉鶴翻有心儀萃。覘濠射之冥遊。",
    "X88n1646_010:0200b08": "屈祇鷲之法侶。闡三乘於窮子。發二諦於困蒙。有是",
    "X88n1646_010:0200b09": "因也。何其暢與。答曰。虬四節臥病。三時營灌。暢餘音",
    "X88n1646_010:0200b10": "於山澤。託暮情於魚鳥。寧非唐虞厚恩。周召宏施。遠",
    "X88n1646_010:0200b11": "澤既灑。仁規先著。敢收樵牧之嫌。敬報軾鼃之義。家",
    "X88n1646_010:0200b12": "居衣麤布衣。禮佛長齋。注法華經。講涅槃．大小品。以",
    "X88n1646_010:0200b13": "江陵西沙洲去人遠。乃徙居之。建武二年詔徵國子",
    "X88n1646_010:0200b14": "博士。不就。其冬得疾。正晝有白雲徘徊檐戶間。香氣",
    "X88n1646_010:0200b15": "滿室。空中磬聲鏗然。是日卒。年五十八(南齊書．廣宏明集)。",
    "X88n1646_010:0200b16": "明休烈名僧。紹平原鬲人。元嘉中再舉秀才。宋齊之",
    "X88n1646_010:0200b17": "交隱居教授。累辟不出。尋居攝山。聞僧遠夙德。往候",
    "X88n1646_010:0200b18": "於定林寺。齊高帝欲就寺見之。遠問休烈曰。天子若",
    "X88n1646_010:0200b19": "來。居士若何相對。答曰。山藪之人。正當鑿坏以遁。若",
    "X88n1646_010:0200b20": "辭不獲命。便當依戴公故事。昔戴顒高臥不起。朝命",
    "X88n1646_010:0200b21": "以山人之服加其身。故云。旋遁還攝山。高帝賜以竹",
    "X88n1646_010:0200b22": "根如意筍籜冠。初至山中。野老諫曰。山多毒蛇猛虎。",
    "X88n1646_010:0200b23": "不可居也。休烈曰。毒中之毒無過三毒。忠信之人可",
    "X88n1646_010:0200b24": "蹈水火。蛇虎何能為。遂居焉。棲心靜泊二十年許。時",
    "X88n1646_010:0200c01": "道士顧歡作夷夏論。意在抑佛伸老。休烈論之曰。若",
    "X88n1646_010:0200c02": "夫學鏡生靈。中天設教。觀象測變。存而不論。經世之",
    "X88n1646_010:0200c03": "深。孔老之極也。為於未有盡照窮緣。殊生共理。練偽",
    "X88n1646_010:0200c04": "歸真。神功之正。佛教之宏也。是以佛明其宗。老全其",
    "X88n1646_010:0200c05": "生。守生者蔽。明宗者通。然靜止大方。乃雖蔽而非妄。",
    "X88n1646_010:0200c06": "動由其宗。則理通而照極。故夫學得所學。則可以資",
    "X88n1646_010:0200c07": "全生靈而教尊域中矣。為於無為。將乃滅習反流而",
    "X88n1646_010:0200c08": "邈天人矣。甞與法度禪師講無量壽經。中夜忽見金",
    "X88n1646_010:0200c09": "光照室。光中有樓閣及化佛菩薩。永明七年捨宅為",
    "X88n1646_010:0200c10": "棲霞寺。夢巖間有佛放光。志欲創造未果而卒。次予",
    "X88n1646_010:0200c11": "仲璋遂與法度造無量壽佛像三丈一尺餘。並建觀",
    "X88n1646_010:0200c12": "音勢至像以終父志。少子山賓。字孝若。能世其家業。",
    "X88n1646_010:0200c13": "梁普通中官至散騎常侍。時范縝著神滅論。蕭琛．曹",
    "X88n1646_010:0200c14": "思文並立義難之。武帝亦下敕排縝論。令釋法雲示",
    "X88n1646_010:0200c15": "王公貴人凡二十六人。各有答書。申不滅之旨。而山",
    "X88n1646_010:0200c16": "賓書辭義尤切。其文曰。辱告惠示敕旨答。臣下審神",
    "X88n1646_010:0200c17": "滅論。源深趣遠。豈鹿兔所測。隨類得解。或亦各欣所",
    "X88n1646_010:0200c18": "見。奉以周旋。不勝舞躍。論者限於視聽。豈達曠遠。目",
    "X88n1646_010:0200c19": "覩百年。心惑三世。謂形魄既亡。神魂俱滅。斯則既遠",
    "X88n1646_010:0200c20": "釋典。復乖孔教矣。焉可與言至道語妙理者哉。夫明",
    "X88n1646_010:0200c21": "則有禮樂。幽則有鬼神。是以孔宣垂範以知死酬問。",
    "X88n1646_010:0200c22": "周文立教以多才代終。詩稱三后在天。書稱祖考來",
    "X88n1646_010:0200c23": "格。此皆陳之載籍。彰彰其明者也。夫緣假故有滅。業",
    "X88n1646_010:0200c24": "造故無常。是以五陰合成終同烟盡。四微虗搆會均",
    "X88n1646_010:0201a01": "火滅。竊謂神明之道非業非緣。非業非緣故。雖遷不",
    "X88n1646_010:0201a02": "滅。能緣能業。故苦樂殊報。此能仁之妙唱。搢紳之所",
    "X88n1646_010:0201a03": "抑也。雖教有殊途。理還一致。皇上智周空有。照極神",
    "X88n1646_010:0201a04": "源。爰發聖衷。親染宸翰。弘獎至教。啟悟重昏。令學者",
    "X88n1646_010:0201a05": "永祛疑惑。眷逮不遺。良兼欣戚。後假節攝北兖州事。",
    "X88n1646_010:0201a06": "卒於官。贈侍中。諡曰質(南史．宏明集)。",
    "X88n1646_010:0201a07": "劉士光名歊。平原人也。年十一讀莊子逍遙篇。即能",
    "X88n1646_010:0201a08": "為客說其大義。及長博學有文。已而精心學佛。不娶",
    "X88n1646_010:0201a09": "不仕。神僧誌公遇之於興皇寺。驚起曰。隱居學道。清",
    "X88n1646_010:0201a10": "淨登真。如此三說。年三十一著革終論。其略曰。夫形",
    "X88n1646_010:0201a11": "也者無知之質也。神也者有知之性也。有知不獨存。",
    "X88n1646_010:0201a12": "依無知以自立。故形之於神。逆旅之舘耳。及其死也。",
    "X88n1646_010:0201a13": "神去此而適彼也。神已去此。舘何用存。神已適彼。祭",
    "X88n1646_010:0201a14": "何所祭。而姬孔之教不然者。其有以乎。蓋禮樂之興",
    "X88n1646_010:0201a15": "出於澆薄俎豆。綴兆生於俗敝。施靈筵。陳棺槨。設饋",
    "X88n1646_010:0201a16": "奠。建邱隴。盖欲孝子有追思之地耳。今欲剪截煩厚",
    "X88n1646_010:0201a17": "務從儉易。不傷存者之念。有合至人之道。氣絕不須",
    "X88n1646_010:0201a18": "復魄。盥洗而斂。以一千錢市棺單故裙衫衣巾枕履。",
    "X88n1646_010:0201a19": "此外送往之具。棺中常物及餘閣之祭。一不得有所",
    "X88n1646_010:0201a20": "施。斂畢載以露車歸以舊山。隨得一地。地足為塪。塪",
    "X88n1646_010:0201a21": "足容棺。不須博甓。不勞封樹。勿設祭饗。勿置几筵。其",
    "X88n1646_010:0201a22": "蒸甞繼嗣。言像所絕。事止余身。無傷世教。明年春有",
    "X88n1646_010:0201a23": "人為其庭中栽柿。士光曰。吾不及見此實矣。至秋而",
    "X88n1646_010:0201a24": "亡。親故誄其行。諡曰貞節先生。族弟彥度。名訐。少喪",
    "X88n1646_010:0201b01": "二親。哀毀幾滅性。及長事伯父母及兄姊。友孝篤至",
    "X88n1646_010:0201b02": "性愛潔清。兄為娶妻有日矣。彥度聞而逃。乃已本州",
    "X88n1646_010:0201b03": "辟為主簿。不就。主者強起之。乃掛檄於樹。復逃去。彥",
    "X88n1646_010:0201b04": "度深信佛法。曾與士光聽講於鍾山諸寺。因共卜築",
    "X88n1646_010:0201b05": "宋熙寺東澗。有終焉之志。天監十七年卒於士光舍。",
    "X88n1646_010:0201b06": "年三十一。遺言勿立後嗣。其他終制與士光略同。宗",
    "X88n1646_010:0201b07": "友相與刊碑立銘。諡曰元貞處士(梁書)。",
    "X88n1646_010:0201b08": "庾彥寶名詵。新野人也。博通經史緯候之學。而性尚",
    "X88n1646_010:0201b09": "夷簡。特愛林泉。十畆之宅。山池居半。蔬食敝衣不修",
    "X88n1646_010:0201b10": "產業。甞乘舟從沮中山舍還。載米一百五十石。有人",
    "X88n1646_010:0201b11": "寄載三十石。及至家。寄載者曰。君三十石。我百五十",
    "X88n1646_010:0201b12": "石。彥寶默然恣其取足。鄰人或被誣為盜。妄攀彥寶。",
    "X88n1646_010:0201b13": "彥寶矜之。因以所藏書質錢二萬。令門生詐為其親",
    "X88n1646_010:0201b14": "代酬之。鄰人獲免來謝。彥寶曰。吾矜天下無辜。豈期",
    "X88n1646_010:0201b15": "謝也。梁武帝少與彥寶善。及起兵。署為平西府記室。",
    "X88n1646_010:0201b16": "不屈。普通中詔以為黃門侍郎。稱疾不起。晚年於宅",
    "X88n1646_010:0201b17": "內建道場。六時禮懺。誦法華經每日一遍。夜中忽見",
    "X88n1646_010:0201b18": "一道人自稱願公。容止甚異。呼彥寶為上行先生。授",
    "X88n1646_010:0201b19": "香而去。中大通四年晝寢。忽驚覺曰。願公復來。不可",
    "X88n1646_010:0201b20": "久住。言訖而逝。舉室咸聞空中唱云。上行先生已生",
    "X88n1646_010:0201b21": "彌陀淨域矣。時年七十八。武帝聞之。詔諡貞節先生(南史)。",
    "X88n1646_010:0201b22": "劉宣文名慧斐。彭城人也。少博學。能文起家。梁安成",
    "X88n1646_010:0201b23": "王法曹行參軍。甞還都。途經匡山。遇處士張文逸。相",
    "X88n1646_010:0201b24": "得甚歡。有終焉之志。遂居於東林。又於山北搆園。號",
    "X88n1646_010:0201c01": "離垢園。時人稱為離垢先生。研精釋典。兼工篆隸。在",
    "X88n1646_010:0201c02": "山手寫佛經二千餘卷。常所誦者百餘卷。晝夜行道",
    "X88n1646_010:0201c03": "孜孜不怠。遠近欽慕之。簡文臨江州。遺以几杖。論者",
    "X88n1646_010:0201c04": "云。自遠師沒後將三百年。始有張劉之盛矣。大同三",
    "X88n1646_010:0201c05": "年卒。文逸。名孝秀。南陽宛人。仕州中從事史。徙尋陽。",
    "X88n1646_010:0201c06": "性通率耐冷。好佛氏書。謹持戒律。居東林。力田以供",
    "X88n1646_010:0201c07": "山眾。僧有敗行。輙集眾佛前為羯磨而笞之。多有悔",
    "X88n1646_010:0201c08": "過者。普通三年卒。室中聞有非常香氣。同時阮士宗。",
    "X88n1646_010:0201c09": "名孝緒。陳留人。亦以清隱著名。末年蔬食斷酒。虔精",
    "X88n1646_010:0201c10": "事佛。其恒供養石像。先有損壞。心欲補之。罄心敬禮。",
    "X88n1646_010:0201c11": "一夜忽然完復(南史)。",
    "X88n1646_010:0201c12": "向居士遺其名。北齊人也。幽栖林野。木食澗飲。默契",
    "X88n1646_010:0201c13": "心法。天保初聞二祖可公風教甚盛。致書曰。影由形",
    "X88n1646_010:0201c14": "起。響逐聲來。弄影勞形。不識形為影本。揚聲止響。不",
    "X88n1646_010:0201c15": "知聲是響根。除煩惱而趣涅槃。喻去形而滅影。離眾",
    "X88n1646_010:0201c16": "生而求佛果。喻默聲而求響。故知迷悟一途。愚智非",
    "X88n1646_010:0201c17": "別。無名作名。因其名則是非生矣。無理作理。因其理",
    "X88n1646_010:0201c18": "則爭論起矣。幻化非真。誰是誰非。虗妄無實。何空何",
    "X88n1646_010:0201c19": "有。將知得無所得。失無所失。未及造謁。聊申此意。伏",
    "X88n1646_010:0201c20": "望答之。二祖復以偈曰。備觀來意皆如實。真幽之理",
    "X88n1646_010:0201c21": "竟不殊。本迷摩尼謂瓦礫。豁然自覺是真知。無明智",
    "X88n1646_010:0201c22": "慧本無異。當知萬法即皆如。愍此二見之徒輩。申辭",
    "X88n1646_010:0201c23": "措筆作斯書。觀身與佛不差別。何須更覓彼無餘。居",
    "X88n1646_010:0201c24": "士得偈。即往禮覲。密承印記(五燈會元)。",
    "X88n1646_010:0202a01": "馮兖北齊冀州人。以儒生被貢入臺。聞惠光法師演",
    "X88n1646_010:0202a02": "化鄴城。私自惟曰。元素兩教頗曾究懷。至於釋宗生",
    "X88n1646_010:0202a03": "未信重。試往候光以擇所從。既至。值光開講。傾聽久",
    "X88n1646_010:0202a04": "之。疑滯頓釋。頓足稽首。願畢命歸依。遂為弟子。究心",
    "X88n1646_010:0202a05": "法要。常自檢責。有叩擊者。應病予藥。多至感泣。其言",
    "X88n1646_010:0202a06": "曰。諸行者不得信此無明昏心。覓長覓短。須識詐賊",
    "X88n1646_010:0202a07": "覓他過惡。不求其長。則吾我漸歇。常須看心。自己多",
    "X88n1646_010:0202a08": "過。雖在世間。無有滋味。此心將我上至非想。還下地",
    "X88n1646_010:0202a09": "獄。常誘誑我。如怨家。如愛奴。豈可長養賊心。使覓名",
    "X88n1646_010:0202a10": "利造疽蠧也。故經云。常為心師。不師於心。八歲能誦。",
    "X88n1646_010:0202a11": "百歲不行。不救急也。時有傳寫其言者。世號捧心論",
    "X88n1646_010:0202a12": "焉。充在光門。低頭斂氣。日營飯粥。奉僧既了。躬自滌",
    "X88n1646_010:0202a13": "器。夜宿竈前。取蒿一束半以藉背。半以坐之。明相纔",
    "X88n1646_010:0202a14": "動。粥便已熟。午後擔食送彼獄囚。往還所經識者開",
    "X88n1646_010:0202a15": "路。或至稠人廣眾。率先供給。若水若火。若掃若帚。隨",
    "X88n1646_010:0202a16": "所應用。莫不備焉。作務少暇。口隨說法。初不告倦。遂",
    "X88n1646_010:0202a17": "卒光門(續高僧傳)。",
    "X88n1646_010:0202a18": "李子約名士謙。趙郡平棘人。髫年喪父。事母孝。年十",
    "X88n1646_010:0202a19": "二魏廣平王贊辟開府參軍。自齊迄隋累徵不應。遭",
    "X88n1646_010:0202a20": "母喪。哀毀骨立。服闋遂捨宅為伽藍。脫身游學。博覧",
    "X88n1646_010:0202a21": "內外經教。歸心佛乘。終身不飲酒不食肉。口無殺害",
    "X88n1646_010:0202a22": "之言。親賓來萃陳樽俎。危坐終日。少長肅然。莫敢弛",
    "X88n1646_010:0202a23": "惰。退而相謂曰。既見君子。方覺吾徒之不德也。性仁",
    "X88n1646_010:0202a24": "而好施。州里有分財不均相鬩訟。子約出財。補其少",
    "X88n1646_010:0202b01": "者。令與多者。埒兄弟內慚。更相推讓焉。偶出見盜刈",
    "X88n1646_010:0202b02": "其菜。默而避之。家僮執盜粟者。子約慰而遣之曰。窮",
    "X88n1646_010:0202b03": "困所致。無相責也。甞出粟數千石貸鄉人年飢。鄉人",
    "X88n1646_010:0202b04": "無以償。皆來致謝。子約設酒食勞之。舉契對鄉人焚",
    "X88n1646_010:0202b05": "之曰。債了矣。幸勿介意也。明年大熟。債家爭來償粟。",
    "X88n1646_010:0202b06": "不受。已而又大飢。設粥食餓人。所全活以萬計。為大",
    "X88n1646_010:0202b07": "冢收瘞道殣。至春則出糓種給貧乏。趙人德之。撫其",
    "X88n1646_010:0202b08": "子孫曰。此李參軍所活也。客謂子約多陰德。子約曰。",
    "X88n1646_010:0202b09": "所謂陰德者。譬猶耳鳴。已獨聞之。人無知者。今吾所",
    "X88n1646_010:0202b10": "行子皆知之。何謂陰乎。客又謂子約。報應之說。佛書",
    "X88n1646_010:0202b11": "載之。世典獨無。何也。子約曰。積善餘慶。積惡餘殃。高",
    "X88n1646_010:0202b12": "門待封。掃墓望喪。非報應乎。佛經云。輪轉五道。無有",
    "X88n1646_010:0202b13": "窮已。非即賈誼所言千變萬化未始有極之謂耶。至",
    "X88n1646_010:0202b14": "如鯀為黃能。望帝為杜宇。褒君為龍。牛哀為獸。彭生",
    "X88n1646_010:0202b15": "為豕。黃母為[元/?]。宣武為鼈。鄧艾為牛。徐伯為魚。非即",
    "X88n1646_010:0202b16": "佛家變受異形之謂耶。客曰。邢子才云。豈有松柏後",
    "X88n1646_010:0202b17": "身化為樗櫟。僕以為然。子約曰。此不類之談也。變化",
    "X88n1646_010:0202b18": "由心。木豈有心。客不能難。開皇八年終於家。年六十",
    "X88n1646_010:0202b19": "六。趙之士女莫不流涕曰。我曹不死。而令李參軍死",
    "X88n1646_010:0202b20": "乎。會葬者萬餘人。其妻范陽盧氏。有賢德。子約亡。賻",
    "X88n1646_010:0202b21": "贈無所受。謂其州里父老曰。參軍生平好施。今雖終。",
    "X88n1646_010:0202b22": "安可奪其志哉。更散粟五百石(隋書)。",
    "X88n1646_010:0202b23": "知歸子曰。余論次劉明以下諸君子。跡其行事。大都",
    "X88n1646_010:0202b24": "遺世纓網。翱翔物外。息心清淨之域。勤身慈忍之途。",
    "X88n1646_010:0202c01": "洵足靜躁。競於末流。播淳風於百世。至如向居士者。",
    "X88n1646_010:0202c02": "識自本心。深達祖道。斯又絕類離倫。妙遠不測者矣。",
    "X88n1646_010:0202c03": "他若顏之推．王固．姚察．徐孝克之徒。亦能淡泊自居。",
    "X88n1646_010:0202c04": "修持罔間。而委蛇亂朝。歷事異姓。效揚氏之草元。媿",
    "X88n1646_010:0202c05": "莊生之曳尾。吾無取焉。後之學者謹去就之。幾審清",
    "X88n1646_010:0202c06": "濁之辨。嚴淨毗尼。超越塵累。斯可謂之度諸疑謗。報"
}