{
    "T10n0293_008:0695c02": "大方廣佛華嚴經卷第八",
    "T10n0293_008:0695c04": "罽賓國三藏般若奉　詔譯",
    "T10n0293_008:0695c05": "入不思議解脫境界普賢行願品",
    "T10n0293_008:0695c06": "爾時，善財童子白言：「聖者！久如當得阿耨多",
    "T10n0293_008:0695c07": "羅三藐三菩提？」答言：「善男子！菩薩不為教化",
    "T10n0293_008:0695c08": "調伏一眾生故發菩提心，不為教化調伏百",
    "T10n0293_008:0695c09": "眾生故發菩提心，不為教化調伏千眾生故",
    "T10n0293_008:0695c10": "發菩提心，不為教化調伏百千眾生故發菩",
    "T10n0293_008:0695c11": "提心，乃至不為教化調伏不可說不可說轉",
    "T10n0293_008:0695c12": "眾生故發菩提心，不為教化成熟一世界眾",
    "T10n0293_008:0695c13": "生故發菩提心，乃至不為教化成熟不可說",
    "T10n0293_008:0695c14": "不可說轉世界眾生故發菩提心，不為教化",
    "T10n0293_008:0695c15": "成熟一閻浮提極微塵數世界眾生故發菩提",
    "T10n0293_008:0695c16": "心，不為成熟一四天下極微塵數世界眾生",
    "T10n0293_008:0695c17": "故發菩提心，不為成熟小千世界極微塵數",
    "T10n0293_008:0695c18": "世界眾生故發菩提心，不為成熟中千世界",
    "T10n0293_008:0695c19": "極微塵數世界眾生故發菩提心，不為成熟",
    "T10n0293_008:0695c20": "三千大千世界極微塵數世界眾生故發菩提",
    "T10n0293_008:0695c21": "心，乃至不為教化成熟不可說不可說轉三",
    "T10n0293_008:0695c22": "千大千世界極微塵數世界眾生故發菩提",
    "T10n0293_008:0695c23": "心。復次，菩薩不為親近供養一如來故發",
    "T10n0293_008:0695c24": "菩提心，乃至不為親近供養不可說不可說",
    "T10n0293_008:0695c25": "轉佛剎極微塵數諸如來故發菩提心，不為",
    "T10n0293_008:0695c26": "親近供養一世界中盡未來劫次第興世諸如",
    "T10n0293_008:0695c27": "來故發菩提心，乃至不為親近供養不可說",
    "T10n0293_008:0695c28": "不可說轉世界中盡未來劫次第興世諸如來",
    "T10n0293_008:0695c29": "故發菩提心，不為親近供養一佛剎極微塵",
    "T10n0293_008:0696a01": "數世界中盡未來劫次第興世諸如來故發",
    "T10n0293_008:0696a02": "菩提心，乃至不為親近供養不可說不可說",
    "T10n0293_008:0696a03": "轉佛剎極微塵數世界中盡未來劫次第興世",
    "T10n0293_008:0696a04": "諸如來故發菩提心。復次，菩薩不為嚴淨",
    "T10n0293_008:0696a05": "一世界故發菩提心，乃至不為嚴淨不可說",
    "T10n0293_008:0696a06": "不可說轉世界故發菩提心，不為嚴淨一佛",
    "T10n0293_008:0696a07": "剎極微塵數世界故發菩提心，乃至不為嚴",
    "T10n0293_008:0696a08": "淨不可說不可說轉佛剎極微塵數世界故發",
    "T10n0293_008:0696a09": "菩提心。復次，菩薩不為受持一如來教故發",
    "T10n0293_008:0696a10": "菩提心，乃至不為受持不可說不可說轉佛",
    "T10n0293_008:0696a11": "剎極微塵數如來教故發菩提心。復次，菩",
    "T10n0293_008:0696a12": "薩不為修習一如來願故發菩提心，乃至",
    "T10n0293_008:0696a13": "不為修習不可說不可說轉佛剎極微塵數如",
    "T10n0293_008:0696a14": "來願故發菩提心。復次，菩薩不為往一佛",
    "T10n0293_008:0696a15": "剎故發菩提心，乃至不為往不可說不可說",
    "T10n0293_008:0696a16": "轉佛剎極微塵數諸佛剎故發菩提心。復次，",
    "T10n0293_008:0696a17": "菩薩不為莊嚴一如來眾會故發菩提心，",
    "T10n0293_008:0696a18": "乃至不為莊嚴不可說不可說轉佛剎極微塵",
    "T10n0293_008:0696a19": "數如來眾會故發菩提心。復次，菩薩不為",
    "T10n0293_008:0696a20": "受持一佛所轉妙法輪故發菩提心，乃至不",
    "T10n0293_008:0696a21": "為受持不可說不可說轉佛剎極微塵數如來",
    "T10n0293_008:0696a22": "所轉妙法輪故發菩提心。復次，菩薩不為",
    "T10n0293_008:0696a23": "住持一如來遺法故發菩提心，乃至不為住",
    "T10n0293_008:0696a24": "持不可說不可說轉佛剎極微塵數如來遺法",
    "T10n0293_008:0696a25": "故發菩提心，不為住持一世界中盡未來劫",
    "T10n0293_008:0696a26": "次第出現如來遺法故發菩提心，乃至不為",
    "T10n0293_008:0696a27": "住持不可說不可說轉佛剎極微塵數世界中",
    "T10n0293_008:0696a28": "盡未來劫次第出現如來遺法故發菩提心，不",
    "T10n0293_008:0696a29": "為住持一閻浮提極微塵數世界中盡未來劫",
    "T10n0293_008:0696b01": "次第出現如來遺法故發菩提心，不為住持",
    "T10n0293_008:0696b02": "一四天下極微塵數世界中盡未來劫次第出",
    "T10n0293_008:0696b03": "現如來遺法故發菩提心，乃至不為住持不",
    "T10n0293_008:0696b04": "可說不可說轉佛剎極微塵數世界中盡未來",
    "T10n0293_008:0696b05": "劫次第出現如來遺法故發菩提心；如是略",
    "T10n0293_008:0696b06": "說不為滿一佛誓願故，不為往一佛國土",
    "T10n0293_008:0696b07": "故，不為入一佛眾會故，不為持一佛法眼故，",
    "T10n0293_008:0696b08": "不為轉一佛法輪故，不為知一世界中諸劫",
    "T10n0293_008:0696b09": "次第故，不為知一眾生種種心海故，不為",
    "T10n0293_008:0696b10": "知一眾生種種根海故，不為知一眾生種種",
    "T10n0293_008:0696b11": "業海故，不為知一眾生種種行海故，不為知",
    "T10n0293_008:0696b12": "一眾生種種煩惱海故，不為知一眾生種種",
    "T10n0293_008:0696b13": "煩惱習氣海故，乃至不為知不可說不可說",
    "T10n0293_008:0696b14": "轉佛剎極微塵數眾生種種煩惱習氣海故發",
    "T10n0293_008:0696b15": "菩提心。何以故？菩薩為欲教化調伏一切眾",
    "T10n0293_008:0696b16": "生悉無餘故發菩提心；為欲親近供養一切",
    "T10n0293_008:0696b17": "諸佛悉無餘故發菩提心；為欲嚴淨一切諸",
    "T10n0293_008:0696b18": "佛，所有剎土悉無餘故發菩提心；為欲守護",
    "T10n0293_008:0696b19": "一切佛教悉無餘故發菩提心；為欲隨順一",
    "T10n0293_008:0696b20": "切如來所行之道悉無餘故發菩提心；為",
    "T10n0293_008:0696b21": "欲成滿一切如來廣大誓願悉無餘故發菩",
    "T10n0293_008:0696b22": "提心；欲往一切諸佛國土悉無餘故發菩",
    "T10n0293_008:0696b23": "提心；欲入一切諸佛眾會悉無餘故發菩提",
    "T10n0293_008:0696b24": "心；欲知一切諸世界中諸劫次第悉無餘故",
    "T10n0293_008:0696b25": "發菩提心；欲知一切眾生心海悉無餘故",
    "T10n0293_008:0696b26": "發菩提心；欲知一切眾生根海悉無餘故發",
    "T10n0293_008:0696b27": "菩提心；欲知一切眾生業海悉無餘故發菩",
    "T10n0293_008:0696b28": "提心；欲知一切眾生行海悉無餘故發菩提",
    "T10n0293_008:0696b29": "心；欲滅一切眾生諸煩惱海悉無餘故發菩",
    "T10n0293_008:0696c01": "提心；欲拔一切眾生煩惱習氣海悉無餘故",
    "T10n0293_008:0696c02": "發菩提心。",
    "T10n0293_008:0696c03": "「善男子！取要言之：菩薩以如是等百萬阿僧",
    "T10n0293_008:0696c04": "祇方便行故發菩提心。善男子！菩薩行普入",
    "T10n0293_008:0696c05": "一切法皆證得故；普入一切剎悉嚴淨故。是",
    "T10n0293_008:0696c06": "故，善男子！嚴淨一切世界盡我願乃盡，悉知",
    "T10n0293_008:0696c07": "十方一切世界劫次第盡我願乃盡，悉得十",
    "T10n0293_008:0696c08": "方一切諸佛功德海盡我願乃盡，次第修",
    "T10n0293_008:0696c09": "集一切菩薩精進海盡我願乃盡，莊嚴十方",
    "T10n0293_008:0696c10": "一切諸佛眾會海盡我願乃盡，悉見十方一",
    "T10n0293_008:0696c11": "切眾生心樂海盡我願乃盡，悉知十方一切",
    "T10n0293_008:0696c12": "眾生根器海盡我願乃盡，普觀十方一切眾",
    "T10n0293_008:0696c13": "生諸行海盡我願乃盡，普竭十方一切眾",
    "T10n0293_008:0696c14": "生惑業海盡我願乃盡，悉滅十方一切眾生",
    "T10n0293_008:0696c15": "眾苦海盡我願乃盡，悉拔十方一切眾生習",
    "T10n0293_008:0696c16": "氣海盡我願乃盡。善男子！如是乃至百千萬",
    "T10n0293_008:0696c17": "億阿僧祇菩薩行門，皆悉圓滿，悉無餘故我",
    "T10n0293_008:0696c18": "願乃滿。是故，菩薩為欲成滿一切智故，為",
    "T10n0293_008:0696c19": "欲隨順菩薩行故，為欲嚴淨一切剎故，於一",
    "T10n0293_008:0696c20": "切法勇猛勤求無有懈息。善男子！應知菩薩",
    "T10n0293_008:0696c21": "發菩提心所修行願，所有志樂，廣大如法",
    "T10n0293_008:0696c22": "界究竟如虛空；虛空究竟無窮盡故，我願",
    "T10n0293_008:0696c23": "究竟亦無有盡；法界廣大無邊際故，我願廣",
    "T10n0293_008:0696c24": "大亦無邊際；諸眾生界究竟無盡故，我願究",
    "T10n0293_008:0696c25": "竟亦無有盡。」善財童子白言：「聖者！此解脫",
    "T10n0293_008:0696c26": "門名為何等？」伊舍那言：「善男子！此解脫",
    "T10n0293_008:0696c27": "名離憂安隱幢。善男子！我唯知此一解脫",
    "T10n0293_008:0696c28": "門，如諸菩薩摩訶薩樂欲深廣，猶如大海，",
    "T10n0293_008:0696c29": "容受佛法心無厭足；志意堅固如須彌山，",
    "T10n0293_008:0697a01": "所修正行不可傾動；所作不空，如善見藥能",
    "T10n0293_008:0697a02": "除眾生煩惱重病；無礙慧身如明淨日滅諸",
    "T10n0293_008:0697a03": "眾生無明闇障；無盡大悲，猶如大地普作一",
    "T10n0293_008:0697a04": "切眾生所依；福智功德猶如好風，與諸眾生",
    "T10n0293_008:0697a05": "作大義利；普照世間猶如燈燭，能生一切智",
    "T10n0293_008:0697a06": "慧光明；普現其身猶如大雲，能與眾生雨寂",
    "T10n0293_008:0697a07": "滅法；福德光明猶如滿月，能令見者咸得安",
    "T10n0293_008:0697a08": "樂；威德尊勝猶如帝釋，悉能守護一切眾生，",
    "T10n0293_008:0697a09": "而我云何能知、能說彼諸菩薩難思戒、定無",
    "T10n0293_008:0697a10": "邊法海功德行願？善男子！於此南方海潮之",
    "T10n0293_008:0697a11": "處，有一國土名那羅素，中有仙人名大威",
    "T10n0293_008:0697a12": "猛聲；汝詣彼問菩薩云何學菩薩行，修菩",
    "T10n0293_008:0697a13": "薩道。」時，善財童子禮伊舍那優婆夷足，遶無",
    "T10n0293_008:0697a14": "數匝，慇懃瞻仰，悲泣流淚，作是思惟：「善知識",
    "T10n0293_008:0697a15": "者難可出現，如優曇華；善知識者最極難",
    "T10n0293_008:0697a16": "值，善知識者難得親近，善知識者難得承",
    "T10n0293_008:0697a17": "事，善知識者難令歡喜。」復作是念：「得菩提",
    "T10n0293_008:0697a18": "難，得菩薩諸根難，淨菩薩諸根難，值同行",
    "T10n0293_008:0697a19": "善知識難，積集菩薩廣大善根難，寂靜菩薩",
    "T10n0293_008:0697a20": "廣大境界難，如理觀察菩薩行願難，隨順",
    "T10n0293_008:0697a21": "思惟菩薩教法難，依教修行菩薩妙行難，憶",
    "T10n0293_008:0697a22": "念出生菩薩善心難，速疾發起菩薩方便難，",
    "T10n0293_008:0697a23": "善巧增長一切智法光明難。」作是念已，辭退",
    "T10n0293_008:0697a24": "而去。",
    "T10n0293_008:0697a25": "爾時，善財童子隨順思惟菩薩正教，隨順思",
    "T10n0293_008:0697a26": "惟菩薩淨行，起速疾增長一切菩薩福力心，",
    "T10n0293_008:0697a27": "起速疾普見一切諸佛光明心，起速疾獲得",
    "T10n0293_008:0697a28": "一切法藏心，起速疾增長一切大願心，起",
    "T10n0293_008:0697a29": "速疾現見十方諸法心，起速疾明照諸法本",
    "T10n0293_008:0697b01": "性心，起速疾散滅一切障礙心，起速疾觀察",
    "T10n0293_008:0697b02": "法界無闇心，起速疾能壞內垢金剛心，起速",
    "T10n0293_008:0697b03": "疾摧伏魔王軍眾心，起速疾清淨意寶莊嚴",
    "T10n0293_008:0697b04": "心。如是思惟，漸漸遊行至那羅素國，周遍",
    "T10n0293_008:0697b05": "尋求大威猛仙，見一大林其林蓊欝，阿僧",
    "T10n0293_008:0697b06": "祇樹以為莊嚴。所謂：種種葉樹枝條扶踈，密",
    "T10n0293_008:0697b07": "葉葱翠；種種華樹，柯葉布濩，繁華鮮美；種",
    "T10n0293_008:0697b08": "種果樹，相續成熟；種種寶樹，雨摩尼果；大栴",
    "T10n0293_008:0697b09": "檀樹處處行列；諸沈水樹常出好香；閻浮檀",
    "T10n0293_008:0697b10": "樹恒雨甘果；悅意香樹妙香莊嚴；波吒羅",
    "T10n0293_008:0697b11": "樹其華鮮榮，香氣芬馥四面圍遶；尼拘陀",
    "T10n0293_008:0697b12": "樹其身聳擢，枝葉繁布，盤旋如蓋；優鉢羅",
    "T10n0293_008:0697b13": "華、波頭摩華、拘物頭華、芬陀利華處處開",
    "T10n0293_008:0697b14": "敷，以嚴池沼。時，善財童子入此大林，見栴",
    "T10n0293_008:0697b15": "檀樹其身洪直，枝條垂布，華葉繁密，偃蓋成",
    "T10n0293_008:0697b16": "蔭。時，彼仙人在此樹下縈髮為髻，藉以香",
    "T10n0293_008:0697b17": "草；十千仙眾，前後圍遶。其諸仙人，或衣鹿",
    "T10n0293_008:0697b18": "皮，或衣樹皮，或編細草種種衣服，髻環垂",
    "T10n0293_008:0697b19": "鬢，瞻仰而住。善財見已，往詣其所，五體投",
    "T10n0293_008:0697b20": "地，深心頂禮，作如是言：「我今得遇真善知識。」",
    "T10n0293_008:0697b21": "復作是念：「善知識者則是趣向一切智門，令",
    "T10n0293_008:0697b22": "我得入真實道故；善知識者則是趣向一切",
    "T10n0293_008:0697b23": "智乘，令我得至如來地故；善知識者則是",
    "T10n0293_008:0697b24": "趣向一切智船，令我得至智寶洲故；善知識",
    "T10n0293_008:0697b25": "者則是趣向一切智炬，令我得生十力光故；",
    "T10n0293_008:0697b26": "善知識者則是趣向一切智道，令我速入涅",
    "T10n0293_008:0697b27": "槃城故；善知識者則是趣向一切智燈，令",
    "T10n0293_008:0697b28": "我得辨邪正路故；善知識者則是趣向一",
    "T10n0293_008:0697b29": "切智橋，令我得度生死流故；善知識者則",
    "T10n0293_008:0697c01": "是趣向一切智蓋，令我獲得慈悲蔭故；善知",
    "T10n0293_008:0697c02": "識者則是趣向一切智津，令我速達功德岸",
    "T10n0293_008:0697c03": "故；善知識者則是趣向一切智眼，令我得見",
    "T10n0293_008:0697c04": "法性門故；善知識者則是趣向一切智潮，令",
    "T10n0293_008:0697c05": "我應限不失時故。」作是語已，從地而起，遶",
    "T10n0293_008:0697c06": "無量匝，合掌前立，白言：「聖者！我已先發阿",
    "T10n0293_008:0697c07": "耨多羅三藐三菩提心，而未知菩薩云何學",
    "T10n0293_008:0697c08": "菩薩行、云何修菩薩道，我聞聖者善能誘誨，",
    "T10n0293_008:0697c09": "願為我說。」時，彼仙人顧眄仙眾而告之言：「諸",
    "T10n0293_008:0697c10": "仁！當知此童子已發阿耨多羅三藐三菩提",
    "T10n0293_008:0697c11": "心，此童子欲施一切眾生無畏，此童子欲與",
    "T10n0293_008:0697c12": "一切眾生利益，此童子欲惠一切眾生安樂，",
    "T10n0293_008:0697c13": "此童子欲觀一切諸佛智海，此童子欲蔭一",
    "T10n0293_008:0697c14": "切如來法雲，此童子欲遊一切諸佛教海，此",
    "T10n0293_008:0697c15": "童子欲然一切大智明燈，此童子欲起一切",
    "T10n0293_008:0697c16": "大慈悲雲，此童子欲飲一切甘露法水，此童",
    "T10n0293_008:0697c17": "子欲雨一切廣大法雨，此童子欲以智月普",
    "T10n0293_008:0697c18": "照世間，此童子欲滅眾生煩惱毒熱，此童子",
    "T10n0293_008:0697c19": "欲施世間善法清涼，此童子欲長含識一切",
    "T10n0293_008:0697c20": "善根。」時諸仙眾聞是語已，各以種種上妙",
    "T10n0293_008:0697c21": "香華散善財上，布身作禮，遶無量匝，稱揚",
    "T10n0293_008:0697c22": "讚歎，作如是言：「今此童子必能救護一切眾",
    "T10n0293_008:0697c23": "生，必能除滅諸地獄苦，必能永斷諸畜生趣，",
    "T10n0293_008:0697c24": "必能永離閻羅王界，必能關閉諸難處門，必",
    "T10n0293_008:0697c25": "能乾竭諸愛欲海，必能解脫貪欲纏縛，必能",
    "T10n0293_008:0697c26": "永滅眾生苦蘊，必能永破無明黑闇，必以福",
    "T10n0293_008:0697c27": "德大輪圍山周護世間令其安樂，必以智",
    "T10n0293_008:0697c28": "慧大寶須彌顯示世間功德智聚，必以清淨",
    "T10n0293_008:0697c29": "無礙智日開示一切善根法藏，必令眾生",
    "T10n0293_008:0698a01": "開淨智眼明識世間歸於正道。」時，大威猛聲",
    "T10n0293_008:0698a02": "告群仙言：「善男子！若有能發阿耨多羅三藐",
    "T10n0293_008:0698a03": "三菩提心，必能勇猛行菩薩行，必能饒益一",
    "T10n0293_008:0698a04": "切眾生，必與眾生廣大利樂，必能成就一切",
    "T10n0293_008:0698a05": "智道。此善男子已發阿耨多羅三藐三菩提",
    "T10n0293_008:0698a06": "心，當淨一切佛功德地。」說是語已，告善財",
    "T10n0293_008:0698a07": "言：「善男子！我得菩薩無勝幢解脫門。」善財",
    "T10n0293_008:0698a08": "白言：「聖者！此解脫門境界云何？」時彼大仙即",
    "T10n0293_008:0698a09": "伸右手摩善財頂、執善財手；即時善財自見",
    "T10n0293_008:0698a10": "其身，普往十方百千佛剎極微塵數諸世界",
    "T10n0293_008:0698a11": "中，普詣十方百千佛剎極微塵數諸如來所，",
    "T10n0293_008:0698a12": "見彼佛剎及其眾會種種莊嚴，亦見彼佛種",
    "T10n0293_008:0698a13": "種相好光明熾盛，亦聞彼佛隨諸眾生心之",
    "T10n0293_008:0698a14": "所樂而演說法。一文一句皆悉通達，各別領",
    "T10n0293_008:0698a15": "受諸佛法輪，各別記持開發義理，前後次",
    "T10n0293_008:0698a16": "第無有雜亂。亦知彼佛所度眾生，種種樂",
    "T10n0293_008:0698a17": "欲隨其根性，雨諸法雨各得成熟；亦知彼佛",
    "T10n0293_008:0698a18": "於往昔時，以種種解，淨諸願海；亦知彼佛以",
    "T10n0293_008:0698a19": "清淨願，成就諸力；亦見彼佛隨眾生心，所現",
    "T10n0293_008:0698a20": "種種差別色身；亦見彼佛大光明網，種種色",
    "T10n0293_008:0698a21": "相圓滿清淨；亦知彼佛無障礙智，道場眾會",
    "T10n0293_008:0698a22": "清淨莊嚴；又自見身普於一切諸如來所，",
    "T10n0293_008:0698a23": "親近供養受持正法，或於佛所一日一夜，或",
    "T10n0293_008:0698a24": "於佛所七日七夜，或經半月，或經一月、一年、",
    "T10n0293_008:0698a25": "十年、百年、千年，或百千年，或經億年、百億、千",
    "T10n0293_008:0698a26": "億、百千億年，或阿庾多億年，或那由他億年，",
    "T10n0293_008:0698a27": "或經半劫，或經一劫、百劫、千劫，或百千億阿",
    "T10n0293_008:0698a28": "庾多那由他億劫，乃至不可說不可說佛剎",
    "T10n0293_008:0698a29": "極微塵數劫，如是一切咸悉了知無不通達。",
    "T10n0293_008:0698b01": "爾時，善財童子為菩薩無勝幢解脫智光明",
    "T10n0293_008:0698b02": "照故，得毘盧遮那藏三昧光明；為無盡智解",
    "T10n0293_008:0698b03": "脫三昧光明照故，得普攝諸方，現諸方身陀",
    "T10n0293_008:0698b04": "羅尼光明；為金剛輪陀羅尼光明照故，得清",
    "T10n0293_008:0698b05": "淨境界智慧聚三昧光明；為普門際境界莊",
    "T10n0293_008:0698b06": "嚴藏般若波羅蜜光明照故，得佛圓滿虛空",
    "T10n0293_008:0698b07": "藏三昧光明；為一切佛戒、定、慧、法輪三昧光",
    "T10n0293_008:0698b08": "明照故，得三世無盡圓滿智三昧光明。時，彼",
    "T10n0293_008:0698b09": "仙人放善財手，善財童子即自見身還在",
    "T10n0293_008:0698b10": "本處。仙人告言：「善男子！汝憶念耶？」善財言：",
    "T10n0293_008:0698b11": "「唯此是聖者善知識力，令我憶念分明顯現。」",
    "T10n0293_008:0698b12": "仙人告言：「善男子！我唯知此菩薩無勝幢解",
    "T10n0293_008:0698b13": "脫門，如諸菩薩摩訶薩成就一切殊勝三昧，",
    "T10n0293_008:0698b14": "於一切時而得自在；於一念頃出生諸佛無",
    "T10n0293_008:0698b15": "量智慧微妙境界；以佛智慧而為莊嚴，普照",
    "T10n0293_008:0698b16": "世間無有障礙；一念普入三世境界，分形遍",
    "T10n0293_008:0698b17": "往十方剎海，智身普入一切法界，隨眾生心",
    "T10n0293_008:0698b18": "普現其前，放淨光明令其愛樂，觀其根行而",
    "T10n0293_008:0698b19": "為利益，而我云何能知、能說彼功德行、彼殊",
    "T10n0293_008:0698b20": "勝願、彼莊嚴剎、彼智境界、彼三昧所行、彼神",
    "T10n0293_008:0698b21": "通變化、彼解脫遊戲、彼身相差別、彼音聲清",
    "T10n0293_008:0698b22": "淨、彼智慧光明、彼三世境界、彼色身遍往、彼",
    "T10n0293_008:0698b23": "智身普照、彼隨樂普現、彼隨時饒益、彼隨",
    "T10n0293_008:0698b24": "俗軌儀、彼圓音所說、彼清淨妙行、彼光網",
    "T10n0293_008:0698b25": "所照？善男子！於此南方有一聚落，名伊沙",
    "T10n0293_008:0698b26": "那；彼有住處名阿野怛那，有婆羅門名曰",
    "T10n0293_008:0698b27": "勝熱。汝詣彼問菩薩云何學菩薩行，修菩",
    "T10n0293_008:0698b28": "薩道。」時，善財童子歡喜踊躍，生愛敬心，頂禮",
    "T10n0293_008:0698b29": "其足，遶無數匝，慇懃瞻仰，辭退南行。",
    "T10n0293_008:0698c01": "爾時，善財童子為菩薩無勝幢解脫門，光明",
    "T10n0293_008:0698c02": "照其心故，得住諸佛不思議境界種種神通",
    "T10n0293_008:0698c03": "力，證菩薩不思議解脫種種神通智，得菩薩",
    "T10n0293_008:0698c04": "不思議三昧智光明，得一切時恒熏習三昧",
    "T10n0293_008:0698c05": "智光明，得遍了知一切境界皆依想所住三",
    "T10n0293_008:0698c06": "昧智光明，得入一切世間具足殊勝智光明，",
    "T10n0293_008:0698c07": "以得如是智光明故，於一切處皆隨現身，",
    "T10n0293_008:0698c08": "隨一一身以究竟智，皆悉演說究竟平等、無",
    "T10n0293_008:0698c09": "二、無別、無分別法，以明淨智普照境界，凡",
    "T10n0293_008:0698c10": "所聽聞甚深解脫，清淨法藏皆能忍受，信解",
    "T10n0293_008:0698c11": "清淨決定明了，諸法自性無有疑惑，心恒不",
    "T10n0293_008:0698c12": "捨修習一切菩薩妙行，勇猛精進，趣一切智",
    "T10n0293_008:0698c13": "無有退轉；獲得十力差別智光，愛樂深法",
    "T10n0293_008:0698c14": "常無厭足；以正修行住一切智，其心正向，入",
    "T10n0293_008:0698c15": "佛境界，出生菩薩廣大莊嚴，圓滿無邊清淨",
    "T10n0293_008:0698c16": "大願，以無障礙智知無邊世界網，以無懈",
    "T10n0293_008:0698c17": "怠心度無邊眾生海，普遍了達無邊菩薩諸",
    "T10n0293_008:0698c18": "行境界，普見無邊一切世界種種差別，普入",
    "T10n0293_008:0698c19": "無邊廣狹麁妙一切世界，普知無邊一切世",
    "T10n0293_008:0698c20": "界種種想網，普知無邊一切世界諸安立諦，",
    "T10n0293_008:0698c21": "普了無邊一切世界言辭稱讚，普知無邊一",
    "T10n0293_008:0698c22": "切眾生種種信解，普知無邊一切眾生成熟",
    "T10n0293_008:0698c23": "時節，普知無邊一切眾生種種心想，普見無",
    "T10n0293_008:0698c24": "邊一切眾生種種色相，隨其所應方便成熟。",
    "T10n0293_008:0698c25": "念善知識，漸次遊行至伊沙那聚落，見勝",
    "T10n0293_008:0698c26": "熱婆羅門，修諸苦行於赫日中，四面火聚",
    "T10n0293_008:0698c27": "猶如大山，中有刀山高峻無極，為欲勤求",
    "T10n0293_008:0698c28": "一切智智，登彼刀山投身入火。時，善財童",
    "T10n0293_008:0698c29": "子既至其所，頂禮其足，合掌而立，白言：「聖",
    "T10n0293_008:0699a01": "者！我已先發阿耨多羅三藐三菩提心，而未",
    "T10n0293_008:0699a02": "知菩薩云何學菩薩行，云何修菩薩道，我聞",
    "T10n0293_008:0699a03": "聖者善能誘誨，願為我說。」婆羅門言：「善男子！",
    "T10n0293_008:0699a04": "汝今若能登此刀山，投身火聚，諸菩薩行悉",
    "T10n0293_008:0699a05": "得清淨。」時，善財童子作如是念：「得人身難，離",
    "T10n0293_008:0699a06": "諸難難，得無難難，離惡法難，得淨法難，遇",
    "T10n0293_008:0699a07": "佛出世難，具足諸根難，得聞正法難，得遇善",
    "T10n0293_008:0699a08": "人難，逢真善知識難，受如理正教難，得正命",
    "T10n0293_008:0699a09": "自活難，得隨法修行難，此將非魔魔所使耶？",
    "T10n0293_008:0699a10": "將非是魔險、惡徒黨詐現菩薩善知識相，與",
    "T10n0293_008:0699a11": "諸菩薩而作怨敵，而欲為我作善根難、作",
    "T10n0293_008:0699a12": "壽命難、作梵行難，障我修行一切智道，牽我",
    "T10n0293_008:0699a13": "令入邪惡趣中，障我所證解脫法門，障我所",
    "T10n0293_008:0699a14": "求無上佛法。」作是念時，十千梵天住虛空中，",
    "T10n0293_008:0699a15": "作如是言：「善男子！莫作是念，莫作是念；今此",
    "T10n0293_008:0699a16": "聖者得金剛焰三昧光明，發大精進勇猛不",
    "T10n0293_008:0699a17": "退，誓入生死度諸眾生，欲竭一切諸貪欲海，",
    "T10n0293_008:0699a18": "欲截一切諸邪見網，欲燒一切諸煩惱薪，欲",
    "T10n0293_008:0699a19": "普運度諸險難磧，欲盡除斷老病死怖，欲盡",
    "T10n0293_008:0699a20": "吹壞無明障山，欲普引導出惑稠林，欲放",
    "T10n0293_008:0699a21": "一切妙法光明普照三世愚癡黑闇。善男子！",
    "T10n0293_008:0699a22": "我諸梵天執著邪見；皆悉自謂是自在者，",
    "T10n0293_008:0699a23": "是能作者，我為一切世間最勝。此婆羅門，",
    "T10n0293_008:0699a24": "五熱炙身；時，其火光明照我宮殿，我即開",
    "T10n0293_008:0699a25": "悟，於自所居及諸禪定心無樂著，皆共來詣",
    "T10n0293_008:0699a26": "婆羅門所；時，婆羅門以神通力即為我等現",
    "T10n0293_008:0699a27": "大苦行，令我滅除一切邪見，為我說法令我",
    "T10n0293_008:0699a28": "斷除一切憍慢，普為一切世間眾生住於",
    "T10n0293_008:0699a29": "大慈行，於大悲起廣大心，發菩提意，住堅固",
    "T10n0293_008:0699b01": "願，欣求解脫，常見諸佛，恒聞妙法；於一切",
    "T10n0293_008:0699b02": "處，心無所著，能轉一切圓滿法輪，其聲無",
    "T10n0293_008:0699b03": "礙普遍一切。」復有十千諸魔天眾住虛空中，",
    "T10n0293_008:0699b04": "以天摩尼寶散婆羅門上，告善財言：「善男子！",
    "T10n0293_008:0699b05": "此婆羅門五熱炙身；時，其火光明映奪我等",
    "T10n0293_008:0699b06": "所有宮殿，及身瓔珞諸莊嚴具，一切光明皆",
    "T10n0293_008:0699b07": "如聚墨，令我於中不生樂著，我與眷屬來詣",
    "T10n0293_008:0699b08": "其所。時，婆羅門為我說法，令我及餘無量天",
    "T10n0293_008:0699b09": "子、諸天女等，於阿耨多羅三藐三菩提得不",
    "T10n0293_008:0699b10": "退轉。」復有十千他化天王於虛空中各散",
    "T10n0293_008:0699b11": "天華，作如是言：「善男子！此婆羅門五熱炙身；",
    "T10n0293_008:0699b12": "時，其火光明映奪於我所有宮殿、瓔珞、嚴具，",
    "T10n0293_008:0699b13": "一切光明皆如聚墨，令我於中不生愛著，即",
    "T10n0293_008:0699b14": "與眷屬來詣其所。時，婆羅門為我說法，令我",
    "T10n0293_008:0699b15": "身心而得自在，於煩惱中而得自在，於受生",
    "T10n0293_008:0699b16": "中而得自在，於壽命中而得自在，於業障中",
    "T10n0293_008:0699b17": "而得自在，於諸三昧而得自在，於莊嚴具而",
    "T10n0293_008:0699b18": "得自在，於菩提心而得自在，乃至能於一切",
    "T10n0293_008:0699b19": "佛法而得自在。」復有十千化樂天王住虛空",
    "T10n0293_008:0699b20": "中作天音樂，以美妙聲恭敬供養，作如是",
    "T10n0293_008:0699b21": "言：「善男子！此婆羅門五熱炙身；時，其火光",
    "T10n0293_008:0699b22": "明照我宮殿、諸莊嚴具，所有光明隱蔽不",
    "T10n0293_008:0699b23": "現，能令我身及諸采女於五欲中不生愛著、",
    "T10n0293_008:0699b24": "不受欲樂、身心柔軟，即與眷屬來詣其所。時，",
    "T10n0293_008:0699b25": "婆羅門為我說法，能令我等心得清淨，心得",
    "T10n0293_008:0699b26": "明潔，心得堪能，心得純善，心極柔軟，心生歡",
    "T10n0293_008:0699b27": "喜，乃至令得具足十力清淨智身，出生無量",
    "T10n0293_008:0699b28": "清淨色身，演出無量清淨言辭，出生無量如",
    "T10n0293_008:0699b29": "來音聲，悟入無量如來之心，具足獲得一切",
    "T10n0293_008:0699c01": "智智。」復有十千兜率天王、天子、天女、無量眷",
    "T10n0293_008:0699c02": "屬於虛空中，起諸香雲，雨眾妙香，恭敬",
    "T10n0293_008:0699c03": "供養，作如是言：「善男子！此婆羅門五熱炙身；",
    "T10n0293_008:0699c04": "時，光照我宮，令我諸天及其眷屬，於自宮殿",
    "T10n0293_008:0699c05": "不生愛著，不貪欲樂，來詣其所。時，婆羅門為",
    "T10n0293_008:0699c06": "我說法，能令我等斷除一切五欲愛著，小",
    "T10n0293_008:0699c07": "欲知足心生歡喜，心得充滿，生諸善根發菩",
    "T10n0293_008:0699c08": "提心，乃至圓滿一切佛法。」復有十千夜摩天",
    "T10n0293_008:0699c09": "王并其眷屬、天子、天女前後圍遶於虛空",
    "T10n0293_008:0699c10": "中，以天曼陀羅華、摩訶曼陀羅華、拘蘇摩",
    "T10n0293_008:0699c11": "華，散婆羅門上，恭敬供養，作如是言：「善男",
    "T10n0293_008:0699c12": "子！此婆羅門五熱炙身；時，光照我宮，能令我",
    "T10n0293_008:0699c13": "等集會之時，於天音樂不生貪著，亦不愛樂",
    "T10n0293_008:0699c14": "己身、眷屬，來詣其所，聞其說法，於諸欲樂，悉",
    "T10n0293_008:0699c15": "生捨離，迴向、趣求一切佛法。」復有十千三十",
    "T10n0293_008:0699c16": "三天帝釋諸王并其眷屬、天子、天女前後圍",
    "T10n0293_008:0699c17": "遶於虛空中，雨天衣服、眾寶瓔珞、天莊嚴",
    "T10n0293_008:0699c18": "具、拘蘇摩華，恭敬供養，作如是言：「善男子！",
    "T10n0293_008:0699c19": "此婆羅門五熱炙身；時，光照我宮，令我天眾",
    "T10n0293_008:0699c20": "於其宮殿，殊勝集會，遊戲園林，天諸音樂，娛",
    "T10n0293_008:0699c21": "樂之處，不生愛樂，即與眷屬來詣其所。時，婆",
    "T10n0293_008:0699c22": "羅門為我等說一切諸法皆悉無常，遷流、變",
    "T10n0293_008:0699c23": "動、敗壞、磨滅，令我斷除憍慢、放逸，令我愛樂",
    "T10n0293_008:0699c24": "無上菩提。善男子！我當見此婆羅門；時，須",
    "T10n0293_008:0699c25": "彌山頂六種震動，我等諸天見是相已，極",
    "T10n0293_008:0699c26": "生恐怖厭離之心，即時發起阿耨多羅三藐",
    "T10n0293_008:0699c27": "三菩提意，咸願趣求一切智智。」◎",
    "T10n0293_008:0699c28": "◎復有十千諸大龍王，所謂：伊羅鉢那龍王、",
    "T10n0293_008:0699c29": "難陀龍王、優婆難陀龍王等，於虛空中布",
    "T10n0293_008:0700a01": "大香雲，普雨無量隨時栴檀微細香雨，無數",
    "T10n0293_008:0700a02": "龍女奏天音樂，雨天妙華及天香水，恭敬供",
    "T10n0293_008:0700a03": "養，作如是言：「善男子！此婆羅門五熱炙身；",
    "T10n0293_008:0700a04": "時，其火光明照我宮殿，令諸龍眾離熱沙怖，",
    "T10n0293_008:0700a05": "金翅鳥怖，除滅瞋恚身得清涼，心無垢濁泰",
    "T10n0293_008:0700a06": "然安隱，復為我等如應說法、聞法、信解、厭惡",
    "T10n0293_008:0700a07": "龍趣、發至誠心悔除一切諸惡業障，乃至發",
    "T10n0293_008:0700a08": "阿耨多羅三藐三菩提心，究竟安住一切智",
    "T10n0293_008:0700a09": "智。」復有十千諸夜叉王於虛空中，各以種種",
    "T10n0293_008:0700a10": "上妙供具，恭敬供養，此婆羅門及以善財，作",
    "T10n0293_008:0700a11": "如是言：「善男子！此婆羅門五熱炙身；時，能令",
    "T10n0293_008:0700a12": "我等及諸眷屬，悉於眾生發慈愍心，一切羅",
    "T10n0293_008:0700a13": "剎、鳩槃茶等，亦生慈心，以慈心故，於諸眾",
    "T10n0293_008:0700a14": "生無所惱害，能施安樂，各與眷屬俱來見我，",
    "T10n0293_008:0700a15": "我及彼等即共來詣婆羅門所。時，婆羅門為",
    "T10n0293_008:0700a16": "我說法，能令我等一切皆得身心安樂，增長",
    "T10n0293_008:0700a17": "威力；又令無量夜叉、羅剎、鳩槃茶等，發於無",
    "T10n0293_008:0700a18": "上菩提之心。」◎",
    "T10n0293_008:0700a19": "大方廣佛華嚴經卷第八"
}