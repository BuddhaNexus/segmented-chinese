{
    "T18n0896_001:0746b24": "No. 896 [cf. No. 895]",
    "T18n0896_001:0746b25": "妙臂菩薩所問經卷第一",
    "T18n0896_001:0746b27": "西天譯經三藏朝散大夫試鴻臚少卿",
    "T18n0896_001:0746b28": "傳教大師臣法天奉 詔譯",
    "T18n0896_001:0746b29": "得勝師助伴速獲悉地分第一",
    "T18n0896_001:0746c01": "[0746c01] 爾時藥叉主金剛手菩薩。有大慈悲愍於後",
    "T18n0896_001:0746c02": "世。放千光明端心而住。於是妙臂菩薩。以持",
    "T18n0896_001:0746c03": "誦者於一切真言明。得成就義不成就義。一",
    "T18n0896_001:0746c04": "心敬禮彼藥叉主金剛手菩薩。而發問言。菩",
    "T18n0896_001:0746c05": "薩我見世間有持誦人。齋潔清淨精勤修行。",
    "T18n0896_001:0746c06": "於真言明而不成就。菩薩如日舒光無所不",
    "T18n0896_001:0746c07": "照。唯願哀愍說彼因緣。云何彼持誦人。雖",
    "T18n0896_001:0746c08": "復精勤最上第一。於諸真言上中下法由不",
    "T18n0896_001:0746c09": "能成。云何修因而不得果。莫是罪障而未滅",
    "T18n0896_001:0746c10": "除。惟願菩薩說彼修持。得成就義及不成就",
    "T18n0896_001:0746c11": "義。諸障難事。菩薩如佛所言。智慧之明能滅",
    "T18n0896_001:0746c12": "癡暗。癡暗不滅明慧可棄。云何能使諸持誦",
    "T18n0896_001:0746c13": "人。於諸修行而無疑惑。菩薩云何誦持。及",
    "T18n0896_001:0746c14": "護摩等所作事業。諸真言王及諸賢聖不與",
    "T18n0896_001:0746c15": "成就。惟願菩薩以大悲心。一一顯說令無疑",
    "T18n0896_001:0746c16": "惑。菩薩為是法力無能耶。為所作非時耶。為",
    "T18n0896_001:0746c17": "種性非性耶。為真言字句闕剩耶。為修持輕",
    "T18n0896_001:0746c18": "慢耶。為供養不具耶。惟願菩薩。於種種事及",
    "T18n0896_001:0746c19": "彼障難一一開說。使諸行人皆得曉了。",
    "T18n0896_001:0746c20": "[0746c20] 爾時金剛手菩薩。聞妙臂菩薩發如是正心",
    "T18n0896_001:0746c21": "利益言已。乃須臾間瞑。光明焰蓮花眼。思惟",
    "T18n0896_001:0746c22": "觀察已。告妙臂菩薩言。妙臂汝大慈悲利益",
    "T18n0896_001:0746c23": "眾生。此心清淨如夜滿月。光明皎潔復無雲",
    "T18n0896_001:0746c24": "翳。使諸行人不失正道。入佛境界到於彼岸。",
    "T18n0896_001:0746c25": "菩薩所作非求己樂。於他有情故無嫌害。見",
    "T18n0896_001:0746c26": "他苦惱如自苦惱。見他快樂自亦快樂。妙臂",
    "T18n0896_001:0746c27": "我觀汝意為於有情。由若赤子問於此義。汝",
    "T18n0896_001:0746c28": "可諦聽為汝解說。妙臂我今所說依於佛言。",
    "T18n0896_001:0746c29": "若有修行最上事業。修真言行求成就者。當",
    "T18n0896_001:0747a01": "須離諸煩惱。起於深信發菩提心。重佛法眾",
    "T18n0896_001:0747a02": "信重於我。及復歸命大金剛族。又復遠離十",
    "T18n0896_001:0747a03": "不善業。於身口意凡所興起。常離愚迷邪見",
    "T18n0896_001:0747a04": "等行。若求果報須有智慧。譬如農夫務其稼",
    "T18n0896_001:0747a05": "穡。於肥壤地而下焦種。雖功夫以時雨澤&#x9736;",
    "T18n0896_001:0747a06": "霈。以種子焦故無由得生。愚癡邪見亦復如",
    "T18n0896_001:0747a07": "是。凡諸行人所修事業。先須自心離彼邪見",
    "T18n0896_001:0747a08": "愚癡等事。不動不搖行十善法。乃至恒行一",
    "T18n0896_001:0747a09": "切善法。若有天魔阿修羅等。乃至羅剎種種",
    "T18n0896_001:0747a10": "鬼神之類食血肉者。以惡毒心行三界中惱",
    "T18n0896_001:0747a11": "害眾生。於修行人使令散亂。若有行人樂於",
    "T18n0896_001:0747a12": "我法。修持誦習真言行者。彼等若見自然恐",
    "T18n0896_001:0747a13": "怖不能侵惱。若欲令彼種種大力天魔。及諸",
    "T18n0896_001:0747a14": "宿曜乃至種種鬼神。不能為障而降伏者。當",
    "T18n0896_001:0747a15": "須入彼三昧耶大曼拏羅。以其入彼諸天大",
    "T18n0896_001:0747a16": "力聖眾所安住處。是故名為大曼拏羅。亦復",
    "T18n0896_001:0747a17": "須入大明王大真言等最勝曼拏羅。以其數",
    "T18n0896_001:0747a18": "入種種曼拏羅故。是為入彼諸佛菩薩大金",
    "T18n0896_001:0747a19": "剛族大明王等福聚之所。是為承事諸佛菩",
    "T18n0896_001:0747a20": "薩及明王等。便得如是佛菩薩等影之覆護。",
    "T18n0896_001:0747a21": "使彼作障天魔及阿修羅藥叉。并諸龍鬼等",
    "T18n0896_001:0747a22": "無能侵惱。望持誦人所居之地不敢侵近。自",
    "T18n0896_001:0747a23": "然退散不為障難。所修上中下品成就之法。",
    "T18n0896_001:0747a24": "世間出世間一切真言等而易成就。蓋以數",
    "T18n0896_001:0747a25": "數入彼諸曼拏羅及三昧耶等。承彼聖力而",
    "T18n0896_001:0747a26": "加護故。一切惡心自然破壞。既能入彼三昧",
    "T18n0896_001:0747a27": "耶大曼拏羅。仍須發勇猛心發菩提心。唯信",
    "T18n0896_001:0747a28": "於佛不信外道天魔等。若背此心持誦我法",
    "T18n0896_001:0747a29": "者。當得自壞。又復持誦行人求成就者先須",
    "T18n0896_001:0747b01": "求依阿闍梨戒德清淨。無諸缺犯福德最勝",
    "T18n0896_001:0747b02": "者。若獲此等阿闍梨稟受持誦。復自決志勇",
    "T18n0896_001:0747b03": "猛精進於所修持易得成就速獲靈驗。譬如",
    "T18n0896_001:0747b04": "種田須依好地。地既肥壤子實易得。若得勝",
    "T18n0896_001:0747b05": "師亦復如是。若或靈驗難得是有宿業。應須",
    "T18n0896_001:0747b06": "隨取勝地。或印沙為塔或積土等為塔。於中",
    "T18n0896_001:0747b07": "安像及藏舍利。當以種種香花燈塗妙幢幡",
    "T18n0896_001:0747b08": "蓋。及以妓樂而為供養。復伸讚歎專注虔誠",
    "T18n0896_001:0747b09": "而作懺悔。懺悔畢已依前持誦。專注不間定",
    "T18n0896_001:0747b10": "獲靈驗。如是修行須具助伴。若無助伴修持",
    "T18n0896_001:0747b11": "是闕。譬如車行須全二輪。若闕一者。無由",
    "T18n0896_001:0747b12": "進趣。修行助伴亦復如是。若求助伴者。當求",
    "T18n0896_001:0747b13": "種族尊勝。形貌端嚴諸根不缺。心性調柔好",
    "T18n0896_001:0747b14": "修善法。智慧明利精勤勇猛。有大悲心恒樂",
    "T18n0896_001:0747b15": "布施。信重三寶承事供養。不歸信於諸餘外",
    "T18n0896_001:0747b16": "道及天魔等。此為住賢劫中。具足功德修行",
    "T18n0896_001:0747b17": "助伴。諸持誦人於諸修行。速獲成就如此應",
    "T18n0896_001:0747b18": "知。",
    "T18n0896_001:0747b19": "妙臂菩薩所問經選求勝處分第二",
    "T18n0896_001:0747b20": "[0747b20] 復次持誦行人。若欲修真言行求成就者。先",
    "T18n0896_001:0747b21": "求諸佛所說。佛及菩薩辟支聲聞昔所住處。",
    "T18n0896_001:0747b22": "是為勝地。如是等處。常有天龍阿修羅等。而",
    "T18n0896_001:0747b23": "為守護供養恭敬。何以故以有天上人間。最",
    "T18n0896_001:0747b24": "聖丈夫曾所居止。得此地已持誦行人。亦要",
    "T18n0896_001:0747b25": "清淨身心律儀具足。常此居止。若無此福地。",
    "T18n0896_001:0747b26": "秖得大河岸邊或小河邊或泉池側。乃至陂",
    "T18n0896_001:0747b27": "濼有清流瀰滿。無諸水族毒惡之類。其側亦",
    "T18n0896_001:0747b28": "得。其處但有蓮華。烏&#x9262;羅花。及諸名花異果",
    "T18n0896_001:0747b29": "軟草遍布。或是山中巖窟之所。是處清淨。無",
    "T18n0896_001:0747c01": "諸師子猛獸可畏之類。得是處已。仍須墾掘",
    "T18n0896_001:0747c02": "深一肘量。除去荊棘瓦礫灰炭&#x9E7B;鹵糠骨毛",
    "T18n0896_001:0747c03": "髮蟲窟之類。乃至掘深不能盡者。亦可棄之",
    "T18n0896_001:0747c04": "更求別處。如前墾掘一肘之量。別填淨土於",
    "T18n0896_001:0747c05": "上立舍。用淨土作&#x57FF;內外&#x57FF;飾。復以衢摩",
    "T18n0896_001:0747c06": "夷塗地於中坐臥。常在地上不用床榻之類。",
    "T18n0896_001:0747c07": "其室開門唯得向東向西或向於北。不得向",
    "T18n0896_001:0747c08": "南。如是造立舍已。隨彼相應所作事業。於彼",
    "T18n0896_001:0747c09": "方所安置尊像。安尊像處先用種種妙香而",
    "T18n0896_001:0747c10": "塗飾之。其所尊像或以彫刻。或是鑄成或是",
    "T18n0896_001:0747c11": "彩畫。若是彩畫先求淨縷。揀去毛髮織成其",
    "T18n0896_001:0747c12": "幅。量其大小長短相稱。存兩頭縷不得截棄。",
    "T18n0896_001:0747c13": "既織成已。用香水漬渡復展令端正。然令畫",
    "T18n0896_001:0747c14": "人蔬食澡浴。復受八戒內外清淨運心起手。",
    "T18n0896_001:0747c15": "凡所用彩色。須求最上第一好者。無用皮膠。",
    "T18n0896_001:0747c16": "用諸香膠調和彩色。畫像成已隨應方面安置",
    "T18n0896_001:0747c17": "定已。用種種飲食香花燈塗作大供養。如無",
    "T18n0896_001:0747c18": "力廣辦隨有供養。但要專注虔誠。信重讚歎",
    "T18n0896_001:0747c19": "禮拜供養。如是作已於此像前。所作所求速",
    "T18n0896_001:0747c20": "得成就。其持誦行人。將欲起首持誦。必先剃",
    "T18n0896_001:0747c21": "頭澡浴著新淨衣。其衣非用蠶絲亦不得白",
    "T18n0896_001:0747c22": "色。可用布及樹皮草木之類。仍用赤土染壞",
    "T18n0896_001:0747c23": "其色。亦須受持乞食應器。其器可用娑羅木",
    "T18n0896_001:0747c24": "及於瓦器。乃至銅鐵及匏瓠等。事持端正滑",
    "T18n0896_001:0747c25": "淨光潔。不得&#x758E;漏及以缺壞。執此應器巡行",
    "T18n0896_001:0747c26": "乞食。凡乞食所可於聚落不近不遠。多首陀",
    "T18n0896_001:0747c27": "處信重三寶。多有飲食之處。兼無外道婆羅",
    "T18n0896_001:0747c28": "門處。緣彼婆羅門執性無慚我慢所覆。又復",
    "T18n0896_001:0747c29": "外道若見行人。執持應器巡行乞食。修於佛",
    "T18n0896_001:0748a01": "法誦念真言者。便生瞋恚而欲障難。謂行人",
    "T18n0896_001:0748a02": "言。汝若本族婆羅門者。可修婆羅門法。奉行",
    "T18n0896_001:0748a03": "六法多聞淨行。信重諸天為臣事王。亦須娶",
    "T18n0896_001:0748a04": "妻生男繼種。若行此者是汝解脫。云何誦持",
    "T18n0896_001:0748a05": "釋教真言信行佛法。行人若是剎帝利種。而",
    "T18n0896_001:0748a06": "作是言汝剎帝利種。應可奉行王法。紹繼王",
    "T18n0896_001:0748a07": "位。云何誦持佛教真言。背自本宗而求解脫。",
    "T18n0896_001:0748a08": "乃至毘舍首陀之類。皆說本宗本事而得解",
    "T18n0896_001:0748a09": "脫。不合持誦佛教真言以求解脫。以瞋火燒",
    "T18n0896_001:0748a10": "心種種綺語。多作方便而為障難。惱亂行人",
    "T18n0896_001:0748a11": "使令退心。修正道者依時乞食。不同外道過",
    "T18n0896_001:0748a12": "午而食。凡乞食處勿往外道之家。及多外道",
    "T18n0896_001:0748a13": "之處。若論善惡因果之法。能造善法當證涅",
    "T18n0896_001:0748a14": "盤。若作惡業終墮苦趣。善惡之果非由種",
    "T18n0896_001:0748a15": "族。但為世間妄分別故。",
    "T18n0896_001:0748a16": "[0748a16] 復次眾生無始以來。垢穢之身不由食淨得",
    "T18n0896_001:0748a17": "身心淨。諸惡遠離常修善法。以此方得身心",
    "T18n0896_001:0748a18": "清淨。譬如有人。身患瘡故求藥塗瘡。唯望",
    "T18n0896_001:0748a19": "除差不望餘故。行人喫食但為除飢不為適",
    "T18n0896_001:0748a20": "悅。又如有人陷於難處。飢餓所逼殺子而食。",
    "T18n0896_001:0748a21": "為除飢苦非貪滋味。行人喫食亦復如是。喫",
    "T18n0896_001:0748a22": "食之法由如秤物。物非輕重秤自平正。行人",
    "T18n0896_001:0748a23": "喫食亦復如是。不得過量亦勿減少。但可支",
    "T18n0896_001:0748a24": "持勿傷飢飽。又如朽舍換柱所免崩摧。以油",
    "T18n0896_001:0748a25": "膏轄貴在前進。行人喫食亦復如是。但為支",
    "T18n0896_001:0748a26": "持非為滋味。是故佛言欲界有情依食而住。",
    "T18n0896_001:0748a27": "又復行人雖喫食飲支持於身。恒觀此身",
    "T18n0896_001:0748a28": "由如芭蕉無有堅實。常此制心不住貪愛。凡",
    "T18n0896_001:0748a29": "乞食時持&#x9262;巡行次第而乞。常須思念世尊",
    "T18n0896_001:0748b01": "所說。以智慧方便調伏六根勿令散亂。所&#x89A9;",
    "T18n0896_001:0748b02": "妙色及諸塵境。是魔境界欲惑人心。凡修行",
    "T18n0896_001:0748b03": "人而起方便。寧以熱鐵燒刺兩目。不以亂心",
    "T18n0896_001:0748b04": "貪視妙色。乃至殊常種種塵境。隨緣乞食而",
    "T18n0896_001:0748b05": "不住著。常作比觀調伏其心。默然乞食巡行",
    "T18n0896_001:0748b06": "他舍。無上中下遠離取捨。然不往新產之家",
    "T18n0896_001:0748b07": "及多人飲酒之處。男女迷醉愛染之處。眾多",
    "T18n0896_001:0748b08": "小兒戲樂之處。諸男女眾聚會之處。戲伎男",
    "T18n0896_001:0748b09": "女作音樂處。乃至有惡犬處。如是等處皆不",
    "T18n0896_001:0748b10": "應往。乞得食已持還本處。洗足敷座然後可",
    "T18n0896_001:0748b11": "喫。其食未喫先分三分。一分奉於本尊而為",
    "T18n0896_001:0748b12": "供養。一施無礙。一乃自食依時而食。食畢",
    "T18n0896_001:0748b13": "盥漱使令清淨。又須日三澡浴先自清淨。然",
    "T18n0896_001:0748b14": "以香花燈塗。種種供養讚歎禮拜。所獻尊像",
    "T18n0896_001:0748b15": "一切食飲。切須潔淨離諸葷穢。每持誦時坐",
    "T18n0896_001:0748b16": "吉祥草。凡所供養如不辦廣大。但隨力分奉",
    "T18n0896_001:0748b17": "於香花。所謂零陵香閼哩迦(二合)吉祥果。沒哩",
    "T18n0896_001:0748b18": "(二合)賀帝吉祥草仍及蓮花和合供養使得適",
    "T18n0896_001:0748b19": "意。行人持誦或行或坐得通思念。唯除臥時",
    "T18n0896_001:0748b20": "不許持念。念誦訖已。恒於六時思念功德。心",
    "T18n0896_001:0748b21": "無間斷祈於圓滿。",
    "T18n0896_001:0748b22": "妙臂菩薩所問經分別數珠持心離障分第",
    "T18n0896_001:0748b23": "三",
    "T18n0896_001:0748b24": "[0748b24] 復次欲等煩惱與心合故。說為輪迴。根本煩",
    "T18n0896_001:0748b25": "惱若除。由如清淨玻胝迦寶。若離輪迴乃名",
    "T18n0896_001:0748b26": "解脫。又如水本清淨。於一剎那間塵能渾",
    "T18n0896_001:0748b27": "濁。亦如有情心源本淨。於剎那頃被諸煩惱",
    "T18n0896_001:0748b28": "而為染污。",
    "T18n0896_001:0748b29": "[0748b29] 復次說於數珠。乃有多種。所謂菩提子金剛",
    "T18n0896_001:0748c01": "子。蓮花子木&#x69F5;子。及與[王*車]&#x7496;諸寶錫鑞銅",
    "T18n0896_001:0748c02": "等。隨取一物為珠數一百八。如是得已。持誦",
    "T18n0896_001:0748c03": "行人常保重之。凡持誦時於本尊前。依法安",
    "T18n0896_001:0748c04": "坐調伏諸根。端身自在不得隈倚。繫念本尊",
    "T18n0896_001:0748c05": "及真言印契。收攝其心勿令散亂。然取數珠",
    "T18n0896_001:0748c06": "右手執持左手仰承。每誦真言一遍乃掐一",
    "T18n0896_001:0748c07": "珠。所持遍數恒須剋定勿令少剩。持念之法",
    "T18n0896_001:0748c08": "令脣微動。勿使有聲亦不露齒。一心專注勿",
    "T18n0896_001:0748c09": "令散動。有情之界居凡夫位。心如猿猴貪著",
    "T18n0896_001:0748c10": "諸境樂而不捨。又如大海被風所激。生起波",
    "T18n0896_001:0748c11": "濤不能自息。凡夫&#x89A9;境亦復如是。常須收攝",
    "T18n0896_001:0748c12": "不令散動。勿令心源而有波浪。持誦行人若",
    "T18n0896_001:0748c13": "是疲倦。將欲昏睡恐其失念。即起經行或",
    "T18n0896_001:0748c14": "觀四方以適神思。或用冷水洗其面目。既",
    "T18n0896_001:0748c15": "得醒爽復座持誦。行人若是怖於勞苦。心有",
    "T18n0896_001:0748c16": "移動便作是念。此身無主因業所受。無依無",
    "T18n0896_001:0748c17": "定隨業流轉。輪迴八苦何處得免。至於寒暑",
    "T18n0896_001:0748c18": "飢渴蚤虱蚊虻。如是苦惱處處皆有。又復貪",
    "T18n0896_001:0748c19": "欲若盛。作白骨及爛壞不淨之觀。瞋恚若盛",
    "T18n0896_001:0748c20": "作慈悲觀。無明若盛作緣起觀。又復若遇冤",
    "T18n0896_001:0748c21": "家觀如親友知識。或復親友知識忽作冤家。",
    "T18n0896_001:0748c22": "行者若是遇此冤親境時。莫起分別憎愛之",
    "T18n0896_001:0748c23": "心。當住平等無著正念。又出道場時。不得與",
    "T18n0896_001:0748c24": "婆羅門吠舍首陀等語。又復不應與不男之",
    "T18n0896_001:0748c25": "人女人等語。何以故蓋非樂法之侶。可與助",
    "T18n0896_001:0748c26": "伴同事等語。或是入觸便利等事。便須入水",
    "T18n0896_001:0748c27": "澡浴使其潔淨。或獻香花燈塗讚嘆供養。乃",
    "T18n0896_001:0748c28": "至持戒精進持誦修行。一切善法皆悉迴向",
    "T18n0896_001:0748c29": "阿耨多羅三藐三菩提。譬如眾流皆歸於海。",
    "T18n0896_001:0749a01": "既入海已咸成一味。集諸善因總趣佛果。無",
    "T18n0896_001:0749a02": "量福聚自然相隨。譬如有人耕田種穀唯望",
    "T18n0896_001:0749a03": "子實不為[葶-丁+呆]幹。既豐子實其於[葶-丁+呆]幹自然",
    "T18n0896_001:0749a04": "而有。求趣佛果亦復如是。一切福樂不求自",
    "T18n0896_001:0749a05": "至。又持誦人不應為小而妨於大。或若有人",
    "T18n0896_001:0749a06": "來有來請便應答言。待我自得長壽。及其一",
    "T18n0896_001:0749a07": "切樂具此心滿足。然後能滿一切有情之願。",
    "T18n0896_001:0749a08": "[0749a08] 又復行人當要遠離世之八法。所謂善稱惡",
    "T18n0896_001:0749a09": "稱得利失利。讚歎毀謗苦樂等事。如是之法",
    "T18n0896_001:0749a10": "不得在心。還如大海不宿死屍。乃至剎那亦",
    "T18n0896_001:0749a11": "不同處。又如室中然燈為防風。故飄鼓若免",
    "T18n0896_001:0749a12": "光明即盛。如持誦人持誦真言。亦須勤勇加",
    "T18n0896_001:0749a13": "行若立。善法增長亦復如是。又持誦人要在",
    "T18n0896_001:0749a14": "攝心。不得歌舞戲樂。我人憍慢邪見邪染。嫉",
    "T18n0896_001:0749a15": "&#x59AC;懈怠懶惰睡眠。及入喜會迷醉邪論及無",
    "T18n0896_001:0749a16": "義論。以至瞋怒惡口兩舌。如是等事皆須遠",
    "T18n0896_001:0749a17": "離。又復不得喫供養殘食及鬼神殘食。行人",
    "T18n0896_001:0749a18": "唯得食三白。及樹果菜根乳酪漿等。及大麥",
    "T18n0896_001:0749a19": "麵餅油麻滓。及種種麋粥等。又持誦行人當",
    "T18n0896_001:0749a20": "須晝夜精勤如法持誦。常於諸佛法僧及遺",
    "T18n0896_001:0749a21": "身舍利。恭信珍重誠心懺悔。願一切先罪悉",
    "T18n0896_001:0749a22": "皆消滅。每持誦時先依法請召。持誦了畢。依",
    "T18n0896_001:0749a23": "法迴向發願訖。然後發遣。或至夜分將欲眠",
    "T18n0896_001:0749a24": "睡。於本尊側不近不遠。地上敷吉祥草於草",
    "T18n0896_001:0749a25": "上坐臥。坐定後然。於一切有情起利樂心。",
    "T18n0896_001:0749a26": "作慈悲喜捨等觀然後眠睡。",
    "T18n0896_001:0749a27": "妙臂菩薩所問經說金剛杵頻那夜迦分第",
    "T18n0896_001:0749a28": "四",
    "T18n0896_001:0749a29": "[0749a29] 我今分別說諸跋折羅量。其量或長八指或",
    "T18n0896_001:0749b01": "長十指。或十二指或十六指。或最長者不過",
    "T18n0896_001:0749b02": "二十指。如是五類無有過者。造跋折羅物或",
    "T18n0896_001:0749b03": "金或木。隨所求事種種不同。若欲求佛法真",
    "T18n0896_001:0749b04": "明成就。用菩提木作跋折羅。若降伏地天及",
    "T18n0896_001:0749b05": "持明天。當用金作跋折羅。若求大富貴用&#x936E;",
    "T18n0896_001:0749b06": "石作跋折羅。若降龍用熟銅作。若降修羅入",
    "T18n0896_001:0749b07": "修羅窟用寶石作。若欲成就一切法者。可用",
    "T18n0896_001:0749b08": "金銀銅相和作。若欲成就長命吉祥及無病",
    "T18n0896_001:0749b09": "多財寶。乃至降諸宿曜者。可用佉禰囉木作。",
    "T18n0896_001:0749b10": "若欲降伏夜叉女者。可用末度木作。若欲降",
    "T18n0896_001:0749b11": "伏冤家用刺木作。若降害極惡冤敵者。可用",
    "T18n0896_001:0749b12": "人骨作。若欲成幻術者。用玻璃寶作。若欲",
    "T18n0896_001:0749b13": "令極相憎嫌者。用苦棟木作。若欲興兵&#x9B2A;敵",
    "T18n0896_001:0749b14": "及降鬼神。用吠鼻多迦木作。若欲成就夜叉",
    "T18n0896_001:0749b15": "乾闥婆阿修羅者。可用柏木及松木作。若欲",
    "T18n0896_001:0749b16": "成就龍女愛重者。當以龍木作。若欲成就變",
    "T18n0896_001:0749b17": "形者。可用土及銀作。若欲求財用無憂木作。",
    "T18n0896_001:0749b18": "若欲成就對敵得勝者。可用吉祥木及阿祖曩",
    "T18n0896_001:0749b19": "木柳木等作。若欲求成就意樂者。可用赤檀",
    "T18n0896_001:0749b20": "白檀作。如上所說造跋折羅。皆須五股不得",
    "T18n0896_001:0749b21": "缺減。小有破損即法不成。仍須事持光淨殊",
    "T18n0896_001:0749b22": "妙端嚴可愛。若念誦時。先獻塗香及妙香花",
    "T18n0896_001:0749b23": "而為供養。然後發廣大慈悲之心。手執跋折",
    "T18n0896_001:0749b24": "羅依法專注。持誦本部真言如數滿畢。不得",
    "T18n0896_001:0749b25": "少剩依時持誦。滿畢數已。然將彼跋折羅安",
    "T18n0896_001:0749b26": "本尊足下。復以諸妙香花塗香等。乃至作禮",
    "T18n0896_001:0749b27": "而供養之。若持誦時手不執跋折羅者。其法",
    "T18n0896_001:0749b28": "終不成就。如再持誦依前次第而作不得虧",
    "T18n0896_001:0749b29": "闕。又若於供養具諸事法等有所闕者。當須",
    "T18n0896_001:0749c01": "一一作印。以供養之然可念誦。",
    "T18n0896_001:0749c02": "[0749c02] 凡成就法有多種物。所謂雄黃雌黃牛黃黃",
    "T18n0896_001:0749c03": "丹。及眼藥菖蒲等藥。又有衣甲槍劍&#x7F82;索",
    "T18n0896_001:0749c04": "三股叉諸器仗等。如是等諸成就法有三等",
    "T18n0896_001:0749c05": "驗。所說本尊真言及儀軌中。乃至諸真言中",
    "T18n0896_001:0749c06": "成就之法亦不越此。復次世間有持明行人。",
    "T18n0896_001:0749c07": "持誦真言求成就處。便有作障頻那夜迦。隨",
    "T18n0896_001:0749c08": "持誦人伺求其便入其身中。使持誦人心如",
    "T18n0896_001:0749c09": "迷醉及發諸病。如是種種而作障難。彼作障",
    "T18n0896_001:0749c10": "者有其四部。一曰摧壞二曰野干。三曰一牙",
    "T18n0896_001:0749c11": "四曰龍象。於此四部各有無量頻那夜迦而",
    "T18n0896_001:0749c12": "為眷屬。於大地中隨彼處處而作障難。第一",
    "T18n0896_001:0749c13": "摧壞部主名曰無憂。其部眷屬有七俱胝。於",
    "T18n0896_001:0749c14": "其護世四王所說真言。有持誦者彼作障難。",
    "T18n0896_001:0749c15": "第二野干部主名曰象頭。其部眷屬有十八",
    "T18n0896_001:0749c16": "俱胝。於其大自在天所說真言而作障難。第",
    "T18n0896_001:0749c17": "三一牙部主名曰垂髻。其部眷屬有六十俱",
    "T18n0896_001:0749c18": "胝。於其大梵天及帝釋天。日天月天風天那",
    "T18n0896_001:0749c19": "羅延天。如是天等所說真言。有持誦者而作",
    "T18n0896_001:0749c20": "障難。第四龍象部主名曰母哩達吒迦。其部",
    "T18n0896_001:0749c21": "眷屬有俱胝那由他千波頭摩。於其佛教所",
    "T18n0896_001:0749c22": "說真言。有持誦者彼作障難。又有呵利帝兒",
    "T18n0896_001:0749c23": "名曰愛子。於其般支迦所說真言而作障難。",
    "T18n0896_001:0749c24": "又摩尼賢將子名曰滿賢。於其自部所說真",
    "T18n0896_001:0749c25": "言有持誦者。彼子滿賢而作障難。如是等諸",
    "T18n0896_001:0749c26": "頻那夜迦。各於本部而作障難。不欲行人得",
    "T18n0896_001:0749c27": "其成就。或時變化作本真言主。來就行人之",
    "T18n0896_001:0749c28": "處而受供養。而彼本真言主來至道場。見是",
    "T18n0896_001:0749c29": "事已&#x5374;還自宮而作是念。云何如來與彼所",
    "T18n0896_001:0750a01": "願。不&#x5374;此等。令於行人正修行者而得惱亂。",
    "T18n0896_001:0750a02": "使彼持誦功不成就。正使梵王帝釋諸天及",
    "T18n0896_001:0750a03": "龍。不能破彼頻那夜迦作障誓願。唯除大明",
    "T18n0896_001:0750a04": "真言有大功力。能退如是諸作障者頻那夜",
    "T18n0896_001:0750a05": "迦。諸修行人當依法持誦。得數滿已。然更成",
    "T18n0896_001:0750a06": "就妙曼拏羅及以護摩。使作障難頻那夜迦",
    "T18n0896_001:0750a07": "退散遠離。"
}