{
    "X15n0302_004:0304b17": "楞嚴經略疏卷之四",
    "X15n0302_004:0304b18": "福州鼓山湧泉禪寺沙門　元賢　述",
    "X15n0302_004:0304b19": "爾時富樓那彌多羅(至)真有為法。",
    "X15n0302_004:0304b20": "此富那躡前七大之文而起二疑也一躡前七大文",
    "X15n0302_004:0304b21": "中皆言清淨本然故疑云既是清淨本然則不宜有",
    "X15n0302_004:0304b22": "山河大地諸有為相即或暫有亦當速滅云何又次",
    "X15n0302_004:0304b23": "第遷流終而復始永無息期一躡前七大文中皆言",
    "X15n0302_004:0304b24": "周徧法界故疑云既是諸大之性各各周遍則地性",
    "X15n0302_004:0304c01": "與水性礙水性與火性礙地性復與空性凝此遍則",
    "X15n0302_004:0304c02": "彼滅云何二俱周遍此之二疑並是執相難性而不",
    "X15n0302_004:0304c03": "知妄相本空惟一覺性特由妄計而生二疑矣故佛",
    "X15n0302_004:0304c04": "答初問首舉性覺妙明本覺明妙之義以示之性覺",
    "X15n0302_004:0304c05": "本覺非有二也顯不由他故曰性性自覺故顯非始",
    "X15n0302_004:0304c06": "有故曰本本自覺故妙者體相寂滅心言不能及也",
    "X15n0302_004:0304c07": "明者靈鑒不昧煩惑不能昏也妙明明妙顛倒言之",
    "X15n0302_004:0304c08": "者顯互融而不二也使富那能解此義則知真覺妙",
    "X15n0302_004:0304c09": "明圓照法界絕能絕所唯是一相何山河之忽起有",
    "X15n0302_004:0304c10": "為之遷流耶因其未解故復設二問以審之曰汝稱",
    "X15n0302_004:0304c11": "覺明為復性本自明稱名為覺乎為覺有不明遽稱",
    "X15n0302_004:0304c12": "之為明覺乎富那乃謂若此不明而遽名之為覺則",
    "X15n0302_004:0304c13": "覺乃無所明意謂必有所明方稱為覺耳以明為有",
    "X15n0302_004:0304c14": "所是認妄也以覺為有不明是失真也意必欲加明",
    "X15n0302_004:0304c15": "於覺是以妄益真也無窮之患此其基之矣故佛詳",
    "X15n0302_004:0304c16": "示之曰汝意謂若無所明則無有明覺之可稱必有",
    "X15n0302_004:0304c17": "所明乃可稱明覺乎全不知有所明則妄見分別故",
    "X15n0302_004:0304c18": "非覺也無所明則闇然失照故非明也良以有所明",
    "X15n0302_004:0304c19": "無所明總之妄明之自為起滅皆無明耳無明又非",
    "X15n0302_004:0304c20": "本覺湛明之性豈可執之為真明哉葢覺性必自有",
    "X15n0302_004:0304c21": "明非可謂覺本不明必待明之也今無故妄加明於",
    "X15n0302_004:0304c22": "覺明成根本無明矣夫真覺本非所明因固欲明之",
    "X15n0302_004:0304c23": "則變成所相所既妄立反形動妄明而妄能益顯妄",
    "X15n0302_004:0304c24": "能既顯則妄所益麤境界相現無同異中熾然成異",
    "X15n0302_004:0305a01": "異者乃有色之相也因有異相見有不同彼異而顯",
    "X15n0302_004:0305a02": "出同相同者乃無色之相也因同顯異因異顯同同",
    "X15n0302_004:0305a03": "異互顯復顯出無同無異彷彿有形貌故非彼無色",
    "X15n0302_004:0305a04": "之同又彷彿有知覺亦非彼頑色之異故曰無同無",
    "X15n0302_004:0305a05": "異此之三相即下文虗空世界眾生也但尚在本識",
    "X15n0302_004:0305a06": "之中恍忽未定無有名字故但曰同異及無同異乃",
    "X15n0302_004:0305a07": "與彼虗空世界眾生作胚胎矣既有境界妄現境風",
    "X15n0302_004:0305a08": "擊動識浪亂興故曰如是擾亂相待生勞勞久不斷",
    "X15n0302_004:0305a09": "必發起妄塵而自相混濁由是引起塵勞煩惱貪嗔",
    "X15n0302_004:0305a10": "邪見造種種業矣既有業因遂感苦果起之處為世",
    "X15n0302_004:0305a11": "界如海起漚也靜之處成虗空如海無漚也此之虗",
    "X15n0302_004:0305a12": "空即前識中之同相此之世界即前識中之異相即",
    "X15n0302_004:0305a13": "前識中復有無同無異者至此結為眾生真有為之",
    "X15n0302_004:0305a14": "法也此上總答山河大地諸有為法忽生之由止一",
    "X15n0302_004:0305a15": "念妄明為之根耳。",
    "X15n0302_004:0305a16": "覺明空昧(至)終而復始。",
    "X15n0302_004:0305a17": "此別答三種生成及相續之因緣也世界之始起於",
    "X15n0302_004:0305a18": "妄有覺明覺明一生便見空昧一明一昧相待相傾",
    "X15n0302_004:0305a19": "不覺心動故曰相待成搖搖能生風故有風輪執持",
    "X15n0302_004:0305a20": "世界因空生搖而此妄搖之覺執認所明堅持不捨",
    "X15n0302_004:0305a21": "遂結成有礙故有金輪保持國土堅覺成金則剛而",
    "X15n0302_004:0305a22": "不壞搖明風出則動而弗寧一動一剛兩相摩盪正",
    "X15n0302_004:0305a23": "如世人鑽燧之意故有火光為變化性寶明生潤如",
    "X15n0302_004:0305a24": "珠光能出水也火光上蒸如熱氣蒸而流汗也故有",
    "X15n0302_004:0305b01": "水輪含十方界此上親因妄心而四大成焉四大既",
    "X15n0302_004:0305b02": "成則各具生成之用由是火騰水降二者交合而變",
    "X15n0302_004:0305b03": "成大地其沉者為巨海浮者為洲潬故巨海之中火",
    "X15n0302_004:0305b04": "光常起洲潬之內江河常注以不忘父母之氣分也",
    "X15n0302_004:0305b05": "其洲潬之有高山者則以水勢劣火其上升之意多",
    "X15n0302_004:0305b06": "也若山石擊則成燄而融則成水洲潬之有草木者",
    "X15n0302_004:0305b07": "則以土勢劣水而滋潤之功勝也故林藪燒則成土",
    "X15n0302_004:0305b08": "而絞則成水至此而羣生之依止具矣總之互以妄",
    "X15n0302_004:0305b09": "相生遞以妄為種生生相斷種種相纏此世界之所",
    "X15n0302_004:0305b10": "以相續也眾生之始亦始於妄有覺明因覺明為咎",
    "X15n0302_004:0305b11": "乃立所明所妄既立則能明之理轉因所局故聽不",
    "X15n0302_004:0305b12": "出聲見不超色葢以六塵妄現於外故六根橫分於",
    "X15n0302_004:0305b13": "內也根塵對立則必識生而業長是為四生之因或",
    "X15n0302_004:0305b14": "父母與子同業而相纏則成胎卵二生或不依父母",
    "X15n0302_004:0305b15": "但因境或合或離而生情則成濕化二生今以胎生",
    "X15n0302_004:0305b16": "明之始因妄明而發色此中陰見其父母也次因見",
    "X15n0302_004:0305b17": "色而生想此中陰見父母而動情也見逆境則為異",
    "X15n0302_004:0305b18": "異則成憎見順境則為同同則成愛此中陰於父母",
    "X15n0302_004:0305b19": "起愛憎也愛之所注即成種想之所納即為胎而復",
    "X15n0302_004:0305b20": "藉父母交遘吸引同業以為之緣此胎生托質之始",
    "X15n0302_004:0305b21": "也至於四生之異者則卵以想生由亂思也胎以情",
    "X15n0302_004:0305b22": "生由愛欲也溼以合生附濕氣而生情也化以離生",
    "X15n0302_004:0305b23": "離彼境而懸想也雖想情合離有生皆具各以多分",
    "X15n0302_004:0305b24": "得生故曰隨其所應至於四者更相變易則所受業",
    "X15n0302_004:0305c01": "報之身隨四生而飛沉無有定質此眾生之所以相",
    "X15n0302_004:0305c02": "續也業果之始始於有貪貪愛情深結而不捨則父",
    "X15n0302_004:0305c03": "母子孫相生不斷是等業果則以欲貪為之本各愛",
    "X15n0302_004:0305c04": "己身互取滋益貪之不止必至相食則四生之屬以",
    "X15n0302_004:0305c05": "強凌弱遞相吞啖是等業果則以殺貪為之本汝既",
    "X15n0302_004:0305c06": "食彼彼復食汝非理相奪往復不已惡業俱生盡未",
    "X15n0302_004:0305c07": "來際是等業果則以貪盜為之本汝負我命下重釋",
    "X15n0302_004:0305c08": "成相續之意總之為殺盜婬三為之根本業果之所",
    "X15n0302_004:0305c09": "以百千萬劫而無盡也此上別明世界眾生業果三",
    "X15n0302_004:0305c10": "種之相續雖各各殊然皆起于覺明以其有明了知",
    "X15n0302_004:0305c11": "性也因了知而發顯妄相從妄相而益生妄見由是",
    "X15n0302_004:0305c12": "山河大地諸有為相次第流遷總一虗妄之所成就",
    "X15n0302_004:0305c13": "終而復始卒未有窮也。○覺明空昧一節只宜依四",
    "X15n0302_004:0305c14": "大立說溫陵以五行家相尅相生夫妻母子之說釋",
    "X15n0302_004:0305c15": "之其謬非一如水火成地是水尅火為夫妻而火乃",
    "X15n0302_004:0305c16": "生土為母子土水生草木是土尅水為夫妻而水乃",
    "X15n0302_004:0305c17": "生木為母子其說似矣至覺明空昧而有風明覺立",
    "X15n0302_004:0305c18": "堅而成金風金相摩而有火光則其說難通遂強以",
    "X15n0302_004:0305c19": "覺明為水空昧為土風輪為木以牽合其說如空昧",
    "X15n0302_004:0305c20": "之土尅覺明之水為夫妻而水乃生風木為母子金",
    "X15n0302_004:0305c21": "尅風木為失妻而風木乃生火為母子夫金則因空",
    "X15n0302_004:0305c22": "生搖堅明立礙而成者是覺明與空風共成也今何",
    "X15n0302_004:0305c23": "遺覺明之水而獨曰土木生金哉且覺明不知憑何",
    "X15n0302_004:0305c24": "而配水覺明屬心五行屬色何可以心而並列於色",
    "X15n0302_004:0306a01": "空列為五大則非地大明矣即遍考此方之書亦未",
    "X15n0302_004:0306a02": "有以空為土者況空若屬土則在五行之數安得名",
    "X15n0302_004:0306a03": "為大虗空乎風之屬木此方雖有此說而佛則以風",
    "X15n0302_004:0306a04": "自為一大木乃屬入地大今以風為木違佛教而註",
    "X15n0302_004:0306a05": "佛經能無失乎至於謂夫劣而後陰陽和而生子其",
    "X15n0302_004:0306a06": "說亦謬如水火合成大地據經意謂水勢劣火則為",
    "X15n0302_004:0306a07": "高山以此推之火勢劣水當為巨海水火兩平當為洲",
    "X15n0302_004:0306a08": "潭矣若謂必夫劣妻而後生子則必水勢劣火而後能",
    "X15n0302_004:0306a09": "生巨海洲潭非獨成高山也佛意果如是乎觀者詳之。",
    "X15n0302_004:0306a10": "富樓那言若此妙明(至)亦復如是。",
    "X15n0302_004:0306a11": "此乃富那聞前說而起疑也彼聞眾生覺體既與如",
    "X15n0302_004:0306a12": "來無別而能忽生諸有為相則如來成佛之後諸有",
    "X15n0302_004:0306a13": "亦應復生此葢因疑眾生之有始遂疑佛果之有終",
    "X15n0302_004:0306a14": "殊不知眾生從來未悟諸妄從來無始佛雖說因明",
    "X15n0302_004:0306a15": "立所等亦不過截流言之以明萬法妄於妄明也今",
    "X15n0302_004:0306a16": "佛但答成佛有終之難特為廣設四喻初迷方之喻",
    "X15n0302_004:0306a17": "喻無所之本空也迷方之人惑南為北而此迷不從",
    "X15n0302_004:0306a18": "迷生不從悟生既無所因知無實體所以遇人指示",
    "X15n0302_004:0306a19": "遂朗然知方豈應復迷合知無明無本性畢竟空昔",
    "X15n0302_004:0306a20": "實無迷特以在迷似有未悟尚非有況一悟豈更迷",
    "X15n0302_004:0306a21": "乎空華之喻喻萬法之非實也空本無華翳故妄見",
    "X15n0302_004:0306a22": "翳病若除空華遂滅滅本無滅滅豈更生合知萬法",
    "X15n0302_004:0306a23": "無體本自無生特因無明妄起所以萬法縱橫無明",
    "X15n0302_004:0306a24": "既破萬法何有滅相且不可得況滅後而令其再生",
    "X15n0302_004:0306b01": "乎金鑛之喻喻果覺之無雜也菩提智照煩惱永亡",
    "X15n0302_004:0306b02": "猶如鑛盡金純豈有再生鑛乎木灰之喻喻果德之",
    "X15n0302_004:0306b03": "無生也涅槃寂滅二死俱盡猶如木爇成灰豈有再",
    "X15n0302_004:0306b04": "生木乎佛茲四喻前二約真如門說妙體本寂諸妄",
    "X15n0302_004:0306b05": "本空後二約生滅門說習漏妄生唯證乃斷若但舉",
    "X15n0302_004:0306b06": "前喻恐謂妄不妨真惑能自滅撥無因果便成邪見",
    "X15n0302_004:0306b07": "若但舉後喻恐謂覺非淨性妄本有生失真常理亦",
    "X15n0302_004:0306b08": "成邪見故四喻並舉各喻一法以盡其理也。",
    "X15n0302_004:0306b09": "富樓那又汝問言(至)得少為足。",
    "X15n0302_004:0306b10": "此答富那次問諸大相礙之疑也佛為設喻以明之",
    "X15n0302_004:0306b11": "今夫虗空體非羣相也而能不拒諸相發揮既是體",
    "X15n0302_004:0306b12": "本無相何以卒有諸相則以日照則明雲昏則暗以",
    "X15n0302_004:0306b13": "日雲等七種為緣便現明暗等七種之相耳然此相",
    "X15n0302_004:0306b14": "豈有實哉試觀此明雖因日現而實非日雖因空現",
    "X15n0302_004:0306b15": "而實非空如以為日明則宜此日遍十方界方可謂",
    "X15n0302_004:0306b16": "是日明今空中更有圓日而此日之外即為空體安",
    "X15n0302_004:0306b17": "得謂是日也如以為空明則空應自照方可謂是空",
    "X15n0302_004:0306b18": "明今中霄雲霧之時不生光耀安得謂是空也雖曰",
    "X15n0302_004:0306b19": "非日非空而依空日現又不異於空日則明之自無",
    "X15n0302_004:0306b20": "實體可知矣明無實體而諸相之同為虗妄又可知",
    "X15n0302_004:0306b21": "矣今以法合之虗空體非群相喻本性元非七大也",
    "X15n0302_004:0306b22": "不拒諸相發揮喻七大隨業而現也隨業而現如小",
    "X15n0302_004:0306b23": "而鑿井成空鑽燧得火大而大千空界劫末火災皆",
    "X15n0302_004:0306b24": "業力也即諸聖神通所現亦自在業力也或各各發",
    "X15n0302_004:0306c01": "則各各現俱發則俱現悉皆虗妄總無實體今以俱",
    "X15n0302_004:0306c02": "現觀之如水中日影二人同觀東西各行却成兩日",
    "X15n0302_004:0306c03": "一東一西二俱難準是一是二不容辨詰葢一影已",
    "X15n0302_004:0306c04": "虗況復現兩宛轉虗妄何可憑據哉由是而觀其相",
    "X15n0302_004:0306c05": "元妄無可指陳更有何凌滅之可得若更求其凌滅",
    "X15n0302_004:0306c06": "是猶邀空華而結空果也其性元真唯妙覺明先非",
    "X15n0302_004:0306c07": "水火豈更有不相容哉此答富那之問已無不盡佛",
    "X15n0302_004:0306c08": "又恐人疑謂據理而談雖說無礙怎奈眼前事相水",
    "X15n0302_004:0306c09": "火畢竟相妨不知此乃眾生妄執之咎也故今約迷",
    "X15n0302_004:0306c10": "悟心而對辨之眾生於如來藏中起色空相傾相奪",
    "X15n0302_004:0306c11": "之見則如來藏隨汝所執而成色空亦周遍法界於",
    "X15n0302_004:0306c12": "中風則動空則澄日則明雲則暗種種相礙而不能",
    "X15n0302_004:0306c13": "相容其故何哉為其背覺合塵故發此塵勞世間之",
    "X15n0302_004:0306c14": "相也我以妙明不生不滅之智契如來藏則如來藏",
    "X15n0302_004:0306c15": "中生滅妄相了不可得唯一妙明圓照法界是故於",
    "X15n0302_004:0306c16": "中大用現前一多可以相即大小可以互現不動道",
    "X15n0302_004:0306c17": "場下八句正示其相也不動道場徧十方界此一為",
    "X15n0302_004:0306c18": "無量也徧十方界皆不動道場此無量為一也身含",
    "X15n0302_004:0306c19": "十方無盡虗空此一為無量也十方虗空入一身相",
    "X15n0302_004:0306c20": "此無量為一也於一毛端現寶王剎此小中現大也",
    "X15n0302_004:0306c21": "現寶王剎於一毛端而毛相不大此大中現小也坐",
    "X15n0302_004:0306c22": "微塵裏轉大法輪此小中現大也轉大法輪於一微",
    "X15n0302_004:0306c23": "塵而微塵不大此大中現小也圓融無礙之用極至",
    "X15n0302_004:0306c24": "於此其故何哉為其滅塵順覺故發此真如妙覺明",
    "X15n0302_004:0307a01": "性也佛於此又恐人疑謂無礙妙用由佛修成眾生",
    "X15n0302_004:0307a02": "分中終是有礙故今復約本來心而圓彰三藏使人",
    "X15n0302_004:0307a03": "知此妙性本自圓融非關迷悟人人本具特至果位",
    "X15n0302_004:0307a04": "方顯矣本妙圓心者重一妙字乃空如來藏即常寂",
    "X15n0302_004:0307a05": "之體也故世出世法一切俱非元明心妙者重一明",
    "X15n0302_004:0307a06": "字乃不空如來藏即常照之用也故世出世法一切",
    "X15n0302_004:0307a07": "俱即妙明心元者雙重妙明二字乃空不空如來藏",
    "X15n0302_004:0307a08": "即寂照不二體用無間者也故雙離即非亦雙是即",
    "X15n0302_004:0307a09": "非此之三藏非縱非橫非並非別圓融妙絕不可形",
    "X15n0302_004:0307a10": "容所謂無上菩提佛之知見也如何可以己所知心",
    "X15n0302_004:0307a11": "及世間語言而思議之哉蓋必須妙智方可契入正",
    "X15n0302_004:0307a12": "如琴瑟等雖有妙音而無妙指則音不能發眾生雖",
    "X15n0302_004:0307a13": "有真性若無妙智則性亦不能發如我今雖按指而",
    "X15n0302_004:0307a14": "示性海洞明如海印發光有何隱覆而汝纔舉心領",
    "X15n0302_004:0307a15": "略即此領略之心便是塵勞早生障礙矣其故何也",
    "X15n0302_004:0307a16": "由汝不能勤求無上覺道但愛念小乘得少為足故",
    "X15n0302_004:0307a17": "妙智弗彰而妙用弗顯耳。○觀相元妄下十二句乃",
    "X15n0302_004:0307a18": "正釋富那之疑而安於舉喻之後法合之前文甚不",
    "X15n0302_004:0307a19": "順交光正脉謂是錯簡移置法合之後文義允當故",
    "X15n0302_004:0307a20": "今依之。非明無明明無明盡二句加一明字於無",
    "X15n0302_004:0307a21": "明之上眾說不同愚意上明字明之也即觀十二因",
    "X15n0302_004:0307a22": "緣之觀字明無明者觀此無明生也明無明盡者觀",
    "X15n0302_004:0307a23": "此無明滅也如來藏中本無如是之觀智故俱非之。",
    "X15n0302_004:0307a24": "富樓那言我與如來(至)非從外得。",
    "X15n0302_004:0307b01": "此富那前聞佛說世界眾生皆起於妄明因疑此妄",
    "X15n0302_004:0307b02": "明不知何因而起葢將窮其因而力斷之也佛乃為",
    "X15n0302_004:0307b03": "舉喻以明之如演若照鏡忽爾心狂遂至索頭狂走",
    "X15n0302_004:0307b04": "此豈有因哉特自心狂而已合知此覺之體本圓明",
    "X15n0302_004:0307b05": "妙無妄可得今稱為妄則全無有實云何有因若有",
    "X15n0302_004:0307b06": "所因必是有實云何名妄但是自諸妄想展轉自相",
    "X15n0302_004:0307b07": "為因故從迷積迷遠歷塵劫雖佛出世發明其妄而",
    "X15n0302_004:0307b08": "迷輪終不能返如是迷因雖熾然成有葢是因其迷",
    "X15n0302_004:0307b09": "乃以為有非今之實有也如識得此迷本無因則妄",
    "X15n0302_004:0307b10": "體無依尚無有生欲何為滅而云一切圓滅乎良以",
    "X15n0302_004:0307b11": "得菩提者雖能說迷中之相而實不可得而斷正如",
    "X15n0302_004:0307b12": "寤時之人雖能說夢中之物而實不可得而取況復",
    "X15n0302_004:0307b13": "此妄無因本無所有豈待悟後而始無哉正如演若",
    "X15n0302_004:0307b14": "怖失頭而狂走此狂何因而發當狂歇時頭非外得",
    "X15n0302_004:0307b15": "縱未歇狂頭亦不失是知本無實事云何有因妄之",
    "X15n0302_004:0307b16": "體性正自如是豈可審其因之何在乎汝今欲返此",
    "X15n0302_004:0307b17": "妄輪非必窮妄之因而斷之也但於世界眾生業果",
    "X15n0302_004:0307b18": "三種相續之境不起念分別則心滅而境自亡故三",
    "X15n0302_004:0307b19": "緣斷三緣既斷則境亡而心自滅故三因不生三種",
    "X15n0302_004:0307b20": "境為妄心分別之緣故曰緣此三種分別之心即為",
    "X15n0302_004:0307b21": "三種妄境生起之因故曰因也因緣二俱不立根本",
    "X15n0302_004:0307b22": "無明豈能獨存故亦泯然歇滅矣無明既歇則本有",
    "X15n0302_004:0307b23": "之真體全現勝淨明心本周法界不從人得是知無",
    "X15n0302_004:0307b24": "明本空非由斷滅真體不動非假力成何藉劬勞修",
    "X15n0302_004:0307c01": "證如斷肯綮哉正如貧子衣珠之事衣珠常在本無",
    "X15n0302_004:0307c02": "得失昔貧今富非由外索也。○按無明親依真起則",
    "X15n0302_004:0307c03": "真即為妄因何云無因須知真體恒寂本自無生但",
    "X15n0302_004:0307c04": "可說妄依真起不可說真能生妄譬如水中現月止",
    "X15n0302_004:0307c05": "可說月依水現不可說水能生月也又此但約迷境",
    "X15n0302_004:0307c06": "言之若約悟境言之則無明本空云何有生正如月",
    "X15n0302_004:0307c07": "影本虗豈可謂有生乎。",
    "X15n0302_004:0307c08": "即時阿難在大眾中(至)尚留觀聽。",
    "X15n0302_004:0307c09": "此阿難復疑因緣也阿難初一番疑見性不屬因緣",
    "X15n0302_004:0307c10": "次一番疑萬法不屬因緣今則疑證果不屬因緣由",
    "X15n0302_004:0307c11": "聞佛說三緣斷故三因不生是不廢因緣也又云迷",
    "X15n0302_004:0307c12": "妄無因何藉修證是頓棄因緣也未領佛意似乎取",
    "X15n0302_004:0307c13": "舍無定自語相違故發此問佛將破其說先為按定",
    "X15n0302_004:0307c14": "其見曰汝意謂如城中演若達多狂性因緣若得除",
    "X15n0302_004:0307c15": "滅則不狂性自然而出是先有因緣卒顯自然汝之",
    "X15n0302_004:0307c16": "所計其理不過如是而已誠如此見則是無明非本",
    "X15n0302_004:0307c17": "空菩提非本有全成兩種妄執況此兩執是因緣則",
    "X15n0302_004:0307c18": "必非自然是自然則必非因緣今阿難意欲雙是不",
    "X15n0302_004:0307c19": "知反成雙非矣故下文約迷頭而交破之如頭本自",
    "X15n0302_004:0307c20": "然則無非自然何以狂性因緣之故遂至怖失頭而",
    "X15n0302_004:0307c21": "狂走是計自然者妄也如頭本自然以因緣而狂怖",
    "X15n0302_004:0307c22": "失頭則宜頭真有失今狂特虗妄頭未曾動則何藉",
    "X15n0302_004:0307c23": "因緣是計因緣者妄也此約頭以破菩提之非二計",
    "X15n0302_004:0307c24": "也或又謂狂本出於自然則未狂之先亦宜有狂狂",
    "X15n0302_004:0308a01": "於何藏先本無狂不得謂狂出於自然也或謂狂不",
    "X15n0302_004:0308a02": "是出於自然則屬因緣今頭本無失何為狂走是狂",
    "X15n0302_004:0308a03": "乃虗妄又不得謂狂出於因緣也此約狂以破無明",
    "X15n0302_004:0308a04": "之非二計也菩提與無明既俱非因緣自然則二計",
    "X15n0302_004:0308a05": "乃妄識分別俱為戲論而全無實義矣是知前我言",
    "X15n0302_004:0308a06": "三緣斷故即菩提心正以止絕戲論也葢於三種相",
    "X15n0302_004:0308a07": "續妄生分別正屬戲論今不隨之則戲論絕而無明",
    "X15n0302_004:0308a08": "無依非菩提心而何哉然汝勿謂有菩提心生也若",
    "X15n0302_004:0308a09": "謂菩提心生生滅心滅此但生滅非菩提心也即滅",
    "X15n0302_004:0308a10": "生俱盡不見有菩提生不見有生滅滅此乃無功用",
    "X15n0302_004:0308a11": "道若以此為有自然則是自然心生生滅心滅此亦",
    "X15n0302_004:0308a12": "生滅非菩提也此之自然何以亦非菩提以其因生",
    "X15n0302_004:0308a13": "滅而名不生滅者為自然乃是對待立名所以俱為",
    "X15n0302_004:0308a14": "戲論正如世間諸相合為一體名和合性即轉以不",
    "X15n0302_004:0308a15": "和合者名本然性是本然之名從和合而立豈為真",
    "X15n0302_004:0308a16": "實哉若能本然與非本然和合與非和合一切遠離",
    "X15n0302_004:0308a17": "亦無離與不離之心乃為真菩提心方名無戲論法",
    "X15n0302_004:0308a18": "也自菩提心生至此極埽二計正破前云狂性因緣",
    "X15n0302_004:0308a19": "滅除則不狂性自然而出之意菩提涅槃下深斥阿",
    "X15n0302_004:0308a20": "難而激進之也菩提涅槃遠離戲論是果尚在遙遠",
    "X15n0302_004:0308a21": "非汝歷劫辛勤所能修證雖復憶持多經亦秪增益",
    "X15n0302_004:0308a22": "其戲論而已故今汝雖多聞第一積劫熏修卒不能",
    "X15n0302_004:0308a23": "免摩登之難必須我佛頂神呪始得解脫是知歷劫",
    "X15n0302_004:0308a24": "熏修不如一日修無漏業如摩登耶輸女根劣器一",
    "X15n0302_004:0308b01": "念熏修無漏善業尚得出纏受記今汝以丈夫根器",
    "X15n0302_004:0308b02": "如何甘以戲論自欺留滯於見聞之迹而不能自出",
    "X15n0302_004:0308b03": "哉自初卷決擇心見發明覺性乃至深窮萬法決通",
    "X15n0302_004:0308b04": "疑滯皆為最初方便使其信解真正為因地心因心",
    "X15n0302_004:0308b05": "既真斯可圓成果地修證故下文別啟修門。○世尊",
    "X15n0302_004:0308b06": "現說殺盜婬業三緣斷故天如作略牒業果而意兼",
    "X15n0302_004:0308b07": "世界眾生此說極好滿慈三業絕無豈佛更說令斷",
    "X15n0302_004:0308b08": "況止斷麤業何遽云得菩提耶。未狂之際狂於何",
    "X15n0302_004:0308b09": "潛合法稍難若謂未迷之前迷於何潛則眾生有未",
    "X15n0302_004:0308b10": "迷之時無明有始起之日大違佛意今以義取之宜",
    "X15n0302_004:0308b11": "云若謂迷本自然則清淨本然之中迷於何潛如禪",
    "X15n0302_004:0308b12": "門稱威音已前是也。",
    "X15n0302_004:0308b13": "阿難及諸大眾聞佛(至)清淨妙德。",
    "X15n0302_004:0308b14": "阿難於三卷末已稱領悟然但是悟其遍常之大體",
    "X15n0302_004:0308b15": "而細惑未遣由是富那特為請問曲進餘疑佛為一",
    "X15n0302_004:0308b16": "一發明極顯此心之全體大用周徧圓融宜阿難之",
    "X15n0302_004:0308b17": "廓然無惑也然有知無行終難契入故佛於前科之",
    "X15n0302_004:0308b18": "末責其多聞無功不逮修習由是阿難於感謝之後",
    "X15n0302_004:0308b19": "啟請造道之門乃有天王賜屋要因門入之喻佛示",
    "X15n0302_004:0308b20": "以發覺初心二決定義者正是入三摩提之門所謂",
    "X15n0302_004:0308b21": "最初方便也第一決定義者應當審因地心與果地",
    "X15n0302_004:0308b22": "覺為同為異必以不生滅心為因以求不生滅果則",
    "X15n0302_004:0308b23": "因與果同乃為真修若以生滅心為因而求不生滅",
    "X15n0302_004:0308b24": "果則因與果異豈能有成哉以是義故汝當照明諸",
    "X15n0302_004:0308c01": "器世間可作之法必皆可壞唯如虗空非可作故始",
    "X15n0302_004:0308c02": "不可壞例知生滅有作之因心難成常住不壞之果",
    "X15n0302_004:0308c03": "也何謂有作之心則汝身中四大纏繞由此四纏分",
    "X15n0302_004:0308c04": "汝湛圓妙覺明心為視聽覺察從始至終五疊渾濁",
    "X15n0302_004:0308c05": "喪失真元此正修行者所宜急除豈可更依之以為",
    "X15n0302_004:0308c06": "本修因乎云何名之為濁譬如水本清潔土本留礙",
    "X15n0302_004:0308c07": "二性元不相循若以土投水中則土失其留礙水亡",
    "X15n0302_004:0308c08": "其清潔而容貌汩然名之曰濁今之五重亦猶是也",
    "X15n0302_004:0308c09": "初一重約最初晦昧為空時言之一念不覺妄見虗",
    "X15n0302_004:0308c10": "空徧十方界空見合而不分有空而無形質之體有",
    "X15n0302_004:0308c11": "見而無違順之覺由此空見交織妄成劫濁以無明",
    "X15n0302_004:0308c12": "初起混茫之時即劫濁也第二重約結色成根時言",
    "X15n0302_004:0308c13": "之由空中結暗成色之後始有四大摶此四大成身",
    "X15n0302_004:0308c14": "內具見聞覺知四性四性為四大所壅而有留礙四",
    "X15n0302_004:0308c15": "大為四性所轉而有覺知由此性大交織妄成見濁",
    "X15n0302_004:0308c16": "以有身根便有我見也第三重約根境對立起意識",
    "X15n0302_004:0308c17": "時言之心中有憶識誦習者乃內性發為妄覺外容",
    "X15n0302_004:0308c18": "現起六塵覺離塵則無相塵離覺則無體由此性相",
    "X15n0302_004:0308c19": "交織妄成煩惱濁以緣塵盈念無時而不勞擾也第",
    "X15n0302_004:0308c20": "四重約變滅趣生時言之幻化之身朝夕生滅未嘗",
    "X15n0302_004:0308c21": "暫止而知見執我每戀此間業運不息常遷他國由",
    "X15n0302_004:0308c22": "此留遷交織妄成眾生濁以隨業流轉徧入諸趣也",
    "X15n0302_004:0308c23": "第五重約帶業受生時言之六根同依八識為性而",
    "X15n0302_004:0308c24": "眾塵成根遂有隔越無狀而異狀生焉性本同故相",
    "X15n0302_004:0309a01": "合用既異故相背亦同亦異俱無定準由此同異交",
    "X15n0302_004:0309a02": "織妄成命濁以八識連持一期色心即為命也此之",
    "X15n0302_004:0309a03": "五重混雜真性所以見聞知覺與如來懸絕今欲令",
    "X15n0302_004:0309a04": "此見聞覺知遠契常樂我淨之德則所依以為本修",
    "X15n0302_004:0309a05": "因者不可不審必須擇去生死根本虗浮妄識而依",
    "X15n0302_004:0309a06": "不生滅圓湛之性以成其功即後所謂若棄生滅守",
    "X15n0302_004:0309a07": "於真常也還守此湛雖無心旋妄而妄自旋伏至於",
    "X15n0302_004:0309a08": "粗惑先伏元覺似還初信位也得元明覺無生滅性",
    "X15n0302_004:0309a09": "此十信滿心也始為真因地心由是可以圓成果地",
    "X15n0302_004:0309a10": "修證言果地者住行向地以及等妙皆果地也今以",
    "X15n0302_004:0309a11": "澄水譬之澄水必於靜器喻澄心必依妙湛也沙土",
    "X15n0302_004:0309a12": "自沉清水自現喻客塵煩惱之初伏去泥純水喻永",
    "X15n0302_004:0309a13": "斷根本無明至於永斷根本無明則明相精純一切",
    "X15n0302_004:0309a14": "變見無復煩惱皆合涅槃清淨妙德正如水已全清",
    "X15n0302_004:0309a15": "一任攪淘無復汩濁之象乃修證之功終也。",
    "X15n0302_004:0309a16": "第二義者(至)彼六知根一時清淨。",
    "X15n0302_004:0309a17": "第二決定義者應當審擇煩惱根本葢眾生無始以",
    "X15n0302_004:0309a18": "來發現前之業潤後有之生皆煩惱也然所發之業",
    "X15n0302_004:0309a19": "實誰作之所潤之生實誰受之則皆根本之咎也故",
    "X15n0302_004:0309a20": "必知此根本所在而後可降伏一切虗妄進取如來",
    "X15n0302_004:0309a21": "之位正如世間解結之人必先知其結之所在而後",
    "X15n0302_004:0309a22": "能知所解耳所謂根本者何則汝之六根是也由有",
    "X15n0302_004:0309a23": "六根則外引六塵內起六識內外惡賊能劫家寶而",
    "X15n0302_004:0309a24": "真性失矣真性既失淪溺生死故於眾生世界自生",
    "X15n0302_004:0309b01": "纏縛而於器世界不能超越所謂眾生世界者何此",
    "X15n0302_004:0309b02": "有情之身是也遷流之謂世方位之謂界方位有十",
    "X15n0302_004:0309b03": "四方四隅及上下也流數有三過去未來現在也一",
    "X15n0302_004:0309b04": "切眾生由眾妄交織而成此身相則有前後左右界",
    "X15n0302_004:0309b05": "義具矣身中遷貿不住世義成矣由此世界互相交",
    "X15n0302_004:0309b06": "涉故名眾生世界也此方位雖十而上下無實位四",
    "X15n0302_004:0309b07": "隅無定方有定位可明者唯東西南北四數而已以",
    "X15n0302_004:0309b08": "三世涉四方則三四而成十二以四方涉三世則四",
    "X15n0302_004:0309b09": "三亦成十二數雖十二然一具一切理無不全故由",
    "X15n0302_004:0309b10": "此疊而上之可變一為十可變十為百可變百為千",
    "X15n0302_004:0309b11": "以是六根功德各有一千二百也統論六根功德雖",
    "X15n0302_004:0309b12": "各具足若約此方之機則不能無優劣如眼則前明",
    "X15n0302_004:0309b13": "後暗左右旁觀週身之位所可見者三分之二故其",
    "X15n0302_004:0309b14": "功德唯八百而已如耳則周聽十方靡有不通且動",
    "X15n0302_004:0309b15": "而聞聲似有近遠靜而聞寂廓無邊際故其功德圓",
    "X15n0302_004:0309b16": "滿一千二百也如鼻則息有出入而中無交氣出能",
    "X15n0302_004:0309b17": "取香而不能聞入能聞香而不能取則亦三分闕一",
    "X15n0302_004:0309b18": "故其功德唯八百而已如舌則世出世智靡不能宜",
    "X15n0302_004:0309b19": "言或有局理本無涯故其功德圓滿一千二百也如",
    "X15n0302_004:0309b20": "身則塵合成觸能知違順離則無知是合中得二離",
    "X15n0302_004:0309b21": "中闕一故其功德唯八百而已如意則默容十方三",
    "X15n0302_004:0309b22": "世世出世間一切諸法靡有不包故其功德圓滿一",
    "X15n0302_004:0309b23": "千二百也今汝欲從六根修入逆生死欲流返窮欲",
    "X15n0302_004:0309b24": "流之根至不生滅之地此豈可漫然而不知所擇哉",
    "X15n0302_004:0309c01": "必當審此六根誰為合性而深誰為離性而淺誰為",
    "X15n0302_004:0309c02": "圓通誰不圓通若循此圓通之根返妄歸真與彼不",
    "X15n0302_004:0309c03": "循圓通者其功葢日劫相倍也我今已備顯六湛圓",
    "X15n0302_004:0309c04": "明功德數量如是隨汝之意擇其可入者吾當為汝",
    "X15n0302_004:0309c05": "發明增進道業葢十八界本無優劣諸佛修之咸得",
    "X15n0302_004:0309c06": "無上菩提但汝下劣之機多有窒礙未能圓自在之",
    "X15n0302_004:0309c07": "慧故必擇其可入者專於一門深入妄盡真現則六",
    "X15n0302_004:0309c08": "根皆一時清淨矣。",
    "X15n0302_004:0309c09": "阿難白佛言世尊(至)不成圓妙。",
    "X15n0302_004:0309c10": "此阿難聞逆生死欲流及一入六淨之說未能深領",
    "X15n0302_004:0309c11": "其解故請佛為申明之佛言此逆生死欲流深入而",
    "X15n0302_004:0309c12": "至於一入六淨此非僅斷麤惑者之事也今阿難止",
    "X15n0302_004:0309c13": "證須陀洹果止斷見惑思惑尚在況此根中更有同",
    "X15n0302_004:0309c14": "體無明生住異滅諸微細惑其分劑頭數豈阿難能",
    "X15n0302_004:0309c15": "知所斷哉所謂一入而六淨者非謂根真有一有六",
    "X15n0302_004:0309c16": "也若執六根定為一則耳目頭足各殊其用而不相",
    "X15n0302_004:0309c17": "通非定一矣若執六根定為六則汝今耳來聽法何",
    "X15n0302_004:0309c18": "關身口而口來問義身起欽承是又非定六矣當知",
    "X15n0302_004:0309c19": "是根非一非六特由汝無始顛倒淪替故於圓湛之",
    "X15n0302_004:0309c20": "中妄生一六之義汝須陀洹果不入六塵故得六銷",
    "X15n0302_004:0309c21": "然尚執六根為一體是未亡一其與凡夫執六者何",
    "X15n0302_004:0309c22": "以異哉正如太虗空參合羣器則謂空為異除器觀",
    "X15n0302_004:0309c23": "空則謂空為一虗空豈因汝妄計而成同不同況欲",
    "X15n0302_004:0309c24": "是非其間果可得乎夫一六既非而今現有六根者",
    "X15n0302_004:0310a01": "何則由粘湛妄發耳真性妙圓本自湛然由有妄塵",
    "X15n0302_004:0310a02": "則湛為所粘乃發為見聞覺知既有見聞覺知則攬",
    "X15n0302_004:0310a03": "取外塵結而成根初成細色乃名清淨四大既成粗",
    "X15n0302_004:0310a04": "色則名浮根四塵由是顛倒循外流逸順奔以成無",
    "X15n0302_004:0310a05": "邊之生死者此欲流也是知此六根之成本於妄有",
    "X15n0302_004:0310a06": "覺明由妄有覺明故粘妄而發光耳六根既全因妄",
    "X15n0302_004:0310a07": "發則知離塵實無自體汝但不循外塵內根可拔隨",
    "X15n0302_004:0310a08": "拔一根脫粘內伏則歸于元真而本有之明耀自發",
    "X15n0302_004:0310a09": "矣一根既然五根妄粘亦應拔而圓脫故曰一入而",
    "X15n0302_004:0310a10": "六淨也夫所謂發本明耀者乃不由前塵所起知見",
    "X15n0302_004:0310a11": "其明不循根而發特寄根而發耳既寄根而發則根",
    "X15n0302_004:0310a12": "不能局故六根無不互用耳可視而鼻可聽也今觀",
    "X15n0302_004:0310a13": "如阿那律陀無目而見跋難陀龍無耳而聽殑伽神",
    "X15n0302_004:0310a14": "女非鼻聞香驕梵鉢提異舌知味舜若多神無身覺",
    "X15n0302_004:0310a15": "觸摩訶迦葉無意了知此等或是小乘修成或是凡",
    "X15n0302_004:0310a16": "夫報得尚非根所能局況發本明耀者乎夫至于諸",
    "X15n0302_004:0310a17": "根圓拔內瑩發光其效不止諸根互用而已也即一",
    "X15n0302_004:0310a18": "切浮塵及器世間諸變化相並為心光所鎔如湯銷",
    "X15n0302_004:0310a19": "氷應念化成無上知覺矣佛又恐人謂此之圓妙非",
    "X15n0302_004:0310a20": "人人本有疑不能頓發故即近事以驗之如世人聚",
    "X15n0302_004:0310a21": "見於眼若令急合其眼則雖有人在前六根黯然莫",
    "X15n0302_004:0310a22": "辨若以手循彼人之體則眼雖不見頭足亦辨與開",
    "X15n0302_004:0310a23": "眼而見者不異由是驗之知見不緣明人人本具矣",
    "X15n0302_004:0310a24": "夫緣明有見者暗則無見唯不緣明而自發則諸暗",
    "X15n0302_004:0310b01": "相永不能昏特凡夫為根塵所礙不能常現根塵既",
    "X15n0302_004:0310b02": "銷云何不成圓妙哉。○異舌知味古註謂驕梵鉢提",
    "X15n0302_004:0310b03": "有牛哨病即是牛舌也而能知人所食之味此說未",
    "X15n0302_004:0310b04": "委雖有牛哨之病豈可謂是牛舌哉愚謂異舌知味",
    "X15n0302_004:0310b05": "者秪是不用舌而別能知味矣。",
    "X15n0302_004:0310b06": "阿難白佛言世尊(至)云何不成無上知覺。",
    "X15n0302_004:0310b07": "此阿難因領佛說若於因地以生滅心為本修因而",
    "X15n0302_004:0310b08": "求佛乘不生不滅無有是處又領佛說離暗離明無",
    "X15n0302_004:0310b09": "有見體等遂起斯難謂因地覺心必與果地相應方",
    "X15n0302_004:0310b10": "克成果今觀果位中如無上正智名曰菩提寂靜常",
    "X15n0302_004:0310b11": "樂名曰涅槃不妄不變名曰真如離過絕非名曰佛",
    "X15n0302_004:0310b12": "性分別一切而無染著名曰菴摩羅識一法不立煩",
    "X15n0302_004:0310b13": "惱蕩盡名曰空如來藏圓鑑萬法而無分別名曰大",
    "X15n0302_004:0310b14": "圓鏡智此七種稱謂雖別然皆清淨而無染圓滿而",
    "X15n0302_004:0310b15": "無偏堅凝如金剛王而不可壞者也欲冀此果必當",
    "X15n0302_004:0310b16": "得常住不生滅者以為之因今觀六根之用離塵無",
    "X15n0302_004:0310b17": "體猶如識心豈可依之為因以求七常住果哉葢吾",
    "X15n0302_004:0310b18": "嘗進此根性以例于識心復退此識心以合于根性",
    "X15n0302_004:0310b19": "進退循環微細推求畢竟無心及心所可得將誰立",
    "X15n0302_004:0310b20": "因求無上覺哉昔聞佛說根中六精湛寂圓明而今",
    "X15n0302_004:0310b21": "攷之都無實義違越誠言終成戲論矣按佛謂六根",
    "X15n0302_004:0310b22": "離塵無體者乃是無粘妄之結體非謂根中無性也",
    "X15n0302_004:0310b23": "阿難遂謂離塵無性謬生此難佛乃以聞鐘事驗之",
    "X15n0302_004:0310b24": "佛審其聞則以擊鐘聲發為有聞以擊久聲銷為無",
    "X15n0302_004:0310c01": "聞是以聲為聞也及審其聲則以擊鐘聲發為有聲",
    "X15n0302_004:0310c02": "以擊久聲銷為無聲是以聲為聲也既以為聞復以",
    "X15n0302_004:0310c03": "為聲報答無定却成自語矯亂之過矣夫使聲銷為",
    "X15n0302_004:0310c04": "無聞則應聞性斷絕鐘聲再擊何以復聞葢或有或",
    "X15n0302_004:0310c05": "無者聲也非聞也使無聲遂無聞則知無者誰是聲",
    "X15n0302_004:0310c06": "於聞中自生自滅而聞性常存無有生滅汝尚惑聲",
    "X15n0302_004:0310c07": "為聞何怪以常為斷此乃汝之顛倒昏迷妄作是說",
    "X15n0302_004:0310c08": "終不應言離諸動靜閉塞開通說聞無性也今試觀",
    "X15n0302_004:0310c09": "世間熟睡之人夢中聞舂聲或以為鐘或以為皷夢",
    "X15n0302_004:0310c10": "中豈憶靜搖開閉通塞其形雖寐而聞性不昏如此",
    "X15n0302_004:0310c11": "即是例知非惟夢中不昏即形銷命謝而此性終不",
    "X15n0302_004:0310c12": "銷滅特以眾生無始以來不悟性淨妙常故不能內",
    "X15n0302_004:0310c13": "循其常而外逐諸妄由是雜染流轉生生不息取證",
    "X15n0302_004:0310c14": "末由若能棄彼生滅亡緣內照六用俱息獨守真常",
    "X15n0302_004:0310c15": "則常光自然現前常光現前則根塵識心自然應念",
    "X15n0302_004:0310c16": "銷落根塵識三為塵為垢障翳般若今既銷落則法",
    "X15n0302_004:0310c17": "眼應時清明云何不成無上知見哉。○羅睺擊鐘一",
    "X15n0302_004:0310c18": "聲世尊審有審無兩次足矣必令再擊而三審者何",
    "X15n0302_004:0310c19": "細觀後文破云若實無聞聞性已滅同於枯木鐘聲",
    "X15n0302_004:0310c20": "再擊汝云何知是知三次審問大有關係非但欲其",
    "X15n0302_004:0310c21": "詳也至於夢聞舂聲之事比前更深一步葢有聲驗",
    "X15n0302_004:0310c22": "之於動無聲驗之於靜俱無斷滅然未及動靜雙離",
    "X15n0302_004:0310c23": "今夢中昏住豈憶靜搖則雙離動靜而聞性仍不斷",
    "X15n0302_004:0310c24": "如此也。",
    "X15n0302_004:0311a01": "楞嚴經略疏卷之四"
}