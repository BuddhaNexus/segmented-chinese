{
    "X71n1426_002:0780a03": "No. 1426-2",
    "X71n1426_002:0780a04": "真歇和尚拈古",
    "X71n1426_002:0780a06": "[0780a06] 示眾云。截斷千差岐路。已是平地喫交。併&#x5374;咽喉",
    "X71n1426_002:0780a07": "唇吻。未免扶籬摸壁。若更開蝦蟆口。說心說性說",
    "X71n1426_002:0780a08": "禪說道。盡是誑諕諸人滅胡種族。從上來事合作",
    "X71n1426_002:0780a09": "麼生不涉廉纖。試請舉看。",
    "X71n1426_002:0780a10": "舉信心銘",
    "X71n1426_002:0780a11": "[0780a11] 拈云。這野狐精喚作什麼說話。不是心不是佛不是",
    "X71n1426_002:0780a12": "物。信箇什麼。淨&#x8EB6;&#x8EB6;赤洒洒勿可把。更銘箇什麼。三",
    "X71n1426_002:0780a13": "祖大師不識好惡。道箇心字已是錯下名言污&#x5374;口",
    "X71n1426_002:0780a14": "了也。直饒漱口三千年。洗耳八萬劫。已是藤蛇繞足",
    "X71n1426_002:0780a15": "露布纏身。那堪更成群作隊來這裏要人說破。且喜",
    "X71n1426_002:0780a16": "沒交涉。雖然如是。舉一不得。舉二放過。一著有箇商",
    "X71n1426_002:0780a17": "量處。試問諸人。現今四大六根內外&#x8657;幻徹底空寂。",
    "X71n1426_002:0780a18": "面前明明了了彌滿天地復是何物。恁麼信得去。便",
    "X71n1426_002:0780a19": "是自己本地風光本來面目。晝夜放光動地。常在面",
    "X71n1426_002:0780a20": "前出入。若也思量擬議佇思停機。且向禪&#x7240;角頭伏",
    "X71n1426_002:0780a21": "聽處分。",
    "X71n1426_002:0780a22": "至道無難  唯嫌揀擇",
    "X71n1426_002:0780a23": "[0780a23] 拈云。住住。纔有語言。是揀擇是明白。三祖大師平生",
    "X71n1426_002:0780a24": "心肝五臟一提提起。呈似諸人了也。還搆得麼。只這",
    "X71n1426_002:0780b01": "至道無難。言端語端。非但趙州五年分&#x758E;不下。直得",
    "X71n1426_002:0780b02": "天下老和尚倒戈卸甲向這裏納敗闕。如今欲得透",
    "X71n1426_002:0780b03": "頂透底徹骨徹髓地參透這一轉公案麼。但剝去從",
    "X71n1426_002:0780b04": "前依草附木千種萬般伎倆計較。知見解會露布葛",
    "X71n1426_002:0780b05": "藤一時吐&#x5374;。向自己命&#x8109;上試點撿看。若一&#x89B7;&#x89B7;得。",
    "X71n1426_002:0780b06": "便請高掛&#x9262;囊&#x629D;折主丈。許你是箇無為無事底閑",
    "X71n1426_002:0780b07": "道人。若也意根未斷見解不忘。向開口處卜度。漿水",
    "X71n1426_002:0780b08": "錢草鞋錢大責還人在。寂菴&#x51ED;麼告報。也有三十棒。",
    "X71n1426_002:0780b09": "過在什麼處。父母所生口。終不為子說。",
    "X71n1426_002:0780b10": "但莫憎愛  洞然明白",
    "X71n1426_002:0780b11": "[0780b11] 拈云。是誰恁麼道。良久云。無人識得渠。雖然如是。不",
    "X71n1426_002:0780b12": "求諸聖不重己靈。憎箇什麼愛箇什麼。而今一般底。",
    "X71n1426_002:0780b13": "將依師語相似語格則語合頭語口傳心授。印板上",
    "X71n1426_002:0780b14": "次第排布。參來參去參得一肚皮禪。三年兩歲依前",
    "X71n1426_002:0780b15": "忘&#x5374;。到處爭勝負彼此人我。無明&#x4E98;天。作麼生得無",
    "X71n1426_002:0780b16": "憎愛去。諸人者要會洞然明白麼。&#x7AEA;起拂子云。慚惶",
    "X71n1426_002:0780b17": "殺人。",
    "X71n1426_002:0780b18": "毫釐有差  天地懸隔",
    "X71n1426_002:0780b19": "[0780b19] 拈云。不妨道著。只是不知落處大小。大法眼修山主",
    "X71n1426_002:0780b20": "尚似依本畫葫蘆。何況你如今也隨例舉一&#x5FA7;。便當",
    "X71n1426_002:0780b21": "此事。禪和子須是悟始得。有者道差之毫釐失之千",
    "X71n1426_002:0780b22": "里。此是無心境界。擬心即差動念即乖。若恁麼注解",
    "X71n1426_002:0780b23": "將去。只羸得一場口滑。三祖大師肚裏無許多事。只",
    "X71n1426_002:0780b24": "是覿面相呈兩手分付。只如毫釐有差天地懸隔。你",
    "X71n1426_002:0780c01": "畢竟道落在什麼處。僧擬開口。師便打。",
    "X71n1426_002:0780c02": "欲得現前  莫存順逆",
    "X71n1426_002:0780c03": "[0780c03] 拈云。道什麼。良久云。一時著了也。一隊漢更諱不得。",
    "X71n1426_002:0780c04": "現前是什麼堆山積岳。與我拈得一絲毫來。豈不見",
    "X71n1426_002:0780c05": "溈山二十年不參禪不學道。只是養得一頭水牯牛。",
    "X71n1426_002:0780c06": "常在目前露&#x8EB6;&#x8EB6;地。若得&#x51ED;麼。逆也不見順也不見。",
    "X71n1426_002:0780c07": "頭頭物物一時坐斷。喚作常光現前念念不昧。若只",
    "X71n1426_002:0780c08": "單明自己不了目前。此人亦只具一隻眼。若只單了",
    "X71n1426_002:0780c09": "目前不明自己。此人亦只具一隻眼。諸人者如何相",
    "X71n1426_002:0780c10": "應去。大地雪漫漫。冬來依舊寒。",
    "X71n1426_002:0780c11": "違順相爭  是為心病",
    "X71n1426_002:0780c12": "[0780c12] 拈云。如今恁麼者多。不恁麼者少。成&#x7FA3;作隊如麻如",
    "X71n1426_002:0780c13": "粟。沒量大人總作這箇見解。不是憎便是愛。不知憎",
    "X71n1426_002:0780c14": "愛是心。違順是我。你自&#x8657;妄顛倒自憎自愛自違自",
    "X71n1426_002:0780c15": "順。互相毀謗各黨宗風。說是說非誇玄誇妙。這箇總",
    "X71n1426_002:0780c16": "是執法。總是執心病。參禪只要安樂。你肚裏有許多",
    "X71n1426_002:0780c17": "病痛。如何救得別人。禪和子明明向你道。或是或非",
    "X71n1426_002:0780c18": "人不識。逆行順行天莫測。還會麼。莫將閑學解。埋沒",
    "X71n1426_002:0780c19": "祖師心。",
    "X71n1426_002:0780c20": "不識玄旨  徒勞念靜",
    "X71n1426_002:0780c21": "[0780c21] 拈云。機幾乎坐殺。這漢只管無繩自縛作什麼者。箇",
    "X71n1426_002:0780c22": "是大解脫門自在三昧。步步活機機活。圓轉無窮。&#x9599;",
    "X71n1426_002:0780c23": "浩浩處識得。方始八面玲瓏七穿八穴。你&#x5374;向黑山",
    "X71n1426_002:0780c24": "下死郎當地。有什麼交涉。饒你得到精明湛不搖處。",
    "X71n1426_002:0781a01": "猶未去它識陰在。此是靜想。不脫己見。不明一向坐",
    "X71n1426_002:0781a02": "在無事界中喚作打淨潔毬子。殊不知勞慮永斷得",
    "X71n1426_002:0781a03": "法界淨。即彼淨解為自障疑。此乃得在於神靜。失在",
    "X71n1426_002:0781a04": "於物&#x8657;。錯認定盤星。只管喚作無心境界。且喜沒交",
    "X71n1426_002:0781a05": "涉。正是業識茫茫外道見解。西天九十六種最下一",
    "X71n1426_002:0781a06": "種也須勝你。諸人者要會玄旨麼。良久云。只有照壁",
    "X71n1426_002:0781a07": "月。更無吹葉風。",
    "X71n1426_002:0781a08": "圓同大&#x8657;  無欠無餘",
    "X71n1426_002:0781a09": "[0781a09] 拈云。即此物。非它物。無眹&#x8FF9;。沒涯岸。如羚羊掛角。似",
    "X71n1426_002:0781a10": "鳥道&#x8657;玄。五色不能染。五音不能亂。萬象不能雜。森",
    "X71n1426_002:0781a11": "羅不能參。圓陀陀。孤&#x9008;&#x9008;。圓滿無際。在凡夫喚作凡",
    "X71n1426_002:0781a12": "夫法。在聖人喚作聖人法。本無欠少無餘剩。在什麼",
    "X71n1426_002:0781a13": "處勘破了也。",
    "X71n1426_002:0781a14": "良由取捨  所以不如",
    "X71n1426_002:0781a15": "[0781a15] 拈云。錯。又云。本無欠少。取箇什麼。本無餘剩。捨箇什",
    "X71n1426_002:0781a16": "麼。既是圓同大&#x8657;。在在皆有。不可更取。在在皆無。不",
    "X71n1426_002:0781a17": "可更捨。古人也向你道。前面明歷歷地沒形影者。便",
    "X71n1426_002:0781a18": "是你一心之法。你現今將法聽法。以心&#x8994;心底。現成",
    "X71n1426_002:0781a19": "了也。你更嫌箇什麼。一般底參不透。便道我今生不",
    "X71n1426_002:0781a20": "會。捨&#x5374;此事。隨分看經持課。且恁麼過日。殊不知坐",
    "X71n1426_002:0781a21": "臥經行大小便利常隨你後。看經持課禮拜燒香常",
    "X71n1426_002:0781a22": "隨你後。作麼生捨。直是取不得捨不得。不可得中只",
    "X71n1426_002:0781a23": "麼得。要見祖師麼。應須恁麼會。方始契如如。",
    "X71n1426_002:0781a24": "[0781a24] 示眾云。斬釘截鐵。門前草深一丈。破二作三。平地",
    "X71n1426_002:0781b01": "上死人無數。而今提起殺活杖子。向百草頭上七",
    "X71n1426_002:0781b02": "穿八穴倒用橫拈。眾手淘金。誰是得者。",
    "X71n1426_002:0781b03": "莫逐有緣  勿住空忍",
    "X71n1426_002:0781b04": "[0781b04] 拈云。瞎漢向什麼處去。誰教你墮坑落塹。你識得有",
    "X71n1426_002:0781b05": "緣麼。者箇是你無量劫來生死業根。顛倒識性。如今",
    "X71n1426_002:0781b06": "昏昏地打入髑髏中皮袋裡。晝夜攀緣不曾休歇。你",
    "X71n1426_002:0781b07": "既識不破。一向逐它貪愛取捨。造業受報向輪回生",
    "X71n1426_002:0781b08": "死海裡頭出頭沒。你如今要不逐有緣麼。須是截斷",
    "X71n1426_002:0781b09": "意根。淨&#x8EB6;&#x8EB6;地。眼前萬境一時休歇。自然有箇安樂",
    "X71n1426_002:0781b10": "處。一般底聞著人說。又一向背六塵境撥去萬象。心",
    "X71n1426_002:0781b11": "住空寂。坐空劫中守枯木岩前孤危死底。喚作休歇",
    "X71n1426_002:0781b12": "處。且喜沒交涉。殊不知機不離位墮在毒海。直饒八",
    "X71n1426_002:0781b13": "萬劫大定。只是箇魂不散底死人。落空亡外道。豈不",
    "X71n1426_002:0781b14": "見同安道。迢迢空劫不能收。豈與塵機作繫留。須是",
    "X71n1426_002:0781b15": "塵勞不染。淨妙不收。有緣空忍二俱透脫。方知有向",
    "X71n1426_002:0781b16": "上事。汝且作麼生是向上事。暗裏抽橫骨。明中坐舌",
    "X71n1426_002:0781b17": "頭。",
    "X71n1426_002:0781b18": "一種平懷  泯然自盡",
    "X71n1426_002:0781b19": "[0781b19] 拈云。皮膚脫落盡。唯有一真實。輝古騰今。明如杲日。",
    "X71n1426_002:0781b20": "現今面前赤洒洒地。還見麼。喚作平常心。返常合道。",
    "X71n1426_002:0781b21": "無汝計較處。橫參&#x7AEA;參到佛祖道不得處。如狸奴白",
    "X71n1426_002:0781b22": "牯李四張三。空有二邊泯然自盡。到得恁麼田地。眼",
    "X71n1426_002:0781b23": "如眉毛口似鼻孔。方解穩坐。諸人者如何得相應去。",
    "X71n1426_002:0781b24": "良久云。羌笛數聲&#x8E08;雨後。&#x5190;&#x70DF;吹過夕陽村。",
    "X71n1426_002:0781c01": "止動歸止  止更彌動",
    "X71n1426_002:0781c02": "[0781c02] 拈云。話成兩橛。汝只管業識茫茫迷頭認影作什麼。",
    "X71n1426_002:0781c03": "動是何物。靜是什麼。物不可有兩箇。此事唯一無二。",
    "X71n1426_002:0781c04": "你要止其動歸其靜即沒交涉。殊不知行住坐臥見",
    "X71n1426_002:0781c05": "聞覺知語默動靜當體即真。無形無相無眹無&#x8FF9;。此",
    "X71n1426_002:0781c06": "則動無動相全體是止。止即靜也。雖然無形無相無",
    "X71n1426_002:0781c07": "眹無&#x8FF9;。明明歷歷常在見聞覺知語默動用處。光爍",
    "X71n1426_002:0781c08": "爍地纖毫不昧。此則靜全是動也。汝如今要止其動",
    "X71n1426_002:0781c09": "用。一向歸其靜處。殊不知靜轉動也。禪和子。靜即是",
    "X71n1426_002:0781c10": "動。你止它作什麼。是以聖人空洞胸懷無識無知。雖",
    "X71n1426_002:0781c11": "居動用之中。常處無為之境。只如不涉動靜一句作",
    "X71n1426_002:0781c12": "麼生道。拍禪床云。百雜碎。",
    "X71n1426_002:0781c13": "唯滯兩邊  寧知一種",
    "X71n1426_002:0781c14": "[0781c14] 師打云。只為赤肉團要抵我棒。不識痛痒死在棒下。",
    "X71n1426_002:0781c15": "只管著動著靜迷己逐物。被世間有相無相根塵流",
    "X71n1426_002:0781c16": "浪將去。到幾時知有此事。要會麼。僧擬議。師云打得",
    "X71n1426_002:0781c17": "百千萬箇堪作什麼。",
    "X71n1426_002:0781c18": "一種不通  兩處失功",
    "X71n1426_002:0781c19": "[0781c19] 拈云。果然扶籬摸壁&#x811A;忙手亂。動全靜靜全動。唯一",
    "X71n1426_002:0781c20": "無二。汝這癡鈍漢既打不透。向動處作工夫。又認賊",
    "X71n1426_002:0781c21": "為子。向靜處作工夫。又斬頭&#x8994;活。只管墮坑落塹。一",
    "X71n1426_002:0781c22": "不成二不是。見解偏枯情境滲漏。莫道兩處失功。直",
    "X71n1426_002:0781c23": "是頭頭蹉過。你若一處透。千處萬處一時透。且道是",
    "X71n1426_002:0781c24": "那箇一處。良久云。路上有花兼有酒。一程分作兩程",
    "X71n1426_002:0782a01": "行。",
    "X71n1426_002:0782a02": "遣有沒有  從空背空",
    "X71n1426_002:0782a03": "[0782a03] 拈云。有什麼救處。且問你有什麼物從你遣。試與我",
    "X71n1426_002:0782a04": "拈一絲毫來看。盡乾坤大地都盧是箇主人公。只是",
    "X71n1426_002:0782a05": "箇衲僧受用家事。喚作妙用。喚作妙有。你作麼生遣。",
    "X71n1426_002:0782a06": "你若撥萬象。去塵境遣&#x5374;萬有。即迷妙有。落在斷見。",
    "X71n1426_002:0782a07": "禪和子。但子細思量看。你既撥萬象去塵境。墮在空",
    "X71n1426_002:0782a08": "劫中。又&#x5374;背其真空。而不知萬法當&#x9262;即是真空。觸",
    "X71n1426_002:0782a09": "物本來無相。橫拈倒用有什麼忌諱。大都不明心地。",
    "X71n1426_002:0782a10": "遣萬有即迷妙有。從斷空即背真空。但止其動便是",
    "X71n1426_002:0782a11": "遣有。要歸其靜便是從空。此中說有說空。前來說動",
    "X71n1426_002:0782a12": "說止。動即是止。有即是空。名異&#x8EC6;同更無它法。且道",
    "X71n1426_002:0782a13": "過在什麼處。貪觀天上月。失&#x5374;手中珠。",
    "X71n1426_002:0782a14": "多言多慮  轉不相應",
    "X71n1426_002:0782a15": "[0782a15] 拈云。且低聲。你纔開口便沒交涉了也。須是拈起無",
    "X71n1426_002:0782a16": "孔鐵鎚。直教盡大地人喪身失命。若不恁麼。打在葛",
    "X71n1426_002:0782a17": "藤窠裏。如跛鱉盲龜入空谷相似。幾時得出去。禪和",
    "X71n1426_002:0782a18": "子。此事若在言句中。一大藏教豈是無言。何必拈花",
    "X71n1426_002:0782a19": "微笑傳正法眼藏。你要會麼。合取皮袋直下搆取。更",
    "X71n1426_002:0782a20": "莫思前筭後。擬議思量便打入鬼窟裡去。所以情生",
    "X71n1426_002:0782a21": "智隔想變體殊。要須語路處絕心行處滅。畢竟成得",
    "X71n1426_002:0782a22": "什麼邊事。一夜落花雨。滿城流水香。",
    "X71n1426_002:0782a23": "絕言絕慮  無處不通",
    "X71n1426_002:0782a24": "[0782a24] 拈云。什麼處得者消息來。良久云。寧可截舌。不犯國",
    "X71n1426_002:0782b01": "諱。復云。萬機頓削。千聖不&#x643A;。視自己尤若冤家。以佛",
    "X71n1426_002:0782b02": "祖便為弟子。德山臨濟有棒有喝。開口瞠眼到這裡",
    "X71n1426_002:0782b03": "都使不著。雖然如是。莫守寒岩異草青。坐看白雲宗",
    "X71n1426_002:0782b04": "不妙。",
    "X71n1426_002:0782b05": "歸根得旨  隨照失宗",
    "X71n1426_002:0782b06": "[0782b06] 拈云。便恁麼去。直得三世諸佛六代祖師天下老和",
    "X71n1426_002:0782b07": "尚口似匾檐。已是落七落八。何況明宗旨辯得失。論",
    "X71n1426_002:0782b08": "根本說照用。幾時得休歇去。禪和子。你如今擬開口",
    "X71n1426_002:0782b09": "要話會。墮在言句便是究妙失宗機昧終始。喚作語",
    "X71n1426_002:0782b10": "滲漏。喚作隨照失宗。只被口頭聲色見聞知解流轉",
    "X71n1426_002:0782b11": "將去。只如古人道。葉落歸根。來時無口。又作麼生說。",
    "X71n1426_002:0782b12": "須彌頂上無根樹。不犯春風花自開。",
    "X71n1426_002:0782b13": "須臾返照  勝&#x5374;前空",
    "X71n1426_002:0782b14": "[0782b14] 拈云。你待翻&#x6B35;那。前來道遣有沒有從空背空。如今",
    "X71n1426_002:0782b15": "&#x5374;道須臾返照勝&#x5374;前空。將謂你這漢不瞥地。前頭",
    "X71n1426_002:0782b16": "不了萬法全真。遣有沒有。如今會一切色法當&#x8EC6;即",
    "X71n1426_002:0782b17": "真。更不遣有。既會萬法為自己。無一法可當情。照徹",
    "X71n1426_002:0782b18": "千差直下便是。須臾之頃返色歸真。更不離而觀空。",
    "X71n1426_002:0782b19": "即當&#x8EC6;而無相。喚作見色便見心。所以勝&#x5374;前空。參",
    "X71n1426_002:0782b20": "到這箇田地關&#x68D9;子一轉。日用之間阿轆轆地。更無",
    "X71n1426_002:0782b21": "回避處。直饒恁麼。已是自埋。",
    "X71n1426_002:0782b22": "前空轉變  皆由妄見",
    "X71n1426_002:0782b23": "[0782b23] 拈云。自知即得。前來只管背境觀空。去生滅念澄湛",
    "X71n1426_002:0782b24": "身心。絲毫不見。唯覺上下四維空空地。將謂奇特。殊",
    "X71n1426_002:0782c01": "不知是你心想所現。若離想心此空還滅。此則識心",
    "X71n1426_002:0782c02": "雖不著有轉變著空。空想當情亦是妄現。所以&#x83BE;&#x83BE;",
    "X71n1426_002:0782c03": "蕩蕩撥無因果。棄有著空避溺投火。子細思量。一狀",
    "X71n1426_002:0782c04": "領過。",
    "X71n1426_002:0782c05": "不用求真  唯須息見",
    "X71n1426_002:0782c06": "[0782c06] 拈云。現成公案。你求它作麼。見聞也真。聲色也真。動",
    "X71n1426_002:0782c07": "靜也真。語默也真。即今日用見聞覺知純真。直得&#x4E98;",
    "X71n1426_002:0782c08": "大劫滿天地填溝塞壑。千差萬化全&#x8EB0;一真。不動纖",
    "X71n1426_002:0782c09": "毫一時成現。更無欠少。應你有見空見佛見法見一",
    "X71n1426_002:0782c10": "切見解淨淨掃&#x5374;。這裏淨&#x8EB6;&#x8EB6;赤洒洒。自然到穩密",
    "X71n1426_002:0782c11": "田地。忽然釋迦老子道。吾不見時何不見吾不見之",
    "X71n1426_002:0782c12": "處。又作麼生。良久云。是何心行。",
    "X71n1426_002:0782c13": "二見不住  慎勿追尋",
    "X71n1426_002:0782c14": "[0782c14] 拈云。猶掛唇吻在。這裏要你有見空見一時打脫。作",
    "X71n1426_002:0782c15": "箇大無事人。更莫追念更不尋求。轉&#x8E08;轉親轉近轉",
    "X71n1426_002:0782c16": "遠。轉轉棄捨轉轉隨後來。直得&#x7070;頭土面一念玄去。",
    "X71n1426_002:0782c17": "更不受食。已隨在尊貴了也。如何得不墮尊貴處。一",
    "X71n1426_002:0782c18": "片月生海。幾家人上樓。",
    "X71n1426_002:0782c19": "纔有是非  紛然失心",
    "X71n1426_002:0782c20": "[0782c20] 師和聲打。復云。什麼處去也。良久云。芳草渡頭尋不",
    "X71n1426_002:0782c21": "見。夜來依舊宿&#x82A6;花。",
    "X71n1426_002:0782c22": "[0782c22] 示眾云。高高&#x5CEF;頂立。橫穿&#x7AEA;穿天下衲僧髑髏。坐",
    "X71n1426_002:0782c23": "斷主人翁。千人萬人羅籠不住。如今案牛頭喫草。",
    "X71n1426_002:0782c24": "氈上挹&#x732B;兒。若也騎虎頭。二俱成瞎漢。還有不受",
    "X71n1426_002:0783a01": "殘&#x7FAE;餿飯底麼。",
    "X71n1426_002:0783a02": "二由一有  一亦莫守",
    "X71n1426_002:0783a03": "[0783a03] 拈云。你共誰說。還會麼。一切空有一切動靜一切得",
    "X71n1426_002:0783a04": "失一切取捨一切憎愛一切是非。都盧只是主人翁",
    "X71n1426_002:0783a05": "無二無別。古人不得已喚作一大事因緣。一路涅槃",
    "X71n1426_002:0783a06": "門。一乘方便法。一言盡十方。一句超萬象。千句萬句",
    "X71n1426_002:0783a07": "只是一句。千法萬法只是一法。得到一處亦須轉&#x5374;。",
    "X71n1426_002:0783a08": "若也守住其一便是繫驢橛。所以雲門大師道。直得",
    "X71n1426_002:0783a09": "乾坤大地無纖毫過患猶是轉句。不見一色始是半",
    "X71n1426_002:0783a10": "提。更須知有全提時節。禪和子。不妨&#x8AB5;訛。你要會麼。",
    "X71n1426_002:0783a11": "須向萬仞崖前打箇筋斗。直下命根斷去。方得少分",
    "X71n1426_002:0783a12": "相應。",
    "X71n1426_002:0783a13": "一心不生  萬法無咎",
    "X71n1426_002:0783a14": "[0783a14] 師良久云。山是山。水是水。天是天。地是地。有什麼過。",
    "X71n1426_002:0783a15": "著衣喫飯。掃地煎茶。東游西翫。大小便利。有什麼過。",
    "X71n1426_002:0783a16": "但除其病不除其法。不改舊時人只改舊時行履處。",
    "X71n1426_002:0783a17": "作麼生是即今行履處。掬水月在手。弄花香滿衣。",
    "X71n1426_002:0783a18": "無咎無法  不生不心",
    "X71n1426_002:0783a19": "[0783a19] 拈云。一串穿&#x5374;。一提提起。八面玲瓏峭措無賽。直得",
    "X71n1426_002:0783a20": "三祖大師無隱身之地。諸人者還知落處麼。最好是",
    "X71n1426_002:0783a21": "一條。界破青山色。",
    "X71n1426_002:0783a22": "能隨境滅  境逐能沈",
    "X71n1426_002:0783a23": "[0783a23] 拈云。光境俱忘復是何物。還知麼。能照是心。所照是",
    "X71n1426_002:0783a24": "境。境因心起。心因境生。心無念而境空。境無相而心",
    "X71n1426_002:0783b01": "寂。故得能隨境滅。境逐能沈。理智冥符。人牛不見。直",
    "X71n1426_002:0783b02": "得桃花零落盡。何處見靈雲。",
    "X71n1426_002:0783b03": "境由能境  能由境能",
    "X71n1426_002:0783b04": "[0783b04] 拈云。因誰致得。心全是境則境由能境。境全是心則",
    "X71n1426_002:0783b05": "能由境能。能由境能則奪境不奪人。境由能境則奪",
    "X71n1426_002:0783b06": "人不奪境。所以在境全境則不奪。山青水碧天高地",
    "X71n1426_002:0783b07": "厚。七縱八橫千變萬化。在心全心則乾坤大地百雜",
    "X71n1426_002:0783b08": "碎。",
    "X71n1426_002:0783b09": "欲知兩段  元是一空",
    "X71n1426_002:0783b10": "[0783b10] 師連聲打云。說什麼兩段三段。只要喫棒。我要與祖",
    "X71n1426_002:0783b11": "師相見。你莫道人境俱奪聖凡坐斷。亦無人亦無佛。",
    "X71n1426_002:0783b12": "大千沙界海中漚。一切聖賢如電拂。饒你道得十成。",
    "X71n1426_002:0783b13": "未免喫棒。",
    "X71n1426_002:0783b14": "一空同兩  齊含萬象",
    "X71n1426_002:0783b15": "[0783b15] 拈云。有利無利不離行市。恁麼不恁麼總在裏許。無",
    "X71n1426_002:0783b16": "相而相。無形而形。無為而為。無作而作。同能同所。同",
    "X71n1426_002:0783b17": "境同心。照用齊行。人境俱不奪。雖然如此。主丈子吞",
    "X71n1426_002:0783b18": "&#x5374;乾坤了也。山河大地甚處得來。劫火洞然毫末盡。",
    "X71n1426_002:0783b19": "青山依舊白雲中。",
    "X71n1426_002:0783b20": "不見精粗  寧有偏黨",
    "X71n1426_002:0783b21": "[0783b21] 拈云。人平不語。水平不流。主丈子平時如何。直饒攪",
    "X71n1426_002:0783b22": "酥酪醍醐為一味。鎔瓶盤釵釧作一金。天地同根萬",
    "X71n1426_002:0783b23": "物一&#x8EB0;。無黨無偏無精無粗。也未為奇特。諸人者作",
    "X71n1426_002:0783b24": "麼生是奇特事。山花開似錦。&#x78F5;水湛如藍。",
    "X71n1426_002:0783c01": "[0783c01] 示眾云。奔流渡刃啐啄同時。石火電光殺活自在。",
    "X71n1426_002:0783c02": "直得雞寒上樹鴨寒下水。已是喪身失命。還有不",
    "X71n1426_002:0783c03": "顧生死底麼。試請出來葛藤窠裏看。",
    "X71n1426_002:0783c04": "大道&#x8EB0;寬  無易無難",
    "X71n1426_002:0783c05": "[0783c05] 拈云。土曠人稀相逢者少。良久云。可煞寬大十方&#x8657;",
    "X71n1426_002:0783c06": "空生其中。猶如片雲點大清裡。欲識大道真&#x8EB0;麼。志",
    "X71n1426_002:0783c07": "公云不離聲色言語。你如今箇箇能言解語見色聞",
    "X71n1426_002:0783c08": "聲。大道真&#x8EB0;在什麼處。豈不見僧問趙州如何是道。",
    "X71n1426_002:0783c09": "州云墻外底。僧云不問這箇道。州云你問什麼道。僧",
    "X71n1426_002:0783c10": "云大道。州云大道透長安。趙州老人言語太直。三祖",
    "X71n1426_002:0783c11": "大師開口見膽。志公和尚舌頭無骨。來說是非者。便",
    "X71n1426_002:0783c12": "是是非人。三箇草賊一時捉敗。作麼生斷。遣本州牢",
    "X71n1426_002:0783c13": "城。",
    "X71n1426_002:0783c14": "小見狐疑  轉急轉遲",
    "X71n1426_002:0783c15": "[0783c15] 拈云。自領出去。又云。阿誰教你著忙。向你道直下無",
    "X71n1426_002:0783c16": "事。滿肚是疑。不肯退步承當。只管向前勞形苦神。急",
    "X71n1426_002:0783c17": "要成辦。殊不知轉急轉遲。轉轉用心轉轉勿交涉。直",
    "X71n1426_002:0783c18": "饒練磨經三無數大劫。只成得有為功行。不知一念",
    "X71n1426_002:0783c19": "無心便超三乘權學。不見趙州道。我見百千萬人盡",
    "X71n1426_002:0783c20": "是&#x8994;作佛漢子。於中求無心底人難得。禪和子。如何",
    "X71n1426_002:0783c21": "得不疑去。良久云。天共白雲曉。水和明月流。",
    "X71n1426_002:0783c22": "執之失度  必入邪路",
    "X71n1426_002:0783c23": "[0783c23] 拈云。瞎漢。放下著。此事如大火聚。擬之即死。有什麼",
    "X71n1426_002:0783c24": "窠臼途轍依倚趣向。你而今有依倚途轍窠臼趣向。",
    "X71n1426_002:0784a01": "己見不亡。&#x8EAD;著其事。爭人我&#x8994;勝負。鼻孔遼天不肯",
    "X71n1426_002:0784a02": "天下人。盡是邪見。被些子禪道使得沒奈何。&#x63D1;搦做",
    "X71n1426_002:0784a03": "一團在。這裡如何得不入邪路。去年梅。今歲柳。顏色",
    "X71n1426_002:0784a04": "馨香只依舊。",
    "X71n1426_002:0784a05": "放之自然  體無去住",
    "X71n1426_002:0784a06": "[0784a06] 拈云。放箇什麼。須是明眼人始得。這裏禪道佛法奇",
    "X71n1426_002:0784a07": "特玄妙一點也用不著。只是打睡。隨分普請擇菜喫",
    "X71n1426_002:0784a08": "茶說話。且恁麼過時。天下老和尚拈槌&#x7AEA;拂盡是作",
    "X71n1426_002:0784a09": "夢。說禪說道總是寐語。你道據什麼道理。有道理堪",
    "X71n1426_002:0784a10": "作什麼。",
    "X71n1426_002:0784a11": "任性合道  逍遙絕惱",
    "X71n1426_002:0784a12": "[0784a12] 拈云。大無事境界。須是大無事人方能荷擔。古人養",
    "X71n1426_002:0784a13": "來養去。純純地如嬰兒相似。東西不辯南北不分。六",
    "X71n1426_002:0784a14": "根門頭一時休歇。自然&#x8657;明自照。了了地無諸分別",
    "X71n1426_002:0784a15": "念想任性隨緣。佛法世法不相惱亂。根塵四大動靜",
    "X71n1426_002:0784a16": "語默一齊卸&#x5374;。更無絲毫繫絆。終日只守&#x8657;閑閑地。",
    "X71n1426_002:0784a17": "且道成得什麼邊事。良久云。到頭霜夜月。任運落前",
    "X71n1426_002:0784a18": "溪。",
    "X71n1426_002:0784a19": "繫念乖真  昏沈不好",
    "X71n1426_002:0784a20": "[0784a20] 拈云。瞎睡漢。而今髑髏中皮袋裡昏昏地。念念流注",
    "X71n1426_002:0784a21": "念念現前。作麼生得不乖天真之道。喚作飲無明酒",
    "X71n1426_002:0784a22": "醉在聲色煩惱窟中。昏昏沈沈地臥大法身於生死",
    "X71n1426_002:0784a23": "長夜。到幾時得醒悟去。直到驢年也未夢見在。",
    "X71n1426_002:0784a24": "不好勞神  何用&#x758E;親",
    "X71n1426_002:0784b01": "[0784b01] 拈云。迷頭認影作什麼。擬心即差。何況有&#x758E;親有揀",
    "X71n1426_002:0784b02": "擇。顛倒知見取捨解會。心路搜求意根&#x63D1;搦。有什麼",
    "X71n1426_002:0784b03": "交涉。此事只要妄情體證。向用心不得處冥加觀察。",
    "X71n1426_002:0784b04": "何必勞心神苦思慮終日昏昏地。饒你參到彌勒下",
    "X71n1426_002:0784b05": "生。只是參得一肚妄想。莫怪相賺。只恐不是。古人道",
    "X71n1426_002:0784b06": "擬將心意學玄宗。大似西行&#x5374;向東。",
    "X71n1426_002:0784b07": "欲趣一乘  勿惡六塵",
    "X71n1426_002:0784b08": "[0784b08] 拈云。嫌箇什麼。十方佛土中唯有一乘法。何處得六",
    "X71n1426_002:0784b09": "塵境來。你試與我拈一絲毫來看。內身外境&#x8657;空大",
    "X71n1426_002:0784b10": "地。咸是妙明真心中所現之物。塵塵爾念念爾。無有",
    "X71n1426_002:0784b11": "一法定有自&#x8EB0;。什麼處得見聞聲色來。但能外遣世",
    "X71n1426_002:0784b12": "界內脫身心。直下照了圓融無際。自然得大解脫。諸",
    "X71n1426_002:0784b13": "人者要見祖師麼。山&#x8657;風落石。樓靜月侵門。",
    "X71n1426_002:0784b14": "[0784b14] 示眾云。道無定亂。法離見知。言句相投。都無實儀。",
    "X71n1426_002:0784b15": "從上諸聖心如白月口似醉人。以無味之談塞斷",
    "X71n1426_002:0784b16": "人口。握金剛寶劍截斷葛藤。句句論當機。要人覿",
    "X71n1426_002:0784b17": "面搆取。還有信得及底麼。",
    "X71n1426_002:0784b18": "六塵不惡  還同正覺",
    "X71n1426_002:0784b19": "[0784b19] 拈云。一言道盡裂破古今。外不見山河大地。內不見",
    "X71n1426_002:0784b20": "四大五蘊。色不是色聲不是。聲聞不是聞見不是見。",
    "X71n1426_002:0784b21": "&#x7AEA;拂子云。還見這箇麼。雪竇道。主丈子是塵。有什麼",
    "X71n1426_002:0784b22": "過。過既無。應合辯主。所以糞掃堆頭丈六金身。拈放",
    "X71n1426_002:0784b23": "一邊。赤肉團上壁立千仞。放過一著。直饒四方八面。",
    "X71n1426_002:0784b24": "正好連架打。遂擲下拂子云。我也不可盲枷瞎棒去",
    "X71n1426_002:0784c01": "也。",
    "X71n1426_002:0784c02": "智者無為  愚人自縛",
    "X71n1426_002:0784c03": "[0784c03] 拈云。一狀領過。又云。也不得草草。色香味觸外六塵",
    "X71n1426_002:0784c04": "境本無自&#x8EB0;。盡是衲僧轉身處。證明處。成道處。明眼",
    "X71n1426_002:0784c05": "漢終日綿密受用。無漏無為。有什麼過。未知有者心",
    "X71n1426_002:0784c06": "外見法。被見聞聲色眼前萬境一時縛住。而不知萬",
    "X71n1426_002:0784c07": "法本無。唯人自&#x9599;。禪和子。你但見凡見聖見女見男。",
    "X71n1426_002:0784c08": "盡是染污心中&#x8657;妄顛倒。據實而論無一絲毫計為",
    "X71n1426_002:0784c09": "對為緣。自是你無事生事。髑髏前自家見鬼。引得許",
    "X71n1426_002:0784c10": "多事。如蚕作&#x8812;自纏自縛。不見四祖問三祖求解脫",
    "X71n1426_002:0784c11": "法門。祖云誰縛汝。禪和子。作麼生會佗道誰縛汝。良",
    "X71n1426_002:0784c12": "久云。領取&#x920E;頭意。莫認定盤星。",
    "X71n1426_002:0784c13": "法無異法  妄自愛著",
    "X71n1426_002:0784c14": "[0784c14] 拈云。爭怪得別人。你而今從生至死只是這箇。千法",
    "X71n1426_002:0784c15": "萬法只是一法。更有什麼異來。你只管愛這箇嫌那",
    "X71n1426_002:0784c16": "箇。著這箇棄那箇。既有愛著即取一邊徒增夢境。以",
    "X71n1426_002:0784c17": "自性淘自性轉失真原。盡是自家&#x8657;妄顛倒。禪和子",
    "X71n1426_002:0784c18": "作麼生會它法無異法。良久云。一言盡十方。絲毫未",
    "X71n1426_002:0784c19": "舉揚。",
    "X71n1426_002:0784c20": "將心用心  豈非大錯",
    "X71n1426_002:0784c21": "[0784c21] 拈云。爭怪得別人。你四大解聽得法麼。既是赤肉團",
    "X71n1426_002:0784c22": "不解聽法。聽法者復是何物。現今以法聽法將心&#x8994;",
    "X71n1426_002:0784c23": "心將禪&#x8994;禪。擔一擔佛法更來這裏&#x8994;人說佛法。豈",
    "X71n1426_002:0784c24": "不是大錯。怕你道不著。還識羞麼。騎一頭牛&#x5374;來問",
    "X71n1426_002:0785a01": "人牛在什麼處。莫辜負人好。",
    "X71n1426_002:0785a02": "迷生寂亂  悟無好惡",
    "X71n1426_002:0785a03": "[0785a03] 拈云。說迷說悟有什麼了期。只這箇是人人分上有",
    "X71n1426_002:0785a04": "此一段空寂之&#x8EB0;。徹上徹下明皎皎地。無定亂離見",
    "X71n1426_002:0785a05": "知。超凡聖越情量。若一念迷情忽背此空寂之體。即",
    "X71n1426_002:0785a06": "被散亂心想一時隔礙不能現前。若一念不生前後",
    "X71n1426_002:0785a07": "際斷。悟此空寂之體裏許。喚作實際理地不受一塵。",
    "X71n1426_002:0785a08": "更有什麼好之與惡。只如不涉迷悟又作麼生。常憶",
    "X71n1426_002:0785a09": "江南三月裏。鷓鴣啼處百花香。",
    "X71n1426_002:0785a10": "一切二邊  妄自斟酌",
    "X71n1426_002:0785a11": "[0785a11] 拈云。誰教你亂走。而今說聖說凡說迷說悟。說好說",
    "X71n1426_002:0785a12": "惡說有說無。說定說亂說心說境說。得說失說是說",
    "X71n1426_002:0785a13": "非。但是對待之法皆是二邊。若將此二邊卜度胡亂",
    "X71n1426_002:0785a14": "斟酌。盡是戲亂箇般。若擬心已沒交涉。何況更在開",
    "X71n1426_002:0785a15": "口處。但有言句都無實義。還知麼。巨鼇不在江湖裏。",
    "X71n1426_002:0785a16": "堪笑時人把釣竿。",
    "X71n1426_002:0785a17": "夢幻空華  何勞把捉",
    "X71n1426_002:0785a18": "[0785a18] 拈云。放下著。無一絲毫事。你生許多計較作什麼。一",
    "X71n1426_002:0785a19": "切萬境是夢。一切萬象作幻。一切萬法是空花。無纖",
    "X71n1426_002:0785a20": "毫可得。只為你業識茫茫。妄執四大肉團上臭骨頭",
    "X71n1426_002:0785a21": "死髑髏為我自身。引得許多勞攘。終日逐眼前萬境。",
    "X71n1426_002:0785a22": "只管作夢流轉將去。禪和子如何得醒醒去。良久云。",
    "X71n1426_002:0785a23": "青天白日。",
    "X71n1426_002:0785a24": "得失是非  一時放&#x5374;",
    "X71n1426_002:0785b01": "[0785b01] 拈云。放到那裏。若有一物便教你放下。既如夢幻空",
    "X71n1426_002:0785b02": "花又作麼生。禪和子。而今要你放下得失是非。直是",
    "X71n1426_002:0785b03": "費力。須是悟一悟也不消你放下。自然知是一場夢",
    "X71n1426_002:0785b04": "幻。大都心若無事萬法一如。你若心頭勞癢是是非",
    "X71n1426_002:0785b05": "非得得失失在眼前。又作麼生會它道一時放&#x5374;底",
    "X71n1426_002:0785b06": "道理。良久云。但得雪消去。自然春到來。",
    "X71n1426_002:0785b07": "[0785b07] 示眾云。把定乾坤眼綿綿。不漏絲毫離見起情。純",
    "X71n1426_002:0785b08": "清絕點。擬議即差。開口即墮。瞬目揚眉白雲萬里。",
    "X71n1426_002:0785b09": "到這裏你作麼生轉身吐氣。",
    "X71n1426_002:0785b10": "眼若不睡  諸夢自除",
    "X71n1426_002:0785b11": "[0785b11] 拈云。寐語作什麼。三世諸佛說夢。六代祖師說夢。天",
    "X71n1426_002:0785b12": "下老和尚說夢。揚眉瞬目拈槌&#x7AEA;拂盡是說夢。且道",
    "X71n1426_002:0785b13": "因誰致得。只為一切眾生無始劫來臥大法身於生",
    "X71n1426_002:0785b14": "死長夜。夢受六道輪迴生死。譬如世人睡眠困重。五",
    "X71n1426_002:0785b15": "根五動第六意識&#x8657;妄偏許種種夢境。此境實無但",
    "X71n1426_002:0785b16": "是識變。正當夢時不可為無。及其醒悟心境消落空",
    "X71n1426_002:0785b17": "無所有。所以道夢裡明明有六趣。覺後空空無大千。",
    "X71n1426_002:0785b18": "當知覺乃是夢。若眼開不睡則無夢境。若心不起則",
    "X71n1426_002:0785b19": "無生死。六趣輪迴皆由心作。三祖大師恁麼說。寂菴",
    "X71n1426_002:0785b20": "恁麼說。諸人與麼聽。且道是夢是覺。喝云。惺惺著。",
    "X71n1426_002:0785b21": "心若不異  萬法一如",
    "X71n1426_002:0785b22": "[0785b22] 拈云。一時道了也。還會麼。直得動靜一如。語默一如。",
    "X71n1426_002:0785b23": "見聞一如。迷悟一如。聖凡一如。眾緣萬境全體一真。",
    "X71n1426_002:0785b24": "更無心外法。亦無法外心。應須恁麼會。方始契如如。",
    "X71n1426_002:0785c01": "諸人者。眼睡則有夢境。心著便是輪迴。眼不睡則夢",
    "X71n1426_002:0785c02": "境自除。心不異則諸緣空寂。本來既無一物。花柳一",
    "X71n1426_002:0785c03": "任青紅。燕語鶯吟盡是道人活計。然雖如是。大似春",
    "X71n1426_002:0785c04": "意在景。噫。",
    "X71n1426_002:0785c05": "一如體玄  兀爾忘緣",
    "X71n1426_002:0785c06": "[0785c06] 拈云。合取皮袋。良久云。直是&#x88E9;無襠。&#x88B4;無口。頭上青",
    "X71n1426_002:0785c07": "&#x7070;三五斗。也未夢見在。饒你東西不辯。南北不分。眼",
    "X71n1426_002:0785c08": "似眉毛。口如鼻孔。養得如嬰兒純純地。也未夢見在。",
    "X71n1426_002:0785c09": "還會麼。風定花猶落。鳥啼山更幽。",
    "X71n1426_002:0785c10": "萬法齊觀  歸復自然",
    "X71n1426_002:0785c11": "[0785c11] 拈云。了了見無一物。天地一指。萬物一馬。懷六合於",
    "X71n1426_002:0785c12": "胸中而靈鑑有餘。鑑萬象於方寸而其神常&#x8657;。不動",
    "X71n1426_002:0785c13": "纖毫一時成現。孤明獨照歷劫坦然。返本還源歸根",
    "X71n1426_002:0785c14": "復命。到這裏方合自然天真之道。若能如是。是真出",
    "X71n1426_002:0785c15": "家。",
    "X71n1426_002:0785c16": "泯其所以  不可方比",
    "X71n1426_002:0785c17": "[0785c17] 拈云。若更開口。堪作什麼。所以道萬象既泯全體露",
    "X71n1426_002:0785c18": "現。正當恁麼時。說似一物即不中。喚作一物即不可。",
    "X71n1426_002:0785c19": "類不齊。不稱斷。混不得。&#x4E98;古今。如人飲水冷暖自知。",
    "X71n1426_002:0785c20": "不可說示於人。諸人者要會麼。鷺鶿立雪非同色。明",
    "X71n1426_002:0785c21": "月&#x82A6;花不似它。",
    "X71n1426_002:0785c22": "止動無動  動止無止",
    "X71n1426_002:0785c23": "[0785c23] 拈云。這箇些子如大火聚擬之即死。你作麼生卜度。",
    "X71n1426_002:0785c24": "要會麼。止即是動。且靜時全靜是動。所以動無動相。",
    "X71n1426_002:0786a01": "動時全動是靜。所以靜無靜相。你而今動用見聞所",
    "X71n1426_002:0786a02": "作所為千差萬別。是箇什麼。若&#x89B7;得見當體無形狀",
    "X71n1426_002:0786a03": "無眹&#x8FF9;。便是動無動相。雖無形狀無眹&#x8FF9;。又&#x5374;常在",
    "X71n1426_002:0786a04": "動用中&#x6491;天拄地。此則靜無靜相。若言其動。狀似鐵",
    "X71n1426_002:0786a05": "牛之機。若言其靜。應物現形。不可以動靜言說二邊",
    "X71n1426_002:0786a06": "卜度。是以從上古佛掩室&#x6257;詞不敢喘息。若喘息之",
    "X71n1426_002:0786a07": "間。白雲萬里。",
    "X71n1426_002:0786a08": "兩既不成  一何有&#x5C14;",
    "X71n1426_002:0786a09": "[0786a09] 師云拈。&#x5374;了也。動靜是二也勿交涉。動靜是一也勿",
    "X71n1426_002:0786a10": "交涉。修山主道。二破不成一。一法鎮長存。若人一一",
    "X71n1426_002:0786a11": "會。永劫受沈淪。須知此事絕戲論。無你下口處。淨&#x8EB6;",
    "X71n1426_002:0786a12": "&#x8EB6;赤洒洒地。赤肉團上壁立千仞。還見麼。良久云。只",
    "X71n1426_002:0786a13": "在此山中。雲深不知處。",
    "X71n1426_002:0786a14": "[0786a14] 示眾云。田地穩密底人如羚羊掛角眹&#x8FF9;不留。神",
    "X71n1426_002:0786a15": "通遊戲底人似枯木開花別迎春色。忽若布漫天",
    "X71n1426_002:0786a16": "網子。施陷虎之機。便見七花八裂。還有透得荊棘",
    "X71n1426_002:0786a17": "林底麼。",
    "X71n1426_002:0786a18": "究竟窮極  莫存軌則",
    "X71n1426_002:0786a19": "[0786a19] 拈云。百尺竿頭如何進步。得到究竟處。辭窮理極身",
    "X71n1426_002:0786a20": "喪力盡。深窮之處不存一絲毫玄妙。不存一絲毫奇",
    "X71n1426_002:0786a21": "特。不存一絲毫佛法道理。大用現前有什麼軌則。掃",
    "X71n1426_002:0786a22": "地煎茶把針補衲。隨分著衣喫飯。堪報不報之恩。更",
    "X71n1426_002:0786a23": "有什麼禪可參道可學。雖然如此。也須是實到此田",
    "X71n1426_002:0786a24": "地始得。",
    "X71n1426_002:0786b01": "契心平等  所作俱息",
    "X71n1426_002:0786b02": "[0786b02] 拈云。水長船高泥多佛大。什麼處是不平等。透得過",
    "X71n1426_002:0786b03": "見得徹。運得此心平等受用。無始劫來妄狂顛倒自",
    "X71n1426_002:0786b04": "然歇滅。語默動靜綿綿無間。念念在裏許念念常不",
    "X71n1426_002:0786b05": "昧。所作所為悉皆頓息。萬境萬差一時坐斷。一一轉",
    "X71n1426_002:0786b06": "歸。盡是自己無作妙用力。諸人者若點撿得出。實不",
    "X71n1426_002:0786b07": "虧人。倘不如此。向後大費力在。",
    "X71n1426_002:0786b08": "狐疑淨盡  正信調直",
    "X71n1426_002:0786b09": "[0786b09] 拈云。拶破面門識得麼。明明向你說了也。為什麼不",
    "X71n1426_002:0786b10": "知落處。只為你肚裏有禪所以不快活。你而今只管",
    "X71n1426_002:0786b11": "將古人言句玄妙公案築在肚皮裏。將謂平生參學",
    "X71n1426_002:0786b12": "事畢。殊不知盡是頑涎涕&#x6DB6;。古人喚作運糞入。污汝",
    "X71n1426_002:0786b13": "心田。確實而論無一點墨。若記箇元字&#x811A;。萬劫作野",
    "X71n1426_002:0786b14": "狐精。伶利漢聞舉著一時吐&#x5374;。淨洗娘生口。直教心",
    "X71n1426_002:0786b15": "地空婁婁地。自然不疑。開口便見膽。你尋常也道我",
    "X71n1426_002:0786b16": "信得及。只是主張不曾有悟。不是正信。要會麼。江上",
    "X71n1426_002:0786b17": "晚來堪畫處。漁人披得一蓑歸。",
    "X71n1426_002:0786b18": "一切不留  無可記憶",
    "X71n1426_002:0786b19": "[0786b19] 拈云。直得堆山積岳爭可不留。還知落處麼。你但&#x8657;",
    "X71n1426_002:0786b20": "洞胸懷無識無知。心如墻壁瓦礫大死底人相似。一",
    "X71n1426_002:0786b21": "向絕想絕念無絲毫氣息。直下命根斷去。終日雖在",
    "X71n1426_002:0786b22": "動用之中。自然常處無為之境。良久云。不合恁麼道。",
    "X71n1426_002:0786b23": "&#x8657;明自照  不勞心力",
    "X71n1426_002:0786b24": "[0786b24] 拈云。縮&#x5374;舌頭別舉來看。良久云。這箇境界無人識",
    "X71n1426_002:0786c01": "得。不是你暫時作箇道理便當此事。它古人歇來歇",
    "X71n1426_002:0786c02": "去口如臘月扇子。心似枯木寒&#x7070;。十度發言九度休",
    "X71n1426_002:0786c03": "去。諸人者不是強為任運如此。&#x8AB5;訛在什麼處。江月",
    "X71n1426_002:0786c04": "照。松風吹。永夜清霄何所為。",
    "X71n1426_002:0786c05": "非思量處  識情難測",
    "X71n1426_002:0786c06": "[0786c06] 拈云。隨後來也。你道是什麼。這箇喚作現成公案到",
    "X71n1426_002:0786c07": "地頭語。直是峭措直是奇特。豈不見僧問雲門。如何",
    "X71n1426_002:0786c08": "是非思量處。門云識情難測。雪竇道。這僧下坡不走。",
    "X71n1426_002:0786c09": "雲門快便難逢。直得問處如函答處如蓋。函蓋相應",
    "X71n1426_002:0786c10": "乾坤把定。猶未夢見三祖在。且道利害在什麼處。影",
    "X71n1426_002:0786c11": "搖千尺龍蛇動。聲撼半天風雨寒。",
    "X71n1426_002:0786c12": "[0786c12] 示眾云。隱密全該現成公案。高低普應日用無窮。",
    "X71n1426_002:0786c13": "徒誇偃流掃影之機。謾說劍刃鋒鋩之辯。結草乖",
    "X71n1426_002:0786c14": "道人之志。彫沙無鏤玉之談。須是向上人方明向",
    "X71n1426_002:0786c15": "上事。還有透關底麼。",
    "X71n1426_002:0786c16": "真如法界  無自無它",
    "X71n1426_002:0786c17": "[0786c17] 拈云。且莫茶胡。這箇是什麼事。教你恁麼道。有者道",
    "X71n1426_002:0786c18": "無妄曰真。不變曰如。一心是法。隨緣差別是法界。此",
    "X71n1426_002:0786c19": "一真如&#x8EB0;不變是理法界。隨緣差別事法界。理無間",
    "X71n1426_002:0786c20": "事是理事無礙法界。一一事法界融通無盡是事事",
    "X71n1426_002:0786c21": "無礙法界。你若恁麼注解。要見三祖大師驢年也未",
    "X71n1426_002:0786c22": "許你。古人道青青翠竹盡是真如。又作麼生。豈不見",
    "X71n1426_002:0786c23": "鹽官問座主講什麼經。主云華嚴經。官云華嚴有幾",
    "X71n1426_002:0786c24": "種法界。主云略說有四種廣說重重無盡。官&#x7AEA;起拂",
    "X71n1426_002:0787a01": "子云者箇是第幾種。主罔措。官云。思而知。慮而解。日",
    "X71n1426_002:0787a02": "下孤燈。果然失照。諸人者還知麼。一著不到處。滿盤",
    "X71n1426_002:0787a03": "空用心。",
    "X71n1426_002:0787a04": "要急相應  唯言不二",
    "X71n1426_002:0787a05": "[0787a05] 拈云。猶嫌少在那。纔落唇吻便是死門。更無活路。只",
    "X71n1426_002:0787a06": "是這句子千聖開口不得。盡力要道亦道不出道不",
    "X71n1426_002:0787a07": "得。不見文殊問維摩。如何是不二法門。維摩對它道",
    "X71n1426_002:0787a08": "什麼。直得目瞪口呿四稜蹋地。無邊法門無邊妙義",
    "X71n1426_002:0787a09": "不消一點。一時明得。雖然如是。更須知有一人呵呵",
    "X71n1426_002:0787a10": "大笑。若識得此人。管取不著草鞋錢。",
    "X71n1426_002:0787a11": "不二皆同  無不包容",
    "X71n1426_002:0787a12": "[0787a12] 拈云。一口吞盡更無滲漏。任是河沙妙德普蘊其中。",
    "X71n1426_002:0787a13": "百千道光皆從斯起。法法平等佛佛道齊。入不二法",
    "X71n1426_002:0787a14": "門聖凡同&#x8EB0;。包納大&#x8657;含容萬象。只在諸人現今立",
    "X71n1426_002:0787a15": "地。不動纖毫一時成現。恁麼承當去已是不著便。過",
    "X71n1426_002:0787a16": "在什麼處。禹力不到處。河聲流向向。",
    "X71n1426_002:0787a17": "十方智者  皆入此宗",
    "X71n1426_002:0787a18": "[0787a18] 拈云。天下衲僧跳不出。三世諸佛也入此宗。六代祖",
    "X71n1426_002:0787a19": "師也入此宗。天下老和尚皆入此宗。現大神通作大",
    "X71n1426_002:0787a20": "佛事。或下棒下喝。作舞輥毬。&#x7AEA;拂&#x7AEA;拳。拽石搬土。一",
    "X71n1426_002:0787a21": "言一句一機一境。盡從此宗出。直饒一出一入應變",
    "X71n1426_002:0787a22": "無窮。也是周婆道底。",
    "X71n1426_002:0787a23": "宗非促延  一念萬年",
    "X71n1426_002:0787a24": "[0787a24] 拈云。萬里神光透頂透底。促則只是一念。延則豈止",
    "X71n1426_002:0787b01": "萬年。空劫已前更已前也不離今時日用。若能觀彼",
    "X71n1426_002:0787b02": "久遠猶如今日。古今通。始終同。表裏情亡三世淨盡。",
    "X71n1426_002:0787b03": "一條白練一念萬年。只是箇無孔鐵槌一色邊事。須",
    "X71n1426_002:0787b04": "知雲外千&#x5CEF;上。別有靈松帶露寒。",
    "X71n1426_002:0787b05": "無在不在  十方目前",
    "X71n1426_002:0787b06": "[0787b06] 拈云。定動精神一時包褁。縱是周&#x5FA7;十方心。目前無",
    "X71n1426_002:0787b07": "法。不在一切處。意在目前。若也一時坐斷。無遠無近",
    "X71n1426_002:0787b08": "無在無不在。乃至或取或放或縱或擒。不由別人只",
    "X71n1426_002:0787b09": "是自己本有如是神通變化。若能自證自用自擔自",
    "X71n1426_002:0787b10": "荷自作活計。羅籠不住呼喚不回。便能如是透網金",
    "X71n1426_002:0787b11": "鱗得大自在。只如不是目前機亦非目前事又作麼",
    "X71n1426_002:0787b12": "生。大眾擬議。師云速禮三拜。",
    "X71n1426_002:0787b13": "[0787b13] 示眾云。異類中行。方解無情說法。命根斷去。自然",
    "X71n1426_002:0787b14": "不受人瞞。要開空劫之門。須掣無鑐之&#x93BB;。天曉不",
    "X71n1426_002:0787b15": "露夜半正明。無端打破畫餅。便見許多狼籍。還有",
    "X71n1426_002:0787b16": "洗得脫底麼。",
    "X71n1426_002:0787b17": "極小同大  妄絕境界",
    "X71n1426_002:0787b18": "[0787b18] 拈云。可煞奇特。主丈子是小是大。拈起則普天匝地",
    "X71n1426_002:0787b19": "塞壑填溝。豈不是極小同大。一毫頭上&#x8657;空大地一",
    "X71n1426_002:0787b20": "時總現。豈不是極小同大。坐微塵裏轉大法輪。無邊",
    "X71n1426_002:0787b21": "香水海寶王剎也只向一毫端一微塵上歷歷現前。",
    "X71n1426_002:0787b22": "豈不是極小同大。等閑&#x7AEA;起一指。逼塞&#x8657;空無涯無",
    "X71n1426_002:0787b23": "岸豈不是極小同大。又作麼生說妄絕境界底道理。",
    "X71n1426_002:0787b24": "良久云。達磨不會。大難大難。",
    "X71n1426_002:0787c01": "極大同小  不見邊表",
    "X71n1426_002:0787c02": "[0787c02] 拈云。大地載不起。&#x8657;空包不盡底一段大事。只是在",
    "X71n1426_002:0787c03": "諸人眼中曰見耳中曰聞。豈不是極大同小。眼根也",
    "X71n1426_002:0787c04": "&#x5FA7;法界。耳根也&#x5FA7;法界。有什麼邊表。據實而論。盡十",
    "X71n1426_002:0787c05": "方世界只是箇火爐。只是箇主丈子。只在諸人眉毛",
    "X71n1426_002:0787c06": "眼睫上。豈不是極大同小。它古人向你道盡大地撮",
    "X71n1426_002:0787c07": "來如粟米粒大。拋向面前。漆桶不會。依前&#x7AEA;窮橫&#x5FA7;",
    "X71n1426_002:0787c08": "恁麼去也。還會麼。過橋村酒美。隔岸野花香。",
    "X71n1426_002:0787c09": "有即是無  無即是有",
    "X71n1426_002:0787c10": "[0787c10] 拈云。一&#x6B35;便招更莫思前慮後。一般底便說。言語性",
    "X71n1426_002:0787c11": "空。有無不可得。又道有無只是名字。皆是分別。我口",
    "X71n1426_002:0787c12": "裏舉處便是。豈更有二來。又道有之與無從什麼處",
    "X71n1426_002:0787c13": "起。只管認口頭聲色。你恁麼會。入地獄如箭。只如僧",
    "X71n1426_002:0787c14": "問趙州狗子還有佛性也無。州云有。僧云既有為什",
    "X71n1426_002:0787c15": "麼撞入這皮袋。州云為伊知而故犯。又僧問狗子還",
    "X71n1426_002:0787c16": "有佛性也無。州云無。僧云一切眾生皆有佛性狗子",
    "X71n1426_002:0787c17": "為什麼無。州云為伊有業識在。而今兄弟皆道後面",
    "X71n1426_002:0787c18": "是蓋覆語。緊要只在有無處。苦哉。滅胡種族。有什麼",
    "X71n1426_002:0787c19": "交涉。要見三祖趙州麼。收取詩書歸舊院。落花啼鳥",
    "X71n1426_002:0787c20": "一般春。",
    "X71n1426_002:0787c21": "若不如是  必不須守",
    "X71n1426_002:0787c22": "[0787c22] 拈云。猶較些子。&#x5374;許你具一隻眼。又云恁麼恁麼。無",
    "X71n1426_002:0787c23": "位真人常在面門出入。無晝無夜無動無靜。念念進",
    "X71n1426_002:0787c24": "向念念現前。念念相應念念守護。有之與無自然一",
    "X71n1426_002:0788a01": "串穿&#x5374;。你若狂狗逐塊隨語生解。便是挽家散宅落",
    "X71n1426_002:0788a02": "在今時。不能與主人翁相應。如何得不落今時。良久",
    "X71n1426_002:0788a03": "云。月色靜中見。松聲清夜聞。",
    "X71n1426_002:0788a04": "一即一切  一切即一",
    "X71n1426_002:0788a05": "[0788a05] 拈云。舌頭無骨。一任七穿八穴。提起盡大地人性命",
    "X71n1426_002:0788a06": "也只消一句子。有者道一是一心。一切是萬法。萬法",
    "X71n1426_002:0788a07": "唯一心。一心全萬法。且喜沒交涉。若恁麼開講。做座",
    "X71n1426_002:0788a08": "主即得。於衲僧門下更參百千萬年未許你在。且作",
    "X71n1426_002:0788a09": "麼生是衲僧門下事。踏著稱槌硬似鐵。",
    "X71n1426_002:0788a10": "但能如是  何慮不畢",
    "X71n1426_002:0788a11": "[0788a11] 拈云。猶欠一著在。畢竟事作麼生。禪和子多道一即",
    "X71n1426_002:0788a12": "一切一切即一。法即是心心即是法。但恁麼會。參學",
    "X71n1426_002:0788a13": "事無不了畢。且莫錯會好。它祖師是大無事底人。肚",
    "X71n1426_002:0788a14": "裏有許多葛藤堪作什麼。諸人者你作麼生會它道",
    "X71n1426_002:0788a15": "但能如是何慮不畢。良久云。三人證龜成&#x9F08;。",
    "X71n1426_002:0788a16": "信心不二  不二信心",
    "X71n1426_002:0788a17": "[0788a17] 拈云。慚惶殺人。又云。識什麼好惡。要你髑髏前喃喃",
    "X71n1426_002:0788a18": "地是什麼。莫是信之與心更無有二麼。且莫顛言倒",
    "X71n1426_002:0788a19": "語。恁麼恁麼。珊瑚枝枝撐著月。參得透見得徹。只消",
    "X71n1426_002:0788a20": "箇信心不二不二信心。直得函蓋乾坤把定世界。雖",
    "X71n1426_002:0788a21": "然如是。若不得流水。還應過別山。",
    "X71n1426_002:0788a22": "言語道斷  非去來今",
    "X71n1426_002:0788a23": "[0788a23] 師噓一聲云。三祖大師弓折箭盡。雖然末後全提。納",
    "X71n1426_002:0788a24": "一場敗關。不同小小。撿點得出。語盡山雲海月情。點",
    "X71n1426_002:0788b01": "撿不出。依前不會還飛去。有般底便主張道言語道",
    "X71n1426_002:0788b02": "斷非去來今。便是至道無難唯嫌揀擇。至道無難唯",
    "X71n1426_002:0788b03": "嫌揀擇。便是言語道斷非去來今。最初是末後句。末",
    "X71n1426_002:0788b04": "後是最初句。若恁麼。依前打入鬼窟裏去。諸人者應",
    "X71n1426_002:0788b05": "是三世諸佛六代祖師天下老和尚無邊法門無量",
    "X71n1426_002:0788b06": "妙義。我今忍俊不禁。只要一句子與你說破。休休。著",
    "X71n1426_002:0788b07": "甚來由。閑話古與今。特地一場愁。古人直得口邊白",
    "X71n1426_002:0788b08": "醭眼開懶閉。諸人被寂菴推東劃西強生分別。且道",
    "X71n1426_002:0788b09": "與古人如何。雖然如是。也要諸人知有。非但三祖大",
    "X71n1426_002:0788b10": "師弓折箭盡。寂菴亦是鎗折力乏家破人亡。畢竟如",
    "X71n1426_002:0788b11": "何。各請歸去休。莫待雨霖頭。",
    "X71n1426_002:0788b12": "真歇和尚拈古(終)",
    "X71n1426_002:0788b14": "[0788b14] 當紹興間。妙喜正統東山詆訾默照寂菴。是舉可",
    "X71n1426_002:0788b15": "謂入其室操其戈。取其矛擊其盾。覽者當自得之。"
}