{
    "T07n0220_444:0237b02": "大般若波羅蜜多經卷第四百四",
    "T07n0220_444:0237b03": "十四",
    "T07n0220_444:0237b05": "三藏法師玄奘奉　詔譯",
    "T07n0220_444:0237b06": "第二分成辦品第四十八",
    "T07n0220_444:0237b07": "爾時，具壽善現白佛言：「世尊！甚深般若波羅",
    "T07n0220_444:0237b08": "蜜多，為大事故出現世間，為不可思議事故",
    "T07n0220_444:0237b09": "出現世間，為不可稱量事故出現世間，為無",
    "T07n0220_444:0237b10": "數量事故出現世間，為無等等事故出現世",
    "T07n0220_444:0237b11": "間。」佛告善現：「如是！如是！如汝所說。甚深般若",
    "T07n0220_444:0237b12": "波羅蜜多，為大事故出現世間，乃至為無等",
    "T07n0220_444:0237b13": "等事故出現世間。何以故？善現！甚深般若波",
    "T07n0220_444:0237b14": "羅蜜多，能成辦布施波羅蜜多，亦能成辦淨",
    "T07n0220_444:0237b15": "戒、安忍、精進、靜慮、般若波羅蜜多；能成辦內",
    "T07n0220_444:0237b16": "空，亦能成辦外空、內外空、空空、大空、勝義空、",
    "T07n0220_444:0237b17": "有為空、無為空、畢竟空、無際空、散無散空、本性",
    "T07n0220_444:0237b18": "空、自共相空、一切法空、不可得空、無性空、自性",
    "T07n0220_444:0237b19": "空、無性自性空；能成辦真如，亦能成辦法界、",
    "T07n0220_444:0237b20": "法性、不虛妄性、不變異性、平等性、離生性、法定、",
    "T07n0220_444:0237b21": "法住、實際、虛空界、不思議界；能成辦苦聖諦，",
    "T07n0220_444:0237b22": "亦能成辦集、滅、道聖諦；能成辦四靜慮，亦能",
    "T07n0220_444:0237b23": "成辦四無量、四無色定；能成辦八解脫，亦能",
    "T07n0220_444:0237b24": "成辦八勝處、九次第定、十遍處；能成辦四念",
    "T07n0220_444:0237b25": "住，亦能成辦四正斷、四神足、五根、五力、七等",
    "T07n0220_444:0237b26": "覺支、八聖道支；能成辦空解脫門，亦能成辦",
    "T07n0220_444:0237b27": "無相、無願解脫門；能成辦三乘十地，亦能成",
    "T07n0220_444:0237b28": "辦菩薩十地；能成辦五眼，亦能成辦六神通；",
    "T07n0220_444:0237b29": "能成辦如來十力，亦能成辦四無所畏、四無",
    "T07n0220_444:0237c01": "礙解、大慈、大悲、大喜、大捨、十八佛不共法；能",
    "T07n0220_444:0237c02": "成辦三十二大士相，亦能成辦八十隨好；能",
    "T07n0220_444:0237c03": "成辦無忘失法，亦能成辦恒住捨性；能成辦",
    "T07n0220_444:0237c04": "一切陀羅尼門，亦能成辦一切三摩地門；能",
    "T07n0220_444:0237c05": "成辦預流果，亦能成辦一來、不還、阿羅漢果、",
    "T07n0220_444:0237c06": "獨覺菩提。能成辦一切菩薩摩訶薩行，亦能",
    "T07n0220_444:0237c07": "成辦諸佛無上正等菩提；能成辦一切智，亦",
    "T07n0220_444:0237c08": "能成辦道相智、一切相智。「善現！如剎帝利灌",
    "T07n0220_444:0237c09": "頂大王，威德自在降伏一切，以諸國事付囑",
    "T07n0220_444:0237c10": "大臣，端拱無為，安隱快樂。如來亦爾，為大法",
    "T07n0220_444:0237c11": "王，威德自在降伏一切，以聲聞法、若獨覺法、",
    "T07n0220_444:0237c12": "若菩薩法、若諸佛法，皆悉付囑甚深般若波",
    "T07n0220_444:0237c13": "羅蜜多，由此般若波羅蜜多，皆能成辦一切",
    "T07n0220_444:0237c14": "事業。是故，善現！甚深般若波羅蜜多，為大事",
    "T07n0220_444:0237c15": "故出現世間，乃至為無等等事故出現世間。",
    "T07n0220_444:0237c16": "「復次，善現！甚深般若波羅蜜多，於色無取無",
    "T07n0220_444:0237c17": "執故，出現世間能成辦事；於受、想、行、識無取",
    "T07n0220_444:0237c18": "無執故，出現世間能成辦事。於眼處無取無",
    "T07n0220_444:0237c19": "執故，出現世間能成辦事；於耳、鼻、舌、身、意處",
    "T07n0220_444:0237c20": "無取無執故，出現世間能成辦事。於色處",
    "T07n0220_444:0237c21": "無取無執故，出現世間能成辦事；於聲、香、味、",
    "T07n0220_444:0237c22": "觸、法處無取無執故，出現世間能成辦事。於",
    "T07n0220_444:0237c23": "眼界無取無執故，出現世間能成辦事；於耳、",
    "T07n0220_444:0237c24": "鼻、舌、身、意界無取無執故，出現世間能成辦",
    "T07n0220_444:0237c25": "事。於色界無取無執故，出現世間能成辦",
    "T07n0220_444:0237c26": "事；於聲、香、味、觸、法界無取無執故，出現世間",
    "T07n0220_444:0237c27": "能成辦事。於眼識界無取無執故，出現世間",
    "T07n0220_444:0237c28": "能成辦事；於耳、鼻、舌、身、意識界無取無執故，",
    "T07n0220_444:0237c29": "出現世間能成辦事。於眼觸無取無執故，出",
    "T07n0220_444:0238a01": "現世間能成辦事；於耳、鼻、舌、身、意觸無取無",
    "T07n0220_444:0238a02": "執故，出現世間能成辦事。於眼觸為緣所生",
    "T07n0220_444:0238a03": "諸受無取無執故，出現世間能成辦事；於耳、",
    "T07n0220_444:0238a04": "鼻、舌、身、意觸為緣所生諸受無取無執故，出",
    "T07n0220_444:0238a05": "現世間能成辦事。於地界無取無執故，出現",
    "T07n0220_444:0238a06": "世間能成辦事；於水、火、風、空、識界無取無執",
    "T07n0220_444:0238a07": "故，出現世間能成辦事。於無明無取無執故，",
    "T07n0220_444:0238a08": "出現世間能成辦事；於行、識、名色、六處、觸、受、",
    "T07n0220_444:0238a09": "愛、取、有、生、老死無取無執故，出現世間能成",
    "T07n0220_444:0238a10": "辦事。於布施波羅蜜多無取無執故，出現世",
    "T07n0220_444:0238a11": "間能成辦事；乃至於般若波羅蜜多無取無",
    "T07n0220_444:0238a12": "執故，出現世間能成辦事。於內空無取無執",
    "T07n0220_444:0238a13": "故，出現世間能成辦事；乃至於無性自性空",
    "T07n0220_444:0238a14": "無取無執故，出現世間能成辦事。於真如無",
    "T07n0220_444:0238a15": "取無執故，出現世間能成辦事；乃至於不思",
    "T07n0220_444:0238a16": "議界無取無執故，出現世間能成辦事。於苦",
    "T07n0220_444:0238a17": "聖諦無取無執故，出現世間能成辦事；於集、",
    "T07n0220_444:0238a18": "滅、道聖諦無取無執故，出現世間能成辦事。",
    "T07n0220_444:0238a19": "於四靜慮無取無執故，出現世間能成辦事；",
    "T07n0220_444:0238a20": "於四無量、四無色定無取無執故，出現世間",
    "T07n0220_444:0238a21": "能成辦事。於八解脫無取無執故，出現世間",
    "T07n0220_444:0238a22": "能成辦事；於八勝處、九次第定、十遍處無取",
    "T07n0220_444:0238a23": "無執故，出現世間能成辦事。於四念住無取",
    "T07n0220_444:0238a24": "無執故，出現世間能成辦事；乃至於八聖道",
    "T07n0220_444:0238a25": "支無取無執故，出現世間能成辦事。於空解",
    "T07n0220_444:0238a26": "脫門無取無執故，出現世間能成辦事；於無",
    "T07n0220_444:0238a27": "相、無願解脫門無取無執故，出現世間能成",
    "T07n0220_444:0238a28": "辦事。於三乘十地無取無執故，出現世間能",
    "T07n0220_444:0238a29": "成辦事；於菩薩十地無取無執故，出現世間",
    "T07n0220_444:0238b01": "能成辦事。於五眼無取無執故，出現世間能",
    "T07n0220_444:0238b02": "成辦事；於六神通無取無執故，出現世間能",
    "T07n0220_444:0238b03": "成辦事。於如來十力無取無執故，出現世間",
    "T07n0220_444:0238b04": "能成辦事；乃至於十八佛不共法無取無執",
    "T07n0220_444:0238b05": "故，出現世間能成辦事。於三十二大士相無",
    "T07n0220_444:0238b06": "取無執故，出現世間能成辦事；於八十隨好",
    "T07n0220_444:0238b07": "無取無執故，出現世間能成辦事。於無忘失",
    "T07n0220_444:0238b08": "法無取無執故，出現世間能成辦事；於恒住",
    "T07n0220_444:0238b09": "捨性無取無執故，出現世間能成辦事。於一",
    "T07n0220_444:0238b10": "切陀羅尼門無取無執故，出現世間能成辦",
    "T07n0220_444:0238b11": "事；於一切三摩地門無取無執故，出現世間",
    "T07n0220_444:0238b12": "能成辦事。於預流果無取無執故，出現世間",
    "T07n0220_444:0238b13": "能成辦事；乃至於獨覺菩提無取無執故，出",
    "T07n0220_444:0238b14": "現世間能成辦事。於一切菩薩摩訶薩行無",
    "T07n0220_444:0238b15": "取無執故，出現世間能成辦事；於諸佛無上",
    "T07n0220_444:0238b16": "正等菩提無取無執故，出現世間能成辦事。",
    "T07n0220_444:0238b17": "於一切智無取無執故，出現世間能成辦事；",
    "T07n0220_444:0238b18": "於道相智、一切相智無取無執故，出現世間",
    "T07n0220_444:0238b19": "能成辦事。」",
    "T07n0220_444:0238b20": "爾時，具壽善現白佛言：「世尊！云何如是甚深",
    "T07n0220_444:0238b21": "般若波羅蜜多，於色無取無執，於受、想、行、識",
    "T07n0220_444:0238b22": "亦無取無執，乃至於一切智無取無執，於道",
    "T07n0220_444:0238b23": "相智、一切相智亦無取無執故，出現世間能",
    "T07n0220_444:0238b24": "成辦事？」佛告善現：「於意云何？汝頗見色可",
    "T07n0220_444:0238b25": "取可執不？頗見受、想、行、識可取可執不？乃至",
    "T07n0220_444:0238b26": "頗見一切智可取可執不？頗見道相智、一切",
    "T07n0220_444:0238b27": "相智可取可執不？」善現對曰：「不也！世尊！不",
    "T07n0220_444:0238b28": "也！善逝！」佛言：「善現！善哉！善哉！如是！如是！如",
    "T07n0220_444:0238b29": "汝所說。善現！我亦不見色可取可執，不見",
    "T07n0220_444:0238c01": "受、想、行、識可取可執，乃至不見一切智可取",
    "T07n0220_444:0238c02": "可執，不見道相智、一切相智可取可執，由不",
    "T07n0220_444:0238c03": "見故不取，由不取故不執。由此因緣，甚深",
    "T07n0220_444:0238c04": "般若波羅蜜多，於色無取無執，於受、想、行、識",
    "T07n0220_444:0238c05": "無取無執，如是乃至於一切智無取無執，於",
    "T07n0220_444:0238c06": "道相智、一切相智亦無取無執。「善現！我亦不",
    "T07n0220_444:0238c07": "見一切如來、應、正等覺所有正等覺法、如來",
    "T07n0220_444:0238c08": "法、自然覺法、一切智法可取可執，由不見",
    "T07n0220_444:0238c09": "故不取，由不取故不執。甚深般若波羅蜜多",
    "T07n0220_444:0238c10": "亦復如是，都不見有一切如來、應、正等覺所",
    "T07n0220_444:0238c11": "有正等覺法、如來法、自然覺法、一切智法",
    "T07n0220_444:0238c12": "可取可執，由此因緣無取無執。是故，善現！諸",
    "T07n0220_444:0238c13": "菩薩摩訶薩修行般若波羅蜜多時，不應於",
    "T07n0220_444:0238c14": "色若取若執，不應於受、想、行、識若取若執，如",
    "T07n0220_444:0238c15": "是乃至不應於一切智若取若執，不應於道",
    "T07n0220_444:0238c16": "相智、一切相智若取若執，亦不應於一切如",
    "T07n0220_444:0238c17": "來、應、正等覺所有正等覺法、如來法、自然覺",
    "T07n0220_444:0238c18": "法、一切智法若取若執。」",
    "T07n0220_444:0238c19": "爾時，欲色界諸天眾俱白佛言：「世尊！如是般",
    "T07n0220_444:0238c20": "若波羅蜜多最為甚深，難見難覺，不可尋思",
    "T07n0220_444:0238c21": "超尋思境，寂靜微妙審諦沈密，極聰慧者乃",
    "T07n0220_444:0238c22": "能了知。若諸有情能深信解如是般若波羅",
    "T07n0220_444:0238c23": "蜜多，當知彼曾供養過去無量諸佛，於諸佛",
    "T07n0220_444:0238c24": "所發弘誓願多種善根，事多善友，已為無量",
    "T07n0220_444:0238c25": "善友攝受，乃能信解如是般若波羅蜜多。若",
    "T07n0220_444:0238c26": "有得聞如是般若波羅蜜多深生信解，當知",
    "T07n0220_444:0238c27": "彼類即是菩薩，定得無上正等菩提。世尊！假",
    "T07n0220_444:0238c28": "使三千大千世界諸有情類，一切皆成隨信行、",
    "T07n0220_444:0238c29": "隨法行、第八、預流、一來、不還、阿羅漢、獨覺，彼",
    "T07n0220_444:0239a01": "所成就若智若斷，不如有人一日於此甚深",
    "T07n0220_444:0239a02": "般若波羅蜜多忍樂思惟，稱量觀察。是人於",
    "T07n0220_444:0239a03": "此甚深般若波羅蜜多所成就忍，勝彼智斷",
    "T07n0220_444:0239a04": "無量無邊。何以故？諸隨信行若智若斷，乃至",
    "T07n0220_444:0239a05": "獨覺若智若斷，皆是已得無生法忍諸菩薩",
    "T07n0220_444:0239a06": "摩訶薩忍少分故。」",
    "T07n0220_444:0239a07": "爾時，佛告諸天眾言：「善哉！善哉！如汝所說。諸",
    "T07n0220_444:0239a08": "隨信行、若隨法行、第八、預流、一來、不還、阿羅漢、",
    "T07n0220_444:0239a09": "獨覺所有智斷，皆是已得無生法忍諸菩薩",
    "T07n0220_444:0239a10": "摩訶薩忍之少分。天眾當知！若善男子、善女",
    "T07n0220_444:0239a11": "人等，暫聽如是甚深般若波羅蜜多，聞已信",
    "T07n0220_444:0239a12": "解、書寫、受持、讀誦、修習、思惟、演說，是善男子、",
    "T07n0220_444:0239a13": "善女人等速出生死證得涅槃，成就如來正",
    "T07n0220_444:0239a14": "等覺智，勝求二乘諸善男子、善女人等遠離",
    "T07n0220_444:0239a15": "般若波羅蜜多，學餘經典若經一劫若一劫",
    "T07n0220_444:0239a16": "餘。所以者何？於此般若波羅蜜多甚深經中，",
    "T07n0220_444:0239a17": "廣說一切微妙勝法，諸隨信行、若隨法行、第",
    "T07n0220_444:0239a18": "八、預流、一來、不還、阿羅漢、獨覺、菩薩摩訶薩皆",
    "T07n0220_444:0239a19": "應於此精勤修學，隨所願求皆速究竟所作",
    "T07n0220_444:0239a20": "事業，一切如來、應、正等覺皆依此學，已證、正",
    "T07n0220_444:0239a21": "證、當證無上正等菩提。」時，諸天眾俱發聲言：",
    "T07n0220_444:0239a22": "「如是般若波羅蜜多是大波羅蜜多，是不可",
    "T07n0220_444:0239a23": "思議波羅蜜多，是不可稱量波羅蜜多，是無",
    "T07n0220_444:0239a24": "數量波羅蜜多，是無等等波羅蜜多。世尊！諸",
    "T07n0220_444:0239a25": "隨信行、若隨法行、第八、預流、一來、不還、阿羅漢、",
    "T07n0220_444:0239a26": "獨覺皆於如是甚深般若波羅蜜多，精勤修",
    "T07n0220_444:0239a27": "學，速出生死，證無餘依般涅槃界。一切菩薩",
    "T07n0220_444:0239a28": "摩訶薩眾皆於如是甚深般若波羅蜜多，精",
    "T07n0220_444:0239a29": "勤修學，速證無上正等菩提，入無餘依般涅",
    "T07n0220_444:0239b01": "槃界。世尊！雖諸聲聞、獨覺、菩薩皆依如是甚",
    "T07n0220_444:0239b02": "深般若波羅蜜多，精勤修學，各得究竟所作事",
    "T07n0220_444:0239b03": "業，而是般若波羅蜜多無增無減。」爾時，欲界、",
    "T07n0220_444:0239b04": "色界天眾說是語已歡喜踊躍，於此般若波",
    "T07n0220_444:0239b05": "羅蜜多深生信樂，頂禮佛足右遶三匝辭佛",
    "T07n0220_444:0239b06": "還宮，去會未遠俱時不現。",
    "T07n0220_444:0239b07": "爾時，具壽善現白佛言：「世尊！若菩薩摩訶薩",
    "T07n0220_444:0239b08": "聞說如是甚深般若波羅蜜多深生信解，書",
    "T07n0220_444:0239b09": "寫、受持、讀誦、修習、思惟、演說，供養恭敬、尊重讚",
    "T07n0220_444:0239b10": "歎，是菩薩摩訶薩從何處沒來生此間？」佛告",
    "T07n0220_444:0239b11": "善現：「若菩薩摩訶薩聞說如是甚深般若波",
    "T07n0220_444:0239b12": "羅蜜多深生信解，書寫、受持、讀誦、修習、如理",
    "T07n0220_444:0239b13": "思惟、供養恭敬、尊重讚歎，常隨法師諮問義",
    "T07n0220_444:0239b14": "趣，若行、若立、若坐、若臥無時暫捨，如新生",
    "T07n0220_444:0239b15": "犢不離其母，乃至未得甚深般若波羅蜜多",
    "T07n0220_444:0239b16": "所有義趣，究竟通利，能為他說，終不捨離如",
    "T07n0220_444:0239b17": "是般若波羅蜜多甚深經典及說法師。善現",
    "T07n0220_444:0239b18": "當知！是菩薩摩訶薩從人中沒來生此間。何",
    "T07n0220_444:0239b19": "以故？善現！是菩薩摩訶薩先世已聞甚深般",
    "T07n0220_444:0239b20": "若波羅蜜多，聞已受持、讀誦、修習、如理思惟，",
    "T07n0220_444:0239b21": "復能書寫眾寶嚴飾，又以種種上妙花鬘、塗",
    "T07n0220_444:0239b22": "散等香、衣服、瓔珞、寶幢、幡蓋、伎樂、燈明，供養",
    "T07n0220_444:0239b23": "恭敬、尊重讚歎。由此善根離八無暇，從人趣",
    "T07n0220_444:0239b24": "沒還生人中，聞說如是甚深般若波羅蜜多，",
    "T07n0220_444:0239b25": "深生信解，書寫、受持、讀誦、修習、思惟、演說，供",
    "T07n0220_444:0239b26": "養恭敬、尊重讚歎。」時，具壽善現復白佛言：「世",
    "T07n0220_444:0239b27": "尊！頗有菩薩摩訶薩成就如是殊勝功德，供",
    "T07n0220_444:0239b28": "養承事他方如來、應、正等覺，從彼處沒來生",
    "T07n0220_444:0239b29": "此間，聞說如是甚深般若波羅蜜多深生信",
    "T07n0220_444:0239c01": "解，書寫、受持、讀誦、修習、思惟、演說，供養恭敬、",
    "T07n0220_444:0239c02": "尊重讚歎，無懈倦不？」佛告善現：「如是！如是！有",
    "T07n0220_444:0239c03": "菩薩摩訶薩成就如是殊勝功德，供養承事",
    "T07n0220_444:0239c04": "他方如來、應、正等覺，從彼處沒來生此間，聞",
    "T07n0220_444:0239c05": "說如是甚深般若波羅蜜多深生信解，書寫、",
    "T07n0220_444:0239c06": "受持、讀誦、修習、思惟、演說，供養恭敬、尊重讚歎，",
    "T07n0220_444:0239c07": "無懈倦心。所以者何？是菩薩摩訶薩先從他",
    "T07n0220_444:0239c08": "方無量佛所，聞說如是甚深般若波羅蜜多，",
    "T07n0220_444:0239c09": "深生信解，書寫、受持、讀誦、修習、思惟、演說，供",
    "T07n0220_444:0239c10": "養恭敬、尊重讚歎，無懈倦心，彼乘如是善根",
    "T07n0220_444:0239c11": "力故，從彼處沒來生此間。「復次，善現！有菩",
    "T07n0220_444:0239c12": "薩摩訶薩從覩史多天眾同分沒來生人中，",
    "T07n0220_444:0239c13": "彼亦成就如是功德。所以者何？是菩薩摩訶",
    "T07n0220_444:0239c14": "薩先世已於覩史多天慈氏菩薩摩訶薩所，",
    "T07n0220_444:0239c15": "請問般若波羅蜜多甚深義趣，彼乘如是善",
    "T07n0220_444:0239c16": "根力故，從彼處沒來生人中，聞說如是甚深",
    "T07n0220_444:0239c17": "般若波羅蜜多深生信解，書寫、受持、讀誦、修",
    "T07n0220_444:0239c18": "習、思惟、演說，供養恭敬、尊重讚歎，無懈倦心。",
    "T07n0220_444:0239c19": "「復次，善現！有菩薩乘諸善男子、善女人等，雖",
    "T07n0220_444:0239c20": "於先世得聞般若波羅蜜多乃至布施波羅蜜",
    "T07n0220_444:0239c21": "多，而不請問甚深義趣，今生人中聞說如是",
    "T07n0220_444:0239c22": "甚深般若波羅蜜多，其心迷悶、猶豫、怯弱，或",
    "T07n0220_444:0239c23": "生異解，難可開悟。「復次，善現！有菩薩乘諸善",
    "T07n0220_444:0239c24": "男子、善女人等，雖於先世得聞內空乃至無",
    "T07n0220_444:0239c25": "性自性空，而不請問甚深義趣；雖於先世得",
    "T07n0220_444:0239c26": "聞真如乃至不思議界，而不請問甚深義趣；",
    "T07n0220_444:0239c27": "雖於先世得聞苦、集、滅、道聖諦，而不請問甚",
    "T07n0220_444:0239c28": "深義趣。今生人中聞說如是甚深般若波羅",
    "T07n0220_444:0239c29": "蜜多，其心迷悶、猶豫、怯弱，或生異解，難可開",
    "T07n0220_444:0240a01": "悟。「復次，善現！有菩薩乘諸善男子、善女人等，",
    "T07n0220_444:0240a02": "雖於先世得聞四靜慮、四無量、四無色定，而",
    "T07n0220_444:0240a03": "不請問甚深義趣；雖於先世得聞八解脫、八",
    "T07n0220_444:0240a04": "勝處、九次第定、十遍處，而不請問甚深義趣；",
    "T07n0220_444:0240a05": "雖於先世得聞四念住乃至八聖道支，而不",
    "T07n0220_444:0240a06": "請問甚深義趣；雖於先世得聞空、無相、無願",
    "T07n0220_444:0240a07": "解脫門，而不請問甚深義趣；雖於先世得聞",
    "T07n0220_444:0240a08": "三乘、菩薩十地，而不請問甚深義趣。今生人",
    "T07n0220_444:0240a09": "中聞說如是甚深般若波羅蜜多，其心迷悶、",
    "T07n0220_444:0240a10": "猶豫、怯弱，或生異解，難可開悟。「復次，善現！有",
    "T07n0220_444:0240a11": "菩薩乘諸善男子、善女人等，雖於先世得聞",
    "T07n0220_444:0240a12": "五眼、六神通，而不請問甚深義趣；雖於先世",
    "T07n0220_444:0240a13": "得聞佛十力乃至十八佛不共法，而不請問",
    "T07n0220_444:0240a14": "甚深義趣；雖於先世得聞三十二大士相、八",
    "T07n0220_444:0240a15": "十隨好，而不請問甚深義趣；雖於先世得聞",
    "T07n0220_444:0240a16": "無忘失法、恒住捨性，而不請問甚深義趣；雖",
    "T07n0220_444:0240a17": "於先世得聞陀羅尼門、三摩地門，而不請問",
    "T07n0220_444:0240a18": "甚深義趣；雖於先世得聞菩薩摩訶薩行、諸",
    "T07n0220_444:0240a19": "佛無上正等菩提，而不請問甚深義趣；雖於",
    "T07n0220_444:0240a20": "先世得聞一切智、道相智、一切相智，而不請",
    "T07n0220_444:0240a21": "問甚深義趣，今生人中聞說如是甚深般若",
    "T07n0220_444:0240a22": "波羅蜜多，其心迷悶、猶豫、怯弱，或生異解，難",
    "T07n0220_444:0240a23": "可開悟。",
    "T07n0220_444:0240a24": "「復次，善現！有菩薩乘諸善男子、善女人等，雖",
    "T07n0220_444:0240a25": "於先世得聞般若波羅蜜多，亦曾請問甚深",
    "T07n0220_444:0240a26": "義趣，或經一日、二日、三日、四日、五日，而不如",
    "T07n0220_444:0240a27": "說精進修行。今生人中聞說如是甚深般若",
    "T07n0220_444:0240a28": "波羅蜜多，設經一日、二日、三日、四日、五日，其",
    "T07n0220_444:0240a29": "心堅固無能壞者，若離所聞甚深般若波羅",
    "T07n0220_444:0240b01": "蜜多，尋便退失心生猶豫。何以故？善現！是菩",
    "T07n0220_444:0240b02": "薩乘諸善男子、善女人等由於先世得聞般",
    "T07n0220_444:0240b03": "若波羅蜜多，雖亦請問甚深義趣，而不如說",
    "T07n0220_444:0240b04": "精進修行故，於今生若遇善友慇懃勸勵，便",
    "T07n0220_444:0240b05": "樂聽受甚深般若波羅蜜多，若無善友慇懃",
    "T07n0220_444:0240b06": "勸勵，便於此經不樂聽受。彼於般若波羅蜜",
    "T07n0220_444:0240b07": "多，或時樂聞、或時不樂、或時堅固、或時退失，",
    "T07n0220_444:0240b08": "其心輕動進退非恒，猶如輕毛隨風飄轉。當",
    "T07n0220_444:0240b09": "知如是住菩薩乘諸善男子、善女人等，發趣",
    "T07n0220_444:0240b10": "大乘經時未久，未多親近真善知識，未多供",
    "T07n0220_444:0240b11": "養諸佛世尊，未曾受持、讀誦、書寫、思惟、演說",
    "T07n0220_444:0240b12": "甚深般若波羅蜜多。「善現當知！是菩薩乘諸",
    "T07n0220_444:0240b13": "善男子、善女人等，未學般若波羅蜜多乃至",
    "T07n0220_444:0240b14": "布施波羅蜜多，未學內空乃至無性自性空，",
    "T07n0220_444:0240b15": "未學真如乃至不思議界，未學苦、集、滅、道聖",
    "T07n0220_444:0240b16": "諦，未學四靜慮、四無量、四無色定，未學八解",
    "T07n0220_444:0240b17": "脫、八勝處、九次第定、十遍處，未學四念住乃",
    "T07n0220_444:0240b18": "至八聖道支，未學空、無相、無願解脫門，未學",
    "T07n0220_444:0240b19": "三乘、菩薩十地，未學五眼、六神通，未學如來",
    "T07n0220_444:0240b20": "十力乃至十八佛不共法，未學三十二大士",
    "T07n0220_444:0240b21": "相、八十隨好，未學無忘失法、恒住捨性，未學",
    "T07n0220_444:0240b22": "一切陀羅尼門、三摩地門，未學一切菩薩摩",
    "T07n0220_444:0240b23": "訶薩行、諸佛無上正等菩提，未學一切智、道",
    "T07n0220_444:0240b24": "相智、一切相智。善現當知！是菩薩乘諸善男",
    "T07n0220_444:0240b25": "子、善女人等新趣大乘，於大乘法成就少分",
    "T07n0220_444:0240b26": "信敬愛樂，未能書寫、受持、讀誦、修習、思惟、為",
    "T07n0220_444:0240b27": "他演說甚深般若波羅蜜多。「復次，善現！住菩",
    "T07n0220_444:0240b28": "薩乘諸善男子、善女人等，若不書寫、受持、讀",
    "T07n0220_444:0240b29": "誦、修習、思惟、為他演說甚深般若波羅蜜多，",
    "T07n0220_444:0240c01": "若不以般若波羅蜜多乃至布施波羅蜜多攝",
    "T07n0220_444:0240c02": "受有情，乃至若不以一切智、道相智、一切相",
    "T07n0220_444:0240c03": "智攝受有情，是菩薩乘諸善男子、善女人等，",
    "T07n0220_444:0240c04": "不為般若波羅蜜多乃至布施波羅蜜多之所",
    "T07n0220_444:0240c05": "守護，乃至不為一切智、道相智、一切相智之",
    "T07n0220_444:0240c06": "所守護。是菩薩乘諸善男子、善女人等，不能",
    "T07n0220_444:0240c07": "隨順修行般若波羅蜜多乃至布施波羅蜜",
    "T07n0220_444:0240c08": "多，乃至不能隨順修行一切智、道相智、一切",
    "T07n0220_444:0240c09": "相智，由此因緣墮聲聞地、或獨覺地。何以故？",
    "T07n0220_444:0240c10": "是菩薩乘諸善男子、善女人等於深般若波",
    "T07n0220_444:0240c11": "羅蜜多，不能書寫、受持、讀誦、修習、思惟、為他",
    "T07n0220_444:0240c12": "演說，亦不能以甚深般若波羅蜜多，廣說乃",
    "T07n0220_444:0240c13": "至一切相智攝受有情，不能隨順修行般若",
    "T07n0220_444:0240c14": "波羅蜜多，廣說乃至一切相智，不為般若波",
    "T07n0220_444:0240c15": "羅蜜多之所守護，乃至不為一切相智之所",
    "T07n0220_444:0240c16": "守護，由此因緣墮聲聞地、或獨覺地。」",
    "T07n0220_444:0240c17": "第二分船等喻品第四十九之一",
    "T07n0220_444:0240c18": "佛告善現：「譬如泛海所乘船破，其中諸人若",
    "T07n0220_444:0240c19": "不取木、器物、浮囊、板片、死屍為依附者，定知",
    "T07n0220_444:0240c20": "溺死不至彼岸。若能取木、器物、浮囊、板片、死",
    "T07n0220_444:0240c21": "屍為所依附，當知是類終不沒死，得至安隱",
    "T07n0220_444:0240c22": "大海彼岸，無損無害受諸快樂。如是，善現！若",
    "T07n0220_444:0240c23": "菩薩乘諸善男子、善女人等，雖於大乘成就",
    "T07n0220_444:0240c24": "少分信敬愛樂，若不書寫、受持、讀誦、思惟、修",
    "T07n0220_444:0240c25": "習、為他演說甚深般若波羅蜜多為所依附，",
    "T07n0220_444:0240c26": "當知如是住菩薩乘諸善男子、善女人等，中",
    "T07n0220_444:0240c27": "道衰敗不證無上正等菩提，退入聲聞或獨",
    "T07n0220_444:0240c28": "覺地。若菩薩乘諸善男子、善女人等，有於大",
    "T07n0220_444:0240c29": "乘成就圓滿信敬愛樂，若能書寫、受持、讀誦、",
    "T07n0220_444:0241a01": "思惟、修習、為他演說甚深般若波羅蜜多為所",
    "T07n0220_444:0241a02": "依附，當知如是住菩薩乘諸善男子、善女人",
    "T07n0220_444:0241a03": "等，終不中道退入聲聞或獨覺地，定證無上",
    "T07n0220_444:0241a04": "正等菩提。「復次，善現！如人欲度險惡曠野，若",
    "T07n0220_444:0241a05": "不攝受資糧器具，不能達到安樂國土，於其",
    "T07n0220_444:0241a06": "中道遭苦失命。如是，善現！若菩薩乘諸善男",
    "T07n0220_444:0241a07": "子、善女人等，設於無上正等菩提有信、有忍、",
    "T07n0220_444:0241a08": "有清淨心、有勝意樂、有欲勝解、有捨精進，",
    "T07n0220_444:0241a09": "若不攝受甚深般若波羅蜜多及餘功德，當",
    "T07n0220_444:0241a10": "知如是住菩薩乘諸善男子、善女人等，中道",
    "T07n0220_444:0241a11": "衰敗不證無上正等菩提，退入聲聞或獨覺",
    "T07n0220_444:0241a12": "地。善現當知！如人欲度險惡曠野，若能攝",
    "T07n0220_444:0241a13": "受資糧器具，必當達到安樂國土，終不中",
    "T07n0220_444:0241a14": "道遭苦捨命。如是，善現！若菩薩乘諸善男子、",
    "T07n0220_444:0241a15": "善女人等，已於無上正等菩提有信、有忍、有",
    "T07n0220_444:0241a16": "清淨心、有勝意樂、有欲勝解、有捨精進，復",
    "T07n0220_444:0241a17": "能攝受甚深般若波羅蜜多及餘功德，當知",
    "T07n0220_444:0241a18": "如是住菩薩乘諸善男子、善女人等，終不中",
    "T07n0220_444:0241a19": "道損耗退敗，超聲聞地及獨覺地，成熟有情、",
    "T07n0220_444:0241a20": "嚴淨佛土，疾證無上正等菩提。",
    "T07n0220_444:0241a21": "「復次，善現！譬如男子及諸女人，執持坏瓶詣",
    "T07n0220_444:0241a22": "河取水，若池、若井、若泉、若渠，當知此瓶不久",
    "T07n0220_444:0241a23": "爛壞。何以故？是瓶未熟不堪盛水，終歸地故。",
    "T07n0220_444:0241a24": "如是，善現！有菩薩乘諸善男子、善女人等，設",
    "T07n0220_444:0241a25": "於無上正等菩提有信、有忍、有清淨心、有",
    "T07n0220_444:0241a26": "勝意樂、有欲勝解、有捨精進，若不攝受甚",
    "T07n0220_444:0241a27": "深般若波羅蜜多方便善巧，則便遠離般若、",
    "T07n0220_444:0241a28": "靜慮、精進、安忍、淨戒、布施波羅蜜多，亦復遠",
    "T07n0220_444:0241a29": "離內空、外空、內外空、空空、大空、勝義空、有為空、",
    "T07n0220_444:0241b01": "無為空、畢竟空、無際空、散無散空、本性空、自共",
    "T07n0220_444:0241b02": "相空、一切法空、不可得空、無性空、自性空、無性",
    "T07n0220_444:0241b03": "自性空，亦復遠離真如、法界、法性、不虛妄性、",
    "T07n0220_444:0241b04": "不變異性、平等性、離生性、法定、法住、實際、虛空",
    "T07n0220_444:0241b05": "界、不思議界，亦復遠離苦、集、滅、道聖諦，亦復",
    "T07n0220_444:0241b06": "遠離四靜慮、四無量、四無色定，亦復遠離八",
    "T07n0220_444:0241b07": "解脫、八勝處、九次第定、十遍處，亦復遠離四",
    "T07n0220_444:0241b08": "念住、四正斷、四神足、五根、五力、七等覺支、八聖",
    "T07n0220_444:0241b09": "道支，亦復遠離空、無相、無願解脫門，亦復遠",
    "T07n0220_444:0241b10": "離菩薩十地，亦復遠離五眼、六神通，亦復遠",
    "T07n0220_444:0241b11": "離如來十力、四無所畏、四無礙解、大慈、大悲、大",
    "T07n0220_444:0241b12": "喜、大捨、十八佛不共法，亦復遠離無忘失法、",
    "T07n0220_444:0241b13": "恒住捨性，亦復遠離陀羅尼門、三摩地門，亦",
    "T07n0220_444:0241b14": "復遠離成熟有情、嚴淨佛土，亦復遠離一切",
    "T07n0220_444:0241b15": "智、道相智、一切相智。當知如是住菩薩乘諸",
    "T07n0220_444:0241b16": "善男子、善女人等，中道衰敗不證無上正等",
    "T07n0220_444:0241b17": "菩提，退入聲聞或獨覺地。「善現當知！譬如",
    "T07n0220_444:0241b18": "男子或諸女人，持燒熟瓶詣河取水，若池、若",
    "T07n0220_444:0241b19": "井、若泉、若渠，當知此瓶終不爛壞。何以故？",
    "T07n0220_444:0241b20": "是瓶善熟堪任盛水，極堅牢故。如是，善現！有",
    "T07n0220_444:0241b21": "菩薩乘諸善男子、善女人等，若於無上正等",
    "T07n0220_444:0241b22": "菩提有信、有忍、有清淨心、有勝意樂、有欲",
    "T07n0220_444:0241b23": "勝解、有捨精進，復能攝受甚深般若波羅蜜",
    "T07n0220_444:0241b24": "多方便善巧，便不遠離般若、靜慮、精進、安忍、",
    "T07n0220_444:0241b25": "淨戒、布施波羅蜜多，如是乃至不遠離一切",
    "T07n0220_444:0241b26": "智、道相智、一切相智，由是因緣常為諸佛及",
    "T07n0220_444:0241b27": "諸菩薩摩訶薩眾攝受護念。當知如是住菩",
    "T07n0220_444:0241b28": "薩乘諸善男子、善女人等，終不中道衰耗退",
    "T07n0220_444:0241b29": "敗，超聲聞地及獨覺地，成熟有情、嚴淨佛土，",
    "T07n0220_444:0241c01": "疾證無上正等菩提。",
    "T07n0220_444:0241c02": "「復次，善現！譬如商人無巧便智，船在海岸未",
    "T07n0220_444:0241c03": "具裝治，即持財物安置其上，牽著水中速便",
    "T07n0220_444:0241c04": "進發。當知是船中道壞沒，人船財物各散異",
    "T07n0220_444:0241c05": "處，如是商人無巧便智，喪失身命及大財寶。",
    "T07n0220_444:0241c06": "如是，善現！有菩薩乘諸善男子、善女人等，設",
    "T07n0220_444:0241c07": "於無上正等菩提有信、有忍、有清淨心、有",
    "T07n0220_444:0241c08": "勝意樂、有欲勝解、有捨精進，若不攝受甚",
    "T07n0220_444:0241c09": "深般若波羅蜜多方便善巧，則便遠離般若、",
    "T07n0220_444:0241c10": "靜慮、精進、安忍、淨戒、布施波羅蜜多，如是乃",
    "T07n0220_444:0241c11": "至遠離一切智、道相智、一切相智，當知如是",
    "T07n0220_444:0241c12": "住菩薩乘諸善男子、善女人等中道衰敗，喪",
    "T07n0220_444:0241c13": "失身命及大財寶，喪身命者謂墮聲聞或獨",
    "T07n0220_444:0241c14": "覺地，失財寶者謂失無上正等菩提。「善現",
    "T07n0220_444:0241c15": "當知！譬如商人有巧便智，先在海岸裝治船",
    "T07n0220_444:0241c16": "已，方牽入水知無穿穴，後持財物置上而去，",
    "T07n0220_444:0241c17": "當知是船必不壞沒，人物安隱達所至處。如",
    "T07n0220_444:0241c18": "是，善現！有菩薩乘諸善男子、善女人等，若於",
    "T07n0220_444:0241c19": "無上正等菩提有信、有忍、有清淨心、有勝",
    "T07n0220_444:0241c20": "意樂、有欲勝解、有捨精進，復能攝受甚深",
    "T07n0220_444:0241c21": "般若波羅蜜多方便善巧，便不遠離般若、靜",
    "T07n0220_444:0241c22": "慮、精進、安忍、淨戒、布施波羅蜜多，乃至不遠",
    "T07n0220_444:0241c23": "離一切智、道相智、一切相智，由是因緣常為",
    "T07n0220_444:0241c24": "諸佛及諸菩薩摩訶薩眾攝受護念。當知如",
    "T07n0220_444:0241c25": "是住菩薩乘諸善男子、善女人等，終不中道",
    "T07n0220_444:0241c26": "衰耗退敗，超聲聞地及獨覺地，成熟有情、嚴",
    "T07n0220_444:0241c27": "淨佛土，疾證無上正等菩提。",
    "T07n0220_444:0241c28": "「復次，善現！譬如有人年百二十，老耄衰朽復",
    "T07n0220_444:0241c29": "加眾病，所謂風病、熱病、淡病或三雜病，於",
    "T07n0220_444:0242a01": "意云何？是老病人頗從床座能自起不？」善現",
    "T07n0220_444:0242a02": "對曰：「不也！世尊！不也！善逝！」佛告善現：「是人設",
    "T07n0220_444:0242a03": "有扶令起立，亦無力行一俱盧舍、二俱盧舍、",
    "T07n0220_444:0242a04": "三俱盧舍。所以者何？老病甚故。如是，善現！有",
    "T07n0220_444:0242a05": "菩薩乘諸善男子、善女人等，設於無上正等",
    "T07n0220_444:0242a06": "菩提有信、有忍、有清淨心、有勝意樂、有欲",
    "T07n0220_444:0242a07": "勝解、有捨精進，若不攝受甚深般若波羅蜜",
    "T07n0220_444:0242a08": "多方便善巧，則便遠離般若、靜慮、精進、安忍、",
    "T07n0220_444:0242a09": "淨戒、布施波羅蜜多，如是乃至遠離一切智、",
    "T07n0220_444:0242a10": "道相智、一切相智。當知如是住菩薩乘諸善",
    "T07n0220_444:0242a11": "男子、善女人等中道衰敗，不證無上正等菩",
    "T07n0220_444:0242a12": "提，退入聲聞或獨覺地。何以故？以不攝受",
    "T07n0220_444:0242a13": "甚深般若波羅蜜多方便善巧，離諸功德，諸",
    "T07n0220_444:0242a14": "佛菩薩不護念故。「善現當知！譬如有人年百",
    "T07n0220_444:0242a15": "二十，老耄衰朽，復加眾病，謂風、熱、淡或三",
    "T07n0220_444:0242a16": "雜病，是老病人欲從床座起往他處而自不",
    "T07n0220_444:0242a17": "能，有二健人各扶一腋，徐策令起而告之言：",
    "T07n0220_444:0242a18": "『莫有所難，隨意欲往，我等二人終不相棄，必",
    "T07n0220_444:0242a19": "達所趣安隱無損。』如是，善現！有菩薩乘諸善",
    "T07n0220_444:0242a20": "男子、善女人等，若於無上正等菩提有信、有",
    "T07n0220_444:0242a21": "忍、有清淨心、有勝意樂、有欲勝解、有捨精",
    "T07n0220_444:0242a22": "進，復能攝受甚深般若波羅蜜多方便善巧，",
    "T07n0220_444:0242a23": "便不遠離般若、靜慮、精進、安忍、淨戒、布施波",
    "T07n0220_444:0242a24": "羅蜜多，如是乃至不遠離一切智、道相智、一",
    "T07n0220_444:0242a25": "切相智。當知如是住菩薩乘諸善男子、善女",
    "T07n0220_444:0242a26": "人等，終不中道衰耗退敗，超聲聞地及獨",
    "T07n0220_444:0242a27": "覺地，成熟有情、嚴淨佛土，疾證無上正等菩",
    "T07n0220_444:0242a28": "提。何以故？以能攝受甚深般若波羅蜜多方",
    "T07n0220_444:0242a29": "便善巧，具諸功德，諸佛菩薩共護念故。」",
    "T07n0220_444:0242b01": "爾時，具壽善現白佛言：「世尊！云何住菩薩乘",
    "T07n0220_444:0242b02": "諸善男子、善女人等，由不攝受甚深般若波",
    "T07n0220_444:0242b03": "羅蜜多方便善巧，離諸功德，退墮聲聞及獨",
    "T07n0220_444:0242b04": "覺地，不證無上正等菩提？」佛告善現：「善哉！",
    "T07n0220_444:0242b05": "善哉！汝為利樂住菩薩乘諸善男子、善女人",
    "T07n0220_444:0242b06": "等問如是事，汝今諦聽，當為汝說。善現當",
    "T07n0220_444:0242b07": "知！有菩薩乘諸善男子、善女人等，從初發心",
    "T07n0220_444:0242b08": "執我、我所修行布施乃至般若波羅蜜多，此",
    "T07n0220_444:0242b09": "善男子、善女人等修布施時作如是念：『我能",
    "T07n0220_444:0242b10": "行施，我施此物，彼受我施。』修淨戒時作如",
    "T07n0220_444:0242b11": "是念：『我能持戒，我持此戒，我具是戒。』修安",
    "T07n0220_444:0242b12": "忍時作如是念：『我能修忍，我於彼忍，我具",
    "T07n0220_444:0242b13": "是忍。』修精進時作如是念：『我能精進，我為",
    "T07n0220_444:0242b14": "此精進，我具是精進。』修靜慮時作如是念：『我",
    "T07n0220_444:0242b15": "能修定，我為此修定，我具是定。』修般若時",
    "T07n0220_444:0242b16": "作如是念：『我能修慧，我為此修慧，我具是",
    "T07n0220_444:0242b17": "慧。』「復次，善現！此善男子、善女人等修布施",
    "T07n0220_444:0242b18": "時執有是布施，執由此布施，執布施為我",
    "T07n0220_444:0242b19": "所；修淨戒時執有是淨戒，執由此淨戒，執",
    "T07n0220_444:0242b20": "淨戒為我所；修安忍時執有是安忍，執由",
    "T07n0220_444:0242b21": "此安忍，執安忍為我所；修精進時執有是精",
    "T07n0220_444:0242b22": "進，執由此精進，執精進為我所；修靜慮時執",
    "T07n0220_444:0242b23": "有是靜慮，執由此靜慮，執靜慮為我所；修",
    "T07n0220_444:0242b24": "般若時執有是般若，執由此般若，執般若為",
    "T07n0220_444:0242b25": "我所。是善男子、善女人等，我、我所執恒隨逐",
    "T07n0220_444:0242b26": "故，所行布施乃至般若波羅蜜多，增長生死",
    "T07n0220_444:0242b27": "不能解脫生等眾苦。所以者何？布施波羅蜜",
    "T07n0220_444:0242b28": "多中無如是分別可起此執，乃至般若波羅",
    "T07n0220_444:0242b29": "蜜多中亦無如是分別可起此執。何以故？遠",
    "T07n0220_444:0242b30": "離此彼岸是布施波羅蜜多相，乃至是般若",
    "T07n0220_444:0242c01": "波羅蜜多相故。「善現當知！此菩薩乘諸善男",
    "T07n0220_444:0242c02": "子、善女人等不知此岸彼岸相故，不能攝受",
    "T07n0220_444:0242c03": "布施、淨戒、安忍、精進、靜慮、般若波羅蜜多，乃",
    "T07n0220_444:0242c04": "至不能攝受一切智、道相智、一切相智，由是",
    "T07n0220_444:0242c05": "因緣，此菩薩乘諸善男子、善女人等，墮聲聞",
    "T07n0220_444:0242c06": "地或獨覺地，不證無上正等菩提。」",
    "T07n0220_444:0242c07": "大般若波羅蜜多經卷第四百四十四"
}