{
    "T39n1786_001:0083b05": "金光明經文句記卷第一(上)",
    "T39n1786_001:0083b07": "宋四明沙門釋知禮述",
    "T39n1786_001:0083b08": "吾先師昔居寶雲甞講斯典。其徒繁會競錄",
    "T39n1786_001:0083b09": "所聞。而竊形卷軸。況筆寄他手反羈乎曠遠",
    "T39n1786_001:0083b10": "之旨。至於援證經論辭多舛謬。予每一臨文",
    "T39n1786_001:0083b11": "不能無慨。近因講次憶其所領大義撰成記",
    "T39n1786_001:0083b12": "文。仍採孤山索隱中俗書故實。用為裨助。庶",
    "T39n1786_001:0083b13": "覽者不以事相之關情。但思理觀之為益。時",
    "T39n1786_001:0083b14": "天聖五祀臘月三日記。",
    "T39n1786_001:0083b15": "釋題二。初正標題目。金等四字即所釋也。",
    "T39n1786_001:0083b16": "文句二字是能釋也。所釋經題委在玄義。能",
    "T39n1786_001:0083b17": "釋文句者文即經文。句謂章句亦句逗也。即",
    "T39n1786_001:0083b18": "以章句節其經文。令其詮旨各有分齊。故荊",
    "T39n1786_001:0083b19": "谿云。以由釋題大義委悉。故至經文但粗分",
    "T39n1786_001:0083b20": "章段。題云文句良由於此。然立此二字蓋謙",
    "T39n1786_001:0083b21": "辭耳。若觀釋經大義非少。又解諸經皆稱文",
    "T39n1786_001:0083b22": "句。乃是通稱。故以經題簡之令別。二能說師",
    "T39n1786_001:0083b23": "號。住處得名如常所辨。二入文二。初定三分",
    "T39n1786_001:0083b24": "二。初的指所傳。異於真諦所譯七軸二十二",
    "T39n1786_001:0083b25": "品。故指四卷十八品也。世有足囑累為十九",
    "T39n1786_001:0083b26": "品者謬也。以諸譯本皆無此品故。二正判三",
    "T39n1786_001:0083b27": "分二。初引諸師判二。初總舉不同。盈者進也。",
    "T39n1786_001:0083b28": "縮者退也。蓋言諸師分割三分進退不同也。",
    "T39n1786_001:0083b29": "二江北下正明。初判三。初江北師。以四王等",
    "T39n1786_001:0083c01": "各於佛前發願擁護說聽之者。故云大誓護",
    "T39n1786_001:0083c02": "經。流水長者除病救魚。薩埵太子捨身飼虎",
    "T39n1786_001:0083c03": "等。為大悲接物。此師之意與下真諦新舊雖",
    "T39n1786_001:0083c04": "異大意是同。二江南師。與今分節三分似同。",
    "T39n1786_001:0083c05": "但昧壽量半品屬序耳。三真諦師二初判文。",
    "T39n1786_001:0083c06": "真諦三藏於梁世重譯此經。名金光明帝王",
    "T39n1786_001:0083c07": "經。更加四品。謂三身分別品。滅業障品。",
    "T39n1786_001:0083c08": "陀羅尼淨地品。依空滿願品。足讖本十八凡",
    "T39n1786_001:0083c09": "二十二品而出疏解釋。故云新文等也。二真",
    "T39n1786_001:0083c10": "諦下明義。仍斥江南以授記除病悉在流通。",
    "T39n1786_001:0083c11": "故云後師弟因果等也。合云師因弟果現文",
    "T39n1786_001:0083c12": "似倒。二今師下示今師意二。初約理破諸師",
    "T39n1786_001:0083c13": "二。初總斥人情。正斥真諦義兼江北。以此",
    "T39n1786_001:0083c14": "二師判師弟因果。並在正宗。意謂序分全未",
    "T39n1786_001:0083c15": "辨說修證之道。至流通分道味已歇微末而",
    "T39n1786_001:0083c16": "已。故總斥云是義不然。二夫三下別示經意",
    "T39n1786_001:0083c17": "二。初立意二。初明三分互通。杜塞也。三分共",
    "T39n1786_001:0083c18": "成一經感應豈得義理互不相兼。如初序分",
    "T39n1786_001:0083c19": "敘述發起。若不闕於下之二分。何名正通之",
    "T39n1786_001:0083c20": "序。正是序中所發所述。復是流通所宣流布。",
    "T39n1786_001:0083c21": "不爾何名一經正說。流通一段。若捨序正為",
    "T39n1786_001:0083c22": "通何法。是故三分各具三義。上中下語即七",
    "T39n1786_001:0083c23": "善中時節善也。妙經云。初中後善。若其杜絕",
    "T39n1786_001:0083c24": "何名善耶。二又眾下眾機遍益經所被機益",
    "T39n1786_001:0083c25": "有遲速。不必皆在正宗悟入。故云根性不定。",
    "T39n1786_001:0083c26": "何容序分全無法味。通中法味歇滅微末耶。",
    "T39n1786_001:0083c27": "既其不然。於流通中說流水因及信相果。復",
    "T39n1786_001:0083c28": "何所妨。彌益也。督率也。勵勸也。二又法下引",
    "T39n1786_001:0083c29": "經。師即釋迦也。達多品中明佛往劫以國",
    "T39n1786_001:0084a01": "王身事阿私仙求大乘法。故曰師因。持品授",
    "T39n1786_001:0084a02": "記波闍耶輸等成佛劫國即弟子果。古諸法",
    "T39n1786_001:0084a03": "師判法華經。自法師品後皆屬流通。而人共",
    "T39n1786_001:0084a04": "許。此與江南判今流通有師弟因果。其意齊",
    "T39n1786_001:0084a05": "也。故云與義無妨。然不可定執故云與奪",
    "T39n1786_001:0084a06": "由人。二今下據義分今部二。初分經二。初",
    "T39n1786_001:0084a07": "定三分文。今分三分大同江南。但序盈半品。",
    "T39n1786_001:0084a08": "故引三師但破真諦。二序者下示三分義二。",
    "T39n1786_001:0084a09": "初正示。將者當也。正宗流通在序分後。今序",
    "T39n1786_001:0084a10": "當有二分之益。故云將有利益。正當機者當",
    "T39n1786_001:0084a11": "是對義。即正對機緣辨說常果懺讚之道也。",
    "T39n1786_001:0084a12": "筌魚笱也。罤兔罝也。筌罤喻言教。魚兔喻義",
    "T39n1786_001:0084a13": "理。欲使言教流至將來。正像末時常令群生",
    "T39n1786_001:0084a14": "取於義理。故云不壅於來世也。二經曰下引",
    "T39n1786_001:0084a15": "經。二疑者下釋難二。初立難。既稱序分。合",
    "T39n1786_001:0084a16": "齊序品。安得復入正宗壽量半品餘耶。二眾",
    "T39n1786_001:0084a17": "經下釋通三。初引他部例。淨名經以佛國因",
    "T39n1786_001:0084a18": "果以為正宗。既無序品。諸師乃將佛國半品",
    "T39n1786_001:0084a19": "而為序分。若大品般若序品中云。佛知眾會",
    "T39n1786_001:0084a20": "已集告舍利弗。菩薩欲以一切種智知一切",
    "T39n1786_001:0084a21": "法。當習行般若波羅蜜等。如此說者已是正",
    "T39n1786_001:0084a22": "宗。而文在序分。若涅槃經常壽為正。既無",
    "T39n1786_001:0084a23": "序品乃以壽命品中集眾為序。此約北本也。",
    "T39n1786_001:0084a24": "若南本者謝公治定。乃取壽命集眾之文。題",
    "T39n1786_001:0084a25": "為序品。此等三經或序入正。或正入序。諸師",
    "T39n1786_001:0084a26": "分解不以為疑。安得獨疑今判序分入壽量",
    "T39n1786_001:0084a27": "中耶。二斯乃下明此經意。斯乃出自集經者",
    "T39n1786_001:0084a28": "節品之意。蓋以若將壽量品題。於天龍集信",
    "T39n1786_001:0084a29": "相室後安者。則令四佛斷疑之文孤然而起。",
    "T39n1786_001:0084b01": "故云嶄絕。嶄鋤銜切。嶄巖山貌。若文孤起則",
    "T39n1786_001:0084b02": "如山巖之險絕。不相連屬也。為此之故安壽",
    "T39n1786_001:0084b03": "量題於序段中也。三今從下約今意結。品雖",
    "T39n1786_001:0084b04": "屬正義當序分。豈順標題令義失耶。二序有",
    "T39n1786_001:0084b05": "下至釋經三分也。初釋序分二。初釋品",
    "T39n1786_001:0084b06": "題二。初釋序二。初標三義。經之序分義合",
    "T39n1786_001:0084b07": "有三。諸部之中或秖一二蓋闕略也。今經與",
    "T39n1786_001:0084b08": "法華等諸大部中皆具此三。二次緒下釋三",
    "T39n1786_001:0084b09": "義。緒謂繭之緒也。凡繭之抽絲先抽其緒。",
    "T39n1786_001:0084b10": "緒盡方見其絲。今以五事在初如絲之緒也。",
    "T39n1786_001:0084b11": "冠去聲呼。敘方將述當益。蓋言敘述當時",
    "T39n1786_001:0084b12": "有正宗流通之益。故此序述下一十七品也。",
    "T39n1786_001:0084b13": "發謂開發物機之信也。起謂興起聖應之教",
    "T39n1786_001:0084b14": "也。此序即以現瑞駭動物情。令信心顒顒教",
    "T39n1786_001:0084b15": "必深益。三品者下釋品二。初舉梵翻名。二",
    "T39n1786_001:0084b16": "品是下就名釋義二。初正釋。此中文句俱在",
    "T39n1786_001:0084b17": "經也。以能詮教皆用四法。謂聲名句文。此",
    "T39n1786_001:0084b18": "有二種。佛世滅後。若約佛世八音四辯梵音",
    "T39n1786_001:0084b19": "聲相。此一是實。名句文身但是聲上屈曲建",
    "T39n1786_001:0084b20": "立。此三是假聲屬色法。名句文身屬第三聚",
    "T39n1786_001:0084b21": "不相應行。毘曇十四成論十七瑜伽二十四",
    "T39n1786_001:0084b22": "種。此則大小二宗所立有異。名句文者。唯識",
    "T39n1786_001:0084b23": "云。名詮自性句詮差別。文即是字為二所",
    "T39n1786_001:0084b24": "依。若約滅後諸聖結集。彼土貝葉此方黃卷。",
    "T39n1786_001:0084b25": "其中所載名句文者。皆依形顯色法建立也。",
    "T39n1786_001:0084b26": "今略舉此二具足應四。氣類相從者。如以四",
    "T39n1786_001:0084b27": "法同明發起等義。故節為序品。乃至同明讚",
    "T39n1786_001:0084b28": "佛之義。故節為讚品。今雖釋序而品義貫下。",
    "T39n1786_001:0084b29": "二引例。律論二藏文句氣類。咸有篇聚犍度",
    "T39n1786_001:0084c01": "之節段。猶經之品類。篇聚者。謂五篇六聚。",
    "T39n1786_001:0084c02": "一波羅夷。二僧殘。三波逸提。四提舍尼。五突",
    "T39n1786_001:0084c03": "吉羅。此謂五篇也。於僧殘之下加偷蘭遮。即",
    "T39n1786_001:0084c04": "名六聚。若於吉羅更開惡說。復為七聚。毘曇",
    "T39n1786_001:0084c05": "者。具云。阿毘曇。此云無比法。即論藏也犍",
    "T39n1786_001:0084c06": "度。此云法聚。亦以氣類相從之法。聚為一段",
    "T39n1786_001:0084c07": "也。如八犍度論。謂一業犍度明三業。二使犍",
    "T39n1786_001:0084c08": "度明百八煩惱。三智四定五根六大七見八",
    "T39n1786_001:0084c09": "雜。思之可見。二從如下釋經文二。初分三序。",
    "T39n1786_001:0084c10": "此雖分三。至下消文。但束為通別二序。二釋",
    "T39n1786_001:0084c11": "三序三。初釋次序二。初泛論名數二。初明",
    "T39n1786_001:0084c12": "數不同二。初正明數開合。地人者弘地論師",
    "T39n1786_001:0084c13": "也。六事者。一所聞法體。二能持人。三聞持和",
    "T39n1786_001:0084c14": "合。四說教主。五依止處。六聞持伴。或七則離",
    "T39n1786_001:0084c15": "於我聞。或五則合於佛處。二兼示眾是非。此",
    "T39n1786_001:0084c16": "經正談常壽之宗在信相室。故諸天龍及諸",
    "T39n1786_001:0084c17": "菩薩於此集聽。說竟四佛不現。理合其眾退",
    "T39n1786_001:0084c18": "散。靈山說序夢中金鼓。時處既異故皆不聞。",
    "T39n1786_001:0084c19": "約聽常壽得是同聞。不預夢等故非同聞。以",
    "T39n1786_001:0084c20": "說此經時處不定。故同聞眾不如諸經安布",
    "T39n1786_001:0084c21": "次比也。若義淨新譯最勝王經。列同聞眾",
    "T39n1786_001:0084c22": "不異諸經。大師懸知梵本將至故注云云。二",
    "T39n1786_001:0084c23": "此之下立名多種二。初列釋異名。凡有六名。",
    "T39n1786_001:0084c24": "皆上句標名。下句釋義。印定義者。以如是等",
    "T39n1786_001:0084c25": "文如世符印。見此冠首知是佛經。故大論云。",
    "T39n1786_001:0084c26": "非但我法如是。三世佛經初亦然。為通名作",
    "T39n1786_001:0084c27": "本者。金口所談皆安如是故通名經。經後",
    "T39n1786_001:0084c28": "序者。結集時在說經後故。經前序者。以佛遺",
    "T39n1786_001:0084c29": "囑令安經首故。大論云。佛將涅槃。阿難問",
    "T39n1786_001:0085a01": "佛。一切經首當作何語。佛答阿難。應云如是",
    "T39n1786_001:0085a02": "我聞一時佛在某方某國與某大眾。破邪序",
    "T39n1786_001:0085a03": "者。以一切外經皆以阿漚二字冠首。阿之",
    "T39n1786_001:0085a04": "言無。漚之言有。以其所計此二為本。顯於",
    "T39n1786_001:0085a05": "部內不出有無。故立如是對破邪執不如不",
    "T39n1786_001:0085a06": "是。證信序者。大論云。何以不直說般若而說",
    "T39n1786_001:0085a07": "住王舍城。答說時方人令人信故。二天台下",
    "T39n1786_001:0085a08": "結歸四悉。天台師者。章安對彼舊解故稱智",
    "T39n1786_001:0085a09": "者為天台師。四悉檀者悉是華音以遍為義。",
    "T39n1786_001:0085a10": "檀是梵語此翻為施。諸佛聖人常以歡喜生",
    "T39n1786_001:0085a11": "善破惡入理四種之益。遍施眾生。斯是感",
    "T39n1786_001:0085a12": "應之通相也。此之次序金口令安即是應也。",
    "T39n1786_001:0085a13": "即被滅後一切機緣即是感也。而其一序有",
    "T39n1786_001:0085a14": "六名義其意如何。今以四種悉檀收之。則一",
    "T39n1786_001:0085a15": "一名義皆有所歸也。故初二二名是世界益",
    "T39n1786_001:0085a16": "施眾生也。三四二名屬於為人。第五破邪是",
    "T39n1786_001:0085a17": "對治法。第六信理屬第一義。此四既未判於",
    "T39n1786_001:0085a18": "深淺。即當四教各具四也。二舊解下正釋經",
    "T39n1786_001:0085a19": "文二。初依經釋五義。二明闕同聞意。此依",
    "T39n1786_001:0085a20": "地論師六事分文故。若依五事現文唯四。就",
    "T39n1786_001:0085a21": "初為五。初釋法體二。初舊解二。初引諸",
    "T39n1786_001:0085a22": "師釋四。初舊解。二肇師。三真諦。四龍樹。其",
    "T39n1786_001:0085a23": "四文義皆悉可見。至判四悉方定深淺。二此",
    "T39n1786_001:0085a24": "之下以四悉判。今明聖法若多若少若總若",
    "T39n1786_001:0085a25": "別。無非感應。感應不出四種悉檀。前判次序",
    "T39n1786_001:0085a26": "六種名義。是總是多。今判六事一一感應。是",
    "T39n1786_001:0085a27": "別是少。故如是二字諸師異釋。今天台師用",
    "T39n1786_001:0085a28": "四悉檀而會釋之。各得如來感應一意。豈同",
    "T39n1786_001:0085a29": "世諍是一非諸。舊解二字雖對文理。不分大",
    "T39n1786_001:0085b01": "小其語通總。又無生善三益之相。但得授受",
    "T39n1786_001:0085b02": "不謬之益。故屬世界也。肇師雖有會理之言",
    "T39n1786_001:0085b03": "亦不簡真俗。但生信順資稟之善故屬為人。",
    "T39n1786_001:0085b04": "真諦文理亦未分別。而論決定離增減惡故",
    "T39n1786_001:0085b05": "成對治。龍樹信順雖同肇師。而言信者言是",
    "T39n1786_001:0085b06": "事如是。此則能彰三諦之義。是事即俗諦。",
    "T39n1786_001:0085b07": "如即真諦。是即中諦。此於一句巧示三諦當",
    "T39n1786_001:0085b08": "第一義也。注云云者令如向辯。二今作下",
    "T39n1786_001:0085b09": "今釋二。初約教。二觀心。此之二釋即教觀二",
    "T39n1786_001:0085b10": "意雙美而談。逈出諸宗功由此也。初文分二。",
    "T39n1786_001:0085b11": "初通。約說約傳明如。約解約受明是。此既通",
    "T39n1786_001:0085b12": "釋。貫下別釋必該四教。故知法相是四所詮。",
    "T39n1786_001:0085b13": "佛是宣說四教之主。阿難是四聞持之人。當",
    "T39n1786_001:0085b14": "分而言四皆海量。二別釋三。初迭明破立四。",
    "T39n1786_001:0085b15": "即是四教一一破前不如不是。方立本教如",
    "T39n1786_001:0085b16": "是之義。初破邪立正。破外道邪顯三藏正二。",
    "T39n1786_001:0085b17": "初破邪。阿漚稱吉者。百論明外道問內弟",
    "T39n1786_001:0085b18": "子云。佛說何法。答云。略說二種惡止善行。",
    "T39n1786_001:0085b19": "外曰。汝經有過初說惡故是不吉。我師經法",
    "T39n1786_001:0085b20": "初說吉故。如廣主經等初皆言吉。以初吉",
    "T39n1786_001:0085b21": "故中後亦吉。故曰阿漚稱吉也。文乖等者。",
    "T39n1786_001:0085b22": "以正破邪不如不是。經初標吉而部內所詮",
    "T39n1786_001:0085b23": "唯是邪見。此文乖理非如也。邪見則不吉",
    "T39n1786_001:0085b24": "豈稱阿漚。此理異文非是也。故百論破云。",
    "T39n1786_001:0085b25": "是吉是不吉此是邪見氣也。二文如下立正。",
    "T39n1786_001:0085b26": "三藏教中文理相稱。以無常生滅之談稱無",
    "T39n1786_001:0085b27": "常生滅之理曰如。此理稱文曰是。二今謂下",
    "T39n1786_001:0085b28": "破異立同二。初破異。欲彰衍理先斥藏非。實",
    "T39n1786_001:0085b29": "有之俗而為能詮。不即真諦故非如也。所詮",
    "T39n1786_001:0085c01": "之真不含中理淺故非是。二摩下明同。通談",
    "T39n1786_001:0085c02": "幻有當體即空不異名如。即空之真能含中",
    "T39n1786_001:0085c03": "道。不同三藏析空定淺故理名是。通教必通",
    "T39n1786_001:0085c04": "別圓二教。故文標云摩訶衍也。三今謂三下",
    "T39n1786_001:0085c05": "破淺明深二初破淺。欲明別理先斥通非。通",
    "T39n1786_001:0085c06": "教三乘同聞即空。而鈍菩薩同二乘解。利根",
    "T39n1786_001:0085c07": "聞空不但空有兼能空空。既此各解望別非",
    "T39n1786_001:0085c08": "如。空中兩證證空尤劣比中非是。二明深。別",
    "T39n1786_001:0085c09": "教不通二乘修學。雖復廣攝微塵之眾。唯菩",
    "T39n1786_001:0085c10": "薩根皆聞佛性次第修入。既無異解故得稱",
    "T39n1786_001:0085c11": "如。無不證中故稱為是。四今謂離下破離立",
    "T39n1786_001:0085c12": "中二。初破離。欲明圓理先斥別非。別雖談中",
    "T39n1786_001:0085c13": "中唯佛界。雖復變造九界因果九非性具。須",
    "T39n1786_001:0085c14": "緣中道次第斷盡方成佛界。佛與九異故不",
    "T39n1786_001:0085c15": "名如。初觀出俗次觀出真。至第三觀雙出二",
    "T39n1786_001:0085c16": "諦方證中道。中不即邊故非是義。二文字下",
    "T39n1786_001:0085c17": "明中。能詮文字性本忘離。與理不異故稱為",
    "T39n1786_001:0085c18": "如。唯空唯有唯色唯心。一一皆中無非佛法故",
    "T39n1786_001:0085c19": "名為是。文如理是義究竟成。二初破下結成",
    "T39n1786_001:0085c20": "四教。問前釋四教通真含中得名理深。今結",
    "T39n1786_001:0085c21": "四教別教乃云破淺明深。豈可通教真中俱",
    "T39n1786_001:0085c22": "淺。答通理雖深。為攝二乘及鈍菩薩故兼淺",
    "T39n1786_001:0085c23": "理。今結別教獨菩薩法唯談深理。故以唯深",
    "T39n1786_001:0085c24": "破於兼淺。與前列釋義不相違。三此經下示",
    "T39n1786_001:0085c25": "部具四。二觀心。以圓三觀觀於陰等。修惡之",
    "T39n1786_001:0085c26": "心即是性惡。名惡法界無法不收。體是三德",
    "T39n1786_001:0085c27": "復名三諦。稱諦而照觀境不異故名為如。境",
    "T39n1786_001:0085c28": "即正觀者。境是本覺起為始覺。雖分新舊",
    "T39n1786_001:0085c29": "覺體不殊。故得名為境即正觀是義方成。若",
    "T39n1786_001:0086a01": "不爾者境照境等四句豈立。經言等者。若觀",
    "T39n1786_001:0086a02": "頑境偏小忘心假立真如等皆名邪觀。今茲",
    "T39n1786_001:0086a03": "正觀雖非約行。行人若欲攝事成理即聞而",
    "T39n1786_001:0086a04": "修。必須於所觀心簡於十境。陰境常有餘九",
    "T39n1786_001:0086a05": "待發。於能觀觀須識十乘。上根修一。中根",
    "T39n1786_001:0086a06": "至七。下根具七。若自未解摩訶止觀。當依",
    "T39n1786_001:0086a07": "師友一一咨詢。明識藥病方可修之。勿謂一",
    "T39n1786_001:0086a08": "句修行即足。下去觀解准此應知。二我聞下",
    "T39n1786_001:0086a09": "釋聞持二。初舊解三。初舊師。外人我見故",
    "T39n1786_001:0086a10": "多師心。阿難師佛故唱我聞。二真諦。我能",
    "T39n1786_001:0086a11": "受持佛所說法故是器義。簡三非器顯成三",
    "T39n1786_001:0086a12": "慧。雖未分於四教慧別。然釋我聞尤過舊解。",
    "T39n1786_001:0086a13": "三釋謂。彼明耳識從四緣生。一空二根三境",
    "T39n1786_001:0086a14": "四作意。今云不壞是根。可聞處是境。諦聽是",
    "T39n1786_001:0086a15": "作意。唯闕空緣。下云因緣和合義可兼之。即",
    "T39n1786_001:0086a16": "四緣和合方發耳識。不言耳聞稱我聞者。我",
    "T39n1786_001:0086a17": "是耳主故。新云耳識九緣生。備於唯識也。",
    "T39n1786_001:0086a18": "二師釋下今釋二。初約教釋二。初我聞各釋",
    "T39n1786_001:0086a19": "二。初明四我。此我我等例於大經生生等四",
    "T39n1786_001:0086a20": "句而立。然我是假名攬陰而有。陰法既有生",
    "T39n1786_001:0086a21": "生等四。我隨實法豈不然乎。如釋生生云大",
    "T39n1786_001:0086a22": "生生小生。此乃生滅生於生滅。攬生滅法成",
    "T39n1786_001:0086a23": "生滅我。故例生生成於我我。雖是空觀而非",
    "T39n1786_001:0086a24": "體空。是故三藏當於初句。又復應知假實生",
    "T39n1786_001:0086a25": "滅眾生本爾而不覺知。今稟此教稱本而觀。",
    "T39n1786_001:0086a26": "豈唯此教。下三皆爾。通教實法生即不生。",
    "T39n1786_001:0086a27": "故陰中我即無我也。故屬次句。別人知陰不",
    "T39n1786_001:0086a28": "生而生。是故觀於無我而我。蓋由此教元知",
    "T39n1786_001:0086a29": "真我。見慢盛故。初觀無我次破無我。建立於",
    "T39n1786_001:0086b01": "我後入真我。是故此教當第三句。圓人即達",
    "T39n1786_001:0086b02": "現前假實不生不生。攬常住陰而成真我。我",
    "T39n1786_001:0086b03": "既即中二諦皆趣。故云我無我而不二真我",
    "T39n1786_001:0086b04": "義。是故此教當第四句。教本被機故四我義",
    "T39n1786_001:0086b05": "配四根性。令後說者如上分別故注云云。二",
    "T39n1786_001:0086b06": "明四聞。我是聞主聞是我用。主是假人用是",
    "T39n1786_001:0086b07": "實法。然若解生義則聞義自顯。但生是總",
    "T39n1786_001:0086b08": "論緣起。聞乃別從說聽不無少異。從聞因",
    "T39n1786_001:0086b09": "緣而有餘聞故曰聞聞。既從緣生終歸壞滅。",
    "T39n1786_001:0086b10": "此聞生滅也。聞無四性當處無聞故曰聞不",
    "T39n1786_001:0086b11": "聞。此聞無生也。真雖不聞俗中有聞故曰不",
    "T39n1786_001:0086b12": "聞聞。此聞無量也。二諦即中故云不聞。中",
    "T39n1786_001:0086b13": "亦叵得復云不聞。四十九年不說一字。何有",
    "T39n1786_001:0086b14": "中邊而可聞耶。此聞無作也。注意同前。二",
    "T39n1786_001:0086b15": "有四下我聞共釋三。初聞者四能。三藏教中",
    "T39n1786_001:0086b16": "阿難一身而有四德故受四名。典藏出阿含。",
    "T39n1786_001:0086b17": "餘三出正法念。今演小名對於四教義與名",
    "T39n1786_001:0086b18": "合。阿難梵語歡喜華言。佛成道夜生舉國歡",
    "T39n1786_001:0086b19": "喜。因以為名。從緣立名符生滅法。傳持三",
    "T39n1786_001:0086b20": "藏宜用此名。通教所說體事即理。異凡俗見",
    "T39n1786_001:0086b21": "宜用賢名。別教五談塵沙佛法。多所主領宜",
    "T39n1786_001:0086b22": "典藏名。圓教始終詮法界理。既深且廣宜用",
    "T39n1786_001:0086b23": "海名。二歡喜下能承四佛四。初三藏。此教",
    "T39n1786_001:0086b24": "析法空不含中。故見佛身唯是丈六。二賢阿",
    "T39n1786_001:0086b25": "下通教。觀既體法顯二種空謂但不但。鈍根",
    "T39n1786_001:0086b26": "菩薩同二乘人唯見但空。無中實故非色心",
    "T39n1786_001:0086b27": "本。故佛元由誓無殘習。幻出身智終歸灰",
    "T39n1786_001:0086b28": "滅。色有分齊故云丈六。若利菩薩受別圓接",
    "T39n1786_001:0086b29": "解不但空。空是本覺中實之體。是妙色心佛",
    "T39n1786_001:0086c01": "位證得。所有身智稱體無邊。故名尊特尊崇",
    "T39n1786_001:0086c02": "奇特。亦名報身。秖一佛身由利鈍機見二種",
    "T39n1786_001:0086c03": "狀。故云合身。通教佛身須作此辯。應了鈍",
    "T39n1786_001:0086c04": "根見佛縱高十里乃至百億。以依但空亦非",
    "T39n1786_001:0086c05": "尊特。有分齊故。若利人見丈六八尺。既依中",
    "T39n1786_001:0086c06": "道亦無分齊。是故下文金龍尊王偈讚三十",
    "T39n1786_001:0086c07": "二相。文句解云正歎尊特。三典下別教。",
    "T39n1786_001:0086c08": "此教初心便聞但中。中雖不具九界依正。非",
    "T39n1786_001:0086c09": "無佛界妙色妙心。是故見佛唯無分齊尊特",
    "T39n1786_001:0086c10": "身也。此教始終不共二乘及住空菩薩修證",
    "T39n1786_001:0086c11": "故也。四海下圓教。此教所說世間相常。故一",
    "T39n1786_001:0086c12": "切法無非中道。雖與別人同見尊特。彼兼別",
    "T39n1786_001:0086c13": "修此皆性具。故龍女云。微妙淨法身具相三",
    "T39n1786_001:0086c14": "十二。欲彰全性是故從勝特名法身。故此教",
    "T39n1786_001:0086c15": "人觀性德苦樂而興與拔。以即理毒害為所",
    "T39n1786_001:0086c16": "消伏。修德三因名性德行。報應二身即名法",
    "T39n1786_001:0086c17": "身。蓋欲以性而泯於修。苦則即拔無拔。毒",
    "T39n1786_001:0086c18": "則即消無消。行乃即修無修。佛乃即證無證。",
    "T39n1786_001:0086c19": "阿難傳此無作四諦即說無說。是故親承法",
    "T39n1786_001:0086c20": "身佛也。三此下部有四機。問上明四教今那",
    "T39n1786_001:0086c21": "但云三乘說聽。答以三乘中聲聞緣覺須論",
    "T39n1786_001:0086c22": "藏通。若明菩薩須該四教。三乘總論四教別",
    "T39n1786_001:0086c23": "辨。聽既三乘說必四佛。既一音各解亦一身",
    "T39n1786_001:0086c24": "異見。前明合身其意在此。二觀下約觀心解。",
    "T39n1786_001:0086c25": "以上我聞各四句義。就於行者心觀辨之。攀",
    "T39n1786_001:0086c26": "上等者。是有漏禪六行觀也。攀上淨妙離厭",
    "T39n1786_001:0086c27": "下苦麁障。約於九地迭論上下。我我聞聞是",
    "T39n1786_001:0086c28": "三藏中生滅俗境。前約三乘知解生滅觀之",
    "T39n1786_001:0086c29": "入理。今就凡夫不知而修但成世禪。既是",
    "T39n1786_001:0087a01": "俗境知與不知法本生滅。故當生生句。今宗",
    "T39n1786_001:0087a02": "解之或從所化機。或約能觀觀。析體二觀俗",
    "T39n1786_001:0087a03": "異真同。前約俗異故將析法別對初句。今就",
    "T39n1786_001:0087a04": "真同故以析體共對次句。後之二觀不殊前",
    "T39n1786_001:0087a05": "對。又前約教我聞四句可對四人。今論修觀",
    "T39n1786_001:0087a06": "須就一人一念而照。故釋籤一心三觀於一",
    "T39n1786_001:0087a07": "念心見四四諦。尚具四趣豈闕世禪。故說必",
    "T39n1786_001:0087a08": "次第約人辨相故。修無前後唯成圓觀故。三",
    "T39n1786_001:0087a09": "一時下明和合二。初舊解二。初肇師。啟",
    "T39n1786_001:0087a10": "開也。運謂時運嘉善也。會合也。即是機應善",
    "T39n1786_001:0087a11": "合之時也。二三藏下真諦二。初敘彼立義。此",
    "T39n1786_001:0087a12": "解同肇以合釋一。而但就機論不高下合應",
    "T39n1786_001:0087a13": "之心也。若謂眾生心不高下中平之時。即",
    "T39n1786_001:0087a14": "是與佛合一時也。故云平時即是一時。二私",
    "T39n1786_001:0087a15": "下章安釋成。言私謂者。大師滅後頂師記錄。",
    "T39n1786_001:0087a16": "此文句時自加此釋。事非公灼故言私也。蓋",
    "T39n1786_001:0087a17": "慮後人不解真諦高下之義。故為釋出。高",
    "T39n1786_001:0087a18": "謂慢心自恃陵他不能奉行佛之道法。故云",
    "T39n1786_001:0087a19": "慢心不行。下謂耽戀五欲荒迷不捨何能受",
    "T39n1786_001:0087a20": "道。此之二心最為道障。欲令今人不耽不慢",
    "T39n1786_001:0087a21": "修於平時即感聖也。二師下今釋二。初約教",
    "T39n1786_001:0087a22": "二。初約因緣總釋。感應因緣合一之時也。",
    "T39n1786_001:0087a23": "不明感應與誰論一。未分三諦淺深之別。故",
    "T39n1786_001:0087a24": "當總釋。二亦下約諦智別釋二。初釋時。問諦",
    "T39n1786_001:0087a25": "智但在機感應該生佛。雙隻既不同如何論",
    "T39n1786_001:0087a26": "總別。答智即是機諦即是應。智諦合時名感",
    "T39n1786_001:0087a27": "應一。何者。佛以三諦而為其體。不以此體應",
    "T39n1786_001:0087a28": "於眾生。眾生無由智合於諦。如須菩提石室",
    "T39n1786_001:0087a29": "觀空。釋迦歎言得見我身。豈唯諦理諸善亦",
    "T39n1786_001:0087b01": "然。如云若持五戒釋迦如來在汝家中。故知",
    "T39n1786_001:0087b02": "佛以三諦諸善而為體相。眾生修善見諦理",
    "T39n1786_001:0087b03": "時。即是感應合一時也。今明三諦即攝四教。",
    "T39n1786_001:0087b04": "如常所辨。二而言下釋一。即前諦智合一之",
    "T39n1786_001:0087b05": "相也。先簡不合。謂前思後知此乃覺觀虛妄",
    "T39n1786_001:0087b06": "之心。若智發者思覺俱寂豁爾開悟。方與諦",
    "T39n1786_001:0087b07": "一故言一時。四教諦智一相皆然。二觀解。前",
    "T39n1786_001:0087b08": "約教解是佛會開悟。今約觀心是滅後造修。",
    "T39n1786_001:0087b09": "前分四教今在一心。文同意異。四明教主",
    "T39n1786_001:0087b10": "二。初舊解二。初真諦。未破無明名小菩薩。",
    "T39n1786_001:0087b11": "若證法身分顯三義故不被異。三乘異外故",
    "T39n1786_001:0087b12": "但一義。菩薩雙異外道二乘。故得二義而未",
    "T39n1786_001:0087b13": "平等。佛盡能異是故三義具足究竟。二釋論。",
    "T39n1786_001:0087b14": "世尊當十故佛第九。此就合說。若調御丈夫",
    "T39n1786_001:0087b15": "開為二號則佛當第十。十號具足名世間尊。",
    "T39n1786_001:0087b16": "此是能覺。其所覺者。即世間等三雙法也。",
    "T39n1786_001:0087b17": "初雙約凡聖。世則六凡法。出世則四聖法。",
    "T39n1786_001:0087b18": "次雙約小大。無常則凡小法。常則大乘法。",
    "T39n1786_001:0087b19": "後雙約思議不思議。六凡三教是數皆可思",
    "T39n1786_001:0087b20": "議法。唯圓非數是不可思議法。此等法門於",
    "T39n1786_001:0087b21": "一心中朗然頓覺。故名為佛。二今釋二。初約",
    "T39n1786_001:0087b22": "教。佛既翻覺。而有三身即是三種覺智所成。",
    "T39n1786_001:0087b23": "若一切智成於三藏丈六佛。依道種智有二",
    "T39n1786_001:0087b24": "佛者。此智論於界內外故。界內道種成於通",
    "T39n1786_001:0087b25": "教但空丈六。以鈍菩薩為空出假故。界外道",
    "T39n1786_001:0087b26": "種成於通別但中尊特。以二菩薩為中出假",
    "T39n1786_001:0087b27": "故。一切種智成於圓教及通別教諸法趣中",
    "T39n1786_001:0087b28": "法身佛也。雖被四機秖是三佛。此之三佛",
    "T39n1786_001:0087b29": "不可定一無差即差故。不可定異差即無差",
    "T39n1786_001:0087c01": "故。須忘一異是祕密藏故。而論一異跨節當",
    "T39n1786_001:0087c02": "分故。二約觀。三觀所覺皆云諸法者。一一覺",
    "T39n1786_001:0087c03": "於三諦也。故空覺三諦差別情忘名第一義",
    "T39n1786_001:0087c04": "空。故曰一相。假覺三諦皆能立法名如來藏。",
    "T39n1786_001:0087c05": "故曰種種相。中覺三諦遮照同時名第一義",
    "T39n1786_001:0087c06": "理。故曰無一異相亦一異相。前約教釋故以",
    "T39n1786_001:0087c07": "三智別示三身攝於四教。今既約觀須唯在",
    "T39n1786_001:0087c08": "圓。圓觀若成四教三身。不求自獲。塵去鑑淨",
    "T39n1786_001:0087c09": "像現隨形。令此分別故注云云。五住者下住",
    "T39n1786_001:0087c10": "處二。初雙標。佛能住人也。城山所住處也。",
    "T39n1786_001:0087c11": "人必有法以為能住。如世惡人必以惡法住",
    "T39n1786_001:0087c12": "於家舍。善人善法住舍亦然。今云佛住王",
    "T39n1786_001:0087c13": "城耆山。豈得不以首楞嚴定為能住法耶。故",
    "T39n1786_001:0087c14": "普賢觀云。釋迦牟尼名毘盧遮那。此佛住處",
    "T39n1786_001:0087c15": "名常寂光。牟尼是人寂光是法。此之人法自",
    "T39n1786_001:0087c16": "可分於能住所住。若望山城俱為能住。山望",
    "T39n1786_001:0087c17": "寂光為所住處。處隨法轉。其猶還丹點鐵成",
    "T39n1786_001:0087c18": "金。故摩竭提阿蘭若處名寂滅場。今之城山",
    "T39n1786_001:0087c19": "豈其不爾。故知不辨能住心法。但云色身住",
    "T39n1786_001:0087c20": "於土石。則大小心境之談便成無用。是以",
    "T39n1786_001:0087c21": "雙標能住所住其有旨乎。二真諦下雙釋二。",
    "T39n1786_001:0087c22": "初明能住法二。初舊解二。初真諦。此師釋住",
    "T39n1786_001:0087c23": "不但色質住於城山。故明八種能住之法。一",
    "T39n1786_001:0087c24": "住大千顯能住化廣。二住依止顯今能住。三",
    "T39n1786_001:0087c25": "住五分顯於能住無漏五陰。五分者。謂戒定",
    "T39n1786_001:0087c26": "慧解脫解脫知見。謂無學道共戒滅盡定無",
    "T39n1786_001:0087c27": "生慧有餘解脫照解脫智眼名為知見。謂自",
    "T39n1786_001:0087c28": "知是初果乃至四果也。是則前三并在於果",
    "T39n1786_001:0087c29": "方名法身。言壽命現在者。以入無餘則五",
    "T39n1786_001:0088a01": "分滅故。灰身則戒定有餘解脫滅滅智則慧",
    "T39n1786_001:0088a02": "及知見滅。故壽命現在五分得住。四住威儀",
    "T39n1786_001:0088a03": "行住坐臥皆有法則故能利物。五天住住禪",
    "T39n1786_001:0088a04": "定者。禪則四禪。定謂四空。是色無色二界天",
    "T39n1786_001:0088a05": "法故。六梵住住四等。眾生無量我心常等故。",
    "T39n1786_001:0088a06": "四禪加修慈悲喜捨生梵天王。故云梵住。",
    "T39n1786_001:0088a07": "文無喜捨略也。七聖住住三三昧謂空無相",
    "T39n1786_001:0088a08": "無願。此三聖人所修故云聖住。八大處住即",
    "T39n1786_001:0088a09": "常寂光言慮已絕。故云第一義也。此之八義",
    "T39n1786_001:0088a10": "皆是如來能住法也。二釋論。大品云。佛住",
    "T39n1786_001:0088a11": "王舍城。龍樹約四義釋能住法。謂天梵聖佛",
    "T39n1786_001:0088a12": "也。真諦八法不出此四。是故大師以四攝",
    "T39n1786_001:0088a13": "之。論中天梵與真諦師天梵二住名義全同。",
    "T39n1786_001:0088a14": "而言定者四等定也。此則以二攝於二也。聖",
    "T39n1786_001:0088a15": "住與真諦聖住名義全同。而更攝得五分壽",
    "T39n1786_001:0088a16": "命。此則以一攝二也。佛住與真諦大處住名",
    "T39n1786_001:0088a17": "異義同。以一攝一。此則論四已攝彼五也。",
    "T39n1786_001:0088a18": "而論復云。於四住法中住聖住佛住法憐憫",
    "T39n1786_001:0088a19": "眾生故。王舍城住今云迹住也。此義復攝真",
    "T39n1786_001:0088a20": "諦三住。以王城是依止處故。王城在大千界",
    "T39n1786_001:0088a21": "內故。四威儀不離王城故。問佛能住法是首",
    "T39n1786_001:0088a22": "楞嚴。論何須說聖梵天三。答如來自行實在",
    "T39n1786_001:0088a23": "楞嚴。為利他故住餘三法。心若不住梵天等",
    "T39n1786_001:0088a24": "法口豈能說四禪四等。是故妙樂明論四住",
    "T39n1786_001:0088a25": "云。從廣之狹將勝攝劣故。天攝機寬佛攝最",
    "T39n1786_001:0088a26": "狹中二迭論。故云從廣之狹。佛住既勝無善",
    "T39n1786_001:0088a27": "不攝。故聖等三是凡小善明所攝耳。二今",
    "T39n1786_001:0088a28": "釋二。初教。論明四住其義猶總。是故今家明",
    "T39n1786_001:0088a29": "四教佛住於三諦。復論兼獨住法明矣。三藏",
    "T39n1786_001:0088b01": "所詮析法觀拙。故成佛唯丈六身。但住真諦。",
    "T39n1786_001:0088b02": "通教所詮體法觀巧能證二空。故所成佛隨",
    "T39n1786_001:0088b03": "利鈍機一身兩見。丈六住真尊特住中。別",
    "T39n1786_001:0088b04": "教詮中修次第觀。故所成佛唯一尊特。以須",
    "T39n1786_001:0088b05": "別修緣了莊嚴。故使此佛雙住俗中。圓教",
    "T39n1786_001:0088b06": "詮中中具諸法。因中萬行不修而修。果上萬",
    "T39n1786_001:0088b07": "德成無所成。故即報應名為法身。唯住中道。",
    "T39n1786_001:0088b08": "前三教佛豈離法身。今就當分明四差別。是",
    "T39n1786_001:0088b09": "故四佛各以住法住於城山。二觀。於一心中",
    "T39n1786_001:0088b10": "圓修三觀住於三諦。以此住法住所居處。若",
    "T39n1786_001:0088b11": "念念不休即觀行佛行住坐臥。經云。此處皆",
    "T39n1786_001:0088b12": "應起塔。即此意也。二王下明所住處二。初城",
    "T39n1786_001:0088b13": "二。初因緣釋。此文雖略意亦可見。若欲備知",
    "T39n1786_001:0088b14": "當尋彼論。二觀行釋。上諸觀解皆是附法。",
    "T39n1786_001:0088b15": "以如是等不借事義表觀法故。此之城山是",
    "T39n1786_001:0088b16": "託事觀也。如今王舍借覆蓋義表於五陰。託",
    "T39n1786_001:0088b17": "自在義表善惡王。故妙樂云。以善惡王對無",
    "T39n1786_001:0088b18": "記舍。應知無記遍該八識。若善惡王唯第六",
    "T39n1786_001:0088b19": "識。以此第六通三性故。謂善性惡性無記性",
    "T39n1786_001:0088b20": "也。此無記性同餘四陰為所觀境。取善惡性",
    "T39n1786_001:0088b21": "為能觀觀。初心修觀莫不用此第六心也。以",
    "T39n1786_001:0088b22": "由此心能起忻厭。分別名義作善惡因故。所",
    "T39n1786_001:0088b23": "言善者。對惡得名非究竟善。以此王數本由",
    "T39n1786_001:0088b24": "見愛熏習所成。圓名字人全未能伏。縱起善",
    "T39n1786_001:0088b25": "念不離見愛。故十境心皆名魔障。不思議觀",
    "T39n1786_001:0088b26": "方曰善淨。若直以此心觀實相理。如用藕絲",
    "T39n1786_001:0088b27": "懸須彌也。徒增分別絕念無由。若體此心是",
    "T39n1786_001:0088b28": "性惡者。性惡融通無法不趣。自然攝得七八",
    "T39n1786_001:0088b29": "九識同為妙觀。故得名為境即是觀。能所既",
    "T39n1786_001:0088c01": "泯思議乃忘。圓妙之觀初心可修。故妙樂云。",
    "T39n1786_001:0088c02": "忽都未聞性惡之名。安能信有性德之行。須",
    "T39n1786_001:0088c03": "聞性惡者。以知性惡故則修惡本虛。三觀十",
    "T39n1786_001:0088c04": "乘無惑可破無理可顯。修德功寂是無作行。",
    "T39n1786_001:0088c05": "故以性德召此行也。此意若昧徒說心王為",
    "T39n1786_001:0088c06": "能觀觀。終非圓觀。豈前三教非善惡王為能",
    "T39n1786_001:0088c07": "觀耶。又須了知非獨城山以陰為境。諸事法",
    "T39n1786_001:0088c08": "觀皆須觀陰。故妙樂云。又諸觀境不出五陰。",
    "T39n1786_001:0088c09": "今此山等約陰便故。以諸文中直云境智。記",
    "T39n1786_001:0088c10": "文既云諸觀之境不出五陰。則知記事附法",
    "T39n1786_001:0088c11": "無不觀陰。言此山等約陰便者。蓋此山城表",
    "T39n1786_001:0088c12": "陰義便。故明言陰。諸文不便故直云境智。",
    "T39n1786_001:0088c13": "雖為不便不言五陰。而所觀境無不是陰。故",
    "T39n1786_001:0088c14": "上句云不出五陰。直云境智。即諸文云。觀一",
    "T39n1786_001:0088c15": "念心即空假中也。雖不云陰且一念心非陰",
    "T39n1786_001:0088c16": "是何。有人據此執諸觀境不觀陰者。違文背",
    "T39n1786_001:0088c17": "義過莫大焉。又僻執云。唯止觀中從行觀法",
    "T39n1786_001:0088c18": "得簡陰境。諸事法觀不得簡陰。斯是胸情自",
    "T39n1786_001:0088c19": "立規矩。諸文觀法既不出陰。簡有何妨。況",
    "T39n1786_001:0088c20": "妙樂中觀陰。須明方便正修簡境及心。簡境",
    "T39n1786_001:0088c21": "豈非去尺就寸。簡心豈非去其思議取不思",
    "T39n1786_001:0088c22": "議耶。安得固違執不簡陰。此人又執諸文託",
    "T39n1786_001:0088c23": "事附法觀心不可修習。唯止觀約行觀法方",
    "T39n1786_001:0088c24": "可修之。乃引義例諭邪師文為據。彼文云。十",
    "T39n1786_001:0088c25": "二部觀寄事立名。雖有三觀之名十境十乘",
    "T39n1786_001:0088c26": "不列。一部名下唯施一句。豈此一句能伸",
    "T39n1786_001:0088c27": "觀門。今人謂事法觀心便可修習。不假止",
    "T39n1786_001:0088c28": "觀者。豈不全同往代邪師耶。今評義例驗此",
    "T39n1786_001:0088c29": "人說。全昧荊谿破立意也。何者。義例諭疑",
    "T39n1786_001:0089a01": "本為邪師錯。謂止觀十境十乘是漸圓觀。唯",
    "T39n1786_001:0089a02": "頂法師十二部經觀心之文為頓頓觀。修之",
    "T39n1786_001:0089a03": "即得。是故荊谿如上諭之。其意但是破彼邪",
    "T39n1786_001:0089a04": "師。將頂法師十二部下觀心一句。具足伸",
    "T39n1786_001:0089a05": "於頓頓觀門也。邪師既以止觀十境十乘。自",
    "T39n1786_001:0089a06": "是漸圓。終不肯用入十二部事觀中修。豈得",
    "T39n1786_001:0089a07": "同於正解之師。講至城山等觀之時。學者欲",
    "T39n1786_001:0089a08": "修即敘止觀方便正修揀境等文。成其法行。",
    "T39n1786_001:0089a09": "若然。豈是十境十乘一向不列耶。豈是獨將",
    "T39n1786_001:0089a10": "一句伸觀門耶。又何甞云事法觀心不假止",
    "T39n1786_001:0089a11": "觀便可修習。又不云城山等觀是頓頓法。那",
    "T39n1786_001:0089a12": "斥全同往代邪師耶。又法華玄義示諸文觀",
    "T39n1786_001:0089a13": "心令即聞即修。釋籤云。隨聞一句攝事成理。",
    "T39n1786_001:0089a14": "不待觀境方名修觀。先祖垂範昭然可鑑。如",
    "T39n1786_001:0089a15": "何固執事法觀門不可修習。此人又全不許",
    "T39n1786_001:0089a16": "得法之師敘於私記教人修觀。須自深諳止",
    "T39n1786_001:0089a17": "觀法門方可修於諸文觀心。若其然者。修觀",
    "T39n1786_001:0089a18": "行人則全不藉教授知識五緣之中。善知識",
    "T39n1786_001:0089a19": "緣全無用也。四緣寧闕善知識緣最不可捨。",
    "T39n1786_001:0089a20": "故大師云。自能決了可得獨行。妨難未諳不",
    "T39n1786_001:0089a21": "宜捨也。經云。隨順善師學得見河沙佛。又備",
    "T39n1786_001:0089a22": "諳止觀十乘等法是大法師。是大禪師。豈諸",
    "T39n1786_001:0089a23": "文中事法觀心皆須此人方得修耶。作此謬",
    "T39n1786_001:0089a24": "說障傳法者宣示觀門。障初心人依師進行",
    "T39n1786_001:0089a25": "所損彌大。學者知之。二耆下山二。初因緣釋。",
    "T39n1786_001:0089a26": "山峯之勢似鷲之頭。或云靈鷲。此鳥有靈知",
    "T39n1786_001:0089a27": "人死時故。又多仙靈隱其中故。說文云。鷲黑",
    "T39n1786_001:0089a28": "色多子。二觀行釋。若妙經疏先以三字對於",
    "T39n1786_001:0089a29": "五陰。次觀三字而為三德。達陰即理也。今",
    "T39n1786_001:0089b01": "此文略直以三字表示三德。雖不云陰義當",
    "T39n1786_001:0089b02": "體陰而為三德。須知陰是見思報法。此乃",
    "T39n1786_001:0089b03": "修惡即是性惡而為三德。其善惡王若非性",
    "T39n1786_001:0089b04": "具。何能常住祕藏之處。心數塵勞若非性惡。",
    "T39n1786_001:0089b05": "何由能得同入其中。二此經下明闕同聞意",
    "T39n1786_001:0089b06": "二。初正釋。時五處四者。一耆山說序時。二室",
    "T39n1786_001:0089b07": "內說壽量時。三夢中見金鼓時。四夢覺詣耆",
    "T39n1786_001:0089b08": "山說時。五列眾至金寶蓋山王佛國讚釋迦",
    "T39n1786_001:0089b09": "時。故時有五也。以說序說夢俱在耆山故",
    "T39n1786_001:0089b10": "處但四。二若爾下釋疑問意者。四佛說壽在",
    "T39n1786_001:0089b11": "信相室。阿難在靈鷲何稱我聞。然雖下答也。",
    "T39n1786_001:0089b12": "報恩經中眾令阿難為佛侍者。阿難從佛而",
    "T39n1786_001:0089b13": "求四願。一不受故衣。二不受別請。三不同",
    "T39n1786_001:0089b14": "諸比丘須見即見。四所未聞經重為我說。佛",
    "T39n1786_001:0089b15": "皆許之。又其得佛覺三昧者。佛加覺力如佛",
    "T39n1786_001:0089b16": "故名佛覺。能自通達者不待重說也。然阿難",
    "T39n1786_001:0089b17": "佛成道夜生。年二十五方為侍者。已前之經",
    "T39n1786_001:0089b18": "准向兩義尚稱我聞。況近在信相室中耶。◎",
    "T39n1786_001:0089b19": "金光明經文句記卷第一(上)"
}