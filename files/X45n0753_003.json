{
    "X45n0753_003:0087a04": "十地義記卷第三本(此卷盡二地中離邪婬戒)",
    "X45n0753_003:0087a06": "淨影釋　慧遠　撰",
    "X45n0753_003:0087a07": "釋福利中初結前起後。",
    "X45n0753_003:0087a08": "經中初明過凡入聖福利之相住是法下總結住義",
    "X45n0753_003:0087a09": "前中九句初一是總餘八是別就結住中住是法者",
    "X45n0753_003:0087a10": "牒前所說謂住上來四種法也是名住者結成住義",
    "X45n0753_003:0087a11": "不動故者釋成住義所得不退故名不動以不動故",
    "X45n0753_003:0087a12": "名之為住八地已上可名不動云何此中已名不動",
    "X45n0753_003:0087a13": "不動有五一種子不壞名為不動種性已去斯名不",
    "X45n0753_003:0087a14": "動二起行不退名為不動初地已上悉名不動故地",
    "X45n0753_003:0087a15": "持言初地已上如明分月日夜增長善法不退亦復",
    "X45n0753_003:0087a16": "如是三空有無間名為不動七地已上方名不動四",
    "X45n0753_003:0087a17": "修心純熟離功用動名為不動八地已上方名不動",
    "X45n0753_003:0087a18": "五究竟窮滿更無進趣名為不動唯在佛地今此所",
    "X45n0753_003:0087a19": "論起行不退名不動耳。",
    "X45n0753_003:0087a20": "論文之中先解初總過示得者聖道是其福利正體",
    "X45n0753_003:0087a21": "舉過凡地顯得聖也下釋餘別文別有三一就總開",
    "X45n0753_003:0087a22": "別二隨別解釋第三釋竟結不相似顯成過義八中",
    "X45n0753_003:0087a23": "前七自分德成後一明其勝進心熟。",
    "X45n0753_003:0087a24": "入位列名此句就位明能入也得出世道名為入位",
    "X45n0753_003:0087b01": "就總過中開此入位將總名別名入位過下諸句中",
    "X45n0753_003:0087b02": "過義例然下釋其相先法後喻初成釋入對後所",
    "X45n0753_003:0087b03": "得名此為初出世解位如始住胎借喻以顯如似",
    "X45n0753_003:0087b04": "世人初託胎報名始住胎法喻相同故曰相似經",
    "X45n0753_003:0087b05": "帖可知家過列名此句就法以明在也佛法為家何",
    "X45n0753_003:0087b06": "故次辨如似世人雖稟胎報若在凡家未足為勝要",
    "X45n0753_003:0087b07": "在王家方是勝過菩薩如是外道法中發心求出不",
    "X45n0753_003:0087b08": "足為勝要依佛法而起心者方是勝過故次明也前",
    "X45n0753_003:0087b09": "句已云入菩薩位明知異外何須此句更明家過然",
    "X45n0753_003:0087b10": "彼外道亦常自言我是菩薩菩薩之言無間於彼故",
    "X45n0753_003:0087b11": "復明耳家生已下借喻顯之如王家生故云家生此",
    "X45n0753_003:0087b12": "喻同法故云相似種過列名大乘法中成就助行名",
    "X45n0753_003:0087b13": "為種過何故次辨如人雖復生在王家或奴或客未",
    "X45n0753_003:0087b14": "足為勝得王體分方是勝過菩薩亦爾雖在佛家發",
    "X45n0753_003:0087b15": "二乘心非大福利起大乘行堪紹佛種方是殊勝故",
    "X45n0753_003:0087b16": "次明之下釋其相先喻後合得王體分名之為子此",
    "X45n0753_003:0087b17": "喻同法故云相似大乘生者依大乘法集起一切助",
    "X45n0753_003:0087b18": "道之行堪紹佛位如王子也下以經帖得佛種故名",
    "X45n0753_003:0087b19": "為尊貴大不同小故不可嫌道過列名此句就位以",
    "X45n0753_003:0087b20": "彰出也出世名道何故次辨如人雖復得王體分或",
    "X45n0753_003:0087b21": "鬼或畜道則不勝稟託人報方名為過菩薩亦爾雖",
    "X45n0753_003:0087b22": "住大乘若在世間雜類未捨非勝福利今住出世方",
    "X45n0753_003:0087b23": "乃為勝故明道過下釋其相先法後喻世及出世不",
    "X45n0753_003:0087b24": "攝攝者地前世間地上出世今此菩薩世間不攝出",
    "X45n0753_003:0087c01": "世攝也異道相似借喻顯之人道異於三惡趣故名",
    "X45n0753_003:0087c02": "為異道同法名似下以經帖過世帖前世間不攝入",
    "X45n0753_003:0087c03": "者帖前出世攝也體過列名如似世人雖稟人道諸",
    "X45n0753_003:0087c04": "根殘缺果報非勝形無缺損方是勝過菩薩如是雖",
    "X45n0753_003:0087c05": "住出世若無大悲法身不具未是殊勝要具大悲方",
    "X45n0753_003:0087c06": "乃是勝故次明矣下釋其相先法後喻悲為體者此",
    "X45n0753_003:0087c07": "直指斥於作他下釋悲是體悲行利他何故用此為",
    "X45n0753_003:0087c08": "自體乎菩薩之心益他為主故作他事即是己事故",
    "X45n0753_003:0087c09": "得為體也自體相似舉喻顯之如人體具同法名似",
    "X45n0753_003:0087c10": "經言住在菩薩法者大悲正是菩薩法也故地持云",
    "X45n0753_003:0087c11": "若人問言住何等地名為菩薩應正答言住大悲者",
    "X45n0753_003:0087c12": "是處過列名不住行境以之為處何故次辨如似王",
    "X45n0753_003:0087c13": "子諸根雖具住處鄙劣報則非勝所居堂殿華極超",
    "X45n0753_003:0087c14": "世方名勝過菩薩如是悲身雖具滯着兩邊則非殊",
    "X45n0753_003:0087c15": "勝寂用無礙方名勝過是故明此不住境界為處過",
    "X45n0753_003:0087c16": "矣下釋之中先法後喻不捨世者不住涅槃方便不",
    "X45n0753_003:0087c17": "染不住世間在而不染故曰方便於世涅槃寂用雙",
    "X45n0753_003:0087c18": "依故名巧住住相似者借喻以顯下以經帖住正處",
    "X45n0753_003:0087c19": "者着有是凡住寂是小不住正是菩薩正法故名正",
    "X45n0753_003:0087c20": "處業過列名空資證慧名之為業何故次辨如世王",
    "X45n0753_003:0087c21": "子住處雖華所食麤弊果非精上妙饌自資是乃為",
    "X45n0753_003:0087c22": "勝菩薩如是雖依不住取相染神則非精上空資慧",
    "X45n0753_003:0087c23": "命是乃為勝故次辨耳業是資業下釋之中先法後",
    "X45n0753_003:0087c24": "喻順空智者冥心如道名為順空合空真照稱曰聖",
    "X45n0753_003:0088a01": "智生命相似借喻以顯食資報存名為生命同法名",
    "X45n0753_003:0088a02": "似下以經帖言入三世真如法者智順名入觀三世",
    "X45n0753_003:0088a03": "法平等一如詮旨並舉名三世如如猶空也畢定列",
    "X45n0753_003:0088a04": "名大心堅固名為畢定何故次辨如世王子依正雖",
    "X45n0753_003:0088a05": "勝體氣不立子而不紹心志堅正堪紹國祠菩薩如",
    "X45n0753_003:0088a06": "是自分諸德雖復圓具心不堅正不能畢定攝取菩",
    "X45n0753_003:0088a07": "提志意猛決方有上達故次明矣下釋之中先法後",
    "X45n0753_003:0088a08": "喻佛種不斷因畢定也究竟涅槃得果定也涅槃斷",
    "X45n0753_003:0088a09": "果道是菩提行方便果經文之中但明菩提今此論",
    "X45n0753_003:0088a10": "家通舉涅槃終尅必然故稱究竟成相似者借喻以",
    "X45n0753_003:0088a11": "顯如彼王子心志建立名為成就同法名似下以經",
    "X45n0753_003:0088a12": "帖種中畢定帖種不斷究竟菩提帖前畢竟涅槃道",
    "X45n0753_003:0088a13": "也如是已下第三段文明不相似顯成過義顯示凡",
    "X45n0753_003:0088a14": "生菩薩生者并牒二生入胎已下就之以顯不相似",
    "X45n0753_003:0088a15": "義准下轉離明不相似以驗此文此謂菩薩已入聖",
    "X45n0753_003:0088a16": "住不似未入乃至畢定不似不定凡夫亦然已入胎",
    "X45n0753_003:0088a17": "者不似不入乃至成就不似不成非明凡夫異於菩",
    "X45n0753_003:0088a18": "薩法喻之異何待言論所言入胎不相似者此明凡",
    "X45n0753_003:0088a19": "夫入胎不似有惱無惱顯其菩薩入位不似亦可入",
    "X45n0753_003:0088a20": "胎不相似者通明凡聖凡夫入胎不似不入菩薩亦",
    "X45n0753_003:0088a21": "然有惱無惱別釋菩薩入胎不似未入有惱已入則",
    "X45n0753_003:0088a22": "無此之一義貫通下句皆以有惱無惱別故並不相",
    "X45n0753_003:0088a23": "似如是次下并列餘七不相似也如是說下釋後結",
    "X45n0753_003:0088a24": "文言如是說住此地中名為住者上四十句住此地",
    "X45n0753_003:0088b01": "行前已說竟名如是說住此地也此解經中住如是",
    "X45n0753_003:0088b02": "法是名住者正解經中名住歡喜不動之言略不解",
    "X45n0753_003:0088b03": "釋經帖可知。",
    "X45n0753_003:0088b04": "釋名有四一結前起後二問答略顯三對文指斥四",
    "X45n0753_003:0088b05": "隨文廣解。",
    "X45n0753_003:0088b06": "已說住義云何釋名是初分也。",
    "X45n0753_003:0088b07": "云何說下第二分也於中具有三問二答然下經中",
    "X45n0753_003:0088b08": "有三十句初十多喜次十念當後十念現對初十句",
    "X45n0753_003:0088b09": "有二問答對後二十單問無答以下文中將釋之際",
    "X45n0753_003:0088b10": "更須問答辨其念當念現差別不能煩重故此不答",
    "X45n0753_003:0088b11": "須就前中初一問答以喜釋地後一問答就地彰喜",
    "X45n0753_003:0088b12": "云何說者是初問也諸地得聖無不歡喜云何獨說",
    "X45n0753_003:0088b13": "此地為喜多歡喜故示名喜者是初答也下經文中",
    "X45n0753_003:0088b14": "初之十句名為多喜以多喜故顯示此地名為歡喜",
    "X45n0753_003:0088b15": "喜相在初此地是其證聖之始是故多喜以何喜者",
    "X45n0753_003:0088b16": "是第二問向者雖云以多喜故示名歡喜未知以何",
    "X45n0753_003:0088b17": "為此多喜下答顯之此地喜者就處以指下經文中",
    "X45n0753_003:0088b18": "初之十句說言菩薩住歡喜地成就多喜名為此地",
    "X45n0753_003:0088b19": "菩薩歡喜故今指之此地歡喜是其多喜問曰下有",
    "X45n0753_003:0088b20": "三十句文皆是此地菩薩歡喜何故偏名初之十句",
    "X45n0753_003:0088b21": "為此地喜釋言初十正是此地行報之喜是故偏名",
    "X45n0753_003:0088b22": "此地歡喜餘二十句攀緣方喜故與異名名為念喜",
    "X45n0753_003:0088b23": "復何念者是第三問復是更義前雖知以多歡喜故",
    "X45n0753_003:0088b24": "名為喜地更以何念地名為喜若以後答應言念當",
    "X45n0753_003:0088c01": "念現喜故地復名喜此略不答。",
    "X45n0753_003:0088c02": "初說已下是第三段對文略指初說十者初兩問答",
    "X45n0753_003:0088c03": "所明多喜下經文中十句說也後二十者後一問中",
    "X45n0753_003:0088c04": "所問念喜下經文中有二十句說所念也。",
    "X45n0753_003:0088c05": "四隨文釋於中初十對前住中厚集善身以明歡喜",
    "X45n0753_003:0088c06": "第二對上為義生喜第三對前福利生喜悲是惻愴",
    "X45n0753_003:0088c07": "喜相不順略不就之以明歡喜。",
    "X45n0753_003:0088c08": "釋初門中經有十句初一是總餘九是別論文有二",
    "X45n0753_003:0088c09": "一攝別喜入初總中成總多喜喜者舉經心體根者",
    "X45n0753_003:0088c10": "下九之中前六自利喜之行體後三化他離於喜障",
    "X45n0753_003:0088c11": "前中初二敬之與愛是喜行心非正喜體今攝入總",
    "X45n0753_003:0088c12": "名為心喜次三正是喜心之體攝之入總名為體喜",
    "X45n0753_003:0088c13": "後一明其喜行功能出生之義說以為根攝之入總",
    "X45n0753_003:0088c14": "名為根喜備此三義故名多喜二釋餘別先就總喜",
    "X45n0753_003:0088c15": "開餘九別下次釋之敬喜列名尊敬三寶名之為敬",
    "X45n0753_003:0088c16": "就總喜中開出此敬將總名別故云敬喜下諸句中",
    "X45n0753_003:0088c17": "喜義例然敬三寶者釋其相也此地自證三寶體性",
    "X45n0753_003:0088c18": "信其深勝故生敬耳如小乘中入見道時亦於三寶",
    "X45n0753_003:0088c19": "得不壞信此亦如之經言信者信故敬也此望上境",
    "X45n0753_003:0088c20": "以起敬心愛者列名望自所證如理生愛樂觀如者",
    "X45n0753_003:0088c21": "釋其相也經帖可知此二是心次三正是喜之體相",
    "X45n0753_003:0088c22": "初中後別故有三句慶者列名慶猶喜也自覺勝者",
    "X45n0753_003:0088c23": "出其所慶覺己所證勝地前也調柔列名喜心轉勝",
    "X45n0753_003:0088c24": "充遍內外身心無苦離於忿惱故曰調柔言自身心",
    "X45n0753_003:0089a01": "遍益成者喜是懌悅利益之法前喜微故但能益心",
    "X45n0753_003:0089a02": "今此轉增身心遍益踴躍列名增盛名踴遍益踰前",
    "X45n0753_003:0089a03": "故名踴滿此釋踴也堪受列名喜行成就能攝菩提",
    "X45n0753_003:0089a04": "故名堪受自見近者知己行立取果近也此近菩提",
    "X45n0753_003:0089a05": "與念當得有何差別然念當得念果豫喜今此念因",
    "X45n0753_003:0089a06": "能受故喜上來自行下三化他離於喜障初口次身",
    "X45n0753_003:0089a07": "第三就意明離瞋惱亦可初明眾生求法不壞他意",
    "X45n0753_003:0089a08": "次明菩薩化彼起行不惱於彼後明眾生行不應法",
    "X45n0753_003:0089a09": "不生忿怒不壞列名下釋其相自心調柔先心無瞋",
    "X45n0753_003:0089a10": "論解不動對緣不忿謂他論義自解釋時心調無諍",
    "X45n0753_003:0089a11": "故不擾動以心不動言必柔軟不壞他意亦可論解",
    "X45n0753_003:0089a12": "並就菩薩經帖可知不惱列名教他已下釋其不惱",
    "X45n0753_003:0089a13": "化攝他時以心慈悲身口調柔雖見惡人以道漸化",
    "X45n0753_003:0089a14": "不惱他也不瞋列名前之兩句令他眾生不壞不惱",
    "X45n0753_003:0089a15": "此明自心不生瞋也下釋其相見諸眾生不如說行",
    "X45n0753_003:0089a16": "心乖法也威儀不正身違道也雖見不律念之可愍",
    "X45n0753_003:0089a17": "是故不瞋已說喜下釋後念喜於中初先結前生後",
    "X45n0753_003:0089a18": "對文指斥略列其門已說多喜是結前也次說念喜",
    "X45n0753_003:0089a19": "是生後也第二第三十句說者對文指斥是念二下",
    "X45n0753_003:0089a20": "略列門也有二舉數念當念現列其名字緣已來果",
    "X45n0753_003:0089a21": "名念當得緣今所成名念現得下廣釋之。",
    "X45n0753_003:0089a22": "解當得中初問起發。",
    "X45n0753_003:0089a23": "經中准論兩門分別一總別分別經有十句初一是",
    "X45n0753_003:0089a24": "總餘九是別第二隨要四門分別一者念佛二者念",
    "X45n0753_003:0089b01": "法三念菩薩四念所行謂後七句通是行攝下論依",
    "X45n0753_003:0089b02": "此兩門釋之就彼第四菩薩行中初句是總餘六是",
    "X45n0753_003:0089b03": "別六中初一是其行體後五明其次第修成言念如",
    "X45n0753_003:0089b04": "來教化法者此文不足少一得字准論應言念得化",
    "X45n0753_003:0089b05": "法此念已家當成十地得佛化法非念他佛教化法",
    "X45n0753_003:0089b06": "也。",
    "X45n0753_003:0089b07": "論中有二一就總別二門解釋第二從於初二共下",
    "X45n0753_003:0089b08": "隨要四門釋別成總前中先釋初總念佛後解餘別",
    "X45n0753_003:0089b09": "云何念者徵問起發有何所疑為此問乎然此念者",
    "X45n0753_003:0089b10": "念已當果經中乃云念他諸佛云何成己念當得義",
    "X45n0753_003:0089b11": "故為此問如佛所得我亦得者釋答前問謂念現佛",
    "X45n0753_003:0089b12": "所得之果我當同彼故念他佛成己當得如是念者",
    "X45n0753_003:0089b13": "結答之辭念他成己如是念也釋餘別中先就總念",
    "X45n0753_003:0089b14": "開餘九別一者已下以總念佛遍名餘九九句之中",
    "X45n0753_003:0089b15": "皆初列名後舉經對念佛法者正是念法念佛門中",
    "X45n0753_003:0089b16": "開此念法將總名別名念佛法諸句齊然相顯可知",
    "X45n0753_003:0089b17": "第二段中略有三對一以念法成初念佛二以菩薩",
    "X45n0753_003:0089b18": "成初念佛第三以彼菩薩所行通攝餘六成初念佛",
    "X45n0753_003:0089b19": "前中有三一總牒前二顯成共義言於中者於此十",
    "X45n0753_003:0089b20": "中初二共者十中初二念佛念法同為念己當成佛",
    "X45n0753_003:0089b21": "德論家取意說為共矣餘句同然二念佛下別舉初",
    "X45n0753_003:0089b22": "二初言念佛如佛我得舉第一句念佛舉經如佛我",
    "X45n0753_003:0089b23": "得舉其論文念佛法下舉第二句念佛法者舉其論",
    "X45n0753_003:0089b24": "文念諸佛法舉其經文第三言佛佛法二者結明前",
    "X45n0753_003:0089c01": "二以佛與法二種別故前說為二上來以法成初念",
    "X45n0753_003:0089c02": "佛所言念佛菩薩二者是第二門以初念佛對念菩",
    "X45n0753_003:0089c03": "薩復以為二所以彰二為顯共也何不明共類上可",
    "X45n0753_003:0089c04": "知不能煩廣此三對中初對明二亦明其共此對明",
    "X45n0753_003:0089c05": "二略不彰共後對之中顯成共義略不明二文綺互",
    "X45n0753_003:0089c06": "耳念菩薩者舉經對顯以何義故但舉菩薩不舉佛",
    "X45n0753_003:0089c07": "乎佛前對中先已舉竟不須更舉然初對中經論並",
    "X45n0753_003:0089c08": "舉今唯舉經略不舉論文左右耳此以菩薩成初念",
    "X45n0753_003:0089c09": "佛念佛行下是第三門明菩薩行攝餘六句成初念",
    "X45n0753_003:0089c10": "佛於中有三第一并舉七句之文二隨顯下就彼諸",
    "X45n0753_003:0089c11": "行顯成念佛彰其共義三亦總別下總別分別先舉",
    "X45n0753_003:0089c12": "文中菩薩行總一處舉之餘六行別一處而舉念佛",
    "X45n0753_003:0089c13": "行者舉其論文念菩薩行舉其經文此舉第四菩薩",
    "X45n0753_003:0089c14": "行也如是次下舉餘六句謂向行後文之次第有其",
    "X45n0753_003:0089c15": "六句此總舉也念佛淨下別舉餘六一一句中經論",
    "X45n0753_003:0089c16": "並舉相顯可知第二段中先就初總菩薩之行顯成",
    "X45n0753_003:0089c17": "念佛以何顯下就餘六別顯成念佛言隨所顯菩薩",
    "X45n0753_003:0089c18": "行者此文是倒若正應言彼菩薩行隨所顯也名初",
    "X45n0753_003:0089c19": "念佛以為所顯此十句中宗顯念佛故名念佛為所",
    "X45n0753_003:0089c20": "顯矣彼菩薩行為成所顯念佛之義是故名隨明餘",
    "X45n0753_003:0089c21": "六句成念佛中有三問答初一問答總明餘六顯成",
    "X45n0753_003:0089c22": "念佛後二別明以何顯者是初問也向者雖云彼菩",
    "X45n0753_003:0089c23": "薩行隨於所顯彼行是總未知以何為能顯體如是",
    "X45n0753_003:0089c24": "諸念總舉答之如下所說六句諸念應知是彼能顯",
    "X45n0753_003:0090a01": "行體就下別中初一問答就波羅蜜能顯行體顯成",
    "X45n0753_003:0090a02": "念佛後一問答就餘五句能顯之相顯成念佛復何",
    "X45n0753_003:0090a03": "顯者是初問也向者雖云諸念應知諸念之中復以",
    "X45n0753_003:0090a04": "何法為顯行體波羅蜜顯是其答也彼波羅蜜離障",
    "X45n0753_003:0090a05": "名淨是顯行體云何顯者問後五句前雖知彼能顯",
    "X45n0753_003:0090a06": "行體顯相云何下次答之地勝去者謂從初住乃至",
    "X45n0753_003:0090a07": "九地行修轉勝故名為去地盡去者是第十地位滿",
    "X45n0753_003:0090a08": "上昇故名盡去此句是總下三同是地盡之中差別",
    "X45n0753_003:0090a09": "行德於中餘者謂於文中餘三句也以此同是地盡",
    "X45n0753_003:0090a10": "中法故別標舉得化法者是十地中從諸佛所受法",
    "X45n0753_003:0090a11": "明也作利益者是十地中降注法雨滅惱生善利眾",
    "X45n0753_003:0090a12": "生也入如來行是十地中受佛智職及大盡等始從",
    "X45n0753_003:0090a13": "初地乃至法雲入佛境界顯相正爾自下第三彰其",
    "X45n0753_003:0090a14": "總別念佛行者牒向第四菩薩行也亦總別者該攝",
    "X45n0753_003:0090a15": "後六目之為總成初念佛說以為別。",
    "X45n0753_003:0090a16": "釋現得中初結前起後下釋其文。",
    "X45n0753_003:0090a17": "經中有二第一正明所念現得第二廣明遠離五畏",
    "X45n0753_003:0090a18": "離畏猶前第十句中離畏之義廣故別分論還依此",
    "X45n0753_003:0090a19": "別舉別釋就前經中句別有十初一是總我離世境",
    "X45n0753_003:0090a20": "生歡喜者六塵等法是世境界今入出世真如法中",
    "X45n0753_003:0090a21": "離彼境也餘九是別此九猶前福利相中九句法也",
    "X45n0753_003:0090a22": "少不次第其義大同入如來所是前家過此句就法",
    "X45n0753_003:0090a23": "以彰其入遠凡夫地是前初總過凡夫地前文之中",
    "X45n0753_003:0090a24": "用此為總今為別矣近到慧地是前文中入位過也",
    "X45n0753_003:0090b01": "此句就位以彰其入斷惡道者是前道過此句就位",
    "X45n0753_003:0090b02": "以彰其出作依止者是前文中法體過也前說悲心",
    "X45n0753_003:0090b03": "以為法體今以悲故作物依止近見佛者是前種過",
    "X45n0753_003:0090b04": "此明成就助道種故能近見佛生佛境者是前處過",
    "X45n0753_003:0090b05": "此句明其不住道法為佛境界依之起行名之為生",
    "X45n0753_003:0090b06": "入真如法是前業過此句明其證行成也我離怖畏",
    "X45n0753_003:0090b07": "是前文中畢定過也前據行德彰其畢定今就斷德",
    "X45n0753_003:0090b08": "說為離畏。",
    "X45n0753_003:0090b09": "論先釋總我離世境牒舉經文離凡取事釋其相也",
    "X45n0753_003:0090b10": "六塵是凡所取着事住初地時證如捨相是故言離",
    "X45n0753_003:0090b11": "下釋餘別於中有四一就總開別二以轉離遍名餘",
    "X45n0753_003:0090b12": "九三不似下就後九句明不相似成總轉離四不愛",
    "X45n0753_003:0090b13": "下別釋怖畏第二段中皆初列名後以經對入轉離",
    "X45n0753_003:0090b14": "者入佛法也就轉離中開出此入將總名別名入轉",
    "X45n0753_003:0090b15": "離諸句齊爾如來所者法是如來住處名所趣順名",
    "X45n0753_003:0090b16": "入此明境異遠凡地者離凡心也到慧地者得聖位",
    "X45n0753_003:0090b17": "也此彰身別斷惡道者絕惡因故惡果斷也作依止",
    "X45n0753_003:0090b18": "者悲益他也近見佛者大乘行成趣佛不遙名近見",
    "X45n0753_003:0090b19": "也生佛境者世間涅槃佛常遊處名佛境界依此發",
    "X45n0753_003:0090b20": "起不住道行名為生也入如法者空是如法菩薩所",
    "X45n0753_003:0090b21": "證就人顯法名菩薩如證會名入我離畏者勝報清",
    "X45n0753_003:0090b22": "淨故離畏也初句云我此句復彰中間諸句類應齊",
    "X45n0753_003:0090b23": "有不能煩耳第三段中初三別牒別明不似後六并",
    "X45n0753_003:0090b24": "舉并明不似何故如是以前三中後二合一故須別",
    "X45n0753_003:0090c01": "論不得并舉入轉牒初事不似者佛法為事不似凡",
    "X45n0753_003:0090c02": "夫六塵事也遠近離者此牒第二第三句文身不似",
    "X45n0753_003:0090c03": "者慧身不似凡識身也餘六句下并牒餘六顯不相",
    "X45n0753_003:0090c04": "似始從餘六至捨轉離并牒上文如是次者比前對",
    "X45n0753_003:0090c05": "後明其次第如前六句下文次第明不相似下正明",
    "X45n0753_003:0090c06": "其不相似義行不似者是斷轉離出世淨行不似凡",
    "X45n0753_003:0090c07": "夫惡道行也依不似者是依轉離悲依生起還為物",
    "X45n0753_003:0090c08": "依是故名為迭相依止異彼不能作依止者名不相",
    "X45n0753_003:0090c09": "似他力是前近見轉離上得如來助道行力不似不",
    "X45n0753_003:0090c10": "得名為他力不相似也處不似者是生轉離不住道",
    "X45n0753_003:0090c11": "處不似餘處業不似者是平等轉離如資慧命說以",
    "X45n0753_003:0090c12": "為業成不似者是捨轉離成就離怖畢定勝德故名",
    "X45n0753_003:0090c13": "成就良以此等不相似故名為轉離下第四段別解",
    "X45n0753_003:0090c14": "第十所離怖畏先解怖畏畏者牒經言不愛者是所",
    "X45n0753_003:0090c15": "畏事不活等五令心憎惡名為不愛疑慮憂想正是",
    "X45n0753_003:0090c16": "畏體所畏不定便生疑慮所畏定者便生憂想此是",
    "X45n0753_003:0090c17": "心法與心俱起名共心生下釋文中毛豎等事以心",
    "X45n0753_003:0090c18": "畏故相現在身名毛豎等。",
    "X45n0753_003:0090c19": "次說已下廣解離畏就此文中初先生起徵問略顯",
    "X45n0753_003:0090c20": "以為起發言次說者生起辭也次說何等次說畏果",
    "X45n0753_003:0090c21": "次說畏因次說離果次說離因文中略故但云次說",
    "X45n0753_003:0090c22": "云何已下是問辭也云何畏者問怖畏果云何畏因",
    "X45n0753_003:0090c23": "問怖畏因此文不足若具為文亦應問言云何離因",
    "X45n0753_003:0090c24": "云何離果亦以文迮略不具問遠離已下略顯其相",
    "X45n0753_003:0091a01": "遠離因者明離畏因乘上言便先明離之無怖畏者",
    "X45n0753_003:0091a02": "明離畏果此文亦略若具應言不活等五是怖畏果",
    "X45n0753_003:0091a03": "着我想等是怖畏因略不具論但云離耳前所離中",
    "X45n0753_003:0091a04": "有問無答今明離中有答無問文之左右。",
    "X45n0753_003:0091a05": "經中有三一明離果二何故下明離畏因三佛子下",
    "X45n0753_003:0091a06": "總以結之前離果中先問後釋所以問也問由何生",
    "X45n0753_003:0091a07": "因前文中離一切畏毛豎等事故為此問入初地時",
    "X45n0753_003:0091a08": "遠離一切煩惱業苦所以但言離畏者何自下釋之",
    "X45n0753_003:0091a09": "釋意如何解有兩義一以五畏偏障初地初地斷盡",
    "X45n0753_003:0091a10": "故偏說離餘業煩惱通障諸地初地不盡為是不說",
    "X45n0753_003:0091a11": "如十使中五見及疑盡在見諦見中偏說貪瞋癡慢",
    "X45n0753_003:0091a12": "通障見修見中不盡不與斷名此亦如是二以此中",
    "X45n0753_003:0091a13": "為明歡喜畏是喜障故偏說之文中初總後別顯之",
    "X45n0753_003:0091a14": "得歡喜地諸畏悉離是其總也餘是別也別中先舉",
    "X45n0753_003:0091a15": "所離五畏後結能離就五畏中言不活者懼無資緣",
    "X45n0753_003:0091a16": "身不存活言死畏者懼其因盡身報亡也第二因中",
    "X45n0753_003:0091a17": "先問後釋何故問也畏是報法報法叵斷云何可離",
    "X45n0753_003:0091a18": "下對釋之釋意如何以斷因故令畏盡也結文可知",
    "X45n0753_003:0091a19": "論中依經三分解釋釋初段中所以之問略而不解",
    "X45n0753_003:0091a20": "但釋後答於中有二一就初總釋顯答意良以五畏",
    "X45n0753_003:0091a21": "是初地障別障初地故偏說離是初義也又欲彰此",
    "X45n0753_003:0091a22": "歡喜利益喜與畏返故偏說離是後義也二隨別文",
    "X45n0753_003:0091a23": "釋顯所離一二及五依身等者不活依身惡名依口",
    "X45n0753_003:0091a24": "眾畏依意意無智德故畏大眾身意可解然彼惡名",
    "X45n0753_003:0091b01": "乃出他口非在於我云何依口言彰他口惡名屬己",
    "X45n0753_003:0091b02": "由己造惡惡名隨生然彼名者性是口業故說依口",
    "X45n0753_003:0091b03": "三四依身謂死惡道此亦依身何不與彼初不活畏",
    "X45n0753_003:0091b04": "一處通說而別分乎良以此二得捨相對須釋故爾",
    "X45n0753_003:0091b05": "於中兩句初明依身後釋依義言愛憎者是怖畏因",
    "X45n0753_003:0091b06": "由愛由憎故生畏也愛樂憎苦故名愛憎善道惡道",
    "X45n0753_003:0091b07": "是怖畏緣善謂現在人天善報所愛事也惡謂來世",
    "X45n0753_003:0091b08": "三塗惡果所憎事也言捨得者正是畏體於現善報",
    "X45n0753_003:0091b09": "畏死名捨來苦畏受稱之為得依身故者結畏屬身",
    "X45n0753_003:0091b10": "畏捨畏得皆依身也自下問答彰此五畏攝畏周盡",
    "X45n0753_003:0091b11": "何故問也怖畏眾多何故但說此之五種打縛已下",
    "X45n0753_003:0091b12": "答以彰盡釋離因中何故之問略而不解但釋後答",
    "X45n0753_003:0091b13": "句別有二一明畏因二此治下舉經顯離前中初攝",
    "X45n0753_003:0091b14": "五因為二後辨其相言邪智者是不活因取我乖理",
    "X45n0753_003:0091b15": "目之為邪邪心決斷故名為智由此取我懽已不活",
    "X45n0753_003:0091b16": "妄取想者是惡名畏因悕求他利不應法理名妄取",
    "X45n0753_003:0091b17": "想亦可妄想取着美名名妄取想由此妄取起惡名",
    "X45n0753_003:0091b18": "畏見愛着者是死畏因由見我故愛着自身懼已死",
    "X45n0753_003:0091b19": "也此三雖別同是惡法故合為一善根少者是餘二",
    "X45n0753_003:0091b20": "因功德善少畏墮惡道智慧善少故畏大眾此二同",
    "X45n0753_003:0091b21": "是少善法故復合為一上辨畏因此對治下舉經顯",
    "X45n0753_003:0091b22": "離毛豎已下釋總結文前段文中已言我離毛豎等",
    "X45n0753_003:0091b23": "事今復重舉有何異乎前說身畏後說異者前文之",
    "X45n0753_003:0091b24": "中總舉畏體名說身畏今就畏體隨相別論故云異",
    "X45n0753_003:0091c01": "身非身外畏名異身耳。",
    "X45n0753_003:0091c02": "安住分中經文有三一總明安住二謂信下有三十",
    "X45n0753_003:0091c03": "句別明安住三成如是淨治地下總結安住經有此",
    "X45n0753_003:0091c04": "三論亦同然。",
    "X45n0753_003:0091c05": "前總經中大悲為首是安住因菩薩所行皆為眾生",
    "X45n0753_003:0091c06": "悲為行本故云悲首深大堅固是安住觀轉復懃者",
    "X45n0753_003:0091c07": "是安住行論中悲首略不解釋深大堅固牒舉經文",
    "X45n0753_003:0091c08": "煩惱不壞釋深心堅小乘不壞解大心堅此之二心",
    "X45n0753_003:0091c09": "同名為觀轉修牒經諸所說善此地攝者謂下所說",
    "X45n0753_003:0091c10": "信等善根此地攝也。",
    "X45n0753_003:0091c11": "下釋第二廣安住中文別有五一徵前起後二開列",
    "X45n0753_003:0091c12": "章門三對文指斥四隨門廣釋五是名懃下釋已總",
    "X45n0753_003:0091c13": "結云何懃行是初問也就第二中初舉三數次列三",
    "X45n0753_003:0091c14": "名所謂信心修行回向信心行始依信修行隨所修",
    "X45n0753_003:0091c15": "行用以迴向此之三種行修次第有三十句是第三",
    "X45n0753_003:0091c16": "段對文指斥。",
    "X45n0753_003:0091c17": "下廣釋中先解信心初舉指斥故言初十說信成就",
    "X45n0753_003:0091c18": "經有十句初一是總餘九是別。",
    "X45n0753_003:0091c19": "下以論釋先解初總隨所有事於中信者總對境界",
    "X45n0753_003:0091c20": "以彰信也如下所說三寶境等為所信事於此事中",
    "X45n0753_003:0091c21": "深信決定名信增上下釋餘別於中初先就總開別",
    "X45n0753_003:0091c22": "次廣解釋九中前六始起信心後之三向信增成欲",
    "X45n0753_003:0091c23": "就前六中初二自行後四利他自中初句上敬三寶",
    "X45n0753_003:0091c24": "後句於理證信清淨就初句中敬信列名良以初地",
    "X45n0753_003:0092a01": "分與三寶境界相應知彼殊勝所以興敬信增上中",
    "X45n0753_003:0092a02": "開出此敬將總名別名信增上下諸句中信增例爾",
    "X45n0753_003:0092a03": "尊敬解釋下以經帖淨信列名證離疑濁故名為淨",
    "X45n0753_003:0092a04": "自證真淨釋其相也就下四句利他之中初句化行",
    "X45n0753_003:0092a05": "後三化心分別列名說己所證授與眾生故曰分別",
    "X45n0753_003:0092a06": "次釋彼帖相顯可知下化心中初慈與悲是起化心",
    "X45n0753_003:0092a07": "後一不倦是常化心解慈悲中初列兩名行用義同",
    "X45n0753_003:0092a08": "是故并列次釋其相下舉經帖後重分別除苦相者",
    "X45n0753_003:0092a09": "除苦之能是悲相也決定救濟悲之深也救苦不虗",
    "X45n0753_003:0092a10": "故名決定與樂相者與樂之能是慈相也永與樂者",
    "X45n0753_003:0092a11": "慈之大也所言起者牒前經中起悲之言轉現前者",
    "X45n0753_003:0092a12": "從世修習得出世悲初入地時無懈大悲成就現行",
    "X45n0753_003:0092a13": "今正住中復更現前故云轉現不倦列名常化無厭",
    "X45n0753_003:0092a14": "故曰不倦化無量生久能益者釋不倦也化無量生",
    "X45n0753_003:0092a15": "益之廣也久處能益利之常也常能廣益故曰不倦",
    "X45n0753_003:0092a16": "下三句中初起行心所謂慚愧二起行緣將護善友",
    "X45n0753_003:0092a17": "三行所依謂敬教法解慚愧中初列其名內羞名慚",
    "X45n0753_003:0092a18": "外耻曰愧次辨其相不著世間慚愧能也於慳等下",
    "X45n0753_003:0092a19": "對過以顯慚愧相也慳是慳弊等者等取其餘五弊",
    "X45n0753_003:0092a20": "此等能障六度之行是故名為波羅蜜障於障羞耻",
    "X45n0753_003:0092a21": "名深慚愧下以經帖言慚愧者帖於慳等深慚愧也",
    "X45n0753_003:0092a22": "言莊嚴者帖前不著世間言也以不着故法身殊好",
    "X45n0753_003:0092a23": "故曰莊嚴解安樂中初列其名同法不惱釋顯其相",
    "X45n0753_003:0092a24": "下以經帖言忍辱者能忍他惱言安樂者善將護他",
    "X45n0753_003:0092b01": "解敬法中初列其名敬信殊勝釋其相也虔仰名敬",
    "X45n0753_003:0092b02": "無疑曰信尊重之心名曰殊勝下以經帖敬順帖敬",
    "X45n0753_003:0092b03": "信還帖信尊重貴者帖殊勝也下重分別後之三句",
    "X45n0753_003:0092b04": "後三別牒下三問答顯之可知。",
    "X45n0753_003:0092b05": "釋修行中初結前問後以為起發。",
    "X45n0753_003:0092b06": "經有九句初一是總餘八是別。",
    "X45n0753_003:0092b07": "論言此十修行成就總舉對問經有九句而言十者",
    "X45n0753_003:0092b08": "大數言耳下隨文釋先解初總云何問也集善無息",
    "X45n0753_003:0092b09": "釋其相也集諸善根是頓修也無休息者是常修也",
    "X45n0753_003:0092b10": "下以經帖善帖集善無厭足者帖無息也下釋餘別",
    "X45n0753_003:0092b11": "先牒總開別後釋其相八中前七是阿含行後一證",
    "X45n0753_003:0092b12": "行前中初二攝法方便後五依法次第修行就前二",
    "X45n0753_003:0092b13": "中親近集者是其求法方便心也親近善友從之求",
    "X45n0753_003:0092b14": "法故云親近就總集中開此親近將總名別名親近",
    "X45n0753_003:0092b15": "集下諸句中集義類然不忘法者非謂已得聞持成",
    "X45n0753_003:0092b16": "就名不忘法此求法心無時蹔廢故曰不忘樂法集",
    "X45n0753_003:0092b17": "者正聞法時愛法心也於問答下釋愛樂相直諮為",
    "X45n0753_003:0092b18": "問直詶為答設難為論通難為解於此等中心愛樂",
    "X45n0753_003:0092b19": "也下五句中前三內觀順理之行後二緣中離著之",
    "X45n0753_003:0092b20": "行釋前三中文別有三一隨文辨釋多聞聞慧正觀",
    "X45n0753_003:0092b21": "思慧不著修慧於三昧中不愛著者不味禪也二重",
    "X45n0753_003:0092b22": "分別向多聞等簡牒前文是聞思修會名顯示如是",
    "X45n0753_003:0092b23": "次者初句是聞第二是思第三是修三慧不越故曰",
    "X45n0753_003:0092b24": "次第三重釋前不著之言謂於所得三昧法中不愛",
    "X45n0753_003:0092c01": "著也為欲簡後不貪不求故須辨之釋後隨緣離著",
    "X45n0753_003:0092c02": "行中先列兩名不貪是其知足行也不求是其少欲",
    "X45n0753_003:0092c03": "行也次釋其相以知足故已得不貪以少欲故未得",
    "X45n0753_003:0092c04": "不求次舉貪求二種之過彰離所以貪於己得著心",
    "X45n0753_003:0092c05": "重故障菩薩戒求於未得過是輕故退菩薩戒下以",
    "X45n0753_003:0092c06": "經帖不著帖前不求帖後上來七句是阿含行下明",
    "X45n0753_003:0092c07": "證行如寶列名如世真寶難得無垢勢力莊嚴殊勝",
    "X45n0753_003:0092c08": "不改具此六義證心同彼故云如寶出世間心念念",
    "X45n0753_003:0092c09": "現者釋顯其相經言如寶帖前如寶無厭帖前出世",
    "X45n0753_003:0092c10": "間心念念現也。",
    "X45n0753_003:0092c11": "釋迴向中初結前問後以為起發經中合有十三句",
    "X45n0753_003:0092c12": "文論就大數說之為十此十三中准後論釋三門分",
    "X45n0753_003:0092c13": "別一總別分別初句是總餘句是別二隨行要三門",
    "X45n0753_003:0092c14": "分別初之一句是其所求第二一句能求觀解後十",
    "X45n0753_003:0092c15": "一句是能求行第三別就能求行中總別分別求波",
    "X45n0753_003:0092c16": "羅蜜一句是總餘十是別下論依此三番辨釋宜審",
    "X45n0753_003:0092c17": "記知。",
    "X45n0753_003:0092c18": "成就如是淨治法下安住分中大段第三總結安住",
    "X45n0753_003:0092c19": "前說信等能淨此地是故名為淨治地法成是法時",
    "X45n0753_003:0092c20": "名為安住然此所成名淨地法下說信等名清淨法",
    "X45n0753_003:0092c21": "兩言相濫故下文中牒此辨異宜須記知。",
    "X45n0753_003:0092c22": "論釋迴向文別有三一總顯文意示現迴向二隨文",
    "X45n0753_003:0092c23": "廣釋第三如是迴向成下總結迴向就初段中求一",
    "X45n0753_003:0092c24": "切等說何事者問以起發求一切智是其初句等者",
    "X45n0753_003:0093a01": "等於餘十二句未審此文說何等事良以文中無迴",
    "X45n0753_003:0093a02": "向言故為此問示迴向者答以顯之迴向之義廣如",
    "X45n0753_003:0093a03": "別章。",
    "X45n0753_003:0093a04": "第二段中文別有三一總別分別二求何等下隨其",
    "X45n0753_003:0093a05": "行要三門分別第三別就能求行中分別廣釋就初",
    "X45n0753_003:0093a06": "段中求智是總彰總異別今此文中宗為求佛此句",
    "X45n0753_003:0093a07": "正顯求佛之義故名為總下顯別義求力等別彰別",
    "X45n0753_003:0093a08": "異總下十二句皆為成初求一切智故望求智說為",
    "X45n0753_003:0093a09": "別矣一者已下隨別列名經中具有十二句文論中",
    "X45n0753_003:0093a10": "少一謂不動下少其一句生薩婆若下廣釋中還須",
    "X45n0753_003:0093a11": "具有初言觀求一切智者觀是觀解就前總求一切",
    "X45n0753_003:0093a12": "智中開出此觀將總名別故云觀求一切智地下諸",
    "X45n0753_003:0093a13": "句中求一切智其義例然此句是其能求之解後十",
    "X45n0753_003:0093a14": "一句是能求行行中初總餘十是別別中行體其唯",
    "X45n0753_003:0093a15": "六度但施與禪各分兩句慧分三句餘三各一故有",
    "X45n0753_003:0093a16": "十句。",
    "X45n0753_003:0093a17": "上來第一總別分別自下第二隨其行要三門分別",
    "X45n0753_003:0093a18": "於中初先問答辨釋後重結之求何等者問所求果",
    "X45n0753_003:0093a19": "求一切智舉經對問以何觀求問能求解前言求智",
    "X45n0753_003:0093a20": "以何觀解而求彼智觀佛力等舉經對問力無畏等",
    "X45n0753_003:0093a21": "是向所求一切智地識知彼法方得趣求故須觀之",
    "X45n0753_003:0093a22": "云何求者問後十一能求之行用云何行而求彼智",
    "X45n0753_003:0093a23": "求波羅蜜無著法者舉經對問以波羅蜜離著行故",
    "X45n0753_003:0093a24": "能成彼智此乃通攝後十一句斯皆名為波羅蜜矣",
    "X45n0753_003:0093b01": "下重結之此三求者總牒前三言是家者結初求智",
    "X45n0753_003:0093b02": "一切智地是所求處故名為家言依家者結前第二",
    "X45n0753_003:0093b03": "於向所求一切智中分別觀察力無畏等名曰依家",
    "X45n0753_003:0093b04": "無障求者結前第三求波羅蜜無著法也能治六弊",
    "X45n0753_003:0093b05": "故云無障。",
    "X45n0753_003:0093b06": "上來第二三門分別自下第三別就第三能求行中",
    "X45n0753_003:0093b07": "分別解釋於中初先牒前起後云何求者舉先問也",
    "X45n0753_003:0093b08": "求波羅蜜無著法者舉前答也此舉上文非是此中",
    "X45n0753_003:0093b09": "始問新答二就總開別此無障求舉前所牒差別異",
    "X45n0753_003:0093b10": "者就無障中開後別也三隨別廣釋釋六度中各有",
    "X45n0753_003:0093b11": "三句一對行立障二辨障相三翻障顯治檀有二垢",
    "X45n0753_003:0093b12": "對行立障一者已下辨其障相謟曲列名見乞詐設",
    "X45n0753_003:0093b13": "是外謟也無心許與是內曲也此謟曲者一向不許",
    "X45n0753_003:0093b14": "不隨先者許而不與於中有三一者先許後全不與",
    "X45n0753_003:0093b15": "二先許多後與微少三許勝妙後與麤惡此三皆是",
    "X45n0753_003:0093b16": "不隨先言此治已下翻障顯治離謟曲者治前垢也",
    "X45n0753_003:0093b17": "如說能行治後垢也尸羅一垢對行立障不護已下",
    "X45n0753_003:0093b18": "辨其障相不護實語列其障名違本受下顯不護相",
    "X45n0753_003:0093b19": "不護實語有其二種一犯戒不護違本受時能持之",
    "X45n0753_003:0093b20": "言二覆藏不護犯默妄語今言違本是初不護犯已",
    "X45n0753_003:0093b21": "覆者是後不護對治是下翻障顯治忍有一垢對行",
    "X45n0753_003:0093b22": "立障汙家已下辨其障相汙家列名云何污下辨污",
    "X45n0753_003:0093b23": "家相謂惱他也利益他下辨家顯污正以益他是佛",
    "X45n0753_003:0093b24": "家故惱亂他業即是污也對治是下翻障顯治精進",
    "X45n0753_003:0093c01": "一垢對行立障戒無量下辨其障相謂於戒行生退",
    "X45n0753_003:0093c02": "轉心退有三種一法廣故退二時久故退三法精故",
    "X45n0753_003:0093c03": "退戒無量者是法廣也以法廣故難可具持劫長遠",
    "X45n0753_003:0093c04": "者是時久也以時久故難可常持難持難行是法精",
    "X45n0753_003:0093c05": "也以法精故難可善持律儀戒中惡無不離故難持",
    "X45n0753_003:0093c06": "也餘二聚中善無不攝生無不度故難行也以是義",
    "X45n0753_003:0093c07": "故生退轉心精進之心遍策諸行今此何故偏就戒",
    "X45n0753_003:0093c08": "論此有三義一以戒是三學之初二以戒中備具三",
    "X45n0753_003:0093c09": "聚攝行寬廣第三戒是事中所行難成易敗人多於",
    "X45n0753_003:0093c10": "戒生退轉心不同定慧證法之樂堅固難失具斯三",
    "X45n0753_003:0093c11": "義故就戒論對治是下翻障顯治禪有二垢對行立",
    "X45n0753_003:0093c12": "障一亂心下辨其障相事中攀緣名為亂心內情妄",
    "X45n0753_003:0093c13": "取故曰憶想對治是下翻障顯治經言不動治前亂",
    "X45n0753_003:0093c14": "心生薩婆若治後憶想薩婆若者是一切智理定生",
    "X45n0753_003:0093c15": "之故除憶想分別心也慧有三垢對行立障下有三",
    "X45n0753_003:0093c16": "句辨其障相此對三道說垢為三無善巧者不住行",
    "X45n0753_003:0093c17": "障於世涅槃不現現者明無善巧或於世間一向不",
    "X45n0753_003:0093c18": "現涅槃中現此同二乘或於涅槃一向不現世間中",
    "X45n0753_003:0093c19": "現此同凡夫此二一向故非善巧不修道者助道行",
    "X45n0753_003:0093c20": "障於上證法欲心薄者證道行障自未得處名為上",
    "X45n0753_003:0093c21": "證如是次下翻障顯治如前三垢下經次第三行對",
    "X45n0753_003:0093c22": "治不捨世事成出道者對治初障集助法者治第二",
    "X45n0753_003:0093c23": "障常求勝道治第三障上來廣釋。",
    "X45n0753_003:0093c24": "如是成者是迴向中第三總結。",
    "X45n0753_003:0094a01": "從上初十說信成就已來訖此大段第四隨文廣釋",
    "X45n0753_003:0094a02": "是名懃行第五總結前者問言云何勤修故今釋竟",
    "X45n0753_003:0094a03": "結答前矣。",
    "X45n0753_003:0094a04": "下次解釋成就如是淨治地下總結之文於中有三",
    "X45n0753_003:0094a05": "一牒前行辨釋經中成就如是淨治之言有四舉數",
    "X45n0753_003:0094a06": "次列四名初十已下對文指斥初十是信信中後三",
    "X45n0753_003:0094a07": "即是其欲第二十句名為精進第三十句迴向之心",
    "X45n0753_003:0094a08": "名為方便以迴向故能以少善得無量果故名方便",
    "X45n0753_003:0094a09": "二是名下就前四種結成安住即釋經中名為安住",
    "X45n0753_003:0094a10": "三何以故下徵前起後舉經證成何以故者論主自",
    "X45n0753_003:0094a11": "徵我何以故說前四行以為安住如經所說成就如",
    "X45n0753_003:0094a12": "是淨治地法名為安住故我說之成就如是淨治地",
    "X45n0753_003:0094a13": "者帖上文中懃行四種乃至示現方便之言名為安",
    "X45n0753_003:0094a14": "住帖上是名說中安住如是說訖總結說分。",
    "X45n0753_003:0094a15": "校量勝中文別有四一結前生後第二解釋校量勝",
    "X45n0753_003:0094a16": "義三開章門四廣解釋。",
    "X45n0753_003:0094a17": "已顯安住次說校量是初段也。",
    "X45n0753_003:0094a18": "言勝聲聞辟支佛者第二段也初住地時已過二乘",
    "X45n0753_003:0094a19": "何故今此方云勝乎有人釋言此非別異聲聞緣覺",
    "X45n0753_003:0094a20": "向前初住及安住分行修趣寂相同二乘是故名為",
    "X45n0753_003:0094a21": "聲聞緣覺然此正對別異二乘以辨過義若爾初住",
    "X45n0753_003:0094a22": "已過二乘何故今此方乃說過又此為顯地中滿足",
    "X45n0753_003:0094a23": "勝前初住及正住地何因對彼別異二乘而說過乎",
    "X45n0753_003:0094a24": "釋言初住非不自有過二乘處若就願等以辨勝者",
    "X45n0753_003:0094b01": "前來未有故此論之正以前來未有願等勝過二乘",
    "X45n0753_003:0094b02": "今方有故明知即是過前初住向言初住自有過處",
    "X45n0753_003:0094b03": "更有何過為辨此義汎辨過相其義自顯然大過小",
    "X45n0753_003:0094b04": "數別無量今隨其要且論十七一發心過下至凡夫",
    "X45n0753_003:0094b05": "發菩提心超出二乘故經說言沙彌發心勝過羅漢",
    "X45n0753_003:0094b06": "以菩提心廣大意故二信心過十住已上於大乘法",
    "X45n0753_003:0094b07": "信決定故三者解過習種已去於深法界如實解故",
    "X45n0753_003:0094b08": "四起行過性種已上離麤煩惱具佛種性一切行故",
    "X45n0753_003:0094b09": "五如觀過亦名道過解行已去於如實道觀察相應",
    "X45n0753_003:0094b10": "趣實證故六者證過初地已上息除妄想證法性故",
    "X45n0753_003:0094b11": "七求勝過初地滿心於所證法不以為足更求勝故",
    "X45n0753_003:0094b12": "八淨業過離垢地中戒清淨故九定自在過明地之",
    "X45n0753_003:0094b13": "中於禪解脫得自在故十道品行過謂炎地中不捨",
    "X45n0753_003:0094b14": "眾生修行道品十一成就不住行過謂五地上十二",
    "X45n0753_003:0094b15": "甚深緣起行過謂六地上十三寂用雙行故過謂七",
    "X45n0753_003:0094b16": "地上十四報熟離功用過謂八地上十五辯才說法",
    "X45n0753_003:0094b17": "行過謂九地上十六成就微細智過謂第十地第十",
    "X45n0753_003:0094b18": "七者斷一切習一切諸行滿足故過謂如來地以此",
    "X45n0753_003:0094b19": "求之前說分中證過二乘而未能起願行等故不及",
    "X45n0753_003:0094b20": "此勝對前說分辨勝便足何用對彼二乘說過良以",
    "X45n0753_003:0094b21": "小乘大乘所對凡欲辨勝多皆對之乃至明佛亦對",
    "X45n0753_003:0094b22": "顯之。",
    "X45n0753_003:0094b23": "下次第三開列章門有三舉數下列其名言願勝者",
    "X45n0753_003:0094b24": "起行方便修行勝者依願正行果利益者行修滿足",
    "X45n0753_003:0094c01": "此乃隨其行修始終以分三耳何者願。",
    "X45n0753_003:0094c02": "下第四廣釋先解願勝於中有二一問答略顯二隨",
    "X45n0753_003:0094c03": "文廣釋何者問也謂十答也十願之義五門分別一",
    "X45n0753_003:0094c04": "列名解釋名字是何一供養佛願亦名攝功德願就",
    "X45n0753_003:0094c05": "其所作名供養佛就所成行名攝功德二護法願亦",
    "X45n0753_003:0094c06": "名攝智慧願就其所作名護正法就所成行名攝智",
    "X45n0753_003:0094c07": "慧三攝法上首四增眾生心五知眾生亦名化生下",
    "X45n0753_003:0094c08": "文之中初知眾生後化眾生就初以名名知眾生就",
    "X45n0753_003:0094c09": "後以名名化眾生六知世界七淨佛土八同心行九",
    "X45n0753_003:0094c10": "三業不空十成菩提此十據相隨心求義名之為願",
    "X45n0753_003:0094c11": "論其行體光明善根轉勝增廣故名為願二據修分",
    "X45n0753_003:0094c12": "別初七修始次二修熟後一修成得菩提果三就行",
    "X45n0753_003:0094c13": "分別行謂自利利他之道初二自利次五利他後三",
    "X45n0753_003:0094c14": "不定若別分之第八願者自利純熟第九願者利他",
    "X45n0753_003:0094c15": "純熟第十一願自利利他二行得果若通論之皆是",
    "X45n0753_003:0094c16": "自利故下論言此後三種顯自身矣俱是利他故下",
    "X45n0753_003:0094c17": "論言此後三種得如實化若復通論十願俱是自利",
    "X45n0753_003:0094c18": "利他故下論言勝有二種一常勤行無量行故即是",
    "X45n0753_003:0094c19": "自利二與一切眾生同行即是利他四就所求行位",
    "X45n0753_003:0094c20": "分別前之七種就行分別行如上辨後三就位位在",
    "X45n0753_003:0094c21": "何處如下論說第八願者地校量勝謂從初地乃至",
    "X45n0753_003:0094c22": "九地第九名為地盡校量在第十地十地學窮名為",
    "X45n0753_003:0094c23": "地盡第十名為一切地盡在如來地以如來地聖位",
    "X45n0753_003:0094c24": "窮極名一切盡五就所求因果分別前之九種是所",
    "X45n0753_003:0095a01": "求因後一是其所求之果又十願中前六求因第七",
    "X45n0753_003:0095a02": "求於淨土依果次二求因後一求於法身正果十願",
    "X45n0753_003:0095a03": "如是下次釋文。",
    "X45n0753_003:0095a04": "經中先明十種大願後以十盡成諸大願論還依經",
    "X45n0753_003:0095a05": "次第解釋前十願中先科其文於中有三一就經科",
    "X45n0753_003:0095a06": "分經有四分一修願方便二無餘下正明十願第三",
    "X45n0753_003:0095a07": "重明修願方便四住初地起如是願總以結之二就",
    "X45n0753_003:0095a08": "論科分論亦有四一正解十願二何故唯說此十願",
    "X45n0753_003:0095a09": "下徵數以顯願之圓備第三解釋修願方便第四何",
    "X45n0753_003:0095a10": "故名大願下總解大願三將論對經定其所釋於經",
    "X45n0753_003:0095a11": "文中但釋第二第三段文餘二不解彼第一段修願",
    "X45n0753_003:0095a12": "方便與第三段方便不異為是不釋第四總結易故",
    "X45n0753_003:0095a13": "不解科分如是次釋其文文中初言發諸大願起大",
    "X45n0753_003:0095a14": "方便大行成者是第一段修願方便於十願中始起",
    "X45n0753_003:0095a15": "求心名發諸願數數起心修練諸願名起方便以久",
    "X45n0753_003:0095a16": "修故任性成就名大行成此願心成非所願成所願",
    "X45n0753_003:0095a17": "至佛方乃成矣此三方便就初以舉義通下九。",
    "X45n0753_003:0095a18": "無餘已下正明十願先解第一攝功德願問曰五度",
    "X45n0753_003:0095a19": "皆是功德何故今此但明供佛釋言此地檀行增上",
    "X45n0753_003:0095a20": "故就供養明攝功德以供養佛檀行攝故雖明供養",
    "X45n0753_003:0095a21": "行供養中備修諸德諸處多明供養三寶今此何故",
    "X45n0753_003:0095a22": "但明供佛理實通有略故不論又此十中隱顯以論",
    "X45n0753_003:0095a23": "初願之中對佛求供第二願中對法願護第八願中",
    "X45n0753_003:0095a24": "對僧求同又復供養大例有三一唯供佛顯行趣求",
    "X45n0753_003:0095b01": "二供佛僧從之求法三供三寶具攝功德今就初義",
    "X45n0753_003:0095b02": "單明供佛。",
    "X45n0753_003:0095b03": "經中初至盡未來際舉願所求供養之行一切劫下",
    "X45n0753_003:0095b04": "結誓自要初段之中句別有九相從為六要攝為三",
    "X45n0753_003:0095b05": "所言九者一者無餘二一切佛三一切供養四一切",
    "X45n0753_003:0095b06": "恭敬五一切種具六者深信七者廣大八如虗空九",
    "X45n0753_003:0095b07": "盡未來相從六者初四為一名福田大餘之五句說",
    "X45n0753_003:0095b08": "為五大通前六也此之六大備如下論要為三者初",
    "X45n0753_003:0095b09": "之六句是願所求供養行體次有一句是願所求供",
    "X45n0753_003:0095b10": "養行德後二是其願之所求供養行能下結誓中一",
    "X45n0753_003:0095b11": "切劫者供養時也一切成佛供養處也供養恭敬是",
    "X45n0753_003:0095b12": "願所求供養行也大供養者於一切佛頓供養也無",
    "X45n0753_003:0095b13": "休息者於一切時常供養也此第二段論家不釋宜",
    "X45n0753_003:0095b14": "須記知下釋大願云言常行無量行者指此文矣十",
    "X45n0753_003:0095b15": "願之末皆有此文。",
    "X45n0753_003:0095b16": "論中有二一依經解釋第二釋竟就其所求六大結",
    "X45n0753_003:0095b17": "之顯成大願就初段中先解福田句別有五一就無",
    "X45n0753_003:0095b18": "餘開其三數二列三名謂佛供養及以恭敬第三廣",
    "X45n0753_003:0095b19": "釋今先明佛佛有三者牒以舉數應等列名三佛之",
    "X45n0753_003:0095b20": "義廣如別章供養有三牒以舉數次列其名言利養",
    "X45n0753_003:0095b21": "者謂衣服等資潤名利敬供養者謂香華等不任資",
    "X45n0753_003:0095b22": "養但可表敬名敬供養言修行者謂信戒等仰順聖",
    "X45n0753_003:0095b23": "心名行供養如維摩中名法供養地持論中名至處",
    "X45n0753_003:0095b24": "道有說此三別對三佛初對應身次對報身後對法",
    "X45n0753_003:0095c01": "身亦可三佛隨義以分正是一人今總對之為三供",
    "X45n0753_003:0095c02": "養不可別分恭敬有三牒以舉數次列三名言給侍",
    "X45n0753_003:0095c03": "者身形奉給如阿難等言迎送者身不奉給但可迎",
    "X45n0753_003:0095c04": "來送去而已言修行者以所修行敬順彼也修行供",
    "X45n0753_003:0095c05": "養修行恭敬有何差別體一義異資順之義說為供",
    "X45n0753_003:0095c06": "養虔仰之義稱為恭敬然此三敬亦得別望三佛以",
    "X45n0753_003:0095c07": "分初望應身乃至第三望彼法身亦可通對上來第",
    "X45n0753_003:0095c08": "三廣釋三相第四是故作願已下結成願心是於佛",
    "X45n0753_003:0095c09": "田無出供養及恭敬故此願之末作願自要供養恭",
    "X45n0753_003:0095c10": "敬無有休息舉彼顯此明於佛田供養恭敬攝福盡",
    "X45n0753_003:0095c11": "也五如經下舉經并帖釋供事中言無量者供事廣",
    "X45n0753_003:0095c12": "也言種種者種別多也復是勝者皆精好也備此三",
    "X45n0753_003:0095c13": "義故云具足釋心大中心別有三一上二深三信清",
    "X45n0753_003:0095c14": "淨增上敬者此解上也願迴向者此釋深也求佛心",
    "X45n0753_003:0095c15": "中而為供養何有不深信清淨者此解信也所言廣",
    "X45n0753_003:0095c16": "大餘中勝者勝餘凡夫二乘善也愛果因者能生世",
    "X45n0753_003:0095c17": "間無量果也所言此因得涅槃者能得後際二涅槃",
    "X45n0753_003:0095c18": "也。",
    "X45n0753_003:0095c19": "上來釋竟下以六大結其所求顯成願大言初願中",
    "X45n0753_003:0095c20": "六種大者所求大故願心大也下別指斥福田大者",
    "X45n0753_003:0095c21": "佛能生福故名福田下舉經對田唯佛是何故乃舉",
    "X45n0753_003:0095c22": "供養恭敬此舉敬養為顯佛是能生福也餘悉可知",
    "X45n0753_003:0095c23": "言時大者常果之因經三僧祇方得涅槃故名時大",
    "X45n0753_003:0095c24": "此常無常分為二大六決定中合以為一蓋隨釋者",
    "X45n0753_003:0096a01": "開合左右互以相從皆得無傷又此標別起願各異",
    "X45n0753_003:0096a02": "是以分之。",
    "X45n0753_003:0096a03": "第二願中初總後別又發大願是其總也餘文是別",
    "X45n0753_003:0096a04": "別中經文與初願同經同初願論中但解願心所求",
    "X45n0753_003:0096a05": "護法行體廣大已下釋不異前不能煩耳諸願齊然",
    "X45n0753_003:0096a06": "釋護法中初舉三法第二廣釋護持之義第三別解",
    "X45n0753_003:0096a07": "三佛菩提第二廣中隨行始終兩番辨釋初就始修",
    "X45n0753_003:0096a08": "以明護持第二復名三種成下就行終成以釋護持",
    "X45n0753_003:0096a09": "法有三種一教二證三是行法就此三法彰護差別",
    "X45n0753_003:0096a10": "一切佛說皆受持者牒舉經文謂教法者總指法體",
    "X45n0753_003:0096a11": "修多羅等出其名字舉修多羅等取毗尼及阿毗曇",
    "X45n0753_003:0096a12": "此釋法也下解護持書寫供養讀誦受持自行護也",
    "X45n0753_003:0096a13": "為他說者外化護也攝佛菩提牒舉經文謂證法者",
    "X45n0753_003:0096a14": "略指法體言證三種菩提法者就總開別就前總證",
    "X45n0753_003:0096a15": "開為三種菩提法故名證三種佛菩提法非謂行心",
    "X45n0753_003:0096a16": "證三法也此釋所護下解能護攝此證法自行持也",
    "X45n0753_003:0096a17": "教化傳授化他護也化法皆護牒舉經文謂修行法",
    "X45n0753_003:0096a18": "此解法也下釋護持但就利他略無自利於修行時",
    "X45n0753_003:0096a19": "有障難者謂他修時有行障也攝護救者攝令增善",
    "X45n0753_003:0096a20": "護與救濟令離惡也未起障難護令不生已起障難",
    "X45n0753_003:0096a21": "能救濟也下就成行以顯護持於中有三第一總舉",
    "X45n0753_003:0096a22": "第二別釋第三總結復三成者上來已釋今更重明",
    "X45n0753_003:0096a23": "故云復也行德相應名為成就於佛所說修多羅等",
    "X45n0753_003:0096a24": "舉其教法言阿含者名前所說為阿含也所言次第",
    "X45n0753_003:0096b01": "令不斷者窮達教旨總持不亂故名次第總持不忘",
    "X45n0753_003:0096b02": "名為不斷言成就者成就聞持轉法輪德證三覺者",
    "X45n0753_003:0096b03": "是其證法初證是總三覺是別得證成者依法所成",
    "X45n0753_003:0096b04": "證行成也言修行者是修行法乃至如實彰前修行",
    "X45n0753_003:0096b05": "之分齊也謂此修法始從發心乃至後際如實境界",
    "X45n0753_003:0096b06": "修覺成者是其依法所成行也修行是因正覺成者",
    "X45n0753_003:0096b07": "修得果也是名三成第三總結上來第二廣釋護法",
    "X45n0753_003:0096b08": "自下解釋三佛菩提聲聞辟支亦名佛者俱有覺義",
    "X45n0753_003:0096b09": "通名佛也菩薩云何證於聲聞緣覺菩提釋有兩義",
    "X45n0753_003:0096b10": "一者菩薩自所證中通具諸法故經說言攝正法中",
    "X45n0753_003:0096b11": "具足一切聲聞緣覺世出世法二者隨化現證小果",
    "X45n0753_003:0096b12": "故法華云知眾樂小法而畏於大智是故諸菩薩作",
    "X45n0753_003:0096b13": "聲聞緣覺故說證矣下次五願明其利他於中初願",
    "X45n0753_003:0096b14": "攝法上首為眾請法二以所行增長物心三知眾生",
    "X45n0753_003:0096b15": "而為教化四知世界往彼攝益五淨佛土攝物處中",
    "X45n0753_003:0096b16": "攝法願中初總後別又發大願是其總也餘文是別",
    "X45n0753_003:0096b17": "別中經文與初願同經同初願就其所求行體之中",
    "X45n0753_003:0096b18": "句別有四一攝法處二從兜率乃至涅槃明攝法時",
    "X45n0753_003:0096b19": "三我爾時下於前時中明其常攝四一切處下在前",
    "X45n0753_003:0096b20": "處中明其頓攝成佛無餘所從人也一切住處攝法",
    "X45n0753_003:0096b21": "處也第二段中謂八相時就此八時以明攝法何者",
    "X45n0753_003:0096b22": "八相一生兜率二下八胎三住胎中四者初生五者",
    "X45n0753_003:0096b23": "出家六者成道七轉法輪八入涅槃然此八種諸佛",
    "X45n0753_003:0096b24": "亦有具不具者如釋迦等具足八相或但具七如天",
    "X45n0753_003:0096c01": "王佛白衣成道則無出家須扇多佛出世之時無生",
    "X45n0753_003:0096c02": "可化虗示滅度留一化佛半劫度人是則彼佛無轉",
    "X45n0753_003:0096c03": "法輪若取化說亦得具八從兜率者標數之首故說",
    "X45n0753_003:0096c04": "為從謂從兜率乃至涅槃如世人言從一至十其義",
    "X45n0753_003:0096c05": "相似後二可知論中但釋所願行體然上經中第二",
    "X45n0753_003:0096c06": "段文迴之後釋自餘次第良以第二廣故後論釋初",
    "X45n0753_003:0096c07": "段中成佛無餘乃至住處并舉經文下釋有二一解",
    "X45n0753_003:0096c08": "成佛二釋住處一切應佛解成佛也應取正覺故名",
    "X45n0753_003:0096c09": "為成為從攝法偏舉應耳言無邊者釋無餘也別則",
    "X45n0753_003:0096c10": "難窮故曰無邊總攝無遺稱曰無餘此釋人也下釋",
    "X45n0753_003:0096c11": "住處句別有二一約應佛解釋住處應佛遍滿諸世",
    "X45n0753_003:0096c12": "界中故名世界以為住處無邊應佛各在一界是故",
    "X45n0753_003:0096c13": "遍滿二就世界解釋應佛住之所以隨何世界佛住",
    "X45n0753_003:0096c14": "處者牒前起後應感相順眾生見者正解應佛住之",
    "X45n0753_003:0096c15": "所以為令物見是故住之如來示化名之為應物機",
    "X45n0753_003:0096c16": "名感機有順聖聖隨物感故曰相順順物示化令生",
    "X45n0753_003:0096c17": "見也從兜率天乃至為首并舉第二第三段文隨彼",
    "X45n0753_003:0096c18": "已下超釋第三第二段文迴在後釋言隨彼生供養",
    "X45n0753_003:0096c19": "佛者隨眾生故自供養佛令他學已故云方便以如",
    "X45n0753_003:0096c20": "來說攝方便者以是為也為使如來有所說故啟請",
    "X45n0753_003:0096c21": "攝法請法利生故曰方便集功德者是供養也集智",
    "X45n0753_003:0096c22": "慧者是攝法也所集福智總名助法自下解釋第四",
    "X45n0753_003:0096c23": "段文言一切處一時成轉牒舉經文非前後者攝之",
    "X45n0753_003:0096c24": "頓也何故示下料簡第二攝法之時八相之中但釋",
    "X45n0753_003:0097a01": "第一第二第三第六第八餘三不解何故如是彼前",
    "X45n0753_003:0097a02": "五相捨勝從劣有疑須釋第一相者捨上天報生於",
    "X45n0753_003:0097a03": "兜率是故須釋第二相者捨天生人理合料簡第三",
    "X45n0753_003:0097a04": "相者捨化受胎復須解釋第六相者自力難成他教",
    "X45n0753_003:0097a05": "易就捨易從難是故須解第八相者住益勝滅捨住",
    "X45n0753_003:0097a06": "取滅理然須辨餘之三相捨劣就勝無疑可釋第四",
    "X45n0753_003:0097a07": "相者住胎必生何須料簡第五相者出家勝俗不勞",
    "X45n0753_003:0097a08": "辨釋第七相者轉法化生勝於不轉所以不論釋初",
    "X45n0753_003:0097a09": "相中有二問答何故示彼不在色界及無色者是初",
    "X45n0753_003:0097a10": "問也色無色天勝於欲界聖力自在堪能往生何故",
    "X45n0753_003:0097a11": "示彼兜率處生言難處來乃至為遮是初答也此防",
    "X45n0753_003:0097a12": "後時閻浮眾生輕慢心故小乘法中色無色界長壽",
    "X45n0753_003:0097a13": "天難無初捨凡入聖道者是故將成不得生彼若生",
    "X45n0753_003:0097a14": "彼者後生閻浮成佛道時閻浮眾生咸作是念佛自",
    "X45n0753_003:0097a15": "避難來此成佛非為我等有是心故不能重敬聞說",
    "X45n0753_003:0097a16": "不受於化無宜故不生彼何故不在他化等者第二",
    "X45n0753_003:0097a17": "問也乘前答中上界是難他化天等非是難處何故",
    "X45n0753_003:0097a18": "不生舉彼他化等取化樂故名為等如來有力乃至",
    "X45n0753_003:0097a19": "敬心第二答也為增兜率眾生敬故何故不生化樂",
    "X45n0753_003:0097a20": "天中增彼敬心化樂天報猶勝兜率起敬義微是故",
    "X45n0753_003:0097a21": "不生若生彼者眾生念言貪樂生此不為我等若爾",
    "X45n0753_003:0097a22": "何不生於下天下天報劣若生彼者後生人中成佛",
    "X45n0753_003:0097a23": "道時人皆念言夜摩天等樂微易捨故佛捨之不增",
    "X45n0753_003:0097a24": "敬意又欲天中忉利四天同是地居合以為一空天",
    "X45n0753_003:0097b01": "有四此五之中兜率據中如來處之故經說言如來",
    "X45n0753_003:0097b02": "大人處天天中在人亦然何故人中捨上樂者此問",
    "X45n0753_003:0097b03": "第二來下入胎愍我來生增敬心者謂增閻浮眾生",
    "X45n0753_003:0097b04": "敬也何故處胎此問第三住胎之言化生是勝何故",
    "X45n0753_003:0097b05": "處胎釋言增長同生故者佛出世時眾生胎生名彼",
    "X45n0753_003:0097b06": "為同若佛化生胎類咸言佛法深勝化生者得非我",
    "X45n0753_003:0097b07": "境界絕分不求為遮此意故受胎生彼我同類能得",
    "X45n0753_003:0097b08": "此法我亦應得故名增長若依涅槃則有多義一劫",
    "X45n0753_003:0097b09": "初眾生無其道器佛不出世故不化生二生上族寄",
    "X45n0753_003:0097b10": "勝表法三為教人敬父之業四假親護法五為息慢",
    "X45n0753_003:0097b11": "六為息謗七為留身蔭於諸國故不化生以化生者",
    "X45n0753_003:0097b12": "還復化滅無舍利故八為同諸佛故不化生三世諸",
    "X45n0753_003:0097b13": "佛化胎生眾無化生故具此多義故受胎生今此略",
    "X45n0753_003:0097b14": "就一義言耳何故自成此問第六成佛道相他教易",
    "X45n0753_003:0097b15": "成自力難就何故捨易自成正覺現丈夫力釋自成",
    "X45n0753_003:0097b16": "也非因他得釋非餘化何故示現入涅槃者此問第",
    "X45n0753_003:0097b17": "八入涅槃相住世化勝何故取滅釋言令生懃修道",
    "X45n0753_003:0097b18": "故若佛久住眾生常見不能起於難遭之想故現取",
    "X45n0753_003:0097b19": "滅令彼懃修。",
    "X45n0753_003:0097b20": "第四願中初總後別別中經文與初願同經同初願",
    "X45n0753_003:0097b21": "就其所求行體之中文別有二一明一切菩薩所行",
    "X45n0753_003:0097b22": "二說前行增長物心初中有二一總二別所謂一切",
    "X45n0753_003:0097b23": "菩薩行者是其總也廣大已下是其別也第二段中",
    "X45n0753_003:0097b24": "句別有二一對行彰說二教化下對人明化說中有",
    "X45n0753_003:0097c01": "二一總二別說一切行說前總也如實已下說前別",
    "X45n0753_003:0097c02": "也如實地道是前廣大無量無雜波羅蜜者名與前",
    "X45n0753_003:0097c03": "同言方便者是前六相總別等也業者是前諸地所",
    "X45n0753_003:0097c04": "淨生助道法論中初先牒問起發。",
    "X45n0753_003:0097c05": "第四願中心得增者是牒經也增長物心正是所願",
    "X45n0753_003:0097c06": "故偏牒之以何等行令心增者是徵問也下對辨釋",
    "X45n0753_003:0097c07": "文別有三一舉經中總菩薩行明增物心一切所行",
    "X45n0753_003:0097c08": "是舉經中總菩薩行教化已下明增物心二彼有四",
    "X45n0753_003:0097c09": "下舉彼經中別菩薩行明增物心於中先舉四種別",
    "X45n0753_003:0097c10": "行有四舉數次列四名言種種者道義差別所言體",
    "X45n0753_003:0097c11": "者謂波羅蜜菩薩行體業者所謂諸地修業言方便",
    "X45n0753_003:0097c12": "者德義善巧諸德同體巧相集成故云方便以此四",
    "X45n0753_003:0097c13": "下明增物心三何者下隨別廣釋解種種中初問次",
    "X45n0753_003:0097c14": "釋後以經帖何者種種是初問也世行三下題文辨",
    "X45n0753_003:0097c15": "釋經中四句前三教道一處辨釋後一證道在後別",
    "X45n0753_003:0097c16": "解前教道中世行有三標別舉數然世出世汎釋有",
    "X45n0753_003:0097c17": "二一就位分別地前世間地上出世二隨義分別教",
    "X45n0753_003:0097c18": "行差別名為世間證行平等說為出世今依後義故",
    "X45n0753_003:0097c19": "名教行以為世間隨位不同故有三種廣者已下題",
    "X45n0753_003:0097c20": "經解釋初至六地一行之中備具一切名之為廣第",
    "X45n0753_003:0097c21": "七地中一切行中備具一切名之為大八地已上法",
    "X45n0753_003:0097c22": "流水中念念深入無量佛境故曰無量下解證中初",
    "X45n0753_003:0097c23": "無雜者法無我觀題經辨釋出世間智標別其相經",
    "X45n0753_003:0097c24": "帖可知體牒前門波羅蜜攝舉經對顯業牒前門諸",
    "X45n0753_003:0098a01": "地所淨生諸助法舉經對顯業是修業業能顯證名",
    "X45n0753_003:0098a02": "為所淨修起教行名生助法能作此二故名為業言",
    "X45n0753_003:0098a03": "方便者牒舉前門下總別等將經對顯彼六相門一",
    "X45n0753_003:0098a04": "備一切一切成一成壞善巧稱曰方便說一切下是",
    "X45n0753_003:0098a05": "其經中第二段文乘勢舉來非是第四方便之文。",
    "X45n0753_003:0098a06": "第五願中初總後別別中經文與初願同經同初願",
    "X45n0753_003:0098a07": "就其所求行體之中句別十一初之七句明知眾生",
    "X45n0753_003:0098a08": "後之四句明化眾生前七句中所謂無餘一切生界",
    "X45n0753_003:0098a09": "總知眾生有色下別後四句中教化一切總明教化",
    "X45n0753_003:0098a10": "令信已下三句是別論中先對後之四句總顯願相",
    "X45n0753_003:0098a11": "何者已下隨文解釋先作二問以為起發何者是生",
    "X45n0753_003:0098a12": "是其初問問前七句所知眾生為何義者是第二問",
    "X45n0753_003:0098a13": "問後四句化益差別下對前問次第辨釋解初問中",
    "X45n0753_003:0098a14": "一切生界有六種者牒總開別次列六名言麤細者",
    "X45n0753_003:0098a15": "報相差別言依止者報之所託不淨淨者受報處所",
    "X45n0753_003:0098a16": "欲界不淨上二界淨言苦樂者正是其報言自業者",
    "X45n0753_003:0098a17": "得報之因言自體者報之體性下次釋之何者麤細",
    "X45n0753_003:0098a18": "問其初門麤有色下對問辨釋下之二界名麤有色",
    "X45n0753_003:0098a19": "上四空處名細無色下就色中復辨麤細麤有想者",
    "X45n0753_003:0098a20": "除無想天餘名有想細無想者第四禪中無想天報",
    "X45n0753_003:0098a21": "與廣果天同在一處外道取為究竟涅槃修無想定",
    "X45n0753_003:0098a22": "生於彼天得五百劫無心之報無佛弟子生彼天中",
    "X45n0753_003:0098a23": "下就無色別明麤細麤非無想前三空處細非想者",
    "X45n0753_003:0098a24": "第四空處言非想者無麤想也非非想者非無細想",
    "X45n0753_003:0098b01": "是名下結釋依止中先牒前門次舉經對四生之義",
    "X45n0753_003:0098b02": "釋有三門一隨事分別二對五趣辨其通局三對五",
    "X45n0753_003:0098b03": "趣明其寬狹隨事辨者如諸鳥等名為卵生如今人",
    "X45n0753_003:0098b04": "類名為胎生諸畜之類依濕起者名為濕生如諸天",
    "X45n0753_003:0098b05": "等名為化生言通局者化生最通全攝二趣地獄諸",
    "X45n0753_003:0098b06": "天餘之三趣皆分有之如劫初時人鬼及畜一切化",
    "X45n0753_003:0098b07": "生胎生次局人鬼畜等三趣分有卵濕最局人畜分",
    "X45n0753_003:0098b08": "有餘趣悉無畜中卵濕相顯可知人中濕生如頂生",
    "X45n0753_003:0098b09": "王等人中卵生如毗舍佉母三十二子如是等也言",
    "X45n0753_003:0098b10": "寬狹者以其四生望彼五趣辨其寬狹四生是寬五",
    "X45n0753_003:0098b11": "趣是狹雜心云為生攝趣為趣攝生論自釋言謂生",
    "X45n0753_003:0098b12": "攝趣非趣攝生何者四生五趣不攝論言中陰是其",
    "X45n0753_003:0098b13": "化生五趣不收下釋化生依止之義胎卵濕等有色",
    "X45n0753_003:0098b14": "可依理在不疑化生忽有先無依託云何依止下答",
    "X45n0753_003:0098b15": "依業以業力故報得生也淨不淨者牒舉前門謂三",
    "X45n0753_003:0098b16": "界繫舉經對顯欲界不淨上界是淨因果屬別目之",
    "X45n0753_003:0098b17": "為繫種種身者受報別也雜入六道舉經以對入者",
    "X45n0753_003:0098b18": "是處於六道處皆有苦樂故云雜也自業牒前一切",
    "X45n0753_003:0098b19": "生處舉經對顯由業異故生處差別亦可業是受生",
    "X45n0753_003:0098b20": "所依故名生處自體牒前名色攝者舉經對顯果報",
    "X45n0753_003:0098b21": "雖眾無出名色四陰為名色陰是色何故四陰說之",
    "X45n0753_003:0098b22": "為名人多釋言五陰成生生是假名四陰之心成名",
    "X45n0753_003:0098b23": "中強從其所成故號為名是義不然當知色陰形現",
    "X45n0753_003:0098b24": "可覩不假名彰是故當相說之為色餘四是心心法",
    "X45n0753_003:0098c01": "冥漠非名不辨是故從詮說之為名故楞伽云以名",
    "X45n0753_003:0098c02": "宣說無色四陰故號為名是名眾生總結所知為何",
    "X45n0753_003:0098c03": "義者牒第二門下對顯之為三舉數經中四句初句",
    "X45n0753_003:0098c04": "是總後三是別今言三者就別言耳次辨其相信佛",
    "X45n0753_003:0098c05": "法者信佛所說因果等法此化令起世間信也入二",
    "X45n0753_003:0098c06": "乘者令得小果經言斷世數道故者五趣差別名為",
    "X45n0753_003:0098c07": "數道除因離果名之為斷入無上者已得小果漸化",
    "X45n0753_003:0098c08": "令入大菩提也經言令住一切智者所謂佛智智之",
    "X45n0753_003:0098c09": "分齊故名智處。",
    "X45n0753_003:0098c10": "第六願中經同初願論中偏釋所願行體文別有四",
    "X45n0753_003:0098c11": "一牒總開別明入皆知二列三名三廣解釋四約智",
    "X45n0753_003:0098c12": "分異就初段中言無餘者是牒總也牒彼經中所謂",
    "X45n0753_003:0098c13": "無餘一切世界有三開別隨入如是皆現知者明入",
    "X45n0753_003:0098c14": "皆知佛於世間現知不比今願得之次列其名言一",
    "X45n0753_003:0098c15": "切者世界相也真實義者世界體也無量相者世界",
    "X45n0753_003:0098c16": "多也十方廣多故曰無量下次釋之一切相者牒舉",
    "X45n0753_003:0098c17": "初門如經已下舉經對顯下廣分別於中有三一寬",
    "X45n0753_003:0098c18": "狹分別一千為廣二千為大三千無量以千須彌千",
    "X45n0753_003:0098c19": "四天下合為一界名為小千小千為一數之至千名",
    "X45n0753_003:0098c20": "為中千中千為一數復至千名為大千此大千界華",
    "X45n0753_003:0098c21": "嚴經中名世界剎大智論中名一世界論自釋言此",
    "X45n0753_003:0098c22": "大千界成壞同時故名一界此復為一數如恒沙名",
    "X45n0753_003:0098c23": "世界性此復為一數如恒沙名世界海此復為一數",
    "X45n0753_003:0098c24": "如恒沙名世界種此復為一數至無量名一佛界九",
    "X45n0753_003:0099a01": "地菩薩能於是界現成佛道如大智論發趣品中如",
    "X45n0753_003:0099a02": "是分別今此文中且據一剎以分廣等二麤細分別",
    "X45n0753_003:0099a03": "隨何等界意識身者意識是心身者是色色心麤故",
    "X45n0753_003:0099a04": "世界亦麤色心細故世界亦細三亂住下依住分別",
    "X45n0753_003:0099a05": "亂者牒經不次第者住無行行倒住牒經不造舍宅",
    "X45n0753_003:0099a06": "覆世界也正住牒經造舍宅者仰世界也是名下結",
    "X45n0753_003:0099a07": "下次解釋真實義相如帝網者牒舉經文真實義相",
    "X45n0753_003:0099a08": "將論對顯如帝釋網百寶所成諸色互班不相障礙",
    "X45n0753_003:0099a09": "世界如是一處之中備有多土多土同體互相集成",
    "X45n0753_003:0099a10": "無有一土別守自性而無不性世界實爾名真實義",
    "X45n0753_003:0099a11": "如業幻者轉喻況土成如帝網如似世人業幻之力",
    "X45n0753_003:0099a12": "火處見水水處見火地處見空空處見地如是一切",
    "X45n0753_003:0099a13": "世界同爾名業幻作故如帝網無量相者牒舉前門",
    "X45n0753_003:0099a14": "言十方界無量入者舉經對顯入名為處十方國土",
    "X45n0753_003:0099a15": "無量處處差別別入無量相者解釋辭也十方國土",
    "X45n0753_003:0099a16": "形狀各異如阿閦界安樂國等非就一處說其無量",
    "X45n0753_003:0099a17": "下次約智分其麤細真實是理唯智能知餘二是事",
    "X45n0753_003:0099a18": "可以目覩故云現見。",
    "X45n0753_003:0099a19": "第七願中經同前判論中偏釋所願行體初言淨土",
    "X45n0753_003:0099a20": "總以舉數淨土之義廣如別章此應具論下廣辨釋",
    "X45n0753_003:0099a21": "七中前四當相明土次有一句就人顯勝後之兩句",
    "X45n0753_003:0099a22": "舉因顯果就前四中初二土體第三土相後一土用",
    "X45n0753_003:0099a23": "前兩句中初彰體同後明體淨同體淨者釋有三義",
    "X45n0753_003:0099a24": "一者諸佛報應之土同皆用彼法性為體二者應土",
    "X45n0753_003:0099b01": "同皆用彼真土為體三就應中諸土同處迭互相依",
    "X45n0753_003:0099b02": "故曰同體下以經帖一切一土一土一切釋還有三",
    "X45n0753_003:0099b03": "若准初義一切報應是一法性一法性土緣起說為",
    "X45n0753_003:0099b04": "一切報應准第二義一切應土是一真土彼一真土",
    "X45n0753_003:0099b05": "隨物見異為一切應若從後義一處之中具有無量",
    "X45n0753_003:0099b06": "差別應土彼應土中迭互相望或淨為一餘為一切",
    "X45n0753_003:0099b07": "或穢為一餘為一切如是等也自在淨者明土淨也",
    "X45n0753_003:0099b08": "淨有二種一者相淨眾寶莊嚴無諸瑕穢二自在淨",
    "X45n0753_003:0099b09": "如摩尼珠美惡斯現今此所論是自在淨淨穢圓通",
    "X45n0753_003:0099b10": "無礙無障故曰自在染淨隔礙不名為淨以自在故",
    "X45n0753_003:0099b11": "說為淨矣經言一切平等淨者相淨之土彼此別異",
    "X45n0753_003:0099b12": "自在淨土十方齊同故云平等莊嚴淨者土之相也",
    "X45n0753_003:0099b13": "下以經帖莊嚴有三一神通莊嚴神變自在或小容",
    "X45n0753_003:0099b14": "大大入小等二光明莊嚴寶光相照無有闇冥三寶",
    "X45n0753_003:0099b15": "相莊嚴諸寶集成今言神通是初嚴也光者是其第",
    "X45n0753_003:0099b16": "二嚴也相者是其第三嚴也下重解釋後二莊嚴光",
    "X45n0753_003:0099b17": "明莊嚴釋前光也眾寶莊嚴解前相也神通莊嚴相",
    "X45n0753_003:0099b18": "顯不釋受用淨者土之用也次以經帖離一切惱能",
    "X45n0753_003:0099b19": "成斷德成就淨道能成行德穢土境界受用生過妨",
    "X45n0753_003:0099b20": "礙道法淨土異彼故離煩惱成就淨道如香積飯其",
    "X45n0753_003:0099b21": "有食者離過增道然後乃消上來四句當相明土所",
    "X45n0753_003:0099b22": "言住處眾生淨者就人顯勝下以經帖智慧眾生悉",
    "X45n0753_003:0099b23": "滿中者如維摩說菩薩成佛時有一切種功德眾生",
    "X45n0753_003:0099b24": "來生其國今此且就智慧言耳智人住中明土淨也",
    "X45n0753_003:0099c01": "下二舉因顯果之中因淨舉因因有二種一者行業",
    "X45n0753_003:0099c02": "謂施戒等如維摩說二者德業所謂淨土三昧法門",
    "X45n0753_003:0099c03": "如下八地淨土法門及十地中佛國體性三昧門等",
    "X45n0753_003:0099c04": "今此所說是德業因下以經帖入佛上妙平等境者",
    "X45n0753_003:0099c05": "如來藏中淨土法門是佛妙境證會名入能入實智",
    "X45n0753_003:0099c06": "是淨土因言果淨者對因明果果有二種一者相淨",
    "X45n0753_003:0099c07": "妙寶莊嚴從施戒等行業所生二自在淨隨心異現",
    "X45n0753_003:0099c08": "從彼淨土三昧而現今此所論是自在果下以經帖",
    "X45n0753_003:0099c09": "隨生心樂而為示者用隨物心下重顯之顯智力者",
    "X45n0753_003:0099c10": "前因是智智起此用名智神力舉用彰彼智之力能",
    "X45n0753_003:0099c11": "名顯智力此如八地淨土中說是義應定不勞異釋",
    "X45n0753_003:0099c12": "上來七願是行方便自下三願行修純熟於中通論",
    "X45n0753_003:0099c13": "三俱自利故下文言此後三種顯示自身三俱利他",
    "X45n0753_003:0099c14": "故下文言此後三種得如實化於中分別初一是其",
    "X45n0753_003:0099c15": "自利純熟次一是其利他純熟後一自利利他得果",
    "X45n0753_003:0099c16": "就初願中經如前判就其所願行體之中有十二句",
    "X45n0753_003:0099c17": "初句是總中十是別後一總結初言同心同行故者",
    "X45n0753_003:0099c18": "總後十中初二句也就後十中共集善根是其同行",
    "X45n0753_003:0099c19": "平等一觀是其同心後十皆同不可并舉故偏對此",
    "X45n0753_003:0099c20": "以彰同矣論中偏釋所願行體先解初總次釋其別",
    "X45n0753_003:0099c21": "後一結文略而不解解初總中不念餘乘正解同義",
    "X45n0753_003:0099c22": "良以不念餘小乘故與菩薩同亦得說言同菩薩故",
    "X45n0753_003:0099c23": "不念餘小下以經帖言同心者慧心同也言同行者",
    "X45n0753_003:0099c24": "福行同也就釋別中先舉十數次列十名十中前五",
    "X45n0753_003:0100a01": "明行修同後之五種明德用同前五行中初二自分",
    "X45n0753_003:0100a02": "後三勝進自分之中初是福行後是慧行共集善根",
    "X45n0753_003:0100a03": "無怨嫉者起行無乖故云共集以行同故情無乖異",
    "X45n0753_003:0100a04": "名無怨嫉一切菩薩等一觀者證如平等名平等觀",
    "X45n0753_003:0100a05": "與諸菩薩觀心不異是故云一當知觀心望理說等",
    "X45n0753_003:0100a06": "對人說一亦可望人同故名等證理一味故云一觀",
    "X45n0753_003:0100a07": "就勝進中初親近者攝法方便後之兩句依法起行",
    "X45n0753_003:0100a08": "行分自他隨意現身是利他行八相成道教化眾生",
    "X45n0753_003:0100a09": "名現佛身自心解者是自利行解發自中不假他授",
    "X45n0753_003:0100a10": "名自心解菩提之道顯照自心名解諸佛神力智力",
    "X45n0753_003:0100a11": "神力是佛阿含用也智力是佛證行體也後五用中",
    "X45n0753_003:0100a12": "初一通體神通上進名曰不退所為稱心故云隨意",
    "X45n0753_003:0100a13": "後四通用四中前三如意通業下一是其法智通業",
    "X45n0753_003:0100a14": "成就大乘無障礙慧名不思議具菩薩行是總結文",
    "X45n0753_003:0100a15": "乘勢舉來非是第十法智通文下重分別初顯功德",
    "X45n0753_003:0100a16": "是共集也住寂等觀是第二也聚集論法是第三也",
    "X45n0753_003:0100a17": "近佛菩薩名為聚集集何所為為論佛法隨心示成",
    "X45n0753_003:0100a18": "是前隨意現佛身也此乃八相示成佛道自發勝心",
    "X45n0753_003:0100a19": "念如來者是前自心解知諸佛神力智力勝進解心",
    "X45n0753_003:0100a20": "不由他教是故名為自發勝心仰攝諸佛神通智力",
    "X45n0753_003:0100a21": "名念法身得不退通是第六句神通體也後四句中",
    "X45n0753_003:0100a22": "初言餘四通業得名總顯其相下別顯之一往餘界",
    "X45n0753_003:0100a23": "一身往也第二自餘異身示者多身往也己身為自",
    "X45n0753_003:0100a24": "自身之外他身名餘異身示者釋有兩義一對前句",
    "X45n0753_003:0100b01": "分多名異二對後句異生名異以此異身飛行十方",
    "X45n0753_003:0100b02": "令物覩見名為示現同生往者是其多身同生通也",
    "X45n0753_003:0100b03": "入大乘者成就實慧通達甚深大乘法也。",
    "X45n0753_003:0100b04": "第九願中經同前判就其所求行體之中文別有二",
    "X45n0753_003:0100b05": "一乘不退輪行菩薩行是其自利二身口意下明其",
    "X45n0753_003:0100b06": "不空行菩薩行是其利他前中初明乘不退輪後明",
    "X45n0753_003:0100b07": "行行輪謂三輪身口意業能摧物惡轉下趣上故名",
    "X45n0753_003:0100b08": "為輪益用無減稱曰不退依此起行說之為乘乘此",
    "X45n0753_003:0100b09": "起行名為行行第二段中先明不空後彰行行不空",
    "X45n0753_003:0100b10": "有二一者作業二者利益前中初言身口意業作不",
    "X45n0753_003:0100b11": "空者總明作業眾生見下別明作業得如已下是其",
    "X45n0753_003:0100b12": "利益論中初言第九不空行菩薩行總顯願相不空",
    "X45n0753_003:0100b13": "行行正是所願故偏顯之復行已下依文辨釋先解",
    "X45n0753_003:0100b14": "初段乘不退輪後釋第二不空行行言復行行顯乘",
    "X45n0753_003:0100b15": "輪者釋初段也前明不空今重顯彼不空行行依不",
    "X45n0753_003:0100b16": "退輪故云復行顯乘輪也以不空行依三輪故於中",
    "X45n0753_003:0100b17": "二下釋第二段但解不空行行之言易解不釋有二",
    "X45n0753_003:0100b18": "舉數作業已下列名解釋言作業者身等所作能益",
    "X45n0753_003:0100b19": "不虗名作業不空言利益者拔苦與樂濟潤不虗名",
    "X45n0753_003:0100b20": "利益不空此二若通俱是作業齊是利益為分兩種",
    "X45n0753_003:0100b21": "隱顯異名良以前者隨其見聞身口意等業相差分",
    "X45n0753_003:0100b22": "故名作業後不如是故不名業又第二門除其事惱",
    "X45n0753_003:0100b23": "彰益義顯故名利益前作業者利之以道道益相隱",
    "X45n0753_003:0100b24": "故不名益作業必定列其名字身口等業益利決然",
    "X45n0753_003:0100c01": "故曰必定身口意業作不空者此舉經中初總作業",
    "X45n0753_003:0100c02": "對以顯之如是次下釋彼經中別作業也如向總中",
    "X45n0753_003:0100c03": "初身次口後明意業下別亦然故云次第言應知者",
    "X45n0753_003:0100c04": "應知後別如前總中三業次第生見牒經示現勝身",
    "X45n0753_003:0100c05": "令彼生信信無疑惑故曰決定此應信人何故乃云",
    "X45n0753_003:0100c06": "必定佛法以法勝故依成勝身故覩色身信法勝也",
    "X45n0753_003:0100c07": "明身不空指斥其相聞聲牒經口宣實教生物真解",
    "X45n0753_003:0100c08": "口業不空指斥其相心喜牒經菩薩內心廓備諸德",
    "X45n0753_003:0100c09": "令物喜敬起心趣順故斷煩惱明意不空指斥其相",
    "X45n0753_003:0100c10": "下第二中利益列名次明二苦彰益所治種種苦者",
    "X45n0753_003:0100c11": "違逼苦也貧窮苦者是其順緣不足苦也對治是下",
    "X45n0753_003:0100c12": "舉經彰益得藥樹身治種種苦治苦之勝如藥樹王",
    "X45n0753_003:0100c13": "遍治眾苦非獨除病得如寶身治貧窮苦隨心利益",
    "X45n0753_003:0100c14": "如如意寶備與眾樂非直與財。",
    "X45n0753_003:0100c15": "第十願中經同前判就前所願行體之中句別有八",
    "X45n0753_003:0100c16": "初句是其菩提自體後七是其菩提作業體者即是",
    "X45n0753_003:0100c17": "自行果也業者即是利他果也於一切處成菩提者",
    "X45n0753_003:0100c18": "是菩提體實德圓通義無不在是故說言一切處成",
    "X45n0753_003:0100c19": "是義云何本有妄心結集有果形有分限不能周普",
    "X45n0753_003:0100c20": "以妄攝真真在妄中如妄局別不能周遍是時法界",
    "X45n0753_003:0100c21": "廣大之法集在眾生心微塵中後息妄心有果不生",
    "X45n0753_003:0100c22": "有果滅故形無所在知復從何說真在此說真在彼",
    "X45n0753_003:0100c23": "是時真德無一偏在而無不在無一在故菩提無處",
    "X45n0753_003:0100c24": "無不在故一切處成於一凡下是菩提業業有七種",
    "X45n0753_003:0101a01": "初至度生示大涅槃是其第一示正覺業於中初明",
    "X45n0753_003:0101a02": "現成之處示初生下正明現成就前處中凡夫道者",
    "X45n0753_003:0101a03": "謂閻浮提是其可化凡夫住處名凡夫道於一凡道",
    "X45n0753_003:0101a04": "簡餘三天不離一切統收百億百億閻浮同皆現成",
    "X45n0753_003:0101a05": "故云不離現成可知現佛境界乃至滅苦是其第二",
    "X45n0753_003:0101a06": "說實諦業於中三句初句是總後二是別現佛境界",
    "X45n0753_003:0101a07": "神通智力是初總也八相成道說法度人唯佛所為",
    "X45n0753_003:0101a08": "名佛境界雖云佛境相猶未分故復說言神通智力",
    "X45n0753_003:0101a09": "八相成佛是神通力說諦滅苦是其智力隨一切下",
    "X45n0753_003:0101a10": "是其別也別中初至示得佛道合為一句廣前通力",
    "X45n0753_003:0101a11": "度生滅苦為第二句廣前智力前中初言隨一切生",
    "X45n0753_003:0101a12": "所應度者化能隨人於念念中化隨物心所化眾生",
    "X45n0753_003:0101a13": "心緣各異名為念念示得佛道正現成佛此猶是前",
    "X45n0753_003:0101a14": "示成正覺說諦依彼是故牒來度生滅苦正說實諦",
    "X45n0753_003:0101a15": "一三菩提至涅槃性是其第三證教化業於中經文",
    "X45n0753_003:0101a16": "有證無化論中具有三菩提者此名正道簡異二乘",
    "X45n0753_003:0101a17": "是故言一此是證體言遍知下對治顯證用向菩提",
    "X45n0753_003:0101a18": "證智之體遍知法界一切法也照理普周名曰遍知",
    "X45n0753_003:0101a19": "生死涅槃悉同無我名一切如法體寂滅說為涅槃",
    "X45n0753_003:0101a20": "非果涅槃法體本淨名為性矣以一音下是其第四",
    "X45n0753_003:0101a21": "種種說業示大涅槃不斷行者第五不斷佛種業也",
    "X45n0753_003:0101a22": "示智起法是其第六法輪復業示大智地示理法也",
    "X45n0753_003:0101a23": "諸佛智慧名為大智智依理生故名理法為智慧地",
    "X45n0753_003:0101a24": "願已當來成佛滅後令此智地顯彰在時故名為示",
    "X45n0753_003:0101b01": "如佛滅後諸聖弟子傳證是也發起法者發起教法",
    "X45n0753_003:0101b02": "願已來世作佛滅後教法住持流通無失名起佛法",
    "X45n0753_003:0101b03": "理法云示教云發起文綺互耳法智通下是其第七",
    "X45n0753_003:0101b04": "自在業也一切劫下結誓自要一切劫數求佛時也",
    "X45n0753_003:0101b05": "成菩提數所求果也果德非一是故言數求大智通",
    "X45n0753_003:0101b06": "無休息者正是結誓自要之辭求大智通對前菩提",
    "X45n0753_003:0101b07": "以自要也於中別分菩提自體名為智慧菩提作業",
    "X45n0753_003:0101b08": "說為神通通則二中皆有智通無休息者對前劫數",
    "X45n0753_003:0101b09": "以自要也。",
    "X45n0753_003:0101b10": "從初願來大段第二正明十願安住喜地發諸願下",
    "X45n0753_003:0101b11": "是第三段修願方便於中先明修願方便以十願下",
    "X45n0753_003:0101b12": "明修所以以十願中攝願廣多故須為此三分修習",
    "X45n0753_003:0101b13": "住歡喜地起如是願是第四段總結文也。",
    "X45n0753_003:0101b14": "下以論釋於此願中偏解第一所願行體於中初言",
    "X45n0753_003:0101b15": "起大乘行總顯願相無上菩提大人所乘名為大乘",
    "X45n0753_003:0101b16": "願能生彼故名為起願能趣彼故說為行云何已下",
    "X45n0753_003:0101b17": "隨文辨釋先作二問以為起發云何菩提問其體也",
    "X45n0753_003:0101b18": "云何作業問其用也下對二問次第辨釋大菩提者",
    "X45n0753_003:0101b19": "牒上前問如經已下舉經對顯言作業者舉後所問",
    "X45n0753_003:0101b20": "下廣釋之先舉七數次列七名示正覺者現成就也",
    "X45n0753_003:0101b21": "說實諦者轉四諦也此說小乘證教化者以己所證",
    "X45n0753_003:0101b22": "化眾生也此說大乘種種說者說世法也不斷佛種",
    "X45n0753_003:0101b23": "者菩薩所行名為佛種得佛常起故云不斷法輪復",
    "X45n0753_003:0101b24": "者大聖雖滅令法住持住持如本故云復住言自在",
    "X45n0753_003:0101c01": "者變化無礙下廣辨釋初業牒前於一凡道乃至涅",
    "X45n0753_003:0101c02": "槃舉經對顯下次釋之於中但解一凡夫道一凡道",
    "X45n0753_003:0101c03": "者重牒前文一閻浮義此解一也簡餘三方是故言",
    "X45n0753_003:0101c04": "一言閻浮提凡夫道者重牒前文可化住處解凡夫",
    "X45n0753_003:0101c05": "道可化眾生名為凡夫住處名道不離已下略不解",
    "X45n0753_003:0101c06": "釋一切凡道類一可知示初生等不異向前第三願",
    "X45n0753_003:0101c07": "中所以不解第二牒前現佛境界乃至滅苦舉經對",
    "X45n0753_003:0101c08": "顯下次釋之經中三句但釋後二初現佛境神通智",
    "X45n0753_003:0101c09": "力略不解釋以其總故若當具釋不異後別是以不",
    "X45n0753_003:0101c10": "論釋後別中先解初句隨世一切解隨一切眾生界",
    "X45n0753_003:0101c11": "也此名眾生以為世界言可化者釋所應度言隨心",
    "X45n0753_003:0101c12": "者解念念中化順物情故云隨心示佛身者解示佛",
    "X45n0753_003:0101c13": "道下重牒來明示現相謂除難處勝處受生名示佛",
    "X45n0753_003:0101c14": "身除難處者諸難不同略有八種所謂地獄畜生餓",
    "X45n0753_003:0101c15": "鬼盲聾喑啞世智辯聰佛前佛後北鬱單越及長壽",
    "X45n0753_003:0101c16": "天前之三難在下三趣中間四難在於人道第八在",
    "X45n0753_003:0101c17": "於色無色天此諸難中三塗鬱單及長壽夭就處彰",
    "X45n0753_003:0101c18": "難此處眾生不任受道如來不生所以除之噵言彼",
    "X45n0753_003:0101c19": "彼勝處生者就非難中簡劣取勝閻浮最勝在中生",
    "X45n0753_003:0101c20": "也百億閻浮同皆現生故云彼彼下解別中後句之",
    "X45n0753_003:0101c21": "文謂教眾生除苦斷集證滅修道名度眾生滅苦惱",
    "X45n0753_003:0101c22": "也第三牒前一三菩提正是證體此名正道簡別餘",
    "X45n0753_003:0101c23": "道是故言一觀釋遍知法者解釋一切法也無我釋",
    "X45n0753_003:0101c24": "如一切性淨解彼性也言涅槃者還是經中涅槃之",
    "X45n0753_003:0102a01": "言諸法理寂名為涅槃令生信者解教化也經中無",
    "X45n0753_003:0102a02": "此論以義安第四牒前言一音者釋一音說何者一",
    "X45n0753_003:0102a03": "音若就實論如來真聲名為一音應物異現令各各",
    "X45n0753_003:0102a04": "解如一真身令人異見法螺之音是佛真聲常寂之",
    "X45n0753_003:0102a05": "聲是法螺聲恒有恒無故曰常寂若就應辨釋有兩",
    "X45n0753_003:0102a06": "義一隨類辨一或為胡眾現一胡音令餘種類各別",
    "X45n0753_003:0102a07": "得解對漢亦然如是一切故經說言佛一音說眾生",
    "X45n0753_003:0102a08": "隨類各得解也二隨法辨一或為眾生說施一音亦",
    "X45n0753_003:0102a09": "令餘人解戒定等如是一切故經說言佛一音說眾",
    "X45n0753_003:0102a10": "生各各隨所解也具斯諸義故曰一音隨種種信可",
    "X45n0753_003:0102a11": "化生者解令一切眾生言也謂諸眾生信戒信施如",
    "X45n0753_003:0102a12": "是等異名種種信一時令喜解令喜也隨人異樂語",
    "X45n0753_003:0102a13": "稱物情故令歡喜一音異解故喜一時第五牒前示",
    "X45n0753_003:0102a14": "大涅槃不斷所行舉經對顯第六牒前復佛智地解",
    "X45n0753_003:0102a15": "釋示大智慧地也以佛智地釋大智地復解示也聖",
    "X45n0753_003:0102a16": "雖滅度以住持力令彼智地傳化在時與本不異故",
    "X45n0753_003:0102a17": "名為復一切所說軌則不失解釋發起一切法也修",
    "X45n0753_003:0102a18": "多羅等所說軌則釋一切法舉修多羅等取毗尼及",
    "X45n0753_003:0102a19": "阿毗曇亦可舉彼修多羅部等餘十一言不失者解",
    "X45n0753_003:0102a20": "發起也第七牒前觀法無性是法智通知法空也如",
    "X45n0753_003:0102a21": "意幻通相顯可知下復屬當法智通者見理捨相不",
    "X45n0753_003:0102a22": "住世間餘二事用不住涅槃。",
    "X45n0753_003:0102a23": "從釋供養訖來至此論中第一廣釋十願何故唯說",
    "X45n0753_003:0102a24": "此十願下論中第二徵其十數以顯願圓於中前七",
    "X45n0753_003:0102b01": "相顯可知言後三願顯自身者後三通是自利德也",
    "X45n0753_003:0102b02": "地校量者謂從初地乃至九地行德漸增名校量勝",
    "X45n0753_003:0102b03": "言地盡者謂第十地學之窮也一切地盡謂如來地",
    "X45n0753_003:0102b04": "此三示現如實化者此三通是化他行熟名如實化",
    "X45n0753_003:0102b05": "別分如上。",
    "X45n0753_003:0102b06": "發諸願下論中第三解彼經中第三大段修願方便",
    "X45n0753_003:0102b07": "於中先釋修願方便次解經中修願所以下以經帖",
    "X45n0753_003:0102b08": "初言發願牒舉經文隨心求義修願始也十種願心",
    "X45n0753_003:0102b09": "求供養等十種行義故名求義求是願也所求不定",
    "X45n0753_003:0102b10": "故曰隨心方便牒經成彼所作方便勇者成彼所作",
    "X45n0753_003:0102b11": "十大願也巧修諸願名為方便所求決絕故號勇猛",
    "X45n0753_003:0102b12": "大行牒經所作成者所作十願皆悉成也十大願中",
    "X45n0753_003:0102b13": "備攝法界一切諸行故修諸行成此願矣故下文言",
    "X45n0753_003:0102b14": "菩薩初地於大願中具足一切菩提分法漸次起下",
    "X45n0753_003:0102b15": "解彼經中修願所以漸次起三非一時者釋前起後",
    "X45n0753_003:0102b16": "釋前三行起後一一攝無量願何以故下徵前起後",
    "X45n0753_003:0102b17": "何故久習不得一時以十願下舉後顯前以十願中",
    "X45n0753_003:0102b18": "各攝廣多無量大願故漸不頓經帖可知經中第四",
    "X45n0753_003:0102b19": "住歡喜地起如是願易解不釋。",
    "X45n0753_003:0102b20": "何故名下論中第四總釋大願前十願中一一皆言",
    "X45n0753_003:0102b21": "又發大願此之大願上來未解故今釋之何故名願",
    "X45n0753_003:0102b22": "問以起發光明善根轉勝增者此解願也真證善根",
    "X45n0753_003:0102b23": "出障清淨故曰光明漸勝名增增長向佛故說為願",
    "X45n0753_003:0102b24": "願名不別何故向者求義解願今言善根轉勝增乎",
    "X45n0753_003:0102c01": "釋言前是始方便心以求釋之今此總解大願之體",
    "X45n0753_003:0102c02": "故曰光明轉勝增廣勝有二下釋其大也有二舉數",
    "X45n0753_003:0102c03": "勝聲聞等辨勝過劣一常懃下顯其勝相常懃無量",
    "X45n0753_003:0102c04": "自行勝也常是常修無量頓修何者是乎前十願中",
    "X45n0753_003:0102c05": "願願之末皆言所作無有休息指彼所說以為常懃",
    "X45n0753_003:0102c06": "無量行也與生同者利他勝也十盡示者指後顯前",
    "X45n0753_003:0102c07": "據斯以論十願通是自利利他。",
    "X45n0753_003:0102c09": "十地義記卷第三本"
}