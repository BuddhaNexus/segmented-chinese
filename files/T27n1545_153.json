{
    "T27n1545_153:0777c02": "阿毘達磨大毘婆沙論卷第一百",
    "T27n1545_153:0777c03": "五十三",
    "T27n1545_153:0777c05": "五百大阿羅漢等造",
    "T27n1545_153:0777c06": "三藏法師玄奘奉 詔譯",
    "T27n1545_153:0777c07": "根蘊第六中等心納息第四之三",
    "T27n1545_153:0777c08": "[0777c08] 問此中何者是想。何者是微細。何者是微",
    "T27n1545_153:0777c09": "微。有說。空無邊處識無邊處是想。無所有",
    "T27n1545_153:0777c10": "處是微細。非想非非想處是微微。有說。空無",
    "T27n1545_153:0777c11": "邊處識無邊處無所有處是想。非想非非想",
    "T27n1545_153:0777c12": "處是微細。若心心所法為等無間緣。入滅盡",
    "T27n1545_153:0777c13": "定是微微。有說。非想非非想處亦是想。亦是",
    "T27n1545_153:0777c14": "微細。亦是微微。所以者何。非想非非想處。",
    "T27n1545_153:0777c15": "有上中下。上者是想。中者是微細。下者是微",
    "T27n1545_153:0777c16": "微。問若俱一地有何差別。有說名則差",
    "T27n1545_153:0777c17": "別。謂此名為想。此名微細。此名微微。有",
    "T27n1545_153:0777c18": "說。品亦差別。謂上者名想。中者是微細。下",
    "T27n1545_153:0777c19": "者是微微。有說。想微細現在前時能修未來",
    "T27n1545_153:0777c20": "聖道。微微現在前時不修。有說。想微細現",
    "T27n1545_153:0777c21": "在前時四念住隨一現在修。未來四。微微現",
    "T27n1545_153:0777c22": "在前時。法念住現在修。未來三。除身念住。",
    "T27n1545_153:0777c23": "有說。想微細有曾得。有未曾得。微微唯未",
    "T27n1545_153:0777c24": "曾得。",
    "T27n1545_153:0777c25": "[0777c25] 問此中因論生論何故入滅定心。通曾得未",
    "T27n1545_153:0777c26": "曾得。出滅定心唯曾得耶。答入定心多加行",
    "T27n1545_153:0777c27": "用功力。極作意起故。通曾得未曾得。出定",
    "T27n1545_153:0777c28": "心與上相違故唯曾得。有說。入定心能策勵",
    "T27n1545_153:0777c29": "增益發起於定故。通曾得未曾得。出定心",
    "T27n1545_153:0778a01": "與此相違故唯曾得。有說。入定心唯有漏",
    "T27n1545_153:0778a02": "故。通曾得未曾得。出定心通有漏無漏故",
    "T27n1545_153:0778a03": "唯曾得。問此中因論生論何故入定心唯有",
    "T27n1545_153:0778a04": "漏。出定心通有漏無漏。答入定心隨順心斷",
    "T27n1545_153:0778a05": "故唯有漏。由此心不堅不強。無勢力久住。",
    "T27n1545_153:0778a06": "不令餘心無間而起。如朽敗種故於心斷",
    "T27n1545_153:0778a07": "極為隨順。出定心與此相違。故通有漏無",
    "T27n1545_153:0778a08": "漏。有說。入定心以定為寂靜非無漏道。以",
    "T27n1545_153:0778a09": "有為寂靜故唯有漏。有說。以此定是次第",
    "T27n1545_153:0778a10": "定。從非想非非想地心無間而起。聖道極",
    "T27n1545_153:0778a11": "至無所有處故。入定心唯是有漏。",
    "T27n1545_153:0778a12": "[0778a12] 問入滅定心為何所緣。出滅定心為何所緣。",
    "T27n1545_153:0778a13": "答入定心緣定。出心亦爾。問若入定心緣定。",
    "T27n1545_153:0778a14": "出心亦爾者云何不入時則出。出時則入",
    "T27n1545_153:0778a15": "耶。答入定時期心欲入。出定時期心欲出。",
    "T27n1545_153:0778a16": "由期心故無有錯亂。又入定心緣未來定。",
    "T27n1545_153:0778a17": "出定心緣過去定。由所緣故亦無錯亂。問",
    "T27n1545_153:0778a18": "若入定心緣未來定者。為緣幾許未來定",
    "T27n1545_153:0778a19": "耶。有說。但緣初剎那定。有說。通緣應相",
    "T27n1545_153:0778a20": "續起者。評曰應說此入定心。緣未來定。",
    "T27n1545_153:0778a21": "而不可說緣何剎那。不緣何剎那。以未",
    "T27n1545_153:0778a22": "來定有多剎那未有先後。雜亂住故。問若",
    "T27n1545_153:0778a23": "出定心緣過去定。為緣幾許過去定耶。答",
    "T27n1545_153:0778a24": "有說。但緣最後剎那定。有說。通緣曾相續",
    "T27n1545_153:0778a25": "起者評曰。應說此出定心緣過去定。而不",
    "T27n1545_153:0778a26": "可說緣何剎那。不緣何剎那。以過去定",
    "T27n1545_153:0778a27": "有多剎那相雜住故。",
    "T27n1545_153:0778a28": "[0778a28] 問入滅盡定時。滅何等心心所法。為過去",
    "T27n1545_153:0778a29": "為未來。為現在。若過去者過去已滅。復何",
    "T27n1545_153:0778b01": "所滅。若未來者未來未至。云何可滅。若現",
    "T27n1545_153:0778b02": "在者現在不住。復云何滅。設非定力亦自",
    "T27n1545_153:0778b03": "滅故。答應作是說。滅於未來。問未來未至",
    "T27n1545_153:0778b04": "云何可滅。答住現在世。遮於未來心心所",
    "T27n1545_153:0778b05": "法。令不相續故說為滅。如斷城路閉門。",
    "T27n1545_153:0778b06": "&#x7AEA;幢不令人入出。說名除寇。此亦如是。有",
    "T27n1545_153:0778b07": "說。通滅未來現在。問現必不住。復云何滅。",
    "T27n1545_153:0778b08": "設非定力亦自滅故。答先現在世心心所法。",
    "T27n1545_153:0778b09": "令有緣法續起而滅。今現在世心心所法。不",
    "T27n1545_153:0778b10": "令有緣法續起而滅。此由誰力。所謂定滅。",
    "T27n1545_153:0778b11": "問出滅定時。何等心心所法現在前耶。有",
    "T27n1545_153:0778b12": "作是說。先所遮止住未來世心心所法。今",
    "T27n1545_153:0778b13": "現在前。有餘師說。餘未來世心心所法今現",
    "T27n1545_153:0778b14": "在前。先所遮止住不生法不可復起。評曰。",
    "T27n1545_153:0778b15": "應說起未來世心心所法。而不可說起何",
    "T27n1545_153:0778b16": "等。不起何等。以未來世有多剎那。未有",
    "T27n1545_153:0778b17": "先後雜亂住故。問滅盡定有得過去修未來",
    "T27n1545_153:0778b18": "耶。有說。此定無得過去及修未來。如天眼",
    "T27n1545_153:0778b19": "耳。若作是說。無得過去修未來者。彼說定",
    "T27n1545_153:0778b20": "初剎那唯成就現在定。餘剎那成就過去現",
    "T27n1545_153:0778b21": "在。出此定已唯成就過去。有說。此定有得",
    "T27n1545_153:0778b22": "過去及修未來。如他心智宿住智等。若作",
    "T27n1545_153:0778b23": "是說。有得過去未來修者。彼說定初剎那",
    "T27n1545_153:0778b24": "成就未來現在定。餘剎那成就三世。出此",
    "T27n1545_153:0778b25": "定已成就過去未來。如是說者。應如初說。",
    "T27n1545_153:0778b26": "若謂此定有得過去修未來者。退此定已",
    "T27n1545_153:0778b27": "後還起時。應說還得先所得者。而實此定",
    "T27n1545_153:0778b28": "退復起時。名得未曾得定。如不犯重而還",
    "T27n1545_153:0778b29": "家者。後更出家名得未曾得戒。彼亦如是。",
    "T27n1545_153:0778c01": "問此滅定何處起。答在欲色界非無色界。",
    "T27n1545_153:0778c02": "若初起唯欲界。若此起已於此定退命終生",
    "T27n1545_153:0778c03": "色界中。由串習力復能現起。餘者不能。云",
    "T27n1545_153:0778c04": "何知然。如契經說。尊者舍利子告苾芻眾",
    "T27n1545_153:0778c05": "言。若苾芻戒定慧具足者。能數數入出滅",
    "T27n1545_153:0778c06": "受想定。彼於現法及將死時。若不能辨",
    "T27n1545_153:0778c07": "如來聖旨。命終超段食天處。生在意成身天",
    "T27n1545_153:0778c08": "中。於彼復能數數入出滅想受定。斯有是",
    "T27n1545_153:0778c09": "處應如實知。時具壽鄔陀夷。在彼會坐。語",
    "T27n1545_153:0778c10": "尊者舍利子言。彼苾芻生意成身天。能數",
    "T27n1545_153:0778c11": "入出滅想受定無有是處第二第三亦如",
    "T27n1545_153:0778c12": "是說。問何故具壽鄔陀夷再三違逆尊者舍",
    "T27n1545_153:0778c13": "利子。答彼之所疑非無處所。彼作是念。得",
    "T27n1545_153:0778c14": "此定者必已離無所有處染。命終應生非",
    "T27n1545_153:0778c15": "想非非想處。於彼必無起此定理。又彼不",
    "T27n1545_153:0778c16": "了舍利子意。是故現前再三違逆。問舍利子",
    "T27n1545_153:0778c17": "有何意趣。彼具壽云何不了。答舍利子說",
    "T27n1545_153:0778c18": "生色界者。鄔陀夷說生無色界者。舍利子說",
    "T27n1545_153:0778c19": "退者。鄔陀夷說不退者。由此不了故三違",
    "T27n1545_153:0778c20": "之。問尊者何故不開悟彼。而致重違逆耶。",
    "T27n1545_153:0778c21": "答尊者念言。誰能開悟如是愚執自是者耶。",
    "T27n1545_153:0778c22": "有說。尊者念欲開悟。由再三違逆故彼意",
    "T27n1545_153:0778c23": "便止。如箭喻經說。有眾多增上慢苾芻。於",
    "T27n1545_153:0778c24": "佛前各自讚美。我生已盡。乃至廣說。佛時",
    "T27n1545_153:0778c25": "欲為說斷慢法。由諸苾芻自讚不止故彼",
    "T27n1545_153:0778c26": "心便息。世尊具足普緣大悲。尚於慢人說",
    "T27n1545_153:0778c27": "法心息。何況尊者舍利子耶。有說。尊者作",
    "T27n1545_153:0778c28": "如是念。此所論事必聞於佛。佛當以此呵",
    "T27n1545_153:0778c29": "鄔陀夷及阿難陀。當使此誡經歷千載。令",
    "T27n1545_153:0779a01": "無智者不敢違於智人所說。尊者復念。如",
    "T27n1545_153:0779a02": "是苾芻於大眾中再三違我竟。無同梵行",
    "T27n1545_153:0779a03": "者隨喜我之所說。今應詣佛決判此事。念",
    "T27n1545_153:0779a04": "已則時往至佛所。頂禮雙足退坐一面。",
    "T27n1545_153:0779a05": "告苾芻眾若苾芻戒定慧具。乃至廣說。時鄔",
    "T27n1545_153:0779a06": "陀夷亦在彼會。復作如上違逆之言。尊者",
    "T27n1545_153:0779a07": "爾時作如是念。彼故於大師所違反我說。",
    "T27n1545_153:0779a08": "又無同梵行苾芻稱讚於我。我於今者唯",
    "T27n1545_153:0779a09": "應默然。時舍利子便默然住。爾時佛告鄔陀",
    "T27n1545_153:0779a10": "夷曰。汝以何等為意成身天。豈不欲說",
    "T27n1545_153:0779a11": "非想非非想處耶。彼答如是。世尊告曰。汝",
    "T27n1545_153:0779a12": "是愚人盲無慧眼。云何與上座苾芻論甚",
    "T27n1545_153:0779a13": "深阿毘達磨。佛於爾時現前呵責鄔陀夷",
    "T27n1545_153:0779a14": "已。復責具壽阿難陀言。汝見愚人觸惱上",
    "T27n1545_153:0779a15": "座。何緣捨置曾不呵止。世尊爾時呵責是",
    "T27n1545_153:0779a16": "已。便入靜室宴寂而住。問鄔陀夷有過故。",
    "T27n1545_153:0779a17": "世尊呵之。彼阿難陀何過被責。答鄔陀夷是",
    "T27n1545_153:0779a18": "阿難陀共住弟子。故佛責以不善教誨。復",
    "T27n1545_153:0779a19": "次鄔陀夷是阿難陀攝徒眾者。故佛訶其不",
    "T27n1545_153:0779a20": "如法告示。復次尊者阿難陀是佛攝徒眾者。",
    "T27n1545_153:0779a21": "故佛責曰。汝何不知如法說者。非法說者。",
    "T27n1545_153:0779a22": "復次諸對法者所說甚深。非多人所知。唯除",
    "T27n1545_153:0779a23": "佛及舍利子。阿難亦以多聞力知故。佛責",
    "T27n1545_153:0779a24": "曰。汝知此義何不稱讚上座所說以攝受",
    "T27n1545_153:0779a25": "法朋耶。由此等緣故佛呵責。以是義故知",
    "T27n1545_153:0779a26": "滅盡定欲界初起。退生色界復能現前。餘不",
    "T27n1545_153:0779a27": "能起。",
    "T27n1545_153:0779a28": "[0779a28] 問何故生色界中。能初起靜慮無色而非",
    "T27n1545_153:0779a29": "滅定耶。答靜慮由三緣故初起。一由因力。",
    "T27n1545_153:0779b01": "二由業力。三由法爾力。由因力者。謂於餘",
    "T27n1545_153:0779b02": "生曾近起滅此靜慮故。由業力者。謂彼地",
    "T27n1545_153:0779b03": "順決定受業。已造作增長將與果故。由法",
    "T27n1545_153:0779b04": "爾力者。謂世界壞時下地有情必生上故。無",
    "T27n1545_153:0779b05": "色由二緣故初起。一由因力。二由業力。由",
    "T27n1545_153:0779b06": "因力者。謂餘生中曾近起滅此無色故。由",
    "T27n1545_153:0779b07": "業力者。謂彼地順決定受業。已造作增長將",
    "T27n1545_153:0779b08": "與果故。不由法爾力。第四靜慮以上無世",
    "T27n1545_153:0779b09": "界壞故。滅盡定由一緣故初起。謂由說力",
    "T27n1545_153:0779b10": "唯欲界中有佛說故。能起現前不由因力。",
    "T27n1545_153:0779b11": "以餘生中未曾起滅此滅定故。不由業力",
    "T27n1545_153:0779b12": "以此定非業性故。不由法爾力。以無色中",
    "T27n1545_153:0779b13": "無世界壞故。問何故生欲色界能起滅定。",
    "T27n1545_153:0779b14": "非無色界耶。答命根依二法轉。一色。二心。",
    "T27n1545_153:0779b15": "此定無心斷心起故。生欲色界起此定時。",
    "T27n1545_153:0779b16": "心雖斷而命根依色轉。生無色界色雖斷",
    "T27n1545_153:0779b17": "而命根依心轉。若生彼起此定者色心俱",
    "T27n1545_153:0779b18": "無。命根無依故應斷。是應名死。非謂入",
    "T27n1545_153:0779b19": "定。是故生彼界不起。問退此定已命終生",
    "T27n1545_153:0779b20": "下三無色不。有說。不生。所以者何。退此",
    "T27n1545_153:0779b21": "定已容生二處。一能起此定處。二受此定",
    "T27n1545_153:0779b22": "異熟處。色界雖非受此定異熟處。而是能",
    "T27n1545_153:0779b23": "起此定處。非想非非想處雖非能起此定",
    "T27n1545_153:0779b24": "處。而是受此定異熟處下三無色二事俱無",
    "T27n1545_153:0779b25": "故。退此定無容生彼。有說。亦生。然生彼",
    "T27n1545_153:0779b26": "者不名身證及俱解脫。若作是說則為善",
    "T27n1545_153:0779b27": "通毘木差羅所說。如說。身證於淨四無色",
    "T27n1545_153:0779b28": "定。或成就一。或成就四。云何一。謂生非想",
    "T27n1545_153:0779b29": "非非想處。云何四。謂生欲色界。如身證俱",
    "T27n1545_153:0779c01": "解脫亦爾。下三無色。必不成就滅盡定故",
    "T27n1545_153:0779c02": "不得二名。評曰。應知此中初說為善。",
    "T27n1545_153:0779c03": "[0779c03] 問住滅盡定得經幾時。答欲界有情諸根",
    "T27n1545_153:0779c04": "大種由段食住。若久在定則在定時身雖",
    "T27n1545_153:0779c05": "無損後出定時身便散壞。故住此定但應",
    "T27n1545_153:0779c06": "少時。極久不得過七晝夜。段食盡故。云何",
    "T27n1545_153:0779c07": "知然。曾聞於一僧伽藍中。有一苾芻得滅",
    "T27n1545_153:0779c08": "盡定。食時將至。著衣持&#x9262;詣食堂中。是日",
    "T27n1545_153:0779c09": "打揵&#x7A49;少晚。彼苾芻以精勤故。便作是",
    "T27n1545_153:0779c10": "念。我何為空過。此時不修於善遂不觀後",
    "T27n1545_153:0779c11": "際。則立誓願入於滅定。乃至打揵&#x7A49;當",
    "T27n1545_153:0779c12": "出時。彼僧伽藍有難事起。諸苾芻等散往他",
    "T27n1545_153:0779c13": "處。經於三月難事方解。苾芻還集僧伽藍",
    "T27n1545_153:0779c14": "中。纔打揵&#x7A49;。彼苾芻從定而出則便命",
    "T27n1545_153:0779c15": "終。復有一苾芻得滅盡定。而常乞食。於日",
    "T27n1545_153:0779c16": "初分著衣持&#x9262;方欲詣村。遇天大雨恐",
    "T27n1545_153:0779c17": "壞衣色少時停住。則作是念。我何為空",
    "T27n1545_153:0779c18": "過。此時不修於善遂不觀後際。則立誓",
    "T27n1545_153:0779c19": "願入於滅定。乃至雨止當出。有說。爾時",
    "T27n1545_153:0779c20": "雨經半月。有說。一月其雨方止。彼從定出",
    "T27n1545_153:0779c21": "則便命終。由此故知生於欲界。若久在定",
    "T27n1545_153:0779c22": "則在定時身雖無損後出定時身便散壞。",
    "T27n1545_153:0779c23": "故住此定但應少時極久不得過七晝夜。",
    "T27n1545_153:0779c24": "色界有情諸根大種不由段食之所任持",
    "T27n1545_153:0779c25": "故。住此定或經半劫。或經一劫或復過此。",
    "T27n1545_153:0779c26": "問若有苾芻不立誓願入滅盡定。云何當",
    "T27n1545_153:0779c27": "出。答法爾應出。如有心定。又彼苾芻或欲",
    "T27n1545_153:0779c28": "飲食。或欲便利。以彼在定雖不為損出",
    "T27n1545_153:0779c29": "則致患故。由此因必應出定。問異生能",
    "T27n1545_153:0780a01": "入滅盡定不。尊者世友說。不能入。契經說。",
    "T27n1545_153:0780a02": "為聖者定故。若異生能入者亦應名異生",
    "T27n1545_153:0780a03": "定有說。異生必欣上地離下地染。如尺蠖",
    "T27n1545_153:0780a04": "虫。非想非非想處無上地可欣故。諸異生不",
    "T27n1545_153:0780a05": "能離彼染。若不離彼見所斷染。必無有",
    "T27n1545_153:0780a06": "能入滅盡定。故諸異生不能入此定。有說。",
    "T27n1545_153:0780a07": "異生如如入定則如是如是身心安息。由安",
    "T27n1545_153:0780a08": "息故加行慢緩。是以不能入滅盡定。大德",
    "T27n1545_153:0780a09": "說曰。異生不能入滅盡定。以諸異生如如",
    "T27n1545_153:0780a10": "入定則如是如是我見堅牢。怖邊際滅起",
    "T27n1545_153:0780a11": "深坑想。是故不能入滅盡定。",
    "T27n1545_153:0780a12": "[0780a12] 問菩薩為入滅盡定不。尊者世友說不能",
    "T27n1545_153:0780a13": "入。契經說。為聖者定故。若菩薩能入者亦",
    "T27n1545_153:0780a14": "應名異生定。有說。菩薩必欣上地離下地",
    "T27n1545_153:0780a15": "染。如尺蠖虫。廣說如前。有說。菩薩能入此",
    "T27n1545_153:0780a16": "定。以諸菩薩求一切智。於一切處皆悉尋",
    "T27n1545_153:0780a17": "求。若當不能入此定者何名尋求一切",
    "T27n1545_153:0780a18": "處耶。大德說曰。菩薩不能入滅盡定以諸",
    "T27n1545_153:0780a19": "菩薩雖伏我見不怖邊際滅。不起深坑",
    "T27n1545_153:0780a20": "想。而欲廣修般羅若故。於滅盡定心不",
    "T27n1545_153:0780a21": "樂入。勿令般若有斷有礙故。雖有能而",
    "T27n1545_153:0780a22": "不現入。此說菩薩未入聖位。",
    "T27n1545_153:0780a23": "[0780a23] 問已知菩薩前眾同分中未曾起滅定。後眾",
    "T27n1545_153:0780a24": "同分中為先起滅定。後證無上正等菩提",
    "T27n1545_153:0780a25": "為先證無上正等菩提。後起滅定。若先起",
    "T27n1545_153:0780a26": "滅定者。云何名為不起意樂。云何非起不",
    "T27n1545_153:0780a27": "同分心。云何名三十四心剎那得一切智。若",
    "T27n1545_153:0780a28": "先證無上正等菩提者。云何菩薩名滿學",
    "T27n1545_153:0780a29": "者。云何得盡智時名善辦所作。云何盡智",
    "T27n1545_153:0780b01": "起已名俱解脫。答外國諸師作如是說一",
    "T27n1545_153:0780b02": "切菩薩先起滅盡定。後證無上正等菩提。問",
    "T27n1545_153:0780b03": "云何名為不起意樂。答彼說一切菩薩先離",
    "T27n1545_153:0780b04": "無所有處染。起如是決定意樂。我當不起",
    "T27n1545_153:0780b05": "于座依第四靜慮入正性離生。得不還果",
    "T27n1545_153:0780b06": "起滅盡定。證於無上正等菩提。如所思惟",
    "T27n1545_153:0780b07": "後皆證得。由此故說不起意樂。問云何非",
    "T27n1545_153:0780b08": "起不同分心。答彼說誰言菩薩不起不同分",
    "T27n1545_153:0780b09": "心。然菩薩有不同分心。設有此言亦不違",
    "T27n1545_153:0780b10": "理。不違所立本意樂故。問云何說三十四",
    "T27n1545_153:0780b11": "心剎那得一切智。答彼說此依無漏心說。",
    "T27n1545_153:0780b12": "不論入出滅盡定心。迦濕彌羅國毘婆沙師",
    "T27n1545_153:0780b13": "說。一切菩薩先證無上正等菩提後起滅盡",
    "T27n1545_153:0780b14": "定。問云何菩薩名滿學者。答此依根滿果",
    "T27n1545_153:0780b15": "滿而說。不說定滿。斯有何過。問云何得盡",
    "T27n1545_153:0780b16": "智時名善辦所作。答解脫障。有說。以下無",
    "T27n1545_153:0780b17": "智為體。有說。於定不自在為體。有說。諸",
    "T27n1545_153:0780b18": "定不得為體。若說以下無智為體者。世尊",
    "T27n1545_153:0780b19": "得盡智時已斷一切無智。已生彼對治智",
    "T27n1545_153:0780b20": "由此故名解脫障斷。若說於定不自在為",
    "T27n1545_153:0780b21": "體者。彼說世尊得盡智時於一切靜慮解",
    "T27n1545_153:0780b22": "脫等持等至。若入若出皆得自在。由此故",
    "T27n1545_153:0780b23": "名解脫障斷。若說諸定不得為體者。彼說",
    "T27n1545_153:0780b24": "世尊得盡智時。已得一切靜慮解脫等持等",
    "T27n1545_153:0780b25": "至。由此故名解脫障斷。是故得說善辦所",
    "T27n1545_153:0780b26": "作。問云何盡智起已名俱解脫。答已得彼定",
    "T27n1545_153:0780b27": "入出心故名俱解脫非得定體則由此",
    "T27n1545_153:0780b28": "理名離染得。後時不由加行起故。是以菩",
    "T27n1545_153:0780b29": "薩三十四心剎那證得無上正等菩提。云何",
    "T27n1545_153:0780c01": "名為三十四心剎那。謂菩薩先離無所有處",
    "T27n1545_153:0780c02": "染。後依第四靜慮。入正性離生。於見道中",
    "T27n1545_153:0780c03": "有十五心剎那。道類智時為第十六則此",
    "T27n1545_153:0780c04": "名斷有頂加行。離非想非非想處染。復有",
    "T27n1545_153:0780c05": "九無間道九解脫道。是名三十四心剎那。菩",
    "T27n1545_153:0780c06": "薩依此證無上覺。",
    "T27n1545_153:0780c07": "[0780c07] 如契經說。毘舍佉鄔波索迦。詣達磨陣那",
    "T27n1545_153:0780c08": "苾芻尼所。問言。聖者諸苾芻等。念何當言",
    "T27n1545_153:0780c09": "入滅盡定。苾芻尼告毘舍佉言。諸苾芻等",
    "T27n1545_153:0780c10": "入滅定時。終不念言我今入滅定或復當",
    "T27n1545_153:0780c11": "入。然由先時調練心故。心轉微細隨順趣",
    "T27n1545_153:0780c12": "入。問將欲入滅定時。先敷繩床次洗足已",
    "T27n1545_153:0780c13": "結跏趺坐端身繫念。後便入定。於此中間豈",
    "T27n1545_153:0780c14": "不作念我今入滅定或復當入。答遠加行",
    "T27n1545_153:0780c15": "中雖有此念。而從欲界善心無間入初靜",
    "T27n1545_153:0780c16": "慮。乃至漸次入滅盡定。於此&#x96A3;近加行位",
    "T27n1545_153:0780c17": "中。必不念言我今入滅定或復當入復問。",
    "T27n1545_153:0780c18": "聖者諸苾芻等。念何當言出滅盡定。苾芻",
    "T27n1545_153:0780c19": "尼告毘舍佉言。諸苾芻等出滅定時。終不",
    "T27n1545_153:0780c20": "念言我今出滅定或復當出。然彼身命六",
    "T27n1545_153:0780c21": "處為緣。及本要期出滅盡定。或由飢渴便",
    "T27n1545_153:0780c22": "利所惱。在定雖不為損出則作患故。彼法",
    "T27n1545_153:0780c23": "爾出於滅定。又問。聖者諸苾芻等入滅定",
    "T27n1545_153:0780c24": "時。先滅何法。身行耶。語行耶。意行耶。苾芻",
    "T27n1545_153:0780c25": "尼言。諸苾芻等入滅定時。先滅語行。次身",
    "T27n1545_153:0780c26": "行。後意行。問入滅定時滅意行可爾。身語",
    "T27n1545_153:0780c27": "行云何。謂從初靜慮入第二靜慮時語行",
    "T27n1545_153:0780c28": "已滅。從第三靜慮入第四靜慮時身行已",
    "T27n1545_153:0780c29": "滅。如何方說入滅定時滅身語行。答入滅",
    "T27n1545_153:0781a01": "定時有遠有近。遠滅身語行。近滅意行。又",
    "T27n1545_153:0781a02": "從入初靜慮。乃至入非想非非想處。皆名入",
    "T27n1545_153:0781a03": "滅定時。為入滅定起。此諸地現在前故。是故",
    "T27n1545_153:0781a04": "無過。復問聖者諸苾芻等出滅定時。先起",
    "T27n1545_153:0781a05": "何法。身行耶。語行耶。意行耶。苾芻尼言。諸",
    "T27n1545_153:0781a06": "苾芻等出滅定時。先起意行。次身行。後語",
    "T27n1545_153:0781a07": "行。問出滅定時起意行可爾。身語行云何。",
    "T27n1545_153:0781a08": "謂從第四靜慮入第三靜慮時身行方起。",
    "T27n1545_153:0781a09": "從第二靜慮入初靜慮時語行方起。如何",
    "T27n1545_153:0781a10": "可說出滅定時起身語行。答出滅定時有",
    "T27n1545_153:0781a11": "近有遠。近起意行。遠起身語行。又從滅定",
    "T27n1545_153:0781a12": "起。乃至入初靜慮。皆名出滅定時。復問。聖",
    "T27n1545_153:0781a13": "者諸苾芻等出滅定時。其心何所隨順。何",
    "T27n1545_153:0781a14": "所轉近。何所垂入。苾芻尼言。諸苾芻等出",
    "T27n1545_153:0781a15": "滅定時。其心隨順離。轉近離。垂入離。問此",
    "T27n1545_153:0781a16": "中說何法名離。有說。滅定名離。若作是",
    "T27n1545_153:0781a17": "說滅定名離者。彼說若世俗心出則二緣故。",
    "T27n1545_153:0781a18": "其心隨順離。轉近離。垂入離。謂意樂故及",
    "T27n1545_153:0781a19": "所緣故。若無漏心出。苦集智相應者。則一",
    "T27n1545_153:0781a20": "緣故其心隨順離。轉近離。垂入離。謂所緣",
    "T27n1545_153:0781a21": "故。非意樂故。若滅道智相應者。則其心非",
    "T27n1545_153:0781a22": "意樂故。非所緣故。隨順離。轉近離。垂入",
    "T27n1545_153:0781a23": "離。有說。涅槃名離。若作是說涅槃名離",
    "T27n1545_153:0781a24": "者。彼說若世俗心出則其心非意樂故。非",
    "T27n1545_153:0781a25": "所緣故。隨順離。轉近離。垂入離。若無漏心",
    "T27n1545_153:0781a26": "出苦集。道智相應者則一緣故其心隨順離。",
    "T27n1545_153:0781a27": "轉近離。垂入離。謂意樂故。非所緣故。若滅",
    "T27n1545_153:0781a28": "智相應者則二緣故。其心隨順離。轉近離",
    "T27n1545_153:0781a29": "垂入離。謂意樂故。及所緣故。有說。滅定涅",
    "T27n1545_153:0781b01": "槃名離。若作是說滅定涅槃名離者。彼說",
    "T27n1545_153:0781b02": "若世俗心出及無漏心出。苦集滅智相應者。",
    "T27n1545_153:0781b03": "總而言之則二緣故。其心隨順離。轉近離。",
    "T27n1545_153:0781b04": "垂入離。謂意樂故及所緣故。若道智相應者",
    "T27n1545_153:0781b05": "則一緣故。其心隨順離。轉近離。垂入離。謂",
    "T27n1545_153:0781b06": "意樂故非所緣故。",
    "T27n1545_153:0781b07": "[0781b07] 又問。聖者諸苾芻等出滅定時。為觸幾觸。",
    "T27n1545_153:0781b08": "苾芻尼告毘舍佉言。觸三種觸。一不動觸。",
    "T27n1545_153:0781b09": "二無所有觸。三無相觸。問如是三觸有何差",
    "T27n1545_153:0781b10": "別。尊者世友作如是說。空無邊處識無邊",
    "T27n1545_153:0781b11": "處。是不動觸。無所有處。是無所有觸。非想非",
    "T27n1545_153:0781b12": "非想處。是無相觸。有說。空是不動觸。無願是",
    "T27n1545_153:0781b13": "無所有觸。無相是無相觸。有說。無漏無所有",
    "T27n1545_153:0781b14": "處。緣涅槃者具名三觸。謂無漏故名不動",
    "T27n1545_153:0781b15": "觸。無所有處攝故名無所有觸。緣涅槃故",
    "T27n1545_153:0781b16": "名無相觸。大德說曰。諸苾芻等出滅定時。",
    "T27n1545_153:0781b17": "若起非想非非想處心不起餘。不同分心",
    "T27n1545_153:0781b18": "當言觸無相觸。若起無所有處不同分心。",
    "T27n1545_153:0781b19": "當言觸無所有觸。若起識無邊處不同分",
    "T27n1545_153:0781b20": "心。當言觸不動觸。由此理趣餘五有想定",
    "T27n1545_153:0781b21": "應知亦爾。謂空無邊處及四靜慮。由此次",
    "T27n1545_153:0781b22": "第入滅定不。則由此出由此次第出滅",
    "T27n1545_153:0781b23": "定不。則由此入。如由此次第而睡不。則",
    "T27n1545_153:0781b24": "由此覺。由此次第而覺不。則由此睡彼",
    "T27n1545_153:0781b25": "亦如是。",
    "T27n1545_153:0781b26": "[0781b26] 如說。由得依住此滅定故不受當來生老",
    "T27n1545_153:0781b27": "死苦。不起彼集。問滅定不能斷諸煩惱。",
    "T27n1545_153:0781b28": "云何得有如是說耶。答應觀此中所說意",
    "T27n1545_153:0781b29": "趣。謂諸有學出滅定已作是思惟。此滅定",
    "T27n1545_153:0781c01": "中心心所法。暫滅暫息須臾不行。尚有如",
    "T27n1545_153:0781c02": "是寂靜微妙。何況涅槃。有為諸行永滅永息",
    "T27n1545_153:0781c03": "究竟不行。由此為先斷餘煩惱。滅相續",
    "T27n1545_153:0781c04": "蘊入無餘依涅槃界。若諸無學出滅定已",
    "T27n1545_153:0781c05": "作是思惟。廣說乃至由此為先滅相續蘊",
    "T27n1545_153:0781c06": "入無餘依涅槃界依此密意故作是說。非",
    "T27n1545_153:0781c07": "謂滅定能斷煩惱。",
    "T27n1545_153:0781c08": "[0781c08] 施設論說。有作願入滅定。不作願出。有作",
    "T27n1545_153:0781c09": "願出滅定。不作願入。有作願入滅定亦作",
    "T27n1545_153:0781c10": "願出。有不作願入滅定不作願出。此中",
    "T27n1545_153:0781c11": "作願入滅定不作願出者。謂如有一作是",
    "T27n1545_153:0781c12": "願言。我當入滅定。不作是願。我當出滅",
    "T27n1545_153:0781c13": "定。四有想定隨一現前。彼入滅定從滅定",
    "T27n1545_153:0781c14": "出。四有想定隨一現前。作願出滅定。不作",
    "T27n1545_153:0781c15": "願入者。謂如有一不作願言。我當入滅",
    "T27n1545_153:0781c16": "定。而作是願。我當出滅定。四有想定隨一",
    "T27n1545_153:0781c17": "現前。彼入滅定從滅定出。四有想定隨一",
    "T27n1545_153:0781c18": "現前。作願入滅定。亦作願出者。謂如有一",
    "T27n1545_153:0781c19": "作是願言。我當入滅定。亦作是願。我當",
    "T27n1545_153:0781c20": "出滅定。四有想定隨一現前。彼入滅定從",
    "T27n1545_153:0781c21": "滅定出。四有想定隨一現前。不作願入滅",
    "T27n1545_153:0781c22": "定。不作願出者。謂如有一不作願言。我當",
    "T27n1545_153:0781c23": "入滅定。亦不作願我當出滅定。四有想定",
    "T27n1545_153:0781c24": "隨一現前彼入滅定從滅定出。四有想定",
    "T27n1545_153:0781c25": "隨一現前。問作願入出及唯作願入者是事",
    "T27n1545_153:0781c26": "可爾。以入定者必當出故。不作願入出。及",
    "T27n1545_153:0781c27": "唯作願出者。云何可爾。非不欲入而入定",
    "T27n1545_153:0781c28": "故。答此中一切皆欲入定。皆欲出定。然依",
    "T27n1545_153:0781c29": "入出定心有自在不自在故作是說。謂有",
    "T27n1545_153:0782a01": "於入定心得自在非出定心。彼作願出定",
    "T27n1545_153:0782a02": "不作願入。有於出定心得自在非入定",
    "T27n1545_153:0782a03": "心。彼作願入定不作願出。有於入出定心",
    "T27n1545_153:0782a04": "俱得自在。彼不作願入定亦不作願出。有",
    "T27n1545_153:0782a05": "於入出定心俱不自在。彼作願入定亦作願",
    "T27n1545_153:0782a06": "出。問四有想定何者是耶。答四無色定。問何",
    "T27n1545_153:0782a07": "故出滅定時但說起四無色定。答以四無",
    "T27n1545_153:0782a08": "色定於出滅定時。可作逆次出逆超出故。",
    "T27n1545_153:0782a09": "謂若以非想非非想處心出滅定者。彼若",
    "T27n1545_153:0782a10": "則起無所有處心是逆次出。若則起識無",
    "T27n1545_153:0782a11": "邊處心是逆超出。若以無所有處心出滅",
    "T27n1545_153:0782a12": "定者彼若則起識無邊處心是逆次出。若",
    "T27n1545_153:0782a13": "則起空無邊處心是逆超出。是故但說四",
    "T27n1545_153:0782a14": "無色定。",
    "T27n1545_153:0782a15": "說一切有部發智大毘婆沙論卷第一百五"
}