{
    "T48n2016_024:0547c10": "宗鏡錄卷第二十四",
    "T48n2016_024:0547c12": "慧日永明寺主智覺禪師延壽集",
    "T48n2016_024:0547c13": "[0547c13] 夫成佛本理。但是一心者。云何更立文殊普",
    "T48n2016_024:0547c14": "賢行位之因。釋迦彌勒名號之果。乃至十方",
    "T48n2016_024:0547c15": "諸佛國土。神通變現。種種法門。[0547c15] 答。此是無",
    "T48n2016_024:0547c16": "名位之名位。無因果之因果。是心作因。是心",
    "T48n2016_024:0547c17": "成果。是心標名。是心立位。普賢觀經云。大乘",
    "T48n2016_024:0547c18": "因者。即是實相。大乘果者。亦是實相。釋論",
    "T48n2016_024:0547c19": "云。初觀實相。名因。觀竟名果。故知初後皆心。",
    "T48n2016_024:0547c20": "因果同證。只為根機莫等。所見不同。若以一",
    "T48n2016_024:0547c21": "法逗機。終不齊成解脫。須各各示現。引物歸",
    "T48n2016_024:0547c22": "心。雖開種種之名。皆是一心之義。若違自心。",
    "T48n2016_024:0547c23": "取外佛相勝妙之境。則是顛倒。所以華嚴經",
    "T48n2016_024:0547c24": "頌云。若以威德色種族。而見人中調御師。是",
    "T48n2016_024:0547c25": "為病眼顛倒見。復不能知最勝法。又頌云。假",
    "T48n2016_024:0547c26": "使百千劫。常見於如來。不依真實義。而觀救",
    "T48n2016_024:0547c27": "世者。是人取諸相。增長癡惑網。繫縛生死獄。",
    "T48n2016_024:0547c28": "盲冥不見佛。云何不見佛。一為不識自心。二",
    "T48n2016_024:0547c29": "為不明隱顯。何者。眾生之因。隱於本覺。諸佛",
    "T48n2016_024:0548a01": "之果。顯於法身。因隱之本覺。是果顯之法身。",
    "T48n2016_024:0548a02": "果能成因。則佛之眾生。果顯之法身。是因隱",
    "T48n2016_024:0548a03": "之本覺。因能辦果。則眾生之佛。故云凡聖交",
    "T48n2016_024:0548a04": "徹。理事相含矣。所云釋迦牟尼者。釋迦。此云",
    "T48n2016_024:0548a05": "能仁。牟尼。此云寂默。能仁者。即心性無邊。含",
    "T48n2016_024:0548a06": "容一切。寂默者。即心體本寂。動靜不干。故號",
    "T48n2016_024:0548a07": "釋迦牟尼。覺此名佛。彌勒者。此云慈氏。即是",
    "T48n2016_024:0548a08": "一心真實之慈。以心不守自性。任物卷舒。應",
    "T48n2016_024:0548a09": "現無方。成無緣化。故稱慈氏。阿彌陀者。此云",
    "T48n2016_024:0548a10": "無量壽。即如理為命。以一心真如性無盡故。",
    "T48n2016_024:0548a11": "乃曰無量壽。阿&#x95A6;者。此云不動。即一心妙",
    "T48n2016_024:0548a12": "性湛然不動。妙覺位不能增。無明地不能",
    "T48n2016_024:0548a13": "減。故稱不動。如三藏勒那云。遍入法界禮者。",
    "T48n2016_024:0548a14": "良由行者。想觀自己身心等法。從本已來。不",
    "T48n2016_024:0548a15": "離法界諸佛身外。亦不在諸佛身內。亦不在",
    "T48n2016_024:0548a16": "我外。亦不在我內。自性平等。本無增減。今禮",
    "T48n2016_024:0548a17": "一佛。遍通諸佛。所有三乘位地無漏。我身既",
    "T48n2016_024:0548a18": "遍。隨佛亦遍。乃至法界。空有二境。依正兩報。",
    "T48n2016_024:0548a19": "莊嚴供具。隨緣遍滿。不離法界。隨心無礙。並",
    "T48n2016_024:0548a20": "薦供養。隨喜頂禮。如一室中。懸百千鏡。有人",
    "T48n2016_024:0548a21": "觀鏡。鏡皆像現。佛身清淨。明逾彼鏡。遞相涉",
    "T48n2016_024:0548a22": "入。鏡無不照。影無不現。此則攝他為總。入他",
    "T48n2016_024:0548a23": "為別。一身既爾。乃至一切法界。凡聖之身。供",
    "T48n2016_024:0548a24": "養之具。皆助隨喜。悉同供養。既知我身在佛",
    "T48n2016_024:0548a25": "身內。如何顛倒妄造邪業。不生愧恥。又諸佛",
    "T48n2016_024:0548a26": "德用既齊。名號亦等。隨稱何名。名無不盡。如",
    "T48n2016_024:0548a27": "稱一阿彌陀佛名。禮召。一切諸佛。無不周備。",
    "T48n2016_024:0548a28": "西天云阿彌陀佛。此云無量壽。豈有一佛非",
    "T48n2016_024:0548a29": "長壽也。設一切佛不化眾生。但一佛化生。即",
    "T48n2016_024:0548b01": "功歸法界。法界德用遍周。是名遍入法界禮",
    "T48n2016_024:0548b02": "也。楞伽經云。佛告大慧。以四等故。如來應等",
    "T48n2016_024:0548b03": "正覺。於大眾中唱如是言。我爾時作拘留孫。",
    "T48n2016_024:0548b04": "拘那含牟尼。迦葉佛。云何四等。謂字等。語",
    "T48n2016_024:0548b05": "等。法等。身等。是名四等。云何等義。所謂同",
    "T48n2016_024:0548b06": "一名字。同一梵聲。同一乘門。同一真體。乃至",
    "T48n2016_024:0548b07": "同一心。同一智。同一覺。同一道。如鴦崛摩羅。",
    "T48n2016_024:0548b08": "與文殊師利。共遊十方。所見十方諸佛。彼佛",
    "T48n2016_024:0548b09": "皆稱釋迦佛者。即我身是。又法華經明。十方",
    "T48n2016_024:0548b10": "諸佛。皆是釋迦分身。則阿&#x95A6;彌陀。悉本師矣。",
    "T48n2016_024:0548b11": "本師即我心矣。釋云。非獨彌陀阿&#x95A6;。十方諸",
    "T48n2016_024:0548b12": "佛。皆我本師。海印頓現。且法華分身。有多淨",
    "T48n2016_024:0548b13": "土。如來何不指己淨土。而令別往彌陀妙喜。",
    "T48n2016_024:0548b14": "思之。故知賢首彌陀等。皆本師矣。復何怪哉。",
    "T48n2016_024:0548b15": "言賢首者。即壽量品中。過百萬阿僧祇剎。最",
    "T48n2016_024:0548b16": "後勝蓮華世界之如來也。經中偈云。或見蓮",
    "T48n2016_024:0548b17": "華勝妙剎。賢首如來住其中。若此不是歎本",
    "T48n2016_024:0548b18": "師者。說他如來在他國土。為何用耶。且如總",
    "T48n2016_024:0548b19": "持教中。亦說三十七尊。皆遮那一佛所現。謂",
    "T48n2016_024:0548b20": "毘盧遮那如來內心。證自受用。成於五智。從",
    "T48n2016_024:0548b21": "四智流言四如來。謂大圓鏡智。流出東方阿",
    "T48n2016_024:0548b22": "&#x95A6;如來。平等性智。流出南方寶生如來。妙觀",
    "T48n2016_024:0548b23": "察智。流出西方無量壽如來。成所作智。流出",
    "T48n2016_024:0548b24": "北方不空成就如來。法界清淨智。即自當毘",
    "T48n2016_024:0548b25": "盧遮那如來。言三十七者。五方如來。各有四",
    "T48n2016_024:0548b26": "大菩薩在於左右。復成二十。謂中方毘盧遮",
    "T48n2016_024:0548b27": "那如來。四大菩薩者。一金剛波羅蜜菩薩。二。",
    "T48n2016_024:0548b28": "寶波羅蜜菩薩。三法波羅蜜菩薩。四羯磨波",
    "T48n2016_024:0548b29": "羅蜜菩薩。東方阿&#x95A6;如來。四菩薩者。一金剛",
    "T48n2016_024:0548c01": "薩埵菩薩。二金剛王菩薩。三金剛愛菩薩。四。",
    "T48n2016_024:0548c02": "金剛善哉菩薩。南方寶生如來。四菩薩者。一。",
    "T48n2016_024:0548c03": "金剛寶。二金剛威光。三金剛幢。四金剛笑。西",
    "T48n2016_024:0548c04": "方無量壽如來。亦名觀自在王如來。四菩薩",
    "T48n2016_024:0548c05": "者。一金剛法。二金剛劍。三金剛因。四金剛",
    "T48n2016_024:0548c06": "利。北方不空成就如來。四菩薩者。一金剛業。",
    "T48n2016_024:0548c07": "二金剛法。三金剛藥叉。四金剛拳。已有二十",
    "T48n2016_024:0548c08": "五及四攝八供養。故三十七。言四攝者。即鉤",
    "T48n2016_024:0548c09": "索鎖鈴。八供養者。即燒散燈塗華鬘歌舞。皆",
    "T48n2016_024:0548c10": "上有金剛。下有菩薩。然此三十七尊。各有種",
    "T48n2016_024:0548c11": "子。皆是本師智用流出。與今華嚴經中海印",
    "T48n2016_024:0548c12": "頓現。大意同也。[0548c12] 問。若依此義。豈不違於平等",
    "T48n2016_024:0548c13": "意趣。平等意趣云。言即我者。依於平等意趣",
    "T48n2016_024:0548c14": "而說。非即我身。如何皆說為本師耶。[0548c14] 答。中平",
    "T48n2016_024:0548c15": "等之言。乃是一義。唯識尚說一切眾生中有",
    "T48n2016_024:0548c16": "屬多佛。多佛共化以為一佛。若屬一佛。佛能",
    "T48n2016_024:0548c17": "示現以為多身。十方如來。一一皆爾。今正一",
    "T48n2016_024:0548c18": "佛能為多身。依此而讚本師爾。[0548c18] 如弟子問傅",
    "T48n2016_024:0548c19": "大士。從來啟佛文疏。那只啟釋迦。而不稱彌",
    "T48n2016_024:0548c20": "勒耶。[0548c20] 答曰。十方諸佛。共一法身。何必須二。",
    "T48n2016_024:0548c21": "又三身十身。隨用而說。約其本性。唯一身而",
    "T48n2016_024:0548c22": "已。如冥室希光。隨孔而照。光雖萬殊。而本之",
    "T48n2016_024:0548c23": "者一所謂真法身也。亦是隨機所現。形相不",
    "T48n2016_024:0548c24": "同。如出現品頌云。譬如梵王住自宮。普現三",
    "T48n2016_024:0548c25": "千諸梵處。一切人天咸得見。實不分身向於",
    "T48n2016_024:0548c26": "彼。諸佛現身亦如是。一切十方無不遍。其身",
    "T48n2016_024:0548c27": "無數不可稱。亦不分身不分別。方知不是他",
    "T48n2016_024:0548c28": "佛智遍自。則乃自佛智遍他。亦非自因趣他",
    "T48n2016_024:0548c29": "果。本是他果承我因。則因果同時。凡聖一際。",
    "T48n2016_024:0549a01": "是以了無二相。能過魔界。不得一法。安住佛",
    "T48n2016_024:0549a02": "乘。若取相則沈六入之海。起念則投五陰之",
    "T48n2016_024:0549a03": "城。皆是眾生隨差別情。起自他見。則影分多",
    "T48n2016_024:0549a04": "月。&#x8FF9;任殊形。不離一真。各現心水。故融大師",
    "T48n2016_024:0549a05": "云。不離五陰有佛。經言。如心佛亦爾。如佛眾",
    "T48n2016_024:0549a06": "生然。又云。離心求菩提。譬如天與地。那有丈",
    "T48n2016_024:0549a07": "六身。身無丈六也。大品云。不以身為佛。用種",
    "T48n2016_024:0549a08": "智為佛。若相好是佛。輪王是也。今多許人身",
    "T48n2016_024:0549a09": "中佛。那不見。為煩惱故。經云。具煩惱眾生。雖",
    "T48n2016_024:0549a10": "近而不見。只在身內。甚近而不見。又我等無",
    "T48n2016_024:0549a11": "智故。不覺內衣裏。有無價寶珠。乃至心者。信",
    "T48n2016_024:0549a12": "也。謂有前識。法隨相行。則煩惱名識。不名心",
    "T48n2016_024:0549a13": "也。意者。憶也。憶想前境起於妄。並是妄識。不",
    "T48n2016_024:0549a14": "干心事。心非有無。有無不染。心非垢淨。垢淨",
    "T48n2016_024:0549a15": "不污。乃至迷悟凡聖行來去住。並是妄識非",
    "T48n2016_024:0549a16": "心。心本不生。今亦無滅。若知自心如此。佛亦",
    "T48n2016_024:0549a17": "然。故云直心是道場。無虛假故。經云。世間",
    "T48n2016_024:0549a18": "如是身。諸佛身亦然。了知其自性。是則說名",
    "T48n2016_024:0549a19": "佛。是以一身無量身。皆同佛體。以無性理同",
    "T48n2016_024:0549a20": "故。所以志公云。食時辰。無明本是釋迦身。坐",
    "T48n2016_024:0549a21": "臥不知元是道。作麼忙忙受苦辛。華嚴私記",
    "T48n2016_024:0549a22": "云。從如是我聞已來。乃至一切經中。菩薩眾。",
    "T48n2016_024:0549a23": "聲聞眾。莊嚴具。華幡幢蓋。七珍寶等事。並是",
    "T48n2016_024:0549a24": "如來淨業所起。或作法名雲名。並是淨心中",
    "T48n2016_024:0549a25": "事。文殊則是眾生現行分別心。普賢則是眾",
    "T48n2016_024:0549a26": "生塵勞業行心。觀音即是眾生大悲心。勢至",
    "T48n2016_024:0549a27": "即眾生志智心。如華嚴經云。一切處文殊",
    "T48n2016_024:0549a28": "者。文殊雖東來。而即一切處。以是法界之身。",
    "T48n2016_024:0549a29": "不動之智。觸境斯了。六根三業。盡是文殊。實",
    "T48n2016_024:0549b01": "相體周。萬像森羅。無非般若。何有一處非文",
    "T48n2016_024:0549b02": "殊哉。淨名疏云。定自在王菩薩者。用一心三",
    "T48n2016_024:0549b03": "觀。能觀心性。名為上定。得此上定。於一切真",
    "T48n2016_024:0549b04": "俗禪定。即得自在如國王也。寶積菩薩者。",
    "T48n2016_024:0549b05": "一心三觀。正觀心性雖空。具足萬行之法寶",
    "T48n2016_024:0549b06": "聚。故名寶積也。妙生菩薩者。觀心不生。則",
    "T48n2016_024:0549b07": "一切法不生。般若妙生也。故經云。色不生。般",
    "T48n2016_024:0549b08": "若生。觀世音菩薩者。請觀音經云。觀於心脈。",
    "T48n2016_024:0549b09": "使想一處。即見觀世音也。如是等菩薩。隨舉",
    "T48n2016_024:0549b10": "一觀門。別以標菩薩名。引物歸心。若一人各",
    "T48n2016_024:0549b11": "具一切觀門。即名字互通。即是字等。語等。身",
    "T48n2016_024:0549b12": "等。法等。以一切法。本自無名。無名而有名者。",
    "T48n2016_024:0549b13": "皆從心起故。心即名也。其能如是解者。即於",
    "T48n2016_024:0549b14": "正觀心中。見一切菩薩諸佛也。乃至聲聞十",
    "T48n2016_024:0549b15": "大弟子。皆是自心十善法數。又云。十心數者。",
    "T48n2016_024:0549b16": "三藏教毘曇偈云。想欲更樂慧。念思及解脫。",
    "T48n2016_024:0549b17": "作意於境界。三摩提以痛。此心通大地。數法。",
    "T48n2016_024:0549b18": "扶心王。起一切諸心。數如國。有十臣。共輔佐",
    "T48n2016_024:0549b19": "一主。若君臣共行非道。國內人民。悉皆作惡。",
    "T48n2016_024:0549b20": "君臣相輔共行正治。國內人民。悉皆有道。今",
    "T48n2016_024:0549b21": "眾生有心王。通十心數。若念不善。即有無量。",
    "T48n2016_024:0549b22": "不善煩惱數法起。若心王十數相扶念善。即",
    "T48n2016_024:0549b23": "有無量諸善功德智慧心數而起也。復次。心",
    "T48n2016_024:0549b24": "王即是師。十數即是十弟子。如師資共作惡。",
    "T48n2016_024:0549b25": "即化一切人皆惡。如師資共作善。則化一切",
    "T48n2016_024:0549b26": "人修善。心王及十心數法亦如是。故此經云。",
    "T48n2016_024:0549b27": "弟子眾塵勞。隨意之所轉也。今一切眾生。皆",
    "T48n2016_024:0549b28": "有心王十通心數法。若遇天魔外道。愛論見",
    "T48n2016_024:0549b29": "論。即起諸煩惱。流轉生死。如為惡君惡臣。惡",
    "T48n2016_024:0549c01": "師惡弟子之所化也。今佛為法王。十弟子為",
    "T48n2016_024:0549c02": "法臣。即是正法之師。正法弟子。用慧行行行",
    "T48n2016_024:0549c03": "正法。共化眾生。心王十通心數法。若眾生信",
    "T48n2016_024:0549c04": "受。修行慧行。即見論諸煩惱滅。成一切見道",
    "T48n2016_024:0549c05": "無量諸善心數法也。若眾生信受。修習行行。",
    "T48n2016_024:0549c06": "即破一切天魔生死不善諸心數法。成修道",
    "T48n2016_024:0549c07": "無量善心數法也。故經云。心王若正。則六臣",
    "T48n2016_024:0549c08": "不邪。復次此十數。即是十法門。悉能通入涅",
    "T48n2016_024:0549c09": "槃也。初以十數為種子。從此修習。遂致成道。",
    "T48n2016_024:0549c10": "如合抱之樹。起於毫末也。今法王欲以半滿",
    "T48n2016_024:0549c11": "之教。化諸眾生。先當隨其樂欲。故此經云。先",
    "T48n2016_024:0549c12": "以欲句牽。後令入佛智也。今十弟子各弘一",
    "T48n2016_024:0549c13": "法者。人以類聚。物以群分。隨其樂欲。各用一",
    "T48n2016_024:0549c14": "行法門。攝為眷屬也。雖各掌一法門。何曾不",
    "T48n2016_024:0549c15": "具十德。如十心數。隨有一起。十數即隨起。雖",
    "T48n2016_024:0549c16": "用一數當名。而實有十數也。別對十弟子者。",
    "T48n2016_024:0549c17": "初想數。即對富樓那。想數偏強從想入道。是",
    "T48n2016_024:0549c18": "故聲聞弟子中。說法第一也。成論云。識得實",
    "T48n2016_024:0549c19": "法。想得假名。富樓那用想數分明。故能分別",
    "T48n2016_024:0549c20": "名相。無礙。辯才無滯。於說法人中。最為第一。",
    "T48n2016_024:0549c21": "欲數。對大迦葉。用善欲數入道故。諸弟子中。",
    "T48n2016_024:0549c22": "頭陀第一也。一切善法。欲為其本。迦葉絕世",
    "T48n2016_024:0549c23": "榮華。志存出要。樂在山林。是則善欲心發。捨",
    "T48n2016_024:0549c24": "世惡欲也。更樂。對迦栴延。即起此數。研覈義",
    "T48n2016_024:0549c25": "理入道故。聲聞中。論義第一也。問答往復。更",
    "T48n2016_024:0549c26": "相涉入。論義不窮。無滯無闕。以其偏修更樂",
    "T48n2016_024:0549c27": "數故。能如是也。慧數。對身子。用慧數入道故。",
    "T48n2016_024:0549c28": "於諸聲聞中。智慧第一。法輪之將也。念數。對",
    "T48n2016_024:0549c29": "優波離。用念持律入道。於諸聲聞中。持律第",
    "T48n2016_024:0550a01": "一也。憶持不忘。名之為念。波離身口對緣。詮",
    "T48n2016_024:0550a02": "量輕重而無忘失。持律之上也。思數。對羅云。",
    "T48n2016_024:0550a03": "因祕行入道。諸聲聞中密行第一也。行陰。即",
    "T48n2016_024:0550a04": "是思數。思數若利。修諸戒行。覆藏功德。密行",
    "T48n2016_024:0550a05": "之上也。解脫。對善吉。用此數法。修空解脫入",
    "T48n2016_024:0550a06": "道故。諸聲聞中。解空第一。無諍三昧。蕭然獨",
    "T48n2016_024:0550a07": "脫。不與物競也。作意境界。憶數。對阿那律。因",
    "T48n2016_024:0550a08": "其失眼。佛令起此。數修天眼入道故。聲聞中。",
    "T48n2016_024:0550a09": "天眼第一。夫修天眼。必須住心緣境。取日月",
    "T48n2016_024:0550a10": "星光相而修。發天眼通也。三摩提數。對目連。",
    "T48n2016_024:0550a11": "是定數偏利。修此定進道故。諸聲聞中。禪定",
    "T48n2016_024:0550a12": "第一。痛數。對阿難。當受數強利。聽受聞持以",
    "T48n2016_024:0550a13": "入道故。諸聲聞中。多聞總持第一。痛。通。言受。",
    "T48n2016_024:0550a14": "以領納為義故。此數分明領持佛法。如完器",
    "T48n2016_024:0550a15": "盛水也。是十數弟子共輔如來。莊嚴半滿四",
    "T48n2016_024:0550a16": "枯四榮之教。引眾生入中道。見佛性。住大涅",
    "T48n2016_024:0550a17": "槃。即是住不思議解脫也。是知自利實行。利",
    "T48n2016_024:0550a18": "他權門。若師若弟。若教若觀。終不出眾生心",
    "T48n2016_024:0550a19": "數法門。一一同歸宗鏡。乃至一切言說義理。",
    "T48n2016_024:0550a20": "行位進修。悉皆是心。無不收盡。以一切語言。",
    "T48n2016_024:0550a21": "由覺觀心。一切諸行。由於思心。一切義理。由",
    "T48n2016_024:0550a22": "於慧心故。又心王即佛寶。心數。即僧寶。所緣",
    "T48n2016_024:0550a23": "實際。無王無數。即法寶。善入實際。王數之功",
    "T48n2016_024:0550a24": "力用足矣。心心數法不行。故名行般若波羅",
    "T48n2016_024:0550a25": "蜜。普賢觀云。觀心無心。法不住法。我心自",
    "T48n2016_024:0550a26": "空。罪福無主。即是無心無數。名為正觀。是心",
    "T48n2016_024:0550a27": "數塵勞若不盡者。觀則不訖。故經言。眾生不",
    "T48n2016_024:0550a28": "度。我不成正覺。即此意也。若能如是解者。無",
    "T48n2016_024:0550a29": "一佛菩薩名。及一法門。不於正觀心中現。故",
    "T48n2016_024:0550b01": "法華經云。若有人信汝所說。則為見我。亦見",
    "T48n2016_024:0550b02": "於汝。及比丘僧。并諸菩薩。何者。聞經心信無",
    "T48n2016_024:0550b03": "疑。覺此信心明淨。即是見佛。慧數分明。是見",
    "T48n2016_024:0550b04": "身子。諸數分明。是見眾比丘。慈悲心淨。是見",
    "T48n2016_024:0550b05": "菩薩。黃蘗和尚云。諸佛與一切眾生。唯是一",
    "T48n2016_024:0550b06": "心。更無別法。覺心即是。唯此一心即是佛。見",
    "T48n2016_024:0550b07": "此心即是見佛。佛即是心。心即是眾生。眾生",
    "T48n2016_024:0550b08": "即是佛。佛即是心。為眾生時。此心亦不減。為",
    "T48n2016_024:0550b09": "佛時。此心亦不添。但悟一心。更無少法可得。",
    "T48n2016_024:0550b10": "此即真佛。文殊當真空無礙之理。普賢當離",
    "T48n2016_024:0550b11": "相無盡之行。諸大菩薩所表。人皆有之。不離",
    "T48n2016_024:0550b12": "一心。悟之即是。但能無心。便是究竟。學道人。",
    "T48n2016_024:0550b13": "不直下無心。累劫修行。終不成道。不如言下",
    "T48n2016_024:0550b14": "自認取本法。此法即心。心外無法。絕諸思量。",
    "T48n2016_024:0550b15": "故曰言語道斷。心行處滅。此心是本原清淨",
    "T48n2016_024:0550b16": "佛。蠢動畜生。與佛菩薩一體。只為妄想分別。",
    "T48n2016_024:0550b17": "造種種業果。本佛上實無一物。虛通寂靜。明",
    "T48n2016_024:0550b18": "妙安樂而已。但於見聞覺知認取本心。然本",
    "T48n2016_024:0550b19": "心不屬見聞覺知。亦不離見聞覺知。但莫於",
    "T48n2016_024:0550b20": "見聞覺知上起解。亦不離見聞覺知覓心。不",
    "T48n2016_024:0550b21": "即不離。不住不著。世人聞道。諸佛皆傳心法。",
    "T48n2016_024:0550b22": "將謂心上別有一法可證可取。遂將心覓法。",
    "T48n2016_024:0550b23": "不知心即是法。法即是心。不可將心更求於",
    "T48n2016_024:0550b24": "心。歷千劫終無得日。不如當下無心。便是本",
    "T48n2016_024:0550b25": "法。乃至出家。皆不出一念心地。故香嚴和尚",
    "T48n2016_024:0550b26": "偈云。從來求出家。未詳出家稱。起坐只尋常。",
    "T48n2016_024:0550b27": "更無少殊勝。以心外更無別出家法。有何勝",
    "T48n2016_024:0550b28": "境可求所以淨名經云。無利無功德。是名出",
    "T48n2016_024:0550b29": "家。則阿難未悟斯宗。但觀如來勝相求身出",
    "T48n2016_024:0550c01": "家。遂懺悔云。我身雖出家。心不入道。台教云。",
    "T48n2016_024:0550c02": "觀一念心。淨若虛空。不為二邊桎梏所礙。平",
    "T48n2016_024:0550c03": "等大慧。無住無著。即名出家。以中觀自資活",
    "T48n2016_024:0550c04": "法身慧命。名為乞士。觀五住煩惱。即是菩提。",
    "T48n2016_024:0550c05": "是名破惡。一切諸邊顛倒。無非中道。即是怖",
    "T48n2016_024:0550c06": "魔。天台拾得頌云。無瞋是持戒。心淨是出家。",
    "T48n2016_024:0550c07": "我性與汝合。一切法無差。夫出塵之人。心不",
    "T48n2016_024:0550c08": "依物故。經云。出家放曠。猶若虛空。志公歌云。",
    "T48n2016_024:0550c09": "言下不求無處所。暫時喚作出家人。所以先",
    "T48n2016_024:0550c10": "德云。汝若悟此事了。但隨時著衣喫飯。任運",
    "T48n2016_024:0550c11": "騰騰。故知此事。唯自己知。別無方便。故云一",
    "T48n2016_024:0550c12": "飲一啄。各自有分。豈非悟心出家。非從事得。",
    "T48n2016_024:0550c13": "又云。觀一一心中。皆具王數。為成觀故。王數",
    "T48n2016_024:0550c14": "相扶而取開悟。或於想數入道。或於欲數入",
    "T48n2016_024:0550c15": "道。隨所宜者。心王心數而共攻之。化取塵勞",
    "T48n2016_024:0550c16": "諸心。而作佛事。作此觀未悟。觀行。如乳。若發",
    "T48n2016_024:0550c17": "無漏觀行。如酪。若破塵沙。如生熟酥。若破無",
    "T48n2016_024:0550c18": "明觀。如醍醐。至醍醐時。王數功畢。大寶積經",
    "T48n2016_024:0550c19": "偈云。如來觀眾生。於法建立者。以心能知心。",
    "T48n2016_024:0550c20": "彼則真佛子。故云從佛口生。從法化生。以知",
    "T48n2016_024:0550c21": "心故。一切法門如在掌中。為未知者方便解",
    "T48n2016_024:0550c22": "釋。皆令信入。此宗鏡內。則無有一法而非佛",
    "T48n2016_024:0550c23": "事。飲食為佛事者。淨名疏云。於法等者於食",
    "T48n2016_024:0550c24": "亦等。如大品經云。一切法趣味。是趣不過。味",
    "T48n2016_024:0550c25": "尚不可得。云何當有趣非趣。今言。一切法趣",
    "T48n2016_024:0550c26": "味。味即是食。當知食即是不思議法界。以食",
    "T48n2016_024:0550c27": "中含受一切法。一切法不出食法界也。食若",
    "T48n2016_024:0550c28": "是有。一切法是有。食若是無。一切法皆無。今",
    "T48n2016_024:0550c29": "食不可思議故。尚不見是有。云何當有趣。尚",
    "T48n2016_024:0551a01": "不見是無。云何當有非趣。若觀食不見趣非",
    "T48n2016_024:0551a02": "趣。即是中道三昧。名真法喜禪悅之食。而能",
    "T48n2016_024:0551a03": "通達趣非趣法。即雙照二諦。得二諦三昧法",
    "T48n2016_024:0551a04": "喜禪悅之食。是名食等。諸法亦等者。一切諸",
    "T48n2016_024:0551a05": "法趣陰入界。乃至一切種智。陰入界。一切種",
    "T48n2016_024:0551a06": "智不可得故。云何當有趣非趣。而宛然具足",
    "T48n2016_024:0551a07": "趣非趣者。則一切諸法皆有三諦之理。如智",
    "T48n2016_024:0551a08": "度論明。一剎那中。有生住滅三相之喻也。又",
    "T48n2016_024:0551a09": "如香積佛國之香飯。經云。無盡戒定慧。解脫。",
    "T48n2016_024:0551a10": "解脫知見。功德具足者。所食之餘。終不可盡。",
    "T48n2016_024:0551a11": "以一心真如無盡之理。五分法身資熏之功。",
    "T48n2016_024:0551a12": "自體性空無作妙用。豈有盡乎。又云。若未發",
    "T48n2016_024:0551a13": "大乘意食此飯者。至發意乃消。已發意食此",
    "T48n2016_024:0551a14": "飯者。得無生忍。然後乃消。已得無生忍食此",
    "T48n2016_024:0551a15": "飯者。至一生補處。然後乃消。譬如有藥。名曰",
    "T48n2016_024:0551a16": "上味。其有服者。身諸毒滅。然後乃消。此飯如",
    "T48n2016_024:0551a17": "是。滅除一切諸煩惱毒。然後乃消。如諸大菩",
    "T48n2016_024:0551a18": "薩。雖復捨生受生。後身之中。識中有種子。種",
    "T48n2016_024:0551a19": "子遇緣。還生。香飯。相續不斷。流至初地。發無",
    "T48n2016_024:0551a20": "漏心。斷惑證真。名之為消。非是食滅名為消",
    "T48n2016_024:0551a21": "也。故知食此飯者。何法不消。又云。彼國菩薩。",
    "T48n2016_024:0551a22": "聞香入律。即獲一切德藏三昧。得此三昧者。",
    "T48n2016_024:0551a23": "菩薩所有功德。皆悉具足。是以若從香入法",
    "T48n2016_024:0551a24": "界。自身即是眾香世界。自心即是香積如來。",
    "T48n2016_024:0551a25": "無量功德。一心圓滿。悟入此者。何假外求。香",
    "T48n2016_024:0551a26": "界既然。十八界亦爾。盡是栖神之地。皆為得",
    "T48n2016_024:0551a27": "道之場。如阿難白佛言。未曾有也。世尊。此香",
    "T48n2016_024:0551a28": "飯能作佛事。佛言。如是如是。阿難。或有佛土。",
    "T48n2016_024:0551a29": "以佛光明而作佛事。有以諸菩薩而作佛事。",
    "T48n2016_024:0551b01": "有以佛所化人而作佛事。有以菩提樹而作",
    "T48n2016_024:0551b02": "佛事。有以佛衣服臥具而作佛事。有以飯食",
    "T48n2016_024:0551b03": "而作佛事。有以園林臺觀而作佛事。有以三",
    "T48n2016_024:0551b04": "十二相八十隨形好而作佛事。有以佛身而",
    "T48n2016_024:0551b05": "作佛事。有以虛空而作佛事。眾生應以此緣。",
    "T48n2016_024:0551b06": "得入律行。有以夢。幻。影。響。鏡中像。水中月。熱",
    "T48n2016_024:0551b07": "時焰。如是等喻而作佛事。有以音聲語言文",
    "T48n2016_024:0551b08": "字而作佛事。或有清淨佛土。寂寞。無言。無說。",
    "T48n2016_024:0551b09": "無示無識。無作無為。而作佛事。如是阿難。諸",
    "T48n2016_024:0551b10": "佛威儀進止。諸所施為。無非佛事。阿難。有此",
    "T48n2016_024:0551b11": "四魔八萬四千諸煩惱門。而諸眾生為之疲",
    "T48n2016_024:0551b12": "勞。諸佛即以此法而作佛事。是名入一切諸",
    "T48n2016_024:0551b13": "佛法門。菩薩入此門者。若見一切淨好佛土。",
    "T48n2016_024:0551b14": "不以為喜。不貪不高。若見一切不淨佛土。不",
    "T48n2016_024:0551b15": "以為憂。不礙不沒。但於諸佛生清淨心。歡喜",
    "T48n2016_024:0551b16": "恭敬。未曾有也。諸佛如來。功德平等。為教化",
    "T48n2016_024:0551b17": "眾生故。而現佛土不同。阿離。汝見諸佛國",
    "T48n2016_024:0551b18": "土地有若干。而虛空無若干也。如是見諸佛",
    "T48n2016_024:0551b19": "色身有若干耳。其無礙慧無若干也。又如華",
    "T48n2016_024:0551b20": "嚴經中。具足優婆夷。得菩薩無盡福德藏解",
    "T48n2016_024:0551b21": "脫門。能於如是一小器中。隨諸眾生種種欲",
    "T48n2016_024:0551b22": "樂。出生種種美味飲食。悉令充滿。乃至東方",
    "T48n2016_024:0551b23": "一世界。不可說不可說佛剎微塵數世界中。",
    "T48n2016_024:0551b24": "所有一生所繫菩薩。食我食已。皆菩提樹下。",
    "T48n2016_024:0551b25": "坐於道場。降伏魔界。成阿耨多羅三藐三菩",
    "T48n2016_024:0551b26": "提。如東方。南西北方四維上下。亦復如是。又",
    "T48n2016_024:0551b27": "如明智居士。得隨意出生福德藏解脫門。爾",
    "T48n2016_024:0551b28": "時居士。知眾普集。須臾繫念。仰視虛空。如其",
    "T48n2016_024:0551b29": "所須。悉從空下。一切眾會。普皆滿足。然後復",
    "T48n2016_024:0551c01": "為說種種法。所謂得美食而充足者。與說種",
    "T48n2016_024:0551c02": "種集福德行。離貧窮行。知諸法行。成就法喜",
    "T48n2016_024:0551c03": "禪悅食行。修習具足諸相好行。增長成就難",
    "T48n2016_024:0551c04": "屈伏行。善能了達無上食行。成就無盡大威",
    "T48n2016_024:0551c05": "德力降魔怨行。得好飲而充足者。與其說法。",
    "T48n2016_024:0551c06": "令於生死。捨離愛著。入佛法味等。且如優婆",
    "T48n2016_024:0551c07": "夷器內。明智居士空中。隨意而出無限珍羞。",
    "T48n2016_024:0551c08": "繫念而雨眾多美食。凡來求者。皆赴所須。得",
    "T48n2016_024:0551c09": "之者。盡證法門。食之者。咸成妙道。可謂無一",
    "T48n2016_024:0551c10": "塵而不具足佛事。無一法而不圓滿正宗。但",
    "T48n2016_024:0551c11": "隨眾生心。應所知量。循業發現。所見不同。外",
    "T48n2016_024:0551c12": "道見為自然。凡夫見為生死。聲聞見為四諦。",
    "T48n2016_024:0551c13": "緣覺見為因緣。小菩薩見為但空。大菩薩見",
    "T48n2016_024:0551c14": "為中道。諸佛見為實相。若入宗鏡。諸見並融。",
    "T48n2016_024:0551c15": "色塵為佛事者。如頻婆娑羅王。因佛口放五",
    "T48n2016_024:0551c16": "色光照頂。後證阿那含果。又如寶積等五百",
    "T48n2016_024:0551c17": "長者。見佛淨土。證無生法忍。此是&#x89A9;色也。香",
    "T48n2016_024:0551c18": "塵為佛事者。即香飯普熏三千大千。及欲色",
    "T48n2016_024:0551c19": "界。諸天聞香入室。又燒香者。謂以智火發輝。",
    "T48n2016_024:0551c20": "萬行普周遍故。塗香者。以性淨水和之飾法",
    "T48n2016_024:0551c21": "身故。粖香者。以金剛智破令無實故。又如慈",
    "T48n2016_024:0551c22": "悲不淨觀等斷諸惡者。如安息香能辟惡邪。",
    "T48n2016_024:0551c23": "正見智慧無惡不斷。又十善行等生歡喜香。",
    "T48n2016_024:0551c24": "如沈檀等。即攝根器。行施悅自他等。味塵為",
    "T48n2016_024:0551c25": "佛事者。食此飯者。身安快樂。譬如樂莊嚴國。",
    "T48n2016_024:0551c26": "觸塵為佛事者。以手捫摸我。一何快乃爾。光",
    "T48n2016_024:0551c27": "明為佛事者。涅槃經云。遇斯光者。一切煩惱",
    "T48n2016_024:0551c28": "皆悉消除。夫放光者。即是一心智慧之光。以",
    "T48n2016_024:0551c29": "能照萬法之性故。即不隨塵墮其愚闇。如義",
    "T48n2016_024:0552a01": "海云。顯光明者。謂見塵法界真如事理之時。",
    "T48n2016_024:0552a02": "顯了分明。此是智慧光明照也。若無智光。則",
    "T48n2016_024:0552a03": "理事不顯。但見法時。即是光明。由積智功圓。",
    "T48n2016_024:0552a04": "是故放一光明。則法界無不顯示。常觀察一",
    "T48n2016_024:0552a05": "切法界。是為放光明照一切。此宗鏡光。即是",
    "T48n2016_024:0552a06": "諸佛毫光。普照法界。如華嚴經云。如來眉間",
    "T48n2016_024:0552a07": "有大人相。名遍法界光明雲。摩尼寶華以為",
    "T48n2016_024:0552a08": "莊嚴。放大光明。具眾寶色。猶如日月。洞徹清",
    "T48n2016_024:0552a09": "淨。其光普照十方國土。於中顯現。一切佛身。",
    "T48n2016_024:0552a10": "復出妙音。宣暢諸法。法華經云。放一毫光照",
    "T48n2016_024:0552a11": "萬八千佛土。光中悉見菩薩六度莊嚴。眾生",
    "T48n2016_024:0552a12": "受報好醜等事。又云。放一淨光。照無量國。大",
    "T48n2016_024:0552a13": "乘本生心地觀經云。爾時會中有一菩薩。名",
    "T48n2016_024:0552a14": "師子吼。&#x89A9;如來放金色光明。四向觀視。海會",
    "T48n2016_024:0552a15": "大眾。發大音聲。而作是言。乃至以是因緣。如",
    "T48n2016_024:0552a16": "來不久從三昧起。當為演說心地觀門大乘",
    "T48n2016_024:0552a17": "妙法。告諸大眾。無量一切人天福樂。速求出",
    "T48n2016_024:0552a18": "世阿耨多羅三藐三菩提。所以者何。今日世",
    "T48n2016_024:0552a19": "尊。從胸臆中。放金色光。所照之處。皆如金色。",
    "T48n2016_024:0552a20": "佛所顯示。意趣甚深。一切世間聲聞緣覺。盡",
    "T48n2016_024:0552a21": "思度量所不能知。汝凡夫不觀自心。是故漂",
    "T48n2016_024:0552a22": "流生死海中。諸佛菩薩能觀心故。度生死海。",
    "T48n2016_024:0552a23": "到於彼岸。三世如來。法皆如是。放此光明。非",
    "T48n2016_024:0552a24": "無因緣。釋曰。夫金色光者。表所說宗。如文殊",
    "T48n2016_024:0552a25": "住方。須彌南面。皆同一色。無復異文。如寶篋",
    "T48n2016_024:0552a26": "經云。文殊師利言。大德須菩提。如須彌山王",
    "T48n2016_024:0552a27": "光。所照處。悉同一色。所謂金色。如是須菩提。",
    "T48n2016_024:0552a28": "般若光照一切結使。悉同一色。謂佛法色。此",
    "T48n2016_024:0552a29": "之心色。可謂明逾日月。量逸太虛。照燭包含。",
    "T48n2016_024:0552b01": "無幽不盡。所以大般若經云。若幽冥世界。及",
    "T48n2016_024:0552b02": "於一一世界中間日月等光所不照處。為作",
    "T48n2016_024:0552b03": "光明。應學般若波羅蜜多。寶積經云。我有光",
    "T48n2016_024:0552b04": "明。名無生。持其名者。獲無所得。華嚴論云。光",
    "T48n2016_024:0552b05": "明覺品者。為令信心自以自心光明。覺照一",
    "T48n2016_024:0552b06": "切世間無盡大千世界。總佛境界。自亦同等。",
    "T48n2016_024:0552b07": "以心隨光。一一照之。心境合一內外見亡。初",
    "T48n2016_024:0552b08": "三千大千世界已次還以東方為首。光至東",
    "T48n2016_024:0552b09": "方十三千世界。照百三千大千世界。如是十",
    "T48n2016_024:0552b10": "方十重。倍倍。周迴。十方圓照。身心。一性。無礙",
    "T48n2016_024:0552b11": "遍周。同佛境界。一一作意。如是觀察。然後以",
    "T48n2016_024:0552b12": "無作方便定印之。入十住初心。生如來智慧",
    "T48n2016_024:0552b13": "家。為如來智慧法王之真子。一如光明所照。",
    "T48n2016_024:0552b14": "如經具明。不可作佛光明自無其分。須當自",
    "T48n2016_024:0552b15": "以心光如佛光。開覺其心。圓照法界。華嚴疏",
    "T48n2016_024:0552b16": "云。因中分別法相。決了真理。無虧理事。不減",
    "T48n2016_024:0552b17": "佛法。故得一念悉解多門。所以放一光。總圓",
    "T48n2016_024:0552b18": "福智。涅槃疏云。放光照文殊者。見色知心。文",
    "T48n2016_024:0552b19": "殊&#x89A9;光。遂解佛意。淨名私記云。或有光明而",
    "T48n2016_024:0552b20": "作佛事。何故如此。體遍虛空。同於法界。畜生",
    "T48n2016_024:0552b21": "蟻子。有情無情。皆是佛子。此即是解脫法。即",
    "T48n2016_024:0552b22": "是須彌入芥子。如上解釋。方了佛所說經。即",
    "T48n2016_024:0552b23": "同淨名之見。不同二乘唯見空解脫故。法華",
    "T48n2016_024:0552b24": "經云。但離虛妄名為解脫。其實未得一切解",
    "T48n2016_024:0552b25": "脫。若得一切解脫者。豈有一法非佛事乎。菩",
    "T48n2016_024:0552b26": "提樹為佛事者。此樹色香微妙。復出法音。見",
    "T48n2016_024:0552b27": "聞嗅觸。皆悟聖道。衣服臥具為佛事者。昔閻",
    "T48n2016_024:0552b28": "浮提王。得佛袈裟。懸置高幢。以示國人。有病",
    "T48n2016_024:0552b29": "之者。&#x89A9;見歸命。病皆除愈。發菩提心。因此悟",
    "T48n2016_024:0552c01": "道。大集經云。爾時五百大聲聞。各以己身所",
    "T48n2016_024:0552c02": "著&#x6B1D;多羅僧。奉虛空藏。奉上衣已一時同聲。",
    "T48n2016_024:0552c03": "說如是言。其有眾生。深發阿耨多羅三藐三",
    "T48n2016_024:0552c04": "菩提心者。快得善利。於如是大智法藏中。不",
    "T48n2016_024:0552c05": "墮其外。所上之衣。即便不現。時諸聲聞。問虛",
    "T48n2016_024:0552c06": "空藏言。衣。何所至耶。虛空藏答言。入我藏中。",
    "T48n2016_024:0552c07": "華手經云。佛言。我今當現神通之力。令諸菩",
    "T48n2016_024:0552c08": "薩自知所願。發心行道。淨佛國土。成就眾生。",
    "T48n2016_024:0552c09": "及成佛時。世界嚴淨。聲聞菩薩。眾數。如是。演",
    "T48n2016_024:0552c10": "說正法。度人。如是。壽命長短。佛法。如是。形色",
    "T48n2016_024:0552c11": "相好。正行。如是。滅度之後。法住久近。令諸菩",
    "T48n2016_024:0552c12": "薩各於衣中。見如是事。得斷所疑。乃至偈云。",
    "T48n2016_024:0552c13": "佛入三昧故。令我得是眼。及諸總持門。遍入",
    "T48n2016_024:0552c14": "一切法。故知成佛度生。不離自身心內。乃至",
    "T48n2016_024:0552c15": "所受用法中。如大乘千&#x9262;大教王經云。曼殊",
    "T48n2016_024:0552c16": "室利菩薩。手中吠&#x7460;璃&#x9262;內。傍看有何等相。",
    "T48n2016_024:0552c17": "大迦葉。則從座而起。便於世尊前。頭面作禮",
    "T48n2016_024:0552c18": "而去。大迦葉則於曼殊室利前。頭面禮敬訖。",
    "T48n2016_024:0552c19": "便於&#x9262;內觀看。乃見&#x9262;中。有百億三千大千",
    "T48n2016_024:0552c20": "世界。百億無色界。百億色界。百億六欲界。有",
    "T48n2016_024:0552c21": "百億須彌山。百億四天下。百億南閻浮提。百",
    "T48n2016_024:0552c22": "億娑訶世界。百億釋迦如來。百億千臂千&#x9262;",
    "T48n2016_024:0552c23": "曼殊室利菩薩。百億迦葉。在曼殊&#x9262;內。有百",
    "T48n2016_024:0552c24": "億世界。世界中有百億大迦葉。各各向曼殊",
    "T48n2016_024:0552c25": "前。請問大乘法義。虛空為佛事者。如文殊滅",
    "T48n2016_024:0552c26": "色像現虛空相。以化闍王。因得悟道。又如大",
    "T48n2016_024:0552c27": "集會中。虛空藏來時。純現虛空相。經云。虛空",
    "T48n2016_024:0552c28": "藏菩薩謂阿難言。大德。我以自身證知。是故",
    "T48n2016_024:0552c29": "如所證知。能如是說。何以故。我身即是虛空。",
    "T48n2016_024:0553a01": "以虛空證知一切法。為虛空印所印。又如虛",
    "T48n2016_024:0553a02": "空藏菩薩。以虛空為庫藏。雨十方無量阿僧",
    "T48n2016_024:0553a03": "祇世界。所雨寶物飲食衣服。故偈云。虛空無",
    "T48n2016_024:0553a04": "高故。下亦不可得。諸法亦如是。其性無高下。",
    "T48n2016_024:0553a05": "又偈云。虛空藏菩薩。得虛空庫藏。充足諸有",
    "T48n2016_024:0553a06": "情。此藏無窮盡。諸煩惱門為佛事者。如經云。",
    "T48n2016_024:0553a07": "煩惱是道場。知如實故。仁王經云。眾生未成",
    "T48n2016_024:0553a08": "佛。菩提為煩惱。眾生若成佛。煩惱為菩提。猶",
    "T48n2016_024:0553a09": "如下醫以藥成非藥。上品良醫用非藥為藥。",
    "T48n2016_024:0553a10": "眾生將諸佛心為塵勞門。諸佛用眾生心成",
    "T48n2016_024:0553a11": "菩提道。亦如福德者。執石成金。業貧者。變金",
    "T48n2016_024:0553a12": "為石。法無定相。迴轉由心。道絕名言。理無變",
    "T48n2016_024:0553a13": "異。如眼色等。一一皆具十法界。不瞬世界。瞪",
    "T48n2016_024:0553a14": "視得無生法忍。即眼為法界。見華謝而悟無",
    "T48n2016_024:0553a15": "常。證辟支佛果。即色為法界故。經云。菩薩有",
    "T48n2016_024:0553a16": "一照法性冠。著此冠時。一切諸法悉現在心。",
    "T48n2016_024:0553a17": "諸事亦爾。又如輪王有一床寶。聖王居上。即",
    "T48n2016_024:0553a18": "能離欲。逮得四禪。玉女雖見。如&#x89A9;佛像。不生",
    "T48n2016_024:0553a19": "欲心。是以色為所造。心為能造。未有一法非",
    "T48n2016_024:0553a20": "是我心。若迷所造。則成世塵。若悟能造。則為",
    "T48n2016_024:0553a21": "妙旨。又打髑髏作聲。知過去善惡生死之處。",
    "T48n2016_024:0553a22": "即聲為法界。是知直觀本理。理具諸法。若無",
    "T48n2016_024:0553a23": "妙觀。日用不知。若能了知。則見一切萬法。皆",
    "T48n2016_024:0553a24": "具一心。不思議圓頓之理。故肇法師云。聖遠",
    "T48n2016_024:0553a25": "乎哉。體之即神。道遠乎哉。觸事而真。可謂心",
    "T48n2016_024:0553a26": "境俱宗矣。若得宗鏡之明。任運能照。若色若",
    "T48n2016_024:0553a27": "心。無不通達。是以華嚴經云。此諸供具。皆是",
    "T48n2016_024:0553a28": "無上心所成。無作法所印。如華藏世界。山河",
    "T48n2016_024:0553a29": "草木皆成佛事。善財童子。見聞覺知悉入法",
    "T48n2016_024:0553b01": "界。即知一切諸法。皆是佛法。並為宗鏡之光。",
    "T48n2016_024:0553b02": "靡現一塵之&#x8FF9;。釋論云。不以敗壞色。得趣平",
    "T48n2016_024:0553b03": "等道。觀色不異。乃能等於大乘。如明與暗共",
    "T48n2016_024:0553b04": "合。而汝不見。謂明暗異。欲知其義。如彼日",
    "T48n2016_024:0553b05": "光。又日出時。暗不向十方。暗常在無所歸趣。",
    "T48n2016_024:0553b06": "明亦如是。與暗共合。生死與道合。道即是生",
    "T48n2016_024:0553b07": "死。是以生死如暗。大道如明。不去暗而即明。",
    "T48n2016_024:0553b08": "不動生死而是道故。化人為佛事者。如須扇",
    "T48n2016_024:0553b09": "多佛。留化佛度眾生。大集經云。時化比丘語",
    "T48n2016_024:0553b10": "舍利弗言。大德。汝意將無謂我今者異於汝",
    "T48n2016_024:0553b11": "耶。舍利弗言。不也。比丘。何以故。如來常說一",
    "T48n2016_024:0553b12": "切諸法。皆悉如化。如如來說。我亦如化。大德。",
    "T48n2016_024:0553b13": "若有人能供養如來。即是供養化無異也。時",
    "T48n2016_024:0553b14": "舍利弗。語不可說菩薩言。善男子。誰入是化。",
    "T48n2016_024:0553b15": "今作是說。大德。如鏡中像。其誰在中。而有像",
    "T48n2016_024:0553b16": "現。善男子。無在中者。直以清淨四大因緣。故",
    "T48n2016_024:0553b17": "有像現。大德。化亦如是。法性淨故。能作此說。",
    "T48n2016_024:0553b18": "善男子。若爾者。一切眾生何故不能如是宣",
    "T48n2016_024:0553b19": "說。大德。鏡之背後。俱不離鏡。像何不現。善男",
    "T48n2016_024:0553b20": "子。鏡背四大不清淨故。大德。眾生亦爾。不能",
    "T48n2016_024:0553b21": "清淨法界性故。不能宣說。寂寞無言為佛事",
    "T48n2016_024:0553b22": "者。即示心輪。雖無言說。不妨有寂寞之樂。若",
    "T48n2016_024:0553b23": "非樂者。何得言作佛事耶。若佛不示心。十地",
    "T48n2016_024:0553b24": "不知。若示心者。&#x872B;蟲能知。當知是示心義。此",
    "T48n2016_024:0553b25": "間亦用無說無示為佛事。如淨名杜口。文殊",
    "T48n2016_024:0553b26": "稱述。又如大集經云。清淨。寂靜。光明。無諍。",
    "T48n2016_024:0553b27": "如是四法。等入一界一法一句。如是四法。即",
    "T48n2016_024:0553b28": "是涅槃。遠煩惱故。名之為清淨。畢竟淨故。名",
    "T48n2016_024:0553b29": "曰寂靜。無暗冥故。名曰光明。不可說故。名為",
    "T48n2016_024:0553c01": "無諍。以是故言。釋迦如來。默無所說。是以語",
    "T48n2016_024:0553c02": "默動靜。無非佛事。故先德云。雲臺寶網。盡演",
    "T48n2016_024:0553c03": "妙音。毛孔光明。皆能說法。香積世界。餐香飯",
    "T48n2016_024:0553c04": "而三昧顯。極樂佛國。聽風柯而正念成。絲竹",
    "T48n2016_024:0553c05": "可以傳心。目擊以之存道。既語默視瞬皆說。",
    "T48n2016_024:0553c06": "則見聞覺知盡聽。苟能得法契神。何必要因",
    "T48n2016_024:0553c07": "言說。如琴中傳意於秦王。脫荊軻之手。相如",
    "T48n2016_024:0553c08": "調文君之女。終獲隨車。帝釋有法樂之臣。馬",
    "T48n2016_024:0553c09": "鳴有和羅之技。皆絲竹傳心也。目擊存道者。",
    "T48n2016_024:0553c10": "莊子云。夫子欲見溫伯雪子。久而不見。及見。",
    "T48n2016_024:0553c11": "寂無一言。及出。子路怪而問曰。夫子欲見溫",
    "T48n2016_024:0553c12": "伯雪子久矣。何以寂無一言。子曰。若斯人者。",
    "T48n2016_024:0553c13": "目擊而道存。亦不可以容聲者矣。雲臺說法",
    "T48n2016_024:0553c14": "者。華嚴經云。於虛空中。成大光明雲網臺。時",
    "T48n2016_024:0553c15": "光臺中。以諸佛威神力故而說頌言。佛無等",
    "T48n2016_024:0553c16": "等如虛空。十力無量勝功德。人間最勝世中",
    "T48n2016_024:0553c17": "上。釋師子法加於彼。寶網說法者。華嚴經云。",
    "T48n2016_024:0553c18": "其師子座。摩尼為臺。蓮華為網。乃至復以諸",
    "T48n2016_024:0553c19": "佛威神所持。演說如來廣大境界。毛孔說法",
    "T48n2016_024:0553c20": "者。入法界品云。世界海微塵數菩薩。俱來向",
    "T48n2016_024:0553c21": "佛所。於一切毛孔中出。說一切眾生語言海",
    "T48n2016_024:0553c22": "音聲雲。光明說法者。現相品云。爾時諸菩薩",
    "T48n2016_024:0553c23": "光明中。同時發聲。說此頌言。諸光明中出妙",
    "T48n2016_024:0553c24": "音。普遍十方一切國。演說佛子諸功德。能入",
    "T48n2016_024:0553c25": "菩提之妙道。乃至逆順善惡。無非佛事。如從",
    "T48n2016_024:0553c26": "二乘止佛。是順行。從地獄止魔王。是逆行。又",
    "T48n2016_024:0553c27": "如釋迦純行善。調達純行惡。身子志誠信。善",
    "T48n2016_024:0553c28": "星堅不信等。妍醜同歸。無非佛事。故經云。平",
    "T48n2016_024:0553c29": "等真法界。諸佛不能行不能到。又云。實際理",
    "T48n2016_024:0554a01": "地。大魔王不能行不能到。以佛魔俱不出法",
    "T48n2016_024:0554a02": "界之門。實際之地。以是一法故。若有行有到。",
    "T48n2016_024:0554a03": "則有人有法。在法界之外。成二見故。所以首",
    "T48n2016_024:0554a04": "楞嚴三昧經云。佛授魔女佛記。後魔聞諸女",
    "T48n2016_024:0554a05": "得記作佛。來白佛言。我今於自眷屬。不得自",
    "T48n2016_024:0554a06": "在。是時天女示怯弱相。而宣妙理。復語魔言。",
    "T48n2016_024:0554a07": "汝莫愁惱。我等今者。不出汝界。所以者何。魔",
    "T48n2016_024:0554a08": "界如。佛界如。不二不異。我等不離如是魔界。",
    "T48n2016_024:0554a09": "魔界即佛界故。魔界無有定法可示。佛界亦",
    "T48n2016_024:0554a10": "無定法可示。一切諸法。皆無定性。無定性故。",
    "T48n2016_024:0554a11": "無有眷屬及非眷屬。若能了此一際法門。可",
    "T48n2016_024:0554a12": "謂當魔跡而履佛跡。居俗流而泛法流。但了",
    "T48n2016_024:0554a13": "自心。則眾妙普會。故云妙法。亦喻蓮華。華開",
    "T48n2016_024:0554a14": "之時。即鬚&#x8602;臺子。種種皆現。喻眾生心開。悲",
    "T48n2016_024:0554a15": "智行願。亦開。此妙法常住。即一心為佛果種",
    "T48n2016_024:0554a16": "子。所以如來得此一法。即具足一切法。是故",
    "T48n2016_024:0554a17": "於一微塵。一毛孔中。與無量微塵毛孔悉等。",
    "T48n2016_024:0554a18": "如來於中演說一切法。法理重重。不可盡也。",
    "T48n2016_024:0554a19": "以重重妙故。愍眾生不知心妙。但逐&#x9E81;浮。若",
    "T48n2016_024:0554a20": "開悟時。不隔剎那。便成佛果。所以首楞嚴經",
    "T48n2016_024:0554a21": "云。彈指超無學。如闇室中寶。蘭燭纔然。一時",
    "T48n2016_024:0554a22": "頓現。故云心開意解。得法眼淨。亦云心目開",
    "T48n2016_024:0554a23": "明。以見法界體。心內心外無一毫塵相故。得",
    "T48n2016_024:0554a24": "法眼明淨。若見有無。皆成障&#x7796;。是知非獨心",
    "T48n2016_024:0554a25": "為佛事門。乃至恒沙萬行萬德之根本。如瑜",
    "T48n2016_024:0554a26": "伽論云。若有人問言。菩薩以何為本。應決定",
    "T48n2016_024:0554a27": "答言。以大悲為本。大涅槃經云。若有人問。誰",
    "T48n2016_024:0554a28": "是一切諸善根本。當言慈是。以是義故。實非",
    "T48n2016_024:0554a29": "虛妄。善男子。能為善者。名實思惟。實思惟即",
    "T48n2016_024:0554b01": "名為慈。慈即如來。慈。即大乘。夫。言實思惟",
    "T48n2016_024:0554b02": "者。無非真實心是。若入宗鏡中。似處栴檀室。",
    "T48n2016_024:0554b03": "純一無雜。湛爾混融。念念盡證法門。步步皆",
    "T48n2016_024:0554b04": "參知識。如華嚴經中。或以音聲。或現妙色。或",
    "T48n2016_024:0554b05": "以奇香。或以上味。或以妙觸。或以法鏡。或內",
    "T48n2016_024:0554b06": "六根。或四威儀。或弟子人物。或一切所作。或",
    "T48n2016_024:0554b07": "順行正法。或逆施邪道。凡有見聞。皆堪攝物。",
    "T48n2016_024:0554b08": "所以入法界品云。於一毛孔。出一切佛妙法",
    "T48n2016_024:0554b09": "音。又頌云。諸寶羅網相扣磨。演佛音聲常不",
    "T48n2016_024:0554b10": "絕。又普賢行品頌云。佛說菩薩說。剎說眾生",
    "T48n2016_024:0554b11": "說。三世一切說。乃至密嚴經中。金剛藏菩薩。",
    "T48n2016_024:0554b12": "遍身毛孔出聲說法。是以橫該十方一切處。",
    "T48n2016_024:0554b13": "&#x7AEA;徹三際一切時。常轉法輪。無斷無盡。所以",
    "T48n2016_024:0554b14": "何僧祇品偈云。彼諸一一如來等。出不可說",
    "T48n2016_024:0554b15": "梵音聲。於彼一一梵音中。轉不可說淨法輪。",
    "T48n2016_024:0554b16": "於彼一一法輪中。雨不可說修多羅。於彼一",
    "T48n2016_024:0554b17": "一修多羅。分別諸法不可說。於彼一一諸法",
    "T48n2016_024:0554b18": "中。又說諸法不可說等。故知若順旨冥宗。雖",
    "T48n2016_024:0554b19": "不說法。觸境。而常聆妙音。或緣背障深。設居",
    "T48n2016_024:0554b20": "佛會。當說而不聞一字。如演祕密教。同席異",
    "T48n2016_024:0554b21": "聞。似談華嚴宗。二乘不見。可謂幽玄莫測。唯",
    "T48n2016_024:0554b22": "除種如來相善根之人。至妙難思。不入一切",
    "T48n2016_024:0554b23": "餘眾生之手。又雜華嚴飾論云。眾生流轉生",
    "T48n2016_024:0554b24": "死。所以不得真道。誠由不識心源。若識心源",
    "T48n2016_024:0554b25": "者。能捨邪執歸於正道。乃至云。一切眾生心",
    "T48n2016_024:0554b26": "識。一剎那中遍至十方。速疾無癡直過石壁。",
    "T48n2016_024:0554b27": "至處無畏。如師子故。如經云。於師子胸臆中",
    "T48n2016_024:0554b28": "住。則知一心法界。法界一心。函蓋十方。不露",
    "T48n2016_024:0554b29": "絲髮。豈唯心具。身亦遍含。且如十身中。有國",
    "T48n2016_024:0554c01": "土身虛空身。云何不具耶。如禪波羅蜜云。眾",
    "T48n2016_024:0554c02": "生身內世間。與外國土。義相關。行者三昧智",
    "T48n2016_024:0554c03": "慧願智之力。諦觀身時。即知此身。具倣天地",
    "T48n2016_024:0554c04": "一切法俗之事。所以者何。如此身相。頭圓象",
    "T48n2016_024:0554c05": "天。足方法地。內有空種。即是虛空。腹溫煖。法",
    "T48n2016_024:0554c06": "春夏。背剛強法秋冬。四季體四時。大節十",
    "T48n2016_024:0554c07": "二法十二月。小節三百六十法三百六十日。",
    "T48n2016_024:0554c08": "鼻口出氣息。法山澤谿谷之風氣。眼目。法日",
    "T48n2016_024:0554c09": "月。眼開閉。法晝夜。髮法星辰。眉為北斗。脈為",
    "T48n2016_024:0554c10": "江河。骨為玉石。皮肉為地土。毛法叢林。五藏",
    "T48n2016_024:0554c11": "在內。在天法五星。在地法五嶽。在陰陽法五",
    "T48n2016_024:0554c12": "行。在世法五常。內為五神。修為五德。使者為",
    "T48n2016_024:0554c13": "八卦。治罪為五刑。主領為五官。昇為五雲。化",
    "T48n2016_024:0554c14": "為五龍。心為朱雀。腎為玄武。肝為青龍。肺",
    "T48n2016_024:0554c15": "為白虎。脾為句陳。此五種眾生。則攝一切世",
    "T48n2016_024:0554c16": "間禽獸。悉在其內。亦為五姓。謂宮商角徵羽。",
    "T48n2016_024:0554c17": "一切萬姓。並在其內。對書典。則為五經。一切",
    "T48n2016_024:0554c18": "書史從此出。若對工巧。即是五明。六藝。一切",
    "T48n2016_024:0554c19": "技術悉出其間。當知人身雖小。義與天地相",
    "T48n2016_024:0554c20": "關。如此說身。非但直是五陰世間。亦是國土",
    "T48n2016_024:0554c21": "世間。又身內王法治正義。行者於三昧內願",
    "T48n2016_024:0554c22": "智之力。即復覺知身內。心為大王。上義下仁。",
    "T48n2016_024:0554c23": "故居在百重之內。出則有前後左右官屬侍",
    "T48n2016_024:0554c24": "衛。肺為司馬。肝為司徒。脾為司空。腎為大",
    "T48n2016_024:0554c25": "海。中有神龜呼吸元氣。行風致雨。通氣四",
    "T48n2016_024:0554c26": "支。四支為民子。左為司命。右為司錄。主錄人",
    "T48n2016_024:0554c27": "命。齊中太一君。亦人之主。柱天大將軍。特進",
    "T48n2016_024:0554c28": "君王。主身內萬二千大神。太一有八使者。八",
    "T48n2016_024:0554c29": "卦是也。合為九卿。三焦開元。為左社右稷。主",
    "T48n2016_024:0555a01": "&#x59E7;賊。上焦通氣入頭。中為宗廟。王者於間治",
    "T48n2016_024:0555a02": "化。若心行正法。群下皆隨。則治正清夷。故五",
    "T48n2016_024:0555a03": "藏調和。六腑通適。四大安樂。無諸疾惱。終保",
    "T48n2016_024:0555a04": "年壽。若心行非法。則群僚作亂。互相殘害。故",
    "T48n2016_024:0555a05": "四大不調。諸根闇塞。因此抱患致終。皆由行",
    "T48n2016_024:0555a06": "心惡法故。經言。失魂即亂。失魄則狂。失意則",
    "T48n2016_024:0555a07": "惑。失志則忘。失神則死。當知外立王道治化。",
    "T48n2016_024:0555a08": "皆身內之法。如是等義。具如提謂經說。又明",
    "T48n2016_024:0555a09": "內世間義相關者。上來所說。並與外義。相關。",
    "T48n2016_024:0555a10": "所以者何。佛未出時。諸神仙世智等。亦達此",
    "T48n2016_024:0555a11": "法名義相對故。說前為外世間義也。是諸神",
    "T48n2016_024:0555a12": "仙。雖復世智辯聰。能通達世間。若住此分別。",
    "T48n2016_024:0555a13": "終是心行理外。未見真實。於佛法不名聖人。",
    "T48n2016_024:0555a14": "猶是凡夫。輪迴三界二十五有。未出生死。若",
    "T48n2016_024:0555a15": "化眾生。名為舊醫。亦名世醫。故涅槃經云。世",
    "T48n2016_024:0555a16": "醫所療。治差已。還復發。若是如來療治者。差",
    "T48n2016_024:0555a17": "已不復發。此如下說。今言內義世間者。即是",
    "T48n2016_024:0555a18": "如來出世。廣說一切教門名義之相。以化眾",
    "T48n2016_024:0555a19": "生。行者於定心內。意欲得知佛法教門主對",
    "T48n2016_024:0555a20": "之相。三昧智慧善根力故。即便覺知。云何知。",
    "T48n2016_024:0555a21": "如佛說。五戒義。為對五藏。若四大。五陰。十二",
    "T48n2016_024:0555a22": "入。十八界。四諦。十二因緣。悉人身內也。即知",
    "T48n2016_024:0555a23": "四大。此義。為對五藏。風對肝。火對心。水對",
    "T48n2016_024:0555a24": "腎。地對肺脾。言聞五陰之名。尋即覺知對身",
    "T48n2016_024:0555a25": "五藏。色對肝。識對脾。想對心。受對腎。行對",
    "T48n2016_024:0555a26": "肺。名雖不次。而義相關。若聞十二入十八界。",
    "T48n2016_024:0555a27": "亦復即知對內五陰。一入三界。義自可見。二",
    "T48n2016_024:0555a28": "入三界。今當分別。五識悉為意入界。外五塵。",
    "T48n2016_024:0555a29": "內法塵。以為法入界。此即二入三界相關。意",
    "T48n2016_024:0555b01": "識界者。初生五識為根。對外法塵。即生意識。",
    "T48n2016_024:0555b02": "名意識界。若聞五根。亦知對內五藏。憂根對",
    "T48n2016_024:0555b03": "肝。苦根對心。喜根對胏。樂根對腎。捨根對",
    "T48n2016_024:0555b04": "脾。五根因緣。則具有三界。所以者何。憂根對",
    "T48n2016_024:0555b05": "欲界。苦根對初禪。喜根對二禪。樂根對三禪。",
    "T48n2016_024:0555b06": "捨根對四禪。乃至四空定。皆名捨俱禪。當知",
    "T48n2016_024:0555b07": "三界。亦與五藏。其義相關。聞說四生。亦覺知",
    "T48n2016_024:0555b08": "此義關五藏。所以者何。欲界具五根。五根關",
    "T48n2016_024:0555b09": "五藏。五藏關四大。對四生。一切卵生。多是風",
    "T48n2016_024:0555b10": "大性。身能輕舉故。一切濕生。多是水大性。因",
    "T48n2016_024:0555b11": "濕而生故。一切胎生。多屬地大性。其身重鈍",
    "T48n2016_024:0555b12": "故。一切化生。多屬火大性。火體無而欻有故。",
    "T48n2016_024:0555b13": "亦有光明故。如來為化三界四生故。說四諦",
    "T48n2016_024:0555b14": "十二因緣六波羅蜜。當知此三法藥神丹。悉",
    "T48n2016_024:0555b15": "是對治眾生。五藏五根五陰故說。所以者何。",
    "T48n2016_024:0555b16": "如佛說一心四諦義。當知集諦對肝。因。屬初",
    "T48n2016_024:0555b17": "生故。苦諦對心。果。是成就故。道諦對肺。金。能",
    "T48n2016_024:0555b18": "斷截故。滅諦對腎。冬藏之法。已有還無故。一",
    "T48n2016_024:0555b19": "心已對脾。開通四諦故。乃至十二因緣六波",
    "T48n2016_024:0555b20": "羅蜜。類此可知也。此種法藏。則廣攝如來一",
    "T48n2016_024:0555b21": "切教門。是故行者。若心明利。諦觀身相。即便",
    "T48n2016_024:0555b22": "覺了一切佛法名義。故華嚴經言。明了此身",
    "T48n2016_024:0555b23": "者。即是達一切。是則說內義世間義相關之",
    "T48n2016_024:0555b24": "相。意在幽微。非悟勿述。如上廣引諸聖微言。",
    "T48n2016_024:0555b25": "則知我之身心。世出世間。一切淨穢國土。真",
    "T48n2016_024:0555b26": "俗法門。配當無差。靡不具足。故云。一塵含",
    "T48n2016_024:0555b27": "法界。九世剎那分。又云。解則十方一心中。迷",
    "T48n2016_024:0555b28": "則方寸千里外。若能如是正解圓通。則十方",
    "T48n2016_024:0555b29": "世界擎在掌中。四海波瀾吸歸毛孔。有何難",
    "T48n2016_024:0555c01": "哉。可謂密室靜坐。成佛不久矣。",
    "T48n2016_024:0555c02": "宗鏡錄卷第二十四",
    "T48n2016_024:0555c03": "丁未歲高麗國分司大藏都監奉"
}