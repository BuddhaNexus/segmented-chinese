{
    "X49n0815_013:0876a15": "成唯識論疏義演卷第十三本",
    "X49n0815_013:0876a17": "【疏】體性寬狹更無別異者意說二障最寬但言二障",
    "X49n0815_013:0876a18": "即攝一切分別俱生二障故二障寬也若言十障即",
    "X49n0815_013:0876a19": "狹據唯識中十障但攝得障十地中入地心所知障",
    "X49n0815_013:0876a20": "不攝障住地滿地心中所知障也其異生性亦唯取",
    "X49n0815_013:0876a21": "所知障故唯識中障狹也若攝論中說十障唯攝得",
    "X49n0815_013:0876a22": "俱生十障不攝一分別異生性二障也以異生性障",
    "X49n0815_013:0876a23": "體即是分別煩惱所知二障故今不攝此故名狹也",
    "X49n0815_013:0876a24": "即攝論除初地入心外即攝得初地中住地中障并",
    "X49n0815_013:0876b01": "攝得後九地中障住滿心中障然攝論及此論俱不",
    "X49n0815_013:0876b02": "攝第十一障佛地障故唯識攝論并狹。",
    "X49n0815_013:0876b03": "【疏】十地所斷雖但所知俱品不行者意說雖十地中",
    "X49n0815_013:0876b04": "正斷所知障然與所知障俱起煩惱亦伏不行也故",
    "X49n0815_013:0876b05": "知十地亦通斷二障觀此文意令釋伏難伏難云若",
    "X49n0815_013:0876b06": "正斷所知不言煩惱者煩惱應不斷答如疏。",
    "X49n0815_013:0876b07": "【疏】五十八等說世間道至二乘性等說者意云世間",
    "X49n0815_013:0876b08": "有漏六行道但能伏俱生貪瞋及隨貪瞋我見後起",
    "X49n0815_013:0876b09": "隣近憍慢等然不伏分別煩惱何以故分別惑強有",
    "X49n0815_013:0876b10": "漏道弱所以弱道不能伏強惑如第八卷已說此約",
    "X49n0815_013:0876b11": "二乘異生性說又云若二乘人欲得滅盡定時亦作",
    "X49n0815_013:0876b12": "欣猒觀六行伏惑道然後方入。",
    "X49n0815_013:0876b13": "【疏】若資粮位此麤現行亦能伏滅至無此能也者若",
    "X49n0815_013:0876b14": "菩薩在地前資粮加行位能正知勝解或作此諦觀",
    "X49n0815_013:0876b15": "能伏分別煩惱現行或作真如無相觀能伏分別煩",
    "X49n0815_013:0876b16": "惱現行也并至加行位即能頓伏盡分別煩惱若二",
    "X49n0815_013:0876b17": "乘人於資粮位能伏分別麤者至加行位亦能伏分",
    "X49n0815_013:0876b18": "別細者雖伏而不能總伏盡故云不能伏意云與觀",
    "X49n0815_013:0876b19": "相違即伏不與觀相違者不伏不同菩薩世間道力",
    "X49n0815_013:0876b20": "者非是六行道但是有漏名世間道。",
    "X49n0815_013:0876b21": "【疏】內法異生若放逸者無不共無明者菩薩若至十",
    "X49n0815_013:0876b22": "信第七心名不退力方得名內法異生內法異生若",
    "X49n0815_013:0876b23": "放逸者即無不共無明有餘三無明為緣發行若內",
    "X49n0815_013:0876b24": "法異生不放逸者亦無現行無明唯有種子無明為",
    "X49n0815_013:0876c01": "緣發行問二乘人亦得名內法異生不答二乘雖無",
    "X49n0815_013:0876c02": "菩提心然據自位二乘資糧位欲滿後亦得名內法",
    "X49n0815_013:0876c03": "異生也。",
    "X49n0815_013:0876c04": "【疏】唯分別貪等二位不起者意明伏通前位又解云",
    "X49n0815_013:0876c05": "此分別貪等言二位者至第二加行位方不起也以",
    "X49n0815_013:0876c06": "前由起若據後解此細約分別貪等說。",
    "X49n0815_013:0876c07": "【疏】三賢菩薩者即地前三十心謂十住十行十迴向",
    "X49n0815_013:0876c08": "名三賢也然十信但初發心住中攝故於發心住中",
    "X49n0815_013:0876c09": "離出故新經論約此云地前有三十心也。",
    "X49n0815_013:0876c10": "【疏】七地已前尚起貪瞋等故者意說七地已前菩薩",
    "X49n0815_013:0876c11": "為利有情起貪瞋時由故意力須起即非是不知任",
    "X49n0815_013:0876c12": "運起也。",
    "X49n0815_013:0876c13": "【疏】問其在地前所未伏者至與此何別者此問意云",
    "X49n0815_013:0876c14": "地前菩薩未伏我貪失念者相貌可知今不論即下",
    "X49n0815_013:0876c15": "文少分自行等是其地前已伏俱生煩惱與地上所",
    "X49n0815_013:0876c16": "伏煩惱何別答如疏云道力猶微至地前伏之者此",
    "X49n0815_013:0876c17": "說地前伏與地上所伏不同此明地前也為煩惱制",
    "X49n0815_013:0876c18": "少分自行者意云道力猶微被我貪等制故我貪等",
    "X49n0815_013:0876c19": "少分自行故說由我貪等有失念起餘者不起說地",
    "X49n0815_013:0876c20": "前已能少伏全未能伏與地上所伏惑別入地已去",
    "X49n0815_013:0876c21": "至不然者此說地上所伏煩惱與地前不同所由。",
    "X49n0815_013:0876c22": "【疏】此中所說見所斷者至二種俱無者意說見所斷",
    "X49n0815_013:0876c23": "者唯頓悟菩薩斷分別煩惱所知二障者修所斷者",
    "X49n0815_013:0876c24": "通漸有學者前三有學皆有修道煩惱所知所以於",
    "X49n0815_013:0877a01": "十地中漸斷伏若漸無學者二種俱無者若先得二",
    "X49n0815_013:0877a02": "乘無學未迴心者即無分別煩惱俱生煩惱故云二",
    "X49n0815_013:0877a03": "障俱無。",
    "X49n0815_013:0877a04": "【疏】所知障品多分亦爾者此約十地斷所知障煩惱",
    "X49n0815_013:0877a05": "隨伏故云亦爾說同體起者故云多分。",
    "X49n0815_013:0877a06": "【疏】非此俱者地之可起者意云非與此所知障俱不",
    "X49n0815_013:0877a07": "於此伏者後後於餘地由得現起或退解云非此俱",
    "X49n0815_013:0877a08": "者此地不起伏許餘他起。",
    "X49n0815_013:0877a09": "【疏】由前道力折伏後地所知障現令其不行名之為",
    "X49n0815_013:0877a10": "伏者且如後九地中所知障現行等入初地無漏心",
    "X49n0815_013:0877a11": "時亦能折伏後九地所知障現不起名之為伏但折",
    "X49n0815_013:0877a12": "伏現行不能折伏種子也又如入第二地無漏心時",
    "X49n0815_013:0877a13": "亦能折伏現行後八地中所知障現行不起以後皆",
    "X49n0815_013:0877a14": "然亦如先地前資粮加行位何者猶行入初地斷種",
    "X49n0815_013:0877a15": "相似。",
    "X49n0815_013:0877a16": "【疏】此猶未了至何者獨行者意云先且總說後約識",
    "X49n0815_013:0877a17": "分別就總說中先且粗說故云此猶未了故須第二",
    "X49n0815_013:0877a18": "約識分別。",
    "X49n0815_013:0877a19": "【疏】第七生空智及果至不相違故者意說若八地已",
    "X49n0815_013:0877a20": "上入生空觀及果相續時第七識中法執所知障猶",
    "X49n0815_013:0877a21": "行不相違故若第六識入法空觀及果相續時第七",
    "X49n0815_013:0877a22": "障執不行能違彼故。",
    "X49n0815_013:0877a23": "【論】前五轉識至障不現起者此即逐難重釋前雖總",
    "X49n0815_013:0877a24": "說八地已上六識俱者不復現行猶未盡理未盡理",
    "X49n0815_013:0877b01": "何第六意識起無漏智可不起執而障不行五識異",
    "X49n0815_013:0877b02": "類不違無漏如何障不起所以今時逐難重解云前",
    "X49n0815_013:0877b03": "五轉識設未轉依等。",
    "X49n0815_013:0877b04": "【疏】於十地中有伏有起者此唯據十地中第七識說",
    "X49n0815_013:0877b05": "不約餘識意云第七識中所知障雖至金剛心斷不",
    "X49n0815_013:0877b06": "妨於十地中有伏有起且八地以去純無漏觀第六",
    "X49n0815_013:0877b07": "偏入生空無漏第七識中猶起法執所知障以微細",
    "X49n0815_013:0877b08": "故與生空智果不相違故第六入法空觀即執障不",
    "X49n0815_013:0877b09": "起八地以前有伏有起義准可知。",
    "X49n0815_013:0877b10": "【疏】五識俱者至猶能現起者此約五識俱所知障說",
    "X49n0815_013:0877b11": "有伏有起意云如五識中所知障能障後地者於前",
    "X49n0815_013:0877b12": "地中能伏也何以故以現行麤於種子故故名有伏",
    "X49n0815_013:0877b13": "又八地以去五識俱所知障雖自未得對法聖道由",
    "X49n0815_013:0877b14": "第六恒入無漏觀伏故令不現起若七地以前五識",
    "X49n0815_013:0877b15": "俱者猶能現起第六俱所知障有起伏者准五識中",
    "X49n0815_013:0877b16": "所知障說。",
    "X49n0815_013:0877b17": "【疏】於極喜住一切惡趣至亦是成滿住攝故者文即",
    "X49n0815_013:0877b18": "准明煩惱障三重過也此言麤重或是種子或是煩",
    "X49n0815_013:0877b19": "惱上無堪任性意說菩薩於極喜住中能斷一切分",
    "X49n0815_013:0877b20": "別煩惱種子及麤重菩薩八難三惡趣等又正起見",
    "X49n0815_013:0877b21": "道時即伏一切修道煩惱上中下品皆不現行答至",
    "X49n0815_013:0877b22": "第二無相無功用住中能伏一切貪慢無明我見等",
    "X49n0815_013:0877b23": "諸煩惱不起亦能斷煩惱上無堪任性麤重以障無",
    "X49n0815_013:0877b24": "生忍故然不斷煩惱種子若於第三最上成滿住中",
    "X49n0815_013:0877c01": "能斷煩惱種子及麤重此中意說由超過第一阿僧",
    "X49n0815_013:0877c02": "祗劫已得入第二僧祇劫初至極喜地住中所有分",
    "X49n0815_013:0877c03": "別二障及三惡趣八難五趣半擇迦女人身卵生濕",
    "X49n0815_013:0877c04": "生及異生性等皆悉永斷名第一住正在見道時一",
    "X49n0815_013:0877c05": "切俱生上中下煩惱皆不現行從此從行漸漸超過",
    "X49n0815_013:0877c06": "第二阿僧祗劫已得入第三阿僧祇劫初至無相無",
    "X49n0815_013:0877c07": "功用住時所有一切前七識中煩惱皆永不現行及",
    "X49n0815_013:0877c08": "分段身亦皆永捨名第二住從此超過第三阿僧祇",
    "X49n0815_013:0877c09": "劫至最上成滿住中所有變易身及一切有漏及微",
    "X49n0815_013:0877c10": "細者愚并二障種子皆悉永斷入如來住中名第三",
    "X49n0815_013:0877c11": "住。",
    "X49n0815_013:0877c12": "【疏】此中意說亦是最上成滿菩薩住攝者意云但第",
    "X49n0815_013:0877c13": "十地菩薩是最上成滿住即此金剛心亦名最上成",
    "X49n0815_013:0877c14": "滿菩薩住收亦猶如四善根雖初劫滿修亦是初劫",
    "X49n0815_013:0877c15": "攝此亦爾雖是第十地滿心亦是第十地攝也。",
    "X49n0815_013:0877c16": "【疏】所知障麤重有三至皆永斷者意云此明所知障",
    "X49n0815_013:0877c17": "麤重分三者據其行相淺深以分三種即淺者先斷",
    "X49n0815_013:0877c18": "深者後除舊經論云皮膚親骨經論云皮膚肉。",
    "X49n0815_013:0877c19": "【疏】此中意說已斷處故者問若約已斷者煩惱亦應",
    "X49n0815_013:0877c20": "言如來住斷若依正斷所知亦合在金剛心何故不",
    "X49n0815_013:0877c21": "同答大論二障據影略說說彼二障一在金剛心一",
    "X49n0815_013:0877c22": "在如來地亦不相違意云若約正斷即言在金剛心",
    "X49n0815_013:0877c23": "中斷若約已斷即云如來地方除。",
    "X49n0815_013:0877c24": "【疏】三劫分齊成滿位故乃至未得有相無相滿故者",
    "X49n0815_013:0878a01": "此一段疏文有其七義一約三劫二約無漏心初起",
    "X49n0815_013:0878a02": "等四約一切煩惱分別俱生不行畢竟離故五約無",
    "X49n0815_013:0878a03": "生忍等六約捨異生分段變易七約無漏心雖得有",
    "X49n0815_013:0878a04": "相未得無相雖得無相未得圓滿至第三住無相圓",
    "X49n0815_013:0878a05": "滿約此七義三住義顯故偏說煩惱麤重有三住斷",
    "X49n0815_013:0878a06": "義解云三劫分齊成滿位故者謂過初劫得至極喜",
    "X49n0815_013:0878a07": "住謂第二劫滿即得第二無功用住謂第三劫滿已",
    "X49n0815_013:0878a08": "即得第三成滿住由約三劫滿而立三住過無漏觀",
    "X49n0815_013:0878a09": "心初起者是初地見道無間者是八地無漏相續故",
    "X49n0815_013:0878a10": "圓滿者佛地此解即約煩惱障說現起二障多分少",
    "X49n0815_013:0878a11": "分全分無故者此解即約二障說也多分者即約初",
    "X49n0815_013:0878a12": "住中能永斷一切分別二障現種俱盡名為多分少",
    "X49n0815_013:0878a13": "分者謂至第二住中唯能伏煩惱現行不起名少分",
    "X49n0815_013:0878a14": "全分者謂在第三住能斷盡俱生二障名全分一切",
    "X49n0815_013:0878a15": "煩惱分別俱生永害不行畢竟離故者一切煩惱分",
    "X49n0815_013:0878a16": "別即見道永害也俱生不行者即是八地畢竟離者",
    "X49n0815_013:0878a17": "是佛地無生法忍少淨多淨極淨別故者於見道俱",
    "X49n0815_013:0878a18": "斷分別二障名少淨俱生煩惱八地不行無漏相續",
    "X49n0815_013:0878a19": "名多淨於第三住一切有漏斷盡極淨却捨異生性",
    "X49n0815_013:0878a20": "是極喜住捨分段是無相無功用住捨變易生死是",
    "X49n0815_013:0878a21": "佛地於無漏心未得有相無相滿故者若至初住已",
    "X49n0815_013:0878a22": "來即名於無漏未得若至第二住以來即名有相滿",
    "X49n0815_013:0878a23": "於此位中有相絕故若至第三住以來即名無相滿",
    "X49n0815_013:0878a24": "也滿字通有相有相用。",
    "X49n0815_013:0878b01": "【疏】所障有異斷亦有殊者所障有異者六識中煩惱",
    "X49n0815_013:0878b02": "障障於二乘有學無學位若第七識中煩惱障即障",
    "X49n0815_013:0878b03": "佛果及無學果若所知障唯障佛果斷亦有殊者若",
    "X49n0815_013:0878b04": "二乘人隨所障所斷其第七識中二障要至佛果無",
    "X49n0815_013:0878b05": "學果頓斷。",
    "X49n0815_013:0878b06": "【疏】此第七識中障種無麤細至故成能熏者此第一",
    "X49n0815_013:0878b07": "解即約第七識中煩惱地地有九品即成八十一品",
    "X49n0815_013:0878b08": "此八十一品然與悲想地第六識中第九品煩惱一",
    "X49n0815_013:0878b09": "類相似故云無麤細其實亦有麤細猶如邪見雖云",
    "X49n0815_013:0878b10": "是一非無九品此亦應爾故成能熏又解所障既同",
    "X49n0815_013:0878b11": "至已廣解訖者此第二解即約九地相望總成為九",
    "X49n0815_013:0878b12": "品此約三界中都有九品也又唯緣內境已下是第",
    "X49n0815_013:0878b13": "二解其文易詳。",
    "X49n0815_013:0878b14": "【疏】又雖三心九地總合以為二品不同修道九品別",
    "X49n0815_013:0878b15": "斷名之為頓者解云如前三心見道中總合三界九",
    "X49n0815_013:0878b16": "地中分別煩惱障以為二品一由內遣有情假緣智",
    "X49n0815_013:0878b17": "即是上品煩惱障若第三遍遣一切有情假緣智即",
    "X49n0815_013:0878b18": "是下品煩惱障又內遣諸法假緣智即是上品所知",
    "X49n0815_013:0878b19": "障若第三遍遣一切諸法假緣智即是下品所知障",
    "X49n0815_013:0878b20": "今者且取上下二品煩惱障名頓斷不同修道煩惱",
    "X49n0815_013:0878b21": "修道煩惱有九品九地之中地地九品斷也問心既",
    "X49n0815_013:0878b22": "有三煩惱亦合有三品如何但云有二品煩惱耶答",
    "X49n0815_013:0878b23": "初心但斷煗品煗猶下也今言即是上品者據行相",
    "X49n0815_013:0878b24": "麤淺名上品第三心亦能斷上品今言即是下品者",
    "X49n0815_013:0878c01": "以行相微細名下第二心斷中品所知障今言上品",
    "X49n0815_013:0878c02": "者據行相麤說以理論合是下品所知障論對其煗",
    "X49n0815_013:0878c03": "品隨眠故得中名其第三心所斷應是上品今言下",
    "X49n0815_013:0878c04": "品所知障者據行相微細名為下品所以煩惱所知",
    "X49n0815_013:0878c05": "亦有上下二品入見道斷名為頓也。",
    "X49n0815_013:0878c06": "【疏】五十九等有此誠說者意說彼三心見道亦名頓",
    "X49n0815_013:0878c07": "斷也按彼論云見斷煩惱頓斷非漸所以者何由現",
    "X49n0815_013:0878c08": "觀智諦現觀故能斷見道所斷煩惱然此現觀與壞",
    "X49n0815_013:0878c09": "緣諦作意相應壞由契也是故三心頓斷一切迷苦",
    "X49n0815_013:0878c10": "諦等見斷煩惱由此義故故此論云真見道中一切",
    "X49n0815_013:0878c11": "頓斷疏修斷有二者意云約根利鈍不同故分為二",
    "X49n0815_013:0878c12": "然此唯識論文中一者但約次第漸次得四果者第",
    "X49n0815_013:0878c13": "二即約從預流果超中間二果得阿羅漢果若實說",
    "X49n0815_013:0878c14": "者應先起世間道伏欲界中六品修惑後入見道時",
    "X49n0815_013:0878c15": "超初果得第二果若用先世間道伏欲界九品修惑",
    "X49n0815_013:0878c16": "後入見道時即超前二果得第三果也今且據論中",
    "X49n0815_013:0878c17": "不說先起世間道伏修惑後入見道得起果疏云不",
    "X49n0815_013:0878c18": "說超得第二三果也。",
    "X49n0815_013:0878c19": "【疏】然此文中無先伏修至方起修故者然此唯識文",
    "X49n0815_013:0878c20": "中不說先用世間道伏修惑故入見道超前二果故",
    "X49n0815_013:0878c21": "此論明得入見道已後方起修道智斷修惑故。",
    "X49n0815_013:0878c22": "【疏】不說超得第二三果者然此論文中即不說超初",
    "X49n0815_013:0878c23": "果而得第二果亦不說超初二果而得第三果此論",
    "X49n0815_013:0878c24": "中但說超中二果得無學果也故此論云三界九地",
    "X49n0815_013:0879a01": "合為一聚九品別斷。",
    "X49n0815_013:0879a02": "【疏】二乘別者至如彼抄者然對法論中唯明二種二",
    "X49n0815_013:0879a03": "乘一即明漸次得果者二明超中二果者彼論即不",
    "X49n0815_013:0879a04": "明超前二果者若餘論中即明超前二果而不明超",
    "X49n0815_013:0879a05": "中二果也有此差別者如對法十三抄說。",
    "X49n0815_013:0879a06": "【疏】必依未至者意說如次第得果者必依未至定起",
    "X49n0815_013:0879a07": "無間道斷惑得果以身在此間故不還亦爾者意云",
    "X49n0815_013:0879a08": "次第不還二依未至起對治道斷惑方得言然必起",
    "X49n0815_013:0879a09": "無漏對治道者此上所明斷惑得果者必無漏道斷",
    "X49n0815_013:0879a10": "惑不同有宗有宗許世間道斷惑得中二果也。",
    "X49n0815_013:0879a11": "【疏】問有入靜慮無色至亦有何失者此中問意云頗",
    "X49n0815_013:0879a12": "有依四禪根本定及下三無色定中起對治道斷欲",
    "X49n0815_013:0879a13": "界煩惱而初得第三果耶。",
    "X49n0815_013:0879a14": "【疏】此亦不然至非次第者此答意者必無依下三無",
    "X49n0815_013:0879a15": "色定得入見道斷欲界惑而得第三果然有超越不",
    "X49n0815_013:0879a16": "還先用六行世間道已伏無所有處以來煩惱其人",
    "X49n0815_013:0879a17": "後時即依四禪根本定或初未至定中五地中而入",
    "X49n0815_013:0879a18": "見道即以一無間道斷却無所有處以來及欲界中",
    "X49n0815_013:0879a19": "修道煩惱及三界分別煩惱而得第三果故依上四",
    "X49n0815_013:0879a20": "禪根本定或未至定得入見道者唯是超越人非是",
    "X49n0815_013:0879a21": "次第人能有此事。",
    "X49n0815_013:0879a22": "【疏】第二三界九地合為九品斷者至缺煩惱故者此",
    "X49n0815_013:0879a23": "第二明利根超中二果也意云此預流果人利根能",
    "X49n0815_013:0879a24": "超中二果直得無學果缺煩惱者缺有頂地煩惱也",
    "X49n0815_013:0879b01": "即將有頂地中上上品煩惱與下八地中上上品煩",
    "X49n0815_013:0879b02": "惱同時頓斷欲界六品修惑令立一來果為兼斷上",
    "X49n0815_013:0879b03": "八地六品所以不立一來果斷欲界九地不立不還",
    "X49n0815_013:0879b04": "果者其意亦爾為兼斷上八地九地盡直得無學果",
    "X49n0815_013:0879b05": "不名不還果故知唯初果人有勝意樂能超中二果",
    "X49n0815_013:0879b06": "得無學果也若依此義但有二果謂預流阿羅漢果",
    "X49n0815_013:0879b07": "亦如人欲遠遊雖未出門意有所趣不於餘住此初",
    "X49n0815_013:0879b08": "果亦爾雖未斷修惑趣無學又此初果人未斷一品",
    "X49n0815_013:0879b09": "修惑具有不善法故又生數多故所以初果人發心",
    "X49n0815_013:0879b10": "超中二果若得第二果等時時唯擬趣第三果如人",
    "X49n0815_013:0879b11": "出門唯望近宿不趣於遠又又人已斷欲界六品修",
    "X49n0815_013:0879b12": "惑倍離欲又生數少故第二果人不能超也若不還",
    "X49n0815_013:0879b13": "果已離欲界修惑染故又無不善法故亦不能超也",
    "X49n0815_013:0879b14": "問此利根初果既超中二果於中或斷一品二品修",
    "X49n0815_013:0879b15": "惑已即許命終不答此人若辨聖旨即捨現身之上",
    "X49n0815_013:0879b16": "超中二果得無學果即成羅漢果若不辨聖旨誤斷",
    "X49n0815_013:0879b17": "一二品修惑有命終者不得生上界其人即以願力",
    "X49n0815_013:0879b18": "還生欲界至第二身中更斷餘惑而得成部行辟支",
    "X49n0815_013:0879b19": "佛果無出佛世。",
    "X49n0815_013:0879b20": "【疏】指端經者彼經因指頭示月說名指端端者頭也",
    "X49n0815_013:0879b21": "應云指頭經也分別經者分別諸相等名分別經。",
    "X49n0815_013:0879b22": "【疏】問准超越不還許依五地此亦依三無色斯有何",
    "X49n0815_013:0879b23": "過者問既許超越不還依四禪根本定及初未至定",
    "X49n0815_013:0879b24": "五地中得不還果此預流果既超中二果亦應依四",
    "X49n0815_013:0879c01": "禪根本定及依下三無色定即依七處中能斷三界",
    "X49n0815_013:0879c02": "俱生煩惱超中二果得無學果斯有何失。",
    "X49n0815_013:0879c03": "【疏】然加行是色界總緣三界至理不違也者此第一",
    "X49n0815_013:0879c04": "解意云既說超越不還許依色界五地中入見道能",
    "X49n0815_013:0879c05": "斷欲界煩惱而得第三界今此亦然即超中二果人",
    "X49n0815_013:0879c06": "以利根故即依四禪根本定及下三無色依此七處",
    "X49n0815_013:0879c07": "斷欲界加行道以色界心能總緣三界為境既色界",
    "X49n0815_013:0879c08": "中加行心已後起下三無色地中無間道能斷欲界",
    "X49n0815_013:0879c09": "俱生煩惱及上二界煩惱而得第四果故云無色界",
    "X49n0815_013:0879c10": "中斷欲界煩惱之能治道也哲公云此解不正。",
    "X49n0815_013:0879c11": "【疏】但非已下道能斷上惑者疏文意說其超中二果",
    "X49n0815_013:0879c12": "人依初未至中不能斷二禪已上煩惱故依四禪根",
    "X49n0815_013:0879c13": "本及下三無色地中能斷上地煩惱故此疏文亦不",
    "X49n0815_013:0879c14": "盡理若如下地有漏定可不能斷上地惑若無漏定",
    "X49n0815_013:0879c15": "亦能斷上惑以無漏自在故故即初未至無漏定能",
    "X49n0815_013:0879c16": "斷上二界一切煩惱乃至依初禪根本無漏定亦能",
    "X49n0815_013:0879c17": "斷上一切煩惱更以上品準此由此疏文言下不斷",
    "X49n0815_013:0879c18": "上者未是盡理。",
    "X49n0815_013:0879c19": "【疏】由意樂力別故者意云雖下道不斷上惑然集論",
    "X49n0815_013:0879c20": "中許依未至下道能斷上煩惱者由意樂別故有堪",
    "X49n0815_013:0879c21": "能故下四句中第一句是不爾四句不成。",
    "X49n0815_013:0879c22": "【疏】應作四句分別者有依下地能斷上惑如依初禪",
    "X49n0815_013:0879c23": "未至無漏定能斷色無色界惑也而得預流及第四",
    "X49n0815_013:0879c24": "果等有依上地能斷下地惑即此中文是依下三無",
    "X49n0815_013:0880a01": "色能斷欲界煩惱也有依上能斷上惑如次第不還",
    "X49n0815_013:0880a02": "依無所有處無漏道斷無所有處惑也有依下地能",
    "X49n0815_013:0880a03": "斷下惑如初二果第三果即依初未至定能斷欲界",
    "X49n0815_013:0880a04": "六品惑或九品惑等證第二三果然哲法師彈此疏",
    "X49n0815_013:0880a05": "中第一解云若言起色界中加行道以後起無色中",
    "X49n0815_013:0880a06": "無間道者若起第四禪中加行道次引起空處無間",
    "X49n0815_013:0880a07": "道容有是理不可起第四禪中加行道次起識處無",
    "X49n0815_013:0880a08": "所有處無間道如何得言依四禪起加行引下三無",
    "X49n0815_013:0880a09": "色無間道耶故知非也又若初果已離色界染可得",
    "X49n0815_013:0880a10": "下三無色定其人既未離欲界色界染如何得下三",
    "X49n0815_013:0880a11": "無色定若言其人已離色界染得上無色定者其人",
    "X49n0815_013:0880a12": "既斷色界染應是不還果如何此人說是初果又此",
    "X49n0815_013:0880a13": "人說不起世道伏下界煩惱盡如何此人有下界煩",
    "X49n0815_013:0880a14": "惱而得上無色定耶又凡夫已起世間道已伏下地",
    "X49n0815_013:0880a15": "染可得色無色界定若菩薩有殊勝堪能不退靜慮",
    "X49n0815_013:0880a16": "定還生欲界設未離下地染而亦得上界定若凡夫",
    "X49n0815_013:0880a17": "二乘人若有下地染不得上地定若得上地定必離",
    "X49n0815_013:0880a18": "下地染故知超中二果人不得依四禪根本定及下",
    "X49n0815_013:0880a19": "三無定中而得第四果由此疏中第二解勝。",
    "X49n0815_013:0880a20": "【疏】不爾但以五地至次第得二三果者此是第二解",
    "X49n0815_013:0880a21": "即是正義意說若超中二果依上七處得無學果者",
    "X49n0815_013:0880a22": "其義不爾超前二果人以世間道伏無所處煩惱可",
    "X49n0815_013:0880a23": "得依色界五地中入見道能斷欲界煩惱等而得第",
    "X49n0815_013:0880a24": "三果故四禪根本定有欲界對治道若下三無色中",
    "X49n0815_013:0880b01": "即不斷欲界煩惱故下三無色中即無欲界對治道。",
    "X49n0815_013:0880b02": "【疏】尚不許第九無間道入根本定者如次第那含斷",
    "X49n0815_013:0880b03": "欲九品無間道皆依未至定起無間道既依未至起",
    "X49n0815_013:0880b04": "第九解脫道亦依未至起而證第三果何況預流者",
    "X49n0815_013:0880b05": "而得四禪根本定下三無色定中而得超中二果耶",
    "X49n0815_013:0880b06": "又此預流果於修道中未起一品修道斷惑對治道",
    "X49n0815_013:0880b07": "斷下一品俱生惑等故知此人不能起上四禪根本",
    "X49n0815_013:0880b08": "定及下三無色定斷惑道也意云且如欲界之中有",
    "X49n0815_013:0880b09": "九品修道惑若依初未至定起無漏道斷却第九品",
    "X49n0815_013:0880b10": "欲修惑已方得根本定中無漏道若未離欲思修惑",
    "X49n0815_013:0880b11": "第九品者必不得初禪根本定無漏道乃至上地亦",
    "X49n0815_013:0880b12": "准知預流果人既未離欲界俱生惑即未得四禪根",
    "X49n0815_013:0880b13": "本無漏道如何能起下三無色無漏道耶遊觀可爾",
    "X49n0815_013:0880b14": "者此中意說預流果雖不得起四禪三無色等斷惑",
    "X49n0815_013:0880b15": "道然此人起此七處遊觀無漏心此心不能斷惑名",
    "X49n0815_013:0880b16": "為遊觀有人彈云前二果人亦不得起根本定中遊",
    "X49n0815_013:0880b17": "觀無漏唯有身證不還能起上八地遊觀無漏何以",
    "X49n0815_013:0880b18": "故已伏無所有處以來煩惱依遊觀無漏為加行而",
    "X49n0815_013:0880b19": "得入滅盡定若第三果人非是身證者亦不能起上",
    "X49n0815_013:0880b20": "地無漏心故知預流果不得上根本定遊觀無漏也",
    "X49n0815_013:0880b21": "問初二果人既得初未至定對治道未審起未至中",
    "X49n0815_013:0880b22": "遊觀無漏不答得起如極七返者第七生中方能起",
    "X49n0815_013:0880b23": "聖道斷惑而得無學果其人若前六生中雖有無漏",
    "X49n0815_013:0880b24": "道而不斷惑此等者不斷惑無漏道皆名遊觀無漏",
    "X49n0815_013:0880c01": "也且據此理名起遊觀無漏今依集論至頓出離者",
    "X49n0815_013:0880c02": "此是超中二果人能頓超中二果而得無學果入諦",
    "X49n0815_013:0880c03": "現觀已者即是超中二果人已得無漏道故其人即",
    "X49n0815_013:0880c04": "唯依未至定能發出世間道斷三界煩惱而得無學",
    "X49n0815_013:0880c05": "果唯立二果者初唯得預流果後得無漏果不取二",
    "X49n0815_013:0880c06": "果也故知此第二解中說超中二果人唯依初未至",
    "X49n0815_013:0880c07": "定中能超中二果不依四禪下三無色而能超也亦",
    "X49n0815_013:0880c08": "不依四禪及下三色而得次第第二第三果也故此",
    "X49n0815_013:0880c09": "第二解為正。",
    "X49n0815_013:0880c10": "【疏】又取前解至意樂別故者然有人欲得取前第一",
    "X49n0815_013:0880c11": "解說超中二果依四禪三無色定中而得第四果然",
    "X49n0815_013:0880c12": "會對法文云彼論中說超中二果不得四禪根本等",
    "X49n0815_013:0880c13": "得無學果者依多分說不超中二果人少分亦能依",
    "X49n0815_013:0880c14": "上四禪根本定而得無學果又彼論中不說超二果",
    "X49n0815_013:0880c15": "人唯依未至定既無唯字明知超二果人亦得依上",
    "X49n0815_013:0880c16": "四禪根本定而得無學果若不許超中二果人不得",
    "X49n0815_013:0880c17": "依四禪根本無漏定資助受變易身故知初果迴心",
    "X49n0815_013:0880c18": "已去即得四禪根本定而受變易身其超中二果人",
    "X49n0815_013:0880c19": "亦能依上四根本定中起無漏道斷已上惑於義何",
    "X49n0815_013:0880c20": "違然集論以下道斷上惑者據意樂力別故應不相",
    "X49n0815_013:0880c21": "違有人彈云其初果迴心即名菩薩勢力大故可得",
    "X49n0815_013:0880c22": "依四禪根本定受變易身若超中二果即是小果豈",
    "X49n0815_013:0880c23": "可比於菩薩寧以螢火比於日光故知不可。",
    "X49n0815_013:0880c24": "【疏】以通緣內外境至各通麤細者若內五根名內境",
    "X49n0815_013:0881a01": "若外五塵名外境就內外境中若總相緣五根等即",
    "X49n0815_013:0881a02": "名麤若緣一一細極微等即名細境也准疏唯釋所",
    "X49n0815_013:0881a03": "知障有義彈云此亦不然兼釋煩惱障故即自釋之",
    "X49n0815_013:0881a04": "今說通釋煩惱所知六識俱者漸斷所以如前第七",
    "X49n0815_013:0881a05": "識雙釋二障頓斷所由故知此文今解二障漸斷所",
    "X49n0815_013:0881a06": "以不爾煩惱如何不釋詳曰且第七二障頓斷無差",
    "X49n0815_013:0881a07": "隣次雙明頓斷所以六識二障前後別明就煩惱中",
    "X49n0815_013:0881a08": "小大有異小漸大頓次明所知唯大唯漸後方釋彼",
    "X49n0815_013:0881a09": "漸斷所以文勢既隔何得通釋煩惱漸由又煩惱障",
    "X49n0815_013:0881a10": "菩薩頓斷文已自彰緣內外言如何顯頓及明漸耶",
    "X49n0815_013:0881a11": "由斯且辨所知漸由示方隅爾。",
    "X49n0815_013:0881a12": "【疏】辨三乘四道同異者若別別起四道名異若前後",
    "X49n0815_013:0881a13": "相望起四道名同如望前為勝進望後為加行等。",
    "X49n0815_013:0881a14": "【疏】二乘加行勝進至加行及勝進者此明加行勝進",
    "X49n0815_013:0881a15": "必各別起如起一品加行已即起無間斷一品惑斷",
    "X49n0815_013:0881a16": "惑已即起解脫及起一勝進即出離出觀經少時又",
    "X49n0815_013:0881a17": "更入起加行次起無間斷一品惑已次起解脫次起",
    "X49n0815_013:0881a18": "勝進餘品准知斷地地九品惑明即起九加行九無",
    "X49n0815_013:0881a19": "間九解脫九勝進也。",
    "X49n0815_013:0881a20": "【疏】或但一加行至不爾便違對法第九說者此即約",
    "X49n0815_013:0881a21": "加行勝進或總也如一入出觀斷五品惑時即先起",
    "X49n0815_013:0881a22": "一加行道次起無間道斷一品惑次起解脫證滅又",
    "X49n0815_013:0881a23": "次起一無間斷第二品惑次起解脫道證滅如是乃",
    "X49n0815_013:0881a24": "至斷五品惑已來後唯起一勝進道即起五無間五",
    "X49n0815_013:0881b01": "解脫一加行一勝進餘斷四品或三品等准知故加",
    "X49n0815_013:0881b02": "行勝進總別不決定也然此論中即依容預勝進道",
    "X49n0815_013:0881b03": "說或斷五品已來後總起一勝進道或時別起五个",
    "X49n0815_013:0881b04": "勝進道故與對法別也意云容預者加行等三道外",
    "X49n0815_013:0881b05": "別起一勝進道若速疾非容預者即將後品加行無",
    "X49n0815_013:0881b06": "間解脫三道即是前品勝進道更不容別起勝進道",
    "X49n0815_013:0881b07": "也然對法論即約速疾勝進道說然彼論說如斷九",
    "X49n0815_013:0881b08": "品惑時起一加行次起一無間道斷第一品惑已次",
    "X49n0815_013:0881b09": "起一解脫道證滅又不出觀又起一加行次起一無",
    "X49n0815_013:0881b10": "間斷第二品惑已次起一解脫證滅然斷第二品惑",
    "X49n0815_013:0881b11": "三道望前第一品時總與前斷第二品惑而作勝進",
    "X49n0815_013:0881b12": "道為此三道即勝前進後故乃至斷第九品惑中所",
    "X49n0815_013:0881b13": "有三道總皆與斷前前品惑而作勝進故二論義別",
    "X49n0815_013:0881b14": "若不爾者此論即違對法文也問曰道義云何答按",
    "X49n0815_013:0881b15": "對法論第九說云加行道者謂由此道能捨煩惱解",
    "X49n0815_013:0881b16": "云由正修如是道時能漸捨離各別上品等煩惱所",
    "X49n0815_013:0881b17": "生品類麤重一分漸得轉依無間道者謂由此道無",
    "X49n0815_013:0881b18": "間永斷煩惱令無所餘解云由此道無間能永除遣",
    "X49n0815_013:0881b19": "此品煩惱所生品類麤重令無有餘又轉麤重依得",
    "X49n0815_013:0881b20": "無麤重解脫道者謂由此道說斷煩惱所得解脫解",
    "X49n0815_013:0881b21": "云由此道能證煩惱永斷所得轉依故勝進道者謂",
    "X49n0815_013:0881b22": "為斷餘品煩惱所有加行無間解脫是名勝進解云",
    "X49n0815_013:0881b23": "為斷此品後餘煩惱所有加行無間解脫望此品名",
    "X49n0815_013:0881b24": "勝進道然所言斷麤重即煩惱種子或無堪任性所",
    "X49n0815_013:0881c01": "言轉依即第八識能離識上一分麤重名之為得或",
    "X49n0815_013:0881c02": "成就性亦為轉依又俱舍云無間道者約斷惑得無",
    "X49n0815_013:0881c03": "能隔礙故釋曰由斷惑得令不至生無有力能障礙",
    "X49n0815_013:0881c04": "聖道令不證滅名無間道由解脫道已至生相決定",
    "X49n0815_013:0881c05": "現起能證滅故。",
    "X49n0815_013:0881c06": "【疏】次第超越並然者然次第行者斷地地俱生九品",
    "X49n0815_013:0881c07": "惑時即起九無間九解脫若加行勝進或總或別如",
    "X49n0815_013:0881c08": "前作法超越者即是超中二果人意說此人既總以",
    "X49n0815_013:0881c09": "九地中惑總合為九品斷時亦須九無間九解脫若",
    "X49n0815_013:0881c10": "加行勝進或總或別亦如前如疏云然由有九品至",
    "X49n0815_013:0881c11": "各別別起者此說加行勝進別別起行由如疏云一",
    "X49n0815_013:0881c12": "入觀中至後一勝進者此說加行勝進總起所由故",
    "X49n0815_013:0881c13": "云加行勝進或總或別者此總結也。",
    "X49n0815_013:0881c14": "【疏】即證無為時不容斷惑者意云解脫道證理時不",
    "X49n0815_013:0881c15": "容更斷餘惑明知前解脫道不得與後品為無間道",
    "X49n0815_013:0881c16": "以根鈍故菩薩不爾。",
    "X49n0815_013:0881c17": "【疏】設先世道伏至不為別道者意說極利根人先於",
    "X49n0815_013:0881c18": "世間道伏見惑及欲界修道九品後入見道時是修",
    "X49n0815_013:0881c19": "一時同斷不證初果直取第三不還果故云不為別",
    "X49n0815_013:0881c20": "道。",
    "X49n0815_013:0881c21": "【疏】此初品無間望第二念即為加行者意說初品無",
    "X49n0815_013:0881c22": "間道望第二品即為加行疏云望第二念者意說是",
    "X49n0815_013:0881c23": "第二品問與前第二念何別答前是初品第二念此",
    "X49n0815_013:0881c24": "是據第二品名第二念又云第二無間望初品為解",
    "X49n0815_013:0882a01": "脫故云至第二念即為解脫若依此說與前第二念",
    "X49n0815_013:0882a02": "無別。",
    "X49n0815_013:0882a03": "【疏】第二無間至但是解脫者意云第二無間望初品",
    "X49n0815_013:0882a04": "但是解脫不勝進若夫勝進道皆依解脫道後起望",
    "X49n0815_013:0882a05": "前方是得名勝進今第二無間望前但是解脫未名",
    "X49n0815_013:0882a06": "勝進以未曾勝進故如斷第四品惑時即第四無間",
    "X49n0815_013:0882a07": "道望前第二品是勝進道與第三品作解脫道望自",
    "X49n0815_013:0882a08": "第四品為無間與後第五品為加行乃至斷第五品",
    "X49n0815_013:0882a09": "無間道望前第三品即為勝進與第四品為解脫望",
    "X49n0815_013:0882a10": "自第五品為無間與第六品為加行乃至已後准知。",
    "X49n0815_013:0882a11": "【疏】此是第十地位中至排次斷法者意說十地皆有",
    "X49n0815_013:0882a12": "障障入住出心菩薩一入觀不出排次斷之故約剎",
    "X49n0815_013:0882a13": "那前後相望皆容具有四道問何故斷初品惑不取",
    "X49n0815_013:0882a14": "初品中加行道為四類耶答此約菩薩入觀不出前",
    "X49n0815_013:0882a15": "後相望得有四道如初品加行猶是有漏所以不取",
    "X49n0815_013:0882a16": "又云初品已前未能斷惑初品加行望前不無間道",
    "X49n0815_013:0882a17": "所以不取又論云剎那剎那前後相望皆容具有必",
    "X49n0815_013:0882a18": "斷一一品時皆具四道不爾斷佛地障時應有勝進",
    "X49n0815_013:0882a19": "道若許有者前後佛德應有勝劣既無明知非要皆",
    "X49n0815_013:0882a20": "具四道。",
    "X49n0815_013:0882a21": "【疏】若別別斷一一別起乃至四義具足者皆此文約",
    "X49n0815_013:0882a22": "菩薩在十地位中一入觀時唯斷一品障即便別起",
    "X49n0815_013:0882a23": "四道由能印證是解脫道及能斷惑即無間後容預",
    "X49n0815_013:0882a24": "是勝進道故品品皆具四道智但是一據義不同分",
    "X49n0815_013:0882b01": "為四道若非別別起者即闕四道如初品無加行道",
    "X49n0815_013:0882b02": "最後無勝進等。",
    "X49n0815_013:0882b03": "【疏】對法第九說至別別望前有也者此顯彼論據於",
    "X49n0815_013:0882b04": "菩薩別起道說即一一品中皆有四道故每品中後",
    "X49n0815_013:0882b05": "三道皆望前是勝進與此論別。",
    "X49n0815_013:0882b06": "【疏】又云或辨捨斷煩惱至即二乘也者此後會對法",
    "X49n0815_013:0882b07": "論後明勝進依二乘說按彼論云又復辨捨斷煩惱",
    "X49n0815_013:0882b08": "加行或勤方便思惟諸法或勤加行安住諸法或進",
    "X49n0815_013:0882b09": "修餘三摩鉢底諸所有道名勝進道釋論云又復者",
    "X49n0815_013:0882b10": "為顯餘義捨斷煩惱諸加行道但正思惟契經等法",
    "X49n0815_013:0882b11": "或復於先所思所證法中安住觀察或復進入餘勝",
    "X49n0815_013:0882b12": "品諸定如是等名勝進道釋云明非斷惑諸勝進道",
    "X49n0815_013:0882b13": "簡彼斷惑勝進道故云辨捨斷惑煩惱加行等餘文",
    "X49n0815_013:0882b14": "易知。",
    "X49n0815_013:0882b15": "【疏】或總通三乘者重明對法兩段文皆通三乘說故",
    "X49n0815_013:0882b16": "菩薩斷所知障時或後四道是望前品四道是勝進",
    "X49n0815_013:0882b17": "道亦得或別起勝進道亦得。",
    "X49n0815_013:0882b18": "【疏】今此既論至是前勝進者顯此論說二乘勝進惑",
    "X49n0815_013:0882b19": "總者同彼對法後品三道皆總與前所有四道而作",
    "X49n0815_013:0882b20": "勝進與斷第二品惑而作加行加行唯是趣求若無",
    "X49n0815_013:0882b21": "間但斷惑若解脫唯證滅既非趣求故非加行。",
    "X49n0815_013:0882b22": "【疏】又今此約別起行相乃至彼抄解者今此論中即",
    "X49n0815_013:0882b23": "約別起勝進行相或別或總如斷九品惑時末後唯",
    "X49n0815_013:0882b24": "起一个勝進道或別起九勝進道故云總別若後品",
    "X49n0815_013:0882c01": "四道望前品是勝進者此論中不說。",
    "X49n0815_013:0882c02": "【疏】若不爾至勝進者故者又顯此論惑總別言不同",
    "X49n0815_013:0882c03": "對法望後品說者解云且如對法說勝進道望後品",
    "X49n0815_013:0882c04": "說勝於前故今此論中或總別言不望後品不同對",
    "X49n0815_013:0882c05": "法若不爾者初品已後所有四道皆為勝於此即無",
    "X49n0815_013:0882c06": "有不起若別若總二勝進道既不如是明不同彼或",
    "X49n0815_013:0882c07": "總言顯是不定也義如疏辨對法不言或總別故容",
    "X49n0815_013:0882c08": "有不起勝進道時。",
    "X49n0815_013:0882c09": "【疏】此四道至佛應有勝劣者此文即約三乘二乘學",
    "X49n0815_013:0882c10": "無學漏無漏等以明四道然此四道即通三乘二乘",
    "X49n0815_013:0882c11": "學無學等若前二果人即有斷惑四道亦有練根四",
    "X49n0815_013:0882c12": "道若第三果人即有斷惑四道亦有練根四道亦有",
    "X49n0815_013:0882c13": "除定障四道亦有修六通四道若部行無學聲聞無",
    "X49n0815_013:0882c14": "學即有除定障四道亦有修通四道以根鈍故亦有",
    "X49n0815_013:0882c15": "練根四道為先斷煩惱盡無斷惑四道若麟角獨覺",
    "X49n0815_013:0882c16": "先得六通故無修通四道已除定障故無四道為是",
    "X49n0815_013:0882c17": "利根故無練根四道但有解脫勝進道此已上所明",
    "X49n0815_013:0882c18": "四道皆通有漏無漏唯斷惑四道是無漏餘通有漏",
    "X49n0815_013:0882c19": "無漏若地前四道即是有漏及練根修通除障所有",
    "X49n0815_013:0882c20": "四道並是有漏也若初地至七地以來唯斷惑四道",
    "X49n0815_013:0882c21": "是無漏餘練根修道除定障所有四道皆通有漏無",
    "X49n0815_013:0882c22": "漏此已上二乘及七地已前菩薩者若加行道勝進",
    "X49n0815_013:0882c23": "道即通散聞思慧也若八地已去其斷惑四道修通",
    "X49n0815_013:0882c24": "四道練根四道除定障四道此等皆是無漏佛唯有",
    "X49n0815_013:0883a01": "解脫勝進精進望前金剛心無間道名勝進若自望",
    "X49n0815_013:0883a02": "即無勝進但有解脫道若許佛有勝進道者即應佛",
    "X49n0815_013:0883a03": "有勝劣也若小乘練根四道唯無漏若有學人練根",
    "X49n0815_013:0883a04": "即訪前斷見道惑法用而起一無間一解脫若無學",
    "X49n0815_013:0883a05": "練根即訪前斷修道惑法用起九無間九解脫也若",
    "X49n0815_013:0883a06": "大乘說三乘練根即通有漏無漏定及散即總有三",
    "X49n0815_013:0883a07": "種練根一論義決擇即是散有漏二思惟諸法亦通",
    "X49n0815_013:0883a08": "散有漏三遊觀諸等至此通有漏無漏問何名練根",
    "X49n0815_013:0883a09": "答此人本性根鈍數數熏修無漏智轉鈍成利名發",
    "X49n0815_013:0883a10": "練根問如何四道通有漏耶答若據斷惑說有漏道",
    "X49n0815_013:0883a11": "即不能若約伏惑論有漏道亦能伏所以四道通有",
    "X49n0815_013:0883a12": "漏也如下自釋言遮加行智通有漏不遮加行道者",
    "X49n0815_013:0883a13": "此釋伏難謂有難云若許四道通有漏者金剛心菩",
    "X49n0815_013:0883a14": "薩豈有有漏加行智耶故釋云但遮金剛心菩薩加",
    "X49n0815_013:0883a15": "行智通有漏不遮金剛心菩薩有任運加行道故金",
    "X49n0815_013:0883a16": "剛心菩薩亦有四道但無趣求加行智也。",
    "X49n0815_013:0883a17": "【疏】有漏四道通上二界至加行勝進者此辨四道通",
    "X49n0815_013:0883a18": "有漏所由上二界十地皆有者即欲界中間四禪四",
    "X49n0815_013:0883a19": "空名十地也意云此十地中容有四道非一一地中",
    "X49n0815_013:0883a20": "皆具四道然八未至中皆具有有漏四道以八未至",
    "X49n0815_013:0883a21": "中作欣猒觀能伏下地染故若餘異生等除八未至",
    "X49n0815_013:0883a22": "定外取餘中間禪及四禪四定根本地中但有有漏",
    "X49n0815_013:0883a23": "加行勝進解脫而無無間道以根本地中不能離下",
    "X49n0815_013:0883a24": "地染故然此色界唯用有漏聞修慧為解脫勝進道",
    "X49n0815_013:0883b01": "若欲界即用聞思慧心為加行勝進道也故欲界但",
    "X49n0815_013:0883b02": "有希求心進後之心而無無間解脫二道又云趣求",
    "X49n0815_013:0883b03": "及容預欲界許有若伏惑及印證欲界即無以欲界",
    "X49n0815_013:0883b04": "散心不能伏煩惱及證理故故欲界但有加行勝進。",
    "X49n0815_013:0883b05": "【疏】無漏四道至加行等不成者然據實而言依未至",
    "X49n0815_013:0883b06": "定中間禪四禪根本地及下三無色此之九處即具",
    "X49n0815_013:0883b07": "有漏四道亦依中間禪無漏道斷惑而得無學果如",
    "X49n0815_013:0883b08": "何疏言中間禪唯有加行解脫勝進等三道而無四",
    "X49n0815_013:0883b09": "道耶然說有頂中得有解脫勝進道者即約不還身",
    "X49n0815_013:0883b10": "在有頂起下無所有處聖道而斷有頂地惑若准此",
    "X49n0815_013:0883b11": "疏中說有頂地中即有解脫解脫道類名解脫非是",
    "X49n0815_013:0883b12": "無間道後隣次所起解脫道也即如不還果人身在",
    "X49n0815_013:0883b13": "有頂起下無所有處聖道中無間道斷上有頂惑已",
    "X49n0815_013:0883b14": "即無所有處無間道後引起無所有處解脫道從無",
    "X49n0815_013:0883b15": "所有處解脫道後方引起有頂地中無漏解脫道即",
    "X49n0815_013:0883b16": "以非次無間後之解脫故云解脫道類名解脫道等",
    "X49n0815_013:0883b17": "後方引起有頂地中無漏勝進道也有解云有頂地",
    "X49n0815_013:0883b18": "中亦有次無間道後之解脫道為勝不還果人既起",
    "X49n0815_013:0883b19": "無所有處無間道斷有頂惑次即合引起非想地中",
    "X49n0815_013:0883b20": "解脫勝進道於理無違疏云下起者據顯而說無所",
    "X49n0815_013:0883b21": "有處無間道引無所有處解脫道勝偏說也故不言",
    "X49n0815_013:0883b22": "非想地有以無間道後解脫道也。",
    "X49n0815_013:0883b23": "【疏】對法第十四說至不復現前故者如得初果時即",
    "X49n0815_013:0883b24": "捨初果向如得第二果時即捨前一來向乃至得阿",
    "X49n0815_013:0883c01": "羅漢果即捨阿羅漢向及第三果等故云如證此果",
    "X49n0815_013:0883c02": "所攝道時即捨此向所攝道以不復現前故名捨即",
    "X49n0815_013:0883c03": "得勝捨劣也乃至斷九品惑時皆得勝捨劣。",
    "X49n0815_013:0883c04": "【疏】如菩薩雖不言向果亦得勝捨劣至如得果故者",
    "X49n0815_013:0883c05": "意云菩薩雖不同小乘得果捨向然亦有得勝捨劣",
    "X49n0815_013:0883c06": "也如十地中地地皆有入住滿心如得住地心即捨",
    "X49n0815_013:0883c07": "入地心如得滿地心即捨住地心如得第二地即捨",
    "X49n0815_013:0883c08": "第一地等現觀位者即無漏生法二空觀也。",
    "X49n0815_013:0883c09": "【疏】今約此文即轉齊義至中上品也者意云轉齊者",
    "X49n0815_013:0883c10": "即有上中下三品無漏種子如從見道出已至初地",
    "X49n0815_013:0883c11": "住心此見道無漏種子即與住地無漏心種子力齊",
    "X49n0815_013:0883c12": "乃至第十地住心所有已前九地無漏種子亦與第",
    "X49n0815_013:0883c13": "十地無漏種子力齊等乃至佛果住持所有已前見",
    "X49n0815_013:0883c14": "修十地之中無漏種子即與佛果位中無漏種子氣",
    "X49n0815_013:0883c15": "力齊等此中有難難云若已前無漏種子皆與已後",
    "X49n0815_013:0883c16": "無漏種子力齊等者如何果位得有已前未知當知",
    "X49n0815_013:0883c17": "根已知根耶答已前未知當知及已知根至於佛果",
    "X49n0815_013:0883c18": "皆悉殊勝故已前諸根至佛果位總名具知根攝不",
    "X49n0815_013:0883c19": "名未知當知根也。",
    "X49n0815_013:0883c20": "【疏】若約轉滅義一種子轉為中上至名捨劣也者意",
    "X49n0815_013:0883c21": "云若轉滅者即唯一品種子即轉見道種為修道種",
    "X49n0815_013:0883c22": "轉修道種為無學道種若十地所修皆轉前地種子",
    "X49n0815_013:0883c23": "為後地種子等此如佛地論中及瑜伽釋中廣解如",
    "X49n0815_013:0883c24": "轉下品作中品轉中品作上品轉作上品之時前下",
    "X49n0815_013:0884a01": "中品不復現前名之為滅故云轉滅。",
    "X49n0815_013:0884a02": "【論】一遍行真如至而不在故者此即別釋遍行真如",
    "X49n0815_013:0884a03": "者行謂有為諸行即我法二空所顯真如於一切行",
    "X49n0815_013:0884a04": "無不遍故故名遍行理實二空通餘九地今約初證",
    "X49n0815_013:0884a05": "位故說初地真如名為遍行有云行者在也即真如",
    "X49n0815_013:0884a06": "遍在一切法中故名遍行真如。",
    "X49n0815_013:0884a07": "【疏】解能證得有四等者問十真如及十重障如何得",
    "X49n0815_013:0884a08": "名能證得耶答由具十地十行斷十重障證十真如",
    "X49n0815_013:0884a09": "方能證得果上菩提涅槃故此四種皆名能證得意",
    "X49n0815_013:0884a10": "說佛果菩提涅槃皆由因中修此四種而證得故故",
    "X49n0815_013:0884a11": "喚四種名能證得。",
    "X49n0815_013:0884a12": "【疏】此中真如約詮辨體至若不約詮說遍何法者二",
    "X49n0815_013:0884a13": "無我名證今此二無我既遍一切法上即二無我之",
    "X49n0815_013:0884a14": "理亦遍一切法即約詮辨真如體也亦非真如可說",
    "X49n0815_013:0884a15": "遍者意云若不約詮說遍者真如離言亦不可說遍",
    "X49n0815_013:0884a16": "也。",
    "X49n0815_013:0884a17": "【疏】若不約詮說遍何法者意云若不約詮說者真如",
    "X49n0815_013:0884a18": "離言亦不可言遮與不遍等十地菩薩證此真如時",
    "X49n0815_013:0884a19": "皆約所生功德以立真如名故十地真如皆約詮辨",
    "X49n0815_013:0884a20": "體此遍行即真如持業釋。",
    "X49n0815_013:0884a21": "【疏】遍行如者至無有一法非二空故者世親解云此",
    "X49n0815_013:0884a22": "法界遍一切行釋曰一切世一切有為法中故一切",
    "X49n0815_013:0884a23": "行既是無我故無我之真理亦遍一切法偏約人無",
    "X49n0815_013:0884a24": "我也無性云此真如即是法空理即一切法皆名法",
    "X49n0815_013:0884b01": "空法空之理亦遍一切然世親無性各舉一義然義",
    "X49n0815_013:0884b02": "不足以體用別故體者謂法法即是體故無性云此",
    "X49n0815_013:0884b03": "即法空約法體說用謂我我即主宰作用故世親云",
    "X49n0815_013:0884b04": "以無少法非無我故即約用說故體用各別今此論",
    "X49n0815_013:0884b05": "中兩義皆盡。",
    "X49n0815_013:0884b06": "【疏】由通達此證得自他平等法性者解云有三種平",
    "X49n0815_013:0884b07": "等一者佛平等若地前菩薩及異生等雖有念佛未",
    "X49n0815_013:0884b08": "能普念有歸依西方等不念彌勒等名不平等若至",
    "X49n0815_013:0884b09": "地上證真如已念一切佛普歸依故於一念中供養",
    "X49n0815_013:0884b10": "百億諸佛等二者法平等若地前菩薩雖有所行未",
    "X49n0815_013:0884b11": "能普修名不平等若至地上證法性已於一切法發",
    "X49n0815_013:0884b12": "心普修故一行中修一切行一切行中修一切行等",
    "X49n0815_013:0884b13": "三者有情平等地前菩薩雖度眾生皆初有緣未能",
    "X49n0815_013:0884b14": "普度名不平等既至初地證同體大悲見一切有情",
    "X49n0815_013:0884b15": "同於己體不見身外別有眾生凡所度生誓度一切",
    "X49n0815_013:0884b16": "故於自他普皆平等。",
    "X49n0815_013:0884b17": "【疏】因論生論乃至二行何別者此中問意如何名二",
    "X49n0815_013:0884b18": "空又二空智下所對人法二種如何有別。",
    "X49n0815_013:0884b19": "【疏】答執法有體執法有用二所治別也解云若執法",
    "X49n0815_013:0884b20": "體即是法執法執即用法空智以除之若執法有作",
    "X49n0815_013:0884b21": "用受即名我執菩薩即修我空智以斷之雖亦有於",
    "X49n0815_013:0884b22": "法上執有用者如執有了別等用今約多分執我有",
    "X49n0815_013:0884b23": "用在主宰者即是我執任持者即是法執既所治二",
    "X49n0815_013:0884b24": "執不同其能治二空智亦別。",
    "X49n0815_013:0884c01": "【疏】今出勝因者因者所以義意云第二地中菩薩能",
    "X49n0815_013:0884c02": "離犯戒垢故顯此真如具無邊德。",
    "X49n0815_013:0884c03": "【疏】新中邊云由通達此作是思惟是故我今於同出",
    "X49n0815_013:0884c04": "離一切行相應遍修治是為勤修相應出離者解云",
    "X49n0815_013:0884c05": "中邊意說由無分別智證無邊德最勝理已彼得智",
    "X49n0815_013:0884c06": "中作是思惟我已證得具含德性真如理故我今於",
    "X49n0815_013:0884c07": "同出離涅槃性中修治諸行故云相應出離此亦最",
    "X49n0815_013:0884c08": "勝即真如是持業釋於同出離者即涅槃真如是諸",
    "X49n0815_013:0884c09": "有情同出離處故云於同出離修相應行等。",
    "X49n0815_013:0884c10": "【論】勝流真如者此第三地以三慧光照大乘法是故",
    "X49n0815_013:0884c11": "此地名發光此顯勝流教法所依真如故勝教法從",
    "X49n0815_013:0884c12": "真如流出即真如是能流教法是所流即勝流法之",
    "X49n0815_013:0884c13": "真如也是依主釋。",
    "X49n0815_013:0884c14": "【論】曰無攝受真如者此釋第四地真如謂此地中得",
    "X49n0815_013:0884c15": "菩提分法觀離我我所執故此真如無所繫屬非我",
    "X49n0815_013:0884c16": "執等所依止處亦非我執取故名無繫屬也。",
    "X49n0815_013:0884c17": "【疏】世親云於此中無許我所無攝我所至無有繫屬",
    "X49n0815_013:0884c18": "者解云若總屬我即當我所故作此言無計我所等",
    "X49n0815_013:0884c19": "如北洲人無妻子等想不計我家妻子名無繫屬。",
    "X49n0815_013:0884c20": "【疏】無性云至非自他攝者解云第三地中所有緣契",
    "X49n0815_013:0884c21": "經等法愛愚與彼我執同對治斷謂斷愛故不計我",
    "X49n0815_013:0884c22": "所觀此法真如非自他我所攝受故名無繫屬也。",
    "X49n0815_013:0884c23": "【疏】但言我所至不依如取之者意云如無性世親但",
    "X49n0815_013:0884c24": "言於此真如不計我所業者即性狹也何以故亦法",
    "X49n0815_013:0885a01": "愛等無故而我見等不依如取之據此道理豈唯不",
    "X49n0815_013:0885a02": "計真如為我所耶法愛我見慢等亦不緣故然始不",
    "X49n0815_013:0885a03": "計如為我所故。",
    "X49n0815_013:0885a04": "【疏】謂此真如但為境故名為我所者此會前無性世",
    "X49n0815_013:0885a05": "親我所之文其實亦無我見慢愛等說無我所者謂",
    "X49n0815_013:0885a06": "此真如但與我為境故所以但說真如為我所。",
    "X49n0815_013:0885a07": "【疏】餘論說之至亦取如故者餘論中說真如為我所",
    "X49n0815_013:0885a08": "者謂我境聚中不別離出真如真如亦在我境聚中",
    "X49n0815_013:0885a09": "我執起時亦緣於如所以喚此真如名為我所也即",
    "X49n0815_013:0885a10": "餘論與世親所說不同。",
    "X49n0815_013:0885a11": "【疏】今不於彼起我等執者意云若不於彼說我執言",
    "X49n0815_013:0885a12": "而但說云我見等者即不攝我所見等謂攝我所見",
    "X49n0815_013:0885a13": "等故說我執之言故論云非我執等所依取故亦無",
    "X49n0815_013:0885a14": "攝受即真如持業釋釋。",
    "X49n0815_013:0885a15": "【論】五類無別真如至類有異故者此釋為第五如謂",
    "X49n0815_013:0885a16": "此地中修得生死涅槃無差別道由此了知真如類",
    "X49n0815_013:0885a17": "無差別不同眼等類有別故此亦類無別即真如故",
    "X49n0815_013:0885a18": "持業釋。",
    "X49n0815_013:0885a19": "【疏】中邊云此名相續無差別義者意云真如無差別",
    "X49n0815_013:0885a20": "不同相續身有自他等差別故中邊云由通達此得",
    "X49n0815_013:0885a21": "十意樂平等此十平等即是十地論中十種淨心十",
    "X49n0815_013:0885a22": "淨心者謹按十地論第七云一過去佛平等深淨心",
    "X49n0815_013:0885a23": "二未來佛三現在佛四戒淨五心淨六除見疑悔淨",
    "X49n0815_013:0885a24": "七道非道智淨八行斷智淨九思量一切菩提分法",
    "X49n0815_013:0885b01": "得上上淨十化度一切眾生淨彼論解云於平等中",
    "X49n0815_013:0885b02": "得清淨是諸佛法及隨順諸佛法謂初三世佛十力",
    "X49n0815_013:0885b03": "等是即諸佛法餘七隨順諸佛法也佛法因此戒定",
    "X49n0815_013:0885b04": "慧化眾生成戒即第四定是第五六七八九總智淨",
    "X49n0815_013:0885b05": "攝釋曰於三寶所離疑惑心知佛所說通能出離外",
    "X49n0815_013:0885b06": "道非道不能出離又謂我今斷中下行而為發起上",
    "X49n0815_013:0885b07": "妙聖行如次是彼六七八九。",
    "X49n0815_013:0885b08": "師答云設然何失故論牒云若無彼相名緣彼等難",
    "X49n0815_013:0885b09": "色等智展轉成立真見有相論不言者以巧略。",
    "X49n0815_013:0885b11": "成唯識論疏義演卷第十三本"
}