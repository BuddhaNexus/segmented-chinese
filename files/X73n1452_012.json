{
    "X73n1452_012:0245b08": "紫&#x6822;老人集卷之十二",
    "X73n1452_012:0245b10": "明 憨山德清 閱",
    "X73n1452_012:0245b11": "釋毗舍浮佛偈",
    "X73n1452_012:0245b12": "[0245b12] 夫外堅濕暖動而觀之。則此身初非我有。外前境而",
    "X73n1452_012:0245b13": "觀之。則此心本無生處。外心境而觀之。則罪罪福福。",
    "X73n1452_012:0245b14": "皆本無主也。故曰假借四大以為身。如來大慈。豈欺",
    "X73n1452_012:0245b15": "我哉。",
    "X73n1452_012:0245b16": "[0245b16] 宋黃庭堅。號山谷。有貴人以絹求山谷書自所作文。",
    "X73n1452_012:0245b17": "山谷笑曰。庭堅所作文烏足寶。惟寒山詩。乃沃火宅",
    "X73n1452_012:0245b18": "清涼之具。遂書與之。復囑之曰。寒山詩雖佳。然源從",
    "X73n1452_012:0245b19": "七佛偈流出。故山谷凡所行樂之地。書七佛偈最多。",
    "X73n1452_012:0245b20": "而七佛偈中。毗舍浮佛偈。尤為殊勝。所以然者。&#x8462;過",
    "X73n1452_012:0245b21": "去千佛。微此佛則莫能成其終。現在千佛。微此佛則",
    "X73n1452_012:0245b22": "莫能成其始。成始成終。實係此偈。是故讀誦書寫受",
    "X73n1452_012:0245b23": "持樂說。流布毗舍浮佛偈者。十方三世諸佛併其神",
    "X73n1452_012:0245b24": "力。現出廣長舌相。讚歎是人功德不少。毗舍浮佛。此",
    "X73n1452_012:0245c01": "言一切自在覺。嗚呼。一切自在覺。一切不自在障。初",
    "X73n1452_012:0245c02": "非異源。故曰心佛及眾生。是三無差別。但諸佛善用",
    "X73n1452_012:0245c03": "其心。則無往而非自在。眾生不善用其心。則無往而",
    "X73n1452_012:0245c04": "非障礙。然此障礙。不從天降。不從地生。亦非人與。以",
    "X73n1452_012:0245c05": "其見有我身。則死生榮辱至矣。以其見有我心。則好",
    "X73n1452_012:0245c06": "惡煩惱至矣。夫死生榮辱好惡煩惱。皆以我身我心",
    "X73n1452_012:0245c07": "為本源。苟有勇猛丈夫。能直下拔其本。塞其源。則眾",
    "X73n1452_012:0245c08": "生之障礙。未始非諸佛之解脫也。八大人覺經曰。心",
    "X73n1452_012:0245c09": "為惡源。形為罪藪。予以是愈信山谷謂寒山詩。為沃",
    "X73n1452_012:0245c10": "火宅清涼之具。源從七佛偈流出。無欺焉。或問曰。枯",
    "X73n1452_012:0245c11": "惡源。空罪藪。有道乎。應之曰。假借四大以為身。心本",
    "X73n1452_012:0245c12": "無生因境有。此半偈能讀而誦。誦而思。思而明。明而",
    "X73n1452_012:0245c13": "達。則惡源之枯不枯。罪藪之空不空。子自知之。非予",
    "X73n1452_012:0245c14": "口舌所能告也。",
    "X73n1452_012:0245c15": "[0245c15] 夫心為惡源。形為罪藪。凡血氣之屬必有知。血氣非",
    "X73n1452_012:0245c16": "形乎。知非心乎。嗚呼。形之與心。莫知是何怪物。而毒",
    "X73n1452_012:0245c17": "眾生若此。人有言曰。修行本無他術。苟能柰何得自",
    "X73n1452_012:0245c18": "己身心便了。雖然柰何得自己身心。豈細故哉。是以",
    "X73n1452_012:0245c19": "聖人哀之。設大方便。使博地凡夫。即惡源而為慈悲",
    "X73n1452_012:0245c20": "之海。即罪藪而為功德之林。達形非形。了心非心。非",
    "X73n1452_012:0245c21": "形則形充八極而無累。非心則智周萬物而不勞。如",
    "X73n1452_012:0245c22": "是妙用。莫如毗舍浮佛頌也。毗舍浮佛。此言一切自",
    "X73n1452_012:0245c23": "在覺。此自在覺。&#x70F1;然獨立。於眾生日用之中。初無障",
    "X73n1452_012:0245c24": "礙。然在諸佛便得自在受用。在眾生便成障礙。且道",
    "X73n1452_012:0246a01": "病根在甚麼處。咄。大地眾生成正覺。十方諸佛陷泥",
    "X73n1452_012:0246a02": "犁。",
    "X73n1452_012:0246a03": "[0246a03] 夫患本無根。根於身心。所以顏子墮肢體黜聰明者。",
    "X73n1452_012:0246a04": "拔患根也。老子亦曰。我有大患。為我有身。我若無身。",
    "X73n1452_012:0246a05": "何患之有。由是言之。身乃饑凍榮辱死生之樁也。如",
    "X73n1452_012:0246a06": "以堅濕暖動觀身。則患樁不待推而倒矣。心乃好惡",
    "X73n1452_012:0246a07": "是非之樁。如以物我同根觀心。勞勤好惡&#x894D;毒之樁。",
    "X73n1452_012:0246a08": "亦不待推而倒矣。噫。兩樁既倒。身心情枯。堅濕暖動。",
    "X73n1452_012:0246a09": "即法身也。能好惡為&#x894D;毒者。即無分別智也。以無分",
    "X73n1452_012:0246a10": "別智之魚。游無邊際法身之海。水不待忘魚。魚自忘。",
    "X73n1452_012:0246a11": "魚不待忘水。水亦自忘。魚水相忘。而浮沈自在清冷",
    "X73n1452_012:0246a12": "之懷。則魚與水皆象先之紹介也。剖塵居士勉之。",
    "X73n1452_012:0246a13": "[0246a13] 毗舍浮佛。此言自在覺。覺與自在。體用互稱耳。&#x8462;覺",
    "X73n1452_012:0246a14": "則自在。自在則覺。故聖人體用圓融。無粗不精。精則",
    "X73n1452_012:0246a15": "一。一則無待。無待則無外。無外則物我同根。天地一",
    "X73n1452_012:0246a16": "體。所以大不廢小。體不廢用。根兮塵兮。根不自立。由",
    "X73n1452_012:0246a17": "塵而樁。塵不自立。由根而賓。由塵而樁。樁果有乎。由",
    "X73n1452_012:0246a18": "根而賓。賓果有乎。兩者既決。物我寂寥。故曰。寂寥於",
    "X73n1452_012:0246a19": "萬化之域。動用於一&#x8657;之中。故根不礙塵。塵不礙根。",
    "X73n1452_012:0246a20": "大用全而無跡。無跡則物我何在。知此謂之覺。根塵",
    "X73n1452_012:0246a21": "不相留礙。謂之自在。若然者。根未嘗有根。塵未嘗有",
    "X73n1452_012:0246a22": "塵。聖人善用其心。故自在而覺。眾人不善用其心。所",
    "X73n1452_012:0246a23": "以自在覺。翻成不自在障耳。余以是知以四大觀身。",
    "X73n1452_012:0246a24": "有身用而無身相。以前境觀心。有心用而無我執。故",
    "X73n1452_012:0246b01": "此半偈。誠破死生之爻象。治心病之醫王也。",
    "X73n1452_012:0246b02": "[0246b02] 夫身心之初。有無身心者。湛然圓滿而獨存焉。伏羲",
    "X73n1452_012:0246b03": "氏得之而畫卦。仲尼氏得之而翼易。老氏得之二篇",
    "X73n1452_012:0246b04": "乃作。吾大覺老人得之。於靈山會上。拈花微笑。人天",
    "X73n1452_012:0246b05": "百萬。聖凡交羅。獨迦葉氏亦得之。自是由阿難氏。乃",
    "X73n1452_012:0246b06": "至於達磨氏。大鑑氏。南嶽氏。青原氏。並相繼而得之。",
    "X73n1452_012:0246b07": "於是乎千變萬化。鬼面神頭。或以慈悲為三昧。或以",
    "X73n1452_012:0246b08": "瞋怒為三昧。或以苦行為三昧。或以語言文字為三",
    "X73n1452_012:0246b09": "昧。或以棒喝破沙盆為三昧。以至於滾木毬。握木蛇。",
    "X73n1452_012:0246b10": "斬蛇伏虎叱龍之類。書不勝舉。如上種種三昧。世出",
    "X73n1452_012:0246b11": "世法。交相造化。使夫眾生日用而不知。而或知。不知",
    "X73n1452_012:0246b12": "即名凡夫。或知即名聖人。嗚呼。聖人與眾人。初本一",
    "X73n1452_012:0246b13": "條。惟以知不知。乃凡聖分焉。由是而觀。知亦由我。不",
    "X73n1452_012:0246b14": "知亦由我。何天下知者寡。而不知者多。病在何處。良",
    "X73n1452_012:0246b15": "以有生以來。計身心以為我。而身心之前者。湛然圓",
    "X73n1452_012:0246b16": "滿。妙物無累。反昧之而不覺。一不覺則永不覺。所以",
    "X73n1452_012:0246b17": "威音同稟。以至於今。猶茫然無省。勞他聖人。右提左",
    "X73n1452_012:0246b18": "挈。百計千方。委曲施盡。伎倆亦窮。總不知覺。古人呼",
    "X73n1452_012:0246b19": "此輩謂之行尸走肉。白日小鬼。不亦宜乎。吾毗舍浮",
    "X73n1452_012:0246b20": "佛。復不以眾生難度而退願心。說此偈。要使博地凡",
    "X73n1452_012:0246b21": "夫。共登無上。夫無上者。謂身心之初。有大圓鏡智。光",
    "X73n1452_012:0246b22": "徹終古。妙拔&#x7FA3;有。威神莫測。得之即聖。失之則凡故",
    "X73n1452_012:0246b23": "也。若然者。凡聖之分。不過於身心窠窟。翻得破者。則",
    "X73n1452_012:0246b24": "解脫無方。不能翻得破者。則障礙長劫。&#x8462;死生無根。",
    "X73n1452_012:0246c01": "以身為根。好惡無本。以心為本。苟能以四大觀身。身",
    "X73n1452_012:0246c02": "何所在。前境觀心。心從何起。知身所在。即身有而無",
    "X73n1452_012:0246c03": "累。知心所起。即心有而不生。身有而無累。生死何妨。",
    "X73n1452_012:0246c04": "心有而不生。應物何礙。生死何妨。則願輪常轉。應物",
    "X73n1452_012:0246c05": "無礙則慧日常明。雖然。初心學人。不以持偈為梯航。",
    "X73n1452_012:0246c06": "則苦海難度。又持偈有上中下之不同。上者以其天",
    "X73n1452_012:0246c07": "機深妙。觸偈即悟。中者惟持久始得心開。下者由讀",
    "X73n1452_012:0246c08": "而誦。誦而能持。持而能熟。熟則或以此生得入。或以",
    "X73n1452_012:0246c09": "多生得入。入則本同。上達無異。以此觀之。根無利鈍。",
    "X73n1452_012:0246c10": "能信者皆得出苦。何故自甘暴棄。或以貧賤累而不",
    "X73n1452_012:0246c11": "能持偈。或以富貴累而不能持偈。貧賤富貴。雖榮辱",
    "X73n1452_012:0246c12": "不等。累無兩般。且年光不可把玩。老病不與人期。一",
    "X73n1452_012:0246c13": "息不來。便成他世。凡百罪業。是汝作者。不免隨之。隨",
    "X73n1452_012:0246c14": "而不離。如影隨形。天上人閒。太&#x8657;空中。總無你逃避",
    "X73n1452_012:0246c15": "處。如可逃得。則一切佛祖聖賢之聰明。不若凡夫之",
    "X73n1452_012:0246c16": "愚癡矣。",
    "X73n1452_012:0246c17": "[0246c17] 假借四大以為身。心本無生因境有。夫有生之患。莫",
    "X73n1452_012:0246c18": "大於生死。而生死之患。惟至人則能超然無累。下是",
    "X73n1452_012:0246c19": "則孰不受其累。然生死又本於有身。老氏云。我有大",
    "X73n1452_012:0246c20": "患。為我有身。故出世聖人。示此偈開悟是輩。此身不",
    "X73n1452_012:0246c21": "過五行攢簇而成。四大合併而有。所言四大者。地水",
    "X73n1452_012:0246c22": "火風是也。此四何名為大。謂其無處不&#x5FA7;。故稱之為",
    "X73n1452_012:0246c23": "大。此四大在身。則為肉。為皮。為筋骨。為血&#x8109;。為痰唾。",
    "X73n1452_012:0246c24": "為津液。為熱氣。為動轉。今現前此身。不過此等合成。",
    "X73n1452_012:0247a01": "既合成矣。眾生不悟非堅。確然執之為身。故臨死生",
    "X73n1452_012:0247a02": "之際。處利害關頭。心神恍惚。千算萬計。不過要保全",
    "X73n1452_012:0247a03": "此個軀&#x6BBB;子。殊不知此身。皮肉筋骨感地而有。血&#x8109;",
    "X73n1452_012:0247a04": "津液。感水而有。一切熱氣感火而有。凡百運轉感風",
    "X73n1452_012:0247a05": "而有。故智者。不待閒時方作此想。於日用中常作此",
    "X73n1452_012:0247a06": "想。皮肉筋骨。原從地有。血&#x8109;津液。原從水有。熱氣原",
    "X73n1452_012:0247a07": "從火有。動轉原從風有。此四大者。一切眾生。凡有血",
    "X73n1452_012:0247a08": "氣之屬。皆所共有。我何癡迷。確然妄執為身。此想周",
    "X73n1452_012:0247a09": "旋俯仰。進退屈伸。常專注不斷。漸漸純孰。一旦頓悟。",
    "X73n1452_012:0247a10": "此身何在。故昔人有悟之者云。將頭臨白刃。猶似斬",
    "X73n1452_012:0247a11": "春風。且一切生死眾患如箭。我身如垛。既悟此身。堅",
    "X73n1452_012:0247a12": "濕暖動。各還其本。垛尚不有。箭來誰受。故曰。假借四",
    "X73n1452_012:0247a13": "大以為身也。夫心有真心。有妄心。真心則聖人與凡",
    "X73n1452_012:0247a14": "夫無所閒別者。無所增損者。廣大靈明。廓然充滿。本",
    "X73n1452_012:0247a15": "無生。安有死。本無來。安有去。離生死。絕去來。不離日",
    "X73n1452_012:0247a16": "用。湛然常在。不可以有心得。不可以無心求。惟神而",
    "X73n1452_012:0247a17": "明之者可幾也。此心不悟。雖衣冠楚楚。總是行尸走",
    "X73n1452_012:0247a18": "肉。人為萬物之靈。於此不悚然懼。惕然省者。非顛倒。",
    "X73n1452_012:0247a19": "即著鬼迷矣。妄心者。感物而有。受制於物。故逢順境",
    "X73n1452_012:0247a20": "則喜。逢逆境則瞋。憎愛交加。靈臺汩沒。一受於心。恨",
    "X73n1452_012:0247a21": "不即釋。喜不即化。此皆妄心也。真心。雖然應物。物不",
    "X73n1452_012:0247a22": "能累。如明鏡照像。雖辨妍醜。而本無心。妄心。則因境",
    "X73n1452_012:0247a23": "有。即受境累。故曰。心本無生因境有也。",
    "X73n1452_012:0247a24": "[0247a24] 毗舍浮佛。此言一切自在覺。既自在覺矣。有何物而",
    "X73n1452_012:0247b01": "為障礙哉。然未覺者。不免一途成滯。見色則被色障",
    "X73n1452_012:0247b02": "礙。見空則被空障礙。忽然而有身。則被身障礙。介然",
    "X73n1452_012:0247b03": "而有心。則被心障礙。身障礙。生老病死。心障礙。喜怒",
    "X73n1452_012:0247b04": "哀樂。是以周旋一光之中。而妄成角立。既角立矣。一",
    "X73n1452_012:0247b05": "切不自在至矣。生有老迫。老有病迫。病有死迫。喜有",
    "X73n1452_012:0247b06": "怒迫。怒有哀迫。哀有樂迫。迫者相催之謂也。嗚呼。生",
    "X73n1452_012:0247b07": "若定常。老不可迫。喜若定常。哀不可迫。以其無常。流",
    "X73n1452_012:0247b08": "之莫能已也。惟有道者。達身無常。四大成故。達心無",
    "X73n1452_012:0247b09": "常。前境生故。達四無常。一身待故。達境無常。因心有",
    "X73n1452_012:0247b10": "故。借一蕩四。四無所立。借四蕩一。一無所存。借境蕩",
    "X73n1452_012:0247b11": "心。心初不有。借心蕩境。境不自留。一四互蕩。心境兼",
    "X73n1452_012:0247b12": "忘。一身而為無量之身。身相不壞一心。而慮周萬物。",
    "X73n1452_012:0247b13": "寸抱本閒。由一切不自在。入一切自在。達之者。剎那",
    "X73n1452_012:0247b14": "可以超曠劫。如其未達。解脫幢。即成行尸肉塊。智慧",
    "X73n1452_012:0247b15": "津。翻作苦海逆浪。自古及今。豪傑英雄。打破這關捩",
    "X73n1452_012:0247b16": "子不得。雖功高千古。名光萬世。於本分上事。了無交",
    "X73n1452_012:0247b17": "涉。故生時受生迷。老時受老迷。病時受病迷。死時受",
    "X73n1452_012:0247b18": "死迷。喜怒哀樂時。受喜怒哀樂迷。以迷續迷。迷無斷",
    "X73n1452_012:0247b19": "日。人為萬物之靈。而靈不悟。以靈續迷。為一切黑業",
    "X73n1452_012:0247b20": "本。山高海積。未有撼竭之時。少知自反者。安得不懼",
    "X73n1452_012:0247b21": "乎。又靈如融通之水。迷如窒礙之冰。融通。則在方而",
    "X73n1452_012:0247b22": "方。在圓而圓。窒礙。則方則定方。圓則定圓。方圓無滯",
    "X73n1452_012:0247b23": "之謂活。方圓有定之謂死。是故聖人居方圓。而方圓",
    "X73n1452_012:0247b24": "莫能滯。以無滯故。所以能通天下之情。眾人則不然。",
    "X73n1452_012:0247c01": "見方而被方惑。見圓而起圓執。所以在聖人。即死而",
    "X73n1452_012:0247c02": "活。在眾人。即活而死。故聖人謂之生人。眾人謂之死",
    "X73n1452_012:0247c03": "人。由是觀之。自上古以來。所謂生人者。能得幾何哉。",
    "X73n1452_012:0247c04": "為聖不難。難在通靈。苟能通靈。非惟身心俱靈。大則",
    "X73n1452_012:0247c05": "&#x8657;空天地萬物之夥。微則一介一塵一毛一髮。靡不",
    "X73n1452_012:0247c06": "靈矣。至於三藏六經。諸子之流。百工之技。亦無不通。",
    "X73n1452_012:0247c07": "故達身靈通。無事可礙。達心靈通。無理可障。化生老",
    "X73n1452_012:0247c08": "病死。為無上涅槃。迴喜怒哀樂。證大菩提。涅槃菩提。",
    "X73n1452_012:0247c09": "從身心得。若無身心。二果何階。故曰。此身為塵勞山。",
    "X73n1452_012:0247c10": "此心為&#x894D;毒海。一旦達身無己。塵勞山即功德聚也。",
    "X73n1452_012:0247c11": "達心如幻。&#x894D;毒海即般若漿也。人為萬物之靈。不自",
    "X73n1452_012:0247c12": "重。甘為死人。不為生人。可悲已。",
    "X73n1452_012:0247c13": "[0247c13] 此半頌。特十四字而已。然大藏與一千七百則機緣。",
    "X73n1452_012:0247c14": "九經二篇百家之要。莫不備焉。子若張而演之。雖大",
    "X73n1452_012:0247c15": "塊為墨。崑崙為筆。天風為手。&#x8657;空為紙。莫能盡也。故",
    "X73n1452_012:0247c16": "曰。佛法有不思議力。既曰不思議。豈可以眾生臆見",
    "X73n1452_012:0247c17": "揣摩而能知耶。但當諦信受持。則終自悟入。夫信則",
    "X73n1452_012:0247c18": "誠。誠則一。一則我持頌之心。了無所附麗。如是積久。",
    "X73n1452_012:0247c19": "則身心橫計。一朝爆落。則生死鑄而為涅槃。煩惱化",
    "X73n1452_012:0247c20": "而為菩提矣。此兩者謂之二轉依果。所謂轉生死而",
    "X73n1452_012:0247c21": "依涅槃。轉煩惱而依菩提也。然凡夫心識麤浮。卒不",
    "X73n1452_012:0247c22": "能制之一處。故須由讀而誦。誦而持。持而專。專而一。",
    "X73n1452_012:0247c23": "一則&#x96A3;化。&#x96A3;化。則將乘緣生而入無生矣。",
    "X73n1452_012:0247c24": "[0247c24] 達觀道人。嘗以毗舍浮佛傳法偈授人時。必曰。持千",
    "X73n1452_012:0248a01": "百萬遍。自在受用現前矣。毗舍浮佛。此言一切自在",
    "X73n1452_012:0248a02": "覺。而深推其旨。大要破眾生身心之執耳。故曰。假借",
    "X73n1452_012:0248a03": "四大以為身。心本無生因境有。即此觀之。一切眾生。",
    "X73n1452_012:0248a04": "從無始劫來。至於今日。莫能自在。於死生憎愛之中",
    "X73n1452_012:0248a05": "者。良以見有自身。則身相為礙。見有自心。則心相為",
    "X73n1452_012:0248a06": "礙。嗚呼。身相礙於外。心相礙於內。一動一靜。內外相",
    "X73n1452_012:0248a07": "礙。無須臾超然之境。可哀矣哉。即此相礙之境。在聖",
    "X73n1452_012:0248a08": "人日用中而身充法界。如月赴眾水。知周萬物。如鏡",
    "X73n1452_012:0248a09": "照&#x7FA3;象。不速而至。不勞而遍。東坡大悲閣記。乃此偈",
    "X73n1452_012:0248a10": "註疏也。其略曰。大悲者。觀世音之變也。至何獨疑於",
    "X73n1452_012:0248a11": "大悲乎。如以東坡之意推之。則心念不靜。應物必亂。",
    "X73n1452_012:0248a12": "非東坡不知即動而靜。即色而空。&#x8462;東坡量自己分",
    "X73n1452_012:0248a13": "上。只體得理具光景。未到無身而現多身。無心而智",
    "X73n1452_012:0248a14": "鑑&#x7FA3;品地位。如此地位。非大菩薩。豈易為哉。然觀東",
    "X73n1452_012:0248a15": "坡理具之旨。則所見無惑矣。體此無惑之見。於憎愛",
    "X73n1452_012:0248a16": "境上。死生關頭。真實挨將去。到佛菩薩地位。終有時",
    "X73n1452_012:0248a17": "在也。",
    "X73n1452_012:0248a18": "釋八大人覺經",
    "X73n1452_012:0248a19": "[0248a19] 夫覺與不覺。如拳手卷舒耳。聖人知其如此。所以即",
    "X73n1452_012:0248a20": "眾生日用不知之知。開為八覺。覺則如拳復手。手復",
    "X73n1452_012:0248a21": "則提挈四生。搬運三世。束太&#x8657;如芥子。撚大地為微",
    "X73n1452_012:0248a22": "塵。舉無不成。用無不驗。皆十指之力也。若手作拳。則",
    "X73n1452_012:0248a23": "十指屈而不能信矣。信既不能。安得有如上之用哉。",
    "X73n1452_012:0248a24": "故拳譬不覺。手譬了覺。以此觀之。諸佛不覺。則不異",
    "X73n1452_012:0248b01": "眾生。眾生忽覺。則不異諸佛。如屈指則拳。信指則手。",
    "X73n1452_012:0248b02": "而信之與屈。屈之與信。機在心而不在拳手也。然拳",
    "X73n1452_012:0248b03": "手可見。而心不可見。唯聖人因可見而見不可見。故",
    "X73n1452_012:0248b04": "能以不可見役可見者。所以可見者為聖人之利。而",
    "X73n1452_012:0248b05": "不為聖人之害也。而眾人以可見者為我有。則不可",
    "X73n1452_012:0248b06": "見者。愈遠而愈&#x758E;矣。故曰。性相近也。習相遠也。如一",
    "X73n1452_012:0248b07": "旦悟可見者。即不可見者。則日用不知之知。不惟開",
    "X73n1452_012:0248b08": "而為八覺。即千萬覺可開也。此不知之知。在諸佛則",
    "X73n1452_012:0248b09": "名八萬四千三昧。此八萬四千三昧。在眾生則名八",
    "X73n1452_012:0248b10": "萬四千煩惱。嗟乎。煩惱與三昧。果有常耶。果無常耶。",
    "X73n1452_012:0248b11": "有常則眾生終難得佛。無常則諸佛亦可以為眾生。",
    "X73n1452_012:0248b12": "如諸佛還作眾生。則眾生又何必求得佛哉。凡誦持",
    "X73n1452_012:0248b13": "此經者。果知我現前日用不知之知。如來為我開為",
    "X73n1452_012:0248b14": "八覺。我因八覺而悟廓之。則八萬四千之覺。在我日",
    "X73n1452_012:0248b15": "用。不在諸佛言說也。予故曰。拳手可見。而心不可見。",
    "X73n1452_012:0248b16": "則不可見者。果可以數量盡哉。",
    "X73n1452_012:0248b17": "釋十二因緣",
    "X73n1452_012:0248b18": "[0248b18] 所謂十二緣生者。無明行識名色六入觸受愛取有",
    "X73n1452_012:0248b19": "生老死。不了自心。謂之無明。既成無明。則必循緣。謂",
    "X73n1452_012:0248b20": "之行。循緣則必分別。謂之識。既成識矣。則必橫計。橫",
    "X73n1452_012:0248b21": "計實無其體。但有&#x8657;稱。謂之名。身因橫計所有。塊然",
    "X73n1452_012:0248b22": "一物。謂之色。然而名色解雖次第。乃一支也。根境相",
    "X73n1452_012:0248b23": "敵。謂之觸。觸則領納。謂之受。受必耽著。謂之愛。愛而",
    "X73n1452_012:0248b24": "不捨。計為常有。謂之取。取而執實。謂之有。有則有生。",
    "X73n1452_012:0248c01": "生則有老。老則有死。自無明至老死。謂之十二支。此",
    "X73n1452_012:0248c02": "十二支。為一切眾生生死煩惱之窟宅。亦是一切諸",
    "X73n1452_012:0248c03": "佛菩提涅槃之樂土也。顧行人治之何如耳。",
    "X73n1452_012:0248c04": "[0248c04] 夫十二因緣者。謂因無明而緣行。因行而緣識。因識",
    "X73n1452_012:0248c05": "而緣名色。因名色而緣六入。因六入而緣觸。因觸而",
    "X73n1452_012:0248c06": "緣受。因受而緣愛。因愛而緣取。因取而緣有。因有而",
    "X73n1452_012:0248c07": "緣生。因生而緣老死。是名十二因緣。然無明與行。則",
    "X73n1452_012:0248c08": "屬過去。識。乃過去之終。現在之始耳。名色六入觸受",
    "X73n1452_012:0248c09": "愛。此五支則屬現在。取。乃現在之終。未來之始也。有",
    "X73n1452_012:0248c10": "生老死。此三支則屬來世。又無明。有迷理無明。有迷",
    "X73n1452_012:0248c11": "事無明。迷理無明。謂不了第一義諦。普光明智中。本",
    "X73n1452_012:0248c12": "無古今凡聖身心。即此不了。名之迷理無明。迷事無",
    "X73n1452_012:0248c13": "明。謂執現前四大假合之身。四蘊橫集之心。此是我",
    "X73n1452_012:0248c14": "身。此是我心。只此執著分別者。順則歡喜。逆則煩惱。",
    "X73n1452_012:0248c15": "此點執受。名之迷事無明。故曰。迷理無明未破。決不",
    "X73n1452_012:0248c16": "能達本。迷事無明未破。決不能忘情。以不達本故。法",
    "X73n1452_012:0248c17": "身本有而不悟。以不忘情故。色身本無而橫執。此執",
    "X73n1452_012:0248c18": "不消。依之而造善惡之行。行成謂之業。業熟謂之果。",
    "X73n1452_012:0248c19": "受苦樂時謂之報。此就行一支而演說也。識則以行",
    "X73n1452_012:0248c20": "業牽引受果報。分別投胎。妄起憎愛名識。此識投胎",
    "X73n1452_012:0248c21": "之後。在母胎中。作赤白主。無有形段可見。但有其名。",
    "X73n1452_012:0248c22": "故謂之名。色。即赤白和合。至第五箇七日。名形位。謂",
    "X73n1452_012:0248c23": "諸根四肢。似有而未全。故謂之色。六入則名色已後。",
    "X73n1452_012:0248c24": "至第六箇七日。名毛髮爪齒位。至第七箇七日。名具",
    "X73n1452_012:0249a01": "根位。謂六根開張。有入六塵之用。故名六入。此兩支",
    "X73n1452_012:0249a02": "皆胎中具。若形位。毛髮爪齒位。又名色六入兩支閒",
    "X73n1452_012:0249a03": "開出也。觸則出胎已後。至三四歲時。六根雖對六塵。",
    "X73n1452_012:0249a04": "未能了知。故苦樂想未生名觸。受則謂從五六歲至",
    "X73n1452_012:0249a05": "十二三時。因六塵觸對六根。即能納受前境好惡等",
    "X73n1452_012:0249a06": "事。雖能了別。然未能起淫貪之心。但名為受。愛謂從",
    "X73n1452_012:0249a07": "十四五歲至十八九歲時。貪於種種勝妙資具。及淫",
    "X73n1452_012:0249a08": "欲等境。然猶未能廣&#x5FA7;追求。但名為愛。取。則從二十",
    "X73n1452_012:0249a09": "歲後。貪欲轉盛。於五塵境。四方馳求。曾無厭足。故名",
    "X73n1452_012:0249a10": "為取。此五支。雖在胎出胎之不同。總屬現在。取。則是",
    "X73n1452_012:0249a11": "現在終。亦未來始。先已揀之。此復略顯。有謂因馳求",
    "X73n1452_012:0249a12": "諸境。起善惡業。積聚牽引。當生三有之果。是名為有。",
    "X73n1452_012:0249a13": "三有則欲有。色有。無色有。是此三有。又名三界。生謂",
    "X73n1452_012:0249a14": "從現世善惡之業。後世還於六道四生中受生。是名",
    "X73n1452_012:0249a15": "為生。老死。謂從來世受生已後。五蘊之身。熟已還壞。",
    "X73n1452_012:0249a16": "故名老死。嗚呼。此十二因緣。非三達洞明。五眼圓照。",
    "X73n1452_012:0249a17": "孰能至於此。雖然學不檢名。名不審義。義豈能精。義",
    "X73n1452_012:0249a18": "既不精。則終難入神。義不入神。則實用無徵。實用無",
    "X73n1452_012:0249a19": "徵。雖說時似悟。對境終迷耳。故一觸死生禍福之機。",
    "X73n1452_012:0249a20": "便作不得主宰。以致名敗德喪。取笑千古。退世人之",
    "X73n1452_012:0249a21": "信心。即此觀之。不以佛祖聖賢自任。則十二因緣之",
    "X73n1452_012:0249a22": "名。尚不及聞。況能檢名審義。精義入神。以致用哉。即",
    "X73n1452_012:0249a23": "太史公。號稱博古。於三世報復。猶疑而不了。況其他",
    "X73n1452_012:0249a24": "耶。如史遷於十二因緣。能檢名審義。一心了知。則三",
    "X73n1452_012:0249b01": "世報復。決不至失言。取笑於後人。嗚呼惜哉。",
    "X73n1452_012:0249b02": "八識規矩",
    "X73n1452_012:0249b03": "前五識",
    "X73n1452_012:0249b04": "[0249b04] 性境現量通三性。",
    "X73n1452_012:0249b05": "[0249b05] 此言前五識。於三境中。惟緣性境。三量中。惟是現",
    "X73n1452_012:0249b06": "量。三性俱通。",
    "X73n1452_012:0249b07": "[0249b07] 性境者。謂所緣諸色境。不帶名言。得境自相也。相",
    "X73n1452_012:0249b08": "者。青黃赤白之謂。名者。長短方圓之稱。現量者。謂",
    "X73n1452_012:0249b09": "對境親明。不起分別也。性境屬境。現量屬心。三性",
    "X73n1452_012:0249b10": "者。善性惡性無記性也。三性俱通。以五識性。非恒",
    "X73n1452_012:0249b11": "一故。",
    "X73n1452_012:0249b12": "[0249b12] 性境若說根塵能所。八法而成。是落小乘。如惟識",
    "X73n1452_012:0249b13": "則無有此境。此境現前。如明鏡照象。湛然明了。不",
    "X73n1452_012:0249b14": "起分別。如云真境也。善惡兩性。在五識雖無分別。",
    "X73n1452_012:0249b15": "而照從是起。故通。",
    "X73n1452_012:0249b16": "[0249b16] 眼耳身三二地居。",
    "X73n1452_012:0249b17": "[0249b17] 三界分為九地。自地獄至六欲天。皆欲界也。為一",
    "X73n1452_012:0249b18": "地。四禪。色界也。有四地。四空。無色界也。有四地。共",
    "X73n1452_012:0249b19": "為九地。欲界名五趣&#x894D;居地。五識俱全。初禪天。名",
    "X73n1452_012:0249b20": "離生喜樂地。是為二地。止有眼耳身三識。無鼻舌",
    "X73n1452_012:0249b21": "二識。以無段食故。自三地以上。則五識俱無。",
    "X73n1452_012:0249b22": "[0249b22] &#x5FA7;行別境善十一。中二大八貪瞋癡。",
    "X73n1452_012:0249b23": "[0249b23] 此二句。言五識心所。&#x5FA7;行有五。別境有正。善心所",
    "X73n1452_012:0249b24": "十一。中隨煩惱二。大隨煩惱八。根本煩惱六。今止",
    "X73n1452_012:0249c01": "有貪瞋癡三。共心所三十四。皆任運無分別者。",
    "X73n1452_012:0249c02": "[0249c02] 五識同依淨色根。",
    "X73n1452_012:0249c03": "[0249c03] 白淨色根者。指勝義而言。惟天眼能見。&#x8462;落形質",
    "X73n1452_012:0249c04": "者。是浮塵根。豈能照物。以有勝義根在。故能緣境。",
    "X73n1452_012:0249c05": "言五個識。同依勝義根而起也。",
    "X73n1452_012:0249c06": "[0249c06] 九緣七八好相&#x96A3;。",
    "X73n1452_012:0249c07": "[0249c07] 九緣者。空。明。根。境。作意。分別。依染淨。依根本。依種",
    "X73n1452_012:0249c08": "子也。眼識具九緣而生。耳識惟從八。除明緣故鼻",
    "X73n1452_012:0249c09": "舌身惟七。除空明二緣故。",
    "X73n1452_012:0249c10": "[0249c10] 合三離二觀塵世。",
    "X73n1452_012:0249c11": "[0249c11] 鼻舌身三識。合中取境。眼耳二識。離中取境。觀。即",
    "X73n1452_012:0249c12": "能緣見分。塵世。即所緣相分。",
    "X73n1452_012:0249c13": "[0249c13] 愚者難分識與根。",
    "X73n1452_012:0249c14": "[0249c14] 此言小乘愚法聲聞。不知根之與識。各有種子現",
    "X73n1452_012:0249c15": "行。以為根識互生也。不知根之種現。但能導識之",
    "X73n1452_012:0249c16": "種現。謂根為生識之緣則可。謂生識則不可。以識",
    "X73n1452_012:0249c17": "自有能生之種子故也。小乘未破所知障。於法不",
    "X73n1452_012:0249c18": "了。故難分耳。",
    "X73n1452_012:0249c19": "[0249c19] 變相觀空唯後得。果中猶自不詮真。",
    "X73n1452_012:0249c20": "[0249c20] 佛有根本智。有後得智。根本智。乃實智。能親緣真",
    "X73n1452_012:0249c21": "如。後得智。乃權智。但能了俗。不能親緣真如。果頭",
    "X73n1452_012:0249c22": "佛已破見思惑。能六根互用。變起相分。復觀相空。",
    "X73n1452_012:0249c23": "以不知前五。及七八等識。遂自認為後得智。不知",
    "X73n1452_012:0249c24": "後得智。乃從根本智而得者。小乘雖有如理如量",
    "X73n1452_012:0250a01": "二智。特其名耳。豈真後得智耶。即後得智。在佛果",
    "X73n1452_012:0250a02": "中。猶不詮真。況因中乎。詮。契也。根本智無分別。所",
    "X73n1452_012:0250a03": "以親緣真如。後得智。從色根起。是有分別的。所以",
    "X73n1452_012:0250a04": "不能親緣無分別理。",
    "X73n1452_012:0250a05": "[0250a05] 小乘以無我為真如。斷了六識分別執。便能六根",
    "X73n1452_012:0250a06": "互用。以為能親緣真如。",
    "X73n1452_012:0250a07": "[0250a07] 偈曰。小家果頭佛。理量徒有名。迷名不知義。疑大",
    "X73n1452_012:0250a08": "而起諍。五識同一覺。是以眼可聞。耳不能見色。實",
    "X73n1452_012:0250a09": "非本根咎。咎在分別者。以故見思破。六根即互用。",
    "X73n1452_012:0250a10": "彼小不知此。未究七八五。三者曉然了。橫計渠自",
    "X73n1452_012:0250a11": "破。既破棄舊法。悲哀歸大乘。羅什首初師。疑什亦",
    "X73n1452_012:0250a12": "有辨。一朝悟大理。仍復師羅什。",
    "X73n1452_012:0250a13": "[0250a13] 圓明初發成無漏。三類分身息苦輪。",
    "X73n1452_012:0250a14": "[0250a14] 前五識隨八識轉。佛位中。第八識轉為無漏白淨",
    "X73n1452_012:0250a15": "識。而相應心所。即成大圓鏡智。&#x6B58;爾現前。故云初",
    "X73n1452_012:0250a16": "發。則前五識即成無漏。三類身者。法報化。三身中",
    "X73n1452_012:0250a17": "之化身也。千丈大化身。被大乘四加行菩薩。丈六",
    "X73n1452_012:0250a18": "小化身。被大乘三資糧位。菩薩及二乘凡夫。隨類",
    "X73n1452_012:0250a19": "化身。則三乘普被。六趣均沾。以止息眾生苦輪也",
    "X73n1452_012:0250a20": "○前八句明有漏。後四句明無漏。",
    "X73n1452_012:0250a21": "第六識",
    "X73n1452_012:0250a22": "[0250a22] 俱頌其造善作惡不定之功能。",
    "X73n1452_012:0250a23": "[0250a23] 三性三量通三境。三界輪時易可知。",
    "X73n1452_012:0250a24": "[0250a24] 善。惡。無記。三性。現。比。非。三量。性。獨影。帶質。三境。俱",
    "X73n1452_012:0250b01": "通也。比者。比類而知。非者。情有理無。比度不著也。",
    "X73n1452_012:0250b02": "帶質境有二。以心緣心。中閒相分。從兩頭生。帶本",
    "X73n1452_012:0250b03": "質生起。名真帶質。以心緣色。中閒相分。惟從見分",
    "X73n1452_012:0250b04": "一頭生起。變帶質起。名似帶質。獨影亦有二。一有",
    "X73n1452_012:0250b05": "質獨影。五根種現。皆托質起。一無質獨影。緣空花",
    "X73n1452_012:0250b06": "兔角。及過未等所變相分。是五塵落謝影子。止緣",
    "X73n1452_012:0250b07": "過去五塵。與未來變起五塵影子。不緣見在五塵",
    "X73n1452_012:0250b08": "也。",
    "X73n1452_012:0250b09": "[0250b09] 前生六識。攬法塵影子。以成今生形種。今生又因",
    "X73n1452_012:0250b10": "形起影。是來生受形種子。今生若能六識作觀。破",
    "X73n1452_012:0250b11": "了我執。不攬法塵。則不受分段身矣○六識輪轉",
    "X73n1452_012:0250b12": "三界。顯易可知。",
    "X73n1452_012:0250b13": "[0250b13] 相應心所五十一。",
    "X73n1452_012:0250b14": "[0250b14] 此句是標數。性界二句是立名。欲令眾生因名以",
    "X73n1452_012:0250b15": "闡義。因義以會理。會理以致用。致用在作觀上說。",
    "X73n1452_012:0250b16": "致用以體道。體道以立德。",
    "X73n1452_012:0250b17": "[0250b17] 善惡臨時別配之。",
    "X73n1452_012:0250b18": "[0250b18] 六識遇善境時。與善心所相應。遇不善無記境時。",
    "X73n1452_012:0250b19": "與不善無記心所相應。故曰別配之。此特平平緣",
    "X73n1452_012:0250b20": "耳。若增上緣。則善心勇猛。惡心所。俱轉而為善矣。",
    "X73n1452_012:0250b21": "[0250b21] 性界受三恒轉易。",
    "X73n1452_012:0250b22": "[0250b22] 六識於三性。三界。併憂喜苦樂捨五受。恒常轉變",
    "X73n1452_012:0250b23": "改易也。",
    "X73n1452_012:0250b24": "[0250b24] 根隨信等總相連。",
    "X73n1452_012:0250c01": "[0250c01] 根本煩惱六。隨煩惱二十。善十一。等餘&#x5FA7;行五。別",
    "X73n1452_012:0250c02": "境五。不定四。共五十一。亦相連性界受等轉易也。",
    "X73n1452_012:0250c03": "[0250c03] 動身發語獨為最。",
    "X73n1452_012:0250c04": "[0250c04] 動身發語時。於八箇識中。行相最勝。以有情故也。",
    "X73n1452_012:0250c05": "[0250c05] 引滿能招業力牽。",
    "X73n1452_012:0250c06": "[0250c06] 引。引起也。滿。圓滿也。言六識能造業招果。",
    "X73n1452_012:0250c07": "[0250c07] 發起初心歡喜地。",
    "X73n1452_012:0250c08": "[0250c08] 歡喜地。因斷分別我法故。",
    "X73n1452_012:0250c09": "[0250c09] 此識於初地初心。轉成無漏。以斷有分別我法二",
    "X73n1452_012:0250c10": "執故。",
    "X73n1452_012:0250c11": "[0250c11] 俱生猶自現纏眠。",
    "X73n1452_012:0250c12": "[0250c12] 無分別我法二執。與生俱生。此時尚未斷。猶纏縳",
    "X73n1452_012:0250c13": "眠伏。以所知障未斷故。",
    "X73n1452_012:0250c14": "[0250c14] 遠行地後純無漏。觀察圓明照大千。",
    "X73n1452_012:0250c15": "[0250c15] 遠行乃第七地也。此識以前漏無漏閒&#x894D;而生。至",
    "X73n1452_012:0250c16": "此地後。則俱生二障。永不現行。而純無漏。相應心",
    "X73n1452_012:0250c17": "所。亦轉為妙觀察智。而圓明照大千矣。",
    "X73n1452_012:0250c18": "第七識",
    "X73n1452_012:0250c19": "[0250c19] 帶質有覆通情本。",
    "X73n1452_012:0250c20": "[0250c20] 七識於三境中緣帶質境。三性中惟有覆無記性。",
    "X73n1452_012:0250c21": "有覆者。障蔽真性。通六識情故。本八識也。通情本。",
    "X73n1452_012:0250c22": "故曰相分兩頭生。",
    "X73n1452_012:0250c23": "[0250c23] 七識緣八識見分。為內自我。七識是心。本識亦是",
    "X73n1452_012:0250c24": "心。所以說以心緣心。真帶質。八識是其本質。故七",
    "X73n1452_012:0251a01": "識既以八識見分為內自我。則八識見分。即七識",
    "X73n1452_012:0251a02": "本位。八識見分緣色。即七識緣色也。色非真。故曰",
    "X73n1452_012:0251a03": "似帶質。",
    "X73n1452_012:0251a04": "[0251a04] 問帶質是帶八識本質而生了。然如何是七識的",
    "X73n1452_012:0251a05": "境。八識能藏一切。所藏一切根身器界。我愛執藏。",
    "X73n1452_012:0251a06": "八識便有境了。這境從何來。是從六識來也。便知",
    "X73n1452_012:0251a07": "七識原無體位。其相分從六八兩頭而生。",
    "X73n1452_012:0251a08": "[0251a08] 隨緣執我量為非。",
    "X73n1452_012:0251a09": "[0251a09] 此識於無分別我法二執。是任運綿綿。故云隨緣",
    "X73n1452_012:0251a10": "執我。",
    "X73n1452_012:0251a11": "[0251a11] 八大&#x5FA7;行別境慧。貪癡我見慢相隨。",
    "X73n1452_012:0251a12": "[0251a12] 大隨惟八。&#x5FA7;行五別境。止通慧。根本煩惱。止具四。",
    "X73n1452_012:0251a13": "貪癡見慢是也。",
    "X73n1452_012:0251a14": "[0251a14] 恒審思量我相隨。",
    "X73n1452_012:0251a15": "[0251a15] 前五識非恒非審。六識審而非恒。惟此識恒常審",
    "X73n1452_012:0251a16": "推思察量度。執八識見分為我。故曰我相隨。",
    "X73n1452_012:0251a17": "[0251a17] 有情日夜鎮昏迷。四惑八大相應起。",
    "X73n1452_012:0251a18": "[0251a18] 既執八識為內自我。則有情恒處生死長夜而不",
    "X73n1452_012:0251a19": "自覺。以與四惑八大相應而起。四惑。即根本煩惱",
    "X73n1452_012:0251a20": "四。",
    "X73n1452_012:0251a21": "[0251a21] 六轉呼為染淨依。",
    "X73n1452_012:0251a22": "[0251a22] 八個識俱為轉識。惟六識作觀。則諸識俱轉。故轉",
    "X73n1452_012:0251a23": "獨加於六識。呼七識為染淨之依。&#x8462;六識有分別。",
    "X73n1452_012:0251a24": "七識無分別。有分別。依無分別起。以無分別近無",
    "X73n1452_012:0251b01": "情故。",
    "X73n1452_012:0251b02": "[0251b02] 極喜初心平等性。無功用行我恒摧。",
    "X73n1452_012:0251b03": "[0251b03] 凡一地中。具初中後三心。即入住出也。此識於初",
    "X73n1452_012:0251b04": "地初心。斷一分無明。便轉成無漏。為似平等性智。",
    "X73n1452_012:0251b05": "以因中轉也。無功用行。是八地無分別我法二執。",
    "X73n1452_012:0251b06": "至此盡斷。故曰我恒摧。乃為真平等性智矣。",
    "X73n1452_012:0251b07": "[0251b07] 六識到第八地。轉妙觀察智。如何七識初地初心。",
    "X73n1452_012:0251b08": "就轉平等智耶。&#x8462;六識到觀成後。轉妙觀察智。初",
    "X73n1452_012:0251b09": "作觀時。轉為似妙觀察智。",
    "X73n1452_012:0251b10": "[0251b10] 如來現起他受用。十地菩薩所被機。",
    "X73n1452_012:0251b11": "[0251b11] 佛果位中。現十種他受用身。十地菩薩。乃所被之",
    "X73n1452_012:0251b12": "機也。",
    "X73n1452_012:0251b13": "第八識",
    "X73n1452_012:0251b14": "[0251b14] 性惟無覆五遍行。",
    "X73n1452_012:0251b15": "[0251b15] 此識因中。於三性中。惟無覆無記性。緣境之時。相",
    "X73n1452_012:0251b16": "應心所。惟五遍行。",
    "X73n1452_012:0251b17": "[0251b17] 界地隨他業力生。",
    "X73n1452_012:0251b18": "[0251b18] 此識於三界九地之中。隨六識善惡業力而生。以",
    "X73n1452_012:0251b19": "八識無記性故。",
    "X73n1452_012:0251b20": "[0251b20] 二乘不了因迷執。由此能興論主諍。",
    "X73n1452_012:0251b21": "[0251b21] 此識最微細。所以二乘愚法聲聞。不信有此。惟以",
    "X73n1452_012:0251b22": "前六識受熏持種。斷了見思。執為如理智。六根互",
    "X73n1452_012:0251b23": "用。執為如量智。以無明全未破故。所以大乘論主",
    "X73n1452_012:0251b24": "反覆辯論。證有此識也。",
    "X73n1452_012:0251c01": "[0251c01] 浩浩三藏不可窮。",
    "X73n1452_012:0251c02": "[0251c02] 能持種子不失曰能藏。受染淨等熏曰所藏。七識",
    "X73n1452_012:0251c03": "執為我曰執藏。三藏體用深廣。故凡小不達。",
    "X73n1452_012:0251c04": "[0251c04] 淵深七浪境為風。",
    "X73n1452_012:0251c05": "[0251c05] 八識如澄湛之淵。由前七個識攬前境為風。興起",
    "X73n1452_012:0251c06": "波浪耳。",
    "X73n1452_012:0251c07": "[0251c07] 受薰持種根身器。",
    "X73n1452_012:0251c08": "[0251c08] 此識能受前染淨熏。能持根身器界種子。根是六",
    "X73n1452_012:0251c09": "根。身為內世界。器為外世界。",
    "X73n1452_012:0251c10": "[0251c10] 去後來先作主公。",
    "X73n1452_012:0251c11": "[0251c11] 惟此識為總報主。",
    "X73n1452_012:0251c12": "[0251c12] 不動地前纔捨藏。金剛道後異熟空。",
    "X73n1452_012:0251c13": "[0251c13] 第八地為不動地。此識初至此地。纔捨能藏所藏",
    "X73n1452_012:0251c14": "執藏。至金剛道後。乃等覺位。異熟者。變異而熟。異",
    "X73n1452_012:0251c15": "時而熟。異類而熟。金剛道後。斷生相無明。異熟種",
    "X73n1452_012:0251c16": "子方空也。",
    "X73n1452_012:0251c17": "[0251c17] 金剛觀智。是智之名。言其堅利能壞一切無明。有",
    "X73n1452_012:0251c18": "生住異滅。異熟空。則瞥起一念。無明空矣。",
    "X73n1452_012:0251c19": "[0251c19] 大圓無垢同時發。普照十方塵剎中。",
    "X73n1452_012:0251c20": "[0251c20] 此識至佛果位中。轉成上品無漏淨體。號無垢識。",
    "X73n1452_012:0251c21": "與相應大圓鏡智。同發起時。普照十方。圓明世界。",
    "X73n1452_012:0251c22": "唯識略解",
    "X73n1452_012:0251c23": "[0251c23] 夫搜剔陰陽之奧。囊括造化之精。洞洪濛之源。破渾",
    "X73n1452_012:0251c24": "沌之竅。超儒老而獨高。冠百氏而弘深。舍唯識之宗",
    "X73n1452_012:0252a01": "而他求。未之有也。夫唯遮境有。識簡心空。遮境則識",
    "X73n1452_012:0252a02": "外無法。簡空則非同枯滅。是以夷斷常之坑。塞生滅",
    "X73n1452_012:0252a03": "之路。圓彰中道。刊定因明。魔外望絕。凡聖共遵耳。然",
    "X73n1452_012:0252a04": "識有八種。有心王心所之殊。苟非智慧空靈。思量妙",
    "X73n1452_012:0252a05": "絕。豈易窺其庭哉。阿賴耶識等。大略窮其所由生。直",
    "X73n1452_012:0252a06": "以真如照極反昧。生滅與不生滅和合。謂之證自證",
    "X73n1452_012:0252a07": "分。即如醒人忽爾昏作人語。雖聞而不能了了。謂之",
    "X73n1452_012:0252a08": "醒耶。又不能了了。謂之昏耶。人語又聞。此之謂昏醒",
    "X73n1452_012:0252a09": "相半。迷悟之關也。此等時節。有人喚之。則昏隨醒矣。",
    "X73n1452_012:0252a10": "不喚則醒隨昏矣。醒既隨昏。而外不能了境。又不作",
    "X73n1452_012:0252a11": "夢。惟昏然而已。謂之自證分。此等時節。位無能所。冥",
    "X73n1452_012:0252a12": "然獨存也。少頃頓夢種種悲歡苦樂。據能觀而言。謂",
    "X73n1452_012:0252a13": "之見分。即所觀之所。即相分。或問曰。見相二分。前後",
    "X73n1452_012:0252a14": "生耶。抗然生耶。余應之曰。見相二分。謂之前後生者。",
    "X73n1452_012:0252a15": "現量之中。不許有無分別。纔生分別。現量滅矣。謂之",
    "X73n1452_012:0252a16": "抗生。則能所弗同也。此四分乃八識之本。故有志於",
    "X73n1452_012:0252a17": "此宗者。不可不留神焉。四分通澈。則八識之綱。思過",
    "X73n1452_012:0252a18": "半矣。",
    "X73n1452_012:0252a19": "[0252a19] 夫八識四分。乃相宗之綱骨也。阿賴耶識。末那識。分",
    "X73n1452_012:0252a20": "別識。眼耳鼻舌身五識。謂之八識。證自證分。自證分。",
    "X73n1452_012:0252a21": "見分。相分。謂之四分。究本言之。八識四分。初無別體。",
    "X73n1452_012:0252a22": "特以真如隨緣。乃成種種耳。夫真如隨緣之旨。最難",
    "X73n1452_012:0252a23": "明了。良以真如清淨。初無薰染。如何瞥起隨緣耶。於",
    "X73n1452_012:0252a24": "此參之不已。忽然悟入。所謂八識四分。不煩少檢。唯",
    "X73n1452_012:0252b01": "識之書。便能了了矣。故曰性宗通而相宗不通。則性",
    "X73n1452_012:0252b02": "宗所見。猶未圓滿。通相宗而不通性宗。則相宗所見。",
    "X73n1452_012:0252b03": "亦未精徹。性相俱通。而未悟達磨之禪。則如葉公畫",
    "X73n1452_012:0252b04": "龍。頭角望之非不宛然也。欲其濟亢旱。興雷雨。斷不",
    "X73n1452_012:0252b05": "能焉。是以有志於出世。而荷擔法道。若性。若相。若禪",
    "X73n1452_012:0252b06": "宗。敢不端誠而留神哉。惟相宗名義數多。若非心智",
    "X73n1452_012:0252b07": "妙密。委曲精搜。實未易明也。今則取大略稍論而疏",
    "X73n1452_012:0252b08": "之。但粗曉蒙孺耳。大抵阿賴耶識。通前眼耳鼻舌身",
    "X73n1452_012:0252b09": "五識。當併而發揮之。似覺易明。&#x8462;阿賴耶識。及前五",
    "X73n1452_012:0252b10": "識。皆屬現量。又皆上品果中轉也。若第七識。第六識",
    "X73n1452_012:0252b11": "則三品皆具。三品者。見道為下品。修道為中品。究竟",
    "X73n1452_012:0252b12": "為上品。故七六因中轉也。或曰。前五識成無漏相應",
    "X73n1452_012:0252b13": "心品。現身益物。何以先言第八成無漏耶。以圓明初",
    "X73n1452_012:0252b14": "發。乃第八識相應心品。成大圓鏡智。故其前五根。即",
    "X73n1452_012:0252b15": "第八識所變相分。能變本識。既成無漏。所變五根。自",
    "X73n1452_012:0252b16": "當即成無漏矣。能發五根。既成無漏。則所發五識。遂",
    "X73n1452_012:0252b17": "成無漏何疑哉。或曰。既言八識轉成四智。何故&#x5374;言",
    "X73n1452_012:0252b18": "相應心品耶。對曰。唯識第十云。此四品總攝佛地。一",
    "X73n1452_012:0252b19": "切有為功德皆盡。此轉有漏八識七識六識五識相",
    "X73n1452_012:0252b20": "應心品如次而得。智雖非識而依識。轉識為主。故說",
    "X73n1452_012:0252b21": "識轉得。又有漏位。智劣識強。無漏位中。智強識劣。為",
    "X73n1452_012:0252b22": "勸有情。依智捨識。故說轉識成智也。大乘所緣緣義",
    "X73n1452_012:0252b23": "曰。言是帶己相者。帶與己相。各有二義。言帶有二義",
    "X73n1452_012:0252b24": "者。一則挾帶。即能緣心親挾境體而緣。二則變帶。即",
    "X73n1452_012:0252c01": "能緣心變起相分而緣也。親挾者。謂之實境。變起者。",
    "X73n1452_012:0252c02": "謂之假境。假境者何。即實境影子也。影子者何。謂前",
    "X73n1452_012:0252c03": "五識親挾實境。乃任運而緣。不帶名言。現量中也。譬",
    "X73n1452_012:0252c04": "諸明鏡。物臨即照。原無心也。纔覺妍醜。現量已滅。即",
    "X73n1452_012:0252c05": "落比量矣。余是知假境影子。意識所緣耳。又能緣心",
    "X73n1452_012:0252c06": "變起相分而緣。亦假境也。今安慧宗中。妄謂因中無",
    "X73n1452_012:0252c07": "漏五識。能緣真如。殊不知五識成智。必待第八識轉",
    "X73n1452_012:0252c08": "而為根本智。然後五識轉成所作智也。此中目此智",
    "X73n1452_012:0252c09": "為後得者何也。謂根本而後得也。以五識及第八識",
    "X73n1452_012:0252c10": "皆屬現量。果上同轉故也。彼謂因中五識未轉智而",
    "X73n1452_012:0252c11": "能緣真如。非妄而何。縱於果上識雖轉智。第能照俗",
    "X73n1452_012:0252c12": "而不能緣真如故。護法師曰。果中猶自不詮真。況因",
    "X73n1452_012:0252c13": "中乎。"
}