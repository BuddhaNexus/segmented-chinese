{
    "T31n1602_001:0480b10": "No. 1602 [cf. No. 1603]",
    "T31n1602_001:0480b11": "顯揚聖教論卷第一",
    "T31n1602_001:0480b13": "無著菩薩造",
    "T31n1602_001:0480b14": "三藏法師玄奘奉 詔譯",
    "T31n1602_001:0480b15": "攝事品第一",
    "T31n1602_001:0480b16": " 善逝善說妙三身  無畏無流證教法",
    "T31n1602_001:0480b17": " 上乘真實牟尼子  我今至誠先讚禮",
    "T31n1602_001:0480b18": " 稽首次敬大慈尊  將紹種智法王位",
    "T31n1602_001:0480b19": " 無依世間所歸趣  宣說瑜伽師地者",
    "T31n1602_001:0480b20": " 昔我無著從彼聞  今當錯綜地中要",
    "T31n1602_001:0480b21": " 顯揚聖教慈悲故  文約義周而易曉",
    "T31n1602_001:0480b22": " 攝事淨義成善巧  無常苦空與無性",
    "T31n1602_001:0480b23": " 現觀瑜伽不思議  攝勝決擇十一品",
    "T31n1602_001:0480b24": " 一切界雜染  諦依止覺分",
    "T31n1602_001:0480b25": " 補特伽羅果  諸功德九事",
    "T31n1602_001:0480b26": "[0480b26] 論曰。一切者有五法總攝菩薩藏。何等為五。",
    "T31n1602_001:0480b27": "頌曰。",
    "T31n1602_001:0480b28": " 心心所有色  不相應無為",
    "T31n1602_001:0480b29": "[0480b29] 論曰。心者謂心意識差別名也。問何等為識。",
    "T31n1602_001:0480c01": "答識有八種。謂阿賴耶識眼耳鼻舌身識意",
    "T31n1602_001:0480c02": "及意識。",
    "T31n1602_001:0480c03": "[0480c03] 阿賴耶識者。謂先世所作增長業煩惱為緣。",
    "T31n1602_001:0480c04": "無始時來戲論熏習為因。所生一切種子異",
    "T31n1602_001:0480c05": "熟識為體。此識能執受了別色根根所依處",
    "T31n1602_001:0480c06": "及戲論熏習。於一切時一類生滅不可了知。",
    "T31n1602_001:0480c07": "又能執持了別外器世界與不苦不樂受等相",
    "T31n1602_001:0480c08": "應一向無覆無記與轉識等作所依因與染淨",
    "T31n1602_001:0480c09": "轉識受等俱轉能增長有染轉識等為業及能",
    "T31n1602_001:0480c10": "損減清淨轉識等為業。云何知有此識。如薄",
    "T31n1602_001:0480c11": "伽梵說。無明所覆愛結所繫。愚夫感得有識",
    "T31n1602_001:0480c12": "之身。此言顯有異熟阿賴耶識。又說如五種",
    "T31n1602_001:0480c13": "子。此則名為有取之識。此言顯有一切種子",
    "T31n1602_001:0480c14": "阿賴耶識。又說阿陀那識甚深細一切種子",
    "T31n1602_001:0480c15": "如暴流。我於凡愚不開演。恐彼分別執為",
    "T31n1602_001:0480c16": "我。眼識者謂從阿賴耶識種子所生。依於眼",
    "T31n1602_001:0480c17": "根與彼俱轉。緣色境界了別為性。如薄伽梵",
    "T31n1602_001:0480c18": "說。內眼處不壞外色處。現前及彼所生作意",
    "T31n1602_001:0480c19": "正起如是所生眼識得生。又說緣眼及色眼",
    "T31n1602_001:0480c20": "識得生。如是應知。乃至身識。此中差別者。謂",
    "T31n1602_001:0480c21": "各依自根各緣自境。各別了別一切應引。如",
    "T31n1602_001:0480c22": "前二經。",
    "T31n1602_001:0480c23": "[0480c23] 意者。謂從阿賴耶識種子所生還緣彼識。我",
    "T31n1602_001:0480c24": "癡我愛我我所執我慢相應。或翻彼相應。於",
    "T31n1602_001:0480c25": "一切時恃舉為行。或平等行與彼俱轉。了別",
    "T31n1602_001:0480c26": "為性。如薄伽梵說。內意處不壞外法處。現前",
    "T31n1602_001:0480c27": "及彼所生作意正起。如是所生意識得生。意",
    "T31n1602_001:0480c28": "識者。謂從阿賴耶識種子所生。依於意根與",
    "T31n1602_001:0480c29": "彼俱轉。緣一切共不共法為境了別為性。心",
    "T31n1602_001:0481a01": "所有法者。謂若法從阿賴耶識種子所生。依",
    "T31n1602_001:0481a02": "心所起與心俱轉相應。彼復云何謂遍行有",
    "T31n1602_001:0481a03": "五。一作意二觸三受四想五思。別境有五。一",
    "T31n1602_001:0481a04": "欲二勝解三念四等持五慧。善有十一。一信",
    "T31n1602_001:0481a05": "二慚三愧四無貪五無瞋六無癡七精進八輕",
    "T31n1602_001:0481a06": "安九不放逸十捨十一不害。煩惱有六。一貪",
    "T31n1602_001:0481a07": "二瞋三慢四無明五見六疑。隨煩惱有二十。",
    "T31n1602_001:0481a08": "一忿二恨三覆四惱五嫉六慳七誑八諂九憍",
    "T31n1602_001:0481a09": "十害十一無慚十二無愧十三惛沈十四掉舉",
    "T31n1602_001:0481a10": "十五不信十六懈怠十七放逸十八失念十九",
    "T31n1602_001:0481a11": "心亂二十不正。知不定有四。一惡作二睡眠",
    "T31n1602_001:0481a12": "三尋四伺。",
    "T31n1602_001:0481a13": "[0481a13] 作意者。謂從阿賴耶識種子所生。依心所起",
    "T31n1602_001:0481a14": "與心俱轉相應。動心為體引心為業。由此與",
    "T31n1602_001:0481a15": "心同緣一境。故說和合非不和合。如經中說。",
    "T31n1602_001:0481a16": "若於此作意即於此了別若於此了別即於此",
    "T31n1602_001:0481a17": "作意。是故此二恒和合非不和合。此二法不",
    "T31n1602_001:0481a18": "可施設離別殊異。復如是說。心心法行不可",
    "T31n1602_001:0481a19": "思議。又說由彼所生作意正起如是所生眼",
    "T31n1602_001:0481a20": "等識生。",
    "T31n1602_001:0481a21": "[0481a21] 觸者。謂三事和合分別為體受依為業如經",
    "T31n1602_001:0481a22": "說。有六觸身。又說眼色為緣能起眼識。如是",
    "T31n1602_001:0481a23": "三法聚集合故能有所觸。又說觸為受緣。受",
    "T31n1602_001:0481a24": "者謂領納為體。愛緣為業。如經說有六受身。",
    "T31n1602_001:0481a25": "又說受為愛緣。",
    "T31n1602_001:0481a26": "[0481a26] 想者。謂名句文身熏習為緣。從阿賴耶識種",
    "T31n1602_001:0481a27": "子所生。依心所起與心俱轉。相應取相為體。",
    "T31n1602_001:0481a28": "發言議為業。如經說有六想身。又說如其所",
    "T31n1602_001:0481a29": "想而起言議。思者謂令心造作得失俱非。意",
    "T31n1602_001:0481b01": "業為體。或為和合。或為別離。或為隨與。或為",
    "T31n1602_001:0481b02": "貪愛。或為瞋恚。或為棄捨。或起尋伺。或復為",
    "T31n1602_001:0481b03": "起身語二業。或為染污。或為清淨行。善不",
    "T31n1602_001:0481b04": "善非二為業。如經說有六思身。又說當知我",
    "T31n1602_001:0481b05": "說。今六觸處即前世思所造故業。",
    "T31n1602_001:0481b06": "[0481b06] 欲者。謂於所樂境希望為體。勤依為業。如經",
    "T31n1602_001:0481b07": "說欲為一切諸法根本。",
    "T31n1602_001:0481b08": "[0481b08] 勝解者。謂於決定境如其所應印解為體。不",
    "T31n1602_001:0481b09": "可引轉為業。如經說我等今者心生勝解。是",
    "T31n1602_001:0481b10": "內六處必定無我。",
    "T31n1602_001:0481b11": "[0481b11] 念者。謂於串習境令心明記不忘為體。等持",
    "T31n1602_001:0481b12": "所依為業。如經說諸念與隨念別念及憶不",
    "T31n1602_001:0481b13": "忘不失法心明記為性。",
    "T31n1602_001:0481b14": "[0481b14] 等持者。謂於所觀境專住一緣為體。令心不",
    "T31n1602_001:0481b15": "散智依為業。如經說諸令心住與等住安住",
    "T31n1602_001:0481b16": "近住及定住不亂不散攝寂止等持心住一緣",
    "T31n1602_001:0481b17": "性。",
    "T31n1602_001:0481b18": "[0481b18] 慧者。謂即於所觀境簡擇為體。如理不如理",
    "T31n1602_001:0481b19": "非如理非不如理悟入所知為業。如經說簡",
    "T31n1602_001:0481b20": "擇諸法最極簡擇極簡擇法遍了近了黠了通",
    "T31n1602_001:0481b21": "達審察聰叡覺明慧行毘&#x9262;舍那。",
    "T31n1602_001:0481b22": "[0481b22] 信者。謂於有體有德有能心淨忍可為體。斷",
    "T31n1602_001:0481b23": "不信障為業。能得菩提資糧圓滿為業。利益",
    "T31n1602_001:0481b24": "自他為業。能趣善道為業。增長淨信為業。如",
    "T31n1602_001:0481b25": "經說於如來所起堅固信。",
    "T31n1602_001:0481b26": "[0481b26] 慚者謂依自增上及法增上羞恥過惡為體。",
    "T31n1602_001:0481b27": "斷無慚障為業。如前乃至增長慚為業。如經",
    "T31n1602_001:0481b28": "說慚於所慚。乃至廣說。愧者。謂依世增上羞",
    "T31n1602_001:0481b29": "恥過惡為體。斷無愧障為業。如前乃至增長",
    "T31n1602_001:0481c01": "愧為業。如經說愧於所愧。乃至廣說。",
    "T31n1602_001:0481c02": "[0481c02] 無貪者。謂於有有具厭離無執不藏不愛無",
    "T31n1602_001:0481c03": "著為體。能斷貪障為業。如前乃至增長無貪",
    "T31n1602_001:0481c04": "為業。如經說無貪善根。無瞋者。謂於諸有情",
    "T31n1602_001:0481c05": "心無損害慈愍為體。能斷瞋障為業。如前乃",
    "T31n1602_001:0481c06": "至增長無瞋為業。如經說無瞋善根。",
    "T31n1602_001:0481c07": "[0481c07] 無癡者。謂正了真實為體。能斷癡障為業。如",
    "T31n1602_001:0481c08": "前乃至增長無癡為業。如經說無癡善根。精",
    "T31n1602_001:0481c09": "進者。謂心勇無惰不自輕賤為體。斷懈怠障",
    "T31n1602_001:0481c10": "為業。如前乃至增長精進為業。如經說起精",
    "T31n1602_001:0481c11": "進住有勢有勤有勇堅猛不捨善軛。",
    "T31n1602_001:0481c12": "[0481c12] 輕安者。謂遠離&#x9E81;重身心調暢為體。斷&#x9E81;重",
    "T31n1602_001:0481c13": "障為業。如前乃至能增長輕安為業。如經說",
    "T31n1602_001:0481c14": "適悅於意身及心安。不放逸者。謂總攝無貪",
    "T31n1602_001:0481c15": "無瞋無癡精進為體。依此能斷惡不善法。及",
    "T31n1602_001:0481c16": "能修彼對治善法斷放逸障為業。如前乃至",
    "T31n1602_001:0481c17": "增長不放逸為業。如經說所有無量善法生",
    "T31n1602_001:0481c18": "起一切皆依不放逸根。",
    "T31n1602_001:0481c19": "[0481c19] 捨者。謂總攝無貪無瞋無癡精進為體。依此",
    "T31n1602_001:0481c20": "捨故得心平等得心正直心無發動斷發動障",
    "T31n1602_001:0481c21": "為業。如前乃至增長捨為業。由不放逸除遣",
    "T31n1602_001:0481c22": "染法。由彼捨故於已除遣不染污住。如經",
    "T31n1602_001:0481c23": "說為除貪憂心依止捨。",
    "T31n1602_001:0481c24": "[0481c24] 不害者。謂由不惱害諸有情故悲哀惻愴愍",
    "T31n1602_001:0481c25": "物為體。能斷害障為業。如前乃至增長不害",
    "T31n1602_001:0481c26": "為業。如經說由不害故知彼聰叡乃至廣說。",
    "T31n1602_001:0481c27": "貪者。謂於五取蘊愛樂覆藏保著為體。或是",
    "T31n1602_001:0481c28": "俱生或分別起能障無貪為業。障得菩提資",
    "T31n1602_001:0481c29": "糧圓滿為業。損害自他為業。能趣惡道為業。",
    "T31n1602_001:0482a01": "增長貪欲為業。如經說諸有貪愛者為貪所",
    "T31n1602_001:0482a02": "伏蔽。",
    "T31n1602_001:0482a03": "[0482a03] 瞋者。謂於有情欲興損害為體。或是俱生或",
    "T31n1602_001:0482a04": "分別起能障無瞋為業。如前乃至增長瞋恚",
    "T31n1602_001:0482a05": "為業。如經說諸有瞋恚者為瞋所伏蔽。",
    "T31n1602_001:0482a06": "[0482a06] 慢者。謂以他方己計我為勝我等我劣令心",
    "T31n1602_001:0482a07": "恃舉為體。或是俱生或分別起能障無慢為",
    "T31n1602_001:0482a08": "業。如前乃至增長慢為業。如經說三種慢類",
    "T31n1602_001:0482a09": "我勝慢類我等慢類我劣慢類。無明者。謂不",
    "T31n1602_001:0482a10": "正了真實為體。或是俱生或分別起能障正",
    "T31n1602_001:0482a11": "了為業。如前乃至增長無明為業。如經說諸",
    "T31n1602_001:0482a12": "有愚癡者無明所伏蔽。",
    "T31n1602_001:0482a13": "[0482a13] 見者。謂五見為體。一薩迦耶見。謂於五取蘊",
    "T31n1602_001:0482a14": "計我我所染污慧為體。或是俱生或分別起",
    "T31n1602_001:0482a15": "能障無我無顛倒解為業。如前乃至增長薩",
    "T31n1602_001:0482a16": "迦耶見為業。如經說如是知見永斷三結。謂",
    "T31n1602_001:0482a17": "身見戒禁取疑。二邊執見。謂於五取蘊執計",
    "T31n1602_001:0482a18": "斷常染污慧為體。或是俱生或分別起能障",
    "T31n1602_001:0482a19": "無常無顛倒解為業。如前乃至增長邊執見",
    "T31n1602_001:0482a20": "為業。如經說迦多衍那一切世間依止二種",
    "T31n1602_001:0482a21": "或有或無。三邪見。謂謗因謗果或謗功用或",
    "T31n1602_001:0482a22": "壞實事染污慧為體。唯分別起能障正見為",
    "T31n1602_001:0482a23": "業。如前乃至增長邪見為業。如經說有邪見",
    "T31n1602_001:0482a24": "者所執皆倒。乃至廣說。四見取。謂於前三見",
    "T31n1602_001:0482a25": "及見所依蘊計最勝上及與第一染污慧為體。",
    "T31n1602_001:0482a26": "唯分別起能障苦及不淨無顛倒解為業。如",
    "T31n1602_001:0482a27": "前乃至增長見取為業。如經說於自所見取",
    "T31n1602_001:0482a28": "執堅住。乃至廣說。五戒禁取。謂於前諸見及",
    "T31n1602_001:0482a29": "見所依蘊計為清淨解脫出離染污慧為體。",
    "T31n1602_001:0482b01": "唯分別起能障如前無顛倒解為業。如前乃",
    "T31n1602_001:0482b02": "至增長戒禁取為業。如經說取結所繫。疑",
    "T31n1602_001:0482b03": "者。謂於諸諦猶豫不決為體。唯分別起能障",
    "T31n1602_001:0482b04": "無疑為業。如前乃至增長疑為業。如經說猶",
    "T31n1602_001:0482b05": "豫者疑。",
    "T31n1602_001:0482b06": "[0482b06] 忿者。謂於現在違緣令心憤發為體。能障無",
    "T31n1602_001:0482b07": "瞋為業。乃至增長忿為業。",
    "T31n1602_001:0482b08": "[0482b08] 恨者。謂於過去違緣結怨不捨為體。能障無",
    "T31n1602_001:0482b09": "瞋為業。乃至增長恨為業。",
    "T31n1602_001:0482b10": "[0482b10] 覆者。謂於過犯若他諫誨若不諫誨祕所作",
    "T31n1602_001:0482b11": "惡為體。能障發露悔過為業。乃至增長覆為",
    "T31n1602_001:0482b12": "業。",
    "T31n1602_001:0482b13": "[0482b13] 惱者。謂於過犯若他諫誨便發&#x9E81;言心暴不",
    "T31n1602_001:0482b14": "忍為體能障善友為業。乃至增長惱為業。",
    "T31n1602_001:0482b15": "[0482b15] 嫉者。謂於他所有功德名譽恭敬利養心&#x59AC;",
    "T31n1602_001:0482b16": "不悅為體。能障慈仁為業。乃至增長嫉為業。",
    "T31n1602_001:0482b17": "[0482b17] 慳者。謂積聚&#x608B;著為體。能障無貪為業。乃",
    "T31n1602_001:0482b18": "至增長慳為業。",
    "T31n1602_001:0482b19": "[0482b19] 誑者。謂為惑亂他現不實事心詭為體。能障",
    "T31n1602_001:0482b20": "愛敬為業。乃至增長誑為業。",
    "T31n1602_001:0482b21": "[0482b21] 諂者。謂為欺彼故詐現恭順心曲為體。能障",
    "T31n1602_001:0482b22": "愛敬為業。乃至增長諂為業。如經說忿恨覆",
    "T31n1602_001:0482b23": "惱嫉慳誑諂。",
    "T31n1602_001:0482b24": "[0482b24] 憍者。謂暫獲世間興盛等事心恃高舉無所",
    "T31n1602_001:0482b25": "忌憚為體。能障厭離為業。乃至增長憍為業。",
    "T31n1602_001:0482b26": "如經說無正聞愚夫見少年無病壽命等暫住",
    "T31n1602_001:0482b27": "而廣生憍逸。乃至廣說。",
    "T31n1602_001:0482b28": "[0482b28] 害者。謂逼惱有情無悲無愍無哀無憐無惻",
    "T31n1602_001:0482b29": "為體。能障不害為業。乃至增長害為業。如經",
    "T31n1602_001:0482c01": "說諸有害者必損惱他。",
    "T31n1602_001:0482c02": "[0482c02] 無慚者。謂於自及法二種增上不恥過惡為",
    "T31n1602_001:0482c03": "體。能障慚為業。乃至增長無慚為業。如經說",
    "T31n1602_001:0482c04": "不慚所慚無慚生起惡不善法。乃至廣說。無",
    "T31n1602_001:0482c05": "愧者。謂於世增上不恥過惡為體。能障愧為",
    "T31n1602_001:0482c06": "業。乃至增長無愧為業。如經說不愧所愧無",
    "T31n1602_001:0482c07": "愧生起惡不善法。乃至廣說。",
    "T31n1602_001:0482c08": "[0482c08] 惛沈者。謂依身&#x9E81;重甘執不進以為樂故令",
    "T31n1602_001:0482c09": "心沈沒為體。能障毘&#x9262;舍那為業。乃至增長",
    "T31n1602_001:0482c10": "惛沈為業。如經說此人生起身意惛沈。掉舉",
    "T31n1602_001:0482c11": "者。謂依不正尋求或復追念曾所經見戲樂",
    "T31n1602_001:0482c12": "等事心不靜息為體。能障奢摩他為業。乃至",
    "T31n1602_001:0482c13": "增長掉舉為業。如經說汝為掉動亦復高舉。",
    "T31n1602_001:0482c14": "乃至廣說。",
    "T31n1602_001:0482c15": "[0482c15] 不信者。謂於有體有德有能心不淨信為體。",
    "T31n1602_001:0482c16": "障信為業。乃至增長不信為業。如經說若人",
    "T31n1602_001:0482c17": "不住不淨信心終無退失所有善法乃至廣說。",
    "T31n1602_001:0482c18": "[0482c18] 懈怠者。謂耽著睡眠倚臥樂故怖畏升進自",
    "T31n1602_001:0482c19": "輕蔑故心不勉勵為體。能障發起正勤為業。",
    "T31n1602_001:0482c20": "乃至增長懈怠為業。如經說若有懈怠必退",
    "T31n1602_001:0482c21": "正勤。乃至廣說。",
    "T31n1602_001:0482c22": "[0482c22] 放逸者。謂總貪瞋癡懈怠為體。由依此故心",
    "T31n1602_001:0482c23": "不制正惡不善法及不修習彼對治法障不",
    "T31n1602_001:0482c24": "放逸為業。乃至增長放逸為業。如經說夫放",
    "T31n1602_001:0482c25": "逸者是生死&#x8FF9;。乃至廣說。",
    "T31n1602_001:0482c26": "[0482c26] 失念者。謂於久所作所說所思若法若義染",
    "T31n1602_001:0482c27": "污不記為體。障不忘念為業乃至增長失念為",
    "T31n1602_001:0482c28": "業。如經說謂失念者無所能為。乃至廣說。",
    "T31n1602_001:0482c29": "心亂者。謂於所修善心不喜樂為依止故馳",
    "T31n1602_001:0483a01": "散外緣為體。能障等持為業乃至增長心亂",
    "T31n1602_001:0483a02": "為業。如經說若於五欲其心散亂流轉不息。",
    "T31n1602_001:0483a03": "乃至廣說。",
    "T31n1602_001:0483a04": "[0483a04] 不正知者。謂於身語意行不正了住染污慧",
    "T31n1602_001:0483a05": "為體。能障正知為業。乃至增長不正知為業。",
    "T31n1602_001:0483a06": "如經說有失念者住不正知。乃至廣說。",
    "T31n1602_001:0483a07": "[0483a07] 惡作者。謂於已作未作善不善事若染不染",
    "T31n1602_001:0483a08": "悵怏追變為體能障奢摩他為業。乃至增長",
    "T31n1602_001:0483a09": "惡作為業。如經說若懷追悔則不安隱。乃至",
    "T31n1602_001:0483a10": "廣說。",
    "T31n1602_001:0483a11": "[0483a11] 睡眠者。謂略攝於心不自在轉為體。能障毘",
    "T31n1602_001:0483a12": "&#x9262;舍那為業。乃至增長睡眠為業。如經說貪",
    "T31n1602_001:0483a13": "著睡眠味如大魚所吞。尋者。謂或時由思於",
    "T31n1602_001:0483a14": "法造作或時由慧於法推求散行外境令心&#x9E81;",
    "T31n1602_001:0483a15": "轉為體。障心內淨為業。乃至增長尋為業。",
    "T31n1602_001:0483a16": "[0483a16] 伺者。謂從阿賴耶識種子所生依心所起與",
    "T31n1602_001:0483a17": "心俱轉相應於所尋法略行外境令心細轉為",
    "T31n1602_001:0483a18": "體餘如尋說。乃至增長伺為業。由此與心同",
    "T31n1602_001:0483a19": "緣一境故。說和合非不和合。如薄伽梵說。若",
    "T31n1602_001:0483a20": "於此伺察即於此了別。若於此了別即於此",
    "T31n1602_001:0483a21": "伺察。是故此二恒和合非不和合。此之二法",
    "T31n1602_001:0483a22": "不可施設離別殊異。復如是說。心心法行不",
    "T31n1602_001:0483a23": "可思議。",
    "T31n1602_001:0483a24": "[0483a24] 證有此二阿笈摩者。如薄伽梵說。由依尋伺",
    "T31n1602_001:0483a25": "故發起言說。非無尋伺。",
    "T31n1602_001:0483a26": "[0483a26] 諸心法中略不說者如其所應。廣說應知。如",
    "T31n1602_001:0483a27": "識與心法不可思議。是諸心法展轉相望應",
    "T31n1602_001:0483a28": "知亦爾。",
    "T31n1602_001:0483a29": "[0483a29] 色者有十五種。謂地水火風眼耳鼻舌身色",
    "T31n1602_001:0483b01": "聲香味觸一分及法處所攝色。地有二種。一",
    "T31n1602_001:0483b02": "內二外。內謂各別身內眼等五根及彼居處",
    "T31n1602_001:0483b03": "之所依止。堅&#x9795;所攝有執受性。復有增上積",
    "T31n1602_001:0483b04": "集。所謂髮毛爪齒塵垢皮肉筋骨脈等諸不",
    "T31n1602_001:0483b05": "淨物。是內地體形段。受用為業。外謂各別身",
    "T31n1602_001:0483b06": "外色等五境之所依止。堅&#x9795;所攝非執受性。",
    "T31n1602_001:0483b07": "復有增上積集。所謂礫石丘山樹林&#x750E;等。水",
    "T31n1602_001:0483b08": "等災起彼尋壞滅。是外地體形段。受用為",
    "T31n1602_001:0483b09": "業。依持受用為業。破壞受用為業。對治資養",
    "T31n1602_001:0483b10": "為業。",
    "T31n1602_001:0483b11": "[0483b11] 水亦二種。一內二外。內謂各別身內眼等五",
    "T31n1602_001:0483b12": "根及彼居處之所依止。濕潤所攝有執受性。",
    "T31n1602_001:0483b13": "復有增上積集。所謂洟淚涎汗膏髓痰等諸",
    "T31n1602_001:0483b14": "不淨物。是內水體。潤澤聚集受用為業。外謂",
    "T31n1602_001:0483b15": "各別身外色等五境之所依止。濕潤所攝非",
    "T31n1602_001:0483b16": "執受性。復有增上積集。所謂泉源溪沼巨壑",
    "T31n1602_001:0483b17": "洪流等。火等災起彼尋消竭。是外水體。依持",
    "T31n1602_001:0483b18": "受用為業。變壞受用為業。對治資養為業。火",
    "T31n1602_001:0483b19": "亦二種。一內二外。內謂各別身內眼等五根。",
    "T31n1602_001:0483b20": "及彼居處之所依止。煖熱所攝有執受性。復",
    "T31n1602_001:0483b21": "有增上積集。所謂能令有情遍溫增熱。又能",
    "T31n1602_001:0483b22": "消化凡所飲噉。諸如是等是內火體。成熟和",
    "T31n1602_001:0483b23": "合受用為業。外謂各別身外色等五境之所",
    "T31n1602_001:0483b24": "依止。煖熱所攝非執受性。復有增上積集。所",
    "T31n1602_001:0483b25": "謂炎燎村城蔓延洲渚。乃至空&#x9008;。無依故",
    "T31n1602_001:0483b26": "滅。或鑽木擊石種種求火。此火生已不久灰",
    "T31n1602_001:0483b27": "燼。是外火體。變壞受用為業。對治資養為業。",
    "T31n1602_001:0483b28": "風亦二種。一內二外。內謂各別身內眼等五",
    "T31n1602_001:0483b29": "根及彼居處之所依止。輕動所攝有執受性。",
    "T31n1602_001:0483c01": "復有增上積集。所謂上下橫行入出氣息。諸",
    "T31n1602_001:0483c02": "如是等是內風體。發動作事受用為業。外謂",
    "T31n1602_001:0483c03": "各別身外色等五境之所依止。輕動所攝非",
    "T31n1602_001:0483c04": "執受性。復有增上積集所謂摧破山崖偃伏",
    "T31n1602_001:0483c05": "林木等。彼既散壞。無依故靜。若求風者動衣",
    "T31n1602_001:0483c06": "搖扇。其不動搖無緣故息。諸如是等是外風",
    "T31n1602_001:0483c07": "體。依持受用為業變壞受用為業。對治資養",
    "T31n1602_001:0483c08": "為業。",
    "T31n1602_001:0483c09": "[0483c09] 眼謂一切種子阿賴耶識之所執受。四大所",
    "T31n1602_001:0483c10": "造色為境界緣色境。識之所依止。淨色為體。",
    "T31n1602_001:0483c11": "色蘊所攝。無見有對性。如眼如是耳鼻舌身",
    "T31n1602_001:0483c12": "亦爾。此中差別者。謂各行自境緣自境識之",
    "T31n1602_001:0483c13": "所依止。",
    "T31n1602_001:0483c14": "[0483c14] 色謂眼所行境。眼識所緣四大所造若顯色",
    "T31n1602_001:0483c15": "若形色若表色為體。色蘊所攝。有見有對。此",
    "T31n1602_001:0483c16": "復三種。謂妙不妙及俱相違。彼復云何。謂青",
    "T31n1602_001:0483c17": "黃赤白如是等顯色。長短方圓&#x9E81;細高下正",
    "T31n1602_001:0483c18": "及不正。&#x70DF;雲塵霧光影明闇。若空一顯色。若",
    "T31n1602_001:0483c19": "彼影像之色。是名為色。",
    "T31n1602_001:0483c20": "[0483c20] 聲謂耳所行境。耳識所緣四大所造可聞音",
    "T31n1602_001:0483c21": "為體。色蘊所攝。無見有對。此復三種謂可意",
    "T31n1602_001:0483c22": "不可意及俱相違。或因手等相擊出聲。或由",
    "T31n1602_001:0483c23": "尋伺扣絃拊革。或依世俗。或為養命。或宣暢",
    "T31n1602_001:0483c24": "法義而起言說。或依託崖谷而發響聲。如是",
    "T31n1602_001:0483c25": "若自相若分別若響音。是名為聲。",
    "T31n1602_001:0483c26": "[0483c26] 香謂鼻所行境。鼻識所緣四大所造可嗅物",
    "T31n1602_001:0483c27": "為體色蘊所攝。無見有對性。此復三種謂",
    "T31n1602_001:0483c28": "好香惡香及俱非香。彼復云何。所謂根莖皮",
    "T31n1602_001:0483c29": "葉花果煙末等香。若俱生若和合若變異是",
    "T31n1602_001:0484a01": "名為香。味謂舌所行境。舌識所緣四大所造",
    "T31n1602_001:0484a02": "可嘗物為體。色蘊所攝。無見有對性。此復",
    "T31n1602_001:0484a03": "三種。謂甘不甘及俱相違。彼復云何。所謂",
    "T31n1602_001:0484a04": "酥油沙糖石蜜熟果等味。若俱生若和合若",
    "T31n1602_001:0484a05": "變異。是名為味。觸一分謂身所行境。身識所",
    "T31n1602_001:0484a06": "緣四大所造可觸物為體。色蘊所攝。無見有",
    "T31n1602_001:0484a07": "對性。此復三種。謂妙不妙及俱相違。彼復",
    "T31n1602_001:0484a08": "云何。所謂&#x6F81;滑輕重緩急軟冷飢渴飽悶強",
    "T31n1602_001:0484a09": "弱癢病老死疲息粘勇。或緣光澤。或不光",
    "T31n1602_001:0484a10": "澤。或緣堅實。或不堅實。或緣執縛。或緣增",
    "T31n1602_001:0484a11": "聚。或緣乖違。或緣和順。若俱生若和合若變",
    "T31n1602_001:0484a12": "異。是名觸一分。",
    "T31n1602_001:0484a13": "[0484a13] 法處所攝。色謂一切時意所行境。色蘊所攝。",
    "T31n1602_001:0484a14": "無見無對。此復三種。謂律儀色不律儀色及",
    "T31n1602_001:0484a15": "三摩地所行境色。律儀色云何。謂防護身語",
    "T31n1602_001:0484a16": "業者由彼增上造作心心法故。依彼不現行",
    "T31n1602_001:0484a17": "法建立色性。不律儀色云何。謂不防護身語",
    "T31n1602_001:0484a18": "業者。由彼增上造作心心法故。依彼現行法",
    "T31n1602_001:0484a19": "建立色性。三摩地所行境色云何。謂由下中",
    "T31n1602_001:0484a20": "上三摩地俱轉。相應心心法故。起彼所緣影",
    "T31n1602_001:0484a21": "像色性。及彼所作成就色性。是名法處。所攝",
    "T31n1602_001:0484a22": "色心不相應行者。謂諸行與心不相應。於心",
    "T31n1602_001:0484a23": "心法及色法分位。假施設性不可施設。與心",
    "T31n1602_001:0484a24": "等法若一若異。彼復差別有二十四種。謂得",
    "T31n1602_001:0484a25": "無想定。滅盡定。無想天。命根。眾同分。生。老。",
    "T31n1602_001:0484a26": "住。無常。名身。句身。文身。異生性流轉。定異。",
    "T31n1602_001:0484a27": "相應。次第。勢速。時。方。數。和合。不和合。復有",
    "T31n1602_001:0484a28": "諸餘如是種類差別。應知。得者。此復三種。一",
    "T31n1602_001:0484a29": "諸行種子所攝相續差別性。二自在生起相",
    "T31n1602_001:0484b01": "續差別性。三自相生起相續差別性。無想定",
    "T31n1602_001:0484b02": "者。謂已離遍淨欲。未離上地欲。觀想如病如",
    "T31n1602_001:0484b03": "癰如箭。唯無想天寂靜微妙。由於無想天起",
    "T31n1602_001:0484b04": "出離想。作意前方便故。不恒現行心心法滅",
    "T31n1602_001:0484b05": "性。滅盡定者。謂已離無所有處欲。或入非想",
    "T31n1602_001:0484b06": "非非想處定。或復上進。或入無想定。或復",
    "T31n1602_001:0484b07": "上進由起暫息想作意前方便故。止息所緣。",
    "T31n1602_001:0484b08": "不恒現行諸心心法。及恒行一分諸心心法",
    "T31n1602_001:0484b09": "滅性。無想天者。謂先於此間得無想定。由此",
    "T31n1602_001:0484b10": "後生無想有情天處。不恒現行諸心心法滅",
    "T31n1602_001:0484b11": "性。命根者。謂先業所引異熟六處住時決定",
    "T31n1602_001:0484b12": "性。眾同分者。謂諸有情互相似性。異生性者。",
    "T31n1602_001:0484b13": "此有二種。一愚夫異生性。二無聞異生性。愚",
    "T31n1602_001:0484b14": "夫異生性者。謂無始世來有情身中愚夫之",
    "T31n1602_001:0484b15": "性。無聞異生性者。謂如來法外諸邪道性。生",
    "T31n1602_001:0484b16": "者。謂諸行自相發起性。老者。謂諸行前後變",
    "T31n1602_001:0484b17": "異性。住者。謂諸行生時相續不斷性。無常者。",
    "T31n1602_001:0484b18": "謂諸行自相生後滅壞性。名身者。謂詮諸行",
    "T31n1602_001:0484b19": "等法自體想號假立性。句身者。謂聚集諸名",
    "T31n1602_001:0484b20": "顯染淨義言說所依性。文身者。謂前二所依",
    "T31n1602_001:0484b21": "字性。流轉者。謂諸行因果相續不斷性。定異",
    "T31n1602_001:0484b22": "者。謂諸行因果各異性。相應者。謂諸行因果",
    "T31n1602_001:0484b23": "相稱性。勢速者。謂諸行流轉迅疾性。次第者。",
    "T31n1602_001:0484b24": "謂諸行一一次第流轉性。時者。謂諸行展轉",
    "T31n1602_001:0484b25": "新新生滅性。方者。謂諸色行遍分齊性。數者。",
    "T31n1602_001:0484b26": "謂諸行等各別相續體相流轉性。和合者。謂",
    "T31n1602_001:0484b27": "諸行緣會性。不和合者。謂諸行緣乖性。",
    "T31n1602_001:0484b28": "[0484b28] 無為者。此有八種。謂虛空。非擇滅。擇滅不",
    "T31n1602_001:0484b29": "動。想受滅。善法真如。不善法真如。無記法真",
    "T31n1602_001:0484c01": "如。虛空者。謂諸心心法所緣外色對治境界",
    "T31n1602_001:0484c02": "性。非擇滅者。謂因緣不會於其中間諸行不",
    "T31n1602_001:0484c03": "起滅而非離繫性。擇滅者。謂由慧方便有漏",
    "T31n1602_001:0484c04": "諸行畢竟不起滅而是離繫性。不動者。謂離",
    "T31n1602_001:0484c05": "遍淨欲得第四靜慮。於其中間苦樂離繫性。",
    "T31n1602_001:0484c06": "想受滅者。謂離無所有處欲入滅盡定於其",
    "T31n1602_001:0484c07": "中間不恒現行心心法及恒行一分心心法滅",
    "T31n1602_001:0484c08": "而離繫性。善不善無記法真如者。謂於善不",
    "T31n1602_001:0484c09": "善無記法中清淨境界性。",
    "T31n1602_001:0484c10": "[0484c10] 復次如是五法復有三相應知。一增益相。二",
    "T31n1602_001:0484c11": "增益所起相。三法性相。增益相者。謂諸法中",
    "T31n1602_001:0484c12": "遍計所執自性。增益所起相者。謂諸法中如",
    "T31n1602_001:0484c13": "其所應依他起自性。法性相者。謂諸法中圓",
    "T31n1602_001:0484c14": "成實自性。如是已說。一切界今當說頌曰。",
    "T31n1602_001:0484c15": " 界謂欲色等  及與三千界",
    "T31n1602_001:0484c16": "[0484c16] 論曰。界有二種。一欲等三界。二三千世界。欲",
    "T31n1602_001:0484c17": "等三界者。一欲界。謂未離欲地雜眾煩惱諸",
    "T31n1602_001:0484c18": "蘊差別。二色界。謂已離欲地雜眾煩惱諸蘊",
    "T31n1602_001:0484c19": "差別。三無色界。謂離色欲地雜眾煩惱諸蘊",
    "T31n1602_001:0484c20": "差別。如是三界復有五種差別應知。一相差",
    "T31n1602_001:0484c21": "別。二&#x9E81;重差別。三方處差別。四受用差別。五",
    "T31n1602_001:0484c22": "任持差別。相差別者。謂欲界中色多相不鮮",
    "T31n1602_001:0484c23": "淨相種種雜相。色界中色少相鮮淨相非種",
    "T31n1602_001:0484c24": "種雜相。無色界中雖無業。所生色而有定所",
    "T31n1602_001:0484c25": "生色無見無對。又欲界中有苦受相應相。瞋",
    "T31n1602_001:0484c26": "恚相應相。多隨煩惱相應相。色無色界中有",
    "T31n1602_001:0484c27": "苦受不相應相。瞋恚不相應相。少隨煩惱相",
    "T31n1602_001:0484c28": "應相。&#x9E81;重差別者。謂欲界中&#x9E81;重&#x9E81;而損害。",
    "T31n1602_001:0484c29": "色無色界中&#x9E81;重細而不損害。方處差別者。",
    "T31n1602_001:0485a01": "謂欲界居下方。色界居上方。無色界無方處。",
    "T31n1602_001:0485a02": "受用差別者。謂欲界受用外門境界。色無色",
    "T31n1602_001:0485a03": "界受用內門境界。任持差別者。謂欲廛諸蘊",
    "T31n1602_001:0485a04": "依四食住。色無色廛諸蘊依三食住。三千世",
    "T31n1602_001:0485a05": "界者。一小千世界。二中千世界。三大千世界。",
    "T31n1602_001:0485a06": "謂一日月之所照臨。名一世界。如是千世界",
    "T31n1602_001:0485a07": "中。有千日月千蘇迷盧山王千南贍部洲千",
    "T31n1602_001:0485a08": "東毘提訶洲千西瞿陀尼洲千北拘盧洲千四",
    "T31n1602_001:0485a09": "大王眾天千三十三天千夜摩天千&#x89A9;史多天",
    "T31n1602_001:0485a10": "千樂變化天千他化自在天千梵世天。合名",
    "T31n1602_001:0485a11": "第一小千世界。復千小千世界名為第二中千",
    "T31n1602_001:0485a12": "世界。復千中千世界名為第三大千世界。問",
    "T31n1602_001:0485a13": "何因緣故。小千世界名為卑小。答猶如特牛",
    "T31n1602_001:0485a14": "斷去兩角。以缺減故名為卑小。如是梵世已",
    "T31n1602_001:0485a15": "下。其中所有千世界不如上地。故名卑小。",
    "T31n1602_001:0485a16": "如是三千世界三災所壞。謂火水風。災復有",
    "T31n1602_001:0485a17": "三種。三災之頂。謂第二第三第四靜慮。彼第",
    "T31n1602_001:0485a18": "四靜慮諸天法爾與所居宮俱起俱滅。復有",
    "T31n1602_001:0485a19": "中三劫起。所謂飢饉疫病刀兵。二十中劫世",
    "T31n1602_001:0485a20": "間正壞。二十中劫壞已而住。二十中劫世間",
    "T31n1602_001:0485a21": "正成。二十中劫成已而住。如是合有八十中",
    "T31n1602_001:0485a22": "劫。名為大劫。譬如天雨滴猶車軸。無有間",
    "T31n1602_001:0485a23": "斷從空而注。如是東方無邊世界無有間斷。",
    "T31n1602_001:0485a24": "或成或壞。或有正壞或壞已住。或有正成或",
    "T31n1602_001:0485a25": "成已住。如是乃至十方世界如是已說。界雜",
    "T31n1602_001:0485a26": "染今當說頌曰。",
    "T31n1602_001:0485a27": " 煩惱業生性  雜染相應知",
    "T31n1602_001:0485a28": "[0485a28] 論曰。雜染性有三種。一煩惱雜染。二業雜染。",
    "T31n1602_001:0485a29": "三生雜染。煩惱雜染者。謂一切煩惱及隨煩",
    "T31n1602_001:0485b01": "惱。合名煩惱雜染。煩惱者略有十種。一薩迦",
    "T31n1602_001:0485b02": "耶見。二邊執見。三邪見。四見取。五戒禁取。",
    "T31n1602_001:0485b03": "六貪。七瞋。八無明。九慢。十疑。或復二種。一",
    "T31n1602_001:0485b04": "見所斷。二修所斷。或復三種。一欲界繫。二色",
    "T31n1602_001:0485b05": "界繫。三無色界繫。復有七種顛倒行。一邪解",
    "T31n1602_001:0485b06": "行。二不解行。三非解非不解行。四執邪解行",
    "T31n1602_001:0485b07": "五彼因依處行。六彼怖生行。七任運起行。邪",
    "T31n1602_001:0485b08": "解行者。所謂薩迦耶見邊執見邪見。於所知",
    "T31n1602_001:0485b09": "事起邪執故。不解行者。所謂無明非解。非不",
    "T31n1602_001:0485b10": "解行者。所謂疑也。執邪解行者。所謂見取戒",
    "T31n1602_001:0485b11": "禁取。及於諸見所起貪等。彼因依處行者。謂",
    "T31n1602_001:0485b12": "見苦集所斷。彼怖生行者。謂見滅道所斷。任",
    "T31n1602_001:0485b13": "運起行者。謂修所斷見所斷。見所斷有百一",
    "T31n1602_001:0485b14": "十二煩惱。修所斷有十六煩惱。如是見修所",
    "T31n1602_001:0485b15": "斷。合有一百二十八煩惱。如是煩惱雜染。種",
    "T31n1602_001:0485b16": "種義差別故。立種種名。所謂結縛隨眠隨煩",
    "T31n1602_001:0485b17": "惱纏暴流軛取繫蓋株杌垢燒害箭所有惡",
    "T31n1602_001:0485b18": "行漏匱熱惱&#x9B2A;諍熾然火稠林拘礙。如是等",
    "T31n1602_001:0485b19": "義名差別。",
    "T31n1602_001:0485b20": "[0485b20] 業雜染者。謂或因煩惱所生。或因煩惱緣助",
    "T31n1602_001:0485b21": "善法所生。如其所應三界所攝。身業語業意",
    "T31n1602_001:0485b22": "業。此復二種。一思二思所起。此業差別復有",
    "T31n1602_001:0485b23": "多種。欲界所攝名福非福。色無色界所攝名",
    "T31n1602_001:0485b24": "為不動。復有引業。謂作及增長能引種種有",
    "T31n1602_001:0485b25": "情世間及器世間果及異熟。復有生業。謂前",
    "T31n1602_001:0485b26": "所引助令生故。",
    "T31n1602_001:0485b27": "[0485b27] 生雜染者。謂因煩惱及業故生因生故苦。苦",
    "T31n1602_001:0485b28": "復多種。謂胎藏所迫苦。老病死苦。怨憎會",
    "T31n1602_001:0485b29": "苦。愛別離苦。求不得苦。與&#x9E81;重行俱生長苦。",
    "T31n1602_001:0485c01": "數死生苦。生諸難苦。是名為生。"
}