{
    "T38n1767_011:0099c13": "大般涅槃經疏卷第十一",
    "T38n1767_011:0099c15": "隋章安頂法師撰",
    "T38n1767_011:0099c16": "唐天台沙門湛然再治",
    "T38n1767_011:0099c17": "邪正品",
    "T38n1767_011:0099c18": "[0099c18] 邪者魔也。正者聖也。邪魔多種。謂邪惡邪俗",
    "T38n1767_011:0099c19": "邪偏邪漸。邪惡者闡提謗法四重五逆十惡",
    "T38n1767_011:0099c20": "四趣等果是也。文云。聽畜八種不淨即謗佛。",
    "T38n1767_011:0099c21": "執九部經謂無方等即謗法。若欲行淫應脫",
    "T38n1767_011:0099c22": "法服。即犯四重。此等名為邪惡。邪俗者通謂",
    "T38n1767_011:0099c23": "二十五有。因緣煩惱業陰天魔等是。文云。依",
    "T38n1767_011:0099c24": "因父母愛欲和合生育是身。愛即煩惱是身",
    "T38n1767_011:0099c25": "即陰。以有漏形作無漏身即是天魔。往昔苦",
    "T38n1767_011:0099c26": "行即是業等即其義也。邪偏者謂聲聞緣覺。",
    "T38n1767_011:0099c27": "無常苦空邪曲涅槃等是。文云。如來無常變",
    "T38n1767_011:0099c28": "異宣說無我即其義也。邪漸者謂分別歷別",
    "T38n1767_011:0099c29": "棄捨二邊別求中道。亦三昧魔菩提心魔等",
    "T38n1767_011:0100a01": "是。文云。如來於諸外道邪論無所知。於世",
    "T38n1767_011:0100a02": "間湯藥無所知。無所知故故名如來。於刀割",
    "T38n1767_011:0100a03": "香塗不生憎愛。唯能處中故名如來。即是其",
    "T38n1767_011:0100a04": "義。正者名聖。聖正多種。謂執正善正真正方",
    "T38n1767_011:0100a05": "正。對於四邪以論四正。四邪既出於文翻邪",
    "T38n1767_011:0100a06": "即正不俟更論。此四邪四正即四悉意。邪惡",
    "T38n1767_011:0100a07": "尤重眾邪之根即世界也。邪俗之邪為清升",
    "T38n1767_011:0100a08": "者。立此名字即為人也。邪偏偏破生死入涅",
    "T38n1767_011:0100a09": "槃即對治也。邪漸所到之處即是常住。從歷",
    "T38n1767_011:0100a10": "別門立此邪名即第一義。正亦如是執正是",
    "T38n1767_011:0100a11": "魔是欲界主執正。欲界即世界也。善正是世",
    "T38n1767_011:0100a12": "間之善。為成眾善即為人也。真正是出世之",
    "T38n1767_011:0100a13": "法。對破世間方乃名正。是次第大乘能到實",
    "T38n1767_011:0100a14": "相。實相即第一義。通塗邪正其相如是。今經",
    "T38n1767_011:0100a15": "所指兩法兩人。謂魔經魔律。持魔經律是為",
    "T38n1767_011:0100a16": "四魔。此意則寬該前諸邪正亦四種佛經佛",
    "T38n1767_011:0100a17": "律。持佛經律是為四正。則冠前四正。從此立",
    "T38n1767_011:0100a18": "名故言邪正品。此品答前迦葉問。云何知天",
    "T38n1767_011:0100a19": "魔為眾作留難。如來波旬說云何分別知。然",
    "T38n1767_011:0100a20": "四依有廣大之德。邪正有分別之能。雖二義",
    "T38n1767_011:0100a21": "相成。而四依答廣大邪正答分別。兩品備有",
    "T38n1767_011:0100a22": "形聲兩偽。而前品多明形亂。後品多明聲亂",
    "T38n1767_011:0100a23": "(云云)。文為五。一略明邪正。二廣明邪正。三論",
    "T38n1767_011:0100a24": "義。四領解。五述成。初略中有問有答。問則牒",
    "T38n1767_011:0100a25": "上四依。答則出邪三寶。魔即邪佛。所說即邪",
    "T38n1767_011:0100a26": "法。受持者即邪僧。如百論迦毘羅自謂為佛",
    "T38n1767_011:0100a27": "所說。弟子等為此惑亂須上四依。迦葉白佛",
    "T38n1767_011:0100a28": "去。二廣說邪正。有問有答。問中雙問邪正三",
    "T38n1767_011:0100a29": "寶云何分別如文。上問云何知天魔為眾作",
    "T38n1767_011:0100b01": "留難。是問形亂。如來波旬說云何分別知。此",
    "T38n1767_011:0100b02": "問聲亂。今問魔及所說即上兩問。而言隨魔",
    "T38n1767_011:0100b03": "行者即是徒黨還隨魔作形聲兩亂。廣答文",
    "T38n1767_011:0100b04": "為二。先答形亂。次答聲亂。初云七百年者正",
    "T38n1767_011:0100b05": "法。千年。由度女人減五百年。六百七百入像",
    "T38n1767_011:0100b06": "法時。摩耶經云六百年馬鳴出。七百年龍樹",
    "T38n1767_011:0100b07": "出。是時魔盛。即有四依。魔有有漏通。能變為",
    "T38n1767_011:0100b08": "四部四果及佛色像。猶如獵師外被袈裟內",
    "T38n1767_011:0100b09": "懷殺害。魔亦如是。外為聖像內挾邪謀。夫無",
    "T38n1767_011:0100b10": "漏在心不在於色。云何言作無漏之形。聖人",
    "T38n1767_011:0100b11": "有無漏威儀亦是無漏五陰故魔學之。從是",
    "T38n1767_011:0100b12": "波旬當作是說下。二是明聲亂文為五。一亂",
    "T38n1767_011:0100b13": "佛身。二亂結戒。三亂佛德。四亂經律。五亂罪",
    "T38n1767_011:0100b14": "福。初亂佛身者。又四。一亂生。二亂行。三亂",
    "T38n1767_011:0100b15": "入廟。四亂納妃。初文者若言實生是魔說。言",
    "T38n1767_011:0100b16": "不生生是佛說。次就行中亦應例爾。今不爾",
    "T38n1767_011:0100b17": "者。明不行是魔說。行是佛說。何者。魔邪常欲",
    "T38n1767_011:0100b18": "隱佛之德顯佛之過。名亂佛行。入廟納妃皆",
    "T38n1767_011:0100b19": "如文。從佛在舍衛去。是亂結戒如文。六十四",
    "T38n1767_011:0100b20": "能者。佛有三十二相。外道夸毘謂倍勝佛。故",
    "T38n1767_011:0100b21": "云有六十四能。又佛有三十二相并業。外道",
    "T38n1767_011:0100b22": "攀對求等故立六十四能。三從若有說言去。",
    "T38n1767_011:0100b23": "是亂佛德。此中明佛不知好惡不別冤親。刀",
    "T38n1767_011:0100b24": "割香塗悉不欣惡。如即人云刺眼不眴。此以",
    "T38n1767_011:0100b25": "癡意亂德。四從若有說言如來為我者。是亂",
    "T38n1767_011:0100b26": "經律。初通就經律作亂。後就常無常作亂如",
    "T38n1767_011:0100b27": "文。五從復有人言去。是亂罪福。文為三番。初",
    "T38n1767_011:0100b28": "明正。次明邪。三更明正。初比丘自知非聖。答",
    "T38n1767_011:0100b29": "云非聖是則無犯。次從復有說言無波羅夷",
    "T38n1767_011:0100c01": "去是邪。三從若復說言於諸戒中去。更明正。",
    "T38n1767_011:0100c02": "若過一法者。說戒時最初問清淨不。三唱不",
    "T38n1767_011:0100c03": "答。即犯妄語(云云)。一切眾生雖有佛性要因持",
    "T38n1767_011:0100c04": "戒者。佛性是正因。持戒是因緣(云云)。迦葉白",
    "T38n1767_011:0100c05": "佛去。是第三論義。文有三番。一論佛性。二論",
    "T38n1767_011:0100c06": "過人。三論夢覺。初番先問(云云)。次答中。如來",
    "T38n1767_011:0100c07": "或說我。或說無我。是名中道者。中論云諸法",
    "T38n1767_011:0100c08": "實相中。無我非無我。我無我皆是假名。言我",
    "T38n1767_011:0100c09": "是假。言無我是實。非我非無我即是中道。次",
    "T38n1767_011:0100c10": "第二番問答先問次答。答中先明犯。次明不",
    "T38n1767_011:0100c11": "犯。後重明犯如文(云云)。第三番問答中二。先",
    "T38n1767_011:0100c12": "問次答。夢淫無罪寤已應悔。若寤已贊歎得",
    "T38n1767_011:0100c13": "罪大品中意亦爾(云云)。摩訶楞伽此云赤色。與",
    "T38n1767_011:0100c14": "下文被服赤色相違云何通。解云。下文說未",
    "T38n1767_011:0100c15": "制戒時。此中說制戒後。又一解。赤亦多種。",
    "T38n1767_011:0100c16": "大赤則遮如乾陀。輕赤此則不遮(云云)。迦葉白",
    "T38n1767_011:0100c17": "佛去。第四是領解。第五述成。",
    "T38n1767_011:0100c18": "四諦品",
    "T38n1767_011:0100c19": "[0100c19] 此品。答上云何諸調御心喜說真諦。舊云佛",
    "T38n1767_011:0100c20": "昔隨情但說有量四諦。止在界內聖心不暢。",
    "T38n1767_011:0100c21": "今緣常住說無量四諦。出三界外故佛心喜。",
    "T38n1767_011:0100c22": "亦名有為無為四諦。亦名有作無作四諦。今",
    "T38n1767_011:0100c23": "問。有量出分段不出變易。無量亦不出變易。",
    "T38n1767_011:0100c24": "不出既同俱是有量。量與無量是對小大兩",
    "T38n1767_011:0100c25": "緣何足為喜。又有量是有為者。那言三是有",
    "T38n1767_011:0100c26": "為一是無為。若爾有為義不成。若無量是無",
    "T38n1767_011:0100c27": "為者。那得猶有變易生死。解言。不為分段身",
    "T38n1767_011:0100c28": "命所為故言無為。不無三相。若爾實非無為。",
    "T38n1767_011:0100c29": "無為不成。無作亦壞。勝鬘雖有此之名教別",
    "T38n1767_011:0101a01": "為一緣。不得用彼無量四諦釋此經文義不",
    "T38n1767_011:0101a02": "相會。舊又明五時四諦初時約事如苦是逼",
    "T38n1767_011:0101a03": "迫相(云云)。第二時至第四時約理。如五受陰洞",
    "T38n1767_011:0101a04": "達空無所有。是苦義義即是理。解言。入觀之",
    "T38n1767_011:0101a05": "時亡名絕相無此四事。藉四方便故言四諦。",
    "T38n1767_011:0101a06": "如見諦入真無八忍八智但緣一滅。言忍智",
    "T38n1767_011:0101a07": "者。從方便為名。為此義故四時不明佛性。佛",
    "T38n1767_011:0101a08": "心不喜。第五時以智為諦。文云無苦而有真",
    "T38n1767_011:0101a09": "實故說佛性。佛心則喜。今問若還是前有量",
    "T38n1767_011:0101a10": "無量已如前難。若非有量無量復是何諦則",
    "T38n1767_011:0101a11": "無別名。既無別名則無別理。復何用此以釋",
    "T38n1767_011:0101a12": "今經。今明此品與聖行品有同有異。聖行具",
    "T38n1767_011:0101a13": "明四種四諦。今文但明一實四諦。其相云何。",
    "T38n1767_011:0101a14": "佛性實相遍一切處。能於四事明了實相乃",
    "T38n1767_011:0101a15": "可稱諦。若不了者倒而非諦。經有明文何須",
    "T38n1767_011:0101a16": "致惑。謂知如來甚深境界常住不變。微密法",
    "T38n1767_011:0101a17": "身。名之為諦。此乃且舉佛果為端。實通一切",
    "T38n1767_011:0101a18": "畜生地獄陰界諸入。悉了常住法身不。變名",
    "T38n1767_011:0101a19": "苦聖諦。於不淨中而生真智。不壞正法名集",
    "T38n1767_011:0101a20": "聖諦。於斷滅中識如來藏名滅聖諦。明識三",
    "T38n1767_011:0101a21": "寶及正解脫名道聖諦。諦非四數約四了諦",
    "T38n1767_011:0101a22": "故名四諦。如來出世元為說此。覆相今開塗",
    "T38n1767_011:0101a23": "乳獲洗故言心喜說真諦。從此立名故言四",
    "T38n1767_011:0101a24": "諦品。文為二。初明四諦。二領解。初四諦即為",
    "T38n1767_011:0101a25": "四章。章章各六。但有次第不次第之殊。苦諦",
    "T38n1767_011:0101a26": "六者。一明惑。二明惑果。三明解。四明解果。",
    "T38n1767_011:0101a27": "五結解。六結惑。一即是四四即是一。名不思",
    "T38n1767_011:0101a28": "議。此文明矣。初明惑又兩。先直明苦。後不解",
    "T38n1767_011:0101a29": "故苦。下明苦有三種。一是苦非諦非實。二是",
    "T38n1767_011:0101b01": "苦是諦非實。三非苦非諦是實(云云)。當知是人",
    "T38n1767_011:0101b02": "必墮下是明惑果。若有能知下是明解。若一",
    "T38n1767_011:0101b03": "經耳下是明解果。若如是知下結解。若不知",
    "T38n1767_011:0101b04": "下結惑。次集章亦六。次第如前此初明惑。以",
    "T38n1767_011:0101b05": "是不知下明惑果。若有深智下明解。以是因",
    "T38n1767_011:0101b06": "緣下明解果。又牒昔迷舉非顯是。若能知下",
    "T38n1767_011:0101b07": "結解。若人不能下結惑。次滅諦章亦六次第",
    "T38n1767_011:0101b08": "小異。初明惑。言多修空者。一是二乘沈空二",
    "T38n1767_011:0101b09": "是外道撥無。即是多修空。次修苦滅者是明",
    "T38n1767_011:0101b10": "解。亦應言逆聲聞而偏語外道。有二義。一前",
    "T38n1767_011:0101b11": "來以訶聲聞。二聲聞乖理即是外道。若有修",
    "T38n1767_011:0101b12": "習下明惑果。若有不作下明解果。若能如是",
    "T38n1767_011:0101b13": "下結解。若有不能下結惑。道諦章亦六還如",
    "T38n1767_011:0101b14": "前次第。但後結小異。初即明惑先出所惑。次",
    "T38n1767_011:0101b15": "正明惑。以是因緣下明惑果。若能發心下明",
    "T38n1767_011:0101b16": "解。乘此一念下明解果。若有人言三寶無常",
    "T38n1767_011:0101b17": "下結惑。若修是法下結解。實結道滅。言四諦",
    "T38n1767_011:0101b18": "者。道滅是四諦之後當於第四。迦葉白佛去",
    "T38n1767_011:0101b19": "二是領解。",
    "T38n1767_011:0101b20": "四倒品",
    "T38n1767_011:0101b21": "[0101b21] 倒者惑也。上云醉人眩亂日月迴轉。況顯惑",
    "T38n1767_011:0101b22": "義但倒數不定。或一二三四八乃至眾多。一",
    "T38n1767_011:0101b23": "者只是無明虛妄羅籠自繞。二者是見想取",
    "T38n1767_011:0101b24": "著而致毀傷。三者癡心心倒狂狷想倒分別",
    "T38n1767_011:0101b25": "見倒。四者常樂我淨偽藝無實。八者無常樂",
    "T38n1767_011:0101b26": "我淨瓦礫非真。眾多者但涅槃佛性畢竟清",
    "T38n1767_011:0101b27": "淨非倒非諦。從解惑因緣而說倒諦。先佛出",
    "T38n1767_011:0101b28": "世破倒之教遺法在世。時去聖遠執字亡旨。",
    "T38n1767_011:0101b29": "不知方便藥變成毒。即起常樂我淨四倒。佛",
    "T38n1767_011:0101c01": "初出世投無常藥而倒瀉之。病去藥存執之為",
    "T38n1767_011:0101c02": "是。迷佛方便起無常等。佛觀是病應用常等",
    "T38n1767_011:0101c03": "以治其病。若後末世常等為病。傳付後佛乃",
    "T38n1767_011:0101c04": "能治之。通&#x4E98;前後皆名四倒。若治常等則如",
    "T38n1767_011:0101c05": "昔教。治無常等如哀歎品。此品但明迷惑之",
    "T38n1767_011:0101c06": "病。若其解病即能解藥。離倒無諦。緣宜別說。",
    "T38n1767_011:0101c07": "故明四倒。文明八倒以四題品。經家從略就",
    "T38n1767_011:0101c08": "合為四。今從合題者欲對四諦使相成故。近",
    "T38n1767_011:0101c09": "論三品相成。魔說佛說總論邪正。四諦別明",
    "T38n1767_011:0101c10": "正解。四倒別明邪惑。若但解諦倒者如偏識",
    "T38n1767_011:0101c11": "人。入單知杌人非具足知。不名正善具成就。",
    "T38n1767_011:0101c12": "不能作善業。雙解邪正倒諦俱通。即是正善",
    "T38n1767_011:0101c13": "具成就。能作善業業者即如來性。次第相成",
    "T38n1767_011:0101c14": "合為四倒。其義則便故言四倒品。文為二。先",
    "T38n1767_011:0101c15": "明四倒。後領解。初就四倒。即為四章。初章",
    "T38n1767_011:0101c16": "為三。一出苦境。二出苦體。三結。於佛果非苦",
    "T38n1767_011:0101c17": "為苦此即是惑應招苦報。遂言是解即是苦",
    "T38n1767_011:0101c18": "中生於樂想。無常變異者謂佛行苦。捨身入",
    "T38n1767_011:0101c19": "滅謂佛壞苦。彼言如來是常謂為倒。無常謂",
    "T38n1767_011:0101c20": "為諦。我若說言下。正是倒心樂生苦想(云云)。",
    "T38n1767_011:0101c21": "無常常想即第二倒。境中雙舉二想。體中偏",
    "T38n1767_011:0101c22": "釋一想。上已雙舉不欲煩文亦出倒境。後明",
    "T38n1767_011:0101c23": "倒體并結可見。所言不修者。即是不修般若",
    "T38n1767_011:0101c24": "空慧。後二倒可尋。第二領解又二。先領解。後",
    "T38n1767_011:0101c25": "述迷。別論取撥無因果名邪見。迦葉久無通",
    "T38n1767_011:0101c26": "取一切倒心為邪。迦葉猶有(云云)。",
    "T38n1767_011:0101c27": "如來性品",
    "T38n1767_011:0101c28": "[0101c28] 此題。不標佛而言如來者。允同三世。三世諸",
    "T38n1767_011:0101c29": "佛皆初號如來。又舉初以標後。又如名不異",
    "T38n1767_011:0102a01": "破諸異計。又如來即佛佛即如來。故言如來",
    "T38n1767_011:0102a02": "性品。四悉檀(云云)。又如來是極果之勝號。性",
    "T38n1767_011:0102a03": "是至理之本名。非但極果名曰如來。眾生本",
    "T38n1767_011:0102a04": "性亦名如來。又如來擬果。性擬於因。雖因果",
    "T38n1767_011:0102a05": "雙列。意在於因。故言如來性品。又果之本性",
    "T38n1767_011:0102a06": "性隱難辨。舉顯以目隱故言如來性品。又性",
    "T38n1767_011:0102a07": "理含藏備種種性善惡三乘。舉勝棄劣故言",
    "T38n1767_011:0102a08": "如來性品。又如來名通。夫有心者悉未來如",
    "T38n1767_011:0102a09": "來。四依開士猶如如來。十方諸佛同稱如來。",
    "T38n1767_011:0102a10": "就一佛之上有化應報法皆稱如來。今文中。",
    "T38n1767_011:0102a11": "正辨如來藏之如來。二十五有悉皆有我。以",
    "T38n1767_011:0102a12": "我同故故名如。以如示人故言來。常不可壞",
    "T38n1767_011:0102a13": "名之為性。從此立名名如來性品。當知此如",
    "T38n1767_011:0102a14": "來藏即佛性也。諸師解藏義不同。論師言佛",
    "T38n1767_011:0102a15": "果在當。即時未有故名為藏。又言佛性眾生",
    "T38n1767_011:0102a16": "心神。心神自能避苦求樂。即是心神。開善云。",
    "T38n1767_011:0102a17": "六法是佛性。義皆不然。此品以如來自性。不",
    "T38n1767_011:0102a18": "以心神。不以六法。又如來藏隱。心神六法皆",
    "T38n1767_011:0102a19": "顯。又如來藏常。心神六法遷變無常。與如來",
    "T38n1767_011:0102a20": "性全不相關。今皆不用。地人云。惑覆於理名",
    "T38n1767_011:0102a21": "之為藏。是義不然。私謂非無一邊但不與此",
    "T38n1767_011:0102a22": "品題合。彼以惑與理異故惑能覆理。今依經",
    "T38n1767_011:0102a23": "一切諸法中悉有安樂性。那得無性之惑覆",
    "T38n1767_011:0102a24": "於無惑之性。不會經旨故不用也。私謂非但",
    "T38n1767_011:0102a25": "惑性相即。一切何所不收。涅槃何法不在。一",
    "T38n1767_011:0102a26": "切眾生即涅槃相。一切國土即涅槃相(云云)。又",
    "T38n1767_011:0102a27": "論人云。當果為性此即在外。六法為性此即",
    "T38n1767_011:0102a28": "在內。地人云。惑覆黎耶此亦是內。興皇云。非",
    "T38n1767_011:0102a29": "內非外偏據正性。地人偏據本有。論人偏據",
    "T38n1767_011:0102b01": "緣了。復據當果果性果果性。悉為經訶。如盲",
    "T38n1767_011:0102b02": "觸象不會玄旨。今明四句平等清淨無爭故",
    "T38n1767_011:0102b03": "名為如。以四悉檀巧示眾生故名為來。常不",
    "T38n1767_011:0102b04": "變易故名為性。豈獨一法為藏性耶。又人執",
    "T38n1767_011:0102b05": "云。如來藏者不得不有。是義不然。佛性非有",
    "T38n1767_011:0102b06": "非無。非亦有亦無。非非有非無。那得獨言是",
    "T38n1767_011:0102b07": "有。雖非此四有因緣時於一門中作四悉說。",
    "T38n1767_011:0102b08": "故言如來藏者不得不有。以有接斷。以有破",
    "T38n1767_011:0102b09": "常。以有令悟。悟佛性時佛性非有。三門亦爾。",
    "T38n1767_011:0102b10": "云何執有而害三門。如人問橋多爭何益。今",
    "T38n1767_011:0102b11": "明佛性其意若此。若得此意。亦在本性中間",
    "T38n1767_011:0102b12": "極果。亦隱亦顯亦外亦內。如經舍內金藏大",
    "T38n1767_011:0102b13": "小不知。善能掘出宗仰是人。即其義也。問藏",
    "T38n1767_011:0102b14": "性理三云何同異。答只是一義。若欲分別理",
    "T38n1767_011:0102b15": "惑合論名之為藏。全不論惑稱之為理。不可",
    "T38n1767_011:0102b16": "改變稱之為性(云云)。有師。生起五譬。初問二",
    "T38n1767_011:0102b17": "十五有有我不耶。佛舉貧女藏答。明其有我",
    "T38n1767_011:0102b18": "但隱而不顯。若爾何不早說。佛舉毒塗譬之。",
    "T38n1767_011:0102b19": "由常病未歇不得洗乳。前後兩病就眾生論。",
    "T38n1767_011:0102b20": "隱顯塗洗就佛教論。若爾眾生等有何故六",
    "T38n1767_011:0102b21": "道區分升沈碩異。佛舉因&#x9B2A;失珠。致有悲喜",
    "T38n1767_011:0102b22": "不等。若爾何故&#x9B2A;耶。佛舉甜藥真正停留在",
    "T38n1767_011:0102b23": "山。寡德所招流乎鹹酢。若爾真味不變誰能",
    "T38n1767_011:0102b24": "毀傷。若叵毀傷則無殺罪。佛舉利钁能穿石",
    "T38n1767_011:0102b25": "砂不損金剛。如佛不可害興心逆罪。性不可",
    "T38n1767_011:0102b26": "毀毀陰得罪。然一答可解何故聯翩。只為佛",
    "T38n1767_011:0102b27": "性難明。須萬斧劈樹。生起五譬是彼之巧思",
    "T38n1767_011:0102b28": "故今存之(云云)。然此一品答上兩問。初答云何",
    "T38n1767_011:0102b29": "作善業。次答能見難見性。此兩相成只由善",
    "T38n1767_011:0102c01": "業能見於性。性由善業。業始性終從終題品。",
    "T38n1767_011:0102c02": "論人解。善業義者假名行人能御善惡。御善",
    "T38n1767_011:0102c03": "則陶練心神得成正覺。中論人問。生死中有",
    "T38n1767_011:0102c04": "假人此人是佛性不。彼答不得是佛性。即並",
    "T38n1767_011:0102c05": "亦不得是我。既其無我誰御善業。又汝明假",
    "T38n1767_011:0102c06": "者是不自在。我是自在二事相害。地人明。法",
    "T38n1767_011:0102c07": "界之體有善惡用。體用具足在妄惑內。如土",
    "T38n1767_011:0102c08": "覆金無能沮壞。妄惑若爾此用無用何能作",
    "T38n1767_011:0102c09": "業。今明此義如經金藏不可見者。是時不能",
    "T38n1767_011:0102c10": "作於善業。掘出藏已何須善業。耘除草穢。小",
    "T38n1767_011:0102c11": "乘運作非是善業。異人方便示子金藏。於舍",
    "T38n1767_011:0102c12": "掘之。正是能作善業之義。若約六位。初位不",
    "T38n1767_011:0102c13": "能。後位不須。中間四句是作業位。若約四句。",
    "T38n1767_011:0102c14": "隱不能顯不須。亦隱亦顯正能作業。就答善",
    "T38n1767_011:0102c15": "業又二。一明佛性為善業作緣。二明佛性正",
    "T38n1767_011:0102c16": "起善業。初為善業作緣又二。一明業緣。二論",
    "T38n1767_011:0102c17": "義。初業緣中復有問答。問近從四倒品生。一",
    "T38n1767_011:0102c18": "切世間雖說有我不名佛性。出世真我名為",
    "T38n1767_011:0102c19": "佛性。是故興問。二十五有若定有我。有則非",
    "T38n1767_011:0102c20": "有。若定無我誰作善業。故言二十五有有我",
    "T38n1767_011:0102c21": "不耶。佛以兩譬答之。初譬則明本有不可見。",
    "T38n1767_011:0102c22": "次譬不即得說以釋疑。初譬中有法譬合。法",
    "T38n1767_011:0102c23": "說為兩。一本有。二不可見。然佛性非本非當",
    "T38n1767_011:0102c24": "為緣說之。次譬文為四。一譬本有。二譬不可",
    "T38n1767_011:0102c25": "見。三譬緣感。四譬顯說。初文意者窘乏緣了",
    "T38n1767_011:0102c26": "故言貧。有能生力故言女。棲託五陰故言舍。",
    "T38n1767_011:0102c27": "有正佛性故言金。此性包含故言藏。此性廣",
    "T38n1767_011:0102c28": "博故言多。次家人大小不知者。舊解四果聖",
    "T38n1767_011:0102c29": "人為大。三界凡夫為小。此皆不知。中論人云。",
    "T38n1767_011:0103a01": "但菩薩為大。但聲聞為小。亦皆不知。今明人",
    "T38n1767_011:0103a02": "天為小。析空二乘為大。析空二乘為小。體空",
    "T38n1767_011:0103a03": "二乘為大。但空聲聞為小。但空菩薩為大。但",
    "T38n1767_011:0103a04": "空菩薩為小。出假菩薩為大。皆亦不知。三時",
    "T38n1767_011:0103a05": "有異人去譬緣感。於中問答。先以小道逗之",
    "T38n1767_011:0103a06": "故言耘除草穢。緣不肯受故言不能。若示子",
    "T38n1767_011:0103a07": "金緣為化力。欲先於人。我亦欲見。即是後己。",
    "T38n1767_011:0103a08": "四是人即去。顯說三合。譬有二。先合次帖。合",
    "T38n1767_011:0103a09": "可見。第二譬為二。先譬次合。初譬為四。一明",
    "T38n1767_011:0103a10": "起有我病。二說無我藥。三邪我病息。四真我",
    "T38n1767_011:0103a11": "教興。意同哀歎。彼譬顯此譬隱。舊解女人良",
    "T38n1767_011:0103a12": "醫凡四師說。一云女譬法身。醫譬應身。二云",
    "T38n1767_011:0103a13": "女譬實智。醫譬權智。三云女譬前佛。醫譬後",
    "T38n1767_011:0103a14": "佛。四云女譬佛智。醫譬機緣。上文貧女譬眾",
    "T38n1767_011:0103a15": "生身。此女既不言貧用譬佛智勝應。生育一",
    "T38n1767_011:0103a16": "子譬於眾生稟教生解。以解微故故言嬰孩。",
    "T38n1767_011:0103a17": "著邪常故故言得病。次是女愁惱下。譬說無",
    "T38n1767_011:0103a18": "我之藥又三。一佛智觀機。二得機設化。三斷",
    "T38n1767_011:0103a19": "邪我。初文者權智起悲故言愁惱。覓無我機",
    "T38n1767_011:0103a20": "故言求醫。次良醫既至即得機施化。設三種",
    "T38n1767_011:0103a21": "藥譬無常三修。三因告女人下。斷邪我教。此",
    "T38n1767_011:0103a22": "中乳譬真我。真我非時故言莫興。苦味塗乳",
    "T38n1767_011:0103a23": "者譬以無我覆於真我。如苦與甜其性相違。",
    "T38n1767_011:0103a24": "前合三藥中何故復有乳。此亦是無我苦味",
    "T38n1767_011:0103a25": "與常相違。三其兒渴乏下。譬邪我病息。先明",
    "T38n1767_011:0103a26": "病息。次明藥消。真我緣起故言渴乏。我無我",
    "T38n1767_011:0103a27": "相違故言毒氣。無我治邪。邪消藥息故言藥",
    "T38n1767_011:0103a28": "消。四母乃洗乳。譬真我教興。又四。一為說。",
    "T38n1767_011:0103a29": "二違情。三重說。四受行可見。次如來亦爾者",
    "T38n1767_011:0103b01": "合譬也。但合二藥。不合二病。本意疑於我無",
    "T38n1767_011:0103b02": "我異。是故合藥。治病是旁是故不合。哀歎亦",
    "T38n1767_011:0103b03": "爾。問隱名如來藏我是佛性者。一切眾生有",
    "T38n1767_011:0103b04": "我性耶。答一切眾生皆悉有性。未即是佛。是",
    "T38n1767_011:0103b05": "故有我未是我德。何者人別法通。法通故有",
    "T38n1767_011:0103b06": "性有我。人別故非佛非德。問法是人法昔既",
    "T38n1767_011:0103b07": "無別人。法是誰法。解云。法屬法性(云云)。迦葉",
    "T38n1767_011:0103b08": "白佛下。第二論義問答。初問者前明二十五",
    "T38n1767_011:0103b09": "有有我。今難此義初總唱無。次何以故下。別",
    "T38n1767_011:0103b10": "作十二難。合為四意。初四難約果。次兩難約",
    "T38n1767_011:0103b11": "因。三四難又約果。四兩難難處。初為兩雙。謂",
    "T38n1767_011:0103b12": "始生終沒差別勝負可見。次因難又兩十惡",
    "T38n1767_011:0103b13": "等是約惡因。酒後是約惡緣可見。三重約果",
    "T38n1767_011:0103b14": "四難者。一據苦果。二據苦緣。三據忘失。四據",
    "T38n1767_011:0103b15": "憶念。四責處兩難。初難別在何處。次難遍在",
    "T38n1767_011:0103b16": "身耶。或可但作六雙為十二難。或可十難難",
    "T38n1767_011:0103b17": "現用。二難難處所(云云)。二佛告下答也。還酬",
    "T38n1767_011:0103b18": "十二難。初舉兩譬答覓現用。後利钁譬答覓",
    "T38n1767_011:0103b19": "處。所言現用者。其難真我若常應無生滅。次",
    "T38n1767_011:0103b20": "差別勝負難。佛答意實有真我為瞋癡所覆。",
    "T38n1767_011:0103b21": "不能得見故有終沒升沈。前譬得而失。後譬",
    "T38n1767_011:0103b22": "失而得。但此妙解凡夫未得那忽言失。此是",
    "T38n1767_011:0103b23": "理數之言。應得不得故言得而復失。得無別",
    "T38n1767_011:0103b24": "得還得於失。失無別失還失於得。得無所得",
    "T38n1767_011:0103b25": "失亦無失(云云)。於初二譬中。初譬三意謂譬合",
    "T38n1767_011:0103b26": "結。譬為四。一本有性理。二遇緣起惑。三根緣",
    "T38n1767_011:0103b27": "扣召。四聖應破惑。初文中。言王家者佛所統",
    "T38n1767_011:0103b28": "處。力士者。譬眾生有能降魔制外之用。故言",
    "T38n1767_011:0103b29": "力士。眉間者中道也。金剛珠者。或言理或言",
    "T38n1767_011:0103c01": "解。或言理。解圓淨不可破壞如金剛珠。次與",
    "T38n1767_011:0103c02": "餘力士者。即遇緣起惑失本有理。又二。一起",
    "T38n1767_011:0103c03": "惑二失理。初文餘力士者。天魔外道諸惡知",
    "T38n1767_011:0103c04": "識(云云)。角力相撲者。斷常乖於正觀。正觀破",
    "T38n1767_011:0103c05": "於斷常。故言相撲。以頭觸之者。乃以身見觸",
    "T38n1767_011:0103c06": "中道解。次其額上珠下。明失正理。沒在斷常",
    "T38n1767_011:0103c07": "邪見身中。三其處有創即是機緣感苦。二見",
    "T38n1767_011:0103c08": "傷正解為創。舊云感生死苦果為創。即命良",
    "T38n1767_011:0103c09": "醫機召於佛。時有明醫即聖智達知失理招",
    "T38n1767_011:0103c10": "苦。即便停住者明失非失。四是時良醫下說法",
    "T38n1767_011:0103c11": "破惑又二。初譬偏說。次譬圓說。初偏說者無",
    "T38n1767_011:0103c12": "我撿邪如就覓珠。力士驚答譬稟教作於無",
    "T38n1767_011:0103c13": "我之觀。從迷得解故言驚答。將非幻化即無",
    "T38n1767_011:0103c14": "我觀。為何所在即無常觀。憂愁啼哭即是苦",
    "T38n1767_011:0103c15": "觀。此為說偏教。次是時良醫下。譬說圓教又",
    "T38n1767_011:0103c16": "為四。一為說。二不受。三重說。四即受。譬說",
    "T38n1767_011:0103c17": "佛性一往不受也。初文中。言皮裏者隱斷常",
    "T38n1767_011:0103c18": "中。影現外者。舊云。當果在當。興皇云。佛智",
    "T38n1767_011:0103c19": "默照。今明。性理虛通遍一切處。是影現於外。",
    "T38n1767_011:0103c20": "次是時力士下。是眾生不受。舊云。皮裏譬現",
    "T38n1767_011:0103c21": "在。筋裏譬未來。若在現在何不破惑而出。若",
    "T38n1767_011:0103c22": "在未來不應可見。興皇云。惑輕曰皮。惑重曰",
    "T38n1767_011:0103c23": "筋。三時醫執鏡去。是如來重說。鏡譬圓經。照",
    "T38n1767_011:0103c24": "信心面。文明理顯信諦明了。四力士見已。即",
    "T38n1767_011:0103c25": "是信受。次善男子下。合譬但合三。不合第一。",
    "T38n1767_011:0103c26": "初合第二遇緣起惑。譬中有二。今唯合一起",
    "T38n1767_011:0103c27": "惑。合相撲。次故墮地獄下。合第三招苦感失。",
    "T38n1767_011:0103c28": "此中併得通答前十難。三如彼力士。合第四",
    "T38n1767_011:0103c29": "聖應說法。初合偏說。前有佛說眾生作無我",
    "T38n1767_011:0104a01": "觀。今但合後意又二。先合作觀。後明不知。中",
    "T38n1767_011:0104a02": "有牒譬正合也。譬如非聖下。是雖觀無我亦",
    "T38n1767_011:0104a03": "不能解。何者若解真我方識無我。既不解我",
    "T38n1767_011:0104a04": "所以無我不成。先牒譬後合也。次如來如是",
    "T38n1767_011:0104a05": "下。合為說圓。前譬有四但合後二。此初合第",
    "T38n1767_011:0104a06": "三如來重說。是諸眾生下。合第四信受。先合",
    "T38n1767_011:0104a07": "後舉譬帖。正合中先明有惑時不信。後明除",
    "T38n1767_011:0104a08": "惑時信受。第三結歎不思議。次復次善男子",
    "T38n1767_011:0104a09": "下。雪山甘藥譬。舊云。助答上問。觀師云。譬",
    "T38n1767_011:0104a10": "失而復得。開譬合譬。開為四。一失。二得。三重",
    "T38n1767_011:0104a11": "失。四重得。初明失中二。初理性。次辨失。初",
    "T38n1767_011:0104a12": "文者雪山譬眾生身。一味藥譬中道不二。故",
    "T38n1767_011:0104a13": "云一味。此理能除倒惑故名藥。名曰樂味。其",
    "T38n1767_011:0104a14": "味極甜者。教理相稱即是教樂理甜也。次在",
    "T38n1767_011:0104a15": "深叢下者。明煩惱覆所以失理。煩惱深邃倒",
    "T38n1767_011:0104a16": "惑交加致使不見。次有人聞香下。是第二明",
    "T38n1767_011:0104a17": "德又二。先少分得。後具足得。初分得中云聞",
    "T38n1767_011:0104a18": "香者。一云依經信知故言聞香。二云十住菩",
    "T38n1767_011:0104a19": "薩見未明了故言聞香。過去世中下。第二明",
    "T38n1767_011:0104a20": "具足得。即是前佛已證此理。造作木筒者。即",
    "T38n1767_011:0104a21": "是說教。譬十地了因以因承果故言接藥。在",
    "T38n1767_011:0104a22": "在處處者。過去生生修十地因。從地流出集",
    "T38n1767_011:0104a23": "木筒中者。因果相應了因克正故言流出。三",
    "T38n1767_011:0104a24": "王既沒已下。重明失。即是前佛去世眾生縱",
    "T38n1767_011:0104a25": "逸。構諸煩惱致使失之。六味譬六道。本味真",
    "T38n1767_011:0104a26": "正從起惑後流入六道。或酢或&#x918E;是藥真味",
    "T38n1767_011:0104a27": "停留在山。譬眾生身正性不異。隨六道流是",
    "T38n1767_011:0104a28": "故有異。凡夫薄福加功不得者。譬有著心苦",
    "T38n1767_011:0104a29": "行禪慧求覓真理而不可得。亦譬種種掘鑿",
    "T38n1767_011:0104b01": "欲覓性理了不相關。四復有聖王下。重得。即",
    "T38n1767_011:0104b02": "是今佛復證此理。善男子下。第二合譬。但合",
    "T38n1767_011:0104b03": "兩失不合兩得。此初合有理而失。前云在深",
    "T38n1767_011:0104b04": "叢下。今合為煩惱叢林所覆。前次譬云人無",
    "T38n1767_011:0104b05": "見者。今合云無明眾生不見。以煩惱下。合第",
    "T38n1767_011:0104b06": "三重明失。即是或酢或&#x918E;。正酬前勝負差別",
    "T38n1767_011:0104b07": "之問。佛性雄猛下。第二答前十二中後二責",
    "T38n1767_011:0104b08": "覓處所之問也。前有別總之責。今正答總問。",
    "T38n1767_011:0104b09": "雖約五陰論有此性。而身可毀性不可毀。身",
    "T38n1767_011:0104b10": "是性之住處。身家之性即是佛性。性家之身",
    "T38n1767_011:0104b11": "無非佛性。又二初正說。次論義。初正說為三。",
    "T38n1767_011:0104b12": "初牒不可壞。次廣辨。三總結。迦葉白佛下。二",
    "T38n1767_011:0104b13": "論義有問有答。問者。前云佛性雄猛不壞應",
    "T38n1767_011:0104b14": "無殺生之罪。次佛答為二。先法次譬。初法為",
    "T38n1767_011:0104b15": "四。一云。五陰可殺故成惡業。所言住五陰中",
    "T38n1767_011:0104b16": "者。他用六法以為佛性。非解此文。六法只是",
    "T38n1767_011:0104b17": "五陰。何容五陰住五陰中。眾生還住眾生之",
    "T38n1767_011:0104b18": "中。若用心神為佛性者。心是四陰是則心神",
    "T38n1767_011:0104b19": "還住心神。他解。當果為佛性者。當果繼屬眾",
    "T38n1767_011:0104b20": "生。故言住五陰中。當果若有復非當果。當果",
    "T38n1767_011:0104b21": "若無何所繼屬。地人以梨耶為佛性為惑所",
    "T38n1767_011:0104b22": "覆。釋此乃便復當前難。若有佛性即生之日",
    "T38n1767_011:0104b23": "便應有知。今用下文釋之。佛性不即六法不",
    "T38n1767_011:0104b24": "離六法。不即故不如諸師所解。不離故言住",
    "T38n1767_011:0104b25": "五陰中。實理言之佛性豈應有住不住特是",
    "T38n1767_011:0104b26": "為緣。作此異說。若定執此妨前後文。畢竟清",
    "T38n1767_011:0104b27": "淨寧有內外當之與現住不住耶。私謂此說",
    "T38n1767_011:0104b28": "終窮。又五陰中者。約五陰論得有此性不約",
    "T38n1767_011:0104b29": "草木。私云。作此說者仍挾方便。次以業因緣",
    "T38n1767_011:0104c01": "下釋疑。疑云。或謂唯應殺墮地獄。那復得有",
    "T38n1767_011:0104c02": "二十五有。故今釋云。業緣不同致諸趣異。三",
    "T38n1767_011:0104c03": "非聖之人下。簡諸外道。自謂得聖計我不同。",
    "T38n1767_011:0104c04": "四出世我相下。明正我相。二復次善男子下",
    "T38n1767_011:0104c05": "譬也。又二。先譬。次合。初譬為二。先為五陰",
    "T38n1767_011:0104c06": "可毀作譬。後為佛性不可毀作譬初譬中云。",
    "T38n1767_011:0104c07": "善知伏藏者譬能殺人。利钁譬殺具。多殺於",
    "T38n1767_011:0104c08": "磐石砂。鹵等。次唯至金剛下。為佛性不可毀",
    "T38n1767_011:0104c09": "作譬可見。次合中唯合不壞。從善男子方等",
    "T38n1767_011:0104c10": "經者下。是第二章。正明佛性能起善業文為",
    "T38n1767_011:0104c11": "二。初明作善業。次論義。初文者有人云。佛性",
    "T38n1767_011:0104c12": "能起。起於正道所作善業。今觀前譬。佛性但",
    "T38n1767_011:0104c13": "為善業之緣。今文明以佛性教作善惡業故",
    "T38n1767_011:0104c14": "喻喻之。從迦葉復白佛去。二論義。初雙問甘",
    "T38n1767_011:0104c15": "毒如文。次佛答為三。一明愚智二人。次明一",
    "T38n1767_011:0104c16": "體三寶。三明中道圓觀。妙解次第相生由智",
    "T38n1767_011:0104c17": "不惑。教識一體三寶妙觀得成能作善業。愚者",
    "T38n1767_011:0104c18": "反此善業不成。初約愚智中三。先佛更徵問。",
    "T38n1767_011:0104c19": "次迦葉答。三佛為釋。釋中初有七行半偈又",
    "T38n1767_011:0104c20": "二。前四行半雙辨愚智。次三行偏明智者。初",
    "T38n1767_011:0104c21": "文兩譬兩合。前一行同服甘露有夭有壽。次",
    "T38n1767_011:0104c22": "半偈同服毒藥有死有生。古來三解。一云。同",
    "T38n1767_011:0104c23": "稟大乘有得有失。後譬同稟小乘有得有失。",
    "T38n1767_011:0104c24": "二云。約師弟。師說大乘無得之教。弟子解者",
    "T38n1767_011:0104c25": "為壽迷者為夭。小乘師說有得之教。弟子作",
    "T38n1767_011:0104c26": "大解為生。守小教為死。三者只是一大乘經。",
    "T38n1767_011:0104c27": "於其得者作甘露名。於彼失者作毒藥名。又",
    "T38n1767_011:0104c28": "只作一甘露名。說其稟行者有得有失。只作",
    "T38n1767_011:0104c29": "一毒藥名。說諸有稟者有生有死。反覆相成。",
    "T38n1767_011:0105a01": "今明於其失者俱名甘露及以毒藥。保愛染",
    "T38n1767_011:0105a02": "著名為甘露。傷毀破壞故名毒藥。於其得者",
    "T38n1767_011:0105a03": "俱名甘露亦名毒藥。入理生善故名甘露。顯",
    "T38n1767_011:0105a04": "體破惡故名毒藥。具此二義名善業教。諸文",
    "T38n1767_011:0105a05": "之下各有合譬。尋之可見。譬如癩人服鴆病",
    "T38n1767_011:0105a06": "差。解藥還醒。譬學無常苦空斷惑。知是大方",
    "T38n1767_011:0105a07": "便即入摩訶衍。從聲聞及緣覺下。偏明智者",
    "T38n1767_011:0105a08": "皆約人辨。初約二乘。次約菩薩。後約眾生。似",
    "T38n1767_011:0105a09": "約三諦而作善業。菩薩即中增進善業。二乘",
    "T38n1767_011:0105a10": "即空而中以作善業。眾生即假而中便作善",
    "T38n1767_011:0105a11": "業。故舉三人意或在此。從迦葉汝今當去。第",
    "T38n1767_011:0105a12": "二辨一體三寶。然昔初教舉非顯是破邪歸",
    "T38n1767_011:0105a13": "正。明別體三寶此義易知。前長壽中明護法。",
    "T38n1767_011:0105a14": "舉法歸依諸佛已成一體三寶不許歸別。歸",
    "T38n1767_011:0105a15": "別體者歸戒不具。今文勸歸己身當成一體",
    "T38n1767_011:0105a16": "三寶。顯於自體成善業。故又免魔縛各有所",
    "T38n1767_011:0105a17": "據。就文為三。一勸。二論義。三領解。初文中",
    "T38n1767_011:0105a18": "云善分別者。勸令分別己身之中一體三寶。",
    "T38n1767_011:0105a19": "先勸。次釋。初如文。次若能諦觀者釋勸也。得",
    "T38n1767_011:0105a20": "入祕藏者。即生理善甘露之義。是人已出世",
    "T38n1767_011:0105a21": "者。即是破惡毒藥之義。二俱有得即此明文。",
    "T38n1767_011:0105a22": "又知我者是佛寶。我所者是法僧。二寶雖無",
    "T38n1767_011:0105a23": "異體義說為三。又佛覺法不覺僧和合。於一",
    "T38n1767_011:0105a24": "佛性說此三義。二爾時迦葉下。論義有二番",
    "T38n1767_011:0105a25": "問答。初併不受。後併歸依。佛皆不許。初問有",
    "T38n1767_011:0105a26": "十偈為四。前一行半唱不知。次兩行問昔別",
    "T38n1767_011:0105a27": "體。三四行半問今一體。四兩行結問請答。就",
    "T38n1767_011:0105a28": "初總云不知。次無上者別不知歸佛。無畏者",
    "T38n1767_011:0105a29": "不知歸僧。云何作無我者不知歸法。次云何",
    "T38n1767_011:0105b01": "歸佛者。兩偈問昔別體為三。此半偈問佛寶。",
    "T38n1767_011:0105b02": "得安慰者如前四相中說。次一行問法。三半",
    "T38n1767_011:0105b03": "行問僧。轉得無上利者。如前波闍波提供僧",
    "T38n1767_011:0105b04": "得佛法功德。僧是傳法之人故言轉得無上",
    "T38n1767_011:0105b05": "利。三云何真實說下四行半問今一體中又",
    "T38n1767_011:0105b06": "四。初一行半法說。未來若不成去。己身中隱",
    "T38n1767_011:0105b07": "三寶未來當成可得歸依。若其不成為可依",
    "T38n1767_011:0105b08": "不。不如次第依於別體。無預知者無預約自",
    "T38n1767_011:0105b09": "照。次第約從他。次云何未懷妊一行三句是",
    "T38n1767_011:0105b10": "譬說。懷子譬解。懷子必十月。十月譬十地。若",
    "T38n1767_011:0105b11": "有解者十地若滿可得成佛。若無解者徒自",
    "T38n1767_011:0105b12": "萬月亦不成佛。三眾生業亦然一句合譬。四",
    "T38n1767_011:0105b13": "如佛之所說下。一行難佛不定說。或令歸現",
    "T38n1767_011:0105b14": "或令歸當。致令愚者輪迴墮苦。四假名下。二",
    "T38n1767_011:0105b15": "行結問請答。初一行明我不知結請。次一行",
    "T38n1767_011:0105b16": "明佛知故請答。二迦葉汝當知下。佛答還酬",
    "T38n1767_011:0105b17": "四問。從後為次。初一行許斷疑酬其請答如",
    "T38n1767_011:0105b18": "文。次一偈酬問一體。前舉懷妊據了因作問。",
    "T38n1767_011:0105b19": "佛以中道正因為答。明諸菩薩與佛不異。那",
    "T38n1767_011:0105b20": "得云無十地包胎不可歸依。於諸菩薩者。舊",
    "T38n1767_011:0105b21": "有三釋。一是及字即是汝及諸菩薩等。於第",
    "T38n1767_011:0105b22": "七佛偈文迮不安及字。二改於為及。三不須",
    "T38n1767_011:0105b23": "改明諸菩薩皆同是佛。賢劫則第四。若七佛",
    "T38n1767_011:0105b24": "數即第七佛。佛是覺義能覺佛性與佛義同",
    "T38n1767_011:0105b25": "(云云)。三兩行酬其別體之問。翻邪入正故須歸",
    "T38n1767_011:0105b26": "依。邪者天神為佛寶。殺法&#x546A;羊云。是婆藪殺",
    "T38n1767_011:0105b27": "汝而得生天即是法寶。能殺之人即是僧寶。",
    "T38n1767_011:0105b28": "翻此三邪。歸於三正。問昔以正三翻於邪三。",
    "T38n1767_011:0105b29": "何不以正我翻於邪我。若以無我翻邪我者。",
    "T38n1767_011:0105c01": "何不以無三寶翻邪三寶。答對治之法略有",
    "T38n1767_011:0105c02": "二種。一用有門為對治者立正破邪。二用空",
    "T38n1767_011:0105c03": "門為對治者。故用無我破於邪我。各有便宜。",
    "T38n1767_011:0105c04": "三寶是境歸馮有在宜用有門。邪我是內患",
    "T38n1767_011:0105c05": "宜以無虛之(云云)。四如是下半偈酬前唱不知。",
    "T38n1767_011:0105c06": "今言能知得無所畏不應不知。迦葉白佛下。",
    "T38n1767_011:0105c07": "第二問答。初問中意者。併欲歸依。三種三寶",
    "T38n1767_011:0105c08": "皆是佛說何所取捨。初一行欲依昔別體別",
    "T38n1767_011:0105c09": "既翻邪即是正路。次兩行欲依自隱時一體。",
    "T38n1767_011:0105c10": "後一行欲依他顯時一體。既出生死已成正",
    "T38n1767_011:0105c11": "覺。故言諸有所無有。又解諸有有現成佛。無",
    "T38n1767_011:0105c12": "有無二十五有。二爾時佛告下。佛答佛欲更",
    "T38n1767_011:0105c13": "為分別不得妄依。文為三。初昔之別體有依",
    "T38n1767_011:0105c14": "不依。二顯時一體有依不依。三隱時一體正",
    "T38n1767_011:0105c15": "是所勸一向須依。初依不依者為二。先明今",
    "T38n1767_011:0105c16": "不須依。次明昔則須依。初又二。初別體既是",
    "T38n1767_011:0105c17": "昔時為緣。今不須依昔依時翻邪昔日須依。",
    "T38n1767_011:0105c18": "次所以者何去。更釋不依之意。於佛性中有",
    "T38n1767_011:0105c19": "法僧二寶者。非但已成之佛。佛性之中具有",
    "T38n1767_011:0105c20": "法僧。只當成佛亦具二性即佛法。法佛不二",
    "T38n1767_011:0105c21": "即是僧寶。身既具三何須依於別體三寶。次",
    "T38n1767_011:0105c22": "須依又二。初為欲化度下。明昔則須依。次若",
    "T38n1767_011:0105c23": "欲隨順下。更釋須依之意。興皇明四假。理緣",
    "T38n1767_011:0105c24": "就緣對緣因緣。昔即是對邪明正是故須依。",
    "T38n1767_011:0105c25": "若依龍樹四悉即對治意(云云)。次從菩薩應作",
    "T38n1767_011:0105c26": "下。明顯時一體又二。有依不依。不依文為二。",
    "T38n1767_011:0105c27": "初明不依。文云。我今此身歸依佛者。即是自",
    "T38n1767_011:0105c28": "歸己身佛寶豈敬他佛。次何以故下。更釋不",
    "T38n1767_011:0105c29": "依之意。然我與他佛既無異。何須歸他。次若",
    "T38n1767_011:0106a01": "欲尊重去。明有依義。為相尊重。是故須依。",
    "T38n1767_011:0106a02": "又二。先正明後解釋。初正明者法身是本地。",
    "T38n1767_011:0106a03": "舍利是應身。欲令眾生敬我意者為欲亦化眾",
    "T38n1767_011:0106a04": "生生善。三從亦令眾生去明今之所勸。隱時一",
    "T38n1767_011:0106a05": "體。一向須依。文有三。法譬合。初法中為五。",
    "T38n1767_011:0106a06": "一分別一體有三。此初文則自身有佛寶也。",
    "T38n1767_011:0106a07": "一切眾生皆依下。即是自身有於法寶。又有",
    "T38n1767_011:0106a08": "歸依非真下。即自身僧寶。問身有法僧可爾",
    "T38n1767_011:0106a09": "何為有佛。答身中佛性。佛性即是法身佛寶。",
    "T38n1767_011:0106a10": "能說此法即是法寶。能受持者即是僧寶。他",
    "T38n1767_011:0106a11": "尚歸依我身三寶。我今豈可不自歸耶。問會",
    "T38n1767_011:0106a12": "三乘歸一乘。名一乘者。亦應會三寶歸一寶",
    "T38n1767_011:0106a13": "名為一寶。若會三乘歸一乘無三乘異。會三",
    "T38n1767_011:0106a14": "寶歸一寶亦無三寶之異。論師數師不敢為",
    "T38n1767_011:0106a15": "例。觀師例之。會三寶歸一寶。上義說佛法僧",
    "T38n1767_011:0106a16": "異。亦如會三乘為一乘義說三乘異。故法華",
    "T38n1767_011:0106a17": "云。真是聲聞真阿羅漢(云云)。從若有分別下。",
    "T38n1767_011:0106a18": "次為他作一體三寶。舉體是佛。佛是覺義。舉",
    "T38n1767_011:0106a19": "體是法。法是不覺。舉體是僧。覺與不覺而不",
    "T38n1767_011:0106a20": "相違。從於生盲下。三結別體。為生盲凡夫作",
    "T38n1767_011:0106a21": "此分別。復當為諸下四結一體。為二乘得聖",
    "T38n1767_011:0106a22": "之人說我身有一體三寶。如是菩薩下五雙",
    "T38n1767_011:0106a23": "結兩義。為惡眾生而作佛事。則結自身說於",
    "T38n1767_011:0106a24": "別體。為諸智者而作佛事。亦結自身說於一",
    "T38n1767_011:0106a25": "體。次譬說為三。一大將。二太子。三大臣。所",
    "T38n1767_011:0106a26": "以舉三譬者。大將譬了因。太子譬正因。大臣",
    "T38n1767_011:0106a27": "譬緣因。亦譬三寶。太子譬法寶。大將譬佛寶。",
    "T38n1767_011:0106a28": "大臣譬僧寶。大將建意三。一臨陣制敵。二我",
    "T38n1767_011:0106a29": "最第一。三諸兵依我。諸兵依我譬緣。制勝譬",
    "T38n1767_011:0106b01": "了。第一譬正。太子亦爾。紹繼霸業譬正。調伏",
    "T38n1767_011:0106b02": "王子譬了。餘王子依譬緣。如王如先王成前",
    "T38n1767_011:0106b03": "譬。王子大臣者王子即屬大臣譬也。三菩薩",
    "T38n1767_011:0106b04": "亦爾。合譬中二。先正合。後結勸。初合者所言",
    "T38n1767_011:0106b05": "三事與一體者別說於三。即是一體。一體之",
    "T38n1767_011:0106b06": "上義說於三。如涅槃中具有三點實非別異。",
    "T38n1767_011:0106b07": "次如來下。結勸又二。先勸捨昔別體之三。次",
    "T38n1767_011:0106b08": "勸取今一體之三。初捨中又二。先出昔三寶。",
    "T38n1767_011:0106b09": "後乃勸捨。昔別體中。舉頭譬佛寶。頭最為上。",
    "T38n1767_011:0106b10": "支節手足譬法僧。為化眾生示此梯&#x96A5;。次是",
    "T38n1767_011:0106b11": "故汝今下勸捨。次汝於大乘下結勸。取自身",
    "T38n1767_011:0106b12": "中一體。如大將大臣於自身中建決定意。不",
    "T38n1767_011:0106b13": "取別體及他已成。迦葉白佛下。第三領解文",
    "T38n1767_011:0106b14": "為四。一領解。二佛勸持。三稱歎。四佛述成。",
    "T38n1767_011:0106b15": "初文又三。一發&#x8FF9;。二自領解。三誓化他可尋。",
    "T38n1767_011:0106b16": "善男子下。第二佛勸持還只勸前自解化他。",
    "T38n1767_011:0106b17": "自解即是高升祕藏。化他即是下度愚迷(云云)。",
    "T38n1767_011:0106b18": "迦葉復言下。第三稱歎。稱歎佛性即是隱時",
    "T38n1767_011:0106b19": "一體。相好等即是顯時一體。爾時佛讚下。第",
    "T38n1767_011:0106b20": "四述成從。我今當更為汝下。是第三明中道",
    "T38n1767_011:0106b21": "圓觀。文為三。初許說。次正說。三歎教。初中",
    "T38n1767_011:0106b22": "云。入如來藏者。入藏由觀。非觀不入。次若我",
    "T38n1767_011:0106b23": "住下是正說。文為二。初略後廣。略又為三。一",
    "T38n1767_011:0106b24": "標中道。二明乖中之惑。三辨破惑之觀。初標",
    "T38n1767_011:0106b25": "中道即明非有非無。若我住者明非有。我住",
    "T38n1767_011:0106b26": "在身中即是常法。不離於苦常即是我。身即",
    "T38n1767_011:0106b27": "是苦此即是有。此有非道。若無我者明非無。",
    "T38n1767_011:0106b28": "若定是無則無修因趣果。亦無父母世間善",
    "T38n1767_011:0106b29": "法。此無非道。既作有無兩責。不得有無。即非",
    "T38n1767_011:0106c01": "有無。名中道說。次若言諸法下。是明乖中之",
    "T38n1767_011:0106c02": "惑又二。初明惑。次結惑。初明惑。中有六句。",
    "T38n1767_011:0106c03": "三雙相對。三句計常。三句計斷。於生死中自",
    "T38n1767_011:0106c04": "作此計。障理不明故名為惑。若開善云。生死",
    "T38n1767_011:0106c05": "一向是苦無樂。光宅云。生死之中有定實樂。",
    "T38n1767_011:0106c06": "莊嚴云。生死之中有虛妄樂。妄樂乃為行苦",
    "T38n1767_011:0106c07": "所偪。故非實樂。然三師所說皆為此訶。開善",
    "T38n1767_011:0106c08": "云。生死是苦即是此中斷見。光宅云。一向是",
    "T38n1767_011:0106c09": "樂。即是此中常見。莊嚴云。妄樂又為行苦所",
    "T38n1767_011:0106c10": "逼。即是此中亦常亦斷。亦應有第四句計不",
    "T38n1767_011:0106c11": "知是誰。次從修一切法常下。結惑又三。謂法",
    "T38n1767_011:0106c12": "譬合。初法中言修一切法常下結。墮斷見者",
    "T38n1767_011:0106c13": "解有二意。一云。本自執常他將斷難。常義不",
    "T38n1767_011:0106c14": "立。便執於斷。本自執斷。他將常難。斷義不",
    "T38n1767_011:0106c15": "立。更執於常。二云。兩見相因。見修斷過即自",
    "T38n1767_011:0106c16": "修常。見修常過即自修斷。如步屈蟲下譬。六",
    "T38n1767_011:0106c17": "卷云折腰蟲。周易云。尺蠖之屈以求伸也。時",
    "T38n1767_011:0106c18": "俗云。桑枝變作。未必全爾。桑根為蟬。腐草為",
    "T38n1767_011:0106c19": "螢。其例亦然。此蟲腰折。修常斷者合譬。明斷",
    "T38n1767_011:0106c20": "因常生。常因斷生。故有此譬。以是義故下。第",
    "T38n1767_011:0106c21": "三明破惑之觀又二。初正明。次結解。初亦有",
    "T38n1767_011:0106c22": "三雙六句。對前無我只應言我。而經中言常",
    "T38n1767_011:0106c23": "者有二解。一云誤。二云。常是通名。我等是",
    "T38n1767_011:0106c24": "別。佛果萬德通得名常。言餘法者中道之外",
    "T38n1767_011:0106c25": "皆名餘法。常樂我淨即指如來祕藏佛法僧",
    "T38n1767_011:0106c26": "正解脫等。當知中道只是真法二邊為餘。當",
    "T38n1767_011:0106c27": "知如是下是結解又二。先法。後譬。初法中云",
    "T38n1767_011:0106c28": "愚人無疑者有二解。疑為解津愚既無解。所",
    "T38n1767_011:0106c29": "以不疑。二云。中道分明顯然易解。愚尚不疑。",
    "T38n1767_011:0107a01": "何況智者。依文似如後解為勝。如羸病人下。",
    "T38n1767_011:0107a02": "譬說還餘前二解。若依惑意即愚人分別而",
    "T38n1767_011:0107a03": "生諸見如服酥輕便。若依後解酥是好藥。健",
    "T38n1767_011:0107a04": "人服者本來自好。羸人服者亦得輕便。譬中",
    "T38n1767_011:0107a05": "道法。愚人亦解。六卷云。服已迷悶。即是不解",
    "T38n1767_011:0107a06": "迷惑意也。有無之法下。第二廣明中道又二。",
    "T38n1767_011:0107a07": "初約諸法有無顯中道。二約諸法不二顯中",
    "T38n1767_011:0107a08": "道。初文者夫有無者不可定取。說有為無。說",
    "T38n1767_011:0107a09": "無為有。有是無有無是有無。於無上說有。有",
    "T38n1767_011:0107a10": "不定有。於有上說無。無不定無。不有不無即",
    "T38n1767_011:0107a11": "是中道。次不二者。無二異不二。無不二異二。",
    "T38n1767_011:0107a12": "二不二不可得。乃是非二非不二。是名中道。",
    "T38n1767_011:0107a13": "初文有無中。有法有譬。初法說極略。唯此一",
    "T38n1767_011:0107a14": "句。直標有無其性不定。若他明。三無為定無。",
    "T38n1767_011:0107a15": "不可為有。三聚定有。不可為無。此非不定不",
    "T38n1767_011:0107a16": "名中道。譬如四大下。次舉譬。先譬。次合。初",
    "T38n1767_011:0107a17": "譬中。欲明有無不定。如佛赴緣。若執有者破",
    "T38n1767_011:0107a18": "有說無。若執無者破無說有。四大亦爾。如善",
    "T38n1767_011:0107a19": "醫師別知諸病。若水病者以火藥治。若火病",
    "T38n1767_011:0107a20": "者以水藥治。地風亦爾。不善醫師不別病相",
    "T38n1767_011:0107a21": "妄授於藥。次善男子下合譬。初總合。次別合。",
    "T38n1767_011:0107a22": "初可見。次若言不別合又二。先舉有無為合。",
    "T38n1767_011:0107a23": "後舉常無常例合。初又二。先別破有無。後總",
    "T38n1767_011:0107a24": "結為誡。初文三句。初句云智。不應染者有二",
    "T38n1767_011:0107a25": "解。一云。智聞佛說佛性是有不應染著。愚便",
    "T38n1767_011:0107a26": "責其現用處所。或六根中或遍身中。二若聞",
    "T38n1767_011:0107a27": "佛性是有應知佛意不定專在於有有即表",
    "T38n1767_011:0107a28": "無。無即妄語者。是第二句。破無。亦二意。一",
    "T38n1767_011:0107a29": "云。道理不無定無乖理故是妄語。二云。佛",
    "T38n1767_011:0107b01": "性雖有未有現用故言是無。汝有智人不應",
    "T38n1767_011:0107b02": "云妄。若言有者是第三句。為執有情多。故更",
    "T38n1767_011:0107b03": "重破不應默然者。若有佛性應能現瑞。何以",
    "T38n1767_011:0107b04": "默然。二云。若定有有者。就汝推撿。何以默然。",
    "T38n1767_011:0107b05": "次亦復不應下結。不許爭論。言有言無。乃至",
    "T38n1767_011:0107b06": "四句並是戲論。若說於苦下。第二舉苦無常",
    "T38n1767_011:0107b07": "等例合復有五。一約苦。二約無常。三約我無",
    "T38n1767_011:0107b08": "我。四約空寂。五約幻化。皆解惑對辨可見。文",
    "T38n1767_011:0107b09": "云。雖有去來而常住無變者。此是即去來不",
    "T38n1767_011:0107b10": "去來。即動而寂。從若言無明下。是第二約不",
    "T38n1767_011:0107b11": "二不異。明中道亦有法譬。法說為三。一約因",
    "T38n1767_011:0107b12": "緣明不二。二約觀行明不二。三總結明不二。",
    "T38n1767_011:0107b13": "因緣是境。觀是智照。總結是境智。初十二因",
    "T38n1767_011:0107b14": "緣明不二又三。先舉無明。次舉行識。三舉善",
    "T38n1767_011:0107b15": "惡。舊解。無明是惑明即是解。又云。無明行是",
    "T38n1767_011:0107b16": "過去。識等是現在。三世分別。此不會經。經訶",
    "T38n1767_011:0107b17": "云。明與無明行識等異是愚人法。智者了達",
    "T38n1767_011:0107b18": "其性無二。若言應修下。第二約觀行明不二",
    "T38n1767_011:0107b19": "又三。一苦。二無常。三無我。我與無我下。第三",
    "T38n1767_011:0107b20": "總結不二又三。一結歎。二結勸。三結會。結歎",
    "T38n1767_011:0107b21": "又二。先結佛所歎後結說已。結勸又二。初勸",
    "T38n1767_011:0107b22": "持不二法。二勸持不二。經如我下三結會。懸",
    "T38n1767_011:0107b23": "指般若。舊云。引深奧品中燈炷喻。或云。大品",
    "T38n1767_011:0107b24": "度不盡。外國本經應有此文。或言。大品雖不",
    "T38n1767_011:0107b25": "的當。而不二之義無差。又云。諸有二者名有",
    "T38n1767_011:0107b26": "所得。無有二者名無所得。又二是眼識。識內",
    "T38n1767_011:0107b27": "了別。眼外見色。此則是二。眼識無二。乃是智",
    "T38n1767_011:0107b28": "者了達諸法亦爾。從如因乳生酪下。第二譬",
    "T38n1767_011:0107b29": "成因緣不二之義。如五味相生無自他性。即",
    "T38n1767_011:0107c01": "是因緣。因緣即是中道。其意顯然。文為三。初",
    "T38n1767_011:0107c02": "列五味。二廣破自他。三結因緣義。初列五味",
    "T38n1767_011:0107c03": "者。五味相生成前不二。次如是酪性下。廣破",
    "T38n1767_011:0107c04": "自他。先立章門後解釋。初章門中酪從乳生",
    "T38n1767_011:0107c05": "為章門。次例四味。就初又兩。初從乳生酪即",
    "T38n1767_011:0107c06": "是章門。從自生他生。並是非門。次若從他生",
    "T38n1767_011:0107c07": "下。第二釋二章門先釋非門。次釋是章門。初",
    "T38n1767_011:0107c08": "非門中。先釋不從他生。次釋不從自生。初破",
    "T38n1767_011:0107c09": "他生可見。破自生中云。不應相似相續自生",
    "T38n1767_011:0107c10": "是一往。將誰相似相續。而今見續乳後有酪",
    "T38n1767_011:0107c11": "等味。故知不從自生。自生即應五味一時。既",
    "T38n1767_011:0107c12": "前後相續豈得一時。雖不一時下。釋是章門。",
    "T38n1767_011:0107c13": "破自他之後。因緣假記云酪從乳生。而不自",
    "T38n1767_011:0107c14": "不他。而言先有者亦是因緣。甘味多故不能",
    "T38n1767_011:0107c15": "自變者。乳味即甜酪味即酢。下論義難此。是",
    "T38n1767_011:0107c16": "牛食啖下。第三結是因緣。先譬。次合。初譬中",
    "T38n1767_011:0107c17": "食水草譬稟經教。血變成乳譬變惡為善。若",
    "T38n1767_011:0107c18": "食甘草譬稟大教。若食苦草譬稟小教。雪山",
    "T38n1767_011:0107c19": "譬此經。肥膩譬佛性牛若食者譬眾生。醍醐",
    "T38n1767_011:0107c20": "譬佛果。能依此經。修行得無上佛果。無有青",
    "T38n1767_011:0107c21": "黃赤白等色。譬依教而修無聲聞天人之果",
    "T38n1767_011:0107c22": "純得醍醐涅槃果也。此中六位文義宛然(云云)。",
    "T38n1767_011:0107c23": "是諸眾生下。第二合譬中先合。次論義。初合",
    "T38n1767_011:0107c24": "中。先合二。後合不二。不二中。云無明轉變為",
    "T38n1767_011:0107c25": "明者。他經復云。明起斷無明。舊三解。一云。",
    "T38n1767_011:0107c26": "只斷是變。變是斷。文兩義一。二云。變語就",
    "T38n1767_011:0107c27": "體。斷語就用。一心體上有善惡兩義。只己心",
    "T38n1767_011:0107c28": "上變善為惡。變惡為善心即不變。次就用",
    "T38n1767_011:0107c29": "者。須斷無明。只得於明。不斷不得即莊嚴師",
    "T38n1767_011:0108a01": "解。開善嫌莊嚴淺近。就修習緣了兩緣釋之。",
    "T38n1767_011:0108a02": "從迦葉下第二論義。從前乳中先有酪性生。",
    "T38n1767_011:0108a03": "文為二。先難。次答。難中又二。先定。次難。難",
    "T38n1767_011:0108a04": "中二。先難定有。次難定無。初難定有為三。一",
    "T38n1767_011:0108a05": "正難乳中有酪者。即是已有云何言生。夫生",
    "T38n1767_011:0108a06": "義者。先無而有。乃名為生。次法若本無下釋",
    "T38n1767_011:0108a07": "難。若言乳中下三並難。若乳是酪因。草亦乳",
    "T38n1767_011:0108a08": "因(云云)。又倒並若草為乳因。亦應乳為草果。",
    "T38n1767_011:0108a09": "草為乳因草中得有乳者乳為草果。乳中亦",
    "T38n1767_011:0108a10": "應有草。乳酪因果亦例此。並文中但舉一耳。",
    "T38n1767_011:0108a11": "若言乳中下。二難定無者只應難有。不應難",
    "T38n1767_011:0108a12": "無。恐佛轉計度入無中。是故逆遮而難無也。",
    "T38n1767_011:0108a13": "善男子下。二佛答文為三。初研譬。二重為合",
    "T38n1767_011:0108a14": "譬。三結譬意。初又三。一非定執。二以理解。",
    "T38n1767_011:0108a15": "三結非定執。初非執中。先作三章門。後次第",
    "T38n1767_011:0108a16": "釋破。一定有門。二定無門。三他生。釋三門",
    "T38n1767_011:0108a17": "者。初釋不得定有。云乳中有酪。何者。乳白酪",
    "T38n1767_011:0108a18": "黃。乳甘酪酢。色味既異何得定有。次釋乳中",
    "T38n1767_011:0108a19": "不得定無酪者。文云。置毒乳中酪即殺人。先",
    "T38n1767_011:0108a20": "得置毒於乳後時乳變成酪。飲此酪者毒猶",
    "T38n1767_011:0108a21": "殺人。何得言乳定無酪。是牛食啖下。第二以",
    "T38n1767_011:0108a22": "理解釋又二。先明乳從草生還是因緣假說。",
    "T38n1767_011:0108a23": "後明酪從乳生亦是因緣假說。兩文各二。初",
    "T38n1767_011:0108a24": "二者先云。從緣而有。後結是因緣。眾生福力",
    "T38n1767_011:0108a25": "者有三義。一牸牛之福欲飲子時血變為乳。",
    "T38n1767_011:0108a26": "二犢子之福令母有乳。三[(殼-一)/牛]人之福。人若無",
    "T38n1767_011:0108a27": "福子尚不足。況得充人。是乳滅已下。二明酪",
    "T38n1767_011:0108a28": "從乳生又二。初明緣生。後結因緣。醪是以物",
    "T38n1767_011:0108a29": "攪之。燸是火氣。經本或作酢字。而今酉邊著",
    "T38n1767_011:0108b01": "翏者非。以物攪字亦非酒名。酒名應酉邊。作",
    "T38n1767_011:0108b02": "孝蓋書者謬。是故不得定言下第三結非定",
    "T38n1767_011:0108b03": "執。善男子明與無明下。第二重為合。譬此中",
    "T38n1767_011:0108b04": "開轉斷義如前釋(云云)。以是因緣下。第三結譬",
    "T38n1767_011:0108b05": "意。善男子眾生薄福下。第三歎教勸持又二。",
    "T38n1767_011:0108b06": "先歎佛性理。次歎教。歎理為二。先舉忍草。後",
    "T38n1767_011:0108b07": "牒兩譬。於中先牒兩譬。次諸眾生下總合兩",
    "T38n1767_011:0108b08": "譬。次從譬如虛空下。是歎教又二。先歎經後",
    "T38n1767_011:0108b09": "勸信。初文有譬有合。虛空譬法身。雷震譬說",
    "T38n1767_011:0108b10": "法。起雲譬慈悲。象牙譬眾生。華譬佛性。有三",
    "T38n1767_011:0108b11": "解。一云別有象牙草聞雷生華。二云。是象牙生",
    "T38n1767_011:0108b12": "華。經云。四象優&#x9262;羅等。聞天雷時牙上有華。",
    "T38n1767_011:0108b13": "三云。此象牙非別生華。直是牙上有文彩如",
    "T38n1767_011:0108b14": "華。眾生佛性下合譬。有三番合之可尋。若有",
    "T38n1767_011:0108b15": "善男子下。是第二結令勸信。從迦葉白佛下。",
    "T38n1767_011:0108b16": "品中第二答能見難見性。文有四問答。初兩",
    "T38n1767_011:0108b17": "番辨深行證見。後兩番明淺行聞見。聞見酬",
    "T38n1767_011:0108b18": "其能見。證見酬其難見。於證見中總有二番。",
    "T38n1767_011:0108b19": "初番可見。次番中有問有答。答中總舉十譬。",
    "T38n1767_011:0108b20": "初以百盲通譬一切眾生。百是一數之圓。例",
    "T38n1767_011:0108b21": "如世姓甚多而言百姓。求解見性譬如治目。",
    "T38n1767_011:0108b22": "造詣良醫者。根緣感佛。是時良醫。譬佛垂應。",
    "T38n1767_011:0108b23": "金錍四解。一云譬此經一指。三指譬昔三乘",
    "T38n1767_011:0108b24": "教。亦云。金錍譬佛方便慧一指。三指譬根緣",
    "T38n1767_011:0108b25": "悟道。除膜譬斷無明煩惱。二云。三指譬三慧。",
    "T38n1767_011:0108b26": "三云。初教一指。般若至法華二指。涅槃三指。",
    "T38n1767_011:0108b27": "四云。譬三忍信順無生。解三忍為二。一云。十",
    "T38n1767_011:0108b28": "信信忍。三十心順忍。十地無生忍。又初地至",
    "T38n1767_011:0108b29": "三地是信忍。四地至六地是順忍。七地至十",
    "T38n1767_011:0108c01": "地是無生忍。今明不然。經合佛性豈可餘釋。",
    "T38n1767_011:0108c02": "一指示之答云不見者。譬入真諦則不見性。",
    "T38n1767_011:0108c03": "二指不見者。譬空假二諦亦不見性。三指示",
    "T38n1767_011:0108c04": "之答言少見。此譬一諦三諦即空假中名為",
    "T38n1767_011:0108c05": "佛性。初住初地則能分見故言少耳。善男子",
    "T38n1767_011:0108c06": "下合譬又二。前正合。此況聲聞。初文者。若尋",
    "T38n1767_011:0108c07": "合文金[鏍-糸+廾]譬涅槃教。三指譬佛性。即是三德",
    "T38n1767_011:0108c08": "三諦等也。文云。無我惑亂者即是不了。昔教",
    "T38n1767_011:0108c09": "惑於無我故不見性。今教真我乃見佛性。次",
    "T38n1767_011:0108c10": "九譬可尋也。迦葉白佛下。是第二有兩番。明",
    "T38n1767_011:0108c11": "淺行聞見。初番問可尋。佛答有四。一譬。二",
    "T38n1767_011:0108c12": "合。三勸。四褒貶。初譬中云非想非非想天者。",
    "T38n1767_011:0108c13": "三有四空之頂。無身而有識。無想而有想。此",
    "T38n1767_011:0108c14": "事難知。佛性亦爾。非二乘所了。二合等三文",
    "T38n1767_011:0108c15": "可見。迦葉白佛非聖凡夫下。第二番問答。初",
    "T38n1767_011:0108c16": "問中云。非聖凡夫者即外道也。其自稱聖如",
    "T38n1767_011:0108c17": "來奪之故言非聖。若理內凡夫即聖凡夫。內",
    "T38n1767_011:0108c18": "道外道俱云有我。有我之性兩事云何。佛舉",
    "T38n1767_011:0108c19": "貧富二人譬。有三。初譬。次合。三結成。譬為",
    "T38n1767_011:0108c20": "三。初菩薩施化。二聲聞施化。三如來施化。初",
    "T38n1767_011:0108c21": "菩薩化又為四。一說教。二稟受。三捨應。四起",
    "T38n1767_011:0108c22": "惑。共為親友者。能化所化化道交通義言親",
    "T38n1767_011:0108c23": "友。王子富於法財。真我顯現故言富眾生。取",
    "T38n1767_011:0108c24": "我在身具足諸見故言貧人。互相往反者。感",
    "T38n1767_011:0108c25": "應相關。是時貧人下。是第二眾生稟。受見王",
    "T38n1767_011:0108c26": "子刀者非是證見。聞菩薩說真我佛性。好刀",
    "T38n1767_011:0108c27": "譬中道佛性真我。心中貪著者。愛樂此法。王",
    "T38n1767_011:0108c28": "子後時下。第三菩薩捨應。持真我去故言持",
    "T38n1767_011:0108c29": "刀。機感事密是故言逃。更化餘處故言他國。",
    "T38n1767_011:0109a01": "貧人於後是第四凡夫起惑。菩薩捨應眾生",
    "T38n1767_011:0109a02": "流轉。受五陰身故言寄宿。眠是闇時譬無明",
    "T38n1767_011:0109a03": "昏。自號有我故喻囈言。古本曰&#x8B87;言。寱者典",
    "T38n1767_011:0109a04": "誥囈字。旁人聞下。第二聲聞施化。應具論四",
    "T38n1767_011:0109a05": "果。文略闕第三王。初王是初果。私謂餘子之",
    "T38n1767_011:0109a06": "言。可兼二三。舊即旁人譬機。機將是人是感",
    "T38n1767_011:0109a07": "初果。故言收之。興皇云。旁人是五方便似解。",
    "T38n1767_011:0109a08": "王是初果真解。似伏真斷破彼我見。言至王",
    "T38n1767_011:0109a09": "所。眾生對初果。義言君臣。屠割者。譬分析五",
    "T38n1767_011:0109a10": "眾求我叵得。曾稟此法。故言素為親厚。能化",
    "T38n1767_011:0109a11": "所化既非異轍。故言一處。眼見譬聞慧。手觸",
    "T38n1767_011:0109a12": "譬思慧。取譬修慧。並不得思修。故言不敢手",
    "T38n1767_011:0109a13": "觸。況當故取。羊角者邪曲計我。欣笑譬悲慘。",
    "T38n1767_011:0109a14": "未欲破此邪計。故言隨意。去尋立餘子即二",
    "T38n1767_011:0109a15": "果施化。次第四王即四果。&#x5374;後下。是第三如",
    "T38n1767_011:0109a16": "來施化。但是前逃菩薩今還成佛。數時者數",
    "T38n1767_011:0109a17": "耳。唯明無我。不言真我者。望下文合中。應有",
    "T38n1767_011:0109a18": "說我教也。優&#x9262;羅華者。婆羅門計神白色。羊",
    "T38n1767_011:0109a19": "角者。剎利神色黃。火聚者。毘舍神赤。黑蛇",
    "T38n1767_011:0109a20": "者。首陀神黑。善男子合譬。還合三譬。譬云。",
    "T38n1767_011:0109a21": "有一好刀。合云。說我真相。譬云。持是淨刀逃",
    "T38n1767_011:0109a22": "至他國。合云。說已捨去。聲聞緣覺下。合前第",
    "T38n1767_011:0109a23": "二四果施化。為斷如是下。合第三。如來施化",
    "T38n1767_011:0109a24": "又二。先明無我之教。正是合前。善男子下。第",
    "T38n1767_011:0109a25": "二更明真我之教。前譬中無但有其義。善男",
    "T38n1767_011:0109a26": "子若有凡夫下。第三結成答意。在文可見",
    "T38n1767_011:0109a27": "(云云)。"
}