{
    "T10n0287_007:0563a10": "佛說十地經卷第七",
    "T10n0287_007:0563a12": "大唐于闐三藏沙門尸羅達摩",
    "T10n0287_007:0563a13": "於北庭龍興寺譯",
    "T10n0287_007:0563a14": "菩薩善慧地第九",
    "T10n0287_007:0563a15": "　已說菩薩第八地，　　如來現大神通力；",
    "T10n0287_007:0563a16": "　震動十方諸剎土，　　無量億數難思議。",
    "T10n0287_007:0563a17": "　一切知見無上尊，　　其身普放大光明；",
    "T10n0287_007:0563a18": "　照曜彼諸無量土，　　悉使有情獲安樂。",
    "T10n0287_007:0563a19": "　菩薩無量百千億，　　俱時踊在虛空住；",
    "T10n0287_007:0563a20": "　以過諸天上妙供，　　供養說中最勝者。",
    "T10n0287_007:0563a21": "　大自在王自在天，　　悉共同心喜無量；",
    "T10n0287_007:0563a22": "　各以種種眾供具，　　供養甚深功德海。",
    "T10n0287_007:0563a23": "　復有天女千萬億，　　身心歡喜悉充遍；",
    "T10n0287_007:0563a24": "　各奏音樂無量種，　　供養人天大導師。",
    "T10n0287_007:0563a25": "　是時眾樂同時奏，　　百千萬億無量別；",
    "T10n0287_007:0563a26": "　悉以善逝威神力，　　演出妙音而讚歎：",
    "T10n0287_007:0563a27": "「寂靜調柔無垢害，　　隨所入地善修習；",
    "T10n0287_007:0563a28": "　心如虛空遍十方，　　廣說佛道悟群迷。",
    "T10n0287_007:0563a29": "　天上人間一切處，　　悉現無等妙莊嚴；",
    "T10n0287_007:0563b01": "　以從如來功德生，　　令其見者樂佛智。",
    "T10n0287_007:0563b02": "　不離一剎諸眾生，　　如月普現照世間；",
    "T10n0287_007:0563b03": "　音聲心念悉皆滅，　　譬如谷響無不應。",
    "T10n0287_007:0563b04": "　若有有情心下劣，　　為彼演說聲聞行；",
    "T10n0287_007:0563b05": "　若心猛利樂獨覺，　　即為彼說中乘道；",
    "T10n0287_007:0563b06": "　若有慈悲樂饒益，　　為說菩薩所行事；",
    "T10n0287_007:0563b07": "　若有最勝智慧心，　　即示如來無上法。",
    "T10n0287_007:0563b08": "　譬如幻師作眾事，　　種種形相皆非實；",
    "T10n0287_007:0563b09": "　菩薩智幻亦如是，　　雖現一切離有無。」",
    "T10n0287_007:0563b10": "　如是美音千萬種，　　歌讚佛已默然住。",
    "T10n0287_007:0563b11": "　解脫月言：「今眾淨，　　願說第九地行道。」",
    "T10n0287_007:0563b12": "爾時，金剛藏菩薩告解脫月菩薩言：「佛子！若",
    "T10n0287_007:0563b13": "是菩薩以從如是無量功德智籌量慧，復於",
    "T10n0287_007:0563b14": "上上寂滅解脫精勤思慕，復更思察上上究",
    "T10n0287_007:0563b15": "竟智慧，趣入如來祕密之門，如理選擇不可",
    "T10n0287_007:0563b16": "思議智大我性，淨治選擇諸陀羅尼三摩地",
    "T10n0287_007:0563b17": "門，善能引發方廣神通，善能遍覽世界差別，",
    "T10n0287_007:0563b18": "瑩飾如來力、無所畏、不共佛法無映奪性，於",
    "T10n0287_007:0563b19": "隨諸佛轉妙法輪入雄特性，不捨所得大悲",
    "T10n0287_007:0563b20": "加持，證入菩薩第九智地。菩薩安住於此地",
    "T10n0287_007:0563b21": "中，如實了知諸善、不善、無記法行，有漏、無漏",
    "T10n0287_007:0563b22": "法行，世間、出世間法行，可思議、不可思議法",
    "T10n0287_007:0563b23": "行，決定、不決定法行，聲聞、獨覺法行，菩薩行",
    "T10n0287_007:0563b24": "法行、如來地法行，有為法行、無為法行，皆如",
    "T10n0287_007:0563b25": "實知。彼以如是隨智行慧，如實了知諸有情",
    "T10n0287_007:0563b26": "心近稠林行、煩惱近稠林行、業近稠林行、根",
    "T10n0287_007:0563b27": "近稠林行、勝解近稠林行、種性近稠林行、意",
    "T10n0287_007:0563b28": "樂隨眠近稠林行、受生近稠林行、習氣相續",
    "T10n0287_007:0563b29": "近稠林行、三聚安立近稠林行，皆如實知。於",
    "T10n0287_007:0563c01": "是菩薩如實了知諸有情心種種之性，謂：心",
    "T10n0287_007:0563c02": "雜性、心相速轉壞不壞性、心無質性、心無邊",
    "T10n0287_007:0563c03": "際於一切處皆充足性、心本淨性、心有雜染",
    "T10n0287_007:0563c04": "無雜染性、心縛解性、心幻起性、心隨諸趣現",
    "T10n0287_007:0563c05": "前住性，乃至無量百千種種心差別性，皆如",
    "T10n0287_007:0563c06": "實知。",
    "T10n0287_007:0563c07": "「又此菩薩了知煩惱遠隨行性、於加行無邊",
    "T10n0287_007:0563c08": "性、皆悉俱生不相離性、隨眠與纏一處住性、",
    "T10n0287_007:0563c09": "與心相應不相應性、受生相續隨趣住性、於",
    "T10n0287_007:0563c10": "三界中差別之性、渴愛無明及見箭鏃是意",
    "T10n0287_007:0563c11": "罪性、三業因緣不斷絕性，略說乃至八萬四",
    "T10n0287_007:0563c12": "千諸煩惱行差別之性，皆如實知。",
    "T10n0287_007:0563c13": "「又此菩薩了知諸業善、不善、無記性，有表、無",
    "T10n0287_007:0563c14": "表性，與心共生不相離性，自相因壞積集不",
    "T10n0287_007:0563c15": "失果相續性，有報、無報性，黑業、白業、黑白俱",
    "T10n0287_007:0563c16": "業、不黑不白業受差別性，業田無量性，聖凡",
    "T10n0287_007:0563c17": "有情業差別性，現法生起後所受性，於乘、非",
    "T10n0287_007:0563c18": "乘定不定性，乃至無量百千種種業差別性，",
    "T10n0287_007:0563c19": "皆如實知。",
    "T10n0287_007:0563c20": "「又此菩薩了知諸根軟、中、勝性，前際、後際有",
    "T10n0287_007:0563c21": "差別、無差別性，上、中、下性，與煩惱共生不相",
    "T10n0287_007:0563c22": "離性，於乘、非乘定不定性，已成熟、未成熟性，",
    "T10n0287_007:0563c23": "根網隨轉速壞取相性，由根增上無能摧壞",
    "T10n0287_007:0563c24": "性，有退、無退根差別性，久遠隨行共生異性；",
    "T10n0287_007:0563c25": "略要言之，乃至無量百千根差別性，皆如實",
    "T10n0287_007:0563c26": "知。",
    "T10n0287_007:0563c27": "「又此菩薩了知勝解軟、中、勝性，前際、後際有",
    "T10n0287_007:0563c28": "差別、無差別性，上、中、下性，與煩惱共生不相離",
    "T10n0287_007:0563c29": "性，於乘、非乘定不定性，知已成熟、未成熟性，",
    "T10n0287_007:0564a01": "根網隨轉速壞取相性，由勝解增上無能摧",
    "T10n0287_007:0564a02": "壞性，有退、無退勝解差別性，久遠隨行共生",
    "T10n0287_007:0564a03": "異性；略要言之，乃至無量百千種種勝解差",
    "T10n0287_007:0564a04": "別，皆如實知。",
    "T10n0287_007:0564a05": "「又此菩薩了知種性軟、中、勝性，前際、後際有",
    "T10n0287_007:0564a06": "差別、無差別性，上、中、下性，與煩惱共生不相",
    "T10n0287_007:0564a07": "離性，於乘、非乘定不定性，知已成熟、未成熟",
    "T10n0287_007:0564a08": "性，根網隨轉速壞取相性，由種性增上無能",
    "T10n0287_007:0564a09": "摧壞性，有退、無退種性差別性，久遠隨行共",
    "T10n0287_007:0564a10": "生異性；略要言之，乃至無量百千種種種性",
    "T10n0287_007:0564a11": "差別，皆如實知。",
    "T10n0287_007:0564a12": "「又此菩薩了知意樂軟、中、勝性，前際、後際有",
    "T10n0287_007:0564a13": "差別、無差別性，上、中、下性，與煩惱共生不相",
    "T10n0287_007:0564a14": "離性，於乘、非乘定不定性，知已成熟、未成熟",
    "T10n0287_007:0564a15": "性，根網隨轉速壞取相性，由意樂增上無能",
    "T10n0287_007:0564a16": "摧壞性，有退、無退意樂差別性，久遠隨行共",
    "T10n0287_007:0564a17": "生異性；略要言之，乃至無量百千種種意樂",
    "T10n0287_007:0564a18": "差別，皆如實知。",
    "T10n0287_007:0564a19": "「又此菩薩了知隨眠與意樂共生與心共生",
    "T10n0287_007:0564a20": "性，與心相應及不相應不相離性，久遠隨行",
    "T10n0287_007:0564a21": "性，無始世來未曾吐性，以諸靜慮、解脫、等持、",
    "T10n0287_007:0564a22": "等至、神通難摧伏性，能繫縛三界受生相續",
    "T10n0287_007:0564a23": "性，從無始世心縛現行性，處門集了別性，得",
    "T10n0287_007:0564a24": "對治事實性，他處和會、不和會性，唯以聖道",
    "T10n0287_007:0564a25": "能吐出性，皆如實知。",
    "T10n0287_007:0564a26": "「又此菩薩了知受生種種異性隨業受生性，",
    "T10n0287_007:0564a27": "地獄、傍生、鬼、阿素洛、人、天安立性，有色、無色",
    "T10n0287_007:0564a28": "受生性，有想、無想受生性，諸業為田渴愛所",
    "T10n0287_007:0564a29": "潤無明闇覆識為種子生後有芽性，名色俱",
    "T10n0287_007:0564b01": "生不相離性，於有愚癡渴愛希求續受生性，",
    "T10n0287_007:0564b02": "欲愛欲生有情欣樂無始終性，執受三界相",
    "T10n0287_007:0564b03": "牽出性，皆如實知。",
    "T10n0287_007:0564b04": "「又此菩薩了知習氣行不行性，隨趣相續處",
    "T10n0287_007:0564b05": "熏習性，隨有情行所熏習性，隨業煩惱慣熏",
    "T10n0287_007:0564b06": "習性，隨善、不善、無記法慣熏習性，隨後有",
    "T10n0287_007:0564b07": "行熏習性，隨次第熏習性，遠隨行惑不斷不",
    "T10n0287_007:0564b08": "滅所熏習性，實事體熏習性，見聞親近聲聞、",
    "T10n0287_007:0564b09": "獨覺、菩薩、如來熏習之性，皆如實知。",
    "T10n0287_007:0564b10": "「又此菩薩如實了知諸有情聚正定、邪定、俱不",
    "T10n0287_007:0564b11": "定性；由正見故墮正定性，由邪見故墮邪定",
    "T10n0287_007:0564b12": "性，此二俱離墮不定性；於五無間隨造一故",
    "T10n0287_007:0564b13": "墮邪定性，由修五根墮正定性，此二俱離墮",
    "T10n0287_007:0564b14": "不定性；由習八邪墮邪定性，由修八正墮正",
    "T10n0287_007:0564b15": "定性，更無所作此二俱離墮不定性；慳嫉無",
    "T10n0287_007:0564b16": "悲現行不息墮邪定性，誨示無上聖道修習",
    "T10n0287_007:0564b17": "墮正定性，此二俱離墮不定性；如是一切皆",
    "T10n0287_007:0564b18": "如實知。",
    "T10n0287_007:0564b19": "「佛子！菩薩隨順如是智已，名住菩薩善慧地",
    "T10n0287_007:0564b20": "中。彼住菩薩善慧地時，如是了知一切有情",
    "T10n0287_007:0564b21": "諸行差別，如應授彼解脫方便，善能了知有",
    "T10n0287_007:0564b22": "情成熟、有情調伏，善能演說聲聞乘法、獨覺",
    "T10n0287_007:0564b23": "乘法、菩薩乘法，了知演說如來地法。此菩薩",
    "T10n0287_007:0564b24": "知如是已，為令有情得如性故演說妙法，隨",
    "T10n0287_007:0564b25": "其有情意樂差別、隨眠差別、隨根差別、隨勝",
    "T10n0287_007:0564b26": "解差別、所行境，分別種種現行慣習一切行",
    "T10n0287_007:0564b27": "處智隨行故，隨順種性稠林行故，隨順煩惱",
    "T10n0287_007:0564b28": "業受生習氣永止息故，隨聚安立而隨行故，",
    "T10n0287_007:0564b29": "隨乘勝解得解脫故，而為說法。佛子！菩薩住",
    "T10n0287_007:0564c01": "此善慧地時，作大法師常能守護如來法藏，",
    "T10n0287_007:0564c02": "於是菩薩具法師行，以無量智隨行善巧，以",
    "T10n0287_007:0564c03": "諸菩薩四無礙解所引音詞，而演說法。於此",
    "T10n0287_007:0564c04": "菩薩圓滿無雜四無礙解，恒常隨轉。何等為",
    "T10n0287_007:0564c05": "四？所謂：法無礙解，義無礙解，詞無礙解，辯說",
    "T10n0287_007:0564c06": "無礙解。以法無礙解，了知一切諸法自相；以",
    "T10n0287_007:0564c07": "義無礙解，了知一切諸法差別；以詞無礙解，",
    "T10n0287_007:0564c08": "善能無雜演說諸法；以辯說無礙解，能知諸",
    "T10n0287_007:0564c09": "法次第相續無間斷性。",
    "T10n0287_007:0564c10": "「復次，以法無礙解，能知諸法無性之體；以義",
    "T10n0287_007:0564c11": "無礙解，如實了知諸法生滅；以詞無礙解，能",
    "T10n0287_007:0564c12": "隨一切法假安立，能無間斷演說正法；以辯",
    "T10n0287_007:0564c13": "說無礙解，不壞諸法如所施設，而能演說無",
    "T10n0287_007:0564c14": "邊法要。",
    "T10n0287_007:0564c15": "「復次，以法無礙解，了知現在諸法差別；以義",
    "T10n0287_007:0564c16": "無礙解，如應了知過去、未來諸法差別；以詞",
    "T10n0287_007:0564c17": "無礙解，於去、來、今無雜說法；以辯說無礙解，",
    "T10n0287_007:0564c18": "於一一世能以無邊法明說法。",
    "T10n0287_007:0564c19": "「復次，以法無礙解，知法差別；以義無礙解，知",
    "T10n0287_007:0564c20": "義差別；以詞無礙解，隨諸言音演說正法；以",
    "T10n0287_007:0564c21": "辯說無礙解，隨意樂智演說法要。",
    "T10n0287_007:0564c22": "「復次，以法無礙解，依現法智了知差別無雜",
    "T10n0287_007:0564c23": "善巧；以義無礙解，依於比智了知諸法如是",
    "T10n0287_007:0564c24": "性安；以詞無礙解，依世俗智顯示解釋；以辯",
    "T10n0287_007:0564c25": "說無礙解，依勝義智善能說法。",
    "T10n0287_007:0564c26": "「復次，以法無礙解，知一理趣無毀壞性；以義",
    "T10n0287_007:0564c27": "無礙解，隨行趣入蘊、界、處、諦、緣起善巧；以詞",
    "T10n0287_007:0564c28": "無礙解，依諸世間易可解了，美妙音詞文句",
    "T10n0287_007:0564c29": "演說；以辯說無礙解，復依展轉無邊慧明，如",
    "T10n0287_007:0565a01": "理解釋。",
    "T10n0287_007:0565a02": "「復次，以法無礙解，了知一乘入門差別；以義",
    "T10n0287_007:0565a03": "無礙解，知善分別諸乘差別；以詞無礙解，善",
    "T10n0287_007:0565a04": "能無雜演說諸乘；以辯說無礙解，一一各以",
    "T10n0287_007:0565a05": "無邊法明解釋。",
    "T10n0287_007:0565a06": "「復次，以法無礙解，能入一切諸菩薩行、智行、",
    "T10n0287_007:0565a07": "法行，隨智而行；以義無礙解，入釋十地安立",
    "T10n0287_007:0565a08": "差別；以詞無礙解，隨應無雜演說授與諸地",
    "T10n0287_007:0565a09": "之道；以辯說無礙解，一一智地能以無邊行",
    "T10n0287_007:0565a10": "相解釋。",
    "T10n0287_007:0565a11": "「復次，以法無礙解，知一切佛一剎那頃成正等",
    "T10n0287_007:0565a12": "覺；以義無礙解，知種種時事相差別；以詞無",
    "T10n0287_007:0565a13": "礙解，如所正覺分別解釋而演說法；以辯說",
    "T10n0287_007:0565a14": "無礙解，一一法句無量劫中釋無窮盡。",
    "T10n0287_007:0565a15": "「復次，以法無礙解，知諸佛語力無所畏，不共",
    "T10n0287_007:0565a16": "佛法大慈大悲，辯才加行轉大法輪，一切智",
    "T10n0287_007:0565a17": "智隨順之行；以義無礙解，了知如來隨諸有",
    "T10n0287_007:0565a18": "情，八萬四千行類差別，隨其意樂隨根勝解",
    "T10n0287_007:0565a19": "所演音詞；以詞無礙解，為諸有情隨行差別，",
    "T10n0287_007:0565a20": "以佛音詞演說正法；以辯說無礙解，隨如來",
    "T10n0287_007:0565a21": "智清淨行輪勝解說法。「佛子！菩薩安住第九善",
    "T10n0287_007:0565a22": "慧地已，成就如是無礙解智，得佛法藏作大",
    "T10n0287_007:0565a23": "法師。得具義陀羅尼，具法陀羅尼，具引發智",
    "T10n0287_007:0565a24": "陀羅尼，具光照陀羅尼，具善慧陀羅尼，具眾",
    "T10n0287_007:0565a25": "財陀羅尼，具威德陀羅尼，具無礙門陀羅尼，",
    "T10n0287_007:0565a26": "具無邊際陀羅尼，具種種義陀羅尼，獲如是",
    "T10n0287_007:0565a27": "等圓滿百萬阿僧企耶諸陀羅尼，仍以百萬",
    "T10n0287_007:0565a28": "阿僧企耶音支善巧，及以若干無量辯才剖",
    "T10n0287_007:0565a29": "析之門，為他說法。而此菩薩以依如是無量",
    "T10n0287_007:0565b01": "百千阿僧企耶陀羅尼門，無量佛所聽聞妙",
    "T10n0287_007:0565b02": "法，聞已不忘，而所聞法，能以無量差別演說，",
    "T10n0287_007:0565b03": "於一佛前，悉以百萬阿僧企耶陀羅尼門領",
    "T10n0287_007:0565b04": "受正法，如一佛前，無量佛所亦復如是。然此",
    "T10n0287_007:0565b05": "菩薩以一念頃，於佛世尊正等覺前所領無",
    "T10n0287_007:0565b06": "量妙法明門，彼得多聞，聞持聲聞於百千劫",
    "T10n0287_007:0565b07": "不能領受。即此菩薩成就如是諸陀羅尼，得",
    "T10n0287_007:0565b08": "辯才已坐於法座，遍滿三千大千世界，隨其",
    "T10n0287_007:0565b09": "有情意樂差別而為說法。彼之法座最為殊",
    "T10n0287_007:0565b10": "勝，唯除諸佛及受灌頂上地菩薩，其餘菩薩",
    "T10n0287_007:0565b11": "威德光明，無能與比。而此菩薩處於法座，隨",
    "T10n0287_007:0565b12": "自樂故，以一音詞演說妙法，能令大眾皆得",
    "T10n0287_007:0565b13": "解了。或隨自欲，以種種言詞音支剖析，令諸",
    "T10n0287_007:0565b14": "大眾皆得開悟。或隨自欲放大光明，從此演",
    "T10n0287_007:0565b15": "出無量法門。或隨自欲，從其身上一一毛孔",
    "T10n0287_007:0565b16": "皆演法音。或隨自欲，於此三千大千世界所",
    "T10n0287_007:0565b17": "現色像，從此一切悉能演出妙法言音。或隨",
    "T10n0287_007:0565b18": "自欲，以一音詞，周遍顯了一切法音。或隨自",
    "T10n0287_007:0565b19": "欲，加持一切所有音詞，皆能令作微妙法音。",
    "T10n0287_007:0565b20": "或隨自欲，以從一切世界所屬歌詠樂聲皆",
    "T10n0287_007:0565b21": "演法音。或隨自欲，從一字音演出一切法差",
    "T10n0287_007:0565b22": "別音。或隨自欲，於不可說無量世界地、水、火、",
    "T10n0287_007:0565b23": "風四大聚中所有微塵，令一一塵皆悉演出",
    "T10n0287_007:0565b24": "不可說法門。假使千界所繫有情咸至其前，",
    "T10n0287_007:0565b25": "於一剎那瞬息須臾，一一皆以無量言音而",
    "T10n0287_007:0565b26": "興問難，一一問難各各不同，而此菩薩於一",
    "T10n0287_007:0565b27": "念頃，彼諸言音隨句隨文悉能領受，仍以一",
    "T10n0287_007:0565b28": "音普為解釋，令隨意樂各得歡喜。假使二千",
    "T10n0287_007:0565b29": "或三千界，或至不可說三千大千世界所繫",
    "T10n0287_007:0565c01": "一切有情，一剎那間一一各以無量言音而",
    "T10n0287_007:0565c02": "興問難，一一問難各各不同，菩薩於一念頃",
    "T10n0287_007:0565c03": "悉能領受，亦以一音普為解釋，令隨意樂",
    "T10n0287_007:0565c04": "各得歡喜。乃至遍滿不可說不可說世界，隨",
    "T10n0287_007:0565c05": "其有情意樂根解，演說妙法，得法講論求佛",
    "T10n0287_007:0565c06": "加持，能轉法輪廣作佛事，普為有情作所依",
    "T10n0287_007:0565c07": "怙。",
    "T10n0287_007:0565c08": "「復次，而此菩薩，更為受持如是法明發此願",
    "T10n0287_007:0565c09": "言：『假使於一毛端之處，有不可說諸世界中",
    "T10n0287_007:0565c10": "微塵數佛，各於若干眾會說法，一一如來亦",
    "T10n0287_007:0565c11": "為若干有情隨心差別說法，各隨一一有情",
    "T10n0287_007:0565c12": "意樂，授與若干無量法門；如一如來眾會之",
    "T10n0287_007:0565c13": "中，一切如來眾會亦爾；如一毛端處，一切法",
    "T10n0287_007:0565c14": "界中悉亦如是，我等於中應發如是無量念",
    "T10n0287_007:0565c15": "力，如於一切諸如來所，一切法明悉能領受。』",
    "T10n0287_007:0565c16": "菩薩住此善慧地中，晝夜轉更無餘作意，入",
    "T10n0287_007:0565c17": "佛境界親近如來，逮得甚深菩薩解脫。而此",
    "T10n0287_007:0565c18": "菩薩隨如是智，常在定中現見諸佛未曾暫",
    "T10n0287_007:0565c19": "捨；一一劫中見無量佛、無量百佛、無量千佛、",
    "T10n0287_007:0565c20": "無量百千佛、無量百千那庾多佛、無量俱胝",
    "T10n0287_007:0565c21": "佛、無量百俱胝佛、無量千俱胝佛、無量百千",
    "T10n0287_007:0565c22": "俱胝佛，乃至無量百千俱胝那庾多佛。常",
    "T10n0287_007:0565c23": "以微妙供養之具供養承事，於諸佛所種種",
    "T10n0287_007:0565c24": "啟問，得法總持復能演說，於是菩薩此諸善",
    "T10n0287_007:0565c25": "根，轉更明淨不可映奪。佛子！譬如善巧金師",
    "T10n0287_007:0565c26": "以所鍊金，作莊嚴具善瑩終畢。轉輪聖王",
    "T10n0287_007:0565c27": "以嚴其首，或置頸下；其餘一切諸粟散王，",
    "T10n0287_007:0565c28": "及四洲內一切臣民，莊嚴之具無與等者。佛",
    "T10n0287_007:0565c29": "子！菩薩住此善慧地中，此諸善根亦復如是，",
    "T10n0287_007:0566a01": "此以一切聲聞、獨覺，并住下地一切菩薩所",
    "T10n0287_007:0566a02": "不能及。又此菩薩善根光明，悉能照曜有情",
    "T10n0287_007:0566a03": "煩惱心等稠林，從此迴轉。佛子！譬如二千界",
    "T10n0287_007:0566a04": "主大梵天王，身出光明二千界中，稠林幽邃",
    "T10n0287_007:0566a05": "悉能照曜；菩薩住此善慧地時，善根光明亦",
    "T10n0287_007:0566a06": "復如是，照曜有情心及煩惱稠林等已，從此",
    "T10n0287_007:0566a07": "迴轉。彼於十種波羅蜜多，力到彼岸而為增",
    "T10n0287_007:0566a08": "上，餘到彼岸隨力隨分，非不修行。「佛子！是名",
    "T10n0287_007:0566a09": "略說菩薩第九善慧智地，若廣說者於無量",
    "T10n0287_007:0566a10": "劫說不能盡。此地菩薩，受生多作大梵天王，",
    "T10n0287_007:0566a11": "具大威勢王二千界，最為殊勝無所映蔽，善",
    "T10n0287_007:0566a12": "見利益得大自在，能為有情演說聲聞、獨覺、",
    "T10n0287_007:0566a13": "菩薩到彼岸行，有情意樂問答之處無能屈",
    "T10n0287_007:0566a14": "者。諸所作業，或以布施、或以愛語、或以利行、",
    "T10n0287_007:0566a15": "或以同事，此等一切悉皆不離佛作意、法作",
    "T10n0287_007:0566a16": "意、僧伽作意、菩薩作意、菩薩行作意、到彼岸",
    "T10n0287_007:0566a17": "作意、諸地作意、佛力作意、無所畏作意、不共",
    "T10n0287_007:0566a18": "佛法作意，乃至不離一切行相勝妙相應一",
    "T10n0287_007:0566a19": "切智智作意。常作願言：『我當一切諸有情",
    "T10n0287_007:0566a20": "中為首、為勝、為殊勝、為妙、為微妙、為上、為無",
    "T10n0287_007:0566a21": "上、為導、為將、為帥，乃至願得一切智智所依",
    "T10n0287_007:0566a22": "止處。』若樂發起如是精進，由是精進於一剎",
    "T10n0287_007:0566a23": "那瞬息須臾，得滿百萬阿僧企耶佛剎微塵",
    "T10n0287_007:0566a24": "數諸三摩地，能見百萬阿僧企耶佛剎微塵",
    "T10n0287_007:0566a25": "數佛，彼佛加持皆能解了，能動百萬阿僧企",
    "T10n0287_007:0566a26": "耶佛剎微塵數世界，能往百萬阿僧企耶佛",
    "T10n0287_007:0566a27": "剎微塵數諸佛國土，能照百萬阿僧企耶佛",
    "T10n0287_007:0566a28": "剎微塵數世界，成熟百萬阿僧企耶佛剎微",
    "T10n0287_007:0566a29": "塵數有情，住壽百萬阿僧企耶佛剎微塵數",
    "T10n0287_007:0566b01": "劫，於前、後際各入百萬阿僧企耶佛剎微塵",
    "T10n0287_007:0566b02": "數劫，思擇百萬阿僧企耶佛剎微塵數法門，",
    "T10n0287_007:0566b03": "示現百萬阿僧企耶佛剎微塵數身，身身皆",
    "T10n0287_007:0566b04": "能示現百萬阿僧企耶佛剎微塵數等菩薩",
    "T10n0287_007:0566b05": "眷屬圍遶。從此以上是諸菩薩有願力者，由",
    "T10n0287_007:0566b06": "勝願故，所有遊戲，或身、或光明、或神通、或眼、",
    "T10n0287_007:0566b07": "或境界、或音聲、或行、或莊嚴、或勝解、或所作，",
    "T10n0287_007:0566b08": "此等乃至爾所百千俱胝那庾多劫不易可",
    "T10n0287_007:0566b09": "數。」爾時，金剛藏菩薩欲重宣此義，而說頌",
    "T10n0287_007:0566b10": "言：",
    "T10n0287_007:0566b11": "「於前無量甚深智，　　不樂趣求勝解脫；",
    "T10n0287_007:0566b12": "　觀佛智入佛祕密，　　選擇妙智不思議。",
    "T10n0287_007:0566b13": "　淨治總持、等持門，　　獲大神通入眾剎；",
    "T10n0287_007:0566b14": "　修力、無畏不共法，　　順大悲入第九地。",
    "T10n0287_007:0566b15": "　菩薩住斯善慧地，　　了善、不善及無記；",
    "T10n0287_007:0566b16": "　有漏、無漏、世、出世，　　思不思議悉善知。",
    "T10n0287_007:0566b17": "　若法決定、不決定，　　三乘所行及佛地；",
    "T10n0287_007:0566b18": "　有為、無為行差別，　　如是而知入世間。",
    "T10n0287_007:0566b19": "　即能解了有情心，　　煩惱、業報及勝解；",
    "T10n0287_007:0566b20": "　種性、意樂并隨眠，　　受生習氣聚稠林。",
    "T10n0287_007:0566b21": "　知心種種速轉性，　　無質、無邊等眾相；",
    "T10n0287_007:0566b22": "　煩惱無邊互相生，　　眠纏共處續諸趣。",
    "T10n0287_007:0566b23": "　業性種種各差別，　　因壞果集皆了知，",
    "T10n0287_007:0566b24": "　諸根種種下、中、上，　　前、後際等無量別，",
    "T10n0287_007:0566b25": "　勝解種性及意樂，　　皆亦如是靡不知。",
    "T10n0287_007:0566b26": "　隨眠、常惑、有情見，　　無始稠林未除剪，",
    "T10n0287_007:0566b27": "　與意樂俱心並生，　　常相羇繫不斷絕，",
    "T10n0287_007:0566b28": "　但唯妄想無實體，　　不離於心無處所，",
    "T10n0287_007:0566b29": "　雖修定等猶難遣，　　唯金剛道方能滅。",
    "T10n0287_007:0566c01": "　六趣受生各差別，　　業田愛潤、無明覆，",
    "T10n0287_007:0566c02": "　識為種子、名色芽，　　三界無始恒相續，",
    "T10n0287_007:0566c03": "　集趣行業煩惱習，　　漸次復生不離惑。",
    "T10n0287_007:0566c04": "　群生悉在三聚中，　　或溺於見、或行道，",
    "T10n0287_007:0566c05": "　此地菩薩善觀察，　　隨其意樂及根解，",
    "T10n0287_007:0566c06": "　悉以無礙妙辯才，　　如應差別為說法。",
    "T10n0287_007:0566c07": "　處於法座如師子，　　亦如牛王寶山王，",
    "T10n0287_007:0566c08": "　又如龍王布密雲，　　霔大甘雨充巨海；",
    "T10n0287_007:0566c09": "　善知法相及奧義，　　隨順言詞能辯說。",
    "T10n0287_007:0566c10": "　總持百萬阿僧祇，　　譬如大海受眾雨；",
    "T10n0287_007:0566c11": "　總持、等持皆清淨，　　能於一念見多佛。",
    "T10n0287_007:0566c12": "　一一佛所皆聞法，　　復以妙音而演暢；",
    "T10n0287_007:0566c13": "　隨欲三千大千界，　　教化一切諸群生。",
    "T10n0287_007:0566c14": "　如雲廣布無不及，　　隨其根欲悉令喜；",
    "T10n0287_007:0566c15": "　十方無量諸有情，　　咸來親近會中坐。",
    "T10n0287_007:0566c16": "　一念隨心各問難，　　一音普對悉充足；",
    "T10n0287_007:0566c17": "　毛端佛眾無有數，　　有情意樂亦無窮。",
    "T10n0287_007:0566c18": "　悉應其心與法門，　　一切法界皆如是；",
    "T10n0287_007:0566c19": "　菩薩勤加精進力，　　復獲功德轉增勝。",
    "T10n0287_007:0566c20": "　聞持字所諸法門，　　如地能持一切種；",
    "T10n0287_007:0566c21": "　住此紹法太子位，　　隨機誨誘無厭倦。",
    "T10n0287_007:0566c22": "　日夜見佛未曾捨，　　入深寂滅智解脫，",
    "T10n0287_007:0566c23": "　供養諸佛善益明，　　如王頂上妙金飾，",
    "T10n0287_007:0566c24": "　復使有情滅煩惱，　　譬如梵王光普照。",
    "T10n0287_007:0566c25": "　住此多作大梵王，　　以三乘法化有情，",
    "T10n0287_007:0566c26": "　所行善業普饒益，　　乃至當成一切智。",
    "T10n0287_007:0566c27": "　一念能入於百萬，　　阿僧祇剎塵數定，",
    "T10n0287_007:0566c28": "　見佛等事亦復然，　　願力所作猶過是。",
    "T10n0287_007:0566c29": "　此是第九善慧地，　　大智菩薩所行處，",
    "T10n0287_007:0567a01": "　甚深微妙難可見，　　我為佛子已略說。」",
    "T10n0287_007:0567a02": "菩薩善慧地第九竟",
    "T10n0287_007:0567a03": "佛說十地經卷第七"
}