{
    "X04n0223_008:0061a05": "大方廣佛新華嚴經合論卷第八",
    "X04n0223_008:0061a06": "唐于闐國三藏沙門實叉難陀譯經",
    "X04n0223_008:0061a07": "唐太原方山長者李通玄造論",
    "X04n0223_008:0061a08": "唐福州開元寺沙門志寧釐經合論",
    "X04n0223_008:0061a09": "世主妙嚴品第一之一",
    "X04n0223_008:0061a10": "[0061a10] 【論】稽首十方清淨海法界真報盧遮那六位因果",
    "X04n0223_008:0061a11": "諸菩薩文殊普賢大海眾所說法門清淨輪果德",
    "X04n0223_008:0061a12": "圓滿金剛句我今釋此微妙典將欲廣利諸眾生",
    "X04n0223_008:0061a13": "唯願眾聖垂加護令於法門無罣礙諸有見聞獲",
    "X04n0223_008:0061a14": "大利皆同遮那清淨海。",
    "X04n0223_008:0061a15": "[0061a15] 夫闡教弘經須分四義一長科經意二明經宗趣",
    "X04n0223_008:0061a16": "三明其教體四總陳會數。",
    "X04n0223_008:0061a17": "[0061a17] 一長科經意者略作十段長科一明如來始成正",
    "X04n0223_008:0061a18": "覺二明舉果勸修三明以果成信四明入真實證",
    "X04n0223_008:0061a19": "五明發行修行六明智悲相入七明蘊修成德八",
    "X04n0223_008:0061a20": "明利生自在九明諸賢寄位十明令凡實證一明",
    "X04n0223_008:0061a21": "始成正覺者即世主妙嚴品是二舉果勸修者即",
    "X04n0223_008:0061a22": "現相品已下至毗盧遮那品總五品經是及世主",
    "X04n0223_008:0061a23": "妙嚴品舉佛所成之果令使人修三明以果成信",
    "X04n0223_008:0061a24": "者即從佛名號品已下至賢首品六品經是亦通",
    "X04n0223_008:0061b01": "取前世主妙嚴品已來總是便以十箇智佛以為",
    "X04n0223_008:0061b02": "自心之果以不動智佛為首明自心智隨分別性",
    "X04n0223_008:0061b03": "無所動故四入真實證者從昇須彌山頂品已下",
    "X04n0223_008:0061b04": "六品經是以十住為體住佛智慧家生故五發行",
    "X04n0223_008:0061b05": "修行者從夜摩天宮已下四品經是以十行為體",
    "X04n0223_008:0061b06": "行佛行故六明智悲相入者從昇兜率天宮品已",
    "X04n0223_008:0061b07": "下三品經是以十迴向為體體圓真俗成大悲故",
    "X04n0223_008:0061b08": "七明蘊修成德者從他化自在天中十地一品是",
    "X04n0223_008:0061b09": "蘊修前三法令慣習成就故八利生自在者十定",
    "X04n0223_008:0061b10": "品已下乃至普賢行品等十二品經總是以十地",
    "X04n0223_008:0061b11": "中蘊德成功十一地利生行滿方名法行圓滿佛",
    "X04n0223_008:0061b12": "於始於終無作體性不移毫念為以法界圓明大",
    "X04n0223_008:0061b13": "智之性為十住見道之初無時念故三世無性故",
    "X04n0223_008:0061b14": "總一時故此非情識所知唯智會故九諸賢寄位",
    "X04n0223_008:0061b15": "者即已上六位諸菩薩并佛出現世間品亦是皆",
    "X04n0223_008:0061b16": "從性海大智境界中方便出現其身寄位成十信",
    "X04n0223_008:0061b17": "十住十行十迴向十地及等覺位十一地法門令",
    "X04n0223_008:0061b18": "凡夫信入倣學依跡不迷其事十明令凡實證者",
    "X04n0223_008:0061b19": "以法界性中安立十信等六位進修方便行不離",
    "X04n0223_008:0061b20": "體用不壞方便其智彌高其行彌下逐根行滿故",
    "X04n0223_008:0061b21": "名進修隨力堪能安立諸位隨位知行令不迷因",
    "X04n0223_008:0061b22": "果使學者善明總別依位成功不滯始故不離初",
    "X04n0223_008:0061b23": "故即如下文善財等眾優婆塞優婆夷童子童女",
    "X04n0223_008:0061b24": "各列有五百具明十住十行十迴向十地十一地",
    "X04n0223_008:0061c01": "五位一位有十通為五百如六千比丘通信亦不",
    "X04n0223_008:0061c02": "退總云六千一萬諸龍以明萬行如是之眾&#x7ADD;是",
    "X04n0223_008:0061c03": "凡夫皆信是法界佛果智境門故而登十住十地",
    "X04n0223_008:0061c04": "故名令凡實證已上十段長科經意竟於中廣意",
    "X04n0223_008:0061c05": "至文方明如法界一品總通前後四十品經總法",
    "X04n0223_008:0061c06": "界故明三世法總法界故以此法界一品是一切",
    "X04n0223_008:0061c07": "諸佛及以一切眾生之果也於此一部之經總有",
    "X04n0223_008:0061c08": "五種因果&#x5FA7;周義一示成正覺因果&#x5FA7;周即世主",
    "X04n0223_008:0061c09": "妙嚴品通下五品經是二信位及進修因果&#x5FA7;周",
    "X04n0223_008:0061c10": "從佛名號品已下六品經通十住十行十迴向十",
    "X04n0223_008:0061c11": "地位中共二十品經是三定體&#x5FA7;周即十定十通",
    "X04n0223_008:0061c12": "十忍等品是四行海&#x5FA7;周即普賢行品離世間品",
    "X04n0223_008:0061c13": "是五法界不思議大圓明智海&#x5FA7;周即法界品是",
    "X04n0223_008:0061c14": "有此五&#x5FA7;周義故以此一部之經有五品之內品",
    "X04n0223_008:0061c15": "初皆有爾時世尊在摩竭提國以為品首者明此",
    "X04n0223_008:0061c16": "五法是一時一法界一剎那際一體用一切諸佛",
    "X04n0223_008:0061c17": "一共同之法一因果等周圓滿無前後義一切諸",
    "X04n0223_008:0061c18": "佛皆如是如是之法不離十定之中剎那際降神",
    "X04n0223_008:0061c19": "入胎示現成佛入涅槃不離一剎那際更無移也",
    "X04n0223_008:0061c20": "以此一部之典五度一箇爾時世尊在摩竭提國",
    "X04n0223_008:0061c21": "唯法界品別總明此一部之經大體宗趣一法界",
    "X04n0223_008:0061c22": "大圓明智有此五種&#x5FA7;周之因果從初信心進修",
    "X04n0223_008:0061c23": "諸行始終因果萬行圓滿畢竟不出十定之體無",
    "X04n0223_008:0061c24": "時之性凡聖總齊本來如是由情妄計時量隨生",
    "X04n0223_008:0062a01": "由妄計故生老便有若於根本法界門中起延促",
    "X04n0223_008:0062a02": "見皆是自情妄見非實有故如是迷無性理違本",
    "X04n0223_008:0062a03": "無時智境之法門起逐情隨妄見時劫延促者於",
    "X04n0223_008:0062a04": "佛正法之中不成信種當知是人設修行出三界",
    "X04n0223_008:0062a05": "果未有成佛之種故即權教六通菩薩聲聞緣覺",
    "X04n0223_008:0062a06": "是也如法華經不退諸菩薩亦復不能知此明出",
    "X04n0223_008:0062a07": "生死之不退未成處生死中不退又亦但得以空",
    "X04n0223_008:0062a08": "觀折伏現行煩惱入初地見道位非是已達根本",
    "X04n0223_008:0062a09": "無明得根本智見不退如是三乘見道總是三種",
    "X04n0223_008:0062a10": "意生身菩薩皆非是根本法界大圓明智初發心",
    "X04n0223_008:0062a11": "住中能十方成佛等不退三種意生身者初二三",
    "X04n0223_008:0062a12": "地名三摩跋提樂意生身四五六地名覺法自性",
    "X04n0223_008:0062a13": "意生身七八九十地名種類俱生無行作意生身",
    "X04n0223_008:0062a14": "如是三種意生身菩薩&#x7ADD;是法界大圓明智海大",
    "X04n0223_008:0062a15": "宅門外草室權施方便安立令諸子等且免火難",
    "X04n0223_008:0062a16": "如此經下文聲聞在會如聾若盲六通菩薩設聞",
    "X04n0223_008:0062a17": "此經不能生信如經具明為從無始際來隨計設",
    "X04n0223_008:0062a18": "能於佛法生信但隨情生信迷自智境故無自契",
    "X04n0223_008:0062a19": "實智起真信修故若不迴心畢竟不成佛故設復",
    "X04n0223_008:0062a20": "教化眾生還能成得三乘及人天之種但住一方",
    "X04n0223_008:0062a21": "之淨剎無廣大法界量等&#x8657;空無邊智之大見十",
    "X04n0223_008:0062a22": "方塵剎對現色身一切眾生隨根引接三乘無分",
    "X04n0223_008:0062a23": "但云見三千大千之境如此經有世界海有世界",
    "X04n0223_008:0062a24": "性有世界種皆甚深廣大與法界&#x8657;空等具如華",
    "X04n0223_008:0062b01": "藏世界品說如三乘中設見如來身三十二相八",
    "X04n0223_008:0062b02": "十種好設復廣大云八萬四千不見如來十佛剎",
    "X04n0223_008:0062b03": "微塵等身相隨好三乘之種但見如來化滿三千",
    "X04n0223_008:0062b04": "大千世界等行不見如來化滿無盡佛剎微塵等",
    "X04n0223_008:0062b05": "行三乘之種所作一切皆有邊量不見法界一一",
    "X04n0223_008:0062b06": "塵中無邊量法普賢行法互參不礙也。",
    "X04n0223_008:0062b07": "[0062b07] 二明經宗趣者其義有六一明經宗趣二此經何",
    "X04n0223_008:0062b08": "藏所攝三分其序分四定其正宗五明此經付囑",
    "X04n0223_008:0062b09": "何人六明此經流通所在。[0062b09] 一明經宗趣者此經",
    "X04n0223_008:0062b10": "名毗盧遮那大智法界本真自體寂用圓滿果德",
    "X04n0223_008:0062b11": "法報性相無礙佛自所乘為宗如法華經云乘此",
    "X04n0223_008:0062b12": "寶乘直至道場又此經云有樂求佛果者說最勝",
    "X04n0223_008:0062b13": "乘上乘無上乘不思議乘等是還令初發心者為",
    "X04n0223_008:0062b14": "志樂廣大故還得如是如來大智之果與自智合",
    "X04n0223_008:0062b15": "一無二故此經宗趣甚深難信若有信者勝過承",
    "X04n0223_008:0062b16": "事十佛剎微塵數諸佛盡經於一劫所得功德不",
    "X04n0223_008:0062b17": "如信此經中如來大智境界佛果法界門而自有",
    "X04n0223_008:0062b18": "之信此福勝於彼如賢首品下文頌云有以手擎",
    "X04n0223_008:0062b19": "十佛剎盡於一劫空中住彼之所作未為難能信",
    "X04n0223_008:0062b20": "此法為甚難十剎塵數眾生所悉施樂具經一劫",
    "X04n0223_008:0062b21": "彼之福德未為勝信此法者為最勝十剎塵數如",
    "X04n0223_008:0062b22": "來所悉皆承事盡一劫若於此品能誦持其福最",
    "X04n0223_008:0062b23": "勝過於彼又前頌云一切世界諸&#x7FA3;生少有欲求",
    "X04n0223_008:0062b24": "聲聞乘求獨覺者轉復少趣大乘者甚希有趣大",
    "X04n0223_008:0062c01": "乘者猶為易能信此法倍甚難為明此經宗趣甚",
    "X04n0223_008:0062c02": "深難信修空觀者息妄修禪垢淨情存聲聞獨覺",
    "X04n0223_008:0062c03": "六通菩薩未迴心者無如是分如經下文云設有",
    "X04n0223_008:0062c04": "菩薩經無量百千那由他劫行六波羅蜜得六神",
    "X04n0223_008:0062c05": "通猶名假名菩薩不真菩薩設聞此經不信不入",
    "X04n0223_008:0062c06": "如法華經亦是為迴三乘人令歸一乘故迴彼門",
    "X04n0223_008:0062c07": "外三車權引諸子令歸如來大智法界真實門故",
    "X04n0223_008:0062c08": "破彼几案所依法故令得如來無依住智本自在",
    "X04n0223_008:0062c09": "故華嚴經即是始成正覺時頓為上根者說法華",
    "X04n0223_008:0062c10": "經即是佛出世後四十年中為迴三乘者說又佛",
    "X04n0223_008:0062c11": "乘三乘一時總說但隨根自應一音法門各有差",
    "X04n0223_008:0062c12": "別總別義生為真體無時無可作前後故如法華",
    "X04n0223_008:0062c13": "經云十方佛土中唯有一乘法無二亦無三但以",
    "X04n0223_008:0062c14": "假名字引導於眾生又云唯此一事實餘二即非",
    "X04n0223_008:0062c15": "真餘二者但以十方諸佛共所乘門為實三乘為",
    "X04n0223_008:0062c16": "餘二但權施設未真者是餘二故以一實對諸權",
    "X04n0223_008:0062c17": "皆是餘二為法華經責聲聞緣覺不退菩薩三乘",
    "X04n0223_008:0062c18": "等皆未能信一乘法故為權教菩薩雖有一分求",
    "X04n0223_008:0062c19": "菩提之心猶有怖生死故得離染不退未得稱真",
    "X04n0223_008:0062c20": "染淨平等不退如修空觀菩薩樂空增勝及假真",
    "X04n0223_008:0062c21": "如觀一向離纏皆有忻厭及樂生淨土等諸菩薩",
    "X04n0223_008:0062c22": "眾皆能離生死出纏不退不入法界性海一真無",
    "X04n0223_008:0062c23": "忻厭門故望此佛乘樂生死者及厭生死者二俱",
    "X04n0223_008:0062c24": "是退設觀空增勝修假真如門行六波羅蜜得六",
    "X04n0223_008:0063a01": "神通是離生死不退非是生死涅槃一性中不退",
    "X04n0223_008:0063a02": "故以是義故華嚴及法華經說得六神通菩薩不",
    "X04n0223_008:0063a03": "聞不信此經典故如法華經云設有菩薩讀誦八",
    "X04n0223_008:0063a04": "萬四千法藏為人解說得六神通亦未為難暫讀",
    "X04n0223_008:0063a05": "此經是則為難唯此智境界違情所解故甚難信",
    "X04n0223_008:0063a06": "也三乘信解順情所忻何以故說佛果即在三僧",
    "X04n0223_008:0063a07": "祇之後說佛淨土在於他方此娑婆是穢土修菩",
    "X04n0223_008:0063a08": "提者厭垢忻真樂生淨國設有住世菩薩所言留",
    "X04n0223_008:0063a09": "惑潤生為濟眾生故非由法爾根本智自在力合",
    "X04n0223_008:0063a10": "如斯故如是菩薩皆是順情之法法易信故非如",
    "X04n0223_008:0063a11": "此經說入佛果不逾剎那但隔迷悟說無量劫總",
    "X04n0223_008:0063a12": "不移一時故說從凡夫地創見道時因果一時無",
    "X04n0223_008:0063a13": "前後際不見未成佛時不見成正覺時不見煩惱",
    "X04n0223_008:0063a14": "斷不見菩提證畢竟不移毫念修習五十位滿一",
    "X04n0223_008:0063a15": "切種智悉皆成就總別同異成壞一時自在皆非",
    "X04n0223_008:0063a16": "世情所見故是故難信也其所信者如經下文十",
    "X04n0223_008:0063a17": "信之位金色世界不動智佛上首菩薩名文殊師",
    "X04n0223_008:0063a18": "利此云妙德云金色者明白淨無垢即法身之理",
    "X04n0223_008:0063a19": "不動智佛者即理中智也一切凡聖身等共有之",
    "X04n0223_008:0063a20": "故云一切處文殊師利一切處金色世界一切處",
    "X04n0223_008:0063a21": "不動智佛今之信者當信自心無依住性妙慧解",
    "X04n0223_008:0063a22": "脫是自文殊於心無依住中無性妙理有自在分",
    "X04n0223_008:0063a23": "別無性可動名不動智佛理智無二妙用自在是",
    "X04n0223_008:0063a24": "故號曰妙德菩薩是故一切諸佛從此信生故號",
    "X04n0223_008:0063b01": "文殊為十方諸佛之母亦號文殊為童子菩薩為",
    "X04n0223_008:0063b02": "皆以信為初生故信心成就即以定慧觀智力印",
    "X04n0223_008:0063b03": "之相契一念相應名十住初心便成正覺取能行",
    "X04n0223_008:0063b04": "行處號曰普賢取妙慧無依處號曰妙德取善能",
    "X04n0223_008:0063b05": "分別知根之智號之為不動智佛自契相應名為",
    "X04n0223_008:0063b06": "正覺且能信處號曰信心自契相應名為住心為",
    "X04n0223_008:0063b07": "住佛所住妙慧解脫相盡無生法故若心外有佛",
    "X04n0223_008:0063b08": "不名信心名為邪見人也一切諸佛皆同自心一",
    "X04n0223_008:0063b09": "切眾生皆同自性性無依故體無差別智慧一性",
    "X04n0223_008:0063b10": "應如是知以此同體妙慧如諸佛心及眾生心應",
    "X04n0223_008:0063b11": "如是信解不自欺誑是故此經宗趣為大心眾生",
    "X04n0223_008:0063b12": "設如斯法諸佛自所乘門一乘妙典法界道理令",
    "X04n0223_008:0063b13": "大心眾生入佛根本大智佛果故一念契真理智",
    "X04n0223_008:0063b14": "同現即便佛故為法界道理見則無初中後故異",
    "X04n0223_008:0063b15": "彼三乘劣解者宜聞三無數劫登佛果故宜說釋",
    "X04n0223_008:0063b16": "迦淨土在於他方此娑婆是穢土故是故法華經",
    "X04n0223_008:0063b17": "內為迴三乘劣解者令龍女非器剎那成佛明信",
    "X04n0223_008:0063b18": "心廣大非權施設現實教故所修實教不迂滯故",
    "X04n0223_008:0063b19": "言龍女始年八歲表今生始學非舊學故畜生女",
    "X04n0223_008:0063b20": "者明非過去積修此明此生所信法門理直無滯",
    "X04n0223_008:0063b21": "故法界體性非三世收一念應真三世情盡智無",
    "X04n0223_008:0063b22": "出沒即佛果故是故經云為劣解眾生興度八相",
    "X04n0223_008:0063b23": "等事娑婆世界舉眾遙見龍女即往南方無垢世",
    "X04n0223_008:0063b24": "界成佛者解云南方者為明為正以主離故離為",
    "X04n0223_008:0063c01": "明為日為&#x8657;無即無垢也舉眾遙見者明三乘權",
    "X04n0223_008:0063c02": "學信而未自證故故言遙見夫法界一真自他相",
    "X04n0223_008:0063c03": "徹若當自得焉得稱遙見此經即令善財一生得",
    "X04n0223_008:0063c04": "佛解云一生者從凡夫地起信之後十住初心契",
    "X04n0223_008:0063c05": "無生也即任法界智生非業生也至文廣釋今且",
    "X04n0223_008:0063c06": "略明此經宗之所趣佛果法門竟博達君子孰可",
    "X04n0223_008:0063c07": "思焉。[0063c07] 二明此經何藏所攝者此經名毗盧遮那",
    "X04n0223_008:0063c08": "法界藏所攝以&#x5FA7;照法界海一切諸法門盡含藏",
    "X04n0223_008:0063c09": "故又此經不許三乘化佛權教所收眾生所知解",
    "X04n0223_008:0063c10": "故化佛教中菩薩及二乘之眾不能解了一真法",
    "X04n0223_008:0063c11": "界報佛法門唯知三乘自分法故設是菩薩但知",
    "X04n0223_008:0063c12": "三千大千世界為一報佛境界故千百億釋迦是",
    "X04n0223_008:0063c13": "化身故不解此一乘實報法界報佛所說法門故",
    "X04n0223_008:0063c14": "是故此經還名毗盧遮那法界佛果智海所收非",
    "X04n0223_008:0063c15": "同三乘菩薩化佛教中權施菩薩藏所攝是故下",
    "X04n0223_008:0063c16": "文法界品中慈氏所居樓閣名毗盧遮那莊嚴藏",
    "X04n0223_008:0063c17": "善財入已唯見無量諸佛法藏行門報相莊嚴無",
    "X04n0223_008:0063c18": "盡福相皆阿僧祇一一具如經說此即依毗盧遮",
    "X04n0223_008:0063c19": "那佛所教法法行行之因所報得所居宮殿樓閣",
    "X04n0223_008:0063c20": "一依法界藏行行所成因果故乃至諸佛報得莊",
    "X04n0223_008:0063c21": "嚴因果亦如之故藏者含容義含容法界一切法",
    "X04n0223_008:0063c22": "門因果法皆無盡故三乘經多以恒河沙為法門",
    "X04n0223_008:0063c23": "數之比量成廣大義此一乘經多以一佛剎塵及",
    "X04n0223_008:0063c24": "十佛剎塵乃至無量佛剎微塵為法數之比量又",
    "X04n0223_008:0064a01": "三乘法相或一或二三等七八九十為數此經法",
    "X04n0223_008:0064a02": "門一一具十為數以明佛果法門圓滿故名詮既",
    "X04n0223_008:0064a03": "是廣狹不同法藏必當差別是故此經是毗盧遮",
    "X04n0223_008:0064a04": "那藏所收非三乘菩薩藏所攝故此經常以佛果",
    "X04n0223_008:0064a05": "為進修道跡是佛根本大智古跡修差別智故若",
    "X04n0223_008:0064a06": "異佛古跡而有進修無成佛義如三乘且免一分",
    "X04n0223_008:0064a07": "麤生死苦非是依佛智體古跡契修佛乘也是故",
    "X04n0223_008:0064a08": "此經是毗盧遮那藏所收非三乘菩薩藏所攝。",
    "X04n0223_008:0064a09": "[0064a09] 三明分經序分者分為二門一都該一部二當品",
    "X04n0223_008:0064a10": "自有序分一都該一部者即世主妙嚴品是二當",
    "X04n0223_008:0064a11": "品自有序分如經品品之中會會之內皆有爾時",
    "X04n0223_008:0064a12": "如是如是序其品內之意又此一部經上下五度",
    "X04n0223_008:0064a13": "序其世尊所居菩提場之處所問何以如是答曰",
    "X04n0223_008:0064a14": "從初第一卷如是我聞一時佛在摩竭提國明初",
    "X04n0223_008:0064a15": "成佛處在蘭若之中次第二會中又爾時世尊在",
    "X04n0223_008:0064a16": "摩竭提國阿蘭若法菩提場中始成正覺明不移",
    "X04n0223_008:0064a17": "本處而至報宅中居為普光明殿明理智之行報",
    "X04n0223_008:0064a18": "得之宅寄同世間蘭若契證方詣宅居自此已去",
    "X04n0223_008:0064a19": "上昇天宮皆云不離本處而身&#x5FA7;坐一切道場或",
    "X04n0223_008:0064a20": "云而昇如是天上昇天明列位進修不移本處者",
    "X04n0223_008:0064a21": "明法界道理以法性妙理無往來內外故大智體",
    "X04n0223_008:0064a22": "自&#x5FA7;周故次四十卷初十定品又云爾時世尊在",
    "X04n0223_008:0064a23": "摩竭提國阿蘭若法菩提場中始成正覺於普光",
    "X04n0223_008:0064a24": "明殿入剎那際三昧明以法界法身為定體無三",
    "X04n0223_008:0064b01": "世性故從兜率天下降神及入涅槃四十九年住",
    "X04n0223_008:0064b02": "世轉一切法輪總不出剎那際以此三昧圓通始",
    "X04n0223_008:0064b03": "終非三世古今故如是敘致以總言之一切過現",
    "X04n0223_008:0064b04": "未來諸佛皆盡一時成佛并眾生生死亦不移剎",
    "X04n0223_008:0064b05": "那但眾生妄計有年歲長短如佛所說即生即死",
    "X04n0223_008:0064b06": "皆不移時是故經云一念普觀無量劫無去無來",
    "X04n0223_008:0064b07": "亦無住如是&#x5FA7;知三世事超諸方便成十力如此",
    "X04n0223_008:0064b08": "一品經總括前後始終之際無去來今古性盡明",
    "X04n0223_008:0064b09": "從凡夫地一念發心忽然見道進修十住十行十",
    "X04n0223_008:0064b10": "迴向十地十一地五位等法成佛轉法輪入涅槃",
    "X04n0223_008:0064b11": "總不移剎那為以法界門為開示悟入故明實教",
    "X04n0223_008:0064b12": "一乘法界之門法如是故以三昧名目明之此品",
    "X04n0223_008:0064b13": "都舉此一乘根本法界寂用之門始終一際無本",
    "X04n0223_008:0064b14": "末時分故以為成佛之頭次離世間品亦然敘致",
    "X04n0223_008:0064b15": "始成正覺乃至普光明殿者為普賢菩薩入佛華",
    "X04n0223_008:0064b16": "三昧佛華者是所修佛行故三昧者明寂用無礙",
    "X04n0223_008:0064b17": "也還同前敘致所在者明修佛行體用無始終常",
    "X04n0223_008:0064b18": "圓滿無三世也此品明修以普賢行還以法界體",
    "X04n0223_008:0064b19": "大智常隨眾行圓該三世還不移剎那際等故明",
    "X04n0223_008:0064b20": "其眾行即法界體用也故如是敘致皆明時不移",
    "X04n0223_008:0064b21": "亦不移處以菩提場無中邊故所修眾行常等如",
    "X04n0223_008:0064b22": "剎那三世無增減故無去來故次入法界品云爾",
    "X04n0223_008:0064b23": "時世尊在室羅筏國誓多林給孤獨園者此舉正",
    "X04n0223_008:0064b24": "宗如來所乘通前徹後天上人間十方世界總以",
    "X04n0223_008:0064c01": "法界為體非&#x8657;妄體故為眾生隨迷不達故此品",
    "X04n0223_008:0064c02": "之內都舉天上人間十方世界總不思議法界體",
    "X04n0223_008:0064c03": "寂用自在故故令眾生悟入是故此之一品如來",
    "X04n0223_008:0064c04": "但以不思議神力說不藉口言明世間總真總神",
    "X04n0223_008:0064c05": "無出沒故以明法界普該前後本一際故不須同",
    "X04n0223_008:0064c06": "敘菩提場以菩提即法界故前會總在法界會中",
    "X04n0223_008:0064c07": "故故如是敘致也十會之體用總以此品通括一",
    "X04n0223_008:0064c08": "體一性一時一智之本母故此五度敘其初成正",
    "X04n0223_008:0064c09": "覺者總明此法界一時無前後說如此一部經內",
    "X04n0223_008:0064c10": "世主妙嚴品佛名號品十定品離世間品四度皆",
    "X04n0223_008:0064c11": "重敘致始成正覺普光明殿入法界品但言給孤",
    "X04n0223_008:0064c12": "園此五品經大意有五種佛果&#x5FA7;周總該餘品此",
    "X04n0223_008:0064c13": "五品經意是故重敘但為此五種&#x5FA7;周法界因果",
    "X04n0223_008:0064c14": "一剎那際五事頓彰該收諸位總在其內成法界",
    "X04n0223_008:0064c15": "大智果故以此有五箇經頭題目相似唯入法界",
    "X04n0223_008:0064c16": "品獨言給孤園云何為五種&#x5FA7;周因果者一世主",
    "X04n0223_008:0064c17": "妙嚴品明始成佛果&#x5FA7;周經云不移本處而身&#x5FA7;",
    "X04n0223_008:0064c18": "坐一切道場二佛名號品在普光明殿中說明報",
    "X04n0223_008:0064c19": "身及國土名號法門設化利物總&#x5FA7;周此會說六",
    "X04n0223_008:0064c20": "品經成就信位佛果此明信心&#x5FA7;周三十定品如",
    "X04n0223_008:0064c21": "來入剎那際三昧以此三昧普該此經及無盡三",
    "X04n0223_008:0064c22": "世劫總是一時本來如是為佛道合然相應現其",
    "X04n0223_008:0064c23": "本法成佛說法及滅度時分無有遷移此明佛大",
    "X04n0223_008:0064c24": "智本性自體寂用定體&#x5FA7;周乃至入涅槃四十九",
    "X04n0223_008:0065a01": "年住世說法處母胎猶未出在兜率天猶未下生",
    "X04n0223_008:0065a02": "以實法際體然無往來今古性故四離世間品明",
    "X04n0223_008:0065a03": "以法界自體本寂定大智為普賢行體即明覺行",
    "X04n0223_008:0065a04": "&#x5FA7;周佛華者覺行也三昧者本覺體也五入法界",
    "X04n0223_008:0065a05": "品明根本法界本體大智佛果&#x5FA7;周此五種&#x5FA7;周",
    "X04n0223_008:0065a06": "總以法界為體總是一&#x5FA7;周法門此五&#x5FA7;周該收",
    "X04n0223_008:0065a07": "諸位諸差別故恐人不解失其意趣故一部經內",
    "X04n0223_008:0065a08": "五處敘致題目鉤連前後相攝為明此經以法界",
    "X04n0223_008:0065a09": "體本無次第本末兩頭中間時分長短故如王寶",
    "X04n0223_008:0065a10": "印一時普印無前後成文也以法界寶印普印諸",
    "X04n0223_008:0065a11": "位但明五位十住十行等進修習氣不同故性無",
    "X04n0223_008:0065a12": "差別以總別同異成壞十玄六相義融通道理自",
    "X04n0223_008:0065a13": "明此六字義為緣起三對六字都該萬法一總別",
    "X04n0223_008:0065a14": "一對二同異一對三成壞一對總不相離不可廢",
    "X04n0223_008:0065a15": "一留一亦不可雙立亦不可雙捨總是斷常生滅",
    "X04n0223_008:0065a16": "中邊等見皆是情量不了任法自性緣生此乃以",
    "X04n0223_008:0065a17": "無思正慧力方解以思而知之者且信心也此是",
    "X04n0223_008:0065a18": "初地菩薩觀察世間一切緣起法雖總同時不計",
    "X04n0223_008:0065a19": "俱有雖總具別皆無自性不可計法俱無餘兩對",
    "X04n0223_008:0065a20": "亦然皆是有無非有無俱不俱常無常情所計故",
    "X04n0223_008:0065a21": "如一切緣生法如空中響本自無為應物成音如",
    "X04n0223_008:0065a22": "善筮蓍龜者無思無為不鬼不神而應緣能知萬",
    "X04n0223_008:0065a23": "有而告人古今吉凶如指掌者也應如是知任法",
    "X04n0223_008:0065a24": "緣起非如情也一多總別諸同異門一切成壞皆",
    "X04n0223_008:0065b01": "非前後同時等計法界法門道理亦復如是皆非",
    "X04n0223_008:0065b02": "前後有無同時俱不俱或滅或留情所計故皆是",
    "X04n0223_008:0065b03": "性起大悲無作大願任法緣起稱無作智非故非",
    "X04n0223_008:0065b04": "新施設轉正法輪出生滅沒皆不可作故新去來",
    "X04n0223_008:0065b05": "之解皆是如來無生滅智自在力故雖異二乘自",
    "X04n0223_008:0065b06": "寂取證滅情亡智即以起大願等利諸眾生而無",
    "X04n0223_008:0065b07": "願想雖以大慈大悲饒益眾生而無愛想雖入生",
    "X04n0223_008:0065b08": "死不沒淤泥雖在涅槃十方世界利入不息皆是",
    "X04n0223_008:0065b09": "如來無性無依無作智力皆不可作去來現在古",
    "X04n0223_008:0065b10": "今之解。[0065b10] 四定其正宗者有三種正宗一隨位正",
    "X04n0223_008:0065b11": "宗二隨品正宗三大體正宗一若以隨位正宗十",
    "X04n0223_008:0065b12": "信十住十行十迴向十地十一地各有正宗十信",
    "X04n0223_008:0065b13": "以佛根本不動智以為正宗十住即以證入法界",
    "X04n0223_008:0065b14": "智如來果德理體妙慧以為正宗十行以佛根本",
    "X04n0223_008:0065b15": "智起普賢行進修以為正宗十迴向以理智圓融",
    "X04n0223_008:0065b16": "真俗起興大願以成悲智使令理智大悲均平不",
    "X04n0223_008:0065b17": "偏靜亂以為正宗十地蘊修悲智使令慣習功濟",
    "X04n0223_008:0065b18": "以為正宗十一地普賢行等眾生情流充滿法界",
    "X04n0223_008:0065b19": "海任用利生以為正宗此為隨位正宗二若以一",
    "X04n0223_008:0065b20": "部教門四十品之內當品自有正宗隨品名目總",
    "X04n0223_008:0065b21": "是可知三以一部教大體正宗以如來大智法界",
    "X04n0223_008:0065b22": "性絕古今體用圓滿一乘佛果以為正宗常以此",
    "X04n0223_008:0065b23": "佛果正宗以為開示悟入進修使令慣習成就又",
    "X04n0223_008:0065b24": "此經四十品中以法界品為正宗餘品為伴為十",
    "X04n0223_008:0065c01": "方諸佛以自心分別煩惱成一切智一切種智法",
    "X04n0223_008:0065c02": "界體用以為所乘成正覺故此根本煩惱非三乘",
    "X04n0223_008:0065c03": "所知故二乘且伏而不起菩薩以空觀折伏無現",
    "X04n0223_008:0065c04": "行故廣如勝鬘經說一切眾生以法界門以為開",
    "X04n0223_008:0065c05": "示悟入明如來根本智是眾生分別心契同無二",
    "X04n0223_008:0065c06": "故則法界自在故以是義故十住初心便成正覺",
    "X04n0223_008:0065c07": "以將十行十迴向十地十一地法門治令慣習智",
    "X04n0223_008:0065c08": "悲成就更亦不離初心法界智體用故但以此法",
    "X04n0223_008:0065c09": "界智體用無依住門治諸習惑惑薄智明分分殊",
    "X04n0223_008:0065c10": "勝但須定慧照用身心諸法內外無依無根無本",
    "X04n0223_008:0065c11": "諸貪恚癡漸漸微薄諸佛智慧漸漸增明法樂自",
    "X04n0223_008:0065c12": "娛非貪世樂此是法界中漸漸非始末也。[0065c12] 五此",
    "X04n0223_008:0065c13": "經法門付囑何人者此經法付囑大心凡夫經云",
    "X04n0223_008:0065c14": "此經法不入餘眾生手解云餘眾生者三乘及外",
    "X04n0223_008:0065c15": "道樂著人天及求出世樂者何以故此經不許三",
    "X04n0223_008:0065c16": "乘菩薩具六神通尚自未能聞經生信何況二乘",
    "X04n0223_008:0065c17": "人天外道經云唯除生如來家法王真子即大心",
    "X04n0223_008:0065c18": "凡夫能生信證入故生於佛家不言已生佛家諸",
    "X04n0223_008:0065c19": "大菩薩諸大菩薩常為眾生說法無大心凡夫信",
    "X04n0223_008:0065c20": "證不名付囑不名流通為無人信無人悟入故經",
    "X04n0223_008:0065c21": "云若無此子此經當滅者解云若無凡夫信證者",
    "X04n0223_008:0065c22": "此經當滅若不如是者諸大菩薩已生佛家者已",
    "X04n0223_008:0065c23": "有如是無量佛世界海微塵數故如來何須念此",
    "X04n0223_008:0065c24": "經當滅既不念已生佛家大菩薩眾明知當念大",
    "X04n0223_008:0066a01": "心凡夫非為已入聖者當知此經付囑大心凡夫",
    "X04n0223_008:0066a02": "故如出現品說。[0066a02] 六明此經流通所在者此經流",
    "X04n0223_008:0066a03": "通分每在品末有動地雨華菩薩供養處總是大",
    "X04n0223_008:0066a04": "都付囑流通分在如來出現品不在經末者為此",
    "X04n0223_008:0066a05": "品是經之末為此品是三十七品是五位菩薩結",
    "X04n0223_008:0066a06": "會五位因果行門之終以是義故是經之末又如",
    "X04n0223_008:0066a07": "來從前第六卷初第二現相品內齒間放光令普",
    "X04n0223_008:0066a08": "賢菩薩說眾生因果如來因果如來因果者世界",
    "X04n0223_008:0066a09": "報得國土莊嚴眉間放光令文殊師利覺首賢首",
    "X04n0223_008:0066a10": "等說十信之門次後說十住十行十迴向十地十",
    "X04n0223_008:0066a11": "一地十定十通等法從現相品至如來出現品有",
    "X04n0223_008:0066a12": "三十六品經等覺位中一會在第三禪說有一品",
    "X04n0223_008:0066a13": "經來文未足通取其數有三十七品前後總有四",
    "X04n0223_008:0066a14": "十品經至其如來出現品是五位因果始終之末",
    "X04n0223_008:0066a15": "故如來出現品中示現法則表其始終五位因果",
    "X04n0223_008:0066a16": "滿故即以眉間光灌文殊頂口中光灌普賢口令",
    "X04n0223_008:0066a17": "此二人體用因果互相問答以文殊為法界體普",
    "X04n0223_008:0066a18": "賢為法界用二人互為體用或文殊為因普賢為",
    "X04n0223_008:0066a19": "果或二人互為因果此一部經常以此二人表體",
    "X04n0223_008:0066a20": "用因果今古諸佛同然皆依此跡以明因果進修",
    "X04n0223_008:0066a21": "之益故如來放果光明及口中教光加此二大士",
    "X04n0223_008:0066a22": "即明五位教門始終之畢口光是付囑義流通義",
    "X04n0223_008:0066a23": "令教行流通故眉間毫光是果義以放果光付囑",
    "X04n0223_008:0066a24": "文殊令文殊發問果法普賢說佛出現即是流通",
    "X04n0223_008:0066b01": "此品之內具說付囑流通亦作輪王太子福具王",
    "X04n0223_008:0066b02": "相明能治王位等喻釋文至品方明為如來出現",
    "X04n0223_008:0066b03": "品後離世間品即是佛自成果後行普賢利他之",
    "X04n0223_008:0066b04": "行訓俗之門十一地果前行普賢行有自利利他",
    "X04n0223_008:0066b05": "十一地果後行普賢行純是利他如前七卷會釋",
    "X04n0223_008:0066b06": "中略已釋訖如法界一品總該一部教總是法界",
    "X04n0223_008:0066b07": "門在祇園者明眾生世間即法界故眾生性即不",
    "X04n0223_008:0066b08": "思議故眾生分別即如來智故即明就眾生世間",
    "X04n0223_008:0066b09": "說是法界不思議故。",
    "X04n0223_008:0066b11": "大方廣佛新華嚴經合論卷第八",
    "X04n0223_008:0066b13": "音切",
    "X04n0223_008:0066b14": "慣[0066b14] (古患切)。筏[0066b14] (無達切)。筮[0066b14] (時制切)。蓍[0066b14] (式之切)。淤[0066b14] (依倨切)。鬘[0066b14] (麥班切)。娛"
}