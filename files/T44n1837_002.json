{
    "T44n1837_002:0056c02": "大乘百法明門論疏卷下",
    "T44n1837_002:0056c04": "大慈恩寺沙門大乘光撰",
    "T44n1837_002:0056c05": "今略以五門料簡心所有法。其五門者，第一、",
    "T44n1837_002:0056c06": "諸論不同，第二、假實分別，第三、四界分別，第",
    "T44n1837_002:0056c07": "四、三性分別，第五、廢立六位。第一、諸論不同",
    "T44n1837_002:0056c08": "者，若依此論，心所有法有五十一，謂遍行五，",
    "T44n1837_002:0056c09": "別境五，善十一，煩惱六，隨煩惱二十。不定",
    "T44n1837_002:0056c10": "四。若依《瑜伽》，有五十三法，五十一同此論，但",
    "T44n1837_002:0056c11": "隨煩惱中更加邪欲、邪勝解二教。若依《顯揚",
    "T44n1837_002:0056c12": "論》及《五蘊論》，心所有法有五十一，並同此論，",
    "T44n1837_002:0056c13": "無有差別。若依《雜集論》，心所有法五十五，自",
    "T44n1837_002:0056c14": "餘諸數并同此論，唯煩惱六中，開不正見為",
    "T44n1837_002:0056c15": "五，謂薩迦耶見、邊執、見取、戒禁取、邪見。此",
    "T44n1837_002:0056c16": "即諸論顯數不同。問曰：「何故《瑜伽》隨煩惱中",
    "T44n1837_002:0056c17": "更加邪欲、邪勝解？諸論並無，此有何意？」解",
    "T44n1837_002:0056c18": "云：「《瑜伽論》所以更加邪欲、邪勝解者，為別境",
    "T44n1837_002:0056c19": "五中，念、定、慧三入隨煩惱，當知欲與勝解亦",
    "T44n1837_002:0056c20": "入隨煩惱中。又此二數，為障義重，得入隨煩",
    "T44n1837_002:0056c21": "惱中。」問：「既如是者，諸論何故不說？」答：「諸論不",
    "T44n1837_002:0056c22": "說者，為念、定、慧三，五根攝故，親為近障，過失",
    "T44n1837_002:0056c23": "重故，所以入隨煩惱中。」問曰：「欲與勝解，五根",
    "T44n1837_002:0056c24": "不攝，何故《瑜伽》建立此二入隨煩惱？若爾，何",
    "T44n1837_002:0056c25": "故遍行五數亦不入隨煩惱中？」解云：「此之二",
    "T44n1837_002:0056c26": "數，雖望念、定、慧三，非五根攝，為障是稍輕，若",
    "T44n1837_002:0056c27": "望遍行，還是其重。故《瑜伽論》以此二數為障",
    "T44n1837_002:0056c28": "義重，得入隨煩惱中。」問曰：「何故《雜集論》煩惱",
    "T44n1837_002:0056c29": "六中，開不正見為五見？諸論並合為一，此有",
    "T44n1837_002:0057a01": "何意？」解云：「諸論所以合為一者，以此五見同",
    "T44n1837_002:0057a02": "是慧性，對法論所以開為五者，約行解不同",
    "T44n1837_002:0057a03": "開之為五。此亦開合為異，亦無妨難。」第二、假",
    "T44n1837_002:0057a04": "實分別者，心所有法，若依《瑜伽論》，二十七種",
    "T44n1837_002:0057a05": "是其實有，餘是假立。二十七是實者，謂遍行",
    "T44n1837_002:0057a06": "五，別境五，善中八——除不放逸、捨、不害。當知不",
    "T44n1837_002:0057a07": "放逸、捨是無貪、無嗔、無癡、精進四法上假，不",
    "T44n1837_002:0057a08": "害即是無嗔上假故。論云：「問：『是諸善法，幾世",
    "T44n1837_002:0057a09": "俗有？幾實物有？』答：『三是世俗有，謂不放逸、捨、",
    "T44n1837_002:0057a10": "及不害。』所以者何？不放逸、捨是無貪、無嗔、無",
    "T44n1837_002:0057a11": "癡、精進分故，即如是法離雜染義，建立為捨；",
    "T44n1837_002:0057a12": "治雜染義，立不放逸。不害即是無嗔分，故無",
    "T44n1837_002:0057a13": "別實物。煩惱六中，五是實有，謂貪、嗔、癡、慢、疑。",
    "T44n1837_002:0057a14": "一是假有，謂不正見。」論云：「根本煩惱六：一、貪，",
    "T44n1837_002:0057a15": "二、嗔，三、無明，四、慢，五、見，六、疑。問：『是諸煩惱，幾",
    "T44n1837_002:0057a16": "世俗有？幾實物有？』答：『見是世俗有，是慧分故。",
    "T44n1837_002:0057a17": "餘是實物有，別有心法故。』」隨煩惱為假為實",
    "T44n1837_002:0057a18": "者，若依《瑜伽．決擇分》中，不定四法亦入隨煩",
    "T44n1837_002:0057a19": "惱中，合二十四總名隨煩惱分，亦無邪欲、邪",
    "T44n1837_002:0057a20": "勝解二法，但〈本地分〉中有二十六，更加邪欲、",
    "T44n1837_002:0057a21": "邪勝解故。〈決擇分〉中云：「復次，隨煩惱自性云",
    "T44n1837_002:0057a22": "何？謂忿、恨、覆、惱、嫉、慳、誑、諂、憍、害、無慚、無愧、惛",
    "T44n1837_002:0057a23": "沈、掉舉、不信、懈怠、忘念、放逸、散亂、不正知、惡作、",
    "T44n1837_002:0057a24": "睡眠、尋伺。如〈本地分〉已廣宣說，如是等類，名",
    "T44n1837_002:0057a25": "隨煩惱自性。復次，此煩惱，幾世俗有？幾實物",
    "T44n1837_002:0057a26": "有？謂無慚、無愧、不信、懈怠，此四種是實物有，",
    "T44n1837_002:0057a27": "餘是假有。謂忿、恨、惱、嫉、害五，是嗔分故，皆世",
    "T44n1837_002:0057a28": "俗有，慳、憍、掉舉三，是貪分故，示世俗有。覆、",
    "T44n1837_002:0057a29": "誑、諂、惛沈、睡眠、惡作、忘念、散亂、惡慧九法，是",
    "T44n1837_002:0057b01": "癡分故，皆是世俗有。放逸是貪、嗔、癡分，亦是",
    "T44n1837_002:0057b02": "假世俗有。尋、伺二種，是身、語、意加行分故，及",
    "T44n1837_002:0057b03": "慧分故，俱是假有。」若依《瑜伽》，二十七是實",
    "T44n1837_002:0057b04": "有，二十四是假有。若依《對法論》文，二十二是",
    "T44n1837_002:0057b05": "實物有，餘并假有。言二十二實物有者，謂遍",
    "T44n1837_002:0057b06": "行五、別境五、善十一中，七是實有，四是假有。",
    "T44n1837_002:0057b07": "故《對法論》云：「無癡者，謂報教證智，決擇為性。",
    "T44n1837_002:0057b08": "報教證智者，謂生得聞、思、修所生慧，如次應",
    "T44n1837_002:0057b09": "知。決擇者，謂慧勇勤俱。故知無癡，用慧為性，",
    "T44n1837_002:0057b10": "更無別體。」不放逸、捨並云：「依止正勤，無貪、嗔、",
    "T44n1837_002:0057b11": "癡，是故依此四法假立。」言不害者，是無嗔善",
    "T44n1837_002:0057b12": "根一分，心悲愍為體。當知不害、不離無嗔，故",
    "T44n1837_002:0057b13": "亦是假。根本煩惱為有十中，五是實有，謂貪、",
    "T44n1837_002:0057b14": "嗔、癡、慢、疑。五是假有，謂五見，離慧之外無別",
    "T44n1837_002:0057b15": "性故。隨煩惱及不定合二十四，皆是假立。故",
    "T44n1837_002:0057b16": "論云：「當知忿等是假建立，離嗔等外無別性",
    "T44n1837_002:0057b17": "故。」謂忿、恨、惱、嫉、害此五是嗔一分，與《瑜伽》同，",
    "T44n1837_002:0057b18": "慳、憍是貪一分，掉舉是貪一分，此三是貪分，",
    "T44n1837_002:0057b19": "亦《瑜伽》同。放逸中依止懈怠及貪嗔癡四法",
    "T44n1837_002:0057b20": "假立，亦《瑜伽》同。無慚、無愧、二數是貪、嗔、癡分",
    "T44n1837_002:0057b21": "假立，不信、懈怠二數是癡分，竝是假立，與《瑜",
    "T44n1837_002:0057b22": "伽》不同。謂《瑜伽》說此四是實物有，今《對法》言",
    "T44n1837_002:0057b23": "無慚、無愧二數是貪、嗔、癡分，不信、懈怠二數",
    "T44n1837_002:0057b24": "是愚癡分，故不同《瑜伽》。諂、誑二數是貪、癡一",
    "T44n1837_002:0057b25": "分。散亂一數是貪、嗔、癡分。忘念、不正知是煩",
    "T44n1837_002:0057b26": "惱中念慧為性，覆、睡眠、惡作是愚癡分。尋、伺",
    "T44n1837_002:0057b27": "二數或是思性，或是慧性，謂推度、不推度有",
    "T44n1837_002:0057b28": "差別故。《大乘瑜伽論》中云：「隨煩惱中九數，",
    "T44n1837_002:0057b29": "謂覆、誑、諂、惛沈、睡眠、惡作、忘念、散亂、惡慧，竝",
    "T44n1837_002:0057c01": "是癡分。」今《對法》中唯覆、惛沈、睡眠、惡作四是",
    "T44n1837_002:0057c02": "愚癡分，餘五不同。謂散亂一數是貪、嗔、癡分，",
    "T44n1837_002:0057c03": "諂、誑二數是貪、癡一分，失念、不正知是煩惱",
    "T44n1837_002:0057c04": "中念慧一分。當知並是作論者意異，各說一",
    "T44n1837_002:0057c05": "義。西國諸德並云：「隨煩惱中七是實有，謂無",
    "T44n1837_002:0057c06": "慚、無愧、惛沈、掉舉、不信、懈怠、心亂，此七數並",
    "T44n1837_002:0057c07": "別有體。」問曰：「無慚、無愧、不信、懈怠，此四有別",
    "T44n1837_002:0057c08": "體者，論有誠文。惛沈、掉舉、散亂三數而有別",
    "T44n1837_002:0057c09": "體，何以得知？」解云：「為掉舉數，論判是其貪",
    "T44n1837_002:0057c10": "分，若此數離貪外無別體者，貪不與嗔、癡相",
    "T44n1837_002:0057c11": "應。若爾，別有掉不得與一切煩惱相應過失。",
    "T44n1837_002:0057c12": "既言掉與一切煩惱相應，故知掉別有體。掉",
    "T44n1837_002:0057c13": "既言是貪一分、有別體，當知惛沈，散亂亦言",
    "T44n1837_002:0057c14": "唯是癡分，故知亦有別體。而准《對法》文，但隨",
    "T44n1837_002:0057c15": "煩惱中放逸是貪嗔癡一分者，則是實有。此",
    "T44n1837_002:0057c16": "隨煩惱二十中，唯此無慚、無愧、惛沈、掉舉、不",
    "T44n1837_002:0057c17": "信、懈怠、心亂七數，謂是貪嗔癡分；其餘十三",
    "T44n1837_002:0057c18": "數，或言一分，或言依止，故知並是假有。不",
    "T44n1837_002:0057c19": "定四數中，睡眠、惡作亦言是愚癡分，亦有別",
    "T44n1837_002:0057c20": "體。謂睡眠用想欲為性，離想外無別體故。故",
    "T44n1837_002:0057c21": "《顯揚論》言：『夢者欲想所作，此亦多虛。』故知睡",
    "T44n1837_002:0057c22": "眠是欲想性，謂是癡分，雖離癡外有別體，然",
    "T44n1837_002:0057c23": "是欲想性故，當知亦是假立；惡作無文。但西",
    "T44n1837_002:0057c24": "國諸師相傳云：『或是慧，雖言癡分，離癡外有",
    "T44n1837_002:0057c25": "別體。』然是思是慧性，離思慧外，無別體故，故",
    "T44n1837_002:0057c26": "知亦是假立。尋、伺兩數，離思離慧無別性故，",
    "T44n1837_002:0057c27": "亦是假立。西國諸師相傳云：『無癡善根亦有",
    "T44n1837_002:0057c28": "別體。』何以得知？一、《瑜伽》中唯言：『善十一中，",
    "T44n1837_002:0057c29": "三是假有，謂捨、不放逸、不害，餘是實有。』故",
    "T44n1837_002:0058a01": "知無癡亦有別體。又云：『大悲用無癡善根為",
    "T44n1837_002:0058a02": "性，與二十二根慧根不言相攝。』故知無癡別",
    "T44n1837_002:0058a03": "有體性。」問曰：「若爾，何故《對法論》云：『無癡者謂",
    "T44n1837_002:0058a04": "報教證智，決擇為體。』《釋論》云：『報教證智者，謂",
    "T44n1837_002:0058a05": "生得聞、思、修所生慧，如次應知。決擇者謂慧",
    "T44n1837_002:0058a06": "勇勤俱。』此文何以言是慧性耶？」解云：「無癡善",
    "T44n1837_002:0058a07": "根但對治癡，如無貪、無嗔、但對治貪嗔，別更",
    "T44n1837_002:0058a08": "無行相。《對法論》中，就行相以釋無癡，非謂無",
    "T44n1837_002:0058a09": "癡善根則是慧性。若從此義，心所有法五十",
    "T44n1837_002:0058a10": "一中，三十是實有，餘皆是假有，言三十是實",
    "T44n1837_002:0058a11": "有者，謂遍行五，別境五，善八，加無癡，根本",
    "T44n1837_002:0058a12": "煩惱五，除不正見，隨煩惱七，合此三十是實",
    "T44n1837_002:0058a13": "有，餘是假有。」第三、四界分別者，四界謂欲界、",
    "T44n1837_002:0058a14": "色界、無色界、無漏界。五十一心所有法中，二十",
    "T44n1837_002:0058a15": "一通四界，謂遍行五，別境五，善十一，十四通",
    "T44n1837_002:0058a16": "三界，三界謂欲界、色界、無色界。十四謂貪、慢、",
    "T44n1837_002:0058a17": "疑、無明、不正見、不信、懈怠、放逸、惛沈、掉舉、忘念、",
    "T44n1837_002:0058a18": "不生知散亂、憍，四通二界，二界謂欲界、色",
    "T44n1837_002:0058a19": "界、四數謂諂、誑、尋、伺。十數唯欲界，十數謂嗔、",
    "T44n1837_002:0058a20": "忿、恨、惱、覆、嫉、慳、害、無慚、無愧。第四、三性分別",
    "T44n1837_002:0058a21": "者，三性謂善、不善、無記。於五十一心所有法",
    "T44n1837_002:0058a22": "中，十四通三性。十四者，謂遍行五，別境",
    "T44n1837_002:0058a23": "五，不定四。十六通二性，二性謂不善性、無記",
    "T44n1837_002:0058a24": "性。言十六者，謂煩惱中貪、慢、疑、無明、不正見；",
    "T44n1837_002:0058a25": "隨煩惱中十一，謂諂、誑、憍、惛沈、掉舉、不信、懈",
    "T44n1837_002:0058a26": "怠、放逸、忘念、散亂、不正知。二十一唯一性，若",
    "T44n1837_002:0058a27": "善十一、唯是善性，若嗔、忿、恨、覆、惱、嫉、慳、害、無",
    "T44n1837_002:0058a28": "慚、無愧，此十唯不善。第五、廢立六位者，依《瑜",
    "T44n1837_002:0058a29": "伽論》，略以四義廢立心所有法。言四義者，一、",
    "T44n1837_002:0058b01": "處，二、地，三、時，四、一切。處謂三性，地謂九地，時",
    "T44n1837_002:0058b02": "謂剎那相續，一切謂俱起。今約此四義明具",
    "T44n1837_002:0058b03": "多少。就中有二，先明六位具義多少，後明六",
    "T44n1837_002:0058b04": "位廢立所由。先明六位具義多少者，遍行五",
    "T44n1837_002:0058b05": "法具其四：一、遍三性，二、遍九地，三、是相續，四、",
    "T44n1837_002:0058b06": "是俱起。別境五法具二闕二：言具二者，一、通",
    "T44n1837_002:0058b07": "三性，二、遍九地；言闕二者：一、非相續，二、非俱",
    "T44n1837_002:0058b08": "起。善十一法有一闕三：言有一者，謂遍九",
    "T44n1837_002:0058b09": "地；言闕三者，一、非通三性，二、非相續，三、非",
    "T44n1837_002:0058b10": "俱起。煩惱六者有一無四：言有一者，謂本",
    "T44n1837_002:0058b11": "煩惱性；言無四者，一、非通三性，二、非遍九地，",
    "T44n1837_002:0058b12": "三、非相續，四、非俱起。初之一門亦為簡隨煩",
    "T44n1837_002:0058b13": "惱故，所以更加餘之四門。並依《瑜伽論》，隨",
    "T44n1837_002:0058b14": "煩惱二十，有一無四：言有一者，謂隨煩惱性；",
    "T44n1837_002:0058b15": "言無四者，謂一、非通三性，二、非遍九地，三、",
    "T44n1837_002:0058b16": "非相續，四、非俱起。初之一門為簡本煩惱性，",
    "T44n1837_002:0058b17": "是以更加餘之四門。並依《瑜伽論》，不定四法",
    "T44n1837_002:0058b18": "有一闕三：言有一者，謂通三性；言闕三者，謂",
    "T44n1837_002:0058b19": "一、非遍九地，二、非相續，三、非俱起。言廢",
    "T44n1837_002:0058b20": "立六位所由者，初、得後五位，對其遍行，以",
    "T44n1837_002:0058b21": "明廢立。遍行五法，具四義故，名遍行；餘皆不",
    "T44n1837_002:0058b22": "具，非遍行攝。別境五法俱具二義，謂通三性",
    "T44n1837_002:0058b23": "及遍九地，然非相續亦非俱起，闕此二義",
    "T44n1837_002:0058b24": "不名遍行。善十一法俱具一義，謂遍九地，",
    "T44n1837_002:0058b25": "然非遍三性，亦非相續，復非俱起，闕此三義，",
    "T44n1837_002:0058b26": "不名遍行。煩惱六法，四皆不具，謂非通三性，",
    "T44n1837_002:0058b27": "非遍九地，亦非相續，復非俱起，四義並闕，",
    "T44n1837_002:0058b28": "不名遍行。隨煩惱法，如煩惱說。不定四法，俱",
    "T44n1837_002:0058b29": "具一義，謂通三性，然非遍九地，亦非相續，",
    "T44n1837_002:0058c01": "復非俱起，三義闕故，不名遍行。第二、將餘五",
    "T44n1837_002:0058c02": "位對別境位，約義有無，以明廢立，具二闕",
    "T44n1837_002:0058c03": "二，入別境中，餘則不爾，非別境攝。遍行五法",
    "T44n1837_002:0058c04": "雖通三性及遍九地，但為相續及為俱起，二",
    "T44n1837_002:0058c05": "義不同，非別境攝。善十一法雖遍九地，亦非",
    "T44n1837_002:0058c06": "相續，復非俱起，但為非通三性，一義有異，",
    "T44n1837_002:0058c07": "非別境攝。煩惱六法，雖非相續亦非俱起，但",
    "T44n1837_002:0058c08": "為非通三性，非遍九地，二義有異，非別境攝。",
    "T44n1837_002:0058c09": "隨煩惱法，對其別境廢立如煩惱說。不定四",
    "T44n1837_002:0058c10": "法，雖通三性，亦非相續，復非俱起，但為非遍",
    "T44n1837_002:0058c11": "九地，一義不同，非別境攝。第三、將餘五位對",
    "T44n1837_002:0058c12": "善十一，約義有無，以明廢立，具一闕三，入善",
    "T44n1837_002:0058c13": "法中，餘則不爾，非善法攝。遍行五法，雖遍九",
    "T44n1837_002:0058c14": "地，但為通三性，亦相續，復俱起，闕三義故，",
    "T44n1837_002:0058c15": "不入善中。別境五法，雖遍九地，亦非相續，復",
    "T44n1837_002:0058c16": "非俱起，但為通於三性，一義不同，非善中",
    "T44n1837_002:0058c17": "攝。煩惱六法，雖非通三性，亦非相續，復非俱",
    "T44n1837_002:0058c18": "起，但為不遍九地，一義不同，不入善中。隨",
    "T44n1837_002:0058c19": "煩惱法，如煩惱說。不定四法，雖非相續，亦非",
    "T44n1837_002:0058c20": "俱起，但為通於三性，非遍九地，二義有異，",
    "T44n1837_002:0058c21": "非入善中。第四、將餘五位對煩惱六，約義有",
    "T44n1837_002:0058c22": "無，以明廢立，有一無四，入煩惱中，餘法不",
    "T44n1837_002:0058c23": "爾，非煩惱攝，遍行五法，但為通於三性，遍九",
    "T44n1837_002:0058c24": "地，亦是相續，復是俱起，亦非本惑，五義並",
    "T44n1837_002:0058c25": "闕，非煩惱攝。別境五法雖非相續亦非俱起，",
    "T44n1837_002:0058c26": "但為通三性，亦遍九地，復非本惑，三義不同，",
    "T44n1837_002:0058c27": "非煩惱攝。善十一法雖非通三性，亦非相續",
    "T44n1837_002:0058c28": "復非俱起，但為遍九地，非本煩惱，二義不同，",
    "T44n1837_002:0058c29": "非煩惱攝，隨煩惱二十法雖非通三性非遍",
    "T44n1837_002:0059a01": "九地，亦非相續復非俱起，但為非本煩惱，一",
    "T44n1837_002:0059a02": "義不同，非煩惱攝。四不定法雖非遍九地，亦",
    "T44n1837_002:0059a03": "非相續復非俱起，但為通三性，非本煩惱，",
    "T44n1837_002:0059a04": "二義不同，非煩惱攝。第五、將餘五位對隨煩",
    "T44n1837_002:0059a05": "惱，約義有無，以明廢立，具一闕四，入隨煩",
    "T44n1837_002:0059a06": "惱，餘法不爾，非隨煩惱。遍行五法，但為通三",
    "T44n1837_002:0059a07": "性，遍九地，亦相續，復俱起，復非隨惑，五義",
    "T44n1837_002:0059a08": "不同，非隨煩惱攝。別境五法，雖非相續，亦非",
    "T44n1837_002:0059a09": "俱起，但為通於三性，亦遍九地，非隨煩",
    "T44n1837_002:0059a10": "惱，三義不同，非隨煩惱。善十一法，雖非通三",
    "T44n1837_002:0059a11": "性，亦非相續，復非俱起，但為非遍九地，非隨",
    "T44n1837_002:0059a12": "煩惱，二義不同，非隨煩惱。煩惱六法，雖非通",
    "T44n1837_002:0059a13": "三性，非遍九地，亦非相續，復非俱起，但為非",
    "T44n1837_002:0059a14": "隨煩惱，一義不同，非隨煩惱。不定四法，雖非",
    "T44n1837_002:0059a15": "遍九地，亦非相續，復非俱起，但為通三性，非",
    "T44n1837_002:0059a16": "隨煩惱，二義不同，非隨煩惱。第六、將餘五位",
    "T44n1837_002:0059a17": "對四不定，約義有無，以明廢立，具一闕三，名",
    "T44n1837_002:0059a18": "四不定，餘法不爾，非不定攝。遍行五法，雖通",
    "T44n1837_002:0059a19": "三性，但為遍九地，亦相續，復俱起，三義不",
    "T44n1837_002:0059a20": "同，非入不定。別境五法，雖通三性，亦非相續，",
    "T44n1837_002:0059a21": "復非俱起，但為遍九地，一義不同，非入不",
    "T44n1837_002:0059a22": "定。善十一法，雖非相續，亦非俱起，但為非通",
    "T44n1837_002:0059a23": "三性、遍九地，二義不同，非不定攝。煩惱六法，",
    "T44n1837_002:0059a24": "雖非遍九地，亦非相續，復非俱起，但為非通",
    "T44n1837_002:0059a25": "三性，一義不同，非不定攝。隨煩惱二十法，雖",
    "T44n1837_002:0059a26": "非遍九地，亦非相續，復非俱起，但為非通三",
    "T44n1837_002:0059a27": "性，一義不同，非不定攝。上來略以五門料簡",
    "T44n1837_002:0059a28": "心所有法訖。",
    "T44n1837_002:0059a29": "論云：「第三色法者，略有十一種：一、眼，二、耳，三、鼻，",
    "T44n1837_002:0059b01": "四、舌，五、身，六、色，七、聲，八、香，九、味，十、觸，十一、法處",
    "T44n1837_002:0059b02": "所攝色」者。此則第三、明色法，就中有二：初、",
    "T44n1837_002:0059b03": "牒章，第二、舉數列名。言第三色法者，此則第",
    "T44n1837_002:0059b04": "一牒章。言色者，質礙之法名之為色。問曰：「若",
    "T44n1837_002:0059b05": "質礙故名色者，眼等諸色可名質礙，無作之",
    "T44n1837_002:0059b06": "色云何質礙？」解云：「無作之色雖非質礙，然從",
    "T44n1837_002:0059b07": "質礙色生故，亦名質礙。」言略有十一種等者，",
    "T44n1837_002:0059b08": "此則第二舉數列名。了別色塵名之為眼，",
    "T44n1837_002:0059b09": "聽音樂等故名為耳，嗅沈麝等名之曰鼻，別",
    "T44n1837_002:0059b10": "甘辛等名之為舌，知澁滑等名之曰身。為眼",
    "T44n1837_002:0059b11": "所行名之為色，若依《雜集論》有二十五種，所",
    "T44n1837_002:0059b12": "謂：青、黃、赤、白、長、短、方、圓、麁、細、高、下，若正、不正，",
    "T44n1837_002:0059b13": "光、影、明、闇，雲、烟、塵、霧，逈色、表色、空一顯色。為",
    "T44n1837_002:0059b14": "耳所聞名之為聲，若依《雜集論》有十一種，謂：",
    "T44n1837_002:0059b15": "若可意、若不可意、若俱相違、若因受大種、",
    "T44n1837_002:0059b16": "若因不受大種、若因俱大種、若世所共成、",
    "T44n1837_002:0059b17": "若成所引、若遍計所執、若聖言所攝、若非聖",
    "T44n1837_002:0059b18": "言所攝。為鼻所嗅名之為香，若依《雜集論》有",
    "T44n1837_002:0059b19": "六種，謂：好香、惡香、平等香、俱生香、和合香、",
    "T44n1837_002:0059b20": "變異香。為舌所甞名之為味，若依《雜集論》有",
    "T44n1837_002:0059b21": "十二種，謂：苦、酢、甘、辛、鹹、淡、若可意、若不可意、",
    "T44n1837_002:0059b22": "若俱相違、若俱生、若和合、若變異。身之所取",
    "T44n1837_002:0059b23": "故名為觸，若依《雜集論》有二十二種，謂：滑、澁、",
    "T44n1837_002:0059b24": "輕、重、軟、暖、急、冷、飢、渴、飽、力、劣、悶、癢、粘、病、老、死、",
    "T44n1837_002:0059b25": "疲、息、勇。十一法處所攝色者，謂意識所行，無",
    "T44n1837_002:0059b26": "見無對，色蘊所攝，略有五種，謂：極略色、極逈",
    "T44n1837_002:0059b27": "色、受所引色、遍計所起色、自在所生色。極略",
    "T44n1837_002:0059b28": "色者，謂極微色。極逈色者，謂即此離餘礙觸",
    "T44n1837_002:0059b29": "色。受所引色者，謂無表色。遍計所起色者",
    "T44n1837_002:0059c01": "謂影像色。自在所生色者，謂解脫靜慮所行",
    "T44n1837_002:0059c02": "境色。上來大文第三明色法訖。",
    "T44n1837_002:0059c03": "論云：「第四、心不相應行法者，略有二十四種：一、",
    "T44n1837_002:0059c04": "得，二、命根，三、眾同分，四、異生性，五、無想定，六、滅",
    "T44n1837_002:0059c05": "盡定，七、無想事，八、名身，九、句身，十、文身，十一、生，",
    "T44n1837_002:0059c06": "十二、老，十三、住，十四、無常，十五、流轉，十六、定異，",
    "T44n1837_002:0059c07": "十七、相應，十八、勢速，十九、次第，二十、方，二十一、",
    "T44n1837_002:0059c08": "時，二十二、數，二十三、和合性，二十四、不和合性」",
    "T44n1837_002:0059c09": "者。此則第四明心不相應行法。就中有二：",
    "T44n1837_002:0059c10": "第一、牒章，第二、舉數列名。言第四心不相應",
    "T44n1837_002:0059c11": "行法者，此則第一牒章，遍行五等與心相應，",
    "T44n1837_002:0059c12": "此得等諸法不與心相應，此名心不相應。言",
    "T44n1837_002:0059c13": "行者，則是行蘊，此明得等諸法是行蘊攝，",
    "T44n1837_002:0059c14": "餘心色無為，非行蘊攝。言不相應，簡別心所",
    "T44n1837_002:0059c15": "有法。言其行者，則簡心色無為，故名心不",
    "T44n1837_002:0059c16": "相應行。略有二十四種等者，此則第二舉數",
    "T44n1837_002:0059c17": "列名。言一得者，於三性法假立獲得，名之",
    "T44n1837_002:0059c18": "為得。先業所感，隨壽短長，住時決定，稱曰命",
    "T44n1837_002:0059c19": "根。六趣差別，各各不同，自類而居，名眾同分。",
    "T44n1837_002:0059c20": "謂於聖法未得未證，異於聖故號曰異生。滅",
    "T44n1837_002:0059c21": "諸六識心、心數法，無有緣慮，故名無想定。滅",
    "T44n1837_002:0059c22": "諸六識心、心數法，及第七一分，名為滅盡定。",
    "T44n1837_002:0059c23": "生無想天，五百劫中心無緣慮，名無想事。謂",
    "T44n1837_002:0059c24": "詮諸行天人等，號稱曰名身。聚集諸法，名顯",
    "T44n1837_002:0059c25": "染淨義，故名句身。名之與句，二種所依，名曰",
    "T44n1837_002:0059c26": "文身。本無今有，說之名生。髮白面皺，稱之為",
    "T44n1837_002:0059c27": "老。相續不斷，名之為住。有已還無，名曰無常。",
    "T44n1837_002:0059c28": "剎那相續，稱為流轉。因果各別，故名定異。因",
    "T44n1837_002:0059c29": "果相稱，號曰相應。迅疾流轉，名為勢速。一一",
    "T44n1837_002:0060a01": "不俱，稱為次第。東西南北，號之曰方。過現未",
    "T44n1837_002:0060a02": "來，稱之曰時。一十百千，名之為數。眾緣聚會，",
    "T44n1837_002:0060a03": "名為和合。諸行緣乖，名不和合。上來第四解",
    "T44n1837_002:0060a04": "心不相應行訖。今略作三門料簡二十四不",
    "T44n1837_002:0060a05": "相應行法，第一明諸論不同，第二釋妨難，第",
    "T44n1837_002:0060a06": "三辨其假相。第一、明諸論不同者，《瑜伽》、《顯揚》、",
    "T44n1837_002:0060a07": "此論，皆有二十四不相應行，《對法論》有二十",
    "T44n1837_002:0060a08": "三，無不和合，《五蘊論》中唯有十四，無流轉等",
    "T44n1837_002:0060a09": "十。此則諸論顯數不同。第二、釋妨難者，問曰：",
    "T44n1837_002:0060a10": "「何故《瑜伽》、《顯揚》、此論並同？何故《對法論》有二",
    "T44n1837_002:0060a11": "十三，無不和合？此有何意？」一解云：「《對法論》云",
    "T44n1837_002:0060a12": "和合等者，論既言和合等，當知則等取不和",
    "T44n1837_002:0060a13": "合。」又一解云：「略故不說。」問曰：「等略何故不略",
    "T44n1837_002:0060a14": "餘數？但略不和合耶？」解云：「已說在所說中，",
    "T44n1837_002:0060a15": "所以但偏略不和合性也。言說在所說中者，",
    "T44n1837_002:0060a16": "謂異生性，是見道煩惱假建立，望聖道有不",
    "T44n1837_002:0060a17": "得義故，即是不和合義。不和合中，略舉一隅，",
    "T44n1837_002:0060a18": "餘不和合，類亦可知，所以偏略不和合性。《瑜",
    "T44n1837_002:0060a19": "伽》、《顯揚》、此論並有二十四者，此據異生外別",
    "T44n1837_002:0060a20": "有不和合名，所以餘論中言二十四也。」問：「諸",
    "T44n1837_002:0060a21": "論或言二十四數、或言二十三數，已如上解，",
    "T44n1837_002:0060a22": "何故《五蘊論》中唯有十四，無流轉等十？」解云：",
    "T44n1837_002:0060a23": "「所以《五蘊論》不說流轉等十也，彼論云：『如是",
    "T44n1837_002:0060a24": "等類者則解。』彼論云：『當知如是等類之言，亦",
    "T44n1837_002:0060a25": "等流轉等十也。』此中唯略故不別列名也。」第",
    "T44n1837_002:0060a26": "三、辨其假相者，二十四不相應行法，並是色、",
    "T44n1837_002:0060a27": "心、心所有法分位假立。問曰：「二十四不相",
    "T44n1837_002:0060a28": "應行，既並是色、心，心所有法分位假立者，未",
    "T44n1837_002:0060a29": "知幾是色上假？幾是心上假？幾是心所有法",
    "T44n1837_002:0060b01": "上假？幾是通色、心、心所有法上假？」解云：「若依",
    "T44n1837_002:0060b02": "《對法論》，總攝為八位，依八種位建立故，論云：",
    "T44n1837_002:0060b03": "『如是等心不相應行法，唯依分位差別而建",
    "T44n1837_002:0060b04": "立故，當知皆是假有。』」一、謂於善、不善等增減",
    "T44n1837_002:0060b05": "分位建立一種者，解云：「此則是得通於三性",
    "T44n1837_002:0060b06": "色、心、心所有法上假立。」二、於心、心所法分位",
    "T44n1837_002:0060b07": "差別建立三種者，解云：「當知是則無想定、滅",
    "T44n1837_002:0060b08": "盡定、無想異熟三種也。謂無想定、滅盡定，於",
    "T44n1837_002:0060b09": "厭心種子上，分分功能增長邊，假立為二定",
    "T44n1837_002:0060b10": "體，無想異熟，當知於無想報心種子上，望心",
    "T44n1837_002:0060b11": "不相應行義邊，於報心種子上，假立無想異",
    "T44n1837_002:0060b12": "熟，此三通心、心所有法上假立。」三、於性分位",
    "T44n1837_002:0060b13": "差別建立一種者，解云：「此是命根，謂依阿賴",
    "T44n1837_002:0060b14": "耶識能持眾同分，四大諸根不壞，則於阿賴",
    "T44n1837_002:0060b15": "耶識相應心、心所法上假立命根，此則通心、",
    "T44n1837_002:0060b16": "心所有法上假；若在欲、色二界，通色上假；若",
    "T44n1837_002:0060b17": "在無色界，唯心、心所有法上假。」四、於相似分",
    "T44n1837_002:0060b18": "位差別建立一種者，解云：「當知則是眾同分，",
    "T44n1837_002:0060b19": "通於色、心、心所有法上假立。」五、於相分位差",
    "T44n1837_002:0060b20": "別建立四種者，解云：「當知則是四相，通色、",
    "T44n1837_002:0060b21": "心、心所有法上假立。」六、於言說分位差別建",
    "T44n1837_002:0060b22": "立三種者，解云：「當知則是名、句、文身三種，通",
    "T44n1837_002:0060b23": "色、心、心所有法上假立也。」問曰：「名、句、文身色",
    "T44n1837_002:0060b24": "上假立，此無有疑。云何於心、心所有法上假",
    "T44n1837_002:0060b25": "立？」解云：「此即意思所緣緣之起解，故通心、",
    "T44n1837_002:0060b26": "心所有法上假立。」七、於不得分位差別建立",
    "T44n1837_002:0060b27": "一種者，解云：「當知則是異生性，謂前無漏聖",
    "T44n1837_002:0060b28": "法不得義邊，假立異生性，則於未得見道已",
    "T44n1837_002:0060b29": "來色、心、心所有法上假立。」八、於因果分位差",
    "T44n1837_002:0060c01": "別建立餘種者，解云：「當知則是餘十，謂流轉、",
    "T44n1837_002:0060c02": "定異、相應、勢速、次第、方、時、數、和合、不和合，當",
    "T44n1837_002:0060c03": "知此十並通色、心、心所有假。」總而言之，當知",
    "T44n1837_002:0060c04": "三通心、心所有法上假立，二十一通色、心、心",
    "T44n1837_002:0060c05": "所有法上假立。言三種通心、心所有法上假",
    "T44n1837_002:0060c06": "立者，謂無想定，滅盡定，無想異熟。言二十一",
    "T44n1837_002:0060c07": "通色、心、心所有法上假立者，謂得、命根，眾同",
    "T44n1837_002:0060c08": "分、異生性、名身、句身、文身、生、老、死、無常、流轉、定",
    "T44n1837_002:0060c09": "異、相應、勢速、次第、方、時、數、和合、不和合。此則",
    "T44n1837_002:0060c10": "略料簡心不相應行訖。",
    "T44n1837_002:0060c11": "論云：「第五無為法者，略有六種：一、虛空，二、擇滅，",
    "T44n1837_002:0060c12": "三、非擇滅，四、不動，五、想受滅，六、真如」者。此則",
    "T44n1837_002:0060c13": "第五明無為法，就此文中有二：第一、牒章，第",
    "T44n1837_002:0060c14": "二、舉數列名。言第五無為法者，此則第一牒",
    "T44n1837_002:0060c15": "章。略有六種等者，此則第二舉數列名。言虛",
    "T44n1837_002:0060c16": "空者，謂無色性、容受一切所作業故，故名虛",
    "T44n1837_002:0060c17": "空。謂慧有簡擇之能，故名為擇，由擇得滅，故",
    "T44n1837_002:0060c18": "名擇滅。因緣不會，諸法不生，非由慧滅，名非",
    "T44n1837_002:0060c19": "擇滅。第四靜慮以上，唯有捨受現行，不為苦",
    "T44n1837_002:0060c20": "樂所動，故名不動。滅盡定中，心、心法滅，想、受",
    "T44n1837_002:0060c21": "用勝，就強為名，故則是此名想受滅。法性本",
    "T44n1837_002:0060c22": "來常自寂滅，不遷動義，名為真如。此則第五",
    "T44n1837_002:0060c23": "明無為法。上來說一切法者，以下乃至第五",
    "T44n1837_002:0060c24": "無為，答前問訖。自下第二、答後問。",
    "T44n1837_002:0060c25": "論云：「言無我者，略有二種：一、補特伽羅無我，二、",
    "T44n1837_002:0060c26": "法無我」者。此則第二、答後問。就此答中有",
    "T44n1837_002:0060c27": "二：第一、牒章，第二、舉數列名。言無我者，此則",
    "T44n1837_002:0060c28": "第一、牒章。略有二種等者，此則舉數列名。言",
    "T44n1837_002:0060c29": "補特伽羅者，此地正翻名數取趣。於六趣中",
    "T44n1837_002:0061a01": "數數往還，名數取趣。雖復往來，都無我人，故",
    "T44n1837_002:0061a02": "名無我。二、法無我者，謂蘊、界、處等，名之為法，",
    "T44n1837_002:0061a03": "此無人故，名無我。此則第二、答後問訖。",
    "T44n1837_002:0061a04": "大乘百法明門論疏卷下"
}