{
    "T03n0173_003:0432c02": "佛說福力太子因緣經卷第三",
    "T03n0173_003:0432c04": "西天譯經三藏朝奉大夫試光祿卿傳",
    "T03n0173_003:0432c05": "法大師賜紫沙門臣施護等奉 詔譯",
    "T03n0173_003:0432c06": "[0432c06] 「爾時帝釋天主，見是福力，現生果報，希有",
    "T03n0173_003:0432c07": "瑞相，又知人天悉皆胥悅，心頗異之。乃謂",
    "T03n0173_003:0432c08": "福力太子言：『太子！汝今如是勤修勝行，有何",
    "T03n0173_003:0432c09": "所求？』太子白言：『天主！我為求證阿耨多羅",
    "T03n0173_003:0432c10": "三藐三菩提果，拯拔一切有情，出生死海，",
    "T03n0173_003:0432c11": "悉令安住究竟涅槃。』時帝釋天主，知福力太",
    "T03n0173_003:0432c12": "子勤求阿耨多羅三藐三菩提，深心不動，猶",
    "T03n0173_003:0432c13": "若須彌，稱可其意，作是讚言：『善哉，善哉！大",
    "T03n0173_003:0432c14": "士！汝有廣大最上願力，必當速證阿耨多羅",
    "T03n0173_003:0432c15": "三藐三菩提。』如是言已，隱身不現。",
    "T03n0173_003:0432c16": "[0432c16] 「復次，於後彼國之王耆年而終，其王未立",
    "T03n0173_003:0432c17": "灌頂太子，於是王之宗族臣佐人民，共會議",
    "T03n0173_003:0432c18": "言：『我等于今當令何人紹灌頂位？』時一人言：",
    "T03n0173_003:0432c19": "『若有福力大名稱者，可宜紹位。』如是言已，眾",
    "T03n0173_003:0432c20": "意悉同，即遣使人周行求訪。",
    "T03n0173_003:0432c21": "[0432c21] 「是時福力太子，當繼王位，善根開發，與諸",
    "T03n0173_003:0432c22": "侍從，出遊園林；太子行時，道路平坦，觸處",
    "T03n0173_003:0432c23": "皆無荊棘砂礫；於其中路，吉祥相現：細雨",
    "T03n0173_003:0432c24": "散空，旋布其頂；異色飛鳥，順次宛轉；童男",
    "T03n0173_003:0432c25": "童女，發勝妙聲，踊躍奔馳，咸生歡悅；一切",
    "T03n0173_003:0432c26": "人眾，身毛喜豎，皆得輕安。又聞空中悅意",
    "T03n0173_003:0432c27": "之言。太子&#x89A9;斯事相，即起思念：『此相出現，",
    "T03n0173_003:0432c28": "我當決定紹灌頂位。』作是念已，進詣園中，",
    "T03n0173_003:0432c29": "受諸福樂。其園有一大無憂樹，華開茂盛，",
    "T03n0173_003:0433a01": "太子於彼安然寢寐。諸同往者，樂華果故，各",
    "T03n0173_003:0433a02": "於園中，隨處遊賞。又復太子，福威力故，彼有",
    "T03n0173_003:0433a03": "龍王，忽然從地涌出千葉微妙蓮華，其量廣",
    "T03n0173_003:0433a04": "大，色香具足，最上可愛。而彼龍王，又以神力",
    "T03n0173_003:0433a05": "徐置太子在蓮華上；爾時太子都無動覺。由",
    "T03n0173_003:0433a06": "是漸過食時，日正中分，餘諸樹影悉皆移動，",
    "T03n0173_003:0433a07": "唯無憂樹影覆太子身，如故不動。又彼園中",
    "T03n0173_003:0433a08": "諸餘華樹，皆悉傾向，大無憂樹，吉祥勝相，悅",
    "T03n0173_003:0433a09": "意可觀。",
    "T03n0173_003:0433a10": "[0433a10] 「時福力太子，夢見自身處穢污上，又見自身",
    "T03n0173_003:0433a11": "穢污所染，又見自以舌舐虛空，又見自身蓮",
    "T03n0173_003:0433a12": "華中立，又見自身上起山&#x5CEF;，又見眾人頂禮",
    "T03n0173_003:0433a13": "於己。太子寤已，隨應占察如上所夢：『如我",
    "T03n0173_003:0433a14": "夢見自身在於穢污上者，我必應居灌頂王",
    "T03n0173_003:0433a15": "位，大富自在，斯為前相。如我所見穢污染",
    "T03n0173_003:0433a16": "身者，我應處于大師子座。如我所見上起山",
    "T03n0173_003:0433a17": "&#x5CEF;者，我應於一切處常居最上。如我所見眾",
    "T03n0173_003:0433a18": "人頂禮者，我應為彼眾所尊重。如是等事，審",
    "T03n0173_003:0433a19": "占其相，我今決定為灌頂王。』",
    "T03n0173_003:0433a20": "[0433a20] 「爾時彼國臣佐，先遣使人周行求訪到彼園",
    "T03n0173_003:0433a21": "中，具見太子次第相續吉祥勝相；心生驚異，",
    "T03n0173_003:0433a22": "此大福力，有大名稱。即時速還，具陳上事。時",
    "T03n0173_003:0433a23": "諸臣佐，聞彼言已，皆生歡喜。即依法儀，悉",
    "T03n0173_003:0433a24": "備所須，行詣園中，授其灌頂，到已見諸吉祥",
    "T03n0173_003:0433a25": "勝相。",
    "T03n0173_003:0433a26": "[0433a26] 「時福力太子，即於微妙大蓮華上，結加趺",
    "T03n0173_003:0433a27": "坐。以福力開發故，四大天王奉天莊嚴大",
    "T03n0173_003:0433a28": "師子座，帝釋天主奉天妙蓋及眾寶拂，忉",
    "T03n0173_003:0433a29": "利諸天奉種種寶嚴飾露幔，散眾寶華如雲",
    "T03n0173_003:0433b01": "而下。四大王天諸天子眾，雨種種寶，奏天",
    "T03n0173_003:0433b02": "微妙可愛音樂，及散妙衣。國中園林，周遍",
    "T03n0173_003:0433b03": "清淨，一切悉無荊棘砂礫。豎立幢幡珠繒",
    "T03n0173_003:0433b04": "交絡，設妙香瓶，散諸異華與天宮等。帝釋",
    "T03n0173_003:0433b05": "天主，&#x52C5;毘首羯磨天子，普於園林，悉令化",
    "T03n0173_003:0433b06": "出四寶所成廣大樓閣，以備太子隨意受用。",
    "T03n0173_003:0433b07": "時彼臣佐，又觀如是希有勝相，轉復異之，咸",
    "T03n0173_003:0433b08": "各肅恭，虔命太子處師子座，頂禮尊奉，如",
    "T03n0173_003:0433b09": "其法儀，為授灌頂。太子得灌頂已，身出光",
    "T03n0173_003:0433b10": "明，周遍照耀一由旬量，映蔽日光而不顯",
    "T03n0173_003:0433b11": "現。是時眾中，有一類人，見斯光已，咸悉稱",
    "T03n0173_003:0433b12": "言：『此勝光王。』一類人言：『此福力王。』",
    "T03n0173_003:0433b13": "[0433b13] 「爾時福力王將入王城，帝釋天主等，於其",
    "T03n0173_003:0433b14": "王前，隨依法儀，作供獻已，隱復天宮。時福",
    "T03n0173_003:0433b15": "力王，既入城已，善布國政，人民熾盛，安隱",
    "T03n0173_003:0433b16": "豐樂，息諸&#x9B2A;諍，&#x5374;除他敵，悉無賊盜、飢饉、",
    "T03n0173_003:0433b17": "疾病，愛護人民，猶如一子。華果樹林，悉皆",
    "T03n0173_003:0433b18": "茂盛，時令不愆，稼穡豐阜，雨澤順時，大地",
    "T03n0173_003:0433b19": "受潤。復次，其後王之四兄，聞斯異事，咸生",
    "T03n0173_003:0433b20": "驚怪，共會議言：『福力太子，勝過我等，福慧",
    "T03n0173_003:0433b21": "二全，以福力故，為大國王，最上大富，稱可",
    "T03n0173_003:0433b22": "我心，我等今時宜共往彼。』於是四兄，同詣",
    "T03n0173_003:0433b23": "福力王所。到已即時咸祝之言：『願汝最勝增",
    "T03n0173_003:0433b24": "長壽命。』又復讚言：『善哉！大王！汝昔要期，今",
    "T03n0173_003:0433b25": "能固立福慧若斯，勝過我等，於他國中，統",
    "T03n0173_003:0433b26": "王大位，皆由汝勝福力所成。我等親朋，具",
    "T03n0173_003:0433b27": "悉瞻&#x89A9;。』",
    "T03n0173_003:0433b28": "[0433b28] 「時福力王，從師子座歡喜而下，致敬問訊，如",
    "T03n0173_003:0433b29": "應施設高廣之座，命彼諸兄次第而坐。諸兄",
    "T03n0173_003:0433c01": "即令王復本座。眾坐已定，作諸供獻。如先",
    "T03n0173_003:0433c02": "所論，互談議已，皆生決定歡喜之心。時王",
    "T03n0173_003:0433c03": "起尊重意，各以所奉。如是集會過二三日，王",
    "T03n0173_003:0433c04": "為諸兄及彼人眾開發，令知福非福事，說伽",
    "T03n0173_003:0433c05": "陀曰：",
    "T03n0173_003:0433c06": "「『無福者墮地獄中，  受大苦惱常無間；",
    "T03n0173_003:0433c07": "  或墮餓鬼或畜生，  受飢渴苦及負重。",
    "T03n0173_003:0433c08": "  無福之者壞其身，  無福為奴重疲極，",
    "T03n0173_003:0433c09": "  無福墮於聾&#x7602;中，  無福愚鈍多邪慧。",
    "T03n0173_003:0433c10": "  無福之者魑魅著，  無福之者醜形容，",
    "T03n0173_003:0433c11": "  無福多於下族生，  無福心亂人所惡，",
    "T03n0173_003:0433c12": "  無福之者多迷惑，  無福為他所輕謗，",
    "T03n0173_003:0433c13": "  無福之者諸所為，  雖復勤力不成就。",
    "T03n0173_003:0433c14": "  無福之者身麤&#x6F81;，  悉無威光不可意；",
    "T03n0173_003:0433c15": "  無福之人兄所居，  草木青潤成枯瘁。",
    "T03n0173_003:0433c16": "  無福人所不隨順，  外境觸害亦復然；",
    "T03n0173_003:0433c17": "  諸惡鬼神羅剎娑，  常時侵嬈無福者。",
    "T03n0173_003:0433c18": "  無福者用藥治病，  返成非藥病增劇；",
    "T03n0173_003:0433c19": "  由無福故受貧窮，  復為他人所輕慢。",
    "T03n0173_003:0433c20": "  無福之人生子息，  其性麤惡眾憎嫌；",
    "T03n0173_003:0433c21": "  無福者雖眷屬多，  常時離散生苦惱。",
    "T03n0173_003:0433c22": "  無福者壞於眼目，  而復相續諸苦生，",
    "T03n0173_003:0433c23": "  多病皆由無福因，  小生疾病固難差。",
    "T03n0173_003:0433c24": "  無福之人多兇惡，  無福常發麤惡聲；",
    "T03n0173_003:0433c25": "  手指攣拳體不完，  語言人多不信順。",
    "T03n0173_003:0433c26": "  無福之人諸所有，  王官水火盜賊銷；",
    "T03n0173_003:0433c27": "  無福唯聞非愛言，  觸處常生於驚怖。",
    "T03n0173_003:0433c28": "  無福雖居平坦地，  隨處旋當荊棘生；",
    "T03n0173_003:0433c29": "  設或植種及經商，  雖常多作無義利。",
    "T03n0173_003:0434a01": "  無福者於一切時，  所有財寶皆散壞；",
    "T03n0173_003:0434a02": "  世間無少顧戀心，  實不可愛無善利；",
    "T03n0173_003:0434a03": "  諸無福者如是相，  智者當知皆破壞。",
    "T03n0173_003:0434a04": "  福者所作善護持，  於一切時無散失。",
    "T03n0173_003:0434a05": "  福者所行不懈倦，  常起堅固勇悍心，",
    "T03n0173_003:0434a06": "  如蓋覆蔭廣無邊，  復能制除諸惡雨。",
    "T03n0173_003:0434a07": "  猶犢隨母常飼乳，  福者如意善欲同；",
    "T03n0173_003:0434a08": "  又如劫樹悅意觀，  常獲一切所欲果。",
    "T03n0173_003:0434a09": "  福者能具忍辱力，  及得悅意大吉祥；",
    "T03n0173_003:0434a10": "  信行深固可依從，  生生皆具妙色相。",
    "T03n0173_003:0434a11": "  福者廣布大名稱，  能具多聞及智慧；",
    "T03n0173_003:0434a12": "  見者咸生愛樂心，  又能獲得聞持念。",
    "T03n0173_003:0434a13": "  福者臨終無疾病，  臨終亦復歡喜生，",
    "T03n0173_003:0434a14": "  極惡境相不現前，  遠離驚怖及苦惱。",
    "T03n0173_003:0434a15": "  福者臨終受天樂，  天宮樓閣現其前；",
    "T03n0173_003:0434a16": "  忉利諸天夜摩天，  彼彼天人來引接；",
    "T03n0173_003:0434a17": "  兜率天宮諸天子，  化樂天眾亦復然，",
    "T03n0173_003:0434a18": "  他化自在欲界天，  咸來衛護於福者。",
    "T03n0173_003:0434a19": "  福者猶如大梵王，  俱胝天眾皆宗奉，",
    "T03n0173_003:0434a20": "  於其一千梵界中，  廣大尊勝而自在。",
    "T03n0173_003:0434a21": "  福者諸所作皆成，  復常處於快樂位，",
    "T03n0173_003:0434a22": "  一切皆生愛樂心，  乃至外境無觸害。』",
    "T03n0173_003:0434a23": "[0434a23] 「是時諸兄及其人眾，聞伽陀已，於福力王，",
    "T03n0173_003:0434a24": "心皆信伏，極大歡喜。現世他生，顯明開示，",
    "T03n0173_003:0434a25": "一向悉知，福力最勝。",
    "T03n0173_003:0434a26": "[0434a26] 「時福力王，為諸人眾廣說福事，開發心已，",
    "T03n0173_003:0434a27": "觀察虛空，作是念言：『快哉！我今可能&#x5FA7;於王",
    "T03n0173_003:0434a28": "城內外，悉雨種種珍寶衣服。』發是心時，忽",
    "T03n0173_003:0434a29": "有種種殊妙衣服，及悅意華諸妙珍寶，自天",
    "T03n0173_003:0434b01": "而降，悉皆充滿王城內外。現是相時，人天",
    "T03n0173_003:0434b02": "胥悅，咸生驚異，悉起廣大淨信之心，俱發",
    "T03n0173_003:0434b03": "是言：『快哉！天子，有是福力，具大威德。』[0434b03] 「復次",
    "T03n0173_003:0434b04": "其後諸小國王，聞是事已，咸起思念：『彼王",
    "T03n0173_003:0434b05": "有大福力，具大名稱，我今宜應往彼尊奉。』由",
    "T03n0173_003:0434b06": "是諸王共會一處，各領四兵，所謂象、馬、車、步",
    "T03n0173_003:0434b07": "兵眾，同詣福力王所，下車前進，肅恭伸拜，合",
    "T03n0173_003:0434b08": "掌白言：『天子大福，具大名稱，為大國王，威",
    "T03n0173_003:0434b09": "德特尊，我等今時故來親奉。』",
    "T03n0173_003:0434b10": "[0434b10] 「時福力王，即復致問，普為慰安，如次坐已，",
    "T03n0173_003:0434b11": "并其官屬，各與無價上妙珍寶；又以十善法",
    "T03n0173_003:0434b12": "門，普為攝化。是時諸王，俱獲勝利，各還本",
    "T03n0173_003:0434b13": "國。",
    "T03n0173_003:0434b14": "[0434b14] 「復次，其後父眼力王，展轉聞知如是奇事，先",
    "T03n0173_003:0434b15": "遣使人詣彼國已，自當速疾與諸官屬，終日",
    "T03n0173_003:0434b16": "竟夜，促途前進。父王到已，愛念子故，即時",
    "T03n0173_003:0434b17": "遙見，雙目淚垂，悲喜交盈，聲哀心切，速從車",
    "T03n0173_003:0434b18": "下，前執其手，久而視之，父王乃言：『我是汝",
    "T03n0173_003:0434b19": "父，汝必深知，我今年耄衰朽若斯，國政甚難，",
    "T03n0173_003:0434b20": "我不堪任，今付於汝，汝當負荷。』言已即時",
    "T03n0173_003:0434b21": "卸自寶冠，置於子頂，子如父教，兼統其國。"
}