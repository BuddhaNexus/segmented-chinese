{
    "T48n2023_008:1080c16": "緇門警訓卷第八",
    "T48n2023_008:1080c18": "慈受禪師訓童行",
    "T48n2023_008:1080c19": "世諦紛紛沒了期。空門得入是便宜。直須日",
    "T48n2023_008:1080c20": "夜常精進。莫教勞勞空過時。",
    "T48n2023_008:1080c21": "燒香禮拜莫&#x5307;&#x5307;。目&#x89A9;心存對聖容。懺悔多",
    "T48n2023_008:1080c22": "生塵垢罪。願存法水洗心胸。",
    "T48n2023_008:1080c23": "心猿易縱安教縱。意馬難調亦要調。到老情",
    "T48n2023_008:1080c24": "塵掃不盡。出家四事恐難消。",
    "T48n2023_008:1080c25": "也要學書也念經。出家心地要分明。他年圓",
    "T48n2023_008:1080c26": "頂方袍日。事事臨時總現成。",
    "T48n2023_008:1080c27": "一等出家為弟子。事師如事在堂親。添香換",
    "T48n2023_008:1080c28": "水須勤謹。自有龍天鑑照人。",
    "T48n2023_008:1080c29": "衣衫鞋襪須齊整。掛搭巾單不可無。身四威",
    "T48n2023_008:1081a01": "儀常具足。莫隨愚輩學粗&#x758E;。",
    "T48n2023_008:1081a02": "廊下逢僧須問訊門前遇客要相呼。出家體",
    "T48n2023_008:1081a03": "態宜謙讓。莫學愚人禮數無。",
    "T48n2023_008:1081a04": "出家不斷葷和酒。枉在伽藍地上行。到老心",
    "T48n2023_008:1081a05": "田如未淨。菩提種子亦難生。",
    "T48n2023_008:1081a06": "莫說他人短與長。說來說去自招殃。若能閉",
    "T48n2023_008:1081a07": "口深藏舌。便是安身第一方。",
    "T48n2023_008:1081a08": "莫學愚人說脫空。脫空說得有何窮。暗中莫",
    "T48n2023_008:1081a09": "道無人見。只恐難瞞馬相公。",
    "T48n2023_008:1081a10": "色身康健莫貪眠。作務辛勤要面前。不見碓",
    "T48n2023_008:1081a11": "坊盧行者。祖師衣&#x9262;是渠傳。",
    "T48n2023_008:1081a12": "二時普請宜先到。眾手能為事不差。諷誦如",
    "T48n2023_008:1081a13": "來經一卷。勝如閑話口吧吧。",
    "T48n2023_008:1081a14": "香積&#x53A8;中好用心。五湖龍象在叢林。瞻星望",
    "T48n2023_008:1081a15": "月雖辛苦。須信因深果亦深。",
    "T48n2023_008:1081a16": "常住分毫不可偷。日生萬倍恐難酬。&#x732A;頭驢",
    "T48n2023_008:1081a17": "&#x811A;分明現。佛地今生掃未休。",
    "T48n2023_008:1081a18": "家事精粗宜愛惜。使時須把眼睛看。莫將恣",
    "T48n2023_008:1081a19": "意胡拋擲。用者須知成者難。",
    "T48n2023_008:1081a20": "諸寮供過要精勤。掃地煎茶莫厭頻。事眾若",
    "T48n2023_008:1081a21": "能常謹切。身心方是出家人。",
    "T48n2023_008:1081a22": "有時緣幹出街頭。照顧溈山水牯牛。門外草",
    "T48n2023_008:1081a23": "深常管帶。等閑失&#x5374;恐難收。",
    "T48n2023_008:1081a24": "拳手相交不可為。粗豪非是出家兒。遭人唾",
    "T48n2023_008:1081a25": "面須揩&#x5374;。到底饒人不是癡。",
    "T48n2023_008:1081a26": "三通浴鼓入堂時。觸淨須分上下衣。語笑高",
    "T48n2023_008:1081a27": "聲皆不可。莫將粗行破威儀。",
    "T48n2023_008:1081a28": "出家言行要相應。戰戰常如履薄&#x6C37;。雖是未",
    "T48n2023_008:1081a29": "除鬚與髮。直教去就便如僧。",
    "T48n2023_008:1081b01": "勉僧看病(靈岩石刻)",
    "T48n2023_008:1081b02": "四海無家病比丘。孤燈獨照破床頭。寂寥心",
    "T48n2023_008:1081b03": "在呻吟裡。粥藥須人仗道流。",
    "T48n2023_008:1081b04": "病人易得生煩惱。健者長懷惻隱心。彼此夢",
    "T48n2023_008:1081b05": "身安可保。老僧書偈示叢林。",
    "T48n2023_008:1081b06": "氣濕風勞猶可療。不知禪病若為醫。衲僧更",
    "T48n2023_008:1081b07": "擬論方藥。便把拳頭驀口搥。",
    "T48n2023_008:1081b08": "大慧禪師禮觀音文",
    "T48n2023_008:1081b09": "[1081b09] 清淨三業一心五體投地歸依。南無十方慈",
    "T48n2023_008:1081b10": "父廣大靈感觀世音菩薩。我聞菩薩從聞思",
    "T48n2023_008:1081b11": "修入三摩地。得二隨順。四不思議。十四無畏",
    "T48n2023_008:1081b12": "十九說法。七難二求。三十二應。無量功德。興",
    "T48n2023_008:1081b13": "大威力。發大誓願。同流九界。六道四生。生死",
    "T48n2023_008:1081b14": "趣中。興百千萬億無量恒河沙劫數善行方",
    "T48n2023_008:1081b15": "便。救度拔濟一切眾生。無有休息。我今哀求",
    "T48n2023_008:1081b16": "必賜加被。伏念某甲宿生慶幸。生遇佛法。身",
    "T48n2023_008:1081b17": "雖出家心不染道。愚癡邪見諸根昏塞。內外",
    "T48n2023_008:1081b18": "經書雖於習學。章句妙理無所通曉。又恐福",
    "T48n2023_008:1081b19": "力淺薄壽命不長。徒入空門虛生浪死。我今",
    "T48n2023_008:1081b20": "洗心泣血稽顙投誠。終日竟夜存想聖容。受",
    "T48n2023_008:1081b21": "持聖號。禮拜聖像。惟願菩薩天耳聞聲。悲心",
    "T48n2023_008:1081b22": "救苦憐憫加被。放大神光照我身心。傾大甘",
    "T48n2023_008:1081b23": "露灌我頂門。蕩滌累世冤愆。洗潔千生罪業。",
    "T48n2023_008:1081b24": "身心清淨魔障消除。晝夜之間坐臥之中。觀",
    "T48n2023_008:1081b25": "見菩薩放大神光。開我慧性使某即時神通",
    "T48n2023_008:1081b26": "朗發。智慧聰明。一切經書自然記憶。一切義",
    "T48n2023_008:1081b27": "理自然通曉。得大辯才得大智慧。得大壽命",
    "T48n2023_008:1081b28": "得大安樂。參禪學道無諸魔障。悟無生忍。世",
    "T48n2023_008:1081b29": "世生生行菩薩道。四恩總報三有齊資。法界",
    "T48n2023_008:1081c01": "眾生同圓種智。",
    "T48n2023_008:1081c02": "天台智者大師觀心誦經法",
    "T48n2023_008:1081c03": "[1081c03] 夫欲念經滅罪。第一先須盥漱整威儀。別座",
    "T48n2023_008:1081c04": "跏趺而坐。第二入觀所坐之座高廣嚴好。次",
    "T48n2023_008:1081c05": "觀座下皆有天龍八部四眾圍繞聽法。次須",
    "T48n2023_008:1081c06": "運心作觀。觀我能為法師傳佛正教。為四眾",
    "T48n2023_008:1081c07": "說想所出聲。非但此一席眾。乃至十方皆得",
    "T48n2023_008:1081c08": "聽受。名為假觀。次觀能說之人所念之經。何",
    "T48n2023_008:1081c09": "者是經為經卷。是為紙墨。是為標軸。是誦者",
    "T48n2023_008:1081c10": "為當心念是口念。是為齦齶和合而出。為有",
    "T48n2023_008:1081c11": "我身為無我身。誰是念者。觀此四眾。為是實",
    "T48n2023_008:1081c12": "有。為後想生。四眾非有。推尋畢竟無有我。能",
    "T48n2023_008:1081c13": "念者是名空觀。雖無所念之經。而有經卷紙",
    "T48n2023_008:1081c14": "墨文字。雖無能念之人。而有我身為四眾宣",
    "T48n2023_008:1081c15": "念。雖非內外不離內外。雖非經卷不離經卷。",
    "T48n2023_008:1081c16": "雖非心口不出心口。從始至終必無差謬。名",
    "T48n2023_008:1081c17": "不可思議。能作此解能作此觀。名為三觀。於",
    "T48n2023_008:1081c18": "一念得不前不後三觀宛然雖無施者而有法",
    "T48n2023_008:1081c19": "施。雖無受者四眾宛然。雖無法座登座宣說。",
    "T48n2023_008:1081c20": "非一二三而一二三。名為法施檀波羅蜜。專",
    "T48n2023_008:1081c21": "心執持無諸遮礙。名為持戒。忍耐惡覺名聞",
    "T48n2023_008:1081c22": "財利皆不能惱。名之為忍。一心不息從始至",
    "T48n2023_008:1081c23": "終無有慚愧。名為精進。專念此經無有愛味。",
    "T48n2023_008:1081c24": "名之為禪。分別無謬序正流通無不諦了。字",
    "T48n2023_008:1081c25": "句分明。名為般若。是名六波羅蜜具足。自行",
    "T48n2023_008:1081c26": "此法名之為實。傳授外人名之為權。若從生",
    "T48n2023_008:1081c27": "至老一生已辦。以此成功德。於無始心名為",
    "T48n2023_008:1081c28": "正因種子。若有心觀名為了因。高座四眾說",
    "T48n2023_008:1081c29": "授因緣名為因緣。三因具足。若觀未明但是",
    "T48n2023_008:1082a01": "性德。研之不已觀心相應。名托聖胎以胎業",
    "T48n2023_008:1082a02": "成就名為修德。中間四十二位亦名性修。至",
    "T48n2023_008:1082a03": "於極果名為種智。伊字三點不縱不橫。名大",
    "T48n2023_008:1082a04": "涅槃。名到彼岸。名第一義空平等大慧。是名",
    "T48n2023_008:1082a05": "念經正觀。三世諸佛無不從此而生。信者可",
    "T48n2023_008:1082a06": "施無問莫說。第三流通者。若自調自度不名",
    "T48n2023_008:1082a07": "為慈。見苦不救不名為悲。既修正觀現前。復",
    "T48n2023_008:1082a08": "應莊嚴法界所念經竟。出觀之後以此道觀",
    "T48n2023_008:1082a09": "功德已登正覺之者。願度眾生入位之人。悉",
    "T48n2023_008:1082a10": "登上地。未入位者即運慈悲二法。願未來世",
    "T48n2023_008:1082a11": "成等正覺也。",
    "T48n2023_008:1082a12": "觀心食法",
    "T48n2023_008:1082a13": "[1082a13] 既敷座。坐已聽維那進止鳴磬。後斂手供養",
    "T48n2023_008:1082a14": "一體三寶。遍十方施作佛事。次出生飯。稱施",
    "T48n2023_008:1082a15": "六道。即表六波羅蜜。然後受此食。夫食者。眾",
    "T48n2023_008:1082a16": "生之外命。若不入觀即潤生死。若能知入觀",
    "T48n2023_008:1082a17": "分別生死有邊無邊。不問分衛與清眾淨食。",
    "T48n2023_008:1082a18": "皆須作觀。觀之者自恐此身內舊食。皆是無",
    "T48n2023_008:1082a19": "明煩惱潤益生死。今之所食皆是般若想。於",
    "T48n2023_008:1082a20": "舊食從毛孔次第而出。食既出已心路即開。",
    "T48n2023_008:1082a21": "食今新食照諸闇滅。成於般若。故淨名云。於",
    "T48n2023_008:1082a22": "食等者於法亦等。是為明證。以此食故。成般",
    "T48n2023_008:1082a23": "若食能養法身。法身得立即得解脫。是為三",
    "T48n2023_008:1082a24": "德。照此食者非新非故。而有舊食之故。而有",
    "T48n2023_008:1082a25": "新食之新。是名為假。求故不得求新不得。畢",
    "T48n2023_008:1082a26": "竟空寂名之為空。觀食者自那可食。為新既",
    "T48n2023_008:1082a27": "無新食。那可得食者。而不離舊食。養身而新",
    "T48n2023_008:1082a28": "食重益。因緣和合不可前後分別。名之為中。",
    "T48n2023_008:1082a29": "只中即假空。只空即中假。只假即空中。不可",
    "T48n2023_008:1082b01": "思議名為中道。又淨名云。非有煩惱非離煩",
    "T48n2023_008:1082b02": "惱。非入定意非起定意。是名食法也。",
    "T48n2023_008:1082b03": "大智律師三衣賦",
    "T48n2023_008:1082b04": "[1082b04] 吾有三衣。古聖真規粗&#x758E;麻苧為其體。獸毛",
    "T48n2023_008:1082b05": "蠶口害命傷慈。青黑木蘭壞其色。五正五間",
    "T48n2023_008:1082b06": "涉俗生譏。其奉持也如鳥兩翼。其敬護也如",
    "T48n2023_008:1082b07": "身薄皮。信是恒沙諸佛之標幟。賢聖沙門之",
    "T48n2023_008:1082b08": "軌儀。九十六道起信之首。二十五有植福之",
    "T48n2023_008:1082b09": "基。是以堅誓獸王忍死而頻加稱歎。蓮花色",
    "T48n2023_008:1082b10": "女作戲而盡斷貪癡。弘誓甚重至德難思。龍",
    "T48n2023_008:1082b11": "披免金翅之禍。人得息戰敵之危。末流浮薄",
    "T48n2023_008:1082b12": "正教衰遲。競貿亂朱之服。率遭濫吹之嗤。壯",
    "T48n2023_008:1082b13": "大於貢高我慢。欺壓於碩德厖眉。習以成俗。",
    "T48n2023_008:1082b14": "愚不知非。汝當敬遵&#x5F5B;範。仰荷恩慈。時時自",
    "T48n2023_008:1082b15": "慶步步勿離。潛神樂國兮銖衣自被垂形忍",
    "T48n2023_008:1082b16": "界兮報服常隨。劫石可銷。想斯言而不泯。太",
    "T48n2023_008:1082b17": "空有盡。諒此志以難移。",
    "T48n2023_008:1082b18": "鐵&#x9262;賦",
    "T48n2023_008:1082b19": "[1082b19] 吾有鐵&#x9262;。裁製合轍斗半為量。不大不小竹",
    "T48n2023_008:1082b20": "&#x70DF;熏治。唯光唯潔。似二分之明珠。若將圓之",
    "T48n2023_008:1082b21": "皎月。清晨入聚群心發越。黃梁傾散有若金",
    "T48n2023_008:1082b22": "沙。白淅高堆宛如積雪。與香積之變現無殊。",
    "T48n2023_008:1082b23": "比自然之天供何別。咨爾同舟宜自&#x6AFD;括。不",
    "T48n2023_008:1082b24": "耕不耘不鉏不割。有生之命自何而活。且夫",
    "T48n2023_008:1082b25": "口腹無厭貪源叵竭。正念微乖羅剎已奪。嗜",
    "T48n2023_008:1082b26": "一時之甘美。為萬劫之饑渴。萬金可受保君",
    "T48n2023_008:1082b27": "未徹。杯水難堪聖教明說。是宜五觀無違。三",
    "T48n2023_008:1082b28": "匙有節。慎勿枉彼信施。以養穢軀。會須籍此",
    "T48n2023_008:1082b29": "資緣。早求自脫。",
    "T48n2023_008:1082c01": "坐具賦",
    "T48n2023_008:1082c02": "[1082c02] 吾有坐具。裁量有據。其色相則一類袈裟。其",
    "T48n2023_008:1082c03": "物體則兩重&#x758E;布。長四廣三。壞新楪故。彼形",
    "T48n2023_008:1082c04": "之大者。可用開增吾身之小兮。從初制度好",
    "T48n2023_008:1082c05": "大惡小。但責他非反制為開。焉知自誤。嘗聞",
    "T48n2023_008:1082c06": "比丘身者五分之塔也。尼師壇者四方之基",
    "T48n2023_008:1082c07": "也。是則道者所資。豈宜身之為護。安禪講法",
    "T48n2023_008:1082c08": "敷之莫失於威儀。入聚遊方持之勿離於跬",
    "T48n2023_008:1082c09": "步。不然諸律有違制刑科。一生無如法坐處。",
    "T48n2023_008:1082c10": "漉囊賦",
    "T48n2023_008:1082c11": "[1082c11] 吾有漉囊。製造有方緻練作底。熟鐵為匡。其",
    "T48n2023_008:1082c12": "用濾兮深須諦視。其還放兮切忌損傷。宜知",
    "T48n2023_008:1082c13": "我佛仁慈尚不遺於微物。將使吾曹飲用得",
    "T48n2023_008:1082c14": "幸免於餘殃。一化境中上下皆制。半由旬內",
    "T48n2023_008:1082c15": "往返須將。世多輕略孰究否臧。或聞而不製",
    "T48n2023_008:1082c16": "則嗤為小道。或製而不用但懸於草堂。斯由",
    "T48n2023_008:1082c17": "內無慈&#x615C;。外恣&#x758E;狂。塞來蒙之津徑。害吾教",
    "T48n2023_008:1082c18": "之紀綱。汝當存誠持守竭力恢張。豈止四生",
    "T48n2023_008:1082c19": "有賴抑使。三寶增光。",
    "T48n2023_008:1082c20": "錫杖賦",
    "T48n2023_008:1082c21": "[1082c21] 吾有一錫裁製有式。上下三停聳榦六尺。十",
    "T48n2023_008:1082c22": "二環圓而無缺。示因緣乃死乃生。兩鈷開而",
    "T48n2023_008:1082c23": "復同。顯空有不離不即。匪以扶羸。唯將丐食。",
    "T48n2023_008:1082c24": "執之兮居然寂寂。振之兮其鳴歷歷。直欲使",
    "T48n2023_008:1082c25": "諸。有門開三途苦息。隨身所止懸之屋壁。塵",
    "T48n2023_008:1082c26": "垢易生長須拂拭。擲雲外兮不以為難。解虎",
    "T48n2023_008:1082c27": "競兮未須勞力。幸哉凡愚。蹈夫聖跡。外露粗",
    "T48n2023_008:1082c28": "暴。內懷荊棘。用之舍之兮能無夕惕。",
    "T48n2023_008:1082c29": "賾禪師誡洗麵文",
    "T48n2023_008:1083a01": "[1083a01] 詳夫&#x9EAB;豈天然。麥非地涌。盡眾生之汗血。乃",
    "T48n2023_008:1083a02": "檀越之脂膏。本療形枯為成道業。尋常受用",
    "T48n2023_008:1083a03": "尚恐難消。況於盪洗精英唯餘筋滓。全資五",
    "T48n2023_008:1083a04": "味借美色香。巧製千端擬形魚肉。致使鵝毛",
    "T48n2023_008:1083a05": "白雪之狀。逐水流離常堂。口分之&#x98E1;三分去",
    "T48n2023_008:1083a06": "二。如斯枉費實謂無慚。昧稼穡之艱難。減龍",
    "T48n2023_008:1083a07": "神之祐護。設具輪王之福。猶須瓦解&#x6C37;消。雖",
    "T48n2023_008:1083a08": "非害命傷生。寧不招因帶果。大覺世尊一麻一",
    "T48n2023_008:1083a09": "麥。古來高士果菜充饑。飲食之侈未除。解脫",
    "T48n2023_008:1083a10": "之期安在。但願參禪得髓。何須洗麵求筋。縱",
    "T48n2023_008:1083a11": "消萬兩黃金。正好粗羹淡飯。既免多求妨道。",
    "T48n2023_008:1083a12": "自然所向清高。雖云淡薄家風。別是一般安",
    "T48n2023_008:1083a13": "樂。痛想圓通慈訓。真堪換骨洗腸(法雲圓通禪師常戒學徒",
    "T48n2023_008:1083a14": "不得洗&#x9EAA;)深思舜老規繩。須是斬釘截鐵(雲居舜和尚制常住及諸",
    "T48n2023_008:1083a15": "莊並不令洗&#x9EAA;)大眾同推道念。莫嫌供養蕭&#x758E;。假饒斫",
    "T48n2023_008:1083a16": "下山僧頭。決定不洗常住&#x9EAB;。元符三年十一",
    "T48n2023_008:1083a17": "月一日住持宗賾白。",
    "T48n2023_008:1083a18": "洗心猶在半途中。洗&#x9EAB;何曾振古風。今日叢",
    "T48n2023_008:1083a19": "林思舜老。昔時宗匠憶圓通。",
    "T48n2023_008:1083a20": "種麥辛勤磨麥難。莫將洗&#x9EAB;作盤&#x98E1;。為憐枉",
    "T48n2023_008:1083a21": "費情何似。恰與山僧肉一般。",
    "T48n2023_008:1083a22": "任是豐年猶損福。假饒凶歲亦傷財。殷勤為",
    "T48n2023_008:1083a23": "報諸禪者。緊把繩頭更不開。",
    "T48n2023_008:1083a24": "正使有餘須愛惜。不應過分太無漸。閻羅老",
    "T48n2023_008:1083a25": "子真難解。主稼龍神意未甘。",
    "T48n2023_008:1083a26": "莫言此費不多爭。萬事皆從洗&#x9EAB;生。舜帝昔",
    "T48n2023_008:1083a27": "年為漆器。百僚猶諫不須行。",
    "T48n2023_008:1083a28": "&#x9EAB;裏有筋須有&#x811A;。忽然筋去&#x811A;難行。自家喫",
    "T48n2023_008:1083a29": "著情猶倦。過與他人意未平。",
    "T48n2023_008:1083b01": "調和香味如真肉。&#x9B2A;飣肥鮮作假魚。畫佛既",
    "T48n2023_008:1083b02": "然成道果。像生那得證無餘。",
    "T48n2023_008:1083b03": "三冬洗處寒侵骨。九夏蒸時汗滿身。費水費",
    "T48n2023_008:1083b04": "油兼費火。勞人勞畜亦勞神。",
    "T48n2023_008:1083b05": "道者&#x758E;&#x98E1;樂有餘。淨人還不費工夫。尋常普",
    "T48n2023_008:1083b06": "請供承外。落得參禪誦佛書。",
    "T48n2023_008:1083b07": "不學諸方五味禪。箇中消息更天然。成湯祝",
    "T48n2023_008:1083b08": "網從君意。呂望垂鉤信我緣。",
    "T48n2023_008:1083b09": "三時普請歸禪室。一念無心過虎溪。&#x9262;裏飯",
    "T48n2023_008:1083b10": "盛粗粟米。桶中羹是淡黃虀。",
    "T48n2023_008:1083b11": "玉食尊官莫動情。隨堂齋飯太粗生。空門平",
    "T48n2023_008:1083b12": "等無高下。千聖從來一路行。",
    "T48n2023_008:1083b13": "信心檀越事齋筵。莫以蕭&#x758E;意便闌。大抵精",
    "T48n2023_008:1083b14": "粗同一飽。細論功過&#x5374;多般。",
    "T48n2023_008:1083b15": "效古修行利益深。新羅不是&#x629D;叢林。雖然冷",
    "T48n2023_008:1083b16": "淡無滋味。聊表禪家一片心。",
    "T48n2023_008:1083b17": "君親義重曾輕捨。水陸庖精尚遠離。今日此",
    "T48n2023_008:1083b18": "情猶未息。低頭更念出家時。",
    "T48n2023_008:1083b19": "摩盤拭案強逢迎。終愧禪林本分僧。出世道",
    "T48n2023_008:1083b20": "心隨日減。順情人事逐年增。",
    "T48n2023_008:1083b21": "叢林枯淡變柴林。日用蕭條古意深。不洗十",
    "T48n2023_008:1083b22": "方常住&#x9EAB;。唯參六代祖師心。",
    "T48n2023_008:1083b23": "莫以今人似古人。較量終是有&#x758E;親。當時建",
    "T48n2023_008:1083b24": "磨分皮髓。後代兒孫洗&#x9EAB;筋。",
    "T48n2023_008:1083b25": "&#x758E;齋易備長安樂。美食難消損道緣。多見水",
    "T48n2023_008:1083b26": "邊林下客。一生無事亦長年。",
    "T48n2023_008:1083b27": "已學壞衣為乞士。忍誇精饌敵王公。有人解",
    "T48n2023_008:1083b28": "笑從他笑。甘&#x7AEA;降旗立下風。",
    "T48n2023_008:1083b29": "不是憂貧不是慳。息繁&#x98E1;道合如然。通心上",
    "T48n2023_008:1083c01": "士應相委。多口禪和莫亂傳。",
    "T48n2023_008:1083c02": "乳薤葷羶損戒香。&#x9EAB;筋奢靡費常堂。如今一",
    "T48n2023_008:1083c03": "筆都勾下。轉覺空門氣味長。",
    "T48n2023_008:1083c04": "洗&#x9EAB;終歸剋化難。因循多病障輕安。凡夫福",
    "T48n2023_008:1083c05": "德能多少。縱使滄溟也解乾。",
    "T48n2023_008:1083c06": "本來面目甚分明。逐浪隨波太瘦生。應被叢",
    "T48n2023_008:1083c07": "林高士笑。天真喪盡得浮名。",
    "T48n2023_008:1083c08": "龍象高僧意不群。撩天鼻孔氣凌雲。尚嫌禪",
    "T48n2023_008:1083c09": "悅珍羞味。爭肯嚵&#x5647;愛&#x9EAB;筋。",
    "T48n2023_008:1083c10": "山僧初未歷艱難。振領提綱似等閑。十五萬",
    "T48n2023_008:1083c11": "斤常住&#x9EAB;。已隨流水過人間。",
    "T48n2023_008:1083c12": "雖然指馬事難明。同過同功未可憑。惜福此",
    "T48n2023_008:1083c13": "時因大眾。無慚當日是山僧。",
    "T48n2023_008:1083c14": "招提枉費禍難量。見說泥犁歲月長。&#x5374;恐那",
    "T48n2023_008:1083c15": "時妨道業。不如今日且尋常。",
    "T48n2023_008:1083c16": "叢林執事莫癡憨。苦果酬因豈易擔。更擬諸",
    "T48n2023_008:1083c17": "方問王老。不知辛苦為誰甜。",
    "T48n2023_008:1083c18": "僧家一飯且支身。惜福由來戒&#x9EAB;筋。大嚼屠",
    "T48n2023_008:1083c19": "門真可愧。十千沽酒又何人。",
    "T48n2023_008:1083c20": "天生三武禍吾宗。釋子還家塔寺空。應是昔",
    "T48n2023_008:1083c21": "年崇奉日。不能清儉守真風。",
    "T48n2023_008:1083c22": "山僧特地改家常。圖得吾門更久長。若向此",
    "T48n2023_008:1083c23": "時&#x758E;奉養。免教他日誤君王。",
    "T48n2023_008:1083c24": "唐朝欲末事如麻。兵火屠燒萬萬家。當日太",
    "T48n2023_008:1083c25": "平思儉約。可能巢賊亂中華。",
    "T48n2023_008:1083c26": "宴安風範日驕奢。須趁昇平剪禍芽。所以吾",
    "T48n2023_008:1083c27": "門增淡薄。且圖天下息繁華。",
    "T48n2023_008:1083c28": "攝伏龍天動鬼神。蓋因高行出凡倫。從教古",
    "T48n2023_008:1083c29": "淡無人愛。只此清修是化門。",
    "T48n2023_008:1084a01": "隨家豐儉事難同。禪悅偏宜淡薄中。下口若",
    "T48n2023_008:1084a02": "知無味味。舉頭方見不空空。",
    "T48n2023_008:1084a03": "受福人多惜福稀。得便宜是落便宜。雲門胡",
    "T48n2023_008:1084a04": "餅金牛飯。一飽心頭忘百饑。",
    "T48n2023_008:1084a05": "百衲袈裟五綴盂。二時寧復計精粗。沙門畢",
    "T48n2023_008:1084a06": "竟宜清苦。軟暖修行道業&#x758E;。",
    "T48n2023_008:1084a07": "太平人物侈心開。受用殷繁養禍胎。慚愧未",
    "T48n2023_008:1084a08": "生癡福盡。災荒水旱驀頭來。",
    "T48n2023_008:1084a09": "太平生齒漸增加。美食鮮衣器用華。地方有",
    "T48n2023_008:1084a10": "窮財有限。此時宜儉不宜奢。",
    "T48n2023_008:1084a11": "辦才淨法師心師銘",
    "T48n2023_008:1084a12": "咄哉此身。爾生何為。資之以食。覆之以衣。處",
    "T48n2023_008:1084a13": "身以室。病之以醫。百事將養一時不虧。殊不",
    "T48n2023_008:1084a14": "知恩反生怨違。四大互惱五臟相欺。此身無",
    "T48n2023_008:1084a15": "常一息別離。此身不淨九孔常垂。百千癰疽",
    "T48n2023_008:1084a16": "一片薄皮。此身可惡無貪惜之。當使此身依",
    "T48n2023_008:1084a17": "法修持。三種淨觀十六思惟。一行不退安養",
    "T48n2023_008:1084a18": "西歸。成無上智是為心師。",
    "T48n2023_008:1084a19": "唐禪月大師座右銘并",
    "T48n2023_008:1084a20": "[1084a20] 序曰。愚常覽白太保所作續崔子玉座右銘",
    "T48n2023_008:1084a21": "一首。其詞旨乃典乃文。再懇再切。實可警",
    "T48n2023_008:1084a22": "策。未悟貽厥將來。次又見姚宗卞蘭張說李",
    "T48n2023_008:1084a23": "邕。皆有斯文尤為奧妙。其於束勗婉娩。乃千",
    "T48n2023_008:1084a24": "古之鑑誡資腴矣。愚竊愛其文。唯恨世人不",
    "T48n2023_008:1084a25": "能行之。十得一二。一日因袖毫遂作續白氏",
    "T48n2023_008:1084a26": "之續命。曰續姚梁公座右銘一首。雖文經理",
    "T48n2023_008:1084a27": "緯非逮於群公。而亦可書於屋壁。",
    "T48n2023_008:1084a28": "[1084a28] 善為爾諸身。行為爾性命。禍福必可轉。莫&#x6164;",
    "T48n2023_008:1084a29": "言前定。見人之得。如己之得。則美無不克。見",
    "T48n2023_008:1084b01": "人之失。如己之失。是亨貞吉。返此之徒。天鬼",
    "T48n2023_008:1084b02": "必誅。福先禍始。好殺減紀。不得不止。守謙寡",
    "T48n2023_008:1084b03": "欲。善善惡惡。不得不作。無見貴熱。諂走蹩躄",
    "T48n2023_008:1084b04": "無輕賤微。上下相依。古聖著書。矻矻孳孳。忠",
    "T48n2023_008:1084b05": "孝信行越食逾衣。生天地間未或非假。身危",
    "T48n2023_008:1084b06": "彩虹景速奔馬。胡不自強。將昇玉堂。胡為自",
    "T48n2023_008:1084b07": "墜。言虛行偽。&#x8276;殃爾壽須戒。酒腐爾腸須畏。",
    "T48n2023_008:1084b08": "勵志須至。撲滿必破。非莫非於飾非。過莫過",
    "T48n2023_008:1084b09": "於文過。乃物陰功子孫必封。無恃文學。是司",
    "T48n2023_008:1084b10": "奇薄。患隨不忍害逐無足。一此一彼。諧官合",
    "T48n2023_008:1084b11": "徵。親仁下問立節求己。惡木之陰匪陰。盜泉",
    "T48n2023_008:1084b12": "之水非水。世孚草草能生幾幾。直須如&#x6C37;如",
    "T48n2023_008:1084b13": "玉。種桃種李。嫉人之惡酬恩報義。忽己之慢",
    "T48n2023_008:1084b14": "成人之美。無擔虛譽無背至理。恬和愻暢&#x51B2;",
    "T48n2023_008:1084b15": "融終始。天人景行盡此而已。丁寧丁寧戴髮",
    "T48n2023_008:1084b16": "含齒(禪月集)。",
    "T48n2023_008:1084b17": "吉州能濟山友雲鍪和尚蛇穢說",
    "T48n2023_008:1084b18": "[1084b18] 世間最毒者無甚於蛇虺。至穢者莫過乎便",
    "T48n2023_008:1084b19": "利。蓋蛇虺之毒能害人之性命。便利之穢能",
    "T48n2023_008:1084b20": "穢人之形服。所以欲保其性命也。必遠於毒",
    "T48n2023_008:1084b21": "害。欲潔其形服也必除其穢惡。如世之人夢",
    "T48n2023_008:1084b22": "蛇虺。則欣其有財。夢便利則悅其獲利。何寤",
    "T48n2023_008:1084b23": "寐愛惡之不同哉。苟知惺有所忌寤有所懼。",
    "T48n2023_008:1084b24": "又何必見財斯喜。見利斯悅者乎。況財之毒",
    "T48n2023_008:1084b25": "尤甚於蛇虺。利之穢更過乎便利。且古之人",
    "T48n2023_008:1084b26": "以財害乎性命者。不止於一。以利污乎形服",
    "T48n2023_008:1084b27": "者。亦由其眾。而不悟者愛之而不已。貪之而",
    "T48n2023_008:1084b28": "不止。是亦可悲也。且夫貧也富也。人之分定",
    "T48n2023_008:1084b29": "也。能安其分雖貧亦樂。不安其分縱富常憂。",
    "T48n2023_008:1084c01": "能知分之可安貧之可樂。則性命可以保而",
    "T48n2023_008:1084c02": "生。形服可以潔而存。是知貪財者是養於蛇",
    "T48n2023_008:1084c03": "虺。好利者必污乎形服。吾非好貧也。是遠毒",
    "T48n2023_008:1084c04": "害也。吾非惡富也。是除穢惡也。如有遠財如",
    "T48n2023_008:1084c05": "遠蛇虺去利如去便利者。吾保此人漸可以",
    "T48n2023_008:1084c06": "為達人矣。不然生生之厚貪愛無休。必將見",
    "T48n2023_008:1084c07": "傷其性命而污其形服矣。世人其訓之。",
    "T48n2023_008:1084c08": "大慧禪師答孫知縣書",
    "T48n2023_008:1084c09": "[1084c09] 蒙以所修金剛經相示。幸得隨喜一遍。近世",
    "T48n2023_008:1084c10": "士大夫肯如左右留心內典者。實為希有。不",
    "T48n2023_008:1084c11": "得意趣則不能如是信得及。不具看經眼則",
    "T48n2023_008:1084c12": "不能窺測經中深妙之義。真火中蓮也。詳味",
    "T48n2023_008:1084c13": "久之不能無疑耳。左右詆諸聖師翻譯失真。",
    "T48n2023_008:1084c14": "而汩亂本真。文句增減違背佛意。又云。自始",
    "T48n2023_008:1084c15": "持誦即悟其非。欲求定本是正舛差。而習偽",
    "T48n2023_008:1084c16": "已久雷同一律。暨得京師藏本。始有據依。復",
    "T48n2023_008:1084c17": "考繹天親無著論頌。其義&#x8117;合遂泮然無疑。",
    "T48n2023_008:1084c18": "又以長水孤山二師皆依句而違義。不識左",
    "T48n2023_008:1084c19": "右敢如是批判。則定嘗見六朝所譯梵本。盡",
    "T48n2023_008:1084c20": "得諸師翻譯錯謬。方始泮然無疑。既無梵本。",
    "T48n2023_008:1084c21": "便以臆見刊削聖意。則且未論招因帶果。毀",
    "T48n2023_008:1084c22": "謗聖教墮無間獄。恐有識者見之&#x5374;如左右。",
    "T48n2023_008:1084c23": "檢點諸師之過。還著於本人矣。古人有言。交",
    "T48n2023_008:1084c24": "淺而言深者招尤之道也。某與左右素昧平",
    "T48n2023_008:1084c25": "生。左右以此經求印證。欲流布萬世。於眾生",
    "T48n2023_008:1084c26": "界中種佛種子。第一等好事。而又以某為箇",
    "T48n2023_008:1084c27": "中人。以箇中消息相期於形器之外。故不敢",
    "T48n2023_008:1084c28": "不上稟。昔清涼國師造華嚴疏。欲正譯師訛",
    "T48n2023_008:1084c29": "舛。而不得梵本。但書之于經尾而已。如佛不",
    "T48n2023_008:1085a01": "思議法品中。所謂一切佛有無邊際身。色相",
    "T48n2023_008:1085a02": "清淨普入諸趣。而無染著。清涼但云佛不思",
    "T48n2023_008:1085a03": "議法品上卷第三葉第十行。一切諸佛舊脫",
    "T48n2023_008:1085a04": "諸字。其於經本脫落。皆注之于經尾。清涼亦",
    "T48n2023_008:1085a05": "聖師也。非不能添入及減削。止敢書之于經",
    "T48n2023_008:1085a06": "尾者。識法者懼也。又經中有大琉璃寶。清涼",
    "T48n2023_008:1085a07": "曰。恐是吠琉璃。舊本錯寫亦不敢改。亦只如",
    "T48n2023_008:1085a08": "此。注之經尾耳。六朝翻譯諸師非皆淺識之",
    "T48n2023_008:1085a09": "士。翻譯場有譯語者。有譯義者有潤文者。有",
    "T48n2023_008:1085a10": "證梵語者。有正義者。有唐梵相校者。而左右",
    "T48n2023_008:1085a11": "尚以為錯譯聖意。左右既不得梵本。便妄加",
    "T48n2023_008:1085a12": "刊削。&#x5374;要後世人諦信不亦難乎。如論長水",
    "T48n2023_008:1085a13": "依句而違義。無梵本證。如何便決定以其為",
    "T48n2023_008:1085a14": "非。此公雖是講人。與他講人不同。嘗參琅琊",
    "T48n2023_008:1085a15": "廣照祥師。因請益琅琊首楞嚴中富樓那問",
    "T48n2023_008:1085a16": "佛清淨本然云何忽生山河大地之義。琅琊",
    "T48n2023_008:1085a17": "遂抗聲云。清淨本然云何忽生山河大地。長",
    "T48n2023_008:1085a18": "水於言下大悟後方披襟自稱座主。蓋座主",
    "T48n2023_008:1085a19": "多是尋行數墨。左右所謂依句而不依義。長",
    "T48n2023_008:1085a20": "水非無見識。亦非尋行數墨者。不以具足相",
    "T48n2023_008:1085a21": "故得阿耨菩提。經文大段分明。此文至淺至",
    "T48n2023_008:1085a22": "近。自是左右求奇太過。要立異解。求人從己",
    "T48n2023_008:1085a23": "耳。左右引無著論云。以法身應見如來非以",
    "T48n2023_008:1085a24": "相具足故。若爾如來雖不應以相具足見。應",
    "T48n2023_008:1085a25": "相具足為因得阿耨菩提。為離此著故。經言。",
    "T48n2023_008:1085a26": "須菩提。於意云何。如來可以相成就得阿耨",
    "T48n2023_008:1085a27": "菩提。須菩提。莫作是念等者。此義明相具足",
    "T48n2023_008:1085a28": "體非菩提。亦不以相具足為因也。以相是色",
    "T48n2023_008:1085a29": "自性故。此論大段分明。自是左右錯見錯解",
    "T48n2023_008:1085b01": "爾。色是相緣起。相是法界緣起。梁昭明太子",
    "T48n2023_008:1085b02": "謂莫作是念。如來不以具足相故得阿耨菩",
    "T48n2023_008:1085b03": "提。三十二分中以此分為無斷無滅分。恐須",
    "T48n2023_008:1085b04": "菩提不以具足相。則緣起滅矣。蓋須菩提初",
    "T48n2023_008:1085b05": "在母胎即知空寂。多不住緣起相。後引功德",
    "T48n2023_008:1085b06": "施菩薩論。末後若相成就是真實有。此相滅",
    "T48n2023_008:1085b07": "時即名為斷。何以故。以生故有斷又怕人不",
    "T48n2023_008:1085b08": "會。又云。何以故。一切法是無生性。所以遠離",
    "T48n2023_008:1085b09": "斷常二邊。遠離二邊是法界相。不說性而言",
    "T48n2023_008:1085b10": "相。謂法界是性之緣起故也。相是法界緣起",
    "T48n2023_008:1085b11": "故。不說性而言相。梁昭明所謂無斷無滅是",
    "T48n2023_008:1085b12": "也。此段更分明。又是左右求奇太過。強生節",
    "T48n2023_008:1085b13": "目耳。若金剛經可以刊削。則一大藏教凡有",
    "T48n2023_008:1085b14": "看者各隨臆解。都可刊削也。如韓退之指論",
    "T48n2023_008:1085b15": "語中畫字為晝字。謂舊本差錯。以退之之見",
    "T48n2023_008:1085b16": "識。便可改了。而只如此論在書中何也。亦是",
    "T48n2023_008:1085b17": "識法者懼爾。圭&#x5CEF;密禪師造圓覺疏鈔。密於",
    "T48n2023_008:1085b18": "圓覺有證悟處。方敢下筆。以圓覺經中一切",
    "T48n2023_008:1085b19": "眾生皆證圓覺。圭&#x5CEF;改證為具。謂譯者之訛",
    "T48n2023_008:1085b20": "而不見梵本。亦只如此論。在疏中不敢便改",
    "T48n2023_008:1085b21": "正經也。後來泐潭真淨和尚撰皆證論。論內",
    "T48n2023_008:1085b22": "痛罵圭&#x5CEF;。謂之破凡夫臊臭漢。若一切眾生",
    "T48n2023_008:1085b23": "皆具圓覺而不證者。畜生永作畜生餓鬼永",
    "T48n2023_008:1085b24": "作餓鬼。盡十方世界都盧是箇無孔鐵鎚。更",
    "T48n2023_008:1085b25": "無一人發真歸元。凡夫亦不須求解脫。何以",
    "T48n2023_008:1085b26": "故。一切眾生皆已具圓覺。亦不須求證故。左",
    "T48n2023_008:1085b27": "右以京師藏經本為是。遂以京本為據。若京",
    "T48n2023_008:1085b28": "師藏本從外。府州納入。如徑山兩藏經。皆是",
    "T48n2023_008:1085b29": "朝廷全盛。時賜到。亦是外州府經生所寫。萬",
    "T48n2023_008:1085c01": "一有錯。又&#x5374;如何改正。左右若無人我。定以",
    "T48n2023_008:1085c02": "妙喜之言為至誠。不必泥在古今一大錯上。",
    "T48n2023_008:1085c03": "若執己見為是。決欲改削。要一切人唾罵一",
    "T48n2023_008:1085c04": "任刊板印行。妙喜也只得隨喜讚歎而已。公",
    "T48n2023_008:1085c05": "既得得遣人以經來求印可。雖不相識以法",
    "T48n2023_008:1085c06": "為親故。不覺忉忉怛怛相觸忤。見公至誠所",
    "T48n2023_008:1085c07": "以更不留情。左右決欲窮教乘造奧義。當尋",
    "T48n2023_008:1085c08": "一名行講師。一心一意與之參詳教。徹頭徹",
    "T48n2023_008:1085c09": "尾。一等是留心教網也。若以無常迅速生死",
    "T48n2023_008:1085c10": "事大己事未明。當一心一意尋一本分作家。",
    "T48n2023_008:1085c11": "能破人生死窠窟者。與伊著死工夫廝捱。忽",
    "T48n2023_008:1085c12": "然打破漆桶。便是徹頭處也。若只是要資",
    "T48n2023_008:1085c13": "談柄。道我博極群書無不通達。禪我也會。教",
    "T48n2023_008:1085c14": "我也會。又能檢點。得前輩諸譯主講師不到",
    "T48n2023_008:1085c15": "處。逞我能我解。則三教聖人都可檢點。亦不",
    "T48n2023_008:1085c16": "必更求人印可。然後放行也。如何如何。",
    "T48n2023_008:1085c17": "佛鑑懃和尚與佛果勤和尚書(時住夾山)",
    "T48n2023_008:1085c18": "[1085c18] 惠懃啟上。昔奉祖&#x5CEF;老師左右。嘗聞其語。今",
    "T48n2023_008:1085c19": "時叢林學道之士。而聲名不揚。匪為人之取",
    "T48n2023_008:1085c20": "信者。良由梵行不清白。為人不諦當。輒欲苟",
    "T48n2023_008:1085c21": "異名聞利養。乃廣衒其華飾。遂為有識者所",
    "T48n2023_008:1085c22": "譏。故蔽其要妙。爾輩他後忽風雲際會。出來",
    "T48n2023_008:1085c23": "為人天師範者。切宜以此事自勉。某得聞此",
    "T48n2023_008:1085c24": "語。遂書諸紳銘於心。終身誦之不敢忘。近有",
    "T48n2023_008:1085c25": "禪客至此傳聞。夾山禪師邇來為兄弟請益",
    "T48n2023_008:1085c26": "雪竇。其洪機捷辨出沒淵奧。頗異諸方。自古",
    "T48n2023_008:1085c27": "今未有也。某聞之不覺洒涕。自謂高蹈之士",
    "T48n2023_008:1085c28": "何至此矣。老兄何不激揚達磨未來時因緣",
    "T48n2023_008:1085c29": "誘接學者以報先聖之德。無乃牽蔓至此。何",
    "T48n2023_008:1086a01": "太錯也。此蓋老兄博覽古今所蘊之妙。而不",
    "T48n2023_008:1086a02": "憤今時邪黨異說。有昧古人之意故。奮發大",
    "T48n2023_008:1086a03": "用益舒卑願。開顯先德之機以破其蔽意在",
    "T48n2023_008:1086a04": "此。然高明遠識者有以見亮必無外也。第恐",
    "T48n2023_008:1086a05": "晚進後昆。疑其言句尖新。以為佛法只如此",
    "T48n2023_008:1086a06": "矣。遂坐守化城不能進至寶所。為害非淺。就",
    "T48n2023_008:1086a07": "此而言不唯有損宗教。亦乃無益於學者。某",
    "T48n2023_008:1086a08": "不懼罪責。敢以先師所授之言。以告於左右。",
    "T48n2023_008:1086a09": "倘能自勉則幸莫大焉。苟或以此見棄於我",
    "T48n2023_008:1086a10": "者。亦不罪於左右也。不宣。",
    "T48n2023_008:1086a11": "答投子通和尚書",
    "T48n2023_008:1086a12": "[1086a12] 某啟上。比聞瓶錫赴緣投子。四方歸德翕然",
    "T48n2023_008:1086a13": "欽承。無有間者。則其同風異慶又可知也。伏",
    "T48n2023_008:1086a14": "承來書。以法屬見呼良難當克。未審禪師得",
    "T48n2023_008:1086a15": "法果嗣何人。若汾陽的派臨濟正宗。何幸加",
    "T48n2023_008:1086a16": "焉。從上先祖各有密傳宗旨。以辨正邪。為之",
    "T48n2023_008:1086a17": "驗人。關肘後印。三世諸佛六代祖師。萬象森",
    "T48n2023_008:1086a18": "羅有情無情。以海印三昧一印印定。普天匝",
    "T48n2023_008:1086a19": "地更無絲毫滲漏。自百丈大智禪師以下遞",
    "T48n2023_008:1086a20": "代相承。至於汾陽有三種獅子句。一超宗異",
    "T48n2023_008:1086a21": "目。二齊眉共躅。三影響音聞。若超宗異目見",
    "T48n2023_008:1086a22": "過於師方為種草。若齊眉共躅減師半德不",
    "T48n2023_008:1086a23": "堪傳授。若影響不真狐狼猥勢異類何分。慈",
    "T48n2023_008:1086a24": "明傳之。遂云。掌上握乾坤千差都一照。楊岐",
    "T48n2023_008:1086a25": "傳之。則以金剛圈栗棘蓬。以驗正邪。鐵圍山",
    "T48n2023_008:1086a26": "可透。金剛圈不可透。大海水可吞。栗棘蓬不",
    "T48n2023_008:1086a27": "可吞。若吞得一蓬。百千萬億蓬吞之無礙。若",
    "T48n2023_008:1086a28": "透得一圈。百千萬億圈透之無礙。自楊岐傳",
    "T48n2023_008:1086a29": "之白雲端師翁。師翁傳之五祖先師。先師傳",
    "T48n2023_008:1086b01": "之於新戒。遞代相傳。若當勘辨邪正。切須子",
    "T48n2023_008:1086b02": "細。恐濫宗乘。有誤後學。某自授先師印可。握",
    "T48n2023_008:1086b03": "柄太平據令全提。明投暗合高低一顧。萬類",
    "T48n2023_008:1086b04": "齊彰邪正洞然。不敢草次。是以千差萬別公",
    "T48n2023_008:1086b05": "案&#x8AB5;訛。不出金剛圈栗棘蓬一時攝盡。若能",
    "T48n2023_008:1086b06": "吞一蓬透一圈。則百千萬億蓬圈悉皆無礙。",
    "T48n2023_008:1086b07": "無礙俟容披晤&#x6B35;曲。勘同倘若符合無差。即",
    "T48n2023_008:1086b08": "幸甚矣。如或未然。不敢從命。謹此奉聞伏希",
    "T48n2023_008:1086b09": "見察。不宣。"
}