{
    "X08n0240_002:0494a08": "大方廣佛華嚴經綱要卷第二",
    "X08n0240_002:0494a09": "于闐國三藏沙門實叉難陀 譯經",
    "X08n0240_002:0494a10": "清涼山大華嚴寺沙門澄觀 疏義",
    "X08n0240_002:0494a11": "明匡山法雲寺憨山沙門德清提挈",
    "X08n0240_002:0494a12": "世主妙嚴品第一之二",
    "X08n0240_002:0494a13": "[0494a13] 眾海歎德為別序。",
    "X08n0240_002:0494a14": "[0494a14] 上眾海雲集。此下別序發起此經之由致。故諸天",
    "X08n0240_002:0494a15": "神王各各歎具佛一解脫。前則十人共具一德為",
    "X08n0240_002:0494a16": "總。此下各各別具一解脫者以明別義。總別圓融",
    "X08n0240_002:0494a17": "共成一毗盧果體。亦顯妙嚴果德。故通一品。其列",
    "X08n0240_002:0494a18": "眾始菩薩終妙燄海天王。及今歎德乃從末後妙",
    "X08n0240_002:0494a19": "燄海起終至菩薩。以表總別始終共圓成一果體",
    "X08n0240_002:0494a20": "故。其諸天神王各說偈讚。亦隨所證法門。經義自",
    "X08n0240_002:0494a21": "明。從妙燄海起至月天子。",
    "X08n0240_002:0494a22": "[0494a22] 爾時如來道場眾海悉已雲集。無邊品類周&#x5E00;&#x5FA7;滿。",
    "X08n0240_002:0494a23": "形色部從各各差別。隨所來方親近世尊一心瞻仰。",
    "X08n0240_002:0494a24": "此諸眾會。已離一切煩惱心垢及其餘習。摧重障山",
    "X08n0240_002:0494b01": "見佛無礙。如是皆以毗盧遮那如來。往昔之時於劫",
    "X08n0240_002:0494b02": "海中修菩薩行。以四攝事而曾攝受。一一佛所種善",
    "X08n0240_002:0494b03": "根時。皆已善攝種種方便教化成熟。令其安立一切",
    "X08n0240_002:0494b04": "智道。種無量善獲眾大福。悉已入於方便願海。所行",
    "X08n0240_002:0494b05": "之行具足清淨。於出離道已能善出。常見於佛分明",
    "X08n0240_002:0494b06": "照了。以勝解力。入於如來功德大海。得於諸佛解脫",
    "X08n0240_002:0494b07": "之門遊戲神通。所謂妙燄海大自在天王得法界&#x8657;",
    "X08n0240_002:0494b08": "空界寂靜方便力解脫門。自在名稱光天王得普觀",
    "X08n0240_002:0494b09": "一切法悉自在解脫門。清淨功德眼天王得知一切",
    "X08n0240_002:0494b10": "法不生不滅不來不去無功用行解脫門。可愛樂大",
    "X08n0240_002:0494b11": "慧天王得現見一切法真實相智慧海解脫門。不動",
    "X08n0240_002:0494b12": "光自在天王得與眾生無邊安樂大方便定解脫門。",
    "X08n0240_002:0494b13": "妙莊嚴眼天王得令觀寂靜法滅諸癡闇怖解脫門。",
    "X08n0240_002:0494b14": "善思惟光明天王得善入無邊境界不起一切諸有",
    "X08n0240_002:0494b15": "思惟業解脫門。可愛樂大智天王得普往十方說法",
    "X08n0240_002:0494b16": "而不動無所依解脫門。普音莊嚴幢天王得入佛寂",
    "X08n0240_002:0494b17": "靜境界普現光明解脫門。名稱光善精進天王得住",
    "X08n0240_002:0494b18": "自所悟處而以無邊廣大境界為所緣解脫門。爾時",
    "X08n0240_002:0494b19": "妙燄海天王承佛威力。普觀一切自在天眾。而說頌",
    "X08n0240_002:0494b20": "言。",
    "X08n0240_002:0494b21": " 佛身普&#x5FA7;諸大會  充滿法界無窮盡",
    "X08n0240_002:0494b22": " 寂滅無性不可取  為救世間而出現",
    "X08n0240_002:0494b23": " 如來法王出世間  能然照世妙法燈",
    "X08n0240_002:0494b24": " 境界無邊亦無盡  此自在名之所證",
    "X08n0240_002:0494c01": " 佛不思議離分別  了相十方無所有",
    "X08n0240_002:0494c02": " 為世廣開清淨道  如是淨眼能觀見",
    "X08n0240_002:0494c03": " 如來智慧無邊際  一切世間莫能測",
    "X08n0240_002:0494c04": " 永滅眾生癡闇心  大慧入此深安住",
    "X08n0240_002:0494c05": " 如來功德不思議  眾生見者煩惱滅",
    "X08n0240_002:0494c06": " 普使世間獲安樂  不動自在天能見",
    "X08n0240_002:0494c07": " 眾生癡闇常迷覆  如來為說寂靜法",
    "X08n0240_002:0494c08": " 是則照世智慧燈  妙眼能知此方便",
    "X08n0240_002:0494c09": " 如來清淨妙色身  普現十方無有比",
    "X08n0240_002:0494c10": " 此身無性無依處  善思惟天所觀察",
    "X08n0240_002:0494c11": " 如來音聲無限礙  堪受化者靡不聞",
    "X08n0240_002:0494c12": " 而佛寂然恒不動  此樂智天之解脫",
    "X08n0240_002:0494c13": " 寂靜解脫天人主  十方無處不現前",
    "X08n0240_002:0494c14": " 光明照耀滿世間  此無礙法嚴幢見",
    "X08n0240_002:0494c15": " 佛於無邊大劫海  為眾生故求菩提",
    "X08n0240_002:0494c16": " 種種神通化一切  名稱光天悟斯法",
    "X08n0240_002:0494c17": "[0494c17] 復次可愛樂法光明幢天王得普觀一切眾生根為",
    "X08n0240_002:0494c18": "說法斷疑解脫門。淨莊嚴海天王得隨憶念令見佛",
    "X08n0240_002:0494c19": "解脫門。最勝慧光明天王得法性平等無所依莊嚴",
    "X08n0240_002:0494c20": "身解脫門。自在智慧幢天王得了知一切世間法一",
    "X08n0240_002:0494c21": "念中安立不思議莊嚴海解脫門。樂寂天王得於一",
    "X08n0240_002:0494c22": "毛孔現不思議佛剎無障礙解脫門。普智眼天王得",
    "X08n0240_002:0494c23": "入普門觀察法界解脫門。樂旋慧天王得為一切眾",
    "X08n0240_002:0494c24": "生種種出現無邊劫常現前解脫門。善種慧光明天",
    "X08n0240_002:0495a01": "王得觀一切世間境界入不思議法解脫門。無垢寂",
    "X08n0240_002:0495a02": "靜光天王得示一切眾生出要法解脫門。廣大清淨",
    "X08n0240_002:0495a03": "光天王得觀察一切應化眾生令入佛法解脫門。爾",
    "X08n0240_002:0495a04": "時可愛樂法光明幢天王承佛威力。普觀一切少廣",
    "X08n0240_002:0495a05": "天無量廣天廣果天眾。而說頌言。",
    "X08n0240_002:0495a06": " 諸佛境界不思議  一切眾生莫能測",
    "X08n0240_002:0495a07": " 普令其心生信解  廣大意樂無窮盡",
    "X08n0240_002:0495a08": " 若有眾生堪受法  佛威神力開導彼",
    "X08n0240_002:0495a09": " 令其恒&#x89A9;佛現前  嚴海天王如是見",
    "X08n0240_002:0495a10": " 一切法性無所依  佛現世間亦如是",
    "X08n0240_002:0495a11": " 普於諸有無依處  此義勝智能觀察",
    "X08n0240_002:0495a12": " 隨諸眾生心所欲  佛神通力皆能現",
    "X08n0240_002:0495a13": " 各各差別不思議  此智幢王解脫海",
    "X08n0240_002:0495a14": " 過去所有諸國土  一毛孔中皆示現",
    "X08n0240_002:0495a15": " 此是諸佛大神通  愛樂寂靜能宣說",
    "X08n0240_002:0495a16": " 一切法門無盡海  同會一法道場中",
    "X08n0240_002:0495a17": " 如是法性佛所說  智眼能明此方便",
    "X08n0240_002:0495a18": " 十方所有諸國土  悉在其中而說法",
    "X08n0240_002:0495a19": " 佛身無去亦無來  愛樂慧旋之境界",
    "X08n0240_002:0495a20": " 佛觀世法如光影  入彼甚深幽奧處",
    "X08n0240_002:0495a21": " 說諸法性常寂然  善種思惟能見此",
    "X08n0240_002:0495a22": " 佛善了知諸境界  隨眾生根雨法雨",
    "X08n0240_002:0495a23": " 為啟難思出要門  此寂靜天能悟入",
    "X08n0240_002:0495a24": " 世尊恒以大慈悲  利益眾生而出現",
    "X08n0240_002:0495b01": " 等雨法雨充其器  清淨光天能演說",
    "X08n0240_002:0495b02": "[0495b02] 復次清淨慧名稱天王得了達一切眾生解脫道方",
    "X08n0240_002:0495b03": "便解脫門。最勝見天王得隨一切諸天眾所樂如光",
    "X08n0240_002:0495b04": "影普示現解脫門。寂靜德天王得普嚴淨一切佛境",
    "X08n0240_002:0495b05": "界大方便解脫門。須彌音天王得隨諸眾生永流轉",
    "X08n0240_002:0495b06": "生死海解脫門。淨念眼天王得憶念如來調伏眾生",
    "X08n0240_002:0495b07": "行解脫門。可愛樂普照天王得普門陀羅尼海所流",
    "X08n0240_002:0495b08": "出解脫門。世間自在主天王得能令眾生值佛生信",
    "X08n0240_002:0495b09": "藏解脫門。光燄自在天王得能令一切眾生聞法信",
    "X08n0240_002:0495b10": "喜而出離解脫門。樂思惟法變化天王得入一切菩",
    "X08n0240_002:0495b11": "薩調伏行如&#x8657;空無邊無盡解脫門。變化幢天王得",
    "X08n0240_002:0495b12": "觀眾生無量煩惱普悲智解脫門。星宿音妙莊嚴天",
    "X08n0240_002:0495b13": "王得放光現佛三輪攝化解脫門。爾時清淨慧名稱",
    "X08n0240_002:0495b14": "天王承佛威力。普觀一切少淨天無量淨天&#x5FA7;淨天",
    "X08n0240_002:0495b15": "眾。而說頌言。",
    "X08n0240_002:0495b16": " 了知法性無礙者  普現十方無量剎",
    "X08n0240_002:0495b17": " 說佛境界不思議  令眾同歸解脫海",
    "X08n0240_002:0495b18": " 如來處世無所依  譬如光影現眾國",
    "X08n0240_002:0495b19": " 法性究竟無生起  此勝見王所入門",
    "X08n0240_002:0495b20": " 無量劫海修方便  普淨十方諸國土",
    "X08n0240_002:0495b21": " 法界如如常不動  寂靜德天之所悟",
    "X08n0240_002:0495b22": " 眾生愚癡所覆障  盲暗恒居生死中",
    "X08n0240_002:0495b23": " 如來示以清淨道  此須彌音之解脫",
    "X08n0240_002:0495b24": " 諸佛所行無上道  一切眾生莫能測",
    "X08n0240_002:0495c01": " 示以種種方便門  淨眼諦觀能悉了",
    "X08n0240_002:0495c02": " 如來恒以總持門  譬如剎海微塵數",
    "X08n0240_002:0495c03": " 示教眾生&#x5FA7;一切  普照天王此能入",
    "X08n0240_002:0495c04": " 如來出世甚難值  無量劫海時一遇",
    "X08n0240_002:0495c05": " 能令眾生生信解  此自在天之所得",
    "X08n0240_002:0495c06": " 佛說法性皆無性  甚深廣大不思議",
    "X08n0240_002:0495c07": " 普使眾生生淨信  光燄天王能善了",
    "X08n0240_002:0495c08": " 三世如來功德滿  化眾生界不思議",
    "X08n0240_002:0495c09": " 於彼思惟生慶悅  如是樂法能開演",
    "X08n0240_002:0495c10": " 眾生沒在煩惱海  愚癡見濁甚可怖",
    "X08n0240_002:0495c11": " 大師哀愍令永離  此化幢王所觀境",
    "X08n0240_002:0495c12": " 如來恒放大光明  一一光中無量佛",
    "X08n0240_002:0495c13": " 各各現化眾生事  此妙音之所入門",
    "X08n0240_002:0495c14": "[0495c14] 復次可愛樂光明天王得恒受寂靜樂而能降現鎖",
    "X08n0240_002:0495c15": "滅世間苦解脫門。清淨妙光天王得大悲心相應海",
    "X08n0240_002:0495c16": "一切眾生喜樂藏解脫門。自在音天王得一念中普",
    "X08n0240_002:0495c17": "現無邊劫一切眾生福德力解脫門。最勝念智天王",
    "X08n0240_002:0495c18": "得普使成住壞一切世間皆悉如&#x8657;空清淨解脫門。",
    "X08n0240_002:0495c19": "可愛樂淨妙音天王得愛樂信受一切聖人法解脫",
    "X08n0240_002:0495c20": "門。善思惟音天王得能經劫住演說一切地義及方",
    "X08n0240_002:0495c21": "便解脫門。演莊嚴音天王得一切菩薩從兜率天宮",
    "X08n0240_002:0495c22": "沒下生時大供養方便解脫門。甚深光音天王得觀",
    "X08n0240_002:0495c23": "察無盡神通智慧海解脫門。廣大名稱天王得一切",
    "X08n0240_002:0495c24": "佛功德海滿足出現世間方便力解脫門。最勝淨光",
    "X08n0240_002:0496a01": "天王得如來往昔誓願力發生深信愛樂藏解脫門。",
    "X08n0240_002:0496a02": "爾時可愛樂光明天王承佛威力。普觀一切少光天",
    "X08n0240_002:0496a03": "無量光天極光天眾。而說頌言。",
    "X08n0240_002:0496a04": " 我念如來昔所行  承事供養無邊佛",
    "X08n0240_002:0496a05": " 如本信心清淨業  以佛威神今悉見",
    "X08n0240_002:0496a06": " 佛身無相離眾垢  恒住慈悲哀愍地",
    "X08n0240_002:0496a07": " 世間憂患悉使除  此是妙光之解脫",
    "X08n0240_002:0496a08": " 佛法廣大無涯際  一切剎海於中現",
    "X08n0240_002:0496a09": " 如其成壞各不同  自在音天解脫力",
    "X08n0240_002:0496a10": " 佛神通力無與等  普現十方廣大剎",
    "X08n0240_002:0496a11": " 悉令嚴淨常現前  勝念解脫之方便",
    "X08n0240_002:0496a12": " 如諸剎海微塵數  所有如來咸敬奉",
    "X08n0240_002:0496a13": " 聞法離染不唐捐  此妙音天法門用",
    "X08n0240_002:0496a14": " 佛於無量大劫海  說地方便無倫匹",
    "X08n0240_002:0496a15": " 所說無邊無有窮  善思音天知此義",
    "X08n0240_002:0496a16": " 如來神變無量門  一念現於一切處",
    "X08n0240_002:0496a17": " 降神成道大方便  此莊嚴音之解脫",
    "X08n0240_002:0496a18": " 威力所持能演說  及現諸佛神通事",
    "X08n0240_002:0496a19": " 隨其根欲悉令淨  此光音天解脫門",
    "X08n0240_002:0496a20": " 如來智慧無邊際  世中無等無所著",
    "X08n0240_002:0496a21": " 慈心應物普現前  廣大名天悟斯道",
    "X08n0240_002:0496a22": " 佛昔修習菩提行  供養十方一切佛",
    "X08n0240_002:0496a23": " 一一佛所發誓心  最勝光聞大歡喜",
    "X08n0240_002:0496a24": "[0496a24] 復次尸棄梵王得普住十方道場中說法而所行清",
    "X08n0240_002:0496b01": "淨無染著解脫門。慧光梵王得使一切眾生入禪三",
    "X08n0240_002:0496b02": "昧住解脫門。善思慧光明梵王得普入一切不思議",
    "X08n0240_002:0496b03": "法解脫門。普雲音梵王得入諸佛一切音聲海解脫",
    "X08n0240_002:0496b04": "門。觀世言音自在梵王得能憶念菩薩教化一切眾",
    "X08n0240_002:0496b05": "生方便解脫門。寂靜光明眼梵王得現一切世間業",
    "X08n0240_002:0496b06": "報相各差別解脫門。普光明梵王得隨一切眾生品",
    "X08n0240_002:0496b07": "類差別皆現前調伏解脫門。變化音梵王得住一切",
    "X08n0240_002:0496b08": "法清淨相寂滅行境界解脫門。光耀眼梵王得於一",
    "X08n0240_002:0496b09": "切有無所著無邊際無依止常勤出現解脫門。悅意",
    "X08n0240_002:0496b10": "海音梵王得常思惟觀察無盡法解脫門。爾時尸棄",
    "X08n0240_002:0496b11": "大梵王承佛威力。普觀一切梵身天梵輔天梵眾天",
    "X08n0240_002:0496b12": "大梵天眾。而說頌言。",
    "X08n0240_002:0496b13": " 佛身清淨常寂滅  光明照耀&#x5FA7;世間",
    "X08n0240_002:0496b14": " 無相無行無影像  譬如空雲如是見",
    "X08n0240_002:0496b15": " 佛身如是定境界  一切眾生莫能測",
    "X08n0240_002:0496b16": " 示彼難思方便門  此慧光王之所悟",
    "X08n0240_002:0496b17": " 佛剎微塵法門海  一言演說盡無餘",
    "X08n0240_002:0496b18": " 如是劫海演不窮  善思慧光之解脫",
    "X08n0240_002:0496b19": " 諸佛圓音等世間  眾生隨類各得解",
    "X08n0240_002:0496b20": " 而於音聲不分別  普音梵天如是悟",
    "X08n0240_002:0496b21": " 三世所有諸如來  趣入菩提方便行",
    "X08n0240_002:0496b22": " 一切皆於佛身現  自在昔天之解脫",
    "X08n0240_002:0496b23": " 一切眾生業差別  隨其因感種種殊",
    "X08n0240_002:0496b24": " 世間如是佛皆現  寂靜光天能悟入",
    "X08n0240_002:0496c01": " 無量法門皆自在  調伏眾生&#x5FA7;十方",
    "X08n0240_002:0496c02": " 亦不於中起分別  此是普光之境界",
    "X08n0240_002:0496c03": " 佛身如空不可盡  無相無礙&#x5FA7;十方",
    "X08n0240_002:0496c04": " 所有應現皆如化  變化音王悟斯道",
    "X08n0240_002:0496c05": " 如來身相無有邊  智慧音聲亦如是",
    "X08n0240_002:0496c06": " 處世現形無所著  光耀天王入此門",
    "X08n0240_002:0496c07": " 法王安處妙法宮  法身光明無不照",
    "X08n0240_002:0496c08": " 法身無比無諸相  此海音王之解脫",
    "X08n0240_002:0496c09": "[0496c09] 復次自在天王得現前成熟無量眾生自在藏解脫",
    "X08n0240_002:0496c10": "門。善目主天王得觀察一切眾生樂令入聖境界樂",
    "X08n0240_002:0496c11": "解脫門。妙寶幢冠天王得隨諸眾生種種欲解令起",
    "X08n0240_002:0496c12": "行解脫門。勇猛慧天王得普攝為一切眾生所說義",
    "X08n0240_002:0496c13": "解脫門。妙音句天王得憶念如來廣大慈增進自所",
    "X08n0240_002:0496c14": "行解脫門。妙光幢天王得示現大悲門摧滅一切憍",
    "X08n0240_002:0496c15": "慢幢解脫門。寂靜境天王得調伏一切世間瞋害心",
    "X08n0240_002:0496c16": "解脫門。妙輪莊嚴幢天王得十方無邊佛隨憶念悉",
    "X08n0240_002:0496c17": "來赴解脫門。華光慧天王得隨眾生心念普現成正",
    "X08n0240_002:0496c18": "覺解脫門。因陀羅妙光天王得普入一切世間大威",
    "X08n0240_002:0496c19": "力自在法解脫門。爾時自在天王承佛威力。普觀一",
    "X08n0240_002:0496c20": "切自在天眾。而說頌言。",
    "X08n0240_002:0496c21": " 佛身周&#x5FA7;等法界  普應眾生悉現前",
    "X08n0240_002:0496c22": " 種種教門常化誘  於法自在能開悟",
    "X08n0240_002:0496c23": " 世間所有種種樂  聖寂滅樂為最勝",
    "X08n0240_002:0496c24": " 住於廣大法性中  妙眼天王觀見此",
    "X08n0240_002:0497a01": " 如來出現&#x5FA7;十方  普應&#x7FA3;心而說法",
    "X08n0240_002:0497a02": " 一切疑念皆除斷  此妙幢冠解脫門",
    "X08n0240_002:0497a03": " 諸佛&#x5FA7;世演妙音  無量劫中所說法",
    "X08n0240_002:0497a04": " 能以一言咸說盡  勇猛慧天之解脫",
    "X08n0240_002:0497a05": " 世間所有廣大慈  不及如來一毫分",
    "X08n0240_002:0497a06": " 佛慈如空不可盡  此妙音天之所得",
    "X08n0240_002:0497a07": " 一切眾生慢高山  十力摧殄悉無餘",
    "X08n0240_002:0497a08": " 此是如來大悲用  妙光幢王所行道",
    "X08n0240_002:0497a09": " 慧光清淨滿世間  若有見者除癡暗",
    "X08n0240_002:0497a10": " 令其遠離諸惡道  寂靜天王悟斯法",
    "X08n0240_002:0497a11": " 毛孔光明能演說  等眾生數諸佛名",
    "X08n0240_002:0497a12": " 隨其所樂悉得聞  此妙輪幢之解脫",
    "X08n0240_002:0497a13": " 如來自在不可量  法界&#x8657;空悉充滿",
    "X08n0240_002:0497a14": " 一切眾會皆明&#x89A9;  此解脫門華慧入",
    "X08n0240_002:0497a15": " 無量無邊大劫海  普現十方而說法",
    "X08n0240_002:0497a16": " 未曾見神有去來  此妙光天之所悟",
    "X08n0240_002:0497a17": "[0497a17] 復次善化天王得開示一切業變化力解脫門。寂靜",
    "X08n0240_002:0497a18": "音光明天王得捨離一切攀緣解脫門。變化力光明",
    "X08n0240_002:0497a19": "天王得普滅一切眾生癡暗心。令智慧圓滿解脫門。",
    "X08n0240_002:0497a20": "莊嚴主天王得示現無邊悅意聲解脫門。念光天王",
    "X08n0240_002:0497a21": "得了知一切佛無盡福德相解脫門。最上雲音天王",
    "X08n0240_002:0497a22": "得普知過去一切劫成壞次第解脫門。勝光天王得",
    "X08n0240_002:0497a23": "開悟一切眾生智解脫門。妙髻天王得舒光疾滿十",
    "X08n0240_002:0497a24": "方&#x8657;空界解脫門。喜慧天王得一切所作無能壞精",
    "X08n0240_002:0497b01": "進力解脫門。華光髻天王得知一切眾生業所受報",
    "X08n0240_002:0497b02": "解脫門。普見十方天王得示現不思議眾生形類差",
    "X08n0240_002:0497b03": "別解脫門。爾時善化天王承佛威力。普觀一切善化",
    "X08n0240_002:0497b04": "天眾。而說頌言。",
    "X08n0240_002:0497b05": " 世間業性不思議  佛為&#x7FA3;迷悉開示",
    "X08n0240_002:0497b06": " 巧說因緣真實理  一切眾生差別業",
    "X08n0240_002:0497b07": " 種種觀佛無所有  十方求覓不可得",
    "X08n0240_002:0497b08": " 法身示現無真實  此法寂音之所見",
    "X08n0240_002:0497b09": " 佛於劫海修諸行  為滅世間癡暗惑",
    "X08n0240_002:0497b10": " 是故清淨最照明  此是力光心所悟",
    "X08n0240_002:0497b11": " 世間所有妙音聲  無有能比如來音",
    "X08n0240_002:0497b12": " 佛以一音&#x5FA7;十方  入此解脫莊嚴主",
    "X08n0240_002:0497b13": " 世間所有眾福力  不與如來一相等",
    "X08n0240_002:0497b14": " 如來福德同&#x8657;空  此念光天所觀見",
    "X08n0240_002:0497b15": " 三世所有無量劫  如其成敗種種相",
    "X08n0240_002:0497b16": " 佛一毛孔皆能現  最上雲音所了知",
    "X08n0240_002:0497b17": " 十方&#x8657;空可知量  佛毛孔量不可得",
    "X08n0240_002:0497b18": " 如是無礙不思議  妙髻天王已能悟",
    "X08n0240_002:0497b19": " 佛於曩世無量劫  具修廣大波羅蜜",
    "X08n0240_002:0497b20": " 勤行精進無厭怠  喜慧能知此法門",
    "X08n0240_002:0497b21": " 業性因緣不可思  佛為世間皆演說",
    "X08n0240_002:0497b22": " 法性本淨無諸垢  此是華光之入處",
    "X08n0240_002:0497b23": " 汝應觀佛一毛孔  一切眾生悉在中",
    "X08n0240_002:0497b24": " 彼亦不來亦不去  此普見王之所了",
    "X08n0240_002:0497c01": "[0497c01] 復次知足天王得一切佛出興世圓滿教輪解脫門。",
    "X08n0240_002:0497c02": "喜樂海髻天王得盡&#x8657;空界清淨光明身解脫門。最",
    "X08n0240_002:0497c03": "勝功德幢天王得消滅世間苦淨願海解脫門。寂靜",
    "X08n0240_002:0497c04": "光天王得普現身說法解脫門。善目天王得普淨一",
    "X08n0240_002:0497c05": "切眾生界解脫門。寶峰月天王得普化世間常現前",
    "X08n0240_002:0497c06": "無盡藏解脫門。勇健力天王得開示一切佛正覺境",
    "X08n0240_002:0497c07": "界解脫門。金剛妙光天王得堅固一切眾生菩提心",
    "X08n0240_002:0497c08": "令不可壞解脫門。星宿幢天王得一切佛出興咸親",
    "X08n0240_002:0497c09": "近觀察調伏眾生方便解脫門。妙莊嚴天王得一念",
    "X08n0240_002:0497c10": "悉知眾生心隨機應現解脫門。爾時知足天王承佛",
    "X08n0240_002:0497c11": "威力。普觀一切知足天眾。而說頌言。",
    "X08n0240_002:0497c12": " 如來廣大&#x5FA7;法界  於諸眾生悉平等",
    "X08n0240_002:0497c13": " 普應&#x7FA3;情闡妙門  令入難思清淨法",
    "X08n0240_002:0497c14": " 佛身普現於十方  無著無礙不可取",
    "X08n0240_002:0497c15": " 種種色像世咸見  此喜髻天之所入",
    "X08n0240_002:0497c16": " 如來往昔修諸行  清淨大願深如海",
    "X08n0240_002:0497c17": " 一切佛法皆令滿  勝德能知此方便",
    "X08n0240_002:0497c18": " 如來法身不思議  如影分形等法界",
    "X08n0240_002:0497c19": " 處處闡明一切法  寂靜光天解脫門",
    "X08n0240_002:0497c20": " 眾生業惑所纏覆  憍慢放逸心馳蕩",
    "X08n0240_002:0497c21": " 如來為說寂靜法  善目照知心喜慶",
    "X08n0240_002:0497c22": " 一切世間真導師  為救為歸而出現",
    "X08n0240_002:0497c23": " 普示眾生安樂處  峰月於此能深入",
    "X08n0240_002:0497c24": " 諸佛境界不思議  一切法界皆周&#x5FA7;",
    "X08n0240_002:0498a01": " 入於諸法到彼岸  勇慧見此生歡喜",
    "X08n0240_002:0498a02": " 若有眾生堪受化  聞佛功德趣菩提",
    "X08n0240_002:0498a03": " 令住福海常清淨  妙光於此能觀察",
    "X08n0240_002:0498a04": " 十方剎海微塵數  一切佛所皆往集",
    "X08n0240_002:0498a05": " 恭敬供養聽聞法  此莊嚴幢之所見",
    "X08n0240_002:0498a06": " 眾生心海不思議  無住無動無依處",
    "X08n0240_002:0498a07": " 佛於一念皆明現  妙莊嚴天斯善了",
    "X08n0240_002:0498a08": "[0498a08] 復次時分天王得發起一切眾生善根。令永離憂惱",
    "X08n0240_002:0498a09": "解脫門。妙光天王得普入一切境界解脫門。無盡慧",
    "X08n0240_002:0498a10": "功德幢天王得滅除一切患大悲輪解脫門。善化端",
    "X08n0240_002:0498a11": "嚴天王得了知三世一切眾生心解脫門。總持大光",
    "X08n0240_002:0498a12": "明天王得陀羅尼門光明憶持一切法無忘失解脫",
    "X08n0240_002:0498a13": "門。不思議慧天王得善入一切業自性不思議方便",
    "X08n0240_002:0498a14": "解脫門。輪臍天王得轉法輪成熟眾生方便解脫門。",
    "X08n0240_002:0498a15": "光燄天王得廣大眼普觀眾生而往調伏解脫門。光",
    "X08n0240_002:0498a16": "照天王得超出一切業障不隨魔所作解脫門。普觀",
    "X08n0240_002:0498a17": "察大名稱天王得善誘誨一切諸天眾令受行心清",
    "X08n0240_002:0498a18": "淨解脫門。爾時時分天王承佛威力。普觀一切時分",
    "X08n0240_002:0498a19": "天眾。而說頌言。",
    "X08n0240_002:0498a20": " 佛於無量久遠劫  已竭世間憂惱海",
    "X08n0240_002:0498a21": " 廣闢離塵清淨道  永耀眾生智慧燈",
    "X08n0240_002:0498a22": " 如來法身甚廣大  十方邊際不可得",
    "X08n0240_002:0498a23": " 一切方便無限量  妙光明天智能入",
    "X08n0240_002:0498a24": " 生老病死憂悲苦  逼迫世間無暫歇",
    "X08n0240_002:0498b01": " 大師哀愍誓悉除  無盡慧光能覺了",
    "X08n0240_002:0498b02": " 佛如幻智無所礙  於三世法悉明達",
    "X08n0240_002:0498b03": " 普入眾生心行中  此善化天之境界",
    "X08n0240_002:0498b04": " 總持邊際不可得  辯才大海亦無盡",
    "X08n0240_002:0498b05": " 能轉清淨妙法輪  此是大光之解脫",
    "X08n0240_002:0498b06": " 業性廣大無窮盡  智慧覺了善開示",
    "X08n0240_002:0498b07": " 一切方便不思議  如是慧天之所入",
    "X08n0240_002:0498b08": " 轉不思議妙法輪  顯示修習菩提道",
    "X08n0240_002:0498b09": " 永滅一切眾生苦  此是輪臍方便地",
    "X08n0240_002:0498b10": " 如來真身本無二  應物隨形滿世間",
    "X08n0240_002:0498b11": " 眾生各現在其前  此是燄天之境界",
    "X08n0240_002:0498b12": " 若有眾生一見佛  必使淨除諸業障",
    "X08n0240_002:0498b13": " 離諸魔業永無餘  光照天王所行道",
    "X08n0240_002:0498b14": " 一切眾會廣大海  佛在其中最威耀",
    "X08n0240_002:0498b15": " 普雨法雨潤眾生  此解脫門名稱入",
    "X08n0240_002:0498b16": "[0498b16] 復次釋迦因陀羅天王得憶念三世佛出興乃至剎",
    "X08n0240_002:0498b17": "成壞皆明見大歡喜解脫門。普稱滿音天王得能令",
    "X08n0240_002:0498b18": "佛色身最清淨廣大世無能比解脫門。慈目寶髻天",
    "X08n0240_002:0498b19": "王得慈雲普覆解脫門。寶光幢名稱天王得恒見佛",
    "X08n0240_002:0498b20": "於一切世主前現種種形相威德身解脫門。發生喜",
    "X08n0240_002:0498b21": "樂髻天王得知一切眾生城邑宮殿。從何福業生解",
    "X08n0240_002:0498b22": "脫門。端正念天王得開示諸佛成熟眾生事解脫門。",
    "X08n0240_002:0498b23": "高勝音天王得知一切世間成壞劫轉變相解脫門。",
    "X08n0240_002:0498b24": "成就念天王得憶念當來菩薩調伏眾生行解脫門。",
    "X08n0240_002:0498c01": "淨華光天王得了知一切諸天快樂因解脫門。智日",
    "X08n0240_002:0498c02": "眼天王得開示一切諸天子受生善根俾無癡惑解",
    "X08n0240_002:0498c03": "脫門。自在光明天王得開悟一切諸天眾。令永斷種",
    "X08n0240_002:0498c04": "種疑解脫門。爾時釋迦因陀羅天王承佛威力。普觀",
    "X08n0240_002:0498c05": "一切三十三天眾。而說頌言。",
    "X08n0240_002:0498c06": " 我念三世一切佛  所有境界悉平等",
    "X08n0240_002:0498c07": " 如其國土壞與成  以佛威神皆得見",
    "X08n0240_002:0498c08": " 佛身廣大&#x5FA7;十方  妙色無比利&#x7FA3;生",
    "X08n0240_002:0498c09": " 光明照耀靡不及  此道普稱能觀見",
    "X08n0240_002:0498c10": " 如來方便大慈海  往劫修行極清淨",
    "X08n0240_002:0498c11": " 化導眾生無有邊  寶髻天王斯悟了",
    "X08n0240_002:0498c12": " 我念法王功德海  世中最上無與等",
    "X08n0240_002:0498c13": " 發生廣大歡喜心  此寶光天之解脫",
    "X08n0240_002:0498c14": " 佛知眾生善業海  種種勝因生大福",
    "X08n0240_002:0498c15": " 皆令顯現無有餘  此喜髻天之所見",
    "X08n0240_002:0498c16": " 諸佛出現於十方  普&#x5FA7;一切世間中",
    "X08n0240_002:0498c17": " 觀眾生心示調伏  正念天王悟斯道",
    "X08n0240_002:0498c18": " 如來智身廣大眼  世界微塵無不見",
    "X08n0240_002:0498c19": " 如是普&#x5FA7;於十方  此雲音天之解脫",
    "X08n0240_002:0498c20": " 一切佛子菩提行  如來悉現毛孔中",
    "X08n0240_002:0498c21": " 如其無量皆具足  此念天王所明見",
    "X08n0240_002:0498c22": " 世間所有安樂事  一切皆由佛出生",
    "X08n0240_002:0498c23": " 如來功德勝無等  此解脫處華王入",
    "X08n0240_002:0498c24": " 若念如來少功德  乃至一念心專仰",
    "X08n0240_002:0499a01": " 諸惡道怖悉永除  智眼於此能深悟",
    "X08n0240_002:0499a02": " 寂滅法中大神通  普應&#x7FA3;心靡不周",
    "X08n0240_002:0499a03": " 所有疑惑皆令斷  此光明王之所得",
    "X08n0240_002:0499a04": "[0499a04] 復次日天子得淨光普照十方眾生盡未來劫常為",
    "X08n0240_002:0499a05": "利益解脫門。光燄眼天子得以一切隨類身開悟眾",
    "X08n0240_002:0499a06": "生令入智慧海解脫門。須彌光歡喜幢天子得為一",
    "X08n0240_002:0499a07": "切眾生主令勤修無邊淨功德解脫門。淨寶月天子",
    "X08n0240_002:0499a08": "得修一切苦行深心歡喜解脫門。勇猛不退轉天子",
    "X08n0240_002:0499a09": "得無礙光普照令一切眾生益其精爽解脫門。妙華",
    "X08n0240_002:0499a10": "纓光明天子得淨光普照眾生身令生歡喜信解海",
    "X08n0240_002:0499a11": "解脫門。最勝幢光明天子得光明普照一切世間。令",
    "X08n0240_002:0499a12": "成辦種種妙功德解脫門。寶髻普光明天子得大悲",
    "X08n0240_002:0499a13": "海現無邊境界種種色相寶解脫門。光明眼天子得",
    "X08n0240_002:0499a14": "淨治一切眾生眼令見法界藏解脫門。持德天子得",
    "X08n0240_002:0499a15": "發生清淨相續心令不失壞解脫門。普運行光明天",
    "X08n0240_002:0499a16": "子得普運日宮殿照十方一切眾生令成就所作業",
    "X08n0240_002:0499a17": "解脫門。爾時日天子承佛威力。普觀一切日天子眾。",
    "X08n0240_002:0499a18": "而說頌言。",
    "X08n0240_002:0499a19": " 如來廣大智慧光  普照十方諸國土",
    "X08n0240_002:0499a20": " 一切眾生咸見佛  種種調伏多方便",
    "X08n0240_002:0499a21": " 如來色相無有邊  隨其所樂悉現身",
    "X08n0240_002:0499a22": " 普為世間開智海  燄眼如是觀於佛",
    "X08n0240_002:0499a23": " 佛身無等無有比  光明照耀&#x5FA7;十方",
    "X08n0240_002:0499a24": " 超過一切最無上  如是法門歡喜得",
    "X08n0240_002:0499b01": " 為利世間修苦行  往來諸有無量劫",
    "X08n0240_002:0499b02": " 光明&#x5FA7;淨如&#x8657;空  寶月能知此方便",
    "X08n0240_002:0499b03": " 佛演妙音無障礙  普&#x5FA7;十方諸國土",
    "X08n0240_002:0499b04": " 以法滋味益&#x7FA3;生  勇猛能知此方便",
    "X08n0240_002:0499b05": " 放光明網不思議  普淨一切諸含識",
    "X08n0240_002:0499b06": " 悉使發生深信解  此華纓天所入門",
    "X08n0240_002:0499b07": " 世間所有諸光明  不及佛一毛孔光",
    "X08n0240_002:0499b08": " 佛光如是不思議  此勝幢光之解脫",
    "X08n0240_002:0499b09": " 一切諸佛法如是  悉坐菩提樹王下",
    "X08n0240_002:0499b10": " 令非道者住於道  寶髻光明如是見",
    "X08n0240_002:0499b11": " 眾生盲暗愚癡苦  佛欲令其生淨眼",
    "X08n0240_002:0499b12": " 是故為然智慧燈  善目於此深觀察",
    "X08n0240_002:0499b13": " 解脫方便自在尊  若有曾見一供養",
    "X08n0240_002:0499b14": " 悉使修行至於果  此是德天方便力",
    "X08n0240_002:0499b15": " 一法門中無量門  無量千劫如是說",
    "X08n0240_002:0499b16": " 所演法門廣大義  普運光天之所了",
    "X08n0240_002:0499b17": "[0499b17] 復次月天子得淨光普照法界攝化眾生解脫門。華",
    "X08n0240_002:0499b18": "王髻光明天子得觀察一切眾生界令普入無邊法",
    "X08n0240_002:0499b19": "解脫門。眾妙淨光天子得了知一切眾生心海種種",
    "X08n0240_002:0499b20": "攀緣轉解脫門。安樂世間心天子得與一切眾生不",
    "X08n0240_002:0499b21": "可思議樂令踊躍大歡喜解脫門。樹王眼光明天子。",
    "X08n0240_002:0499b22": "得如田家作業種芽莖等隨時守護令成就解脫門。",
    "X08n0240_002:0499b23": "出現淨光天子得慈悲救護一切眾生令現見受苦",
    "X08n0240_002:0499b24": "受樂事解脫門。普遊不動光天子得能持清淨月普",
    "X08n0240_002:0499c01": "觀十方解脫門。星宿王自在天子得開示一切法如",
    "X08n0240_002:0499c02": "幻如&#x8657;空無相無自性解脫門。淨覺月天子得普為",
    "X08n0240_002:0499c03": "一切眾生起大業用解脫門。大威德光明天子得普",
    "X08n0240_002:0499c04": "斷一切疑惑解脫門。爾時月天子承佛威力。普觀一",
    "X08n0240_002:0499c05": "切月宮殿中諸天眾會。而說頌言。",
    "X08n0240_002:0499c06": " 佛放光明&#x5FA7;世間  照耀十方諸國土",
    "X08n0240_002:0499c07": " 演不思議廣大法  永破眾生癡惑暗",
    "X08n0240_002:0499c08": " 境界無邊無有盡  於無量劫常開導",
    "X08n0240_002:0499c09": " 種種自在化&#x7FA3;生  華髻如是觀於佛",
    "X08n0240_002:0499c10": " 眾生心海念念殊  佛智寬廣悉了知",
    "X08n0240_002:0499c11": " 普為說法令歡喜  此妙光明之解脫",
    "X08n0240_002:0499c12": " 眾生無有聖安樂  沉迷惡道受諸苦",
    "X08n0240_002:0499c13": " 如來示彼法性門  安樂思惟如是見",
    "X08n0240_002:0499c14": " 如來希有大慈悲  為利眾生入諸有",
    "X08n0240_002:0499c15": " 說法勸善令成就  此目光天所了知",
    "X08n0240_002:0499c16": " 世尊開闡法光明  分別世間諸業性",
    "X08n0240_002:0499c17": " 善惡所行無失壞  淨光見此生歡喜",
    "X08n0240_002:0499c18": " 佛為一切福所依  譬如大地持宮室",
    "X08n0240_002:0499c19": " 巧示離憂安隱道  不動能知此方便",
    "X08n0240_002:0499c20": " 智火大明周法界  現形無數等眾生",
    "X08n0240_002:0499c21": " 普為一切開真實  星宿王天悟斯道",
    "X08n0240_002:0499c22": " 佛如&#x8657;空無自性  為利眾生現世間",
    "X08n0240_002:0499c23": " 相好莊嚴如影像  淨覺天王如是見",
    "X08n0240_002:0499c24": " 佛身毛孔普演音  法雲覆世悉無餘",
    "X08n0240_002:0500a01": " 聽聞莫不生歡喜  如是解脫光天悟"
}