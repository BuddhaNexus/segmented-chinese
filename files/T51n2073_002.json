{
    "T51n2073_002:0158a08": "華嚴經傳記卷第二",
    "T51n2073_002:0158a10": "京兆崇福寺僧沙門法藏集",
    "T51n2073_002:0158a11": "講解第六上",
    "T51n2073_002:0158a12": "東晉南林釋法業",
    "T51n2073_002:0158a13": "宋京師中興寺求那跋陀羅",
    "T51n2073_002:0158a14": "魏中天竺勒那摩提",
    "T51n2073_002:0158a15": "魏北臺釋智炬",
    "T51n2073_002:0158a16": "齊鄴下大覺寺釋慧光",
    "T51n2073_002:0158a17": "齊鄴下大覺寺釋僧範",
    "T51n2073_002:0158a18": "齊治州釋曇衍",
    "T51n2073_002:0158a19": "隋相州演空寺釋靈裕",
    "T51n2073_002:0158a20": "隋西京空觀寺釋慧藏",
    "T51n2073_002:0158a21": "隋西京大禪定寺釋靈幹",
    "T51n2073_002:0158a22": "釋法業未詳其氏族。幼而有超方之韻。脫屣",
    "T51n2073_002:0158a23": "塵表。少年出家。風格秀整。學無常師。博洽覃",
    "T51n2073_002:0158a24": "思。時輩所推也。雖遍閱群部。每以為。照極探",
    "T51n2073_002:0158a25": "微。快然未足。後遇天竺沙門佛度跋陀羅。乃",
    "T51n2073_002:0158a26": "請譯華嚴。親從筆受。籌諮義理。無替晨夕。經",
    "T51n2073_002:0158a27": "數歲。廓焉有所悟。因顧其友人曰。聖教司南。",
    "T51n2073_002:0158a28": "於是乎在。既躬受梵文。又陶冶精至。推宗扣",
    "T51n2073_002:0158a29": "問。日有其倫。遂敷弘幽旨。欝為宗匠。沙門曇",
    "T51n2073_002:0158b01": "斌等數百人。伏膺北面。欽承雅訓。大教濫觴",
    "T51n2073_002:0158b02": "業之始也。以希聲初啟。未遑曲盡。但標舉大",
    "T51n2073_002:0158b03": "致而已。撰旨歸兩卷。見行於世。後不知所終。",
    "T51n2073_002:0158b04": "先賢略其清範。悲矣。",
    "T51n2073_002:0158b05": "求那跋陀羅。此云功德賢。中天竺人。以大乘",
    "T51n2073_002:0158b06": "學故。世號摩訶衍。本婆羅門種。初學五明諸",
    "T51n2073_002:0158b07": "論。天文書[竺二+下]醫方呪術。靡不該博。後遇見阿",
    "T51n2073_002:0158b08": "毘曇雜心。尋讀驚悟。深崇佛法焉則投簪落",
    "T51n2073_002:0158b09": "飾。專精志學。及受具戒。博通三藏。須之辭",
    "T51n2073_002:0158b10": "小乘師。進學大乘師。大乘師試令探取經匣。",
    "T51n2073_002:0158b11": "即得華嚴。師喜而歎曰。汝於大乘有重緣矣。",
    "T51n2073_002:0158b12": "於是讀誦講宣。莫能酬抗。進受菩薩戒法。既",
    "T51n2073_002:0158b13": "而有緣東方。乃隨舶泛海。中途遇難。遂力念",
    "T51n2073_002:0158b14": "十方佛。稱觀世音。一舶蒙濟。其誠感如此。元",
    "T51n2073_002:0158b15": "嘉十二年至廣州。刺史車朗表聞。宋太祖遣",
    "T51n2073_002:0158b16": "信。迎接既至京。勅名僧慧嚴慧觀。於新亭",
    "T51n2073_002:0158b17": "郊勞。見其神情朗徹。莫不虔仰。雖因譯交",
    "T51n2073_002:0158b18": "言。而欣若傾蓋。初住祇洹寺。俄而太祖延請。",
    "T51n2073_002:0158b19": "深加崇重。琅耶顏延之通才碩學。束帶造門。",
    "T51n2073_002:0158b20": "於是京師遠近。冠蓋相望。大將軍彭城王義",
    "T51n2073_002:0158b21": "康丞相南譙王義宣。竝師事焉。須之眾僧共",
    "T51n2073_002:0158b22": "請出經。於祇洹寺東安寺丹陽郡等諸處。集",
    "T51n2073_002:0158b23": "義學沙門七百餘人。前後所出凡百餘卷。譙",
    "T51n2073_002:0158b24": "王欲請講華嚴經。而跋陀自忖。未善宋言。有",
    "T51n2073_002:0158b25": "懷愧歎。則旦夕禮懺。請觀世音。乞求冥應。遂",
    "T51n2073_002:0158b26": "夢有人。白服持劍。擎一人首。來至其前曰。何",
    "T51n2073_002:0158b27": "故憂耶。跋陀具以事對答曰。無所多憂。即以",
    "T51n2073_002:0158b28": "劍易首。更安新頭。語令迴轉曰。得無痛耶。答",
    "T51n2073_002:0158b29": "曰。不痛。豁然便覺。心神喜悅。則備領宋言。",
    "T51n2073_002:0158c01": "於是遠近道俗。服其精感。請令就講。遂講華",
    "T51n2073_002:0158c02": "嚴。數十餘遍。元嘉末。譙王屢有怖怪夢。跋陀",
    "T51n2073_002:0158c03": "答曰。京師將有搰亂。未及一年。元凶搆逆。",
    "T51n2073_002:0158c04": "至若丞相陰謀。預陳三諫之略。世祖遙望。懸",
    "T51n2073_002:0158c05": "知一怪之言。策杖江中。神童忽至。焚香樓下。",
    "T51n2073_002:0158c06": "山鬼自移登御座。而齊尊。居釣臺而拯物。若",
    "T51n2073_002:0158c07": "斯感德。未暇詳舉。而自幼已來。恒執香爐。未",
    "T51n2073_002:0158c08": "甞輟手。每食輟分施飛鳥。鳥或馴之。集手",
    "T51n2073_002:0158c09": "而食。到太始四年正月。覺體不悆。便與太宗",
    "T51n2073_002:0158c10": "及公卿等告別。臨終之日。延佇而望云。見天",
    "T51n2073_002:0158c11": "華聖像。隅中遂卒。春秋七十有五。太宗深",
    "T51n2073_002:0158c12": "加痛惜慰贈甚厚。公卿會葬。勞哀備焉。",
    "T51n2073_002:0158c13": "勒那摩提。魏云寶意。中天竺人也。博贍之富。",
    "T51n2073_002:0158c14": "理事兼通。誦一億偈。偈有三十二字。尤明禪",
    "T51n2073_002:0158c15": "法。意在遊化。以正始五年。始屆洛邑。譯十地",
    "T51n2073_002:0158c16": "等論二十四卷。初意神理標異。慧悟絕倫。領",
    "T51n2073_002:0158c17": "牒魏詞。遍盡隅奧。帝每令講華嚴經。披釋開",
    "T51n2073_002:0158c18": "悟。精義每發。一日正處高座。忽有持笏執名",
    "T51n2073_002:0158c19": "者。形如太宮云。天帝命來請法師。講華嚴",
    "T51n2073_002:0158c20": "經。意曰。今此法席。尚未停輟。待訖經文。當",
    "T51n2073_002:0158c21": "從來命。雖然法事所資。獨不能建。都講燒香。",
    "T51n2073_002:0158c22": "維那梵唄。咸亦須之。可請今定。使者則如所",
    "T51n2073_002:0158c23": "言。講席諸僧咸悉同見。既而法事將了。又見",
    "T51n2073_002:0158c24": "前使者云。奉天帝命故來下迎。意乃含笑。熙",
    "T51n2073_002:0158c25": "怡告眾。辭訣奄然。卒於法座。都講等僧亦同",
    "T51n2073_002:0158c26": "時殞。魏境聞見。無不嗟異之。",
    "T51n2073_002:0158c27": "釋智炬。姓劉氏。少事神僧曇無最。器局融明。",
    "T51n2073_002:0158c28": "學藝優博。先讀華嚴經數十遍。至於義旨。轉",
    "T51n2073_002:0158c29": "加昏瞙。常懷怏怏。曉夕增其懇到。遂夢。普",
    "T51n2073_002:0159a01": "賢菩薩。乘白象放光明。來語曰。汝逐我向南",
    "T51n2073_002:0159a02": "方。當與汝藥。令汝深解。忽覺向同意說之。而",
    "T51n2073_002:0159a03": "恨不問南方處所。同意者曰。聖指南方。但當",
    "T51n2073_002:0159a04": "依命。何憂其不至乎。遂束裝遄邁。行三日。見",
    "T51n2073_002:0159a05": "一清池中有昌蒲。莖葉殊偉。意悅而掘之。其",
    "T51n2073_002:0159a06": "根盤薄數尺。劣同車轂。炬中心豁然以為。聖",
    "T51n2073_002:0159a07": "授服之。數日聰悟倍常。昔年疑滯。一朝通朗。",
    "T51n2073_002:0159a08": "而超超入神之趣。特出於先賢矣。遂周流講",
    "T51n2073_002:0159a09": "說五十餘遍。有疏十卷。年七十終於北臺。",
    "T51n2073_002:0159a10": "釋慧光。姓揚氏。定州盧人也。年十三隨父入",
    "T51n2073_002:0159a11": "洛。四月八日往佛陀所。從受三歸。陀異其眼",
    "T51n2073_002:0159a12": "光外射如焰。深惟必有奇操也。苦邀留之。且",
    "T51n2073_002:0159a13": "令誦經。光執卷覽文。曾若昔習。傍通奧義。備",
    "T51n2073_002:0159a14": "盡微旨。至夏末度而出家。所習經誥。便為人",
    "T51n2073_002:0159a15": "說。詞既清靡。理亦高暢。時人號之聖沙彌也。",
    "T51n2073_002:0159a16": "然所獲利養。轉以惠人。讚毀之來。聲色無",
    "T51n2073_002:0159a17": "誤。眾中益器其遠度也。陀曰。此沙彌非",
    "T51n2073_002:0159a18": "常人。若受大戒。宜先聽律。律是慧基。非智不",
    "T51n2073_002:0159a19": "發。由是多習律行。及進受具足。博聽奉行。四",
    "T51n2073_002:0159a20": "夏將登。講僧祇律。方事紙筆。綴述所聞。兼以",
    "T51n2073_002:0159a21": "意量。參互銷釋。陀以他日。密覩其文。乃呼而",
    "T51n2073_002:0159a22": "告曰。吾之度子。望傳聖果。何乃區區。方事世",
    "T51n2073_002:0159a23": "語乎。可為高明法師。道務非子分也。會佛陀",
    "T51n2073_002:0159a24": "勒那初譯十地。光乃命章開釋。獨最其功。又",
    "T51n2073_002:0159a25": "四分一部。亦其草創。後更聽華嚴。深悟精致。",
    "T51n2073_002:0159a26": "研微積慮。亟涉炎涼。既而探蹟索隱。妙盡隅",
    "T51n2073_002:0159a27": "奧。乃當元匠。恒親講授。光以為。正教之本莫",
    "T51n2073_002:0159a28": "過斯典凡有敷揚。備申恭肅。每講必中表潔",
    "T51n2073_002:0159a29": "淨。至於聽眾亦同之。履[尸@串]竝脫之階外。各嚴",
    "T51n2073_002:0159b01": "香華。顒顒合掌。敬法之勤。千歲罕儔矣。有疏",
    "T51n2073_002:0159b02": "四卷。立頓漸圓三教。以判群典。以華嚴為圓",
    "T51n2073_002:0159b03": "教。自其始也。若涅槃維摩十地地持。竝疎其",
    "T51n2073_002:0159b04": "奧旨。為時所尚。司徒高教曹僕射高隆之。",
    "T51n2073_002:0159b05": "及朝臣司馬令孤子儒等。齊代名賢。重之如",
    "T51n2073_002:0159b06": "聖。甞遇亢旱。以聞光。乃就嵩岳池邊燒香請",
    "T51n2073_002:0159b07": "雨。尋則流霔原濕利之。其感致幽現為若此",
    "T51n2073_002:0159b08": "也。初在京任國僧都。俄轉為國統。將終前日。",
    "T51n2073_002:0159b09": "乘車向曹。行出寺門。屋脊自裂。既坐判事。塊",
    "T51n2073_002:0159b10": "落筆前。尋視無從。知乃終相。因斯乖悆四旬",
    "T51n2073_002:0159b11": "有餘。奄化於鄴城大覺寺。春秋七十矣。常願",
    "T51n2073_002:0159b12": "生佛境。而不定方隅。及氣將欲絕。大見天宮",
    "T51n2073_002:0159b13": "來下。遂乃投誠安養。溘從斯卒。所著。玄宗",
    "T51n2073_002:0159b14": "論。大乘義律。仁王七誡。及僧制十八條。竝文",
    "T51n2073_002:0159b15": "旨清肅。見重當世。",
    "T51n2073_002:0159b16": "釋僧範。姓李氏。平鄉人也。幼曾遊學群書。年",
    "T51n2073_002:0159b17": "二十三。備通流略。至於七耀九章天文筮術。",
    "T51n2073_002:0159b18": "竝無與抗衡。從學者千餘人。而年華色美。都",
    "T51n2073_002:0159b19": "無伉儷之心。思附法門。燒指而充供養。年二",
    "T51n2073_002:0159b20": "十九。聞講涅槃。輒試一聽。乃知佛經祕極也。",
    "T51n2073_002:0159b21": "遂投鄴城僧。始而出家。初學涅槃。願盡其致。",
    "T51n2073_002:0159b22": "後向洛下從獻公。聽法華華嚴。又就沙門慧",
    "T51n2073_002:0159b23": "光。更採新致。久之乃出遊開化。利安齊魏。每",
    "T51n2073_002:0159b24": "法莚一舉。聽眾千餘。膠州刺史杜弼。於鄴",
    "T51n2073_002:0159b25": "下現義寺。請範冬講。至華嚴六地。忽有一",
    "T51n2073_002:0159b26": "雁飛下。從浮圖東順行入堂。正對高座。伏而",
    "T51n2073_002:0159b27": "聽法。講散徐出。還順塔西。爾乃翔逝。又於此",
    "T51n2073_002:0159b28": "寺夏講。雀來在座西南伏聽。終於九旬。又曾",
    "T51n2073_002:0159b29": "處濟州。亦有一鴨。飛來入聽訖講便去。斯",
    "T51n2073_002:0159c01": "諸祥感眾矣。自非道洽冥府。何能與此。昔",
    "T51n2073_002:0159c02": "正講華嚴。輒有一僧加毀。當夜有神。特致",
    "T51n2073_002:0159c03": "鞭楚。死而復蘇。因是見聞者。皆深敬。異甞宿",
    "T51n2073_002:0159c04": "他寺。正逢布薩。有僧昇座。將欲竪義。乃曰。",
    "T51n2073_002:0159c05": "竪論法相。深會聖言。何勞說戒。僧常聞耳。忽",
    "T51n2073_002:0159c06": "見一神形高丈餘。貌甚雄峻。來到座前。問竪",
    "T51n2073_002:0159c07": "義者。今是何日。答曰。是布薩日。神則以手",
    "T51n2073_002:0159c08": "搨之。曳于座下。委頓垂死。次問上座。搨曳",
    "T51n2073_002:0159c09": "同前。由是自勵。至終僧事私緣。竟無說欲。乃",
    "T51n2073_002:0159c10": "至疾重。輿而就僧。將終之日。延象入房。下床",
    "T51n2073_002:0159c11": "跪悔。唯陳宿觸而已。時當正午。遺誡而卒於",
    "T51n2073_002:0159c12": "鄴下東大覺寺。時春秋八十。即天保六年三",
    "T51n2073_002:0159c13": "月二日也。初範背儒入釋。崇信日增。寂想空",
    "T51n2073_002:0159c14": "門。永扗先習。言不及利。容無喜怒。每留意華",
    "T51n2073_002:0159c15": "嚴。為來報之業。夜禮千佛。為一世常資。末歲",
    "T51n2073_002:0159c16": "年事既隆。身力不齊。猶依六時。叩頭枕上。",
    "T51n2073_002:0159c17": "自有英達。罕能方駕。焉著華嚴疏五卷。十地",
    "T51n2073_002:0159c18": "地持維摩勝鬘。各有疏記。",
    "T51n2073_002:0159c19": "釋曇衍。姓夏候氏。南兗州人。初生而有牙齒",
    "T51n2073_002:0159c20": "具焉。七歲從學。聰敏超絕。十八舉秀才。遇",
    "T51n2073_002:0159c21": "聽光公法席。即稟歸戒。年二十三。投光出家。",
    "T51n2073_002:0159c22": "光即為受戒。聽涉無暇。乃損食息。然於藏旨",
    "T51n2073_002:0159c23": "有疑。諮詢碩學。皆反啟其志莫之能通。遂開",
    "T51n2073_002:0159c24": "拓寰宇。造華嚴經疏七卷。講事相仍毘贊玄",
    "T51n2073_002:0159c25": "理。聲辨雄亮。言會時機。自齊鄭燕趙。皆履法",
    "T51n2073_002:0159c26": "化。常隨義學千僧有餘。出家居士。近於五百。",
    "T51n2073_002:0159c27": "光終之後。華嚴大教。於茲再盛也。趙郡王",
    "T51n2073_002:0159c28": "高元海。膠州刺史杜弼。竝齊朝懿戚重臣。留",
    "T51n2073_002:0159c29": "情敬奉。僕射祖孝徵。奏為國都。緝諧道政。不",
    "T51n2073_002:0160a01": "墜玄網。以開皇元年三月十八日。忽告侍",
    "T51n2073_002:0160a02": "人。無常至矣。便誦念彌勒佛。聲氣俱盡。於時",
    "T51n2073_002:0160a03": "正中。旁僧同觀顏色怡悅。時年七十有九。衍",
    "T51n2073_002:0160a04": "每財之所拯。貧病為初。法之所被。如行先授。",
    "T51n2073_002:0160a05": "但見經像。必奉禮迎送。道遇貧陋。必悲憐垂",
    "T51n2073_002:0160a06": "泣。又恒樂聽戒往來兩闕。辛醒臭物。曾不目",
    "T51n2073_002:0160a07": "臨。下氣逼流。身出戶外。以清淨僧房不為熏",
    "T51n2073_002:0160a08": "教故也。未終之前。有夢見衍。朱衣螺髮。鬢",
    "T51n2073_002:0160a09": "垂於背。二童侍之昇空。而西北高逝。尋爾便",
    "T51n2073_002:0160a10": "終。時共以為。華嚴經中善財童子所求第三",
    "T51n2073_002:0160a11": "十二善知識。婆沙婆陀夜天之狀也。",
    "T51n2073_002:0160a12": "釋靈裕。俗姓趙氏。鉅鹿曲陽人也。年在童幼。",
    "T51n2073_002:0160a13": "每見形像沙門。則知迴向。聞屠殺聲相。愴然",
    "T51n2073_002:0160a14": "改容。六歲便隨母受戒。父強止之。誓心無毀。",
    "T51n2073_002:0160a15": "年七歲啟父出家。父以愛念。未之許也。裕私",
    "T51n2073_002:0160a16": "歎曰。不得七歲出家。一生壞矣。遂從師教訓。",
    "T51n2073_002:0160a17": "學業日新。十五丁父憂。苫塊毀瘠。杖而能起。",
    "T51n2073_002:0160a18": "服闋默往趙郡應覺寺。投寶禪師。求出家焉。",
    "T51n2073_002:0160a19": "寶觀其神彩。乃辭曰。吾為汝緣。吾非汝師。可",
    "T51n2073_002:0160a20": "往勝處也。遂赴定州。而受具足。則誦四分僧",
    "T51n2073_002:0160a21": "祇二戒。自寫其文。八日之中書誦竝了。後南",
    "T51n2073_002:0160a22": "逝障隆。於隱公所。遍學四分。又依憑公。獨",
    "T51n2073_002:0160a23": "聽十地。晨夕幽撿。發奇剖新。者咸共推之涅",
    "T51n2073_002:0160a24": "槃地論。皆博尋舊解。穿鑿新異。唯大集般若",
    "T51n2073_002:0160a25": "出自生知。雜心成實。皆窮巢穴。夏居十二。鄴",
    "T51n2073_002:0160a26": "京創講。名節既著。言令若新。預聽歸依。遂號",
    "T51n2073_002:0160a27": "為裕菩薩也。皆從受戒。三聚大法自此廣焉。",
    "T51n2073_002:0160a28": "至於華嚴一部。彌深留心。研鏡旨趣。時稱令",
    "T51n2073_002:0160a29": "家。會齊后染患。願聞斯典。照玄諸統舉裕以",
    "T51n2073_002:0160b01": "當之。時有雄鷄一頭。常隨眾聽。逮于講散。乃",
    "T51n2073_002:0160b02": "大鳴高飛。西南樹上。經夜而終。俄而疾遂有",
    "T51n2073_002:0160b03": "瘳。斯亦感通之明應也。內宮由是。施袈裟三",
    "T51n2073_002:0160b04": "百領。裕受而散之。齊安東王樓叡。致敬諸僧。",
    "T51n2073_002:0160b05": "次至裕前。不覺怖而流汗。退問知其異度。即",
    "T51n2073_002:0160b06": "奉為戒師。寶山一寺。裕之經始。叡為施主。傾",
    "T51n2073_002:0160b07": "撤金具。其潛德感人。又此類也。周氏滅齊。二",
    "T51n2073_002:0160b08": "教淪沒。乃潛形世壤。衣以暫衰三升之布。",
    "T51n2073_002:0160b09": "頭絰麻帶。如喪考妣。誓得佛法更始方襲舊",
    "T51n2073_002:0160b10": "儀。引同俗二十餘人。居於聚落。夜談正理。晝",
    "T51n2073_002:0160b11": "讀俗書。大隋運興。載昌釋教。裕德光先彥。即",
    "T51n2073_002:0160b12": "預搜揚。帝下詔曰。敬問相州大慈寺靈裕法",
    "T51n2073_002:0160b13": "師。朕遵崇三寶。歸向情深。願闡揚大乘。護持",
    "T51n2073_002:0160b14": "正法。法師梵行精厚。理義淵遠。弘通聖教。開",
    "T51n2073_002:0160b15": "導聾瞽。道俗欽仰。思作福田。京師天下具瞻。",
    "T51n2073_002:0160b16": "四方輻湊。故遠召法師。共營功德業。宜知朕",
    "T51n2073_002:0160b17": "意早入京也。法師乃步入長安時。年七十有",
    "T51n2073_002:0160b18": "四。勅遣勞待。令住興善。仍詔所司。盛集僧望。",
    "T51n2073_002:0160b19": "評立國統。眾議咸屬。莫有異詞。裕乃固讓。確",
    "T51n2073_002:0160b20": "乎不拔。遂抗表請還。帝即聽許。僕射高頴等。",
    "T51n2073_002:0160b21": "又表請留。帝則下勅令宜住此。裕曰。一國",
    "T51n2073_002:0160b22": "之主。義無二言。今復重留。情所未可。因告門",
    "T51n2073_002:0160b23": "人曰。王臣親附久有誓言。進則侮人輕法。退",
    "T51n2073_002:0160b24": "則不無遙敬。故吾斟□向背耳。尋復三勅固",
    "T51n2073_002:0160b25": "邀裕較執如上。帝語蘇威曰。朕知裕師剛正。",
    "T51n2073_002:0160b26": "是自在人。誠不可屈節。乃勅左僕射高頴。右",
    "T51n2073_002:0160b27": "僕射蘇威等諸公。詣寺宣旨。代大帝受戒悔",
    "T51n2073_002:0160b28": "罪。并送綾錦衣服絹三百段。助營山寺。御自",
    "T51n2073_002:0160b29": "注額。可號露泉寺。既至本鄉。勅問重沓。後",
    "T51n2073_002:0160c01": "聞鄴下唱言。自知別世。乃示誨善惡。勵諸門",
    "T51n2073_002:0160c02": "人。授筆制哀速終悲永殞詩二首。至于三更。",
    "T51n2073_002:0160c03": "忽覺異香滿室。內外驚之。靜慮口緣念佛。相",
    "T51n2073_002:0160c04": "繼達于明相。奄終于演空寺焉。春秋八十有",
    "T51n2073_002:0160c05": "八。即大業元年正月二十二日也。哀動山世。",
    "T51n2073_002:0160c06": "即殯於寶山靈泉寺側。起塔崇焉。初裕清貞",
    "T51n2073_002:0160c07": "潔己。正氣雲霄。高山景行。動成摸揩。甞母病",
    "T51n2073_002:0160c08": "綿篤。追赴已終。中路即還。其割愛弘道如是。",
    "T51n2073_002:0160c09": "甞向一處。敷演將半。忽見講主仍畜韮園。裕",
    "T51n2073_002:0160c10": "曰。弘法之始。為遣過源。惡業未傾。清道焉",
    "T51n2073_002:0160c11": "在。此講不可再也。宜即散。之便執錫持衣。徑",
    "T51n2073_002:0160c12": "辭而出。講主曰。法師但講。此業易異除耳。",
    "T51n2073_002:0160c13": "便即借請村人犁具。一時耕殺四十畆韮。斯",
    "T51n2073_002:0160c14": "可謂。如聞而行。或大德同集。間以言謔。乃",
    "T51n2073_002:0160c15": "裕之臨席。無不肅然自持諠鬧欣靜。所以下",
    "T51n2073_002:0160c16": "座尼眾。莫敢面參。而性剛威爽。服章麁弊。",
    "T51n2073_002:0160c17": "貴達之與斯下。承對一焉。去來自彼。曾無",
    "T51n2073_002:0160c18": "迎送。故鄴下諺曰。衍法師。伏道不伏俗。裕法",
    "T51n2073_002:0160c19": "師。道俗俱伏。誠其應對無思。發言成論故也。",
    "T51n2073_002:0160c20": "自前後行施。悲敬兼之。袈裟為惠。出過千領。",
    "T51n2073_002:0160c21": "病苦所及。醫療繁多。但得厚味。先命奉僧。身",
    "T51n2073_002:0160c22": "預倫伍。片無貯納。講授之際。正面西方。凡所",
    "T51n2073_002:0160c23": "涕唾。一生無棄。身無擇行。口無擇言。人畜訓",
    "T51n2073_002:0160c24": "誨。絕於呵捶。乃至責問童稚。誡約門人。皆自",
    "T51n2073_002:0160c25": "述己名。號彼仁者。苦辭切斷。無不淚流。若言",
    "T51n2073_002:0160c26": "行有違。即不同止。非律所許。寺法不停。女人",
    "T51n2073_002:0160c27": "尼眾。誓不授戒。及所住房。不令登踐。斯勵格",
    "T51n2073_002:0160c28": "後代之弘略也。沙彌受具。和上德難。故盡報",
    "T51n2073_002:0160c29": "不行。自餘師證。至時臨眾。若授以三聚。則七",
    "T51n2073_002:0161a01": "眾備傳故。使弘法之時方聽女眾入寺。竝後",
    "T51n2073_002:0161a02": "入先出。直往無留。致有法席清嚴響傳宇內",
    "T51n2073_002:0161a03": "者供給不預沙彌。身服清修。不御綾綺。垂",
    "T51n2073_002:0161a04": "裙則踝上四指。衫袖則僅與肘齊。祇支極長",
    "T51n2073_002:0161a05": "至脛而已。誤見衣制過度。則處眾割之。故方",
    "T51n2073_002:0161a06": "裙正背。大氈被褥皮革。上色錢寶物等。竝不",
    "T51n2073_002:0161a07": "入房。祇支五條。由來以布。縱有繒帛。終以惠",
    "T51n2073_002:0161a08": "人。餘則敗納而已。自年三十。即在著述。造",
    "T51n2073_002:0161a09": "華嚴疏及旨歸合九卷。自餘內外章疏傳記",
    "T51n2073_002:0161a10": "等總百餘卷。現行於代。然東夏法流。化儀異",
    "T51n2073_002:0161a11": "等。至於立教施行取信千載者。裕其一焉。",
    "T51n2073_002:0161a12": "釋慧藏。姓郝氏。趙國平棘人。十一出家。未登",
    "T51n2073_002:0161a13": "具戒。則講涅槃。後聽智論十地華嚴般若等。",
    "T51n2073_002:0161a14": "博見之舉。罕不伏焉。年踰不惑。乃潛千鵲",
    "T51n2073_002:0161a15": "山。枕石漱流。澄心玄奧。每研味群典。而以華",
    "T51n2073_002:0161a16": "嚴為本。雖洞盡幽微。而謙虛自退。仰詫聖助。",
    "T51n2073_002:0161a17": "希示是非。登時夜降靈感。空中有聲。言是是。",
    "T51n2073_002:0161a18": "既聞斯告。因撰義疏。躬自傳揚。往預學流。",
    "T51n2073_002:0161a19": "普皆飡攝。齊主武成降書。邀請於大極殿。",
    "T51n2073_002:0161a20": "開闡此經。法侶雲繁。士族咸集。時共榮之。為",
    "T51n2073_002:0161a21": "大觀盛也。自爾專弘此部。傳習彌布。屬周毀",
    "T51n2073_002:0161a22": "經道。剗迹人間。拪息煙霞。保護玄納。隋初",
    "T51n2073_002:0161a23": "開法則預出家。文帝曩敬德音。遠遣徵請。",
    "T51n2073_002:0161a24": "蒲輪既降。謁帝承明。遂陳玄奧。允副天旨。則",
    "T51n2073_002:0161a25": "六大德之一也。有勅。加之殊禮。故二紀之內。",
    "T51n2073_002:0161a26": "四時不墜焉。以大業元年十一月二十九日。",
    "T51n2073_002:0161a27": "遘疾卒于空觀寺。春秋八十有四。臨終屬使",
    "T51n2073_002:0161a28": "露骸。弟子奉遵遺訣。陳屍林麓。掩骸修塔。",
    "T51n2073_002:0161a29": "樹于終南至相寺之前峯焉。",
    "T51n2073_002:0161b01": "釋靈幹。姓李氏。金城狄道人。祖相封於上黨。",
    "T51n2073_002:0161b02": "遂隨封而遷焉。年十歲志樂聞法。情欣背俗。",
    "T51n2073_002:0161b03": "親弗違之。十四投鄴京大莊嚴寺衍法師為",
    "T51n2073_002:0161b04": "弟子。晝夜遵奉。無怠寸陰。而每入講堂。想處",
    "T51n2073_002:0161b05": "天宮無異也。十八覆講華嚴十地。初開宗本。",
    "T51n2073_002:0161b06": "僉共美之。周武滅法。居家奉戒。隋開佛日。則",
    "T51n2073_002:0161b07": "當高選。幹每講此經。亟延涼燠。四方進結。塵",
    "T51n2073_002:0161b08": "接相望。開皇七年。勅令住興善寺。為譯經證",
    "T51n2073_002:0161b09": "義沙門。至十七年。遇疾悶絕。唯心不冷。未敢",
    "T51n2073_002:0161b10": "藏殯。後醒云。我往兜率天。見休遠二法師。竝",
    "T51n2073_002:0161b11": "坐華臺。光暉絕世。謂幹曰。汝與我諸弟子。後",
    "T51n2073_002:0161b12": "皆生此矣。因爾覺悟。重增故業。端然觀行。絕",
    "T51n2073_002:0161b13": "交人物。及大業三年。置大禪定。有勅擢為道",
    "T51n2073_002:0161b14": "場上座。僧徒一盛。匡救有功。至八年正月卒",
    "T51n2073_002:0161b15": "於寺。春秋七十有八。乃火葬於終南之陰。初",
    "T51n2073_002:0161b16": "幹志奉華嚴。常依經本。作蓮華藏世界海觀",
    "T51n2073_002:0161b17": "及彌勒天宮觀。至于疾甚。目精上視。不與人",
    "T51n2073_002:0161b18": "對。久乃如常。沙門童真問疾在側。幹謂真曰。",
    "T51n2073_002:0161b19": "向見青衣童子引至兜率天宮。而天樂非久。",
    "T51n2073_002:0161b20": "終墜輪迴。蓮華藏是所圖也。不久氣絕。須臾",
    "T51n2073_002:0161b21": "復通。真問。何所見耶。幹曰。見大水遍滿。華",
    "T51n2073_002:0161b22": "如車輪。幹坐其上。所願足矣。尋爾便卒。",
    "T51n2073_002:0161b23": "華嚴經傳記卷第二"
}