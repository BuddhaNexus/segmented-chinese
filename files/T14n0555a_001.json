{
    "T14n0555a_001:0906b25": "No. 555",
    "T14n0555a_001:0906b26": "五母子經",
    "T14n0555a_001:0906b28": "吳月氏國居士支謙譯",
    "T14n0555a_001:0906b29": "[0906b29] 昔者有阿羅漢在山中奉行道業。有一小",
    "T14n0555a_001:0906c01": "兒年始七歲，大好道法，辭母出家，求作沙",
    "T14n0555a_001:0906c02": "彌，隨大沙門，於山中學道，給師所須，誦經",
    "T14n0555a_001:0906c03": "行道，時無有懈。至年八歲得慧眼，能通視",
    "T14n0555a_001:0906c04": "無極；耳能徹聽，天上、天下所為善惡，皆",
    "T14n0555a_001:0906c05": "聞知之；身能飛行，所在至到能分一身及",
    "T14n0555a_001:0906c06": "人自化，無所不作；自知宿命，所從來生，及人",
    "T14n0555a_001:0906c07": "民、蚑行、蠕動之類所經歷善惡之道，皆悉",
    "T14n0555a_001:0906c08": "知之。先世宿命為五母子時，便坐自笑。[0906c08] 其",
    "T14n0555a_001:0906c09": "師問：「何等而笑？」[0906c09] 沙彌答言：「無所笑也。」[0906c09] 師曰：",
    "T14n0555a_001:0906c10": "「是山中亦無歌唱、伎樂，汝笑嗤我耳？」[0906c10] 沙彌",
    "T14n0555a_001:0906c11": "答言：「不敢笑師，但自笑耳。我一身為五母",
    "T14n0555a_001:0906c12": "作子。母皆為我晝夜啼哭，感傷愁毒，不能",
    "T14n0555a_001:0906c13": "自止；常念子憂思，未常忽忘。我自念一身",
    "T14n0555a_001:0906c14": "而憂毒五家，以是笑耳，不敢笑師。[0906c14] 「我與第",
    "T14n0555a_001:0906c15": "一母作子時，&#x7ADD;&#x96A3;亦復生子，與我同日而生。",
    "T14n0555a_001:0906c16": "其子出入行步，我母見之，便悲念：『我子在者，",
    "T14n0555a_001:0906c17": "亦當出入行步如是。』愁毒淚下如雨，悲言念",
    "T14n0555a_001:0906c18": "子。[0906c18] 「我為第二母作子時，我短命又早死。我",
    "T14n0555a_001:0906c19": "母見人乳兒，便念乳我，悲哀涕泣，言念我子。",
    "T14n0555a_001:0906c20": "[0906c20] 「我為第三母作子時，我年十歲，復少死。母",
    "T14n0555a_001:0906c21": "臨食悲哭泣淚，言念：『我子在者，亦當與我共",
    "T14n0555a_001:0906c22": "食。捨我死去，使我獨食。』哽咽言念我。[0906c22] 「復為",
    "T14n0555a_001:0906c23": "第四母作子時，我薄命先死。我等輩娶婦，",
    "T14n0555a_001:0906c24": "我母見之，即念：『我子在者，亦當為子娶婦。』言：",
    "T14n0555a_001:0906c25": "『我何負蒼天而殺我子！』[0906c25] 「復為第五母作子時，",
    "T14n0555a_001:0906c26": "我始年七歲，好道辭家，捨母隨師，入山求",
    "T14n0555a_001:0906c27": "道，得羅漢道。我母日日啼哭言：『我生一子，",
    "T14n0555a_001:0906c28": "隨師學道，不知所在，飢飽寒溫，不知生死，",
    "T14n0555a_001:0906c29": "不復相見。』愁毒言念我子。[0906c29] 「是五母適共一會，",
    "T14n0555a_001:0907a01": "各各言亡我子，相對啼哭，不能相止。是我",
    "T14n0555a_001:0907a02": "一身一魄，展轉而與五母腹中作子，固疑惑",
    "T14n0555a_001:0907a03": "人，而使眾悲哭發狂，但共念我一身耳，各",
    "T14n0555a_001:0907a04": "欲自殺，是故笑耳。[0907a04] 「發念世間凡人，不知死",
    "T14n0555a_001:0907a05": "當有所至生，皆共言死耳。凡人何能知死",
    "T14n0555a_001:0907a06": "當有生，作善自得其福，作惡得其殃，不有",
    "T14n0555a_001:0907a07": "所遺人。在世間皆為惡業，無所畏難，死後當",
    "T14n0555a_001:0907a08": "入泰山地獄中，苦痛極哉，後悔無所復及。[0907a08] 「我",
    "T14n0555a_001:0907a09": "厭世間勤苦，故辭父母，入山精進求道。今",
    "T14n0555a_001:0907a10": "我目見畜生、餓鬼、地獄中代之恐怖。今被蒙",
    "T14n0555a_001:0907a11": "佛恩，得聞經法。今我日夜憐傷五母不能",
    "T14n0555a_001:0907a12": "自脫反憂，我所求願皆以得，念世間人展",
    "T14n0555a_001:0907a13": "轉相生，亦復相笑，無有休息。身皆歸土，魂",
    "T14n0555a_001:0907a14": "當所作，隨其善惡，皆不能自拔。斷其恩愛，",
    "T14n0555a_001:0907a15": "能離貪欲，可得度脫。我以不復與生死會，",
    "T14n0555a_001:0907a16": "我恨身以斷，如人不種，當泥洹道最樂，長復",
    "T14n0555a_001:0907a17": "與勤苦。」[0907a17] 為師說之，已便飛去。"
}