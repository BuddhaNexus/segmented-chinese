{
    "T21n1289_001:0367b06": "佛說金毘羅童子威德經",
    "T21n1289_001:0367b08": "大廣智不空密譯",
    "T21n1289_001:0367b09": "如是我聞。一時佛在忉利天歡喜園中波利",
    "T21n1289_001:0367b10": "質多羅樹下寶宮殿。如來是無量智慧命。諸",
    "T21n1289_001:0367b11": "眾生作一子想。是時有百千萬億恒河沙那",
    "T21n1289_001:0367b12": "由他諸大菩薩。及聲聞緣覺辟支佛四道果",
    "T21n1289_001:0367b13": "者。又有百千光。無量比丘比丘尼優婆塞",
    "T21n1289_001:0367b14": "優婆夷。天龍夜叉乾闥婆阿修羅迦樓羅緊",
    "T21n1289_001:0367b15": "那羅摩睺羅伽人非人等。皆悉遇斯光如身",
    "T21n1289_001:0367b16": "毛皆竪。自身所有光明隱蔽不現。及此三千",
    "T21n1289_001:0367b17": "大千世界。上至三十三天。下至十八重地獄。",
    "T21n1289_001:0367b18": "所有日月南斗北辰。及諸天宮龍宮諸神仙",
    "T21n1289_001:0367b19": "等宮。天魔外道宮殿。皆悉震動自失光明。身",
    "T21n1289_001:0367b20": "體戰悼不能自持。爾時文殊師利菩薩。即從",
    "T21n1289_001:0367b21": "座起前詣佛所。五體投地頂禮佛足。白佛言。",
    "T21n1289_001:0367b22": "今日如來以大正遍知力威德自在。普放如",
    "T21n1289_001:0367b23": "是光明。令十方世界皆悉金色。又波利質多",
    "T21n1289_001:0367b24": "羅樹圍。千萬億那由他恒河沙過去諸佛所。",
    "T21n1289_001:0367b25": "及現在諸佛所。及諸天宮龍宮。參辰日月天",
    "T21n1289_001:0367b26": "魔波旬。悉大恐怖擗地而倒。大覺世尊。願為",
    "T21n1289_001:0367b27": "我等四眾說是神光自在之力。我從無量千",
    "T21n1289_001:0367b28": "萬億那由他恒河沙。過去諸佛所有現在諸",
    "T21n1289_001:0367b29": "佛所有。未曾覩此神光之相。願為說也。",
    "T21n1289_001:0367c01": "爾時文殊師利法王子菩薩摩訶薩欲自決",
    "T21n1289_001:0367c02": "疑。及觀四眾咸悉疑惑。欲重宣此義。而說偈",
    "T21n1289_001:0367c03": "言。",
    "T21n1289_001:0367c04": "　大雄猛世尊　　師子奮迅王",
    "T21n1289_001:0367c05": "　神光遍十方　　天宮諸龍宮",
    "T21n1289_001:0367c06": "　參辰日月天　　并此三千界",
    "T21n1289_001:0367c07": "　咸悉作金色　　自身及他身",
    "T21n1289_001:0367c08": "　威德自隱沒　　天人阿修羅",
    "T21n1289_001:0367c09": "　四眾大怖畏　　唯願天中天",
    "T21n1289_001:0367c10": "　為我顯斯法",
    "T21n1289_001:0367c11": "爾時文殊師利法王子。說此偈已。時眾會中",
    "T21n1289_001:0367c12": "復有百千萬億天人阿修羅等。及比丘比丘",
    "T21n1289_001:0367c13": "尼優婆塞優婆夷人非人等。咸皆有疑各從",
    "T21n1289_001:0367c14": "座起異口同音前詣佛所。而說偈言。",
    "T21n1289_001:0367c15": "　善哉天中天　　久遠成正覺",
    "T21n1289_001:0367c16": "　今日得自在　　普放大光明",
    "T21n1289_001:0367c17": "　其光皆五色　　隱蔽三千界",
    "T21n1289_001:0367c18": "　我從久遠來　　未曾遇斯瑞",
    "T21n1289_001:0367c19": "　唯願大慈悲　　顯說斯妙義",
    "T21n1289_001:0367c20": "時諸天人說是偈已。重白佛言世尊。唯願世",
    "T21n1289_001:0367c21": "尊開我迷昧。大慈大悲速為我說。爾時如來",
    "T21n1289_001:0367c22": "光明日光曜還來遶佛三匝。從佛頂入普告",
    "T21n1289_001:0367c23": "大眾。今日如來憐愍眾生如羅睺羅。又令一",
    "T21n1289_001:0367c24": "切有情皆得出離三途苦難。說此語時。會中",
    "T21n1289_001:0367c25": "有六師外道。尼乾子等而為上首。從座而起",
    "T21n1289_001:0367c26": "白佛言。瞿曇先言令一切眾生得離三塗之",
    "T21n1289_001:0367c27": "苦。又言我憐愍諸有情如羅睺羅者。是事皆",
    "T21n1289_001:0367c28": "悉妄語。汝瞿曇近出釋宮。於雪山間六年修",
    "T21n1289_001:0367c29": "道。今稱我得成等正覺轉大法輪。誑諸眾生",
    "T21n1289_001:0368a01": "皆令墮落地獄。汝瞿曇雖是釋眾。久居山間",
    "T21n1289_001:0368a02": "多學幻術或學妖魅。虛誑眾生諂稱我得道",
    "T21n1289_001:0368a03": "果。瞿曇若得道果具一切智。汝若得道果成",
    "T21n1289_001:0368a04": "正覺者。云何道來道去生滅無定。瞿曇即非",
    "T21n1289_001:0368a05": "一切智。若言具一切智者。瞿曇既有無量神",
    "T21n1289_001:0368a06": "力。於此會中有無窮眾生。令墮地獄云何救",
    "T21n1289_001:0368a07": "濟。是時六師外道踴身空中。起大猛火乃放",
    "T21n1289_001:0368a08": "大風雨。或時手化出刀山。或時出猛火。令",
    "T21n1289_001:0368a09": "一切來聽法者。皆悉受大苦惱。或震動三千",
    "T21n1289_001:0368a10": "大千世界。或時令地分裂湧出濩湯。或時令",
    "T21n1289_001:0368a11": "忉利天歡喜園波利質多羅樹皆悉摧折。或",
    "T21n1289_001:0368a12": "空中化出山。或時擎大石。或時東西南北騰",
    "T21n1289_001:0368a13": "空。自在行住坐臥無有障礙。是時眾會各作",
    "T21n1289_001:0368a14": "是言。實是如來無一切智對於外道。是彼",
    "T21n1289_001:0368a15": "外道實具一切智勝於如來。又諸眾生眾會",
    "T21n1289_001:0368a16": "各作是言。沙門瞿曇近出釋宮至於雪山。今",
    "T21n1289_001:0368a17": "云成佛。既得成佛即令具一切智。是彼瞿曇",
    "T21n1289_001:0368a18": "但說人空法空。無有是處。我等不可取信也。",
    "T21n1289_001:0368a19": "既得成正覺者。云何是彼瞿曇伯叔弟提婆",
    "T21n1289_001:0368a20": "達多。日夜惱亂何不降伏。如彼一人尚不能",
    "T21n1289_001:0368a21": "化。云何能化人天及諸菩薩耶。此外道從無",
    "T21n1289_001:0368a22": "量劫來。修集不可思議法門。今顯如是大自",
    "T21n1289_001:0368a23": "在力。我等速歸依外道。堪與我等作大和尚。",
    "T21n1289_001:0368a24": "我等速詣向彼受學。爾時如來結跏趺坐。入",
    "T21n1289_001:0368a25": "於旋陀羅尼三昧。從其頂毫放千光明。一一",
    "T21n1289_001:0368a26": "光中各百千化佛。復放千光明。遍照此三千",
    "T21n1289_001:0368a27": "大千世界。上至非想非非想天。下照四十二",
    "T21n1289_001:0368a28": "億恒河沙等世界。其光復照東方四十二億",
    "T21n1289_001:0368a29": "恒河沙佛國。東西南北四維上下皆悉普照。",
    "T21n1289_001:0368b01": "于時十方大地六反震動。天雨寶華繽紛而",
    "T21n1289_001:0368b02": "下。是光中化佛各出種種音聲。復散無價香",
    "T21n1289_001:0368b03": "各作是言。今日如來大慈大悲。愍念眾生故",
    "T21n1289_001:0368b04": "顯斯瑞。其震動者有二種。一者大動。二者小",
    "T21n1289_001:0368b05": "動。所為此三千大千世界。及須彌山鐵圍山",
    "T21n1289_001:0368b06": "目真隣陀山摩訶目真隣陀山。悉皆震動者",
    "T21n1289_001:0368b07": "名為小動。大動者為十方大地。上至四十二",
    "T21n1289_001:0368b08": "億恒河沙世界。下至清淨無垢王如來佛所。",
    "T21n1289_001:0368b09": "其中所有江河大海。及諸小山大山日宮月",
    "T21n1289_001:0368b10": "宮星辰等天。皆悉震動六反大動名為大動。",
    "T21n1289_001:0368b11": "爾時十方諸佛及諸大菩薩聲聞緣覺辟支佛",
    "T21n1289_001:0368b12": "等普來雲集。一一菩薩各有二萬眷屬來詣",
    "T21n1289_001:0368b13": "佛所。諸菩薩等眾諸佛。各隨面門放五色光。",
    "T21n1289_001:0368b14": "亦遍照十方世界。時彼諸外道惛亂迷悶。所",
    "T21n1289_001:0368b15": "有威光並隱悉沒。其地踴出鑊湯。變成阿耨",
    "T21n1289_001:0368b16": "大池。其受苦眾生。各乘白寶蓮華從地踊出。",
    "T21n1289_001:0368b17": "此諸外道變成火聚。自燒其身昇空而去。時",
    "T21n1289_001:0368b18": "十方諸佛及諸菩薩各作是讚言。善哉善哉",
    "T21n1289_001:0368b19": "大雄猛世尊。能與眾生作大福田。令諸外道",
    "T21n1289_001:0368b20": "悉皆退散。所有受苦眾生皆令離苦。實歎希",
    "T21n1289_001:0368b21": "有正覺世尊。時彼來眾會見是事已。咸皆善",
    "T21n1289_001:0368b22": "眼各捨邪心。歸依於佛求諸善事。至心懺悔",
    "T21n1289_001:0368b23": "各得證果。爾時如來告文殊師利言。善男子",
    "T21n1289_001:0368b24": "我於無量劫修三摩跋陀。為諸有情悉得解",
    "T21n1289_001:0368b25": "脫。如來又有無量甚深陀羅尼門。為諸眾生",
    "T21n1289_001:0368b26": "斷一切業障。善男子汝今諦聽吾當為汝顯。",
    "T21n1289_001:0368b27": "說此語時此會中大眾。及十方諸佛諸大菩",
    "T21n1289_001:0368b28": "薩聲聞緣覺五通神仙。於如來前發大弘願。",
    "T21n1289_001:0368b29": "白佛言世尊。今日如來以大悲力。欲顯大神",
    "T21n1289_001:0368c01": "力功德圓滿陀羅尼。我等諸侍從眾亦有大",
    "T21n1289_001:0368c02": "陀羅尼。於五濁惡世中饒益眾生。唯願世尊",
    "T21n1289_001:0368c03": "許我等說。是彼菩薩及諸聲聞緣覺所獻神",
    "T21n1289_001:0368c04": "呪。各現變相本業因緣。饒益有情神通自在。",
    "T21n1289_001:0368c05": "一一菩薩各作是語。我此神呪堪與眾生作",
    "T21n1289_001:0368c06": "大福田。於如來前獻最後供。其數有八十恒",
    "T21n1289_001:0368c07": "河沙等那由他眾。各作是說。爾時如來密化",
    "T21n1289_001:0368c08": "自身。於大會中作金毘羅童子。身長千尺復",
    "T21n1289_001:0368c09": "有千頭。身生千臂大叫哮吼。是彼十方諸獻",
    "T21n1289_001:0368c10": "呪眾菩薩。及諸聲聞虛空隱沒共不現。唯有",
    "T21n1289_001:0368c11": "童子一身更無有人。于時如來告大會。汝等",
    "T21n1289_001:0368c12": "勿怖各現本處。是菩薩及一切所獻呪者。皆",
    "T21n1289_001:0368c13": "悉除心怖畏現其本身。爾時阿難從座而起。",
    "T21n1289_001:0368c14": "前詣佛所白佛言。如來是彼童子有何威力",
    "T21n1289_001:0368c15": "修何智慧。現如是神通之相。十方諸來菩薩",
    "T21n1289_001:0368c16": "及諸眾生如來。各顯現所呪並悉隱沒。唯獨",
    "T21n1289_001:0368c17": "一身無有過者。爾時阿難欲重宣此義。而說",
    "T21n1289_001:0368c18": "偈言。",
    "T21n1289_001:0368c19": "　世尊大自在　　威德無有比",
    "T21n1289_001:0368c20": "　我從久遠劫　　未聞如是事",
    "T21n1289_001:0368c21": "　唯願大聖尊　　顯說所由以",
    "T21n1289_001:0368c22": "說此偈已重白佛言。願為我等說是神通之",
    "T21n1289_001:0368c23": "相。",
    "T21n1289_001:0368c24": "爾時佛告阿難及諸大眾。善男子我於無量",
    "T21n1289_001:0368c25": "劫來難行。種種智種種慧為求法故。頭目髓",
    "T21n1289_001:0368c26": "腦喜悅布施為求正法故。今日得正覺降於",
    "T21n1289_001:0368c27": "欲界魔故。又令五濁眾生聞我此呪。令得遠",
    "T21n1289_001:0368c28": "離三塗故。善男子若諸有情比丘比丘尼優",
    "T21n1289_001:0368c29": "婆塞優婆夷清信男清信女。欲成大法擬出",
    "T21n1289_001:0369a01": "世間。或在世間者發意救大苦難。或於世間",
    "T21n1289_001:0369a02": "作大醫王。善療眾病者。欲降諸天魔制於外",
    "T21n1289_001:0369a03": "道者。當於二七日間空一淨室。白月圓滿日",
    "T21n1289_001:0369a04": "香泥塗地隨心所造壇中著種種菓子。及採",
    "T21n1289_001:0369a05": "白花供養。若冬月無花者。以五色雜綵剪作",
    "T21n1289_001:0369a06": "花散壇中。晝夜三時行道禮拜。誦呪日誦三",
    "T21n1289_001:0369a07": "千夜誦六千。行道身著白衣三日一浴。出入",
    "T21n1289_001:0369a08": "衣別黃帛。纏頭。其壇四角柏木作桂。一面",
    "T21n1289_001:0369a09": "懸八幡四八三十二。壇中置一百瓷香爐。燒",
    "T21n1289_001:0369a10": "沈水香及薰陸香白膠香等。其壇夜間慎勿",
    "T21n1289_001:0369a11": "著燈。暗誦其呪。行人面向西起誦呪勿坐也。",
    "T21n1289_001:0369a12": "至滿七日及以至二七日來。離諸貪著及遠",
    "T21n1289_001:0369a13": "房室。夜間止宿獨須一室。勿共別人臥宿。又",
    "T21n1289_001:0369a14": "善男子行人食飲。勿令婦人造之。男子作之",
    "T21n1289_001:0369a15": "當與行人。作飲食柴亦須薰香。擇取好時者。",
    "T21n1289_001:0369a16": "水亦取淨泉用之。其作食之人。常當誦呪。飯",
    "T21n1289_001:0369a17": "具熟以便盛印之。若不爾者被惡神噉香美。",
    "T21n1289_001:0369a18": "行人食無味。善男子若依奉行者。悟達一切",
    "T21n1289_001:0369a19": "徹表玄靈。",
    "T21n1289_001:0369a20": "爾時如來慈光威德最勝法輪顯說祕言徐徐",
    "T21n1289_001:0369a21": "唱曰。",
    "T21n1289_001:0369a22": "南無大自在力威化身金毘羅童子吼王佛。",
    "T21n1289_001:0369a23": "南無清淨海幢功德大自在釋迦牟尼佛。",
    "T21n1289_001:0369a24": "南無四十八願真等正覺無瑕穢佛。",
    "T21n1289_001:0369a25": "南無十方諸佛無邊化應報身。",
    "T21n1289_001:0369a26": "名冥幽顯金剛力士。聽說此本業降伏魔王",
    "T21n1289_001:0369a27": "登正覺菩提之神妙殊呪。願十方菩薩十八",
    "T21n1289_001:0369a28": "夢王。一一明聽我所說大勝金毘羅童子降",
    "T21n1289_001:0369a29": "天魔術妙神呪陀羅尼。",
    "T21n1289_001:0369b01": "唵[口*悉]唎陀(上音引反長陀聲)啒[口*聿]哣(短反音引)栖迷吽(長引吽聲反)",
    "T21n1289_001:0369b02": "呪已三千大千六反震動。十方諸佛及諸菩",
    "T21n1289_001:0369b03": "薩皆證究竟。菩薩聲聞緣覺六通神仙三明",
    "T21n1289_001:0369b04": "大士辟支及諸小菩薩等。皆獲正真覺之道。",
    "T21n1289_001:0369b05": "空中雨寶華繽紛而下。普佛世界香風吹動。",
    "T21n1289_001:0369b06": "天鼓自鳴。水鳥寶林處處皆有。各出種種妙",
    "T21n1289_001:0369b07": "音。讚歎諸佛不可思議神力。",
    "T21n1289_001:0369b08": "爾時會中有一菩薩名曰藥王。從座立而合",
    "T21n1289_001:0369b09": "掌恭敬。白佛言如來。說如是自在神妙陀羅",
    "T21n1289_001:0369b10": "尼。十方諸佛皆從此度。我從昔來未聞是呪。",
    "T21n1289_001:0369b11": "世界我亦從無量劫來。修習眾大陀羅尼及",
    "T21n1289_001:0369b12": "三摩跋陀門。我於無量佛所。久聞說諸陀",
    "T21n1289_001:0369b13": "羅尼門。我自在亦修持。未曾聞如來以是陀",
    "T21n1289_001:0369b14": "羅尼耶。世尊我等今日發意。修習學此法門。",
    "T21n1289_001:0369b15": "及助如來宣揚教化。唯願世尊許我受持。爾",
    "T21n1289_001:0369b16": "時世尊讚言。善哉善哉善男子。汝能於如來",
    "T21n1289_001:0369b17": "密藏發意修行及助我法。今正是時。我速說",
    "T21n1289_001:0369b18": "如來知見。令諸眾生必得解脫。時藥王菩薩",
    "T21n1289_001:0369b19": "等及四眾。聞佛許可皆大歡喜一心諦聽受",
    "T21n1289_001:0369b20": "持。藥王菩薩白佛言。世尊若有諸眾生。欲",
    "T21n1289_001:0369b21": "在世間復求出世間者。發意如來像法滅時",
    "T21n1289_001:0369b22": "擬護持使不斷絕者。或發大猛心。欲求如來",
    "T21n1289_001:0369b23": "禪定智慧者。或救眾生苦難者。先須持如來",
    "T21n1289_001:0369b24": "神呪十萬遍然行諸方法。世尊若有修行人。",
    "T21n1289_001:0369b25": "求見世辯才智者。取訶梨勒七顆白檀香一",
    "T21n1289_001:0369b26": "大兩燒作灰。當顆各別燒白密和。每顆復作",
    "T21n1289_001:0369b27": "七丸。七七四十九丸。將藥向釋迦像前呪一",
    "T21n1289_001:0369b28": "千八遍。平旦時服一丸。於七七日間服盡。身",
    "T21n1289_001:0369b29": "中所有三十六藏。髮毛爪齒皮革血肉。筋脈",
    "T21n1289_001:0369c01": "骨髓心肺脾腎。肝膽胞胃大腸小腸。屎尿涕",
    "T21n1289_001:0369c02": "唾涎沫汗痰肪[狦(狂王)+月]膜[月*昆][月*寧]。身中如是不淨",
    "T21n1289_001:0369c03": "之物並皆除斷。身如瑠璃內外明徹。辯才天",
    "T21n1289_001:0369c04": "中及諸天羅漢。六通神仙皆作導首。其藥惟",
    "T21n1289_001:0369c05": "忌五辛及酒肉女色等。復次若欲入海龍宮",
    "T21n1289_001:0369c06": "取龍左耳如意寶珠者。先誦前呪一萬遍。取",
    "T21n1289_001:0369c07": "菖蒲根三兩。安息香和搗。向釋迦像前。白密",
    "T21n1289_001:0369c08": "和之作丸。丸如豆許大。以呪呪一百八遍。",
    "T21n1289_001:0369c09": "廣繫前壇。將藥壇中燒之。令彼龍宮振烈",
    "T21n1289_001:0369c10": "崩摧大海枯竭。彼諸龍王及阿修羅王宮等。",
    "T21n1289_001:0369c11": "悉碎如微塵。其龍惶怕莫知所以。行人若遣",
    "T21n1289_001:0369c12": "蘇息知其所須者。取白密甘松香和彼藥燒。",
    "T21n1289_001:0369c13": "某龍覺悟及知是人須此寶珠。兩手捧獻行",
    "T21n1289_001:0369c14": "人。欲令彼龍宮及阿修羅宮復舊者。勿燒彼",
    "T21n1289_001:0369c15": "藥。宮即如舊也。復次世尊。若欲修此文殊",
    "T21n1289_001:0369c16": "救萬病者。當取訶梨勒掩菓五兩和搗羅篩。",
    "T21n1289_001:0369c17": "先誦前呪一百八遍。即從於佛前[跍*月]跪。一心",
    "T21n1289_001:0369c18": "發大慈心。作醫王想。取男子乳和了。後誦一",
    "T21n1289_001:0369c19": "千八遍。獻佛三日然後取用療病。世尊若人",
    "T21n1289_001:0369c20": "患瘖瘂者。與少分服之百日即語。復次若人",
    "T21n1289_001:0369c21": "患眼。於深室護風。塗藥三日即差。又法若",
    "T21n1289_001:0369c22": "患聾者。取藥和白膠帶渧之即差。又法若",
    "T21n1289_001:0369c23": "人患疼者。塗藥即差。又法若人患跛者。塗",
    "T21n1289_001:0369c24": "藥七日即差。又法若人患三十六種大風",
    "T21n1289_001:0369c25": "者。取藥和井花水服之。三日即差。又法欲",
    "T21n1289_001:0369c26": "禁山中百蛇蟲諸大禽獸及象馬牛羊鳥雀等",
    "T21n1289_001:0369c27": "並總不安。當取柏木三尺廣四寸。取藥和書",
    "T21n1289_001:0369c28": "禁文上。其文如是。諸蟲及獸不得在山。若",
    "T21n1289_001:0369c29": "用彼著。我汝當害。彼慇懃木上。書此文向",
    "T21n1289_001:0370a01": "佛前。復誦前呪三千遍作[檎离+土]釘著高山。七獸",
    "T21n1289_001:0370a02": "日內切獸即至彼文處。及百虫鳥雀蚖蛇蜣",
    "T21n1289_001:0370a03": "蜋。諸虫並集其處。又法若欲木[樊大+木]樹令變",
    "T21n1289_001:0370a04": "者。取藥許少分和水[口*孫]之。三日間作大柏樹。",
    "T21n1289_001:0370a05": "又法若人令長壽者。取藥和井花水呪七",
    "T21n1289_001:0370a06": "遍。服即長壽命長三劫。又法若令人轉老",
    "T21n1289_001:0370a07": "作少者。取生石蜜和藥塗面及塗髮。即如三",
    "T21n1289_001:0370a08": "十五男女相似。又法若令人愛樂者。取藥",
    "T21n1289_001:0370a09": "和金帶行。眾人敬愛。又法若欲講妙法者。",
    "T21n1289_001:0370a10": "取藥塗心。敢眾舌心開辯才。又法若欲令",
    "T21n1289_001:0370a11": "人端正者。取藥和水洗面。數日即端正。又",
    "T21n1289_001:0370a12": "法若欲令斷五穀者。取藥和棗服之。三七日",
    "T21n1289_001:0370a13": "即差不食。又法若人多蛆惡姤忌者。取藥",
    "T21n1289_001:0370a14": "塗心。即不蛆惡姤忌。又法若人多貪者。取",
    "T21n1289_001:0370a15": "藥和銅末與服之。即不貪。又法若人多婬",
    "T21n1289_001:0370a16": "者。取藥與服七日永不婬也。又法若人多",
    "T21n1289_001:0370a17": "受殺者。取藥與塗身。即永不殺也。又法若",
    "T21n1289_001:0370a18": "欲令屠兒不殺一切猪羊者。取藥塗刀即殺",
    "T21n1289_001:0370a19": "不得。又法若愛獵者。取藥方便與帶。永世",
    "T21n1289_001:0370a20": "獵不得。又法若人愛捕魚者。取藥擲水中。",
    "T21n1289_001:0370a21": "永代網不得。又法若人愛食肉者。取藥與",
    "T21n1289_001:0370a22": "服。即不食肉。又法若人求渡海。取藥塗脚",
    "T21n1289_001:0370a23": "下即如渡乾地。又法若人求覓諸佛密藏法",
    "T21n1289_001:0370a24": "者。取藥和爛經燒作灰服之。即一切如來藏",
    "T21n1289_001:0370a25": "者。即現　復次世尊於如來甚深祕藏。無",
    "T21n1289_001:0370a26": "有少分不契如來意者。但有眾生若作前法",
    "T21n1289_001:0370a27": "不成者。我於如來前自焚燒此身。令如微塵。",
    "T21n1289_001:0370a28": "作前是語時。會中復有一菩薩名曰龍樹。白",
    "T21n1289_001:0370a29": "佛言我亦令如來法廣開無量法門。世尊於",
    "T21n1289_001:0370b01": "往昔。有佛出世號曰燃燈。我於彼佛五濁惡",
    "T21n1289_001:0370b02": "世。作白衣教化眾生。時有國王擬殺害我。於",
    "T21n1289_001:0370b03": "彼時化現大神變。令彼國王心生恭敬共興",
    "T21n1289_001:0370b04": "佛教。我復今日得聞如來此法。我今助之。",
    "T21n1289_001:0370b05": "爾時佛讚龍樹菩薩言。善哉善哉善男子。如",
    "T21n1289_001:0370b06": "來許汝汝當速說。佛世難值如優曇華。值佛",
    "T21n1289_001:0370b07": "生信復難。汝今速說如來知見時。龍樹菩薩",
    "T21n1289_001:0370b08": "白佛言。世尊如來我常於五濁惡世救濟眾",
    "T21n1289_001:0370b09": "生。世尊若有眾生求利智辯才者。依前誦呪",
    "T21n1289_001:0370b10": "一萬遍。當取訶梨勒十二顆。取蜜三兩取井",
    "T21n1289_001:0370b11": "花水五升。煎取二升半。取彼果及蜜陰乾搗",
    "T21n1289_001:0370b12": "篩。復坐和彼藥汁。夜間子時服之。其行人",
    "T21n1289_001:0370b13": "日吐三升黃金令人增智。至二七日間服。力",
    "T21n1289_001:0370b14": "自在百劫已前事。又法若人求隱形者。亦",
    "T21n1289_001:0370b15": "取如上二物。取水一斗煎取五升。行人洗浴",
    "T21n1289_001:0370b16": "即便隱形。又法若欲現也藥取黃牛酥少許",
    "T21n1289_001:0370b17": "洗。即或隱或現　復次若行人求見一切具",
    "T21n1289_001:0370b18": "智者。擬避世間王難者。及和會諸怨憎者。或",
    "T21n1289_001:0370b19": "有惡者相惱亂者。當取光明朱沙一兩。柴赤",
    "T21n1289_001:0370b20": "者一兩。天門冬根一兩。新蜜蠟一大兩。取五",
    "T21n1289_001:0370b21": "月五日大醋三升旦沒之。七日然暴乾和搗",
    "T21n1289_001:0370b22": "篩。黑石蜜三兩。共前等藥和之。向鏡合子盛",
    "T21n1289_001:0370b23": "之。即於釋迦像前呪之六千遍。當今日先齋",
    "T21n1289_001:0370b24": "七日。然後服之一大匙許。其夜即夢見我及",
    "T21n1289_001:0370b25": "為說諸方法一一令解。又法若人求財寶",
    "T21n1289_001:0370b26": "者。取藥已用塗膊。所須之物求者即得。又",
    "T21n1289_001:0370b27": "法若療諸病者。取少許藥於佛前。復誦前呪",
    "T21n1289_001:0370b28": "一百八遍。自服療病立差。又法若人患白",
    "T21n1289_001:0370b29": "虎病者。取藥少許塗床。病人即立差。又法",
    "T21n1289_001:0370c01": "若人患癩者。取藥五分已來。取流泉水和。煎",
    "T21n1289_001:0370c02": "用洗即立差。又法若人偏半風處身不逐取",
    "T21n1289_001:0370c03": "藥少分復誦前呪一。又法若欲求待眾生",
    "T21n1289_001:0370c04": "病苦。當取安悉香一大兩燒作灰。和泉水自",
    "T21n1289_001:0370c05": "服入腹。即取藥塗彼患人痛處。行人已舐之。",
    "T21n1289_001:0370c06": "即患人差。行人代自受之。若欲令解者。即取",
    "T21n1289_001:0370c07": "白膠香少許含之即差。吐病即差。又法若",
    "T21n1289_001:0370c08": "起經三日者。取藥一分。復取彼死人髮少許",
    "T21n1289_001:0370c09": "燒作灰。和藥內口中。及經三日即差。又",
    "T21n1289_001:0370c10": "法若欲起七日死者。取藥二分。和彼死人衣",
    "T21n1289_001:0370c11": "少許燒作灰。和藥內鼻中。及經七日即差。",
    "T21n1289_001:0370c12": "又法若起百日死者。取藥三分。取彼死人棺",
    "T21n1289_001:0370c13": "少許。燒作灰和藥。塗彼死人額上。及百日即",
    "T21n1289_001:0370c14": "起。又法若欲立驗用前即起者。取彼死人",
    "T21n1289_001:0370c15": "名字及年記書紙上。燒作灰和藥。四分清水",
    "T21n1289_001:0370c16": "[口*孫]死人以藥塗心。即活。又法若欲求種種",
    "T21n1289_001:0370c17": "巧者。當取极梨草三兩(此云人參是也)又搗和藥服之。",
    "T21n1289_001:0370c18": "數滿七日有百萬巧神。來行人所。教示種種",
    "T21n1289_001:0370c19": "之法隨意恣用。又法欲求作種種喜弄者。",
    "T21n1289_001:0370c20": "當取菖蒲七七四十九莖長五寸者。又於佛",
    "T21n1289_001:0370c21": "前呪。一根復呪七七遍。隨意用之。又法若",
    "T21n1289_001:0370c22": "欲於江河大池之中作船者。當取菖蒲三寸。",
    "T21n1289_001:0370c23": "又取藥少許塗之擲彼水中。即成大船并及",
    "T21n1289_001:0370c24": "船人並足。又法若盛熱之月變氷者。當取",
    "T21n1289_001:0370c25": "菖蒲五寸。又溫藥令暖。少許塗之擲水。變",
    "T21n1289_001:0370c26": "成氷出。又法若欲作龍者。當取菖蒲三寸。",
    "T21n1289_001:0370c27": "以藥塗之已。黑畫出服口擲彼水中。即作龍",
    "T21n1289_001:0370c28": "起。又法若欲逆流河水者。取菖蒲五寸。又",
    "T21n1289_001:0370c29": "以藥塗之呪三遍。擲著水中即便逆流。又",
    "T21n1289_001:0371a01": "法若欲作像者。當取菖蒲五寸以本藥塗之",
    "T21n1289_001:0371a02": "呪七遍。擲水中變成白像。又法若欲起大",
    "T21n1289_001:0371a03": "風雨者。取藥口中含之。吐氣隨口即風起。",
    "T21n1289_001:0371a04": "又法若欲令人日行千里者。當取菖蒲三寸。",
    "T21n1289_001:0371a05": "燒作灰和藥塗脚。不欲進千里並不為難。",
    "T21n1289_001:0371a06": "又法若欲行人遠進他國。中路無火者。當取",
    "T21n1289_001:0371a07": "藥多少呪之三七遍擲向地中。即成大火起。",
    "T21n1289_001:0371a08": "又法若向他國中路無水者。取藥少許埋",
    "T21n1289_001:0371a09": "著地中。經宿即水出。又法若劫末三災競",
    "T21n1289_001:0371a10": "起欲害身。帶此藥一丸無敢能害者。又法",
    "T21n1289_001:0371a11": "若自身令變成種種色相現者。取藥少許和",
    "T21n1289_001:0371a12": "棗吞之。吐出雞卵。又法若欲令自身變成",
    "T21n1289_001:0371a13": "大蛇者。取藥和色粉吞之。即成大蛇。又法",
    "T21n1289_001:0371a14": "取藥塗心。誦前呪一百八遍。變成師子王。",
    "T21n1289_001:0371a15": "又法以藥塗身。即變成狂象。又法以藥塗",
    "T21n1289_001:0371a16": "口。即變成白兔。又法以藥塗頂。即變成野",
    "T21n1289_001:0371a17": "鹿。又法以藥塗左右中。變成孔雀。又法",
    "T21n1289_001:0371a18": "以藥塗髮。即變成百歲老人。又法以藥塗。",
    "T21n1289_001:0371a19": "若欲施彼藥者。取井花水三升。大釜煎少許",
    "T21n1289_001:0371a20": "藥。然置葉子著手。于時即有生葉牙生。若",
    "T21n1289_001:0371a21": "一日之間。其葉長三尺。又法若施此方者。",
    "T21n1289_001:0371a22": "葉少許和百種香作湯。澡浴即差也。世尊我",
    "T21n1289_001:0371a23": "若陳此方窮劫不盡。但依如來前呪及壇法",
    "T21n1289_001:0371a24": "作。若不成者。我當於如來前捨彼菩薩位代",
    "T21n1289_001:0371a25": "有情受苦。說此語時。復有一菩薩名觀世音。",
    "T21n1289_001:0371a26": "從會安祥而起。前詣佛所白佛言。釋迦牟尼",
    "T21n1289_001:0371a27": "如來。說如是等不可思議法。我當護念如來",
    "T21n1289_001:0371a28": "彼法。世尊我亦無量劫來難行。苦行。今日於",
    "T21n1289_001:0371a29": "如來所生少分信心。我亦有大法。為持如來",
    "T21n1289_001:0371b01": "此法。唯願世尊許我所說。爾時世尊讚觀世",
    "T21n1289_001:0371b02": "音菩薩言。善哉善哉善男子。汝能於如來作",
    "T21n1289_001:0371b03": "如是語。汝當速說如來知見恣汝重揚。時觀",
    "T21n1289_001:0371b04": "世音白佛言。世尊世間眾生多有愚癡。輪轉",
    "T21n1289_001:0371b05": "生死無時停息。或為王宮逼迫。有諸惡鬼伺",
    "T21n1289_001:0371b06": "求人命。不得長壽。或火風所害。或被惡賊傷",
    "T21n1289_001:0371b07": "損。或有怨家債主每恒相逐。世間有如是等",
    "T21n1289_001:0371b08": "事。世尊我除斷令得安穩樂。世尊世間若有",
    "T21n1289_001:0371b09": "修行人。多年累月修學不成者。訶梨勒一百",
    "T21n1289_001:0371b10": "顆除陰乾搗篩作末。白蜜和之亦令陰乾。收",
    "T21n1289_001:0371b11": "取丸如柏子許。一丸一呪訖。即將藥向釋迦",
    "T21n1289_001:0371b12": "像前。復呪一千八遍。行者自吞三百丸七日",
    "T21n1289_001:0371b13": "之間頓悟九十劫生死之事。世尊若欲修行",
    "T21n1289_001:0371b14": "人慈心濟地獄苦。取井花水三升。淨椀中盛",
    "T21n1289_001:0371b15": "之。晨旦取柳枝鞭水。誦前呪一百二十八遍。",
    "T21n1289_001:0371b16": "水盡即取藥燒七丸。一切受罪眾生。悉乘蓮",
    "T21n1289_001:0371b17": "華化生常得安樂。地獄枯竭長無罪人。閻羅",
    "T21n1289_001:0371b18": "王五道大神。大山府君一切冥官業道。並悉",
    "T21n1289_001:0371b19": "生天。又法若欲救苦難眾生者。取藥七丸燒",
    "T21n1289_001:0371b20": "之。起大悲心。彼諸善男子所受之苦。當時即",
    "T21n1289_001:0371b21": "息不受。又法若有女人生產難者。取藥一丸",
    "T21n1289_001:0371b22": "和酥摩腰下即易生。又法若橫死者。取藥",
    "T21n1289_001:0371b23": "少分以塗背。一日即起。又法水溺死者。取",
    "T21n1289_001:0371b24": "藥少許置彼死人口中。三日即活。又法若",
    "T21n1289_001:0371b25": "人卒死者。取彼死人頂上髮七莖斫之。和藥",
    "T21n1289_001:0371b26": "一丸內向口中即活。又法若患偏風不遂。",
    "T21n1289_001:0371b27": "多年不能起者。取藥一丸令吞七日。復與",
    "T21n1289_001:0371b28": "一丸至四十九日。與丸吞之。百日內即差。",
    "T21n1289_001:0371b29": "又法若心腹脹滿垂死者。取藥少許和少便。",
    "T21n1289_001:0371c01": "呪一遍與服立差。又法求延年益壽者。取",
    "T21n1289_001:0371c02": "藥七丸燒作灰。蜜漿服之即受命百劫。又",
    "T21n1289_001:0371c03": "法若患狂者。取藥一丸繫向頂上即差。又",
    "T21n1289_001:0371c04": "法若欲施藥。取四丸埋向宅四角七日。即出",
    "T21n1289_001:0371c05": "一大花樹。一角出一樹。一角出泉。一角出",
    "T21n1289_001:0371c06": "火。一角出雲。四角各別。又法欲施藥有驗",
    "T21n1289_001:0371c07": "者。取藥七丸。向釋迦像前。呪一百八遍。擲彼",
    "T21n1289_001:0371c08": "藥像前一丸變成釋迦文佛。一丸變成我身。",
    "T21n1289_001:0371c09": "一丸變成白鶴。一丸變成白象。一丸變成百",
    "T21n1289_001:0371c10": "寶蓮華。一丸變成金剛。一丸變成密跡。欲令",
    "T21n1289_001:0371c11": "化仍舊者。取水[口*孫]之即如故。又法求禪定",
    "T21n1289_001:0371c12": "者。取藥三丸含之。靜處安祥坐入無量定。處",
    "T21n1289_001:0371c13": "經百二十小劫。於禪定起教化眾生。其身如",
    "T21n1289_001:0371c14": "本。又法欲降惡風雨者。水和藥[口*孫]之即止。",
    "T21n1289_001:0371c15": "又法欲降怨憎之者。取彼名字和藥置火",
    "T21n1289_001:0371c16": "中。其眼如逆。出舌長三尺面如火色。又",
    "T21n1289_001:0371c17": "法欲解者。復書彼名字。和藥一丸燒之服。取",
    "T21n1289_001:0371c18": "彼藥向此人散之如故。又法欲鬪勝者。取",
    "T21n1289_001:0371c19": "藥七丸搗碎。五穀子隨多少。向佛前呪一千",
    "T21n1289_001:0371c20": "八遍。散著田中收刈。又法欲冬時樹生花",
    "T21n1289_001:0371c21": "菓者。取藥一丸埋著根本。即生花菓。又法",
    "T21n1289_001:0371c22": "令足力者。取藥至一夜。吞一丸三七日間。力",
    "T21n1289_001:0371c23": "敵萬夫。",
    "T21n1289_001:0371c24": "又法欲使一切諸天八部眾者。取藥燒之即",
    "T21n1289_001:0371c25": "現其身。任行人驅使。又法若人日服一丸。",
    "T21n1289_001:0371c26": "此藥滿百日或七十日。預知三十萬里事。",
    "T21n1289_001:0371c27": "又法欲隱形。取藥和烏麻油塗髮隱。世尊我",
    "T21n1289_001:0371c28": "今具說。盡微塵劫細數。亦當難盡。但有諸",
    "T21n1289_001:0371c29": "善男子。依上如來法及壇呪持此法。若不成",
    "T21n1289_001:0372a01": "者我誓不成正覺。世尊此法甚難得聞。諸方",
    "T21n1289_001:0372a02": "術及種種祕要法異聞難行。此法歎聞異",
    "T21n1289_001:0372a03": "行世尊若諸有情。但持此心皆成無不成法",
    "T21n1289_001:0372a04": "者。說此法時。會中復有一菩薩名曰馬鳴。即",
    "T21n1289_001:0372a05": "從座起前詣佛所。白如來。如來有無量智慧",
    "T21n1289_001:0372a06": "無邊知見。世尊我亦有神妙章句。眾生得聞",
    "T21n1289_001:0372a07": "之者亦得離苦。唯願如來許我說之。時如來",
    "T21n1289_001:0372a08": "讚言善哉善哉。汝發大弘願憐愍眾生。今正",
    "T21n1289_001:0372a09": "是時汝當速說。",
    "T21n1289_001:0372a10": "爾時馬鳴菩薩及諸大眾皆大歡喜大悲。世",
    "T21n1289_001:0372a11": "尊我今速說。馬鳴白言。世尊世間眾生多處",
    "T21n1289_001:0372a12": "塵俗。恒常流轉無時停息。我今說此方法悉",
    "T21n1289_001:0372a13": "得解脫。世尊若有情類求離世間者。求離生",
    "T21n1289_001:0372a14": "死者。取曇磨羅五兩(此云白膠香明者是)取菴毘羅五兩",
    "T21n1289_001:0372a15": "(此云二月八月臘)婆伽勒五兩(此云天門冬)勒婆娑五兩(此云白訶梨",
    "T21n1289_001:0372a16": "勤是也)取井花水三升白蜜三升柒三升和上件",
    "T21n1289_001:0372a17": "六味。水中煎當煎之月。唯願護淨不得觸穢。",
    "T21n1289_001:0372a18": "或於寺中或於故塔中煎。行人當取須誦前",
    "T21n1289_001:0372a19": "呪不得停歇。三升井花水煎取一升。然後盛",
    "T21n1289_001:0372a20": "於新器中。掘地三尺埋之。二七日出取之。先",
    "T21n1289_001:0372a21": "向佛前供養三日。行者清齋洗浴。取藥少分",
    "T21n1289_001:0372a22": "甞之。味如忉利天歡喜園中食相似然後誦",
    "T21n1289_001:0372a23": "前呪。呪藥三千遍。行人即取半合許。七日",
    "T21n1289_001:0372a24": "之間。身昇虛空來去自在。水火俱出。復有七",
    "T21n1289_001:0372a25": "種大福莊嚴。散之化作一鳥向天飛去。又",
    "T21n1289_001:0372a26": "法欲求智慧者。藥少許和。即有三十生宿命",
    "T21n1289_001:0372a27": "智。又法欲他心智者。取藥食藥。一日之",
    "T21n1289_001:0372a28": "中萬病消除。若食二日身上萬罪消滅。若食",
    "T21n1289_001:0372a29": "三日俱隨並盡。若食四日眾人愛敬。若食五",
    "T21n1289_001:0372b01": "日辯才智慧。若食六日身中三十六藏不淨",
    "T21n1289_001:0372b02": "流溢並悉消除。若食七日身得昇天相好具",
    "T21n1289_001:0372b03": "足。又世尊彼行人。擬將自力助他力者。必",
    "T21n1289_001:0372b04": "是菩薩久起世間。世尊此藥能成種種智慧。",
    "T21n1289_001:0372b05": "所有苦難。若聞此藥無不解脫。又法若患",
    "T21n1289_001:0372b06": "損心者。取藥少許。和生金末吞之即差。又",
    "T21n1289_001:0372b07": "法若人坐禪失本心者。取藥溫令煖塗心即",
    "T21n1289_001:0372b08": "差。又法若患骨蒸病。多時不可者。取藥半",
    "T21n1289_001:0372b09": "匙大醋服之即差。又法令人長壽者。取藥",
    "T21n1289_001:0372b10": "一匙和海合少許服之。延年得三千歲。又",
    "T21n1289_001:0372b11": "法欲求隱形者。取藥塗背。即隱者取藥塗面",
    "T21n1289_001:0372b12": "耳。即隱。又法欲隱者。取藥塗鼻。即隱。又",
    "T21n1289_001:0372b13": "法欲預知人心者。取藥少許燒作灰。復白蜜",
    "T21n1289_001:0372b14": "和之吞。當日有事等即知。又法凡欲得一",
    "T21n1289_001:0372b15": "切法術及呪功能。欲知有効無効者。取遠志",
    "T21n1289_001:0372b16": "一大兩黃牛乳一升煎之。取半升令冷。向釋",
    "T21n1289_001:0372b17": "迦像前誦呪二十一遍。然後取服三日。吐三",
    "T21n1289_001:0372b18": "十金顆鈴。又法欲知此藥有効無効。取彼",
    "T21n1289_001:0372b19": "合藥竟。置向一沸湯中。變成白蓮華。又法",
    "T21n1289_001:0372b20": "欲成大法。取前件藥一合白蜜一升。和煎",
    "T21n1289_001:0372b21": "令焦。取之佛前呪二十一遍作丸。丸如豆許。",
    "T21n1289_001:0372b22": "向空高散之。各化作一鳥向天飛去。又法",
    "T21n1289_001:0372b23": "欲求智慧者藥少許和。即有三十生宿命智。",
    "T21n1289_001:0372b24": "又法欲他心智者。取藥誦呪。泉水服之。",
    "T21n1289_001:0372b25": "即得萬里他心智。又法欲求自然智者。取",
    "T21n1289_001:0372b26": "藥一合和井花水晨旦服之。二日七日得",
    "T21n1289_001:0372b27": "自然智。又法欲發意修大乘經典者。煎件",
    "T21n1289_001:0372b28": "藥日吞少分。七十日心開悟解八萬圍陀書",
    "T21n1289_001:0372b29": "史。聰明智明慧辯才無礙世間第一。又法",
    "T21n1289_001:0372c01": "欲求種種智慧者。取藥三合佛前呪之七七",
    "T21n1289_001:0372c02": "遍。然後服之。即得如來一切智。又法欲求",
    "T21n1289_001:0372c03": "世間財者。取藥一合。釋迦像前呪之一百八",
    "T21n1289_001:0372c04": "遍。澡瓶中盛之。三日變成黃金。隨意服之。",
    "T21n1289_001:0372c05": "又法欲求世間財者。取藥隨多少。佛前呪",
    "T21n1289_001:0372c06": "一百八遍。取黃金沙一勝。藥和之器中盛",
    "T21n1289_001:0372c07": "之。即埋地中日乃變成紫摩黃金。又法欲",
    "T21n1289_001:0372c08": "入海取七珍者。藥少許和漢欝金香半兩。佛",
    "T21n1289_001:0372c09": "前呪之八十遍。呼彼海龍王名字燒香。藥",
    "T21n1289_001:0372c10": "香徹彼海龍王所。其龍領百萬眷屬。送種種",
    "T21n1289_001:0372c11": "七珍到行人所。又法欲降伏一切禽獸者。",
    "T21n1289_001:0372c12": "取柏木三尺以藥塗之。於佛前三七遍。以",
    "T21n1289_001:0372c13": "杖打地一下。所有禽獸並悉雲集向行人所。",
    "T21n1289_001:0372c14": "若欲令散者。取藥燒之即得四散。又法欲",
    "T21n1289_001:0372c15": "令人延年壽者。取柏子三百顆蜜一合煎之",
    "T21n1289_001:0372c16": "令焦。將作佛前呪一顆一呪。取藥少許塗",
    "T21n1289_001:0372c17": "之。復向佛前呪之七百遍。然後取服吞一丸",
    "T21n1289_001:0372c18": "命等日月。若吞二丸命齊天地。若吞三丸延",
    "T21n1289_001:0372c19": "命一劫。若吞四丸壽命兩劫。世尊若善男子",
    "T21n1289_001:0372c20": "善女人等。但於我法生少重心。依如來前呪",
    "T21n1289_001:0372c21": "等作之。立即成効。說此語時。會中復有一",
    "T21n1289_001:0372c22": "大仙名曰祁婆。即從座起前佛所。白言如",
    "T21n1289_001:0372c23": "來。我亦有大法能助如來。彼呪功力故。世尊",
    "T21n1289_001:0372c24": "唯願世尊許我說之。時如來讚言善哉善哉",
    "T21n1289_001:0372c25": "善男子。汝能護念五濁眾生故說此方。汝當",
    "T21n1289_001:0372c26": "速說我今聽汝所說。大悲世尊世間若有眾",
    "T21n1289_001:0372c27": "生。求一切種種智慧者。或求延年益壽者。取",
    "T21n1289_001:0372c28": "烏牛乳三升遠志根三根訶梨勒十顆。乳中",
    "T21n1289_001:0372c29": "煎之　令乳乾盡。即陰乾搗篩。白蜜和之為",
    "T21n1289_001:0373a01": "丸如棗子許。於佛前誦呪之四十遍。晨旦時",
    "T21n1289_001:0373a02": "向西著面頓服令盡。於三七日間。即得一切",
    "T21n1289_001:0373a03": "世智辯才。天龍八部恒常衛護。復此妙方。",
    "T21n1289_001:0373a04": "若有修法人求攝錄一切鬼神及野叉者。取",
    "T21n1289_001:0373a05": "母狗乳一合白牛乳一合。世尊取上件二味",
    "T21n1289_001:0373a06": "乳一處。取天門冬根半兩遠志根半兩。搗篩",
    "T21n1289_001:0373a07": "呪之七遍。然後和乳。於銅鐺中煎之二十沸",
    "T21n1289_001:0373a08": "許。便將佛前誦呪一百八遍。即如於佛頓氣",
    "T21n1289_001:0373a09": "服之令盡。於七日間一切鬼神並悉現身其",
    "T21n1289_001:0373a10": "人所。世尊若第一七日善鬼惡鬼。奪人精",
    "T21n1289_001:0373a11": "氣之鬼。及阿修羅眷屬魅鬼魍魎精魅。今見",
    "T21n1289_001:0373a12": "餓之鬼古文精雲山林之樹稷之鬼。八史六",
    "T21n1289_001:0373a13": "丁從術之鬼。五星六度五岳鬼。世尊如是等",
    "T21n1289_001:0373a14": "鬼集彼人所。其鬼惡氣及惡毒悉自滅之。任",
    "T21n1289_001:0373a15": "行人驅使。欲知千年消息。問之合者神海",
    "T21n1289_001:0373a16": "須彌山神。大鐵圍山之神黑山之神。天宮日",
    "T21n1289_001:0373a17": "月精神住室神。火風神地神水神等人身中",
    "T21n1289_001:0373a18": "五情神。如是一切諸神並悉雲集行人門首。",
    "T21n1289_001:0373a19": "復次若三七日之間。一切羅剎及夜叉並來",
    "T21n1289_001:0373a20": "雲集。藍婆夜叉毘藍婆夜叉。大精夜叉。注驢",
    "T21n1289_001:0373a21": "羅剎。滿心羅剎。攝羅剎。須彌山間黑齒羅",
    "T21n1289_001:0373a22": "剎。如是等恒河沙眷屬。一日之間並集行人",
    "T21n1289_001:0373a23": "門首。世尊若修行人。欲令驅使彼諸羅剎夜",
    "T21n1289_001:0373a24": "叉及鬼神等者。取安悉香半兩白膠香半兩",
    "T21n1289_001:0373a25": "白芥子半兩。俱共一處搗篩。白蜜和之。悉火",
    "T21n1289_001:0373a26": "燒誦前呪十遍。其一切鬼神及夜叉羅剎等。",
    "T21n1289_001:0373a27": "悉皆化面而倒悉亂。舉身自現不能自勝。",
    "T21n1289_001:0373a28": "又法若令性悟者。取乳頭香燒之。並悉性悟。",
    "T21n1289_001:0373a29": "皆得耨心菩提。捨彼鬼位並得清淨之身。一",
    "T21n1289_001:0373b01": "從行人驅使隨意所須。預知千里逆順之事",
    "T21n1289_001:0373b02": "世尊彼諸鬼神若不降伏者。取彼前藥呪之",
    "T21n1289_001:0373b03": "即降伏也。又法欲求萬年仙藥者。取前三",
    "T21n1289_001:0373b04": "昧藥燒。於山間燒之。誦呪百遍。一切萬年精",
    "T21n1289_001:0373b05": "雲芝草仙。千年松公及九雲。仙駕鶴應草瑞",
    "T21n1289_001:0373b06": "草芝雲。並總自出現其人所。世尊若欲採之。",
    "T21n1289_001:0373b07": "正月一日二月八日四月八日。此等三日所。",
    "T21n1289_001:0373b08": "一切諸藥草之精並在人間。餘日多化不在",
    "T21n1289_001:0373b09": "本所。",
    "T21n1289_001:0373b10": "又法若採此藥。先呪一百八遍。我自往彼人",
    "T21n1289_001:0373b11": "所。教受和合令食之。我自捨彼仙位與行人。",
    "T21n1289_001:0373b12": "復次若入山。求採妙寶七珍者。取安悉香一",
    "T21n1289_001:0373b13": "兩。白芥子一兩。甘松香一兩。漢欝金香半兩。",
    "T21n1289_001:0373b14": "青木香半兩。水銀半兩。世尊取已上等物相",
    "T21n1289_001:0373b15": "和搗篩。取此間陰泉和之。即於佛前呪一",
    "T21n1289_001:0373b16": "千八十遍。時於高原上燒之。山間伏藏及龍",
    "T21n1289_001:0373b17": "宮中七寶並悉現。行人欲取時。當取青木香",
    "T21n1289_001:0373b18": "燒之發願。然後隨意取用。祁婆變七寶方第",
    "T21n1289_001:0373b19": "二。世尊若有諸善男子。欲變瓦石為摩尼寶",
    "T21n1289_001:0373b20": "者。取赤石如鷄卵許。取銅鐺一。取水銀五",
    "T21n1289_001:0373b21": "兩安置鐺中。及石亦鐺中盤蓋之。以柏木灰",
    "T21n1289_001:0373b22": "水煎三日燒之。令水銀盡入石中。變成火色。",
    "T21n1289_001:0373b23": "然後滅火漸漸令冷。取向佛前誦呪一萬遍。",
    "T21n1289_001:0373b24": "其寶光明照三千里。此寶力能壞諸魔王摧",
    "T21n1289_001:0373b25": "其地獄。行人起心動念。即七寶隨意滿足。",
    "T21n1289_001:0373b26": "亦能無火之處能出大火。復次世尊。若有眾",
    "T21n1289_001:0373b27": "生作諸法術。令互石變成明月寶珠者。取白",
    "T21n1289_001:0373b28": "石如雞子許。水銀三兩米粉二兩。烏牛乳半",
    "T21n1289_001:0373b29": "勝。和向銅鐺中煎之令盡。然後取荏油一合",
    "T21n1289_001:0373c01": "置鐺子中。煿石令燋油盡。以漸漸令冷。即",
    "T21n1289_001:0373c02": "向佛前誦前呪之百遍。其石色如日月表裏",
    "T21n1289_001:0373c03": "明徹。斯寶然得萬里。又其珠力。能出種種珠",
    "T21n1289_001:0373c04": "寶金銀珊瑚。又能令人自在求者如意　又",
    "T21n1289_001:0373c05": "法欲變瓦礫成如意寶珠者。取金色石如雀",
    "T21n1289_001:0373c06": "卵許。取水銀三兩生金半兩慈石一大兩桃",
    "T21n1289_001:0373c07": "人八顆。去皮取如上等物。並置一處。向生鐵",
    "T21n1289_001:0373c08": "熱中煿之。其石並食彼上四物著溫地之中。",
    "T21n1289_001:0373c09": "三日乃取看。其色如紫摩黃金。向佛前呪之。",
    "T21n1289_001:0373c10": "一百八遍。其量珠威力無量無邊。彼行人意",
    "T21n1289_001:0373c11": "欲去處。其珠兌充前騰身而去。亦能出種種",
    "T21n1289_001:0373c12": "妙寶。行人者但發大悲。亦能令三界有情常",
    "T21n1289_001:0373c13": "得安樂。隨意一切眾生願。悉皆充足。",
    "T21n1289_001:0373c14": "佛說金毘羅童子經",
    "T21n1289_001:0373c16": "(別人書著云是此經法",
    "T21n1289_001:0373c17": "印作法用之時用)。",
    "T21n1289_001:0373c18": "夜合木一寸八分剋之。大力金剛陀羅尼。二",
    "T21n1289_001:0373c19": "名穢積大壇烏芻沙摩真言。",
    "T21n1289_001:0373c20": "唵[木*(卄/(ㄇ@人)/戌)]伐羅俱魯陀摩訶摩羅訶曩那訶跛折摩",
    "T21n1289_001:0373c21": "他微枳羅尾持網婆野社智羅監母陀羅烏芻",
    "T21n1289_001:0373c22": "沙摩俱嚕陀[合*牛]泮吒娑婆訶",
    "T21n1289_001:0373c23": "期觀音真言",
    "T21n1289_001:0373c24": "迦摩羅目佉迦摩羅盧左那迦摩羅沙那迦摩",
    "T21n1289_001:0373c25": "羅多賀沙那迦摩羅婆謨尼迦摩羅迦摩羅迦",
    "T21n1289_001:0373c26": "摩羅",
    "T21n1289_001:0373c27": "金毘羅童子威德經"
}