{
    "X78n1556_012:0713b01": "建中靖國續燈錄卷第十二　　　〔宋銘〕",
    "X78n1556_012:0713b02": "東京法雲禪寺住持傳法佛國禪師(臣)惟白集",
    "X78n1556_012:0713b03": "　　對機門",
    "X78n1556_012:0713b04": "南嶽懷讓禪師十三世",
    "X78n1556_012:0713b05": "洪州黃龍山慧南禪師法嗣",
    "X78n1556_012:0713b06": "江州東林興龍禪寺照覺禪師諱常總。姓施氏。延平",
    "X78n1556_012:0713b07": "人也。母夢梵僧授白蓮華。因而誕生。長依寶雲寺出",
    "X78n1556_012:0713b08": "家受具。遊方造南師法席。三扣其室。南師乃問。是何",
    "X78n1556_012:0713b09": "宗旨。豁然大悟。服勤數載。推為導首。初住泐潭。次遷",
    "X78n1556_012:0713b10": "東林。應遠公懸記。眾盈五百。神宗皇帝詔住大相",
    "X78n1556_012:0713b11": "國寺智海禪院。堅讓不赴。得請林下。徐國大王特奏",
    "X78n1556_012:0713b12": "賜照覺禪號。緣盡坐滅。全身瘞于鴈門塔左。",
    "X78n1556_012:0713b13": "開堂日。上首白槌罷。師左各顧視。良久。云。槌聲未落。",
    "X78n1556_012:0713b14": "祖令已行。何況擊動犍椎。告眾云觀。早落第二。上根",
    "X78n1556_012:0713b15": "之者。如目晴虗。中下之流。有疑請問。問。為　國開堂",
    "X78n1556_012:0713b16": "於此日。師將何法報　君恩。師云。白雲封嶽頂。明月",
    "X78n1556_012:0713b17": "映天心。僧曰　帝王之恩師已報。祖意西來事若何。",
    "X78n1556_012:0713b18": "師云。休於言下覓。莫向意中求。僧曰。方信如來曾有",
    "X78n1556_012:0713b19": "語。黃梅今日始知心。師云。誰不承恩力。問。移風易俗",
    "X78n1556_012:0713b20": "即不問。祖宗門下以何為極則。師云。橫按鏌鎁全體",
    "X78n1556_012:0713b21": "露。僧曰。此猶是倜儻之詞。當頭一句。請師速道。師云。",
    "X78n1556_012:0713b22": "箇中誰是出頭人。僧曰。真善知識。師云。別處即不放",
    "X78n1556_012:0713b23": "過。僧曰。是何言歟。師云。正令已行。問。祖意西來即不",
    "X78n1556_012:0713b24": "問。改律為禪事若何。師云。壺中日月。物外山川。僧曰。",
    "X78n1556_012:0713c01": "遠師不虗授記。師云。若是陶淵明。攢眉却歸去。僧曰。",
    "X78n1556_012:0713c02": "洎不問過。師云。齋後鐘。問。寶堂擊動承天鼓。請師為",
    "X78n1556_012:0713c03": "唱太平謌。師云。香煙起處清風引。僧曰。四眾盡聞於",
    "X78n1556_012:0713c04": "高韻。不知誰是和歌人。師云。飜使胡人笑更新。僧曰。",
    "X78n1556_012:0713c05": "猶是第二機。師云。那箇是第一機。僧曰。錯。師云。大眾",
    "X78n1556_012:0713c06": "有眼。僧出眾。便提起坐具曰。請師話答。師云。放下著。",
    "X78n1556_012:0713c07": "僧又作展勢。師云。収。僧曰。昔年尋劒客。今朝遇作家。",
    "X78n1556_012:0713c08": "師云。遮裏是什麼所在。僧便喝。師云。喝老僧那。僧又",
    "X78n1556_012:0713c09": "喝。師云。放過又爭得。便打。問。不於句後明玄旨。休向",
    "X78n1556_012:0713c10": "言前定祖宗。少室九年端的處。神光三拜若為通。師",
    "X78n1556_012:0713c11": "云。大地載不起。僧曰。秖如細泉通海脉。高檜入雲層",
    "X78n1556_012:0713c12": "又作麼生。師云。別是一家春。問。如何是不動尊。師云。",
    "X78n1556_012:0713c13": "下坡不走。快便難逢。問。無生曲調即不問。勿絃琴韻",
    "X78n1556_012:0713c14": "請師彈。師云。指閑湘水遠。孤月夜堂深。僧曰。一堂風",
    "X78n1556_012:0713c15": "冷淡。千古意分明。師云。又被風吹別調中。問。乾坤之",
    "X78n1556_012:0713c16": "內。宇宙之間。中有一寶。秘在形山。如何是寶。師云。白",
    "X78n1556_012:0713c17": "月現。黑月隱。僧曰。非但聞名。今日親見。師云。且道寶",
    "X78n1556_012:0713c18": "在什麼處。僧曰。古殿戶開光燦爛。白蓮池畔社中人。",
    "X78n1556_012:0713c19": "師云。別寶還他碧眼胡。問。如何是祖師西來意。師云。",
    "X78n1556_012:0713c20": "風吹日炙。僧曰。且禮三拜。師云。莫動著。師云。問得亦",
    "X78n1556_012:0713c21": "妙。不問更奇。直饒問極西旨之源。答盡南宗之要。猶",
    "X78n1556_012:0713c22": "是化門。未為臻極。何謂至道淵曠。大法沖虗。非言象",
    "X78n1556_012:0713c23": "之所詮。非文墨之能解。彌綸三有。囊括大千。性一切",
    "X78n1556_012:0713c24": "心。印諸法相。蓋眾生迷不自覺。至人愍此。出興于世。",
    "X78n1556_012:0714a01": "張皇教網。四十九年。三藏圓修。五乘頓備。功成果滿。",
    "X78n1556_012:0714a02": "欲致言詮。乃告人天大眾云。吾有正法眼藏。涅槃妙",
    "X78n1556_012:0714a03": "心。付囑摩訶迦葉。後五百歲。西天二十八祖．唐土六",
    "X78n1556_012:0714a04": "祖。佛佛授手。祖祖傳燈。曹溪老盧法道盛行天下。遂",
    "X78n1556_012:0714a05": "有五宗之說。若乃統宗會元。飲光悟拈花而微笑。慶",
    "X78n1556_012:0714a06": "喜倒剎竿以忘言。神光斷臂傳心。盧老舂糠為道。蓋",
    "X78n1556_012:0714a07": "投機自得。遇緣即宗。殃及子孫。迄今扶持不已。便謂",
    "X78n1556_012:0714a08": "道無南北。法非古今。正令全提。殊忘凡聖。如李相國",
    "X78n1556_012:0714a09": "遇藥山。明佛祖向上事。裴左丞逢斷際。見父母未生",
    "X78n1556_012:0714a10": "前。始得方忘己解。然妙則妙已。未免挂人齒牙。殊不",
    "X78n1556_012:0714a11": "知向上一路。千聖不傳。學者勞形。如猨捉影。且道向",
    "X78n1556_012:0714a12": "上一路是什麼人行履。若也見得。今日人天一會不",
    "X78n1556_012:0714a13": "異靈山。若也未明。玄關從此更重遊。復顧大眾云。古",
    "X78n1556_012:0714a14": "今禪律一兼該。豈謂伊予應讖來。先覺權輿真佛祖。",
    "X78n1556_012:0714a15": "後賢更始必劉雷。皇書已降輝千嶂。法令當行振九",
    "X78n1556_012:0714a16": "垓。欲識此時香社意。昔年池藕白蓮開。",
    "X78n1556_012:0714a17": "上堂云。乾坤大地。常演圓音。日月星辰。每談實相。飜",
    "X78n1556_012:0714a18": "憶先黃龍道。秋雨霖灕。連宵徹曙。點點無私。不落別",
    "X78n1556_012:0714a19": "處。復云。滴穿汝眼睛。浸爛汝鼻孔。東林老漢即不然。",
    "X78n1556_012:0714a20": "終歸大海作波濤。擊禪牀一下。",
    "X78n1556_012:0714a21": "上堂云。高高山上雲。豈為閑極。悠悠澗下水。未是清",
    "X78n1556_012:0714a22": "流。豈不見雪山衲子．祖室禪人。用則毗盧頂上高揖",
    "X78n1556_012:0714a23": "釋迦。不拜彌勒。不用則德山．臨濟是什麼閑家具。且",
    "X78n1556_012:0714a24": "道畢竟成得什麼邊事。良久云。一鉢千家飯。孤身萬",
    "X78n1556_012:0714b01": "里遊。",
    "X78n1556_012:0714b02": "上堂云。老盧不識字。頓明佛意。佛意離文墨故。白兆",
    "X78n1556_012:0714b03": "不識書。圓悟宗乘。宗乘非言詮故。如此老婆心。分明",
    "X78n1556_012:0714b04": "入泥水。今時人猶尚抱橋柱澡洗。把纜放船。良久。云。",
    "X78n1556_012:0714b05": "爭怪得老僧。",
    "X78n1556_012:0714b06": "上堂云。太平　聖世。有道明時。蕩蕩　皇風。遲遲春",
    "X78n1556_012:0714b07": "日。可謂香嚴竹綠。靈雲花紅。甚是親切。何曾蓋覆。誰",
    "X78n1556_012:0714b08": "不分明。誰不曉了。若也如是。方信雪嶺泥牛夜夜吼",
    "X78n1556_012:0714b09": "月。雲門木馬日日嘶風。且道德山．臨濟又作麼生。咄。",
    "X78n1556_012:0714b10": "上堂云。天啟　聖嗣。祥開慶時。紫蓋盈庭。神光照室。",
    "X78n1556_012:0714b11": "見感真人之應運。爰丁　大聖以臨民。數越堯年。道",
    "X78n1556_012:0714b12": "光舜日。萬邦樂業。四海謌謠。此乃十地滿心大乘菩",
    "X78n1556_012:0714b13": "薩之所應現。為　人王帝王之寶位。且道有何表證。",
    "X78n1556_012:0714b14": "良久。云。是處山呼萬歲聲。",
    "X78n1556_012:0714b15": "上堂云。劄。德山臨濟何敲磕。咦。文殊普賢弄土泥。佛",
    "X78n1556_012:0714b16": "祖病。急須醫。無情解說不思議。咄。是什麼識見。師於",
    "X78n1556_012:0714b17": "元祐六年九月晦日鳴鼓集眾。趺坐。說偈曰。北斗藏",
    "X78n1556_012:0714b18": "身未是真。泥牛入海何奇特。箇中消息報君知。撲落",
    "X78n1556_012:0714b19": "虗空收不得。言畢而逝。",
    "X78n1556_012:0714b20": "洪州黃龍山寶覺禪師諱祖心。俗姓鄔氏。南雄州人。",
    "X78n1556_012:0714b21": "受具後。遍歷諸方。參尋知識。末後到黃蘗。扣南禪師",
    "X78n1556_012:0714b22": "法席。乃屢陳己見。南皆不諾。云。子且去。將來須會。一",
    "X78n1556_012:0714b23": "日傾湯。誤滴于手。忽然驚省。求其印證。南纔見入門。",
    "X78n1556_012:0714b24": "便云。汝會也。南後示滅。令續住持。道化普洽。都尉王",
    "X78n1556_012:0714c01": "詵敬以師禮。開堂日。大眾集定。良久。微笑云。便恁麼",
    "X78n1556_012:0714c02": "休去。已是欺謾。還相委悉麼。有則便好乘時。如無。且",
    "X78n1556_012:0714c03": "莫錯向水中拈月。遂趺坐。拈起拂子云。若喚作拂子。",
    "X78n1556_012:0714c04": "達磨一宗拂土而盡。不喚作拂子。平地生波瀾。到遮",
    "X78n1556_012:0714c05": "裏。一似倚天長劒。誰敢當鋒。擬議即喪身失命。而今",
    "X78n1556_012:0714c06": "還有擊不碎底漢麼。時有僧出禮拜。師云。不知是不",
    "X78n1556_012:0714c07": "是。僧曰。也不得放過。師云。不信道。問。草偃風行即不",
    "X78n1556_012:0714c08": "問。法身向上事如何。師云。鳥啼無淚濕。花笑不聞聲。",
    "X78n1556_012:0714c09": "僧曰。一句逈起千古外。師云。須是眼中聞。僧曰。文殊",
    "X78n1556_012:0714c10": "不坐金臺殿。自有逍遙九萬程。師云。言多道遠。問。達",
    "X78n1556_012:0714c11": "磨九年面壁。意旨如何。師云。身貧無被蓋。僧曰。莫孤",
    "X78n1556_012:0714c12": "負他先聖也無。師云。闍梨見處又作麼生。僧打一圓",
    "X78n1556_012:0714c13": "相。師云。鷰雀不離窠。僧禮拜。師云。更深猶自可。午後",
    "X78n1556_012:0714c14": "始愁人。問。言詮不到處。請師垂示。師云。雲盡日月正。",
    "X78n1556_012:0714c15": "雪晴天地春。僧曰。便恁麼去時如何。師云。落在什麼",
    "X78n1556_012:0714c16": "處。僧提起袈裟角。師云。放過一著。問。但得本。莫愁末。",
    "X78n1556_012:0714c17": "如何是本。師云。但識琴中趣。不勞絃上尋。僧曰。如何",
    "X78n1556_012:0714c18": "是末。師云。青山不礙白雲飛。僧曰。本末秖如是。宗乘",
    "X78n1556_012:0714c19": "事若何。師云。夜深方見把針人。",
    "X78n1556_012:0714c20": "上堂云。虎頭生角人難措。石火電光須密布。假饒烈",
    "X78n1556_012:0714c21": "士也應難。矇底那能善回互。手擎日月。背負須彌。擲",
    "X78n1556_012:0714c22": "向他方。其中眾生不覺不知。其中眾生騎驢入諸人",
    "X78n1556_012:0714c23": "眼裏。諸人亦不覺不知。會麼。良久。云。鐵牛吼處三冬",
    "X78n1556_012:0714c24": "暖。木馬嘶時九夏寒。",
    "X78n1556_012:0715a01": "上堂云。愚人除境不除心。智者忘心不忘境。不知心",
    "X78n1556_012:0715a02": "境本如如。觸目遇緣無障礙。遂舉拂子云。看拂子走",
    "X78n1556_012:0715a03": "過西天。却來新羅國裏。知我者。為我拖泥帶水。不知",
    "X78n1556_012:0715a04": "我者。贏得一場怪誕。上堂云。敲空作響。誰是知音。擊",
    "X78n1556_012:0715a05": "物無聲。徒勞側耳。不是目前法。莫生種種心。起滅不",
    "X78n1556_012:0715a06": "相知。箇中無背面。象王行處。狐兔絕蹤。水月現時。風",
    "X78n1556_012:0715a07": "雲自異。到遮裏。乾坤收不得。宇宙不知名。千聖立下",
    "X78n1556_012:0715a08": "風。誰敢當頭道。諸仁者。應是從前活計。所作施為。會",
    "X78n1556_012:0715a09": "與不會。一時掃却。不如策杖歸山去。長嘯一聲煙霧",
    "X78n1556_012:0715a10": "深。",
    "X78n1556_012:0715a11": "筠州黃蘗真覺禪師諱惟勝。俗姓羅氏。梓州中江人",
    "X78n1556_012:0715a12": "也。十五歲落髮。即趨講席。推為翹楚。一日。因將扇子",
    "X78n1556_012:0715a13": "戲歷牕櫺。砉然作聲。遂即省悟。頓捨舊習。即慕參尋。",
    "X78n1556_012:0715a14": "到南禪師法席。呈昔所見。即為印之。推為上首。後繼",
    "X78n1556_012:0715a15": "住黃蘗。道行大播。因遊輦下。駙馬都尉王詵咨問法",
    "X78n1556_012:0715a16": "要。敬以師禮。遂還蜀中。坐滅于雲頂山。問。明鏡高懸",
    "X78n1556_012:0715a17": "於此日。願灑醍醐壯祖宗。師據坐。僧曰。八方謌道泰。",
    "X78n1556_012:0715a18": "一國賀無私。師云。重言不當吃。問。大眾盡臨於座側。",
    "X78n1556_012:0715a19": "真乘一句請師宣。師云。白雲橫谷口。僧曰。如何趣向。",
    "X78n1556_012:0715a20": "師云。淥水迸清流。僧曰。若不上來伸此問。焉知明月",
    "X78n1556_012:0715a21": "掌中觀。師云。我早入荒草。子又踏蒺蔾。問。一塵纔起。",
    "X78n1556_012:0715a22": "大地全收。未是衲僧極則。如何是衲僧極則事。師云。",
    "X78n1556_012:0715a23": "老僧到遮裏却不會。僧曰。學人更不會。師云。儞不妨",
    "X78n1556_012:0715a24": "會得好。問。不用拈槌舉拂。瞬目揚眉。離却咽喉脣吻。",
    "X78n1556_012:0715b01": "請師速道。師云。道不得。僧曰。恁麼則截斷千古路。無",
    "X78n1556_012:0715b02": "人敢出頭。師云。是。僧曰。劒閣路巇嶮。夜行人更多。師",
    "X78n1556_012:0715b03": "云。轉遠也。問。久嚮黃蘗事作麼生。師云。[山*突]屼地。僧曰。",
    "X78n1556_012:0715b04": "露柱證明。師云。大眾笑儞。問。如何是祖師西來意。師",
    "X78n1556_012:0715b05": "云。高臺無古鏡。糞裏有真珠。問。文殊即不問。觀音在",
    "X78n1556_012:0715b06": "什麼處。師云。聞鼓聲麼。僧禮拜。師云。遮聾漢。",
    "X78n1556_012:0715b07": "上堂云。羅漢書字。仰山白槌。禾山打鼓。清平蹈泥。四",
    "X78n1556_012:0715b08": "老人秖管一向婆母。不知泄漏真機。然雖泄漏真機。",
    "X78n1556_012:0715b09": "要且後人不知。良久。云。選佛須是英靈漢。敵祖還他",
    "X78n1556_012:0715b10": "師子兒。",
    "X78n1556_012:0715b11": "上堂云。臨濟喝．德山棒。留與禪作人模範。歸宗磨．雪",
    "X78n1556_012:0715b12": "峯毬。此箇門庭接上流。若是黃蘗即不然。也無喝。也",
    "X78n1556_012:0715b13": "無棒。亦不推磨。亦不輥毬。前面是案山。背後是主山。",
    "X78n1556_012:0715b14": "塞却儞眼睛。拶破儞面門。於此見得。得不退轉地。盡",
    "X78n1556_012:0715b15": "未來際。不向他求。若見不得。醍醐上味翻成毒藥。",
    "X78n1556_012:0715b16": "上堂云。寂兮寥兮。蟾蜍皎皎下空谷。寬兮廓兮。曦光",
    "X78n1556_012:0715b17": "赫赫流四海。曹溪路上。勦絕人行。多子塔前。駢闐如",
    "X78n1556_012:0715b18": "市。直饒遮裏薦得倜儻分明。未是衲僧活計。大丈夫",
    "X78n1556_012:0715b19": "漢須是向黑闇獄中敲枷打銷。餓鬼隊裏放火奪漿。",
    "X78n1556_012:0715b20": "推倒慈氏樓。折却空王殿。靈苗瑞草和根拔。任他滿",
    "X78n1556_012:0715b21": "地生荊棘。",
    "X78n1556_012:0715b22": "袁州仰山行偉禪師河朔人也。東京大佛寺受具。聽",
    "X78n1556_012:0715b23": "習圓覺。微有所疑。挈囊遊方。專扣祖意。至南禪師法",
    "X78n1556_012:0715b24": "席。六遷星序。一日扣請。尋蒙喝出。足擬跨門。頓省玄",
    "X78n1556_012:0715c01": "旨。出世仰山。道風大著。問。如何是密密意。師云。儞問",
    "X78n1556_012:0715c02": "不密。僧曰。如何是出現身。師云。更添一重。問。毗盧藏",
    "X78n1556_012:0715c03": "中有大教典。如何是教典。師云。在儞面前。僧曰。莫秖",
    "X78n1556_012:0715c04": "遮便是也無。師云。錯。僧曰。如何得不錯。師云。重言不",
    "X78n1556_012:0715c05": "當吃。問。釋迦掩室。淨名默然。未審和尚如何說。師云。",
    "X78n1556_012:0715c06": "少人聽。僧曰。唯佛與佛乃能知之。師便喝。上堂云。大",
    "X78n1556_012:0715c07": "眾會麼。古今事掩不得。日用事藏不得。既藏掩不得。",
    "X78n1556_012:0715c08": "則日月現前。且問諸人。現前事作麼生。參。上堂云。大",
    "X78n1556_012:0715c09": "眾見麼。開眼則普觀十方。合眼則包含萬有。不開不",
    "X78n1556_012:0715c10": "合是何模樣。還見模樣麼。久參高德。舉處便曉。後進",
    "X78n1556_012:0715c11": "初機。識取模樣。莫秖管貪睡。睡時眼見箇什麼。若道",
    "X78n1556_012:0715c12": "不見。與死人何別。直饒丹青處士筆頭上畫出青山",
    "X78n1556_012:0715c13": "綠水．夾竹桃花。秖是相似模樣。設使石匠錐頭鑽出",
    "X78n1556_012:0715c14": "群羊走獸。也秖是似模樣。若是真模樣。任儞處士石",
    "X78n1556_012:0715c15": "匠。無儞下手處。諸人要見。須是著眼始得。良久。云。廣",
    "X78n1556_012:0715c16": "則一線道。狹則一寸半。以拂子擊禪牀。上堂云。鼓聲",
    "X78n1556_012:0715c17": "纔動。大眾雲臻。諸人上觀。山僧下覻。上觀觀箇什麼。",
    "X78n1556_012:0715c18": "下覷覷箇什麼。良久。云。對面不相識。",
    "X78n1556_012:0715c19": "洪州泐潭山寶峯禪院洪英禪師俗姓陳氏。邵武人",
    "X78n1556_012:0715c20": "也。頂角自誓出家。父母不能奪志。圓具後。遊歷宗席。",
    "X78n1556_012:0715c21": "至南禪師會中。累入室。未契其旨。一日。因取經函。忽",
    "X78n1556_012:0715c22": "失手響聲。遂有發悟。逕造方丈。陳其所解。南曰。汝乃",
    "X78n1556_012:0715c23": "我家英雄。具正眼者。由是禪眾奔湊。問。逢場作戲時",
    "X78n1556_012:0715c24": "如何。師云。紅爐爆出鐵烏龜。僧曰。當軒布皷師親擊。",
    "X78n1556_012:0716a01": "百丈竿頭事如何。師云。山僧不信遮活計。僧擬議。師",
    "X78n1556_012:0716a02": "云。不唧[口*留]漢。僧禮拜起。便垂下袈裟角曰。脫衣卸甲",
    "X78n1556_012:0716a03": "時如何。師云。喜得狼煙息。弓弰壁上懸。僧却攬上袈",
    "X78n1556_012:0716a04": "裟云。重整衣甲時如何。師云。不到烏江畔。知君未肯",
    "X78n1556_012:0716a05": "休。僧便喝。師云。驚殺我。僧拍一拍。師云。也是死中得",
    "X78n1556_012:0716a06": "活。問。黃龍一曲師親唱。佛寺驢脚略借看。師云。腦後",
    "X78n1556_012:0716a07": "三斤鐵。僧便喝。師云。驚殺老僧。僧拍一拍。師云。老僧",
    "X78n1556_012:0716a08": "打退鼓。僧禮拜。師云。龍頭蛇尾。問。臨濟栽松即不問。",
    "X78n1556_012:0716a09": "百丈開田事若何。師云。深著鋤頭。僧曰。古人猶在。師",
    "X78n1556_012:0716a10": "云。更添鋤頭。僧禮拜。師扣禪床一下。師顧視大眾云。",
    "X78n1556_012:0716a11": "青山重疊疊。淥水響潺潺。遂拈拄杖云。未到懸崖處。",
    "X78n1556_012:0716a12": "擡頭子細看。卓一下。上堂云。寶峯高。士罕到。巖前雪",
    "X78n1556_012:0716a13": "厭枯松倒。嶺前嶺後野猨啼。一條古路清風掃。禪德。",
    "X78n1556_012:0716a14": "雖然如是。且道山僧拄杖子長多少。遂拈起云。長者",
    "X78n1556_012:0716a15": "隨長使。短者隨短用。卓一下。上堂。良久。顧視大眾云。",
    "X78n1556_012:0716a16": "石門巇嶮鐵關牢。舉目重重萬仞高。無角鐵牛衝得",
    "X78n1556_012:0716a17": "破。毗盧海內作波濤。且道不涉波濤一句作麼生道。",
    "X78n1556_012:0716a18": "良久。云。一句不遑無著問。迄今猶作野盤僧。",
    "X78n1556_012:0716a19": "潭州大溈山懷秀禪師信州貴溪人。姓應氏。仕儒族",
    "X78n1556_012:0716a20": "也。聦明頴悟。出世弘揚。問。昔日溈山水牯牛。自從放",
    "X78n1556_012:0716a21": "去絕蹤由。今朝幸遇師登座。未審時人何處求。師云。",
    "X78n1556_012:0716a22": "不得犯人苗稼。僧曰。頭角已分。師云。空把山童贈鐵",
    "X78n1556_012:0716a23": "鞭。問。莫將佛法以當人情。人情即不問。佛法請師舉",
    "X78n1556_012:0716a24": "唱。師云。不可更作人情。僧曰。大哉宗匠。宛爾不同。師",
    "X78n1556_012:0716b01": "云。徒勞讚歎。問。如何是溈山境。師云。鳳凰展翅煙霄",
    "X78n1556_012:0716b02": "外。僧曰。如何是境中人。師云。大底大。小底小。師云。佛",
    "X78n1556_012:0716b03": "祖心印。唯證乃知。靈山嘉會。聖眾雲臻。法付王臣護",
    "X78n1556_012:0716b04": "持。心傳最上根輩。直至如今。二千餘載。真風不墜。祖",
    "X78n1556_012:0716b05": "道聯綿。幸遇　聖朝。遭逢　明世。正是王臣護法。溈",
    "X78n1556_012:0716b06": "山出世敷揚。且道敷揚什麼法。遂拈袈裟角示眾云。",
    "X78n1556_012:0716b07": "即此薦得。慶快平生。　皇恩佛恩一時報足。輒莫依",
    "X78n1556_012:0716b08": "他作解。終是塵緣。絲髮未忘。結成生死。勞他河沙佛",
    "X78n1556_012:0716b09": "祖出來東道西說。搖脣鼓舌。今朝山僧與諸人決破。",
    "X78n1556_012:0716b10": "還信得及麼。休去得麼。如今休去便休去。若覓了時",
    "X78n1556_012:0716b11": "無了時。是什麼說話。喝一喝。下座。",
    "X78n1556_012:0716b12": "南嶽福嚴慈感禪師梓州杜氏子。乃讓禪師宗裔也。",
    "X78n1556_012:0716b13": "儀相挺特。意氣高閑。人所見者。莫不驚異。得法黃龍",
    "X78n1556_012:0716b14": "南禪師。出世于江州承天。德風大扇。勵節遠聞。潭帥",
    "X78n1556_012:0716b15": "請居嶽頂大寺。潛韜密行。殊應頗多。問。師唱誰家曲。",
    "X78n1556_012:0716b16": "宗風嗣阿誰。師云。鷲峯山畔。澗水東流。僧曰。畢竟黃",
    "X78n1556_012:0716b17": "龍之子。汾陽之孫。師云。看取令行時。問。人天高座說",
    "X78n1556_012:0716b18": "法。當途如何遊戲。師云。逢人舉似。僧曰。未審如何為",
    "X78n1556_012:0716b19": "人。師云。買帽相頭。僧曰。恁麼則天上有星皆拱北。人",
    "X78n1556_012:0716b20": "間無水不朝東。師云。且莫錯認。僧曰。真善知識。師云。",
    "X78n1556_012:0716b21": "遮賊。上堂云。擲鉢峯前。春風浩浩。湘江水裏。白浪滔",
    "X78n1556_012:0716b22": "滔。是法無私顯露。動著不然而然。邂逅指南不遇。秖",
    "X78n1556_012:0716b23": "管鼻孔遼天。南泉頭頭垂示。大顛默爾無言。毗耶長",
    "X78n1556_012:0716b24": "啟一室。誰人敢共齊眉。咄。以拂子擊禪床云。參。上堂",
    "X78n1556_012:0716c01": "云。古佛心。秖如今。若不會。苦沈吟。秋雨微微。秋風颯",
    "X78n1556_012:0716c02": "颯。乍此乍彼。若為詶答。沙岸蘆花。青黃交雜。禪者何",
    "X78n1556_012:0716c03": "依。良久。云。劄。",
    "X78n1556_012:0716c04": "湖州報本慧元禪師潮州倪氏子。比試得度。遊方參",
    "X78n1556_012:0716c05": "道。至南禪師法席。一言相契。侍奉七年。出世于蘇臺",
    "X78n1556_012:0716c06": "吳江聖壽。次遷崑山惠嚴城中萬壽。後移報本。元豐",
    "X78n1556_012:0716c07": "中。一日。沐浴畢。陞堂。告眾云。五十五年夢幻身。東西",
    "X78n1556_012:0716c08": "南北孰相親。白雲散盡千山外。萬里秋空片月新。言",
    "X78n1556_012:0716c09": "畢而逝。肉身不壞。見存本院。問。未離兜率。已降王宮。",
    "X78n1556_012:0716c10": "未出母胎。度人已畢。今日意作麼生。師云。守株待兔。",
    "X78n1556_012:0716c11": "枉用心神。僧曰。向上之機蒙師指。中下之流又如何。",
    "X78n1556_012:0716c12": "師云。秖聞人作鬼。不見鶴成仙。僧曰。不因入水。爭見",
    "X78n1556_012:0716c13": "長人。師云。未問已前猶較些子。問。如何是西來意。師",
    "X78n1556_012:0716c14": "云。天輪左轉。地軸右旋。問。文殊請不二之門。維摩默",
    "X78n1556_012:0716c15": "然而對。此理如何。師云。昔年座主。今日禪人。問。黑白",
    "X78n1556_012:0716c16": "未分時如何。師云。天高地厚。僧曰。分後如何。師云。日",
    "X78n1556_012:0716c17": "暖月涼。僧曰。便恁麼會。還得也無。師云。須彌山倒卓。",
    "X78n1556_012:0716c18": "問。如何是佛法大意。師云。昨日立春今日暖。百花未",
    "X78n1556_012:0716c19": "綻柳先開。僧曰。如何是教意。師云。自家飛絮猶無定。",
    "X78n1556_012:0716c20": "休把長條絆別人。問。諸佛不出世。達磨不西來。正當",
    "X78n1556_012:0716c21": "恁麼時。未審來不來。師云。撞著儞鼻孔。僧出禮拜。曰。",
    "X78n1556_012:0716c22": "學人有一問。和尚還答否。師云。昨日答汝了也。僧曰。",
    "X78n1556_012:0716c23": "今日作麼生。師云。明日來。又僧出禮拜。起曰。請和尚",
    "X78n1556_012:0716c24": "答話。師云。答話了也。僧曰。再請。師云。記取話頭。僧曰。",
    "X78n1556_012:0717a01": "話頭道什麼。師云。念汝是初機。",
    "X78n1556_012:0717a02": "師云。白雲消散。紅日東昇。仰面看天。低頭覷地。東西",
    "X78n1556_012:0717a03": "南北。一任觀光。達磨眼睛。斗量不盡。演若何曾認影。",
    "X78n1556_012:0717a04": "善財不往南方。衲僧鼻孔遼天。到此一時穿却。",
    "X78n1556_012:0717a05": "上堂云。擊大法鼓。演大法義。未打鼓已前。文殊大士",
    "X78n1556_012:0717a06": "向諸人眉毛眼睫上出沒卷舒。作大佛事。及至擊動",
    "X78n1556_012:0717a07": "法鼓。觀音菩薩又向諸人耳上轉妙法輪。諸人還聞",
    "X78n1556_012:0717a08": "麼。直饒見得聞得。早是不著便。若也真箇不知。自是",
    "X78n1556_012:0717a09": "無枝葉。莫怨太陽春。咄。",
    "X78n1556_012:0717a10": "上堂云。般若無知。無所不知。作麼生說箇無知道理。",
    "X78n1556_012:0717a11": "若謂杜絕視聽。何異斷見外道。其或忘知遺照。正是",
    "X78n1556_012:0717a12": "背境凡夫。諸人還知麼。釋迦老子終日向燈籠露柱",
    "X78n1556_012:0717a13": "隨有道有。隨無道無。雖不即於有無。亦不離於有無。",
    "X78n1556_012:0717a14": "如斯話會。鈍致祖師。明眼衲僧輙他冷笑。且問儞笑",
    "X78n1556_012:0717a15": "箇什麼。喝一喝。",
    "X78n1556_012:0717a16": "蘄州四祖山法演禪師桂州人也。受業本州永寧寺。",
    "X78n1556_012:0717a17": "少年受具。壯歲遊方。湘楚叢林。江淮禪席。所至知識。",
    "X78n1556_012:0717a18": "無不異待。道契南師。他遊遂息。一住四祖三十餘年。",
    "X78n1556_012:0717a19": "行解堅密。人天景仰。開堂日。上首白槌罷。師云。吽。誰",
    "X78n1556_012:0717a20": "敢措口。更談何事。諸人還知麼。問。如何是第一義。師",
    "X78n1556_012:0717a21": "云。雙峯粗識好惡。僧曰。和尚豈無方便。師云。幸自可",
    "X78n1556_012:0717a22": "憐生。僧曰。當陽一句蒙師指。謝家人本在漁船。師云。",
    "X78n1556_012:0717a23": "放過即不可。問。如何是祖師西來意。師云。飢嗔飽喜。",
    "X78n1556_012:0717a24": "問。如何是心相。師云。山河大地。僧曰。如何是心體。師",
    "X78n1556_012:0717b01": "云。汝喚什麼作山河大地。上堂云。雲颺颺。雨瀝瀝。盡",
    "X78n1556_012:0717b02": "是諸人日用力。直饒於此便明得。二十拄杖教誰喫。",
    "X78n1556_012:0717b03": "上堂云。葉辭柯。秋已暮。參玄人。須警悟。莫謂來年更",
    "X78n1556_012:0717b04": "有春。等閑蹉了巖前路。且道作麼生是巖前路。良久。",
    "X78n1556_012:0717b05": "云。嶮。上堂云。主山吞却案山。尋常言論。拄杖子普該",
    "X78n1556_012:0717b06": "塵剎。未足為奇。光景兩亡。復是何物。良久。云。劫火洞",
    "X78n1556_012:0717b07": "然毫末盡。青山依舊白雲中。上堂云。佛祖之道。壁立",
    "X78n1556_012:0717b08": "千仞。擬議馳求。還同點額。識不能識。智不能知。古聖",
    "X78n1556_012:0717b09": "到遮裏。垂一言半句。要儞諸人有箇入處。所以道。低",
    "X78n1556_012:0717b10": "頭不見地。仰面不見天。欲識白牛處。但看髑髏前。如",
    "X78n1556_012:0717b11": "今頭上是屋。脚下是地。面前是佛殿。且道白牛在什",
    "X78n1556_012:0717b12": "麼處。乃召大眾。眾舉頭。師叱之。",
    "X78n1556_012:0717b13": "潭州石霜山崇勝禪院琳禪師問。拈槌舉拂拈放一",
    "X78n1556_012:0717b14": "邊。請師答話。師云。高著眼。僧曰。作家宗師。師云。脚下",
    "X78n1556_012:0717b15": "蹉過。僧以坐具畫一畫。師云。自領出去。問。法王出世。",
    "X78n1556_012:0717b16": "請施法令。師云。一二三四五。僧曰。法令施行。師云。瀟",
    "X78n1556_012:0717b17": "湘船子。問。慈雲靄靄。惠日輝輝。大眾欣然。乞師一接。",
    "X78n1556_012:0717b18": "師云。好。僧曰。不言含有象。何處謝無私。師云。石女溪",
    "X78n1556_012:0717b19": "邊笑點頭。問。石霜枯木重生時如何。師云。海底金龜",
    "X78n1556_012:0717b20": "走。天邊玉兔明。僧曰。恁麼則覺花開有地。果熟自然",
    "X78n1556_012:0717b21": "香。師云。須彌頂上面南行。上堂云。霜花一境。極目蕭",
    "X78n1556_012:0717b22": "然。枯木堂前。風行草偃。淥水滔滔無盡。白雲合而還",
    "X78n1556_012:0717b23": "開。往來禪客飽足觀光。林下相逢呵呵大笑。且道笑",
    "X78n1556_012:0717b24": "箇什麼。良久。云。煙村三四月。別是一家春。上堂云。或",
    "X78n1556_012:0717c01": "談玄。或說妙。德山臨濟把手笑。更言無說是菩提。多",
    "X78n1556_012:0717c02": "年梁上生芝草。咦。師元豐七年三月初八日淨髮沐",
    "X78n1556_012:0717c03": "浴。至夜。小參云。平生行脚。方始見人。平生參禪。始終",
    "X78n1556_012:0717c04": "得力。成佛作祖。不離方寸。鑊湯爐炭。秖在而今。遮箇",
    "X78n1556_012:0717c05": "消息。如人飲水。冷暖自知。聽吾一頌。大幻一段。見明",
    "X78n1556_012:0717c06": "燦爛。苦惱眾生。早晚分散。夜半。端然示寂。闍維。得舍",
    "X78n1556_012:0717c07": "利。葬于本山。",
    "X78n1556_012:0717c08": "蘄州開元琦禪師問。芥子納須彌即不問。微塵裏轉",
    "X78n1556_012:0717c09": "大法輪時如何。師云。一步進一步。僧曰。恁麼則朝到",
    "X78n1556_012:0717c10": "西天。暮歸唐土。師云。作客不如歸家。僧曰。懷州牛喫",
    "X78n1556_012:0717c11": "禾。益州馬腹脹又作麼生。師云。人心似等閑。問。有佛",
    "X78n1556_012:0717c12": "處不得住。無佛處急走過。離此二途。請師直道。師云。",
    "X78n1556_012:0717c13": "但得雪消去。自然春到來。僧曰。恁麼則截斷兩頭。歸",
    "X78n1556_012:0717c14": "家穩坐。師云。不動一句又作麼生。僧曰。大羅山頂依",
    "X78n1556_012:0717c15": "青嶂。挂月峯前看白雲。師云。心不負人。面無慚色。問。",
    "X78n1556_012:0717c16": "久嚮道風。請師相見。師云。雲月是同。溪山各異。上堂",
    "X78n1556_012:0717c17": "云。文彩未生。一物也無。文彩既生。萬事縱橫。明來暗",
    "X78n1556_012:0717c18": "謝。暗去明來。樓閣門開。誰覩善財。喝一喝。拍一拍。下",
    "X78n1556_012:0717c19": "座。上堂云。虗空無內外。事理有短長。順則成菩提。逆",
    "X78n1556_012:0717c20": "則成煩惱。燈籠常瞌睡。露柱亦懊惱。大道在目前。更",
    "X78n1556_012:0717c21": "去何處討。擊禪床一下。上堂云。四面亦無門。十方無",
    "X78n1556_012:0717c22": "壁落。頭髼[髟/公]。耳卓朔。箇箇男兒大丈夫。何得無繩而",
    "X78n1556_012:0717c23": "自縛。且道透脫一句作麼生道。良久。云。蹈破草鞋赤",
    "X78n1556_012:0717c24": "脚走。上堂。以拂子擊禪床一下。云。作什麼。良久。云。因",
    "X78n1556_012:0718a01": "風吹火。用力不多。",
    "X78n1556_012:0718a02": "福州玄沙明惠合文禪師問。如何是佛。師云。舌不從",
    "X78n1556_012:0718a03": "口出。僧曰。從什麼處出。師云。切忌耳根尋。僧曰。[口*佗]。師",
    "X78n1556_012:0718a04": "云。鈍致殺人。問。如何是正眼。師云。銀盤著火煑。問。如",
    "X78n1556_012:0718a05": "何是道。師云。私通車馬。僧進一步。師云。官不容針。問。",
    "X78n1556_012:0718a06": "如何是佛法大意。師云。九峯藏夏雪。僧曰。乞師方便。",
    "X78n1556_012:0718a07": "師云。一洞起清風。問。如何是祖師西來意。師云。五里",
    "X78n1556_012:0718a08": "三歇。僧曰。意旨如何。師云。飲雪吞霜。問。驪珠未見時",
    "X78n1556_012:0718a09": "如何。師云。泥缾藏水馬。僧曰。見後如何。師云。菜飯祭",
    "X78n1556_012:0718a10": "狸奴。問。十里松聲。如何浪響。師云。耳裏遭釘。僧曰。乞",
    "X78n1556_012:0718a11": "師答話。師云。眼中添屑。問。從上諸聖以心傳心。未審",
    "X78n1556_012:0718a12": "和尚如何為人。師云。泉聲含太古。問。頂門無照。心外",
    "X78n1556_012:0718a13": "有心。如何是心外心。師云。問取路行人。僧曰。如何是",
    "X78n1556_012:0718a14": "心內心。師云。金剛提不起。上堂云。滄海闊。青山高。兔",
    "X78n1556_012:0718a15": "無角。龜無毛。向此薦得。鷂子過新羅。若有方便門路。",
    "X78n1556_012:0718a16": "一任來來去去。石門難掩通南北。一路樵歌兩岸山。",
    "X78n1556_012:0718a17": "咄。上堂云。恁麼恁麼。脚跟難蹈。萬寺千僧。三山七塔。",
    "X78n1556_012:0718a18": "玉露草頭垂。金風天下帀。更上一層樓。朝雲開未合。",
    "X78n1556_012:0718a19": "向此不明。飜成搕[打丁+(天/韭)](上音罨下音鞁)。上堂云。春山春水。春雨",
    "X78n1556_012:0718a20": "春風。蝶舞花紅。鶯啼柳綠。又道魚蹤鳥跡。兔角龜毛。",
    "X78n1556_012:0718a21": "火裏蝍蟟。竿頭進步。當恁麼時。應現法門。宣無盡意。",
    "X78n1556_012:0718a22": "咄。是底物撿點得來。鰕為子屈。上堂云。三五十五。溈",
    "X78n1556_012:0718a23": "山水牯。二六十二。雪峰鼈鼻。雖是向上關棙。誰到恁",
    "X78n1556_012:0718a24": "麼田地。更有絕品醍醐。誰識舌頭滋味。智不到處。切",
    "X78n1556_012:0718b01": "忌切忌。為報南閩諸大士。鼻孔近來多失利。咄。上堂",
    "X78n1556_012:0718b02": "云。雲橫天際。雨出龍心。草木承恩。山川得主。樵者唱",
    "X78n1556_012:0718b03": "兮汝打鼓。漁者謌兮汝作舞。夜來天地動春風。笑問",
    "X78n1556_012:0718b04": "春風一無語。擊禪床一下。",
    "X78n1556_012:0718b05": "潭州雲蓋山海會寺守智禪師問。實際理地。不受一",
    "X78n1556_012:0718b06": "塵。佛事門中。不捨一法。如何是一法。師云。拈三放一。",
    "X78n1556_012:0718b07": "僧曰。某甲鼻孔在什麼處。師云。雲蓋無鼻孔。問。法爾",
    "X78n1556_012:0718b08": "不爾。如何契得。師云。露柱挂燈籠。僧曰。少遇知音。師",
    "X78n1556_012:0718b09": "云。三門頭合掌。問。鼓聲纔罷。大眾臨筵。祖意西來。請",
    "X78n1556_012:0718b10": "師舉唱。師云。雨過路頭乾。僧曰。祖意既如是。家風事",
    "X78n1556_012:0718b11": "若何。師云。腦後合掌。僧曰。全因今日。師云。謝汝到來。",
    "X78n1556_012:0718b12": "問。大海有珠。如何取得。師云。無心者得。僧曰。到處有",
    "X78n1556_012:0718b13": "明月。在處有清風。師云。秖為儞有心。僧曰。別寶須還",
    "X78n1556_012:0718b14": "碧眼胡。師云。少賣弄。問。遠別五峯即不問。近居靈蓋",
    "X78n1556_012:0718b15": "事如何。師云。門外三虵井。孤峯五色雲。僧曰。恁麼則",
    "X78n1556_012:0718b16": "千星中一月。師云。鈍致殺人。上堂云。雲蓋並無長處。",
    "X78n1556_012:0718b17": "二時粥飯。略以相待。同時喫粥。同時喫飯。同坐喫茶。",
    "X78n1556_012:0718b18": "是事相隨。更覓什麼奇特事。若要奇特事。除是西來",
    "X78n1556_012:0718b19": "達磨。伏惟珍重。上堂云。昨日高山看釣魚。步行騎馬",
    "X78n1556_012:0718b20": "失却驢。有人拾得駱[駋口+巴]去。重賞千金一也無。乃云。若",
    "X78n1556_012:0718b21": "向遮裏薦得不著。還草鞋錢。吽。參。上堂云。把斷命根。",
    "X78n1556_012:0718b22": "拽脫舌頭。飜身倒坐。走馬騎牛。若也不會。隨流入流。",
    "X78n1556_012:0718b23": "喝一喝。",
    "X78n1556_012:0718b24": "潭州寶蓋山子勤禪師問。師今已唱胡家曲。更將何",
    "X78n1556_012:0718c01": "法示來徒。師云。一字兩頭垂。僧曰。威光分此夜。照用",
    "X78n1556_012:0718c02": "出何門。師云。頭上光明炟赫。脚下黑漆顢頇。僧曰。入",
    "X78n1556_012:0718c03": "水見長人。師云。傍觀者醜。上堂云。溪山雖異。雲月是",
    "X78n1556_012:0718c04": "同。順應方圓。任自西東。大眾。法不離色。響不離聲。到",
    "X78n1556_012:0718c05": "遮裏。明明聲色顯露。如何透得。還有透得底麼。良久。",
    "X78n1556_012:0718c06": "云。鐘鳴鼓響相交應。青山不礙白雲飛。咄。",
    "X78n1556_012:0718c07": "廬山圓通圓璣禪師問。更深夜靜。正好商量。且道商量",
    "X78n1556_012:0718c08": "箇什麼。師云。達磨西來底。僧曰。的有商量底道理也",
    "X78n1556_012:0718c09": "無。師云。千江有水千江月。萬里孤舟萬里身。問。生死",
    "X78n1556_012:0718c10": "到來。如何迴避。師云。堂中瞌睡。寮裏抽解。僧曰。便恁",
    "X78n1556_012:0718c11": "麼時如何。師云。須知有轉身一路。僧曰。如何是轉身",
    "X78n1556_012:0718c12": "一路。師云。傾出儞腦髓。拽脫儞鼻孔。僧曰。便從今日",
    "X78n1556_012:0718c13": "無疑去也。師云。作麼生會。僧曰。但知行好事。不用問",
    "X78n1556_012:0718c14": "前程。師云。須是恁麼。問。一問一答。盡落言詮。不涉言",
    "X78n1556_012:0718c15": "詮。請師速道。師云。縮却舌頭。僧曰。幾合一生疑著。師",
    "X78n1556_012:0718c16": "云。碧眼胡僧。上堂云。春雨微微。百事皆宜。禾苗發秀。",
    "X78n1556_012:0718c17": "蔬菜得時。阿難如合掌。迦葉亦攢眉。直饒靈山會上",
    "X78n1556_012:0718c18": "拈花微笑。筭來猶涉離微。爭似三家村裏老翁深耕",
    "X78n1556_012:0718c19": "淺種。各知其時。有事當面便說。誰管瞬目揚眉。更有",
    "X78n1556_012:0718c20": "一般奇特事。末後一著更須知。擊拂子。下座。上堂云。",
    "X78n1556_012:0718c21": "雲生嶺上。為瑞為祥。月落寒潭。有明有暗。千丈瀑布。",
    "X78n1556_012:0718c22": "舉世皆知。華藏玄關。何人會得。良久。云。善財不彈指。",
    "X78n1556_012:0718c23": "彌勒自門開。參。",
    "X78n1556_012:0718c24": "安州九嵕山圓明院法明禪師問。寶座既登於此日。",
    "X78n1556_012:0719a01": "請師一句露尖新。師云。言中有響。僧曰。臯鶴連天呌。",
    "X78n1556_012:0719a02": "金烏遶木飛。師云。識取話頭。問。得到寶山空手回時",
    "X78n1556_012:0719a03": "如何。師云。用力者失。僧曰。途中用盡意。懡[怡台+羅]却回歸。",
    "X78n1556_012:0719a04": "師云。切忌道著。上堂云。心本絕塵。眾生自昧。猶如澄",
    "X78n1556_012:0719a05": "清大海。浪起風生。亦如皎潔太虗。雲興雨作。諸仁者。",
    "X78n1556_012:0719a06": "風未興。雲未起。寒山拾得賀太平。九峻山嶺松高翠。",
    "X78n1556_012:0719a07": "寺前流水古今清。明眼衲僧須子細。乃笑云。久立。珍",
    "X78n1556_012:0719a08": "重。",
    "X78n1556_012:0719a09": "桂州登雲山超及禪師問。未審雲如何登。師云。楖[木*栗]",
    "X78n1556_012:0719a10": "橫擔不顧人。僧曰。山高巇嶮如何上。師云。直往千峯",
    "X78n1556_012:0719a11": "萬峯去。僧曰。便是為人處也。師云。看脚下。僧曰。謝師",
    "X78n1556_012:0719a12": "指示。師云。嶮。師云。登雲山巇嶮。良久。云。山僧今日平",
    "X78n1556_012:0719a13": "地上喫交。下座。",
    "X78n1556_012:0719a14": "福州昇山紹南正覺禪師上堂。拈拄杖云。荷擔如來。",
    "X78n1556_012:0719a15": "盛作吾宗。嫡裔捻著。攪大海兮魚龍奔騰。指長天兮",
    "X78n1556_012:0719a16": "星辰交錯。履昏衢兮為炬為明。治疾苦兮為良為藥。",
    "X78n1556_012:0719a17": "於父子兮如龍如鳳。處昆仲兮如棣如蕚。思少林兮",
    "X78n1556_012:0719a18": "徹皮徹髓。憶黃梅兮胡穿亂鑿。不見進人以禮。退人",
    "X78n1556_012:0719a19": "以禮。春風和暢。巖泉清泚。鄉雲澹蕩。幽蘭旖旎。花開",
    "X78n1556_012:0719a20": "花合。龍眠龍起。金毛出林。靈龜曳尾。隱顯齊彰。各得",
    "X78n1556_012:0719a21": "其旨。琴不張絃。曲調高流。入千人萬人耳。大眾。更有",
    "X78n1556_012:0719a22": "一著。還知落處麼。以拄杖卓一下。云。穿開幽鳥道。敲",
    "X78n1556_012:0719a23": "遍野僧門。",
    "X78n1556_012:0719a24": "隨州水南太平興國智秘禪師問。如何是水南境。師",
    "X78n1556_012:0719b01": "云。檜栢與翠竹交參。山色共野花鬬彩。僧曰。如何是",
    "X78n1556_012:0719b02": "境中人。師云。對面不相識。上堂云。朝朝相似。日日一",
    "X78n1556_012:0719b03": "般。上來下去。應用無虧。洎乎說著佛法。又却特地多",
    "X78n1556_012:0719b04": "端。諸人到遮裏。如何說得箇平常底道理。良久。云。任",
    "X78n1556_012:0719b05": "從滄海變。終不為君通。參。",
    "X78n1556_012:0719b06": "南嶽勝業寺惟亨禪師問。學人乍入叢林。乞師指示。",
    "X78n1556_012:0719b07": "師云。欲行千里。一步為初。僧曰。十二時中如何履踐。",
    "X78n1556_012:0719b08": "師云。白雲無心。青天有日。上堂云。有利無利。莫離行",
    "X78n1556_012:0719b09": "市。王老師賣身即不問。且道廬陵米有人酬價麼。若",
    "X78n1556_012:0719b10": "無人。老僧自買自賣去。良久。云。東行不見西行利。以",
    "X78n1556_012:0719b11": "拄枝卓一下。",
    "X78n1556_012:0719b12": "遠州清泉崇雅禪師問。如何是清泉。師云。一滴也無。",
    "X78n1556_012:0719b13": "僧曰。還有龍也無。師云。有。僧曰。忽有金翅鳥時如何。",
    "X78n1556_012:0719b14": "師云。無下觜處。僧擬議。師云。酌然。",
    "X78n1556_012:0719b15": "廬山清隱源禪師問。向上宗乘。請師指示。師云。僧是",
    "X78n1556_012:0719b16": "僧。俗是俗。僧曰。如何趣向。師云。遇茶喫茶。遇飯喫飯。",
    "X78n1556_012:0719b17": "僧曰。便是為人處也無。師云。是。上堂云。寒風激水成",
    "X78n1556_012:0719b18": "冰。杲日照冰成水。冰水本自無情。各各應時而至。世",
    "X78n1556_012:0719b19": "間萬猶如然。不用強生擬議。以拂子擊禪床。",
    "X78n1556_012:0719b20": "鼎州彰法禪寺覺言禪師上堂。譙居士問。長老年多",
    "X78n1556_012:0719b21": "少。師云。與太虗同壽。居士云。好好借問。師云。來風深",
    "X78n1556_012:0719b22": "辨。居士呵呵大笑。師云。知。上堂云。無弦有韻孰知音。",
    "X78n1556_012:0719b23": "朗月虗堂一片心。太古莫言非祖意。正聲寥廓至而",
    "X78n1556_012:0719b24": "今。且道是何曲調。咄。",
    "X78n1556_012:0719c01": "安州興國禪院契雅禪師問。請師不於語默裏答話。",
    "X78n1556_012:0719c02": "師以拄杖卓一下。僧曰。和尚莫草草怱怱。師云。西天",
    "X78n1556_012:0719c03": "斬頭截臂。僧禮拜。師云。墮也。墮也。上堂云。心如朗月",
    "X78n1556_012:0719c04": "連天靜。遂打一圓相。云。寒山子。儞性似寒潭徹底清。",
    "X78n1556_012:0719c05": "是何境界。良久。云。無價夜光人不識。識得又堪作什",
    "X78n1556_012:0719c06": "麼。凡夫虗度幾千春。乃呵呵大笑云。爭如獨坐明窓",
    "X78n1556_012:0719c07": "下。花落花開自有時。下座。",
    "X78n1556_012:0719c09": "建中靖國續燈錄卷第十二"
}