{
    "T38n1777_006:0554b22": "維摩經玄疏卷第六",
    "T38n1777_006:0554b24": "天台山修禪寺沙門智顗撰",
    "T38n1777_006:0554b25": "前明此經玄義大段開為五重。第一大段釋",
    "T38n1777_006:0554b26": "名略竟。今次第二大段辨此經之正意。如國",
    "T38n1777_006:0554b27": "必有王。教必有主也。就此略用七意解釋。",
    "T38n1777_006:0554b28": "　第一正辨體　第二簡偽顯真",
    "T38n1777_006:0554b29": "　第三入實相門　第四一法異門",
    "T38n1777_006:0554c01": "　第五為眾經體　第六約觀心",
    "T38n1777_006:0554c02": "　第七通釋此經",
    "T38n1777_006:0554c03": "第一正辨經體者。此經以不思議真性解脫為",
    "T38n1777_006:0554c04": "體也。真性解脫義如前廣辨。就此略為二意。",
    "T38n1777_006:0554c05": "一者正辨此經體。二明須知經體。一正明不",
    "T38n1777_006:0554c06": "思議真性為此經體者。若他明此經多用權",
    "T38n1777_006:0554c07": "實為體。體即是宗。今但以不思議真性解脫",
    "T38n1777_006:0554c08": "為體者。如天無二日國無兩主。若權實為體",
    "T38n1777_006:0554c09": "者。權實既是二法。是則一教便有兩體。今但",
    "T38n1777_006:0554c10": "用不思議真性解脫為體者。真性即是一實",
    "T38n1777_006:0554c11": "之理。若用一實之理為體。即無兩體之過也。",
    "T38n1777_006:0554c12": "所言真性解脫者。此經云淫怒癡性即是解",
    "T38n1777_006:0554c13": "脫。今言淫怒癡性即是真性。真性即是實相",
    "T38n1777_006:0554c14": "一實諦之異名也。大涅槃經明一實諦即是真",
    "T38n1777_006:0554c15": "法。若法非真不名實諦。問曰。上說真諦即是",
    "T38n1777_006:0554c16": "思議解脫之理。今何故說真實之性即是不",
    "T38n1777_006:0554c17": "思議解脫之理。答曰。上是偏真之真。今依大",
    "T38n1777_006:0554c18": "涅槃經以明實諦。實諦者即是不思議圓真。",
    "T38n1777_006:0554c19": "圓真法性即是真性解脫。真性解脫即無八",
    "T38n1777_006:0554c20": "倒。無八倒者即是真性解脫。真性解脫無",
    "T38n1777_006:0554c21": "有虛妄。無虛妄者即是真性解脫。真性解",
    "T38n1777_006:0554c22": "脫即是大乘。大乘即是真性解脫。真性解",
    "T38n1777_006:0554c23": "脫即非八魔。非八魔即是真性解脫。真性",
    "T38n1777_006:0554c24": "解脫即是一道清淨。一道清淨即是真性解",
    "T38n1777_006:0554c25": "脫。真性解脫即是常樂我淨。常樂我淨即是",
    "T38n1777_006:0554c26": "不可思議真性解脫。不可思議真性解脫即",
    "T38n1777_006:0554c27": "是此經之正體也。如此真性豈同偏真哉。二",
    "T38n1777_006:0554c28": "明須知經體者。若尋經失旨事同調達。雖讀",
    "T38n1777_006:0554c29": "六萬法藏不免現身墮大地獄。槃特但誦一",
    "T38n1777_006:0555a01": "偈成羅漢道。如大智論說聲聞經有三法印。",
    "T38n1777_006:0555a02": "無常無我寂滅涅槃印。小乘經有此印。即是",
    "T38n1777_006:0555a03": "小乘了義經。行人稟教能得道也。若無三法",
    "T38n1777_006:0555a04": "印即是不了義經。聞者未必出離生死。一切",
    "T38n1777_006:0555a05": "大乘經但有一法印。所謂諸法實相。若大乘",
    "T38n1777_006:0555a06": "經有實相印。即是大乘了義經。聞者乃可得",
    "T38n1777_006:0555a07": "菩薩道。若無諸法實相印即是不了義經。聞",
    "T38n1777_006:0555a08": "者多墮二邊不能得無生忍也。復次若無實",
    "T38n1777_006:0555a09": "相印。雖說種種願行猶濫魔之所說。所以者",
    "T38n1777_006:0555a10": "何。魔王亦能說種種願行。但不能說諸法實",
    "T38n1777_006:0555a11": "相。故大智論云。除諸法實相其餘一切皆是",
    "T38n1777_006:0555a12": "魔事。諸法實相即是真性解脫之異名也。問",
    "T38n1777_006:0555a13": "曰。聲聞經何故但用三法印。摩訶衍教何故",
    "T38n1777_006:0555a14": "但用一實相印。答曰。聲聞根鈍著重故。須說",
    "T38n1777_006:0555a15": "三法印令厭生死苦欣涅槃樂。菩薩大悲根利",
    "T38n1777_006:0555a16": "易悟。生死即涅槃相能不捨生死不取涅槃",
    "T38n1777_006:0555a17": "入不二法門。故佛但說諸法實相印也。問曰。",
    "T38n1777_006:0555a18": "若言國無二主。大乘經但用一法體。聲聞經",
    "T38n1777_006:0555a19": "遂以三為體。豈非三主之過。答曰。如君強不",
    "T38n1777_006:0555a20": "須輔相。君弱則輔相共治國。聲聞經法相理",
    "T38n1777_006:0555a21": "弱故須三印治。破愛觀無常。破見觀無我。若",
    "T38n1777_006:0555a22": "入苦忍真明俱得寂滅也。第二明簡偽顯真",
    "T38n1777_006:0555a23": "者即為三意。一者正明簡偽顯真。二約共不",
    "T38n1777_006:0555a24": "共教簡別同異。三約諦明去取。一明簡偽顯真",
    "T38n1777_006:0555a25": "者。實理幽微真偽難別。但凡夫所習若教若",
    "T38n1777_006:0555a26": "行莫不各以為真。故尋學之徒必須自以智",
    "T38n1777_006:0555a27": "力研覈真偽。就此即為二意。一簡非實相。二",
    "T38n1777_006:0555a28": "顯正實相。一簡非實相者即為三。一世俗經",
    "T38n1777_006:0555a29": "書所明非實相。二外人經書所明非實相。三",
    "T38n1777_006:0555b01": "聲聞經教所明非實相。一世間經書所明非",
    "T38n1777_006:0555b02": "實相者。世間經書所明但為安國治家賞善",
    "T38n1777_006:0555b03": "罰惡。仁義禮智誠信孝敬養生養性之道。皆",
    "T38n1777_006:0555b04": "是愛論。乃至釋提桓因種種善論。諸梵天王",
    "T38n1777_006:0555b05": "說出欲論。五通之人神仙之論。亦皆是屬愛",
    "T38n1777_006:0555b06": "之戲論。戲論破慧眼不見於真實。是故皆非",
    "T38n1777_006:0555b07": "實相也。二明外人經書所明非實相者。外道",
    "T38n1777_006:0555b08": "多起身邊邪見。或計神及世間常是事實餘",
    "T38n1777_006:0555b09": "妄語。乃至或計神及世間非常非無常是事",
    "T38n1777_006:0555b10": "實餘妄語。如是墮十四難生六十二見。雖各",
    "T38n1777_006:0555b11": "謂是實非實相也。以其各各因見起諸煩惱",
    "T38n1777_006:0555b12": "作種種行業流轉生死。是故諸有言教皆是",
    "T38n1777_006:0555b13": "屬見戲論。戲論破慧眼不見於真實。故非諸",
    "T38n1777_006:0555b14": "法實相也。三明聲聞經教非實相者。聲聞經",
    "T38n1777_006:0555b15": "多明無常無我破壞諸法說盡苦涅槃。且聲",
    "T38n1777_006:0555b16": "聞人厭畏生死觀無常。斷結即身欲入涅槃。",
    "T38n1777_006:0555b17": "不能深求諸法實相。故不明實相也。二顯真",
    "T38n1777_006:0555b18": "實相者。摩訶衍教所明為利根菩薩如法相",
    "T38n1777_006:0555b19": "說。多明第一義悉檀。菩薩大悲為眾生故求",
    "T38n1777_006:0555b20": "無上道。不計劫數深觀諸法。不滯二邊一心",
    "T38n1777_006:0555b21": "常寂。如水澄清珠相自現。得諸法實相。故摩",
    "T38n1777_006:0555b22": "訶衍經教所明有真諸法實相。真諸法實相",
    "T38n1777_006:0555b23": "者即不思議真性解脫。此經之體也。二約共",
    "T38n1777_006:0555b24": "不共教簡別同異者。就此即為二。一約共二",
    "T38n1777_006:0555b25": "乘說般若。明法性實相有同有異。二約不共",
    "T38n1777_006:0555b26": "二乘說般若。明法性實相但異非同。一約共",
    "T38n1777_006:0555b27": "般若明法性實相為大乘經體有同有異者即",
    "T38n1777_006:0555b28": "為三意。一約通教。二約別教。三約圓教。一",
    "T38n1777_006:0555b29": "約通教明同異者。所言同者。即是同入偏真",
    "T38n1777_006:0555c01": "之法性也。所言異者。三乘雖同入法性。而不",
    "T38n1777_006:0555c02": "無深淺之異。但斷正使侵習習盡。如前通教",
    "T38n1777_006:0555c03": "分別。聲聞入淺但斷正使。緣覺小深侵除習",
    "T38n1777_006:0555c04": "氣。菩薩能窮法性之底習氣都盡也。譬如三",
    "T38n1777_006:0555c05": "獸渡河。水雖是一兔馬象脚有短長。故入水",
    "T38n1777_006:0555c06": "不無淺深之別。水雖是一而深淺有異也。二約",
    "T38n1777_006:0555c07": "共說般若別教明空不空辨法性同異者。涅",
    "T38n1777_006:0555c08": "槃經云。第一義空名為智慧。智者見空及與",
    "T38n1777_006:0555c09": "不空。聲聞辟支佛但見於空不見不空。聲聞",
    "T38n1777_006:0555c10": "菩薩同見於空。是則法性理一名之為同。菩",
    "T38n1777_006:0555c11": "薩能見不空。不空即是智慧之性名見佛性即",
    "T38n1777_006:0555c12": "是異也。譬如三獸渡河。二獸浮渡但知水軟。",
    "T38n1777_006:0555c13": "若象浮渡出沒到底。浮知水軟。到底著地知",
    "T38n1777_006:0555c14": "非軟也。問曰。不空為當有故名見不空。為無",
    "T38n1777_006:0555c15": "空故名不空也。答曰。具有二意。有故是不空",
    "T38n1777_006:0555c16": "者。智慧性故非空也。無故說不空者。真諦法",
    "T38n1777_006:0555c17": "性之理即是空。此空畢竟不可得故故言不",
    "T38n1777_006:0555c18": "空。言不空者即是非真諦法性之空也。故大",
    "T38n1777_006:0555c19": "智論云。空有二種。一者但空二者不可得空。",
    "T38n1777_006:0555c20": "聲聞唯得但空。智慧猶如螢光。菩薩得但空",
    "T38n1777_006:0555c21": "得不可得空。智慧猶如日光。二乘同得但空",
    "T38n1777_006:0555c22": "故名為同。菩薩得不可得空名為異也。譬如",
    "T38n1777_006:0555c23": "掘土。除土至泥。除泥若圓至水也。三約共說",
    "T38n1777_006:0555c24": "般若教明不思議法性實相有同異者。聲聞",
    "T38n1777_006:0555c25": "入法性唯見法性。如虛空無所有。菩薩諸佛",
    "T38n1777_006:0555c26": "入法性實相亦見法性如虛空。能於如虛空",
    "T38n1777_006:0555c27": "法性中開佛知見。圓照法界一切法也。同入",
    "T38n1777_006:0555c28": "如虛空法性無所有故名之為同。諸佛菩薩",
    "T38n1777_006:0555c29": "能於如虛空法性中圓照一切法界。即是不",
    "T38n1777_006:0556a01": "思議法性故名為異也。故身子領解云。同共",
    "T38n1777_006:0556a02": "一法中而不得此事。嗚呼深自責。云何而自",
    "T38n1777_006:0556a03": "欺。是則略明共般若共二乘說。而上中下根",
    "T38n1777_006:0556a04": "利鈍不同。故於一法性通別圓三種之異也。",
    "T38n1777_006:0556a05": "譬如石有金性。有人破石得金。而不能作種",
    "T38n1777_006:0556a06": "種釵璫環釧。有人得金能用作種種釵璫環",
    "T38n1777_006:0556a07": "釧而不能變金為丹。有人能變金成丹。服之",
    "T38n1777_006:0556a08": "得仙五通無閡也。金性是一。而得者三種不",
    "T38n1777_006:0556a09": "同也。二約不共說般若明法性實相為大乘",
    "T38n1777_006:0556a10": "經體一向異者。二乘所見偏真不得言同也。",
    "T38n1777_006:0556a11": "就此為二意。一別教二圓教。一約不共般若",
    "T38n1777_006:0556a12": "別教明法性實相。斷除二障離生死涅槃二",
    "T38n1777_006:0556a13": "邊。別以不空之理自性清淨心如來藏理為",
    "T38n1777_006:0556a14": "法性實相。是則聲聞在座如聾如瘂也。譬如",
    "T38n1777_006:0556a15": "破鑛得真金異頗梨也。真金不可破壞。隨意",
    "T38n1777_006:0556a16": "作種種器。頗梨易破。不得迴轉作種種器也。",
    "T38n1777_006:0556a17": "二約不共般若圓教明法性實相為大乘經體",
    "T38n1777_006:0556a18": "者。一切諸法即是佛性涅槃如來藏也。是則",
    "T38n1777_006:0556a19": "二乘在座如聾如瘂。譬若如意寶珠非頗梨",
    "T38n1777_006:0556a20": "珠。豈可言同也。三約諦分別者。明法性實相",
    "T38n1777_006:0556a21": "之理不出諦也。故須約諦分別。但諦有三種。",
    "T38n1777_006:0556a22": "一者三諦。二者二諦。三者一諦。一約三諦分",
    "T38n1777_006:0556a23": "別法性實相為此經體者即為二意。一略明",
    "T38n1777_006:0556a24": "三諦。二明去取。一略明三諦者。一俗諦二真",
    "T38n1777_006:0556a25": "諦三中道第一義諦。三諦義略如前四教所",
    "T38n1777_006:0556a26": "詮分別。二去取者。俗諦但是凡人所見之理",
    "T38n1777_006:0556a27": "故非此經體也。真諦即是二乘所見之理亦",
    "T38n1777_006:0556a28": "非此經體也。中道第一義諦即是法性實相。",
    "T38n1777_006:0556a29": "即此經之正體。二明約二諦分別法性實相",
    "T38n1777_006:0556b01": "為此經之體者亦為二意。一者略明二諦相。",
    "T38n1777_006:0556b02": "二者去取。一略明二諦相者。二諦有二種。一",
    "T38n1777_006:0556b03": "者理外二諦。二者理內二諦。一理外二諦者。",
    "T38n1777_006:0556b04": "不約佛性以明二諦也。即是猶處門外止宿",
    "T38n1777_006:0556b05": "草菴。今明此理外二諦即有三種。一者隨情",
    "T38n1777_006:0556b06": "二諦。二者情智二諦。三者隨智二諦。一明隨",
    "T38n1777_006:0556b07": "情二諦者。如諸論師撰二諦義。集古今乃有",
    "T38n1777_006:0556b08": "數十家明二諦義不同。又尋諸經論明二諦",
    "T38n1777_006:0556b09": "之相。亦有種種不同也。但二諦既是審實之",
    "T38n1777_006:0556b10": "理。何得異說不同。若一家為是。眾家併非。孰",
    "T38n1777_006:0556b11": "能判其是也。今作三種二諦通釋眾家所明",
    "T38n1777_006:0556b12": "二諦。若有文證則皆可用諸經論異說皆無",
    "T38n1777_006:0556b13": "滯也。故云諸佛常依二諦說法。但二諦之理",
    "T38n1777_006:0556b14": "不應有異。而諸師及眾經論異說不同者。皆",
    "T38n1777_006:0556b15": "是隨情之二諦也。隨世界為人對治第一義",
    "T38n1777_006:0556b16": "四悉檀所辨之根情也。眾生根情種種不同。",
    "T38n1777_006:0556b17": "佛教所明二諦何止數十家之異。乃有無量",
    "T38n1777_006:0556b18": "不同。故涅槃經云。分別二諦有無量相。我於",
    "T38n1777_006:0556b19": "彼經竟不說之此何謂也。而末代各明一種",
    "T38n1777_006:0556b20": "二諦不受眾家異說。將非大失乎。二明隨情",
    "T38n1777_006:0556b21": "智二諦者。如上所明種種二諦。隨世界為人",
    "T38n1777_006:0556b22": "對治之情。聞說未悟者。皆束為世諦。若種種",
    "T38n1777_006:0556b23": "異說二諦為向道之人。聞說即悟發真慧眼",
    "T38n1777_006:0556b24": "見第一義。即是隨智之真諦也。是則情智合",
    "T38n1777_006:0556b25": "辨有二諦之殊。故涅槃經云。如世人心所見",
    "T38n1777_006:0556b26": "者名為世諦。出世人心所見名為第一義諦。",
    "T38n1777_006:0556b27": "三隨智二諦者。二乘聖人發真無漏。法眼慧",
    "T38n1777_006:0556b28": "眼所見二諦之理也。若為凡說如示盲者白",
    "T38n1777_006:0556b29": "相。故妙勝定經明。文殊釋迦因地諍二諦義",
    "T38n1777_006:0556c01": "墮三惡道。見迦葉佛說二諦。即是顯隨智二",
    "T38n1777_006:0556c02": "諦不可以情求也。若以情求執諍。則同釋迦",
    "T38n1777_006:0556c03": "文殊因地執隨情二諦之過非也。問曰。二諦",
    "T38n1777_006:0556c04": "為定是理為定是教。答曰。有師言並是理。有",
    "T38n1777_006:0556c05": "師言二諦並是教。有師言俗諦是教真諦是",
    "T38n1777_006:0556c06": "理。故經云。皆以世諦名字故說非第一義。今",
    "T38n1777_006:0556c07": "詳此三家明義互有得失也。應四句分別。若",
    "T38n1777_006:0556c08": "約隨情二諦。二諦並是教。是則二諦皆可說",
    "T38n1777_006:0556c09": "也。故有種種二諦。諸師所用不同。經論所明",
    "T38n1777_006:0556c10": "各別。若就隨情智二諦。即俗諦是教真諦是",
    "T38n1777_006:0556c11": "理。是則俗是可說真不可說也。若就隨智二",
    "T38n1777_006:0556c12": "諦。二諦皆是理。是則二諦皆不可說也。若約",
    "T38n1777_006:0556c13": "隨智世諦。隨情真諦是則俗是不可說也。是",
    "T38n1777_006:0556c14": "以迦葉如來之所證見尚非釋迦文殊因地情",
    "T38n1777_006:0556c15": "之所知。況復末代凡夫之所能解。今略明此",
    "T38n1777_006:0556c16": "三種二諦。言雖不多意則靡所不該。佛法義",
    "T38n1777_006:0556c17": "學坐禪之人若不信此。疑諍豈息也。二次明",
    "T38n1777_006:0556c18": "理內二諦者。約中道佛性以明二諦也。就此",
    "T38n1777_006:0556c19": "得有三種。一者中道合真明二諦。二者真諦",
    "T38n1777_006:0556c20": "合俗明二諦。三不思議二諦。此三種二諦亦",
    "T38n1777_006:0556c21": "各有隨情情智隨智三種也。一中道佛性合",
    "T38n1777_006:0556c22": "真諦為二諦者。猶是通教之二諦也。非祇通",
    "T38n1777_006:0556c23": "二乘。亦通別通圓也。所言中道合真為第一",
    "T38n1777_006:0556c24": "義諦者。涅槃經云。言佛性者即是第一義空。",
    "T38n1777_006:0556c25": "第一義空名為智慧。智者見空及與不空。不",
    "T38n1777_006:0556c26": "空即是中道。空即是真諦。故知中道佛性合",
    "T38n1777_006:0556c27": "真諦為第一義諦也。亦有三種二諦。類前可",
    "T38n1777_006:0556c28": "知。二明真諦合俗諦。但取中道為真諦。明此",
    "T38n1777_006:0556c29": "真諦者。即是別教之二諦也。所言真諦合俗",
    "T38n1777_006:0557a01": "諦為世諦者。大涅槃經云。我與彌勒共說俗",
    "T38n1777_006:0557a02": "諦。五百聲聞皆謂說第一義諦。此即別教二",
    "T38n1777_006:0557a03": "諦。亦得有三種二諦。類前可知也。三明理內",
    "T38n1777_006:0557a04": "不思議二諦者。前明理內二種二諦。不二而",
    "T38n1777_006:0557a05": "二是不思議圓教之二諦。亦有三種二諦。類",
    "T38n1777_006:0557a06": "前可知也。二明去取者。若理外二諦但非世",
    "T38n1777_006:0557a07": "諦非此經體真諦亦非也。若理內二諦三種",
    "T38n1777_006:0557a08": "世諦亦皆不得為此經體也。理內三種真諦",
    "T38n1777_006:0557a09": "即是法性實相。此經之正體也。問曰。祇應取",
    "T38n1777_006:0557a10": "圓教不思議真諦為體。何得取理內通別真",
    "T38n1777_006:0557a11": "諦為體也。答曰。若是法華經正直捨方便。可",
    "T38n1777_006:0557a12": "得但用圓教一真諦為體。此經猶帶通別二",
    "T38n1777_006:0557a13": "種方便。理內三種真諦皆得為此經體也。但",
    "T38n1777_006:0557a14": "有傍正。不思議真諦為正也。三明約一實諦",
    "T38n1777_006:0557a15": "為此經體者。一實諦義如前分別。但一實諦",
    "T38n1777_006:0557a16": "即是不思議真性解脫實相之理。即是此經",
    "T38n1777_006:0557a17": "之正體。事如初重引涅槃經解釋也。第三明",
    "T38n1777_006:0557a18": "四門入體者。尋真性實相之體。幽微妙絕。一",
    "T38n1777_006:0557a19": "切世間莫之能契。但以大聖明鑒通理之門",
    "T38n1777_006:0557a20": "乃於無言之理赴緣起教。以教為門。是以稟",
    "T38n1777_006:0557a21": "教之徒因門契理。故法華經云。以佛教門出",
    "T38n1777_006:0557a22": "三界苦。又云。其智慧門難解難入。此經明諸",
    "T38n1777_006:0557a23": "菩薩各說入不二法門。即其意也。今略以三",
    "T38n1777_006:0557a24": "意解釋。一略辨四門相。二正明四門入體。三",
    "T38n1777_006:0557a25": "明悉檀起四門教。第一略辨四門相者。門以",
    "T38n1777_006:0557a26": "能通為義。佛教所詮正四句法能通行人至",
    "T38n1777_006:0557a27": "真性實相之體。故名為門。若外人邪因緣無",
    "T38n1777_006:0557a28": "因緣說四句。因此四句各見四種邪法之理。",
    "T38n1777_006:0557a29": "因此生十四難六十二見。起諸結業沈輪生",
    "T38n1777_006:0557b01": "死。此是邪道四門。今所不述。若佛法四門即",
    "T38n1777_006:0557b02": "是正因緣四句法能通行人同入第一義涅槃",
    "T38n1777_006:0557b03": "也。故大智論云。四門入清涼池。又譬般若如",
    "T38n1777_006:0557b04": "大火炎。四邊不可取。又云。般若波羅蜜有四",
    "T38n1777_006:0557b05": "種相即四門義。仰尋佛法既有四教不同。今",
    "T38n1777_006:0557b06": "約教明門各有四別。一三藏四門。二通教四",
    "T38n1777_006:0557b07": "門。三別教四門。四圓教四門。一明三藏教四",
    "T38n1777_006:0557b08": "門即為四。一有門。二空門。三有空門。四非有",
    "T38n1777_006:0557b09": "非空門。一有門者。即三藏教明正因緣生滅",
    "T38n1777_006:0557b10": "之有。若稟此教能破十六知見。見陰界入一",
    "T38n1777_006:0557b11": "切有為諸法皆悉無常苦空無我。得世第一",
    "T38n1777_006:0557b12": "法發真無漏。因有見真有。即第一義諦之門",
    "T38n1777_006:0557b13": "也。故大集經云。甚深之理不可說。第一實義",
    "T38n1777_006:0557b14": "無聲字。陳如比丘於諸法獲得真實之知見。",
    "T38n1777_006:0557b15": "如此即諸阿毘曇論之所申也。二明空門者。",
    "T38n1777_006:0557b16": "即是三藏教明折正因緣假實法生滅入空。",
    "T38n1777_006:0557b17": "若稟此教能破假實之惑。見假實空發真無",
    "T38n1777_006:0557b18": "漏。因空見真空。即第一義之門也。故須菩提",
    "T38n1777_006:0557b19": "在石室觀生滅無常入空。因空得道名見佛",
    "T38n1777_006:0557b20": "法身。恐此是成實論之所申也。三明有空門",
    "T38n1777_006:0557b21": "者。即三藏教明正因緣生滅之有空。若稟此",
    "T38n1777_006:0557b22": "教能破偏執有無之惑。見因緣有空發真無",
    "T38n1777_006:0557b23": "漏。因有空見真有空。即第一義之門也。此是",
    "T38n1777_006:0557b24": "迦旃延因入道故作昆勒論還申此門也。四",
    "T38n1777_006:0557b25": "非有非無門者。即三藏教明正因緣生滅非",
    "T38n1777_006:0557b26": "有非空之理。若稟此教能破有無邊邪執。見",
    "T38n1777_006:0557b27": "因緣非有非無發真無漏。因非有非無見真",
    "T38n1777_006:0557b28": "非有非無。即第一義之門也。惡口車匿因此",
    "T38n1777_006:0557b29": "入道。未見論度。有人言。犢子阿毘曇申此意",
    "T38n1777_006:0557c01": "也。彼論明我在第五不可說藏中我非三世。",
    "T38n1777_006:0557c02": "即是非有非無法即是非空也。此恐未可定",
    "T38n1777_006:0557c03": "用。二明通教四門者。即是智度論明。一切實",
    "T38n1777_006:0557c04": "一切不實。一切亦實亦不實。一切非實非不",
    "T38n1777_006:0557c05": "實。佛於此四句廣說第一義悉檀。中論明此",
    "T38n1777_006:0557c06": "四句皆名諸法之實相。即通教明正因緣法",
    "T38n1777_006:0557c07": "如夢幻響化水月鏡像體法即空之四句也。",
    "T38n1777_006:0557c08": "若三乘共稟此教。而根緣不同。各於一句入",
    "T38n1777_006:0557c09": "第一義。故四句皆名門也。此具如青目注解。",
    "T38n1777_006:0557c10": "又注云。諸法實相有三種。故知此四門即是",
    "T38n1777_006:0557c11": "三乘同入此四門見第一義也。三明別教四",
    "T38n1777_006:0557c12": "門者。若用中論亦名。名而辨四門者。即別",
    "T38n1777_006:0557c13": "教之四門。大智論四句亦得也。此別教四門",
    "T38n1777_006:0557c14": "意正出大涅槃經。但多散說。約乳明四句譬",
    "T38n1777_006:0557c15": "即是別教四門也。若明佛性如乳有酪性石",
    "T38n1777_006:0557c16": "有金性力士額珠即有門。若明石無金性乳",
    "T38n1777_006:0557c17": "無酪性眾生佛性猶如虛空大涅槃空迦毘羅",
    "T38n1777_006:0557c18": "城空即是空門也。涅槃又云。佛性亦有亦無",
    "T38n1777_006:0557c19": "者。云何為有。一切眾生悉皆有故。云何為無。",
    "T38n1777_006:0557c20": "從善方便而得見故。又譬如乳中亦有酪性",
    "T38n1777_006:0557c21": "亦無酪性。即是亦有亦無門。若明佛性即是",
    "T38n1777_006:0557c22": "中道。百非雙遣。故經譬云。乳中非有酪性。非",
    "T38n1777_006:0557c23": "無酪性。即是非空非有門也。別教菩薩別稟",
    "T38n1777_006:0557c24": "此四門之教因見佛性住大涅槃。故此四句",
    "T38n1777_006:0557c25": "之說即是別教之四門也。今一往約涅槃經",
    "T38n1777_006:0557c26": "文分別別教四門之相。但此經文或可圓教",
    "T38n1777_006:0557c27": "四門。至下圓教四門自當料簡同異也。問曰。",
    "T38n1777_006:0557c28": "若別教四門但出涅槃。爾前諸摩訶衍經何",
    "T38n1777_006:0557c29": "意無別教四門也。答曰。大涅槃經是解前經",
    "T38n1777_006:0558a01": "教之經。此前諸摩訶衍豈無別教四門。具出",
    "T38n1777_006:0558a02": "經文事成繁也。四明圓教四門者。四門明入",
    "T38n1777_006:0558a03": "佛性第一義。一往與別教四門入第一義諦",
    "T38n1777_006:0558a04": "見佛性得常住涅槃。名義是同。細尋意趣有",
    "T38n1777_006:0558a05": "異。問曰。以何相知異。答曰。分別有異意乃多",
    "T38n1777_006:0558a06": "塗。今略約圓教七義分別。即知別教四門與",
    "T38n1777_006:0558a07": "圓教四門有殊也。七義者。一若明一切法即",
    "T38n1777_006:0558a08": "真性實相佛性涅槃不可復滅而明四門者。",
    "T38n1777_006:0558a09": "即是圓教四門也。二明初心即開佛知見圓",
    "T38n1777_006:0558a10": "照而辨四門者。即圓教四門也。三若明不思",
    "T38n1777_006:0558a11": "議不斷煩惱而入涅槃辨四門者。即是圓教",
    "T38n1777_006:0558a12": "四門也。四若明圓行而辨四門者。即是圓教",
    "T38n1777_006:0558a13": "四門也。五若明圓位而辨四門者。即是圓教",
    "T38n1777_006:0558a14": "四門也。六若明圓體而辨四門者。即是圓教",
    "T38n1777_006:0558a15": "明四門也。七若明圓用而辨四門者。即是圓",
    "T38n1777_006:0558a16": "教明四門也。第二正明四門入體者。若外人",
    "T38n1777_006:0558a17": "四門心行理外。諸顛倒想與顛倒相應。不得",
    "T38n1777_006:0558a18": "入真性體。所以者何。隨門異故見理亦異。是",
    "T38n1777_006:0558a19": "故各說謂得一究竟道起諍論也。今明佛法",
    "T38n1777_006:0558a20": "四門皆得入一體。但有兩種不同。一者三藏",
    "T38n1777_006:0558a21": "通教兩種四門同入偏真之理。二者別圓兩",
    "T38n1777_006:0558a22": "教四門同入圓真之理。一明三藏四門通教",
    "T38n1777_006:0558a23": "四門同入偏真之理者。各因四門同見第一",
    "T38n1777_006:0558a24": "義得二種涅槃。是同也。理雖是一而門有異",
    "T38n1777_006:0558a25": "者。既有巧拙兩度之殊故有兩種四門能通之",
    "T38n1777_006:0558a26": "別也。真理無二故所通至體是一也。譬如州",
    "T38n1777_006:0558a27": "城開四門使君是一。而從四門入者門雖有",
    "T38n1777_006:0558a28": "殊而所見使君祇是一也。三藏教四門如從",
    "T38n1777_006:0558a29": "州城四邊偏門而入。通教四門如從四正門",
    "T38n1777_006:0558b01": "而入。偏正雖殊入見偏真第一義諦得二種",
    "T38n1777_006:0558b02": "涅槃是一也。二明別教四門圓教四門入實",
    "T38n1777_006:0558b03": "相真性體者。各因四門而入見實相佛性得",
    "T38n1777_006:0558b04": "常住涅槃是一也。理雖是同而門有異者。教",
    "T38n1777_006:0558b05": "門既有偏圓之殊故有兩種四門能通之異",
    "T38n1777_006:0558b06": "也。佛性真理不二故。故所通至真性體是一",
    "T38n1777_006:0558b07": "也。譬如臺城有四門門雖不同所見天子是",
    "T38n1777_006:0558b08": "一也。別教四門如從臺城四邊偏門而入。圓",
    "T38n1777_006:0558b09": "教四門如從四正門而入。偏正雖殊入見真",
    "T38n1777_006:0558b10": "性解脫實相之體是一也。第三明用四悉檀",
    "T38n1777_006:0558b11": "起四門之教者。若外道四門皆不見根緣。執",
    "T38n1777_006:0558b12": "心取相定說。如舊醫常用乳藥治一切病。此",
    "T38n1777_006:0558b13": "不依四悉檀而起四門也。今佛法四門皆因",
    "T38n1777_006:0558b14": "四悉檀而起也。一明悉檀起三藏教四門。二",
    "T38n1777_006:0558b15": "明悉檀起通教四門。三明悉檀起別教四門。",
    "T38n1777_006:0558b16": "四明悉檀起圓教四門。一明四悉檀起三藏",
    "T38n1777_006:0558b17": "教四門者。即是生生不可說有四悉檀因緣",
    "T38n1777_006:0558b18": "亦可得說。一明用四悉檀起有門者。若眾",
    "T38n1777_006:0558b19": "生心樂有法即用世界悉檀說毘曇有門。若",
    "T38n1777_006:0558b20": "宜聞生善即用各各為人悉檀說於有門。若",
    "T38n1777_006:0558b21": "執無因緣邪因緣或執空取著起諸結業即用",
    "T38n1777_006:0558b22": "對治悉檀為說有門。若聞即悟見第一義即",
    "T38n1777_006:0558b23": "用第一義悉檀為說有門。如拘隣五人聞說",
    "T38n1777_006:0558b24": "四諦即見第一義諦得須陀洹果。若不能用",
    "T38n1777_006:0558b25": "四悉檀起緣而說者。即是差機說。法是眾生",
    "T38n1777_006:0558b26": "怨天魔外道一手作諸勞侶。涅槃經云。說法",
    "T38n1777_006:0558b27": "者諸佛境界非諸聲聞緣覺所知也。二明用",
    "T38n1777_006:0558b28": "四悉檀起空門者。類前有門。用四悉檀起空",
    "T38n1777_006:0558b29": "門義即成也。而諸成論師云。毘曇有門但是",
    "T38n1777_006:0558c01": "調心不能得道。成實見空乃得道耳。諸數論",
    "T38n1777_006:0558c02": "師云。我用小乘明義見有得道。汝探用大乘",
    "T38n1777_006:0558c03": "明義故說見空得道。今謂此並不得三藏教",
    "T38n1777_006:0558c04": "意。大集經云。常見之人說異念斷。斷見之人",
    "T38n1777_006:0558c05": "說一念斷。二見雖殊得道無異。大智論云。聲",
    "T38n1777_006:0558c06": "聞經中處處明法空義。豈得言見空得道探",
    "T38n1777_006:0558c07": "明大乘。今約此四悉檀意作成壞義。數人四",
    "T38n1777_006:0558c08": "義成成論四義壞。成論四義成數人四義",
    "T38n1777_006:0558c09": "壞。是則成壞敵等。何者是成論成。何者是",
    "T38n1777_006:0558c10": "數人壞。若解三藏教巧拙兩度。則成論空",
    "T38n1777_006:0558c11": "門義成。數人有門義壞者也。三明用悉檀起",
    "T38n1777_006:0558c12": "有無門。類前有門用四悉檀意。則有空門得",
    "T38n1777_006:0558c13": "起。故為昆勒論所通也。四明用悉檀起非有",
    "T38n1777_006:0558c14": "非無門者。用四悉檀。亦類前有門用四悉檀",
    "T38n1777_006:0558c15": "意。可見也。二明用四悉檀起通教四門。類三",
    "T38n1777_006:0558c16": "藏教可解。三明用四悉檀起別教四門。類三",
    "T38n1777_006:0558c17": "藏教可知。四明用四悉檀起圓教四門。類三",
    "T38n1777_006:0558c18": "藏教可知。具釋並在四教大本。第四一法異",
    "T38n1777_006:0558c19": "名者。諸經異名說真性實相或言一實諦。或",
    "T38n1777_006:0558c20": "言自性清淨心。或言如來藏。或言如如。或",
    "T38n1777_006:0558c21": "言實際。或言實相般若。或言一乘。或言即是",
    "T38n1777_006:0558c22": "首楞嚴。或言法性。或言法身。或言中道。或言",
    "T38n1777_006:0558c23": "畢竟空。或言正因佛性性淨涅槃。如是等種",
    "T38n1777_006:0558c24": "種異名此皆是實相之異稱。故大智論云。般",
    "T38n1777_006:0558c25": "若是一法。佛說種種名。隨諸眾生類為之立",
    "T38n1777_006:0558c26": "異字。大涅槃經云。如天帝釋有千種名。解脫",
    "T38n1777_006:0558c27": "亦爾。多諸名字。又云。言佛性者有五種名。故",
    "T38n1777_006:0558c28": "皆是赴機利物為立異名也。而法體是一未",
    "T38n1777_006:0558c29": "曾有異。如帝釋千名名雖不同終是目於天",
    "T38n1777_006:0559a01": "主。豈有聞異名故而言非實相理。如人供養",
    "T38n1777_006:0559a02": "帝釋毀憍尸迦供養憍尸迦毀於帝釋。如此",
    "T38n1777_006:0559a03": "供養未必得福。末代弘法者亦爾。或信黎耶",
    "T38n1777_006:0559a04": "自性清淨心而毀畢竟空。或言畢竟空無所",
    "T38n1777_006:0559a05": "有毀黎耶識自性清淨心。或言般若明實相",
    "T38n1777_006:0559a06": "法花明一乘皆非佛性。此之求福豈若慮禍。",
    "T38n1777_006:0559a07": "若知名異體一則隨喜之善遍於法界。何所",
    "T38n1777_006:0559a08": "諍乎。第五為眾經體者。諸摩訶衍經皆用實",
    "T38n1777_006:0559a09": "相不思議真性解脫為體也。問曰。諸經或有",
    "T38n1777_006:0559a10": "無實相真性之名。何得備為眾經體乎。答曰。",
    "T38n1777_006:0559a11": "如向所辨。一法異名。諸經雖不作實相名說。",
    "T38n1777_006:0559a12": "若說中道法界如來藏正因佛性本有涅槃。",
    "T38n1777_006:0559a13": "皆是實相異名即為眾經作體也。第六約觀",
    "T38n1777_006:0559a14": "心者。若小乘行人持戒坐禪發背捨勝處一切",
    "T38n1777_006:0559a15": "法門若不得無常無我寂滅之印入此觀中皆",
    "T38n1777_006:0559a16": "成邪倒。不能悟理成無漏也。大乘觀法亦復",
    "T38n1777_006:0559a17": "如是。若不得法性實相印者。多成魔業墮於",
    "T38n1777_006:0559a18": "二邊。豈得入不二法門住不思議解脫也。問",
    "T38n1777_006:0559a19": "曰。凡夫初心豈得即修。答曰。譬如人射的的",
    "T38n1777_006:0559a20": "作著意。此至放箭已有丈尺之疎。發軫奢漫",
    "T38n1777_006:0559a21": "何能得著。學正觀心亦復如是。第七通此經",
    "T38n1777_006:0559a22": "者。此經品品皆異名說真性解脫。其道機純",
    "T38n1777_006:0559a23": "熟之者聞此得道也。大段第三明佛國因果",
    "T38n1777_006:0559a24": "為宗者。宗即是一教之綱維。如有王處必有",
    "T38n1777_006:0559a25": "輔臣共治。經既立體。必須明宗以成教也。今",
    "T38n1777_006:0559a26": "明此義略為五重。",
    "T38n1777_006:0559a27": "　第一分別宗體不同　第二正明因果辨宗",
    "T38n1777_006:0559a28": "義　第三明因果成佛國義　第四約觀心",
    "T38n1777_006:0559a29": "　第五通此經文",
    "T38n1777_006:0559b01": "第一分別宗體不同者即為二意。一先覈宗",
    "T38n1777_006:0559b02": "體不異。二正明宗體不同。一先覈宗體不",
    "T38n1777_006:0559b03": "異者。有師云。此經權實為宗。宗即是體。今",
    "T38n1777_006:0559b04": "問。若宗體是一。體是此經主。是則此教唯有",
    "T38n1777_006:0559b05": "二法無不二之理。則無諸法實相印。若無諸",
    "T38n1777_006:0559b06": "法實相印教則無主。何得諸經皆云此經眾",
    "T38n1777_006:0559b07": "經之王也。復次若以權實二法為體者。亦應",
    "T38n1777_006:0559b08": "以二法為印也。是事已如前釋。譬如國但得",
    "T38n1777_006:0559b09": "有一主不應立兩主也。若一經教有二體。亦",
    "T38n1777_006:0559b10": "應國有二君也。二正明宗體異者。尋經論亦",
    "T38n1777_006:0559b11": "不分別宗體之文此出弘法法師之性。但作",
    "T38n1777_006:0559b12": "義巧便欲開發經教令學者見意故須爾也。",
    "T38n1777_006:0559b13": "非因非果真性為體。因果為宗。約因果以顯",
    "T38n1777_006:0559b14": "非因非果。舉因則攝於萬行。舉果則攝於萬",
    "T38n1777_006:0559b15": "德。故以因果為宗。如提綱目動。又如君主是",
    "T38n1777_006:0559b16": "一輔臣有二。二臣共輔一主能治天下。今非",
    "T38n1777_006:0559b17": "因非果是一。因果是多。顯成一教利益有緣。",
    "T38n1777_006:0559b18": "分宗體之別。以佛國因果為宗也。第二正明",
    "T38n1777_006:0559b19": "因果辨此經宗者。以佛國因果當宗。今故以",
    "T38n1777_006:0559b20": "佛國標名。就此即為二意。一正明因果為宗。",
    "T38n1777_006:0559b21": "二料簡。一明因果為宗者。但非因非果既通",
    "T38n1777_006:0559b22": "為眾經之體。而因而果亦通為眾經之宗。宗",
    "T38n1777_006:0559b23": "則不定。或單用因為宗。或單用果為宗。或因",
    "T38n1777_006:0559b24": "果合為宗。如涅槃明涅槃常住四德之果。文",
    "T38n1777_006:0559b25": "內非不明五行十功德之因果。果正因傍。但",
    "T38n1777_006:0559b26": "以果當宗。若是大品明般若智照之因。文中",
    "T38n1777_006:0559b27": "非無種智涅槃之果。因正果傍。但以因為宗。",
    "T38n1777_006:0559b28": "若法華明一乘因果。借蓮華為名。是則因果",
    "T38n1777_006:0559b29": "俱為宗。此經從人法得名。人能行法。即是因",
    "T38n1777_006:0559c01": "地行人。法名不思議解脫。解脫是斷德之果。",
    "T38n1777_006:0559c02": "望果行因故以佛國因果為宗也。二料簡者。",
    "T38n1777_006:0559c03": "問曰。若言非因非果而因而果。今涅槃何故",
    "T38n1777_006:0559c04": "但果而不因。大品但因而不果。此經既是解",
    "T38n1777_006:0559c05": "脫之名何不但果。答曰。若通論亦得此義。而",
    "T38n1777_006:0559c06": "義有傍正。大涅槃果正因傍。大品因正果傍。",
    "T38n1777_006:0559c07": "今經雙舉佛國因果。是故佛國因果以當宗",
    "T38n1777_006:0559c08": "也。所以者何。如長者子獻蓋云。願聞得佛國",
    "T38n1777_006:0559c09": "土清淨。即問果。唯願世尊說諸菩薩淨土之",
    "T38n1777_006:0559c10": "行。即是問因。佛答云。直心是菩薩淨土。即是",
    "T38n1777_006:0559c11": "答因。不諂眾生來生其國。即是答果。命宗之",
    "T38n1777_006:0559c12": "始雙問因果。答亦俱答因果。且淨名輔佛弘",
    "T38n1777_006:0559c13": "因果之教也。如室外勸國王長者令厭此身。",
    "T38n1777_006:0559c14": "即是弘因。當樂佛身。即是弘果。乃至彈諸弟",
    "T38n1777_006:0559c15": "子菩薩等。處處有明因果之文。又如室內明",
    "T38n1777_006:0559c16": "十方佛土皆空。即是明果。有疾菩薩用三觀",
    "T38n1777_006:0559c17": "調心。即是明因。不思議品是果。觀眾生品佛",
    "T38n1777_006:0559c18": "道品入不二法門品香積品是因。出室掌擎",
    "T38n1777_006:0559c19": "大眾向菴羅園。即表迴因向果。如來述成復",
    "T38n1777_006:0559c20": "宗明義具辨菩薩之行。即是述因。明諸佛土",
    "T38n1777_006:0559c21": "音聲為佛事寂滅為佛事等。即是述果。驗知一",
    "T38n1777_006:0559c22": "教始終皆明因果以成佛國。故並用當宗也。",
    "T38n1777_006:0559c23": "第三正明因果成佛國義者。就此即為三意。",
    "T38n1777_006:0559c24": "一略辨因果相。二簡通別。三正成佛國。一略",
    "T38n1777_006:0559c25": "辨因果相者。因是修行之法。行本約理理即",
    "T38n1777_006:0559c26": "非因非果。行即因果。若離非因非果而辨因",
    "T38n1777_006:0559c27": "果。是邪因果。今約此理而明因果。是正因果。",
    "T38n1777_006:0559c28": "經云。隱名如來藏顯名為法身。菩薩修行顯",
    "T38n1777_006:0559c29": "此藏理功用未圓故名為因。藏理圓顯究竟",
    "T38n1777_006:0560a01": "解脫即是果也。故大涅槃經云。是因非果。如",
    "T38n1777_006:0560a02": "佛性。是果非因。如大涅槃。非因非果名佛性。",
    "T38n1777_006:0560a03": "非因非果名大涅槃也。二明簡通別者。就此",
    "T38n1777_006:0560a04": "即為二意。一別簡不思議因果。二通簡因果。",
    "T38n1777_006:0560a05": "一別簡不思議因果者。問曰。二俱非因非果。",
    "T38n1777_006:0560a06": "何故佛性但因非果。涅槃但果非因。答曰。此",
    "T38n1777_006:0560a07": "明別教別義分別因果也。若圓教通義俱得。",
    "T38n1777_006:0560a08": "佛性是果者。如大涅槃經云。佛性即佛。一切",
    "T38n1777_006:0560a09": "眾生未成佛故。云何眾生而有佛性也。涅槃",
    "T38n1777_006:0560a10": "即是因者。又云。大般涅槃本自有之。非適",
    "T38n1777_006:0560a11": "今也。又云。佛性亦因亦因因亦果亦果果。如",
    "T38n1777_006:0560a12": "無明緣行行緣識十二因緣亦因亦因因亦果",
    "T38n1777_006:0560a13": "亦果果。初住望二住是因。望三住是因因。三",
    "T38n1777_006:0560a14": "住望二住是果。望初住是果果。乃至金剛望",
    "T38n1777_006:0560a15": "大涅槃為因因。大涅槃望金剛為果果。無上",
    "T38n1777_006:0560a16": "菩提但是因。無上涅槃但是果。故今明不思",
    "T38n1777_006:0560a17": "議解脫之因果亦如是。二通簡因果者。以世",
    "T38n1777_006:0560a18": "間因果即是苦集之法出世因果即是道滅。一",
    "T38n1777_006:0560a19": "切因果不出四諦。但大小明義不同。故有二",
    "T38n1777_006:0560a20": "種四諦之別。小乘明有作四聖諦。大乘明無",
    "T38n1777_006:0560a21": "作四聖諦。於是二間更立二種四諦。謂無生",
    "T38n1777_006:0560a22": "四真諦無量四諦合為四種四諦。並是明因",
    "T38n1777_006:0560a23": "果之義。具出涅槃。解釋顯在法華疏也。三明",
    "T38n1777_006:0560a24": "因果成佛國為此經宗者。約此四種因果以",
    "T38n1777_006:0560a25": "明佛國因果辨此經宗也。若是有作集無生",
    "T38n1777_006:0560a26": "集此二集善惡五濁輕重約根利鈍同感凡聖",
    "T38n1777_006:0560a27": "同居淨穢土託生受報為苦諦也。若是生滅",
    "T38n1777_006:0560a28": "無生二種道滅者同感方便有餘土託生即彼",
    "T38n1777_006:0560a29": "土之苦諦也。此之道滅即是無作之苦集無",
    "T38n1777_006:0560b01": "量無作之道滅分成。即得生實報無障閡淨",
    "T38n1777_006:0560b02": "土。若無作智滿則無作集盡。則無一生之報",
    "T38n1777_006:0560b03": "智冥心源。此經云。心淨即佛土淨也。仁王經",
    "T38n1777_006:0560b04": "云。唯佛一人居淨土。故知四種四諦因果即",
    "T38n1777_006:0560b05": "是正報。以正報故說於依報國土也。問曰。有",
    "T38n1777_006:0560b06": "作無生集共有淨不淨。無量無作云何。答曰。",
    "T38n1777_006:0560b07": "若無量無作因果亦有淨不淨。三乘人斷三",
    "T38n1777_006:0560b08": "界子果兩縛盡。俱得受法性身生變易土。三",
    "T38n1777_006:0560b09": "藏二乘通別圓菩薩五人功德既有優劣利鈍",
    "T38n1777_006:0560b10": "不同。亦應得橫論淨穢之別。若別教蓮華國",
    "T38n1777_006:0560b11": "諸菩薩非生死人。其土亦得。竪論淨不淨。",
    "T38n1777_006:0560b12": "諸地菩薩未窮性淨之源猶有分惑。故三賢",
    "T38n1777_006:0560b13": "十聖住果報。唯佛一人居淨土。故知因果語",
    "T38n1777_006:0560b14": "通從凡至聖非正意。但論佛國因果為此經",
    "T38n1777_006:0560b15": "正宗。入文更當略分別也。第四約觀心者。下",
    "T38n1777_006:0560b16": "文云。隨其心淨即佛國淨。觀心性本淨猶如",
    "T38n1777_006:0560b17": "虛空。即是性淨之境。境即國也。觀智覺悟此",
    "T38n1777_006:0560b18": "心。名之為佛。初觀名因。觀成名果。若論自",
    "T38n1777_006:0560b19": "行。即是心主無染。若論化他。即是心數解脫",
    "T38n1777_006:0560b20": "智慧數為大臣。能排諸數上惑以還心源清",
    "T38n1777_006:0560b21": "淨土也。故云心淨即佛土淨也。第五通此經",
    "T38n1777_006:0560b22": "文者。如佛為寶積說佛國因果。即是當宗下",
    "T38n1777_006:0560b23": "文雖不自說。而淨名即是法王大將。助佛闡",
    "T38n1777_006:0560b24": "揚因果正教。符成佛說佛國因果斷物緣縛。",
    "T38n1777_006:0560b25": "令生佛國成菩薩淨佛國土之行也。故室外",
    "T38n1777_006:0560b26": "品品皆有因果之說。室內品品亦有因果之",
    "T38n1777_006:0560b27": "說。出室亦有因果之說。皆符成佛國之教。著",
    "T38n1777_006:0560b28": "在此經文也。大段第四權實善巧為用者。不",
    "T38n1777_006:0560b29": "思議體宗既成此教必有功能。功能者。權實",
    "T38n1777_006:0560c01": "有利物之功能也。亦為五意。",
    "T38n1777_006:0560c02": "　第一簡權實用　第二明諸教權實不同",
    "T38n1777_006:0560c03": "　第三釋權實義　第四折伏攝受",
    "T38n1777_006:0560c04": "　第五約觀心",
    "T38n1777_006:0560c05": "第一簡權實用者。有人偏用權巧莫測為用。",
    "T38n1777_006:0560c06": "此用明偏也。今言權實悉得為用。所以者何。",
    "T38n1777_006:0560c07": "若論無言之道。權實並無可說。有因緣故俱",
    "T38n1777_006:0560c08": "可得說若說權有益。權即是用。說實令物得",
    "T38n1777_006:0560c09": "悟。實即是用。是故俱得為此經用也。問曰。若",
    "T38n1777_006:0560c10": "本是體。從體起用乃可言權是用。那得實亦",
    "T38n1777_006:0560c11": "是用。若皆是用。便無體用之殊。亦無宗體之",
    "T38n1777_006:0560c12": "別。答曰。權實有多種。若就自行化他明權實",
    "T38n1777_006:0560c13": "者。前來權實但是用而非體。今經正就化他",
    "T38n1777_006:0560c14": "明權實。是故權實俱是用也。第二明諸教權",
    "T38n1777_006:0560c15": "實不同者。華嚴具有二教。別教為權圓教為",
    "T38n1777_006:0560c16": "實。三藏一向是權化城引接也。方等備有四",
    "T38n1777_006:0560c17": "教。三權一實。般若廢三藏但有三教。二權一",
    "T38n1777_006:0560c18": "實。法華正直捨方便但有一實。涅槃備釋四",
    "T38n1777_006:0560c19": "教。在因三權一實。辨果唯有一實同也。問曰。",
    "T38n1777_006:0560c20": "此與方等何異。答曰。方等二入實二不入實。",
    "T38n1777_006:0560c21": "涅槃四俱入實。此為大異。今經是方等教攝。",
    "T38n1777_006:0560c22": "因有三權。果則一實。二入二不入實也。分",
    "T38n1777_006:0560c23": "別具在法華玄義。第三釋權實義即有三種。",
    "T38n1777_006:0560c24": "一者化他權實。二者自行化他權實。三者自",
    "T38n1777_006:0560c25": "行權實。一明化他權實者。諸佛菩薩所見三",
    "T38n1777_006:0560c26": "諦不可向凡人說示。隨他意語悉皆是權。今",
    "T38n1777_006:0560c27": "約權而明實也。此則有千萬種二智。四悉檀",
    "T38n1777_006:0560c28": "赴緣不同。眾家不善得此二智意。隨取經論",
    "T38n1777_006:0560c29": "所明二智而用之者執諍云云也。二者自行",
    "T38n1777_006:0561a01": "化他權實者。如諸佛菩薩隨他意說並是權",
    "T38n1777_006:0561a02": "智。隨自意語皆實智也。三自行權實者。諸佛",
    "T38n1777_006:0561a03": "菩薩自行所證二諦三諦之理以辨權實也。",
    "T38n1777_006:0561a04": "還將一家明三種二諦。對之冷然。義推可解。",
    "T38n1777_006:0561a05": "今經所明備有三種二智。為國王長者諸聲",
    "T38n1777_006:0561a06": "聞用化他二智。為諸菩薩用自行化他二智。",
    "T38n1777_006:0561a07": "杜口無言是自行二智也。第四折伏攝受者",
    "T38n1777_006:0561a08": "即為二意。一略明折伏攝受。二正通此經文。",
    "T38n1777_006:0561a09": "一略明折伏攝受者。如勝鬘云。應折伏者而",
    "T38n1777_006:0561a10": "折伏之。應攝受者而攝受之。以折伏攝受故",
    "T38n1777_006:0561a11": "為令正法得久住故。今淨名為令不思議法",
    "T38n1777_006:0561a12": "得久住故。是以以方便折伏實智攝受類。如",
    "T38n1777_006:0561a13": "戒序云。老死至近佛法欲滅者。佛法湛然。何",
    "T38n1777_006:0561a14": "甞有滅。若魔燒經卷。尚有二十億菩薩受持",
    "T38n1777_006:0561a15": "佛法。故知不滅。今言滅者約人壽盡故言其",
    "T38n1777_006:0561a16": "滅。如凡夫未得無漏慧命。未能秉持禁戒。身",
    "T38n1777_006:0561a17": "若無常戒法即謝。故佛法欲滅。戒定慧解脫",
    "T38n1777_006:0561a18": "解脫知見五分法身本依色身而起。色身既",
    "T38n1777_006:0561a19": "死。五分亦滅。即是身內佛法滅也。若能勤進",
    "T38n1777_006:0561a20": "發真得道共戒。此則一受不退常寂然。即有",
    "T38n1777_006:0561a21": "五分法身具足。假令七反人天雖生惡國。非",
    "T38n1777_006:0561a22": "但不失須陀洹果。此人必得阿羅漢果。是則",
    "T38n1777_006:0561a23": "陰身雖滅佛法不滅。五分法身無朽壞也。即",
    "T38n1777_006:0561a24": "是佛法久住。若大乘為義。雖復證羅漢盡無",
    "T38n1777_006:0561a25": "生智乃至辟支迦十種觀觀十二因緣能侵習",
    "T38n1777_006:0561a26": "氣。亦歸灰滅。如百二十人不堪付囑喪失財",
    "T38n1777_006:0561a27": "寶。若能開佛知見。得二十五三昧無方之用。",
    "T38n1777_006:0561a28": "住持佛法守護重寶。重寶者。即百斤金百句",
    "T38n1777_006:0561a29": "解脫真寶也。如盛壯之年二十五者堪可付",
    "T38n1777_006:0561b01": "囑。此人能折伏攝受令法得久住也。二明正",
    "T38n1777_006:0561b02": "通此經者。今淨名欲令釋迦正法久住。是故",
    "T38n1777_006:0561b03": "室外彈訶室內攝受。通論彈訶攝受處處皆",
    "T38n1777_006:0561b04": "得。如人訶罵是暫時長養是本心。而今或時",
    "T38n1777_006:0561b05": "用權智訶以實智攝。如彈國王長者即是權訶。",
    "T38n1777_006:0561b06": "當樂佛身是實攝也。如訶須菩提云。於食等",
    "T38n1777_006:0561b07": "者於法亦等入八邪而得八正。是用實智訶",
    "T38n1777_006:0561b08": "還用權攝。云如佛說幻人以是事訶寧有懼",
    "T38n1777_006:0561b09": "不。此即權攝。訶阿難亦爾。如訶彌勒等實智",
    "T38n1777_006:0561b10": "訶實智攝受。如訶迦旃延權彈權受。室內別",
    "T38n1777_006:0561b11": "義云云。故知淨名折伏攝受成於此教也。第",
    "T38n1777_006:0561b12": "五約觀心明權實者觀中道時以二觀為方便",
    "T38n1777_006:0561b13": "得入中道。是權折伏實智攝受。若觀中道而",
    "T38n1777_006:0561b14": "發二乘觀。即是實智折伏權智攝受。若觀二",
    "T38n1777_006:0561b15": "諦還發二觀。即是權折伏權攝受。若觀中道",
    "T38n1777_006:0561b16": "還發中道。即是實智折伏實智攝受。復次善",
    "T38n1777_006:0561b17": "將四隨用心。如大止觀三十六轉解說。即是",
    "T38n1777_006:0561b18": "觀心折伏攝受正法得住也。大段第五明教",
    "T38n1777_006:0561b19": "相者。前大段四重釋此經一部正意略顯。但",
    "T38n1777_006:0561b20": "此經與眾經有同有異事須分別。而前明四",
    "T38n1777_006:0561b21": "教處處簡別教相辨眾經同異。大意略應可",
    "T38n1777_006:0561b22": "見。但恐散明教相同異。尋者或未明了。今須",
    "T38n1777_006:0561b23": "更釋此經同異之相。就此即為四意。",
    "T38n1777_006:0561b24": "　第一明教相大意　第二略出諸師判教",
    "T38n1777_006:0561b25": "不同　第三研詳去取　第四正明判",
    "T38n1777_006:0561b26": "經教相",
    "T38n1777_006:0561b27": "第一明教相大意者。諸經同明體宗用。赴緣",
    "T38n1777_006:0561b28": "利物而有同異者。但以稟教之徒根緣不一。",
    "T38n1777_006:0561b29": "時方有別。是以大聖設教名字不同。言方亦",
    "T38n1777_006:0561c01": "別也。故有頓漸赴機。至如華嚴廣明菩薩行",
    "T38n1777_006:0561c02": "位。三藏偏說小乘。方等破小顯大。大品歷法",
    "T38n1777_006:0561c03": "遣蕩會宗。法花結撮始終開權顯實。涅槃解",
    "T38n1777_006:0561c04": "釋眾經同歸佛性常住。今此經抑揚褒貶赴",
    "T38n1777_006:0561c05": "機說不思議解脫者。猶是方等之教。第二略",
    "T38n1777_006:0561c06": "出諸師判教不同者。若觀岌法師三時明義。",
    "T38n1777_006:0561c07": "一有相法輪。二無相法輪。三常住法輪。此經",
    "T38n1777_006:0561c08": "並屬第二時無相得道。未明佛性常住涅槃。",
    "T38n1777_006:0561c09": "若開善光宅判教有三種。一頓二漸三偏方",
    "T38n1777_006:0561c10": "不定。漸教分為五時。此經是第三時折挫",
    "T38n1777_006:0561c11": "聲聞褒揚菩薩之教。猶未會三歸一辨佛性",
    "T38n1777_006:0561c12": "常住。若是莊嚴四時明義。此經猶屬般若無",
    "T38n1777_006:0561c13": "相得道。亦未明會三歸一佛性常住。若是地",
    "T38n1777_006:0561c14": "論四宗明義。此經即是真宗大乘緣起反出",
    "T38n1777_006:0561c15": "之教。若是流支半滿明義。此經即是滿字之",
    "T38n1777_006:0561c16": "說。不異華嚴涅槃。從來名義古今判教不同。",
    "T38n1777_006:0561c17": "法華玄義別當委出也。第三研詳去取者。若",
    "T38n1777_006:0561c18": "言此經是第二時教或第三時說未明佛性常",
    "T38n1777_006:0561c19": "住者。此經明不思議真性。真性豈非佛性。若",
    "T38n1777_006:0561c20": "言不明常住。此經云。如來之身即是金剛之",
    "T38n1777_006:0561c21": "體。眾惡永盡眾善普會。當何有疾。豈非常住",
    "T38n1777_006:0561c22": "也。次若言此經是真宗之教過法華者。何故",
    "T38n1777_006:0561c23": "諸聲聞人於此經中不見佛性同法華涅槃",
    "T38n1777_006:0561c24": "也。次若言此經即是滿字明佛性常住者。何",
    "T38n1777_006:0561c25": "故涅槃判為生蘇之教。生蘇既不得。即是醍",
    "T38n1777_006:0561c26": "醐。此經何得即與涅槃滿字齊也。引諸經論",
    "T38n1777_006:0561c27": "檢覈眾義。備出法華玄義也。第四正明判此",
    "T38n1777_006:0561c28": "經教相者。但如來經教乃遍滿三千。元其正",
    "T38n1777_006:0561c29": "意不出四種。一者頓教二者漸教三者不定教",
    "T38n1777_006:0562a01": "四者祕密教。一頓教者即華嚴經也。譬如日",
    "T38n1777_006:0562a02": "出前照高山。又如涅槃經云。雪山有草名曰",
    "T38n1777_006:0562a03": "忍辱。牛若食者即得醍醐。即其義也。然雖云",
    "T38n1777_006:0562a04": "頓教。為化菩薩不無兼開別教方便。故無量",
    "T38n1777_006:0562a05": "義經云。摩訶般若華嚴海空宣說菩薩歷劫",
    "T38n1777_006:0562a06": "修行。而未曾宣說如是甚深無量義經。未同",
    "T38n1777_006:0562a07": "法華三乘同得開佛知見發本顯迹成道已來",
    "T38n1777_006:0562a08": "甚大久遠。如此即不與諸法師同也。二漸教",
    "T38n1777_006:0562a09": "者。即是五味相生。三藏初門所說事戒定即",
    "T38n1777_006:0562a10": "是從牛出乳。三藏教明生滅四諦即是從乳",
    "T38n1777_006:0562a11": "出酪。方等大乘最初說無生四諦。無量無作",
    "T38n1777_006:0562a12": "對破小乘訶責聲聞樂小法者。即是從酪出",
    "T38n1777_006:0562a13": "生蘇。摩訶般若亦說無生四諦。而具明無量",
    "T38n1777_006:0562a14": "四諦宣說歷劫修行。亦說無作四諦會小乘",
    "T38n1777_006:0562a15": "法皆是摩訶衍。令聲聞轉教。即是從生蘇出",
    "T38n1777_006:0562a16": "熟蘇。如法華說一實無作四諦為諸聲聞開",
    "T38n1777_006:0562a17": "佛知見悉受記莂成大果實如秋收冬藏更無",
    "T38n1777_006:0562a18": "所作。即是從熟蘇出醍醐。又涅槃經為諸比",
    "T38n1777_006:0562a19": "丘說三修佛性一實無作四諦。為諸聲聞開",
    "T38n1777_006:0562a20": "決慧眼見佛性安置諸子祕密之藏。亦是從",
    "T38n1777_006:0562a21": "熟蘇出醍醐。故無量義經明說大品在法華",
    "T38n1777_006:0562a22": "前。大智論云摩訶般若在法華後。如此明五",
    "T38n1777_006:0562a23": "味之義與常塗一往似同。細心比並辨次解",
    "T38n1777_006:0562a24": "義不相關也。三明不定教者。亦不同舊解別",
    "T38n1777_006:0562a25": "有遍方不定之說。今但於五味教內利根之",
    "T38n1777_006:0562a26": "人不同教教悉皆得見佛性。故有滿字之義。",
    "T38n1777_006:0562a27": "故涅槃經云。譬如有人置毒於乳乃至醍醐",
    "T38n1777_006:0562a28": "亦能殺人。所以梁武流支攝山三家此經大",
    "T38n1777_006:0562a29": "品皆是滿字明佛性辨常。意在此也。四祕密",
    "T38n1777_006:0562b01": "教者。大智論云。佛初成道鹿苑轉四諦法輪。",
    "T38n1777_006:0562b02": "顯露教中明五人見諦得須陀洹果八萬人",
    "T38n1777_006:0562b03": "得法眼淨。祕密教無量菩薩聞說大乘得無",
    "T38n1777_006:0562b04": "生忍。復次始從得道至泥洹夜常說般若。或",
    "T38n1777_006:0562b05": "可即其義也。此經云。佛以一音演說法。眾生",
    "T38n1777_006:0562b06": "隨類各得解。此亦是祕密教之相。若時眾皆",
    "T38n1777_006:0562b07": "不得聞見即是祕密教也。問曰。若爾可無遍",
    "T38n1777_006:0562b08": "方不定說耶。答曰。五味次第尚得論不定。遍",
    "T38n1777_006:0562b09": "方設有異說此復何須論也。婆羅門將偈來",
    "T38n1777_006:0562b10": "此出四種論。所謂牛王論蝦蟇跳論師子論",
    "T38n1777_006:0562b11": "鳥眼論。今借便用此四種論通前四種教。牛",
    "T38n1777_006:0562b12": "王論通頓教。蝦蟇跳論通漸教。師子論通不",
    "T38n1777_006:0562b13": "定教。鳥眼論通祕密教。今判此經非是頓教",
    "T38n1777_006:0562b14": "乃至五味漸教生蘇之味。若約不定教即是",
    "T38n1777_006:0562b15": "置毒生蘇而殺人也。利根菩薩於此教入不",
    "T38n1777_006:0562b16": "二法門見佛性住不可思議解脫涅槃。即滿",
    "T38n1777_006:0562b17": "字之教若祕密即不可知也。此經意不主明",
    "T38n1777_006:0562b18": "教相。是故不須委曲也。但教相義多有所關",
    "T38n1777_006:0562b19": "最為難解難明。法華玄辨四教義方可得。略",
    "T38n1777_006:0562b20": "見大意耳。",
    "T38n1777_006:0562b21": "　佛法不思議　　唯教相難解",
    "T38n1777_006:0562b22": "　二乘及菩薩　　尚所不能測",
    "T38n1777_006:0562b23": "　何況諸凡夫　　而欲判此事",
    "T38n1777_006:0562b24": "　譬如生盲人　　分別日輪相",
    "T38n1777_006:0562b25": "　欲判虛空界　　一切諸色法",
    "T38n1777_006:0562b26": "　而言了達者　　畢竟無是事",
    "T38n1777_006:0562b27": "　是故說法者　　各生慚愧心",
    "T38n1777_006:0562b28": "　自責無明闇　　捨戲論諍競",
    "T38n1777_006:0562b29": "維摩經玄疏卷第六"
}