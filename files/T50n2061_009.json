{
    "T50n2061_009:0760b02": "宋高僧傳卷第九",
    "T50n2061_009:0760b04": "宋左街天壽寺通慧大師",
    "T50n2061_009:0760b05": "賜紫沙門贊寧等奉 &#x52C5;撰",
    "T50n2061_009:0760b06": "習禪篇第三之二(正傳十四人附見四人)",
    "T50n2061_009:0760b07": "唐京兆慈恩寺義福傳一(行思)",
    "T50n2061_009:0760b08": "[0760b08] 釋義福。姓姜氏。潞州銅鞮人也。幼慕空門",
    "T50n2061_009:0760b09": "黍累世務。初止藍田化感寺處方丈之室。",
    "T50n2061_009:0760b10": "凡二十餘年未&#x751E;出房宇之外。後&#x96B7;京師慈",
    "T50n2061_009:0760b11": "恩寺。道望高峙傾動物心。開元十一年從駕",
    "T50n2061_009:0760b12": "往東都經蒲虢二州。刺史及官吏士女。皆",
    "T50n2061_009:0760b13": "齎旛花迎之所在。途路充塞。拜禮紛紛瞻",
    "T50n2061_009:0760b14": "望無厭。以二十年卒。有制諡號曰大智禪",
    "T50n2061_009:0760b15": "師葬于伊闕之北。送葬者數萬人。中書侍",
    "T50n2061_009:0760b16": "郎嚴挺之躬行喪服。若弟子焉。又撰碑文。",
    "T50n2061_009:0760b17": "神秀禪門之傑。雖有禪行得帝王重之無",
    "T50n2061_009:0760b18": "以加者。而未&#x751E;聚徒開法也。洎乎普寂始",
    "T50n2061_009:0760b19": "於都城。傳教二十餘載。人皆仰之。初福往",
    "T50n2061_009:0760b20": "東洛。召其徒戒其終期。兵部侍。郎張均太",
    "T50n2061_009:0760b21": "尉房琯禮部侍郎韋陟常所信重。是日皆預",
    "T50n2061_009:0760b22": "造焉。福乃升堂為門人演說。且曰。吾沒日",
    "T50n2061_009:0760b23": "昃當為此決別耳。久之張謂房曰。某夙歲",
    "T50n2061_009:0760b24": "餌金丹未&#x751E;臨喪。言訖張遂潛去。福忽謂",
    "T50n2061_009:0760b25": "房曰。與張公遊有年矣。張公將有非常之",
    "T50n2061_009:0760b26": "咎名節皆虧。向來若終此法會足以免禍。",
    "T50n2061_009:0760b27": "惜哉。乃提房手曰。必為中興名臣。其勉之。",
    "T50n2061_009:0760b28": "言訖而終。後張均陷賊庭也受其偽官。而",
    "T50n2061_009:0760b29": "房翼戴兩朝畢立大節。皆終福之言矣。又",
    "T50n2061_009:0760c01": "釋行思。姓劉氏。廬陵人也。濡潤厥躬貞諒",
    "T50n2061_009:0760c02": "其性。出塵之後納戒已還。破觚求圓&#x65B5;雕",
    "T50n2061_009:0760c03": "為朴。厥志天然也。往韶陽見大鑒禪師。一",
    "T50n2061_009:0760c04": "言蔽斷猶擊蒙焉。既了本心。地祇迭告還",
    "T50n2061_009:0760c05": "復吉州闡化。四方禪客繁擁其堂。開元二",
    "T50n2061_009:0760c06": "十八年十二月十三日入滅于本生地。&#x52C5;。諡",
    "T50n2061_009:0760c07": "大師號。曰洪濟。塔曰歸真。其塔會昌中例",
    "T50n2061_009:0760c08": "從堙毀後法嗣者重崇樹之。",
    "T50n2061_009:0760c09": "唐京師興唐寺普寂傳",
    "T50n2061_009:0760c10": "[0760c10] 釋普寂。姓憑氏。蒲州河東人也。年纔稚弱率",
    "T50n2061_009:0760c11": "性軒昂。離俗升壇循于經律。臨文揣義&#x9008;",
    "T50n2061_009:0760c12": "異恒流。初聞神秀在荊州玉泉寺。寂乃往師",
    "T50n2061_009:0760c13": "事凡六年。神秀奇之盡以其道授焉。久視",
    "T50n2061_009:0760c14": "中則天召神秀。至東都論道。因薦寂乃度",
    "T50n2061_009:0760c15": "為僧。及秀之卒天下好釋氏者咸師事之。",
    "T50n2061_009:0760c16": "中宗聞秀高年。特下制令普寂代本師統",
    "T50n2061_009:0760c17": "其法眾。開元二十三年。&#x52C5;普寂於都城居",
    "T50n2061_009:0760c18": "止。時王公大人競來禮謁。寂嚴重少言。來者",
    "T50n2061_009:0760c19": "難見其和悅之容。遠近尤以此重之。二十七",
    "T50n2061_009:0760c20": "年終于上都興唐寺。年八十九。時都城士庶",
    "T50n2061_009:0760c21": "謁者皆制弟子之服。有制賜諡曰大慧禪",
    "T50n2061_009:0760c22": "師。及葬河南尹裴寬及其妻子。並縗麻列于",
    "T50n2061_009:0760c23": "門徒之次。傾城哭送。閭里為之空焉。裴尹",
    "T50n2061_009:0760c24": "之重寂職有由矣。寂之闡化神異頗多。裴",
    "T50n2061_009:0760c25": "皆目擊。又得心印歸向越深。時多譏誚。裴",
    "T50n2061_009:0760c26": "日夕造謁執弟子禮。曾無差脫。一日詣寂。",
    "T50n2061_009:0760c27": "寂懸知弟子一行之亡。及寂之終滅。裴之",
    "T50n2061_009:0760c28": "悲慟若喪所親。縗絰徒步出城。妻子同爾。",
    "T50n2061_009:0760c29": "搢紳之譏生於是矣。",
    "T50n2061_009:0761a01": "[0761a01] 系曰。人之情也有愛惡焉。愛之者不見可",
    "T50n2061_009:0761a02": "惡。惡之者不見可愛矣。夫萬物紛綸任其",
    "T50n2061_009:0761a03": "愛惡。折中之道可愛而不可惡。愛之者君",
    "T50n2061_009:0761a04": "子也。惡之者小人也。愛之不以道則君子",
    "T50n2061_009:0761a05": "之病矣。裴尹冠裳在御職事在躬。不避密",
    "T50n2061_009:0761a06": "行顯掇時謗。宜哉。譬諸僧耽俗務。胡不",
    "T50n2061_009:0761a07": "捨袈裟而衣逢掖乎。若實得道後。終期脫",
    "T50n2061_009:0761a08": "屣有何不可耶。寬不抽簪。何悖禮於丘",
    "T50n2061_009:0761a09": "之門歟。寬若行方外之道。復何誅焉。達人",
    "T50n2061_009:0761a10": "大觀。物無不可矣。",
    "T50n2061_009:0761a11": "唐南嶽觀音臺懷讓傳",
    "T50n2061_009:0761a12": "[0761a12] 釋懷讓。俗姓杜。金州安康人也。始年十歲雅",
    "T50n2061_009:0761a13": "好佛書。炳然殊姿特有靈表。識者占是出家",
    "T50n2061_009:0761a14": "相非染俗貴。人寶來瑞國慶無疆。方之麟",
    "T50n2061_009:0761a15": "鳳龜龍無萬數也。天地無全功。氣序有盈",
    "T50n2061_009:0761a16": "虛。綱維缺壞補塞不足。皆冥維密祐。惟應",
    "T50n2061_009:0761a17": "度者乃燭厥理。非庸庸所知也。弱冠詣荊",
    "T50n2061_009:0761a18": "南玉泉寺事恒景律師便剃髮受。具歎曰。夫",
    "T50n2061_009:0761a19": "出家者為無為法。天上人間無有勝者。經",
    "T50n2061_009:0761a20": "之所謂出四衢道露地而坐也。時坦禪師乃",
    "T50n2061_009:0761a21": "勸讓往嵩丘覿安公。安啟發之。因入曹侯",
    "T50n2061_009:0761a22": "溪覲能公。能公怡然無馨無臭。洪波泛臻",
    "T50n2061_009:0761a23": "大壑之廣乎。韶濩合奏大樂之和乎。讓之深",
    "T50n2061_009:0761a24": "入寂定住無動道場為若此也。能公大事",
    "T50n2061_009:0761a25": "緣畢。讓乃躋衡嶽止于觀音臺。時有僧玄",
    "T50n2061_009:0761a26": "至拘刑獄。舉念願讓師救護。讓早知而勉",
    "T50n2061_009:0761a27": "之。其僧脫難云。是救苦觀音。得斯號也。亦",
    "T50n2061_009:0761a28": "由此焉。化緣斯盡。傳法弟子。曰道峻。曰道",
    "T50n2061_009:0761a29": "一。皆升堂&#x89A9;奧也。其後一公振法鼓于洪",
    "T50n2061_009:0761b01": "州。其門弟子曰惟寬懷。暉道一大緣。將訖謂",
    "T50n2061_009:0761b02": "寬等曰。吾師之道存乎妙者也。無待而常。",
    "T50n2061_009:0761b03": "不住而至。能事集矣。金口所生從法而化。",
    "T50n2061_009:0761b04": "於我為子及汝為孫。一燈所傳何有盡者。",
    "T50n2061_009:0761b05": "讓以儀鳳二年生。至天寶三載八月十日",
    "T50n2061_009:0761b06": "終于衡嶽。春秋六十八。僧臘四十八。一公",
    "T50n2061_009:0761b07": "建塔于別&#x5CEF;。元和中寬暉至京師揚其本",
    "T50n2061_009:0761b08": "宗法門。大啟傳百千燈。京夏法寶鴻緒於",
    "T50n2061_009:0761b09": "斯為盛。至八載衡陽太守令狐權問讓前",
    "T50n2061_009:0761b10": "&#x8FF9;。權捨衣財以充忌齋。自此每歲八月為",
    "T50n2061_009:0761b11": "觀音忌焉。寶曆中&#x52C5;諡大慧禪師。塔號最",
    "T50n2061_009:0761b12": "勝輪。元和年中常侍歸登撰碑云。",
    "T50n2061_009:0761b13": "唐京師大安國寺楞伽院靈著傳(法翫)",
    "T50n2061_009:0761b14": "[0761b14] 釋靈著。姓劉氏。&#x7DDC;州巴西人也。年殆志學方",
    "T50n2061_009:0761b15": "遂出家。登戒尋師不下千里。年四十精毘",
    "T50n2061_009:0761b16": "尼道兼講涅槃。一律一經勤於付授。晚歲請",
    "T50n2061_009:0761b17": "問大照禪師。領悟宗風守志彌篤。後詣長",
    "T50n2061_009:0761b18": "安誕敷禪法。慕道求師者不減千計。若",
    "T50n2061_009:0761b19": "魚龍之會淵澤也以天寶五載四月十日申",
    "T50n2061_009:0761b20": "時示滅于安國寺石楞伽經院。享壽五十六。",
    "T50n2061_009:0761b21": "僧夏三十六。將終寺中亟多變怪。蓋法門梁",
    "T50n2061_009:0761b22": "棟之頹撓也。著加趺而坐怡然而化。三七日",
    "T50n2061_009:0761b23": "後茶毘起塔于龍首岡。&#x96A3;佛陀波利藏舍",
    "T50n2061_009:0761b24": "利之所帝女媧之墳右。以其年十月十日遷",
    "T50n2061_009:0761b25": "入塔焉。弟子朗智道珣如一。追慕師德香",
    "T50n2061_009:0761b26": "火不絕。內侍上柱國天水趙思侃。命釋子善",
    "T50n2061_009:0761b27": "運撰碑于塔所焉。有錢塘靈智寺釋法翫。",
    "T50n2061_009:0761b28": "俗姓馮。本長樂人也。隨祖宦于江東。遂為",
    "T50n2061_009:0761b29": "錢塘人也。父子通字元達。世襲冠裳傳其",
    "T50n2061_009:0761c01": "素業。然精覈百氏之餘。執志慕淨名之應",
    "T50n2061_009:0761c02": "質。談論多召禪林之士於家。別室供禮願",
    "T50n2061_009:0761c03": "生令嗣。彌久翫誕于家。岐嶷之性天發端",
    "T50n2061_009:0761c04": "謹。纔勝衣也啟父求出俗。固不阻留。披剃",
    "T50n2061_009:0761c05": "登具。探賾三乘如指掌焉。而性終耿介。於",
    "T50n2061_009:0761c06": "此寺之深塢。實淅江之陽也。別構蘭若去",
    "T50n2061_009:0761c07": "伽藍敻遠。終日安禪。時同志者造門請益。",
    "T50n2061_009:0761c08": "翫隨事指南多有所證。以天寶二載十二月",
    "T50n2061_009:0761c09": "十三日天之將曉。告侍者端坐奄從泥曰。",
    "T50n2061_009:0761c10": "春秋六十五。僧臘減二十年。于時山鳥哀鳴",
    "T50n2061_009:0761c11": "雲霧濛慘。遠近檀越悲泣者如堵。以其月",
    "T50n2061_009:0761c12": "十九日遷殯于寺側山原。有弟子俞法界及",
    "T50n2061_009:0761c13": "子懷福猶子希秀等。舊所歸心。結塔營事",
    "T50n2061_009:0761c14": "皆出其家。塔因會昌中所毀。今存阯焉。碑",
    "T50n2061_009:0761c15": "石漫沒。吁哉。",
    "T50n2061_009:0761c16": "唐潤州幽棲寺玄素傳",
    "T50n2061_009:0761c17": "[0761c17] 釋玄素。字道清。俗緣馬氏。潤州延陵人也。生",
    "T50n2061_009:0761c18": "有異度幼而深仁。乳育安靜髫&#x9F53;希尚求",
    "T50n2061_009:0761c19": "歸釋門。父母從之出依淨域。以如意年中",
    "T50n2061_009:0761c20": "始奉制度。&#x96B7;名于江寧長壽寺。進具已後戒",
    "T50n2061_009:0761c21": "光騰燭定水澄漣。思入玄微行逾人表。既",
    "T50n2061_009:0761c22": "解色空常慕宗匠。晚年乃南入青山幽棲",
    "T50n2061_009:0761c23": "寺。因事威禪師。躬歷彌載撞鐘大鳴。威誨",
    "T50n2061_009:0761c24": "以勝法。得其不刊之旨。從是伏形苦節交",
    "T50n2061_009:0761c25": "養恬和。敗納襯身寒暑不易。貴賤怨親曾",
    "T50n2061_009:0761c26": "無喜慍。時目之為嬰兒行菩薩。道業既高",
    "T50n2061_009:0761c27": "人希瞻禮。開元年中僧汪密請至京口。郡",
    "T50n2061_009:0761c28": "牧韋銑屈居鶴林。四部歸誠充塞寺宇。素納",
    "T50n2061_009:0761c29": "衣空床未&#x751E;出戶王侯稽首。不為動搖。顧世",
    "T50n2061_009:0762a01": "名利猶如幻焉。忽於一日有屠者來禮謁。",
    "T50n2061_009:0762a02": "自生感悟懺悔先罪。求請素明中應供。乃",
    "T50n2061_009:0762a03": "欣然受之降詣其舍。士庶驚駭咸稱異哉。",
    "T50n2061_009:0762a04": "素曰。佛性是同無生豈別。但可度者吾其度",
    "T50n2061_009:0762a05": "之。何異之有。天寶之初吳越瞻仰如想下",
    "T50n2061_009:0762a06": "生。楊州僧希玄請至江北。竊而宵遁。黑月難",
    "T50n2061_009:0762a07": "濟。江波淼然。持舟擬風。俄頃有白光一道。",
    "T50n2061_009:0762a08": "引棹直渡通波獲全。楚人相慶佛日再耀。",
    "T50n2061_009:0762a09": "傾州奔赴會於津所。人物拒道間無立位。",
    "T50n2061_009:0762a10": "解衣投施積若山丘。略不干其懷抱。令悉",
    "T50n2061_009:0762a11": "充悲田之費禮部尚書李&#x6195;為楊州牧。齋心",
    "T50n2061_009:0762a12": "虔虔二時瞻近。未幾而京口道俗思渴法音。",
    "T50n2061_009:0762a13": "仍移牒渡江再請還郡。二處紛諍莫決所",
    "T50n2061_009:0762a14": "從。李時謂人曰。本期奉道反成愛憎。因任",
    "T50n2061_009:0762a15": "從所請&#x5374;歸南郡。其感物慕德罕有與倫。",
    "T50n2061_009:0762a16": "以天寶十一載十一月十一日中夜無疾而",
    "T50n2061_009:0762a17": "化。春秋八十有五。哀感人倫慟徹城市。以",
    "T50n2061_009:0762a18": "其月二十一日奉全身建塔于黃鶴山西所住",
    "T50n2061_009:0762a19": "之地。方伯邑宰盡執喪師之禮。率眾申哀",
    "T50n2061_009:0762a20": "江湖震響。素往於寺內坐禪之所。高松偃覆",
    "T50n2061_009:0762a21": "如蓋。及移他樹還互如前。又當捨壽之",
    "T50n2061_009:0762a22": "夕。房前雙桐無故自枯。識者以為雙林之變。",
    "T50n2061_009:0762a23": "但真乘妙理絕相難思。嘉瑞靈祥應感必有。",
    "T50n2061_009:0762a24": "經云。隨緣赴感即其事也。有門弟子法鑑",
    "T50n2061_009:0762a25": "及吳中法欽。此二大士重光道原僉具別",
    "T50n2061_009:0762a26": "傳。受菩薩戒弟子吏部侍郎齊澣廣州都督",
    "T50n2061_009:0762a27": "粱卿潤州刺史徐嶠京兆韋昭理給事中韓賞",
    "T50n2061_009:0762a28": "御史中丞李丹禮部崔令欽 並道流人望咸",
    "T50n2061_009:0762a29": "&#x6B35;師資。亦&#x751E;問道於徑山。猶樂正子春於",
    "T50n2061_009:0762b01": "夫子。洗心瞻仰天漢彌高。水鑑明心悟深者",
    "T50n2061_009:0762b02": "眾矣。洎太和中。遠慕遺風高其令德。追",
    "T50n2061_009:0762b03": "諡大律禪師。太和大寶杭之塔。後人多以",
    "T50n2061_009:0762b04": "俗氏召之曰馬祖。或以姓名兼稱曰馬素",
    "T50n2061_009:0762b05": "是也。",
    "T50n2061_009:0762b06": "[0762b06] 系曰。彌天以出家子咸姓釋氏。懸合後到",
    "T50n2061_009:0762b07": "阿含經。可不務乎。素師以俗姓呼之。必有",
    "T50n2061_009:0762b08": "由矣。噫繁盛法嗣猶不能遏此訛稱。則知",
    "T50n2061_009:0762b09": "素師名翼一飛四海仰止。故登俗域今警將",
    "T50n2061_009:0762b10": "來。宜正名也。",
    "T50n2061_009:0762b11": "唐均州武當山慧忠傳",
    "T50n2061_009:0762b12": "[0762b12] 釋慧忠。俗姓冉氏。越州諸暨人也。孰辨甲子。",
    "T50n2061_009:0762b13": "或謂期頤之年。肌膚&#x6C37;雪神宇峻爽。少而好",
    "T50n2061_009:0762b14": "學法受雙&#x5CEF;。默默全真心承一印。行無住相",
    "T50n2061_009:0762b15": "歷試名山。五嶺羅浮四明天目。白崖倚帝紫",
    "T50n2061_009:0762b16": "閣摩穹。或松下安居於九旬。或[山*甘*欠]空息慮",
    "T50n2061_009:0762b17": "於三昧。既懸明月之戒。亦淨&#x7460;璃之心。已",
    "T50n2061_009:0762b18": "度禪定之門。不起無生之見。嶷若蘇廬八",
    "T50n2061_009:0762b19": "風莫能動。清如淨鑑萬象何所隱。可止也",
    "T50n2061_009:0762b20": "我則武當千&#x5CEF;狎於麋鹿。可行也我則虎溪",
    "T50n2061_009:0762b21": "一徑。分衛人間。薄遊吳楚。以至于順陽川",
    "T50n2061_009:0762b22": "焉。卜居黨子之林泉。四十餘祀。深入法王之",
    "T50n2061_009:0762b23": "聖定。八萬廣門道聲洋乎力量充矣。開元年",
    "T50n2061_009:0762b24": "中刺史前中書侍郎開國公王琚司馬太常少",
    "T50n2061_009:0762b25": "卿趙頤貞。信潭以清聞風而悅。稅駕扣寂",
    "T50n2061_009:0762b26": "杳然虛空。禮足散金銀之華。不異彌伽長",
    "T50n2061_009:0762b27": "者。執手見微塵之佛。等毘目仙人。上奏玄",
    "T50n2061_009:0762b28": "宗徵居香剎。則龍興寺也。由是罷相節使",
    "T50n2061_009:0762b29": "王公大人罔不膜拜順風從而問道。忠博",
    "T50n2061_009:0762c01": "達詁訓廣窮經律。降魔制外孰之與京不",
    "T50n2061_009:0762c02": "可以威畏。不可以利動。暾日而食對月",
    "T50n2061_009:0762c03": "澄心。清風飛霜。勁節凌竹。辭檢理詣折彼",
    "T50n2061_009:0762c04": "慢幢。論頓也不留朕&#x8FF9;。語漸也返常合",
    "T50n2061_009:0762c05": "道。得之於心。伊蘭作栴檀之樹。失之於指。",
    "T50n2061_009:0762c06": "甘露乃蒺蔾之園。妙不可傳花多果少。世",
    "T50n2061_009:0762c07": "有執礫水中。若獲&#x7460;璃之寶。掬泡瓶內。謂",
    "T50n2061_009:0762c08": "得摩尼之珠。忠所以訶之止之不能已矣。",
    "T50n2061_009:0762c09": "故有超毘盧之說。令其不著佛求越法",
    "T50n2061_009:0762c10": "身之談。俾夫無染正性。豈毘盧之可越。而",
    "T50n2061_009:0762c11": "法身之可超哉是以虛空之心合虛空之理",
    "T50n2061_009:0762c12": "纖妄若雲翳。宗通如日月朝郎結駟而至",
    "T50n2061_009:0762c13": "安。禪不動受其頂謁儼如也。蓋所謂昔人",
    "T50n2061_009:0762c14": "不迎七步以福於萬乘之君。豈止百寮而",
    "T50n2061_009:0762c15": "已哉。肅宗皇帝載定區夏聞其德高。以上",
    "T50n2061_009:0762c16": "元二年正月十六日。&#x52C5;內給事孫朝進驛",
    "T50n2061_009:0762c17": "騎迎請。其手詔曰。皇帝信問。朕聞調御上乘",
    "T50n2061_009:0762c18": "以安中土。利他大士共濟群生。師以法鑑",
    "T50n2061_009:0762c19": "高懸一音演說。藏開祕密境入圓明。大悲",
    "T50n2061_009:0762c20": "不惓於津梁。至善必明於兼濟。尊雄付囑",
    "T50n2061_009:0762c21": "實在朕躬。思與道安宣揚妙用。廣滋福潤",
    "T50n2061_009:0762c22": "以及大千。傳罔象之玄珠。拔沈迷之毒箭。",
    "T50n2061_009:0762c23": "良緣斯在勿以為勞。杖錫而來京師非遠。",
    "T50n2061_009:0762c24": "齋心已久副朕虛懷。春寒師得平安好。遣",
    "T50n2061_009:0762c25": "書指不多及。忠常以道無不在華野莫殊。",
    "T50n2061_009:0762c26": "遂高步入宮引登正殿。霜杖初下日照龍",
    "T50n2061_009:0762c27": "衣。天香以焚風飄羽蓋。時忠驤首接武神",
    "T50n2061_009:0762c28": "儀肅若。天子欽之待以師禮。奏理人治國",
    "T50n2061_009:0762c29": "之要。暢唐堯虞舜之風。帝聞竦然膝之前",
    "T50n2061_009:0763a01": "席。九龍灑蓮華之水。萬乘飲醍醐之味。從",
    "T50n2061_009:0763a02": "是肩舁上殿坐而論道。不拘彝典也。尋",
    "T50n2061_009:0763a03": "令驃騎朱光輝宣旨住千福寺。相國崔渙從",
    "T50n2061_009:0763a04": "而問津。理契於心談之朝野。識真之士往",
    "T50n2061_009:0763a05": "往造焉。洎夫寶應臨御。以孝理國匪移前",
    "T50n2061_009:0763a06": "睠。劃開萬里之天。若見三江之月。又&#x52C5;內",
    "T50n2061_009:0763a07": "侍袁守宏迎近闕下光宅寺安置。香飯雲來",
    "T50n2061_009:0763a08": "紫衣天降。雖使臣擁禪門而不進御府列",
    "T50n2061_009:0763a09": "玉帛而盈庭。了之如泡觀之若夢。澹然閑",
    "T50n2061_009:0763a10": "任自樂天倪。亦可羅浮不歸方名宴坐雙",
    "T50n2061_009:0763a11": "&#x5CEF;長往始契無生者哉。成聖元胎於是乎",
    "T50n2061_009:0763a12": "在。固所以萬行齊發。千門不累於心矣則",
    "T50n2061_009:0763a13": "兜率之鼓無形乃聲。修羅之琴不撫而韻。香",
    "T50n2061_009:0763a14": "傳天主花雨空王。見之於忠矣。常以思大",
    "T50n2061_009:0763a15": "師有言。若欲得道衡嶽武當。因奏武當山",
    "T50n2061_009:0763a16": "請置太一延昌寺。白崖山黨子谷置香嚴長",
    "T50n2061_009:0763a17": "壽寺。各請藏經一本度僧護持二聖御影",
    "T50n2061_009:0763a18": "鎮彼武當。王言惟允有司承式。猴一雁塔雖",
    "T50n2061_009:0763a19": "未飾於中&#x5CEF;。茅棟柴扉便以名於梵宇。睿",
    "T50n2061_009:0763a20": "札題額鸞迴鵲飛。山川光煌黑白抃躍。想金",
    "T50n2061_009:0763a21": "殿之可期。&#x89A9;瑤臺之非遠。至大曆八年又",
    "T50n2061_009:0763a22": "奏度天下名山僧。中取明經律禪法者。添",
    "T50n2061_009:0763a23": "滿三七人。道門因之羽服緇裳罔不慶懌。",
    "T50n2061_009:0763a24": "數盈萬計用福九重也。忠往在南陽陷於",
    "T50n2061_009:0763a25": "賊境。固請迴避皆不允之。臨白刃而辭色",
    "T50n2061_009:0763a26": "無撓。據青雲而安坐不屈。魁帥觀其禪德",
    "T50n2061_009:0763a27": "淡若風韻高逸。投劍羅拜請師事焉。于時避",
    "T50n2061_009:0763a28": "寇遇寇者眾矣。無何群盜又至。乃曰。未可",
    "T50n2061_009:0763a29": "以踵前也遂杖錫發趾沿江而去。有&#x6586;其",
    "T50n2061_009:0763b01": "先蹤堅住不避者。盡被誅戮。則知雲物氣",
    "T50n2061_009:0763b02": "象有如先覺。存而不論道何深也。金籍曰。",
    "T50n2061_009:0763b03": "般若無知而無不知。斯之謂歟。內德既充外",
    "T50n2061_009:0763b04": "應彌廣。自藏珍寶人莫之窺。於戲論龍奮",
    "T50n2061_009:0763b05": "迅而&#x6BF1;多不知。忉利雨華而明徹莫識。前",
    "T50n2061_009:0763b06": "賢厭世正眼隨滅。不亦悲夫。忽疾將亟。國",
    "T50n2061_009:0763b07": "醫罔&#x52B9;。自知去辰。眾問後事。乃曰。佛有明",
    "T50n2061_009:0763b08": "教依而行之則無累矣。吾何言哉。粵十年",
    "T50n2061_009:0763b09": "十二月九日子時右&#x8107;纍足泊然長往。所司",
    "T50n2061_009:0763b10": "聞奏皇情憫焉。中使臨弔賻贈甚厚。&#x52C5;諡號",
    "T50n2061_009:0763b11": "曰大證禪師。有詔歸葬于黨子之香嚴寺。",
    "T50n2061_009:0763b12": "循其本也。威儀手力所在支給具飾終之",
    "T50n2061_009:0763b13": "禮哀慟梵場也。&#x52C5;常修功德使檢校殿中監",
    "T50n2061_009:0763b14": "興唐寺沙門大濟。早接道論豁如披雲雖",
    "T50n2061_009:0763b15": "非門人哀逾法嗣。凡有敷奏聖皆允焉。在",
    "T50n2061_009:0763b16": "家弟子開府孫知古并弟內常侍朝進居士景",
    "T50n2061_009:0763b17": "超昆季等。僧弟子千福寺志誠光宅寺智德",
    "T50n2061_009:0763b18": "香嚴寺主道密等。凡數萬人。痛石室之末籌。",
    "T50n2061_009:0763b19": "悲雲&#x5CEF;之聳塔晨鐘徒擊於高殿。夕梵空",
    "T50n2061_009:0763b20": "奏於前山哲人云亡疇將倣仰。譯經沙門飛",
    "T50n2061_009:0763b21": "錫為碑紀德焉。",
    "T50n2061_009:0763b22": "唐太原甘泉寺志賢傳",
    "T50n2061_009:0763b23": "[0763b23] 釋志賢。姓江。建陽人也。夙心剛整幼且成",
    "T50n2061_009:0763b24": "規。既遂出家尋加戒品。霑&#x751E;漸教守護",
    "T50n2061_009:0763b25": "諸根。抗節修心不違律範。大寶元年於",
    "T50n2061_009:0763b26": "本州佛跡巖承事道一禪師。曾無間然。汲",
    "T50n2061_009:0763b27": "水拾薪惟務勤苦。遊方見金華山赤松洞",
    "T50n2061_009:0763b28": "是黃初平叱石羊。之地&#x6B1D;林峻嶺泉湖百步",
    "T50n2061_009:0763b29": "許。意樂幽奇既棲巔頂。野老負香&#x7C87;蔬茄",
    "T50n2061_009:0763c01": "以供之。時天大旱。賢望空擊石曼罵諸龍",
    "T50n2061_009:0763c02": "曰。若業龍無能為也。其菩薩龍王胡不遵",
    "T50n2061_009:0763c03": "佛&#x52C5;救百姓乎。敲石纔畢霈然而作。婺人",
    "T50n2061_009:0763c04": "咸悅。後遊長安名公碩德列請為大寺功德",
    "T50n2061_009:0763c05": "之師。賢悚然不顧。明日遂行登五臺。尋止",
    "T50n2061_009:0763c06": "太原甘泉寺。道俗請學禪理者繼至。無疾",
    "T50n2061_009:0763c07": "而終。&#x52C5;諡大遠禪師旌乎厥德矣。",
    "T50n2061_009:0763c08": "唐黃龍山惟忠傳",
    "T50n2061_009:0763c09": "[0763c09] 釋惟忠。姓童氏。成都府人也。幼從業於大光",
    "T50n2061_009:0763c10": "山道願禪師。神驥伏櫪雖止也。發蹄則超",
    "T50n2061_009:0763c11": "忽千里焉。遊嵩嶽見神會禪師折疑沈默。",
    "T50n2061_009:0763c12": "處于大方觀覽聖跡。見黃龍山&#x6B1D;翠而奇",
    "T50n2061_009:0763c13": "異。乃營茅舍。其窮溪極谷而多毒龍。噴氣",
    "T50n2061_009:0763c14": "濛濛山民犯者多如中瘴焉。醫工寡&#x52B9;。忠",
    "T50n2061_009:0763c15": "初不知。獨居禪寂澗飲木食。其怪物皆卷",
    "T50n2061_009:0763c16": "而懷矣。山民無害。或聞空中聲云。得師居",
    "T50n2061_009:0763c17": "此民之多幸。令我解脫也。鄉人因號是山",
    "T50n2061_009:0763c18": "為伏龍。言忠弭伏鱗蟲之長。故此名焉。以",
    "T50n2061_009:0763c19": "建中三年入滅。報齡七十八。其年九月遷塔",
    "T50n2061_009:0763c20": "云。",
    "T50n2061_009:0763c21": "唐南嶽石頭山希遷傳",
    "T50n2061_009:0763c22": "[0763c22] 釋希遷。姓陳氏。端州高安人也。母方懷孕",
    "T50n2061_009:0763c23": "不喜葷血。及生岐嶷。雖在孩提不煩保",
    "T50n2061_009:0763c24": "母。既冠然諾自許未嘗以氣色忤人。其鄉",
    "T50n2061_009:0763c25": "洞獠民畏鬼神多淫祀。率以牛酒祚作聖",
    "T50n2061_009:0763c26": "望。遷輒往毀叢祠奪牛而歸。歲盈數十。",
    "T50n2061_009:0763c27": "鄉老不能禁其理焉。聞大鑒禪師南來學",
    "T50n2061_009:0763c28": "心相踵。遷乃直往大鑒。衎然持其手且戲",
    "T50n2061_009:0763c29": "之曰苟。為我弟子當肖遷。[這-言+(占@口)]爾而笑曰。諾",
    "T50n2061_009:0764a01": "既而靈機一發廓若初霽。自是上下羅浮",
    "T50n2061_009:0764a02": "往來三峽間。開元十六年羅浮受具戒。是年",
    "T50n2061_009:0764a03": "歸就山。夢與大鑒同乘一龜泳於深池。覺",
    "T50n2061_009:0764a04": "而占曰。龜是靈智也。池是性海也。吾與師乘",
    "T50n2061_009:0764a05": "靈智遊性海久矣。又何夢邪。後聞廬陵清",
    "T50n2061_009:0764a06": "涼山思禪師為曹溪補處。又攝衣從之。當",
    "T50n2061_009:0764a07": "時思公之門學者&#x9E8F;至。及遷之來乃曰。角雖",
    "T50n2061_009:0764a08": "多一麟足矣。天寶初始造衡山南寺。寺之東",
    "T50n2061_009:0764a09": "有石狀如臺。乃結庵其上杼載絕岳。眾仰",
    "T50n2061_009:0764a10": "之號曰石頭和尚焉。初嶽中有固瓚讓三",
    "T50n2061_009:0764a11": "禪師。皆曹溪門下。僉謂其徒曰。彼石頭真",
    "T50n2061_009:0764a12": "師子吼。必能使汝眼清涼。由是門人歸慕",
    "T50n2061_009:0764a13": "焉。或問解脫。曰誰能縛汝。問淨土。曰誰能",
    "T50n2061_009:0764a14": "垢汝。其答對簡速皆此類也。廣德二年門人",
    "T50n2061_009:0764a15": "請下于梁端。自江西主大寂。湖南主石頭。",
    "T50n2061_009:0764a16": "往來憧憧不見二大士為無知矣。貞元六",
    "T50n2061_009:0764a17": "年庚午歲十二月二十五日順化。春秋九十",
    "T50n2061_009:0764a18": "一。僧臘六十三。門人慧朗振朗波利道悟道",
    "T50n2061_009:0764a19": "銑智舟。相與建塔于東嶺。塔成三十載。國子",
    "T50n2061_009:0764a20": "博士劉軻。素明玄理欽尚祖風。與道銑相",
    "T50n2061_009:0764a21": "遇盛述先師之道。軻追仰前烈為碑紀德。",
    "T50n2061_009:0764a22": "長慶中也。&#x52C5;諡無際大師。塔曰見相焉。",
    "T50n2061_009:0764a23": "唐成都府淨眾寺神會傳",
    "T50n2061_009:0764a24": "[0764a24] 釋神會。俗姓石。本西域人也。祖父徙居。因",
    "T50n2061_009:0764a25": "家于岐。遂為鳳翔人矣。會至性懸解明智",
    "T50n2061_009:0764a26": "內發。大璞不耀時未知之。年三十方入蜀",
    "T50n2061_009:0764a27": "謁無相大師。利根頓悟冥契心印。無相歎",
    "T50n2061_009:0764a28": "曰。吾道今在汝矣。爾後德充慧廣&#x6B1D;為禪",
    "T50n2061_009:0764a29": "宗。其大寂照滅境超證離念。即心是佛",
    "T50n2061_009:0764b01": "不見有身。當其凝閉無象則土木其質。及",
    "T50n2061_009:0764b02": "夫妙用默濟雲行雨施。蚩蚩群甿陶然知化。",
    "T50n2061_009:0764b03": "&#x89A9;貌遷善聞言革非。至於廓蕩昭洗執",
    "T50n2061_009:0764b04": "縛。上中下性隨分令入。以貞元十年十一",
    "T50n2061_009:0764b05": "月十二日示疾儼然加趺坐滅。春秋七十五。",
    "T50n2061_009:0764b06": "法臘三十六。沙門那提得師之道傳授將",
    "T50n2061_009:0764b07": "來。以十二年二月二十二日。門人弟子緇俗",
    "T50n2061_009:0764b08": "遷座于本院之北隅。孺慕師德號哭之聲。",
    "T50n2061_009:0764b09": "山林為之變色。初會傳法在坤維。四遠禪",
    "T50n2061_009:0764b10": "徒臻萃于寺。時南康王韋公&#x81EF;最歸心于會。",
    "T50n2061_009:0764b11": "及卒哀咽追仰。蓋粗入會之門。得其禪要。",
    "T50n2061_009:0764b12": "為立碑自撰文并書。禪宗榮之。",
    "T50n2061_009:0764b13": "唐杭州徑山法欽傳",
    "T50n2061_009:0764b14": "[0764b14] 釋法欽。俗姓朱氏。吳郡崑山人也。門地儒雅",
    "T50n2061_009:0764b15": "祖考皆達玄儒。而傲睨林藪不仕。欽託孕",
    "T50n2061_009:0764b16": "母管氏忽夢蓮華生於庭際。因折一房繫",
    "T50n2061_009:0764b17": "於衣裳。既而覺已便惡葷羶。及迄誕彌歲",
    "T50n2061_009:0764b18": "在於髻辮。則好為佛事。立性溫柔雅好高",
    "T50n2061_009:0764b19": "尚。服勤經史便從鄉舉。年二十有八俶裝",
    "T50n2061_009:0764b20": "赴京師路由丹徒。因遇鶴林素禪師。默識",
    "T50n2061_009:0764b21": "玄鑒知有異操。乃謂之曰。觀子神府溫粹",
    "T50n2061_009:0764b22": "幾乎生知。若能出家必會如來知見。欽聞",
    "T50n2061_009:0764b23": "悟識本心。素乃躬為剃髮。謂門人法鑑曰。",
    "T50n2061_009:0764b24": "此子異日大興吾教與人為師。尋登壇納",
    "T50n2061_009:0764b25": "戒。鍊行安禪。領徑直之一言。越周旋之三",
    "T50n2061_009:0764b26": "學。自此辭素南征。素曰。汝乘流而行逢徑",
    "T50n2061_009:0764b27": "即止。後到臨安。視東北之高巒。乃天目之",
    "T50n2061_009:0764b28": "分徑。偶問樵子。言是徑山。遂謀挂錫於此。",
    "T50n2061_009:0764b29": "見苫蓋覆罝網屑近而宴居介然而坐。時雨",
    "T50n2061_009:0764c01": "雪方霽旁無煙火。獵者至將取其物。頗甚",
    "T50n2061_009:0764c02": "驚異歎嗟。皆焚網折弓而知止殺焉。下山",
    "T50n2061_009:0764c03": "募人營小室請居之。近山居前。臨海令",
    "T50n2061_009:0764c04": "吳貞捨別墅以資之。自茲盛化參學者眾。",
    "T50n2061_009:0764c05": "代宗睿武皇帝大曆三年戊申歲二月下詔",
    "T50n2061_009:0764c06": "曰。朕聞江左有蘊道禪人。德性&#x6C37;霜淨行林",
    "T50n2061_009:0764c07": "野。朕虛心瞻企渴仰懸懸。有感必通國亦大",
    "T50n2061_009:0764c08": "慶。願和尚遠降中天盡朕歸向。不違願力",
    "T50n2061_009:0764c09": "應物見形。今遣內侍黃鳳宣旨。特到詔迎",
    "T50n2061_009:0764c10": "速副朕心。春暄師得安否。遣此不多及。&#x52C5;",
    "T50n2061_009:0764c11": "令本州供送。凡到州縣開淨院安置。官吏",
    "T50n2061_009:0764c12": "不許謁見疲師心力。弟子不算多少聽",
    "T50n2061_009:0764c13": "其隨侍。帝見鄭重咨問法要。供施勤至。司徒",
    "T50n2061_009:0764c14": "楊綰篤情道樞行出人表。一見欽於眾。退",
    "T50n2061_009:0764c15": "而歎曰。此實方外之高士也。難得而名焉。",
    "T50n2061_009:0764c16": "帝累賜以縑繒陳設御饌。皆拒而不受。止",
    "T50n2061_009:0764c17": "布衣蔬食。悉令弟子分衛。唯用陶器行。少",
    "T50n2061_009:0764c18": "欲知足無以儔比。帝聞之更加仰重。謂南",
    "T50n2061_009:0764c19": "陽忠禪師曰。欲錫欽一名。手詔賜號國一",
    "T50n2061_009:0764c20": "焉。德宗貞元五年遣使齎璽書宣勞并慶賜",
    "T50n2061_009:0764c21": "豐厚。欽之在京及迴浙。令僕公王節制州",
    "T50n2061_009:0764c22": "邑。名賢執弟子禮者。相國崔渙裴晉公度第",
    "T50n2061_009:0764c23": "五琦陳少遊等。自淮而南婦人禮乞。號皆目",
    "T50n2061_009:0764c24": "之為功德山焉。六年州牧王顏請出州治",
    "T50n2061_009:0764c25": "龍興寺淨院安置。婉避韓滉之廢毀山房",
    "T50n2061_009:0764c26": "也。八年壬申十二月示疾。說法而長逝。報齡",
    "T50n2061_009:0764c27": "七十九。法臘五十。德宗賜諡曰大覺。所度",
    "T50n2061_009:0764c28": "弟子崇惠禪師。次大祿山顏禪師。參學范陽",
    "T50n2061_009:0764c29": "杏山悟禪師。次清陽廣敷禪師。于時奉葬",
    "T50n2061_009:0765a01": "禮者。弟子實相常覺等。以全身起塔于龍",
    "T50n2061_009:0765a02": "興淨院。初欽在山猛獸鷙鳥馴狎。有白兔",
    "T50n2061_009:0765a03": "二跪于杖屨之間。又嘗養一&#x9DC4;不食生類。",
    "T50n2061_009:0765a04": "隨之若影不遊他所。及其入長安長鳴三",
    "T50n2061_009:0765a05": "日而絕。今&#x9DC4;塚在山之椒。欽形貌魁岸身",
    "T50n2061_009:0765a06": "裁七尺骨法奇異。今塔中塑師之貌&#x51ED;几猶",
    "T50n2061_009:0765a07": "生焉。杭之錢氏為國。當天復壬戌中叛徒",
    "T50n2061_009:0765a08": "許思作亂。兵士雜宣城之卒發此塔。謂其",
    "T50n2061_009:0765a09": "中有寶貨。見二甕上下合藏肉形全在而髮",
    "T50n2061_009:0765a10": "長覆面。兵士合甕而去。刺史王顏撰碑述",
    "T50n2061_009:0765a11": "德。比部郎中崔元翰湖州刺史崔玄亮故相",
    "T50n2061_009:0765a12": "李吉甫丘丹。各有碑碣焉。",
    "T50n2061_009:0765a13": "唐壽春三&#x5CEF;山道樹傳",
    "T50n2061_009:0765a14": "[0765a14] 釋道樹。姓聞氏。唐州人也。少以辯智沈靜",
    "T50n2061_009:0765a15": "虛豁。耽嗜經籍曾無少懈。其為人也貞固",
    "T50n2061_009:0765a16": "足以幹事。隱括足以矯時。偶遇僧敦喻。遂",
    "T50n2061_009:0765a17": "誓出塵。自慨年近不惑求法淹遲。禮本部",
    "T50n2061_009:0765a18": "明月山大光院惠文為授業。登即剃染。二年",
    "T50n2061_009:0765a19": "受具。乃觀方向道。天台南岳無所不遊。",
    "T50n2061_009:0765a20": "後迴東洛遇秀宗裔如芙蓉開通達安靜。",
    "T50n2061_009:0765a21": "至壽州三&#x5CEF;結茅而居。常有野人服色朴",
    "T50n2061_009:0765a22": "素言談異常。於言笑之外化作佛形仙形",
    "T50n2061_009:0765a23": "菩薩羅漢。或放神光或呈聲響。如是涉一",
    "T50n2061_009:0765a24": "十年。學侶&#x89A9;之不測端緒。後皆寂爾。樹告",
    "T50n2061_009:0765a25": "眾曰。野人作多色伎倆眩惑於人。只消老",
    "T50n2061_009:0765a26": "僧不見不聞。伊伎倆有窮。吾不見不聞無",
    "T50n2061_009:0765a27": "盡。所謂作偽心勞而日拙。其自知之。卷羞",
    "T50n2061_009:0765a28": "懷拙而去追無眹&#x8FF9;矣。樹於寶曆初年示",
    "T50n2061_009:0765a29": "疾而終。報齡九十二。明年正月遷塔焉。",
    "T50n2061_009:0765b01": "[0765b01] 系曰。大鈞播物物類紛錯。窮數達變因形",
    "T50n2061_009:0765b02": "移易者。謂之化謂之幻。知幻化之不異生",
    "T50n2061_009:0765b03": "也。始窮幻化矣。吾與汝俱幻也推之於實",
    "T50n2061_009:0765b04": "則幻化或虛置之於虛則幻化時實。實虛理",
    "T50n2061_009:0765b05": "齊。不自我之先後歟。體道無心物我均矣。",
    "T50n2061_009:0765b06": "故佛言。凡所見相唯所見心。又云。若見諸",
    "T50n2061_009:0765b07": "相非相則見如來。樹師有焉。",
    "T50n2061_009:0765b08": "唐陝州迴鑾寺慧空傳(元觀)",
    "T50n2061_009:0765b09": "[0765b09] 釋慧空。姓崔。江陵人也。家世儒雅奕葉纓緌。",
    "T50n2061_009:0765b10": "父任陝服靈寶縣。空丁艱天屬。堅請入",
    "T50n2061_009:0765b11": "空門庸報乳哺重恩。乃投迴鑾寺恒超下。",
    "T50n2061_009:0765b12": "授受經業三載誦通。及格蒙度聽習敏利。",
    "T50n2061_009:0765b13": "因入嵩少遇寂師禪會。豁如開悟。乃迴三",
    "T50n2061_009:0765b14": "&#x5CEF;於仙掌間。有道流綢繆論道。薄暮方散",
    "T50n2061_009:0765b15": "非止一過州帥元公。頗知歸向召之。多以",
    "T50n2061_009:0765b16": "疾辭。或至必登元席。代宗皇帝聞其有道。",
    "T50n2061_009:0765b17": "下詔俾居京師廣福寺。朝廷公卿罔不傾",
    "T50n2061_009:0765b18": "信。後終于寺。春秋七十八。大曆八年癸丑九",
    "T50n2061_009:0765b19": "月四日。全身堅固而遷塔焉。次南嶽東臺釋",
    "T50n2061_009:0765b20": "元觀。姓袁氏。長安人也。父為河中府掾。母",
    "T50n2061_009:0765b21": "兄為沙門甚敦道化。見觀幼齡聰慧風標",
    "T50n2061_009:0765b22": "秀舉有成人之度。因勸其出家。乃投興善",
    "T50n2061_009:0765b23": "寺。誦經通利。五年得度。乃於律部俱舍二",
    "T50n2061_009:0765b24": "本渙然條理。後出遊方登諸禪會。明悟真",
    "T50n2061_009:0765b25": "性如醒宿酲。遂趨衡山於東臺而止。其",
    "T50n2061_009:0765b26": "道彌昌冥有所感。恒得神人密送供施。隨",
    "T50n2061_009:0765b27": "其眾寡不聞有闕。忽一日神現形再拜曰。",
    "T50n2061_009:0765b28": "我是此山檀越。常送薄供者。我身是也。觀",
    "T50n2061_009:0765b29": "問汝何業所致。曰我前身曾稱知識。體悟匪",
    "T50n2061_009:0765c01": "全妄受信施。坐此為神。偶師居此。我曹饋",
    "T50n2061_009:0765c02": "糧粗副私願。今二十年已足。得遂超度。故",
    "T50n2061_009:0765c03": "來決別也。觀化緣斯極。囑累禪徒而終。春",
    "T50n2061_009:0765c04": "秋七十九。太和四年十月二日遷塔焉。",
    "T50n2061_009:0765c05": "唐洛京龍興寺崇珪傳(全植)",
    "T50n2061_009:0765c06": "[0765c06] 釋崇珪。姓姜氏。郟城人也。門傳儒素相綴",
    "T50n2061_009:0765c07": "簪裾。自天寶已來。安史之亂侵敗王略。家",
    "T50n2061_009:0765c08": "族遷蕩父為商賈。趨利遵塗。於鞏洛間父",
    "T50n2061_009:0765c09": "亡于逆旅。珪慨責曰。少遭不造。孑遺哀煢",
    "T50n2061_009:0765c10": "遂議出家。至年十八經業蔚通得度。俄有",
    "T50n2061_009:0765c11": "雲水之興遊南嶽。棲息數齡起迴樂南徐",
    "T50n2061_009:0765c12": "茅山。乃依棲霞寺。珪已登徑門道聲洋溢。",
    "T50n2061_009:0765c13": "會贊皇李公德裕廉問是邦。延諸慈和寺。一",
    "T50n2061_009:0765c14": "交雅談如遊形器之外。曰吾有幽憂之疾。",
    "T50n2061_009:0765c15": "非是居侯藩聚落之人也。明歲遂行重抵",
    "T50n2061_009:0765c16": "嵩少居于嶽寺。太和戊申歲。洛下亢陽。唯",
    "T50n2061_009:0765c17": "嶽中雨信相繼。或謂為珪之德動龍神之故",
    "T50n2061_009:0765c18": "也。開成元年贊皇公攝塚宰。請珪於洛龍",
    "T50n2061_009:0765c19": "興寺化徒。兩京緇白往來問道。檀施交駢。",
    "T50n2061_009:0765c20": "其所談法宗秀之提唱。獲益明心者多矣。",
    "T50n2061_009:0765c21": "忽告眾決別。入方丈而滅。春秋八十六。白",
    "T50n2061_009:0765c22": "侍郎撰塔銘。會昌元年辛酉八月十日入塔",
    "T50n2061_009:0765c23": "云。次淮南都梁山釋全植。姓芮。光州人也。少",
    "T50n2061_009:0765c24": "稟異操。自言學作佛度生去。忽投本州榮",
    "T50n2061_009:0765c25": "光禪院大智下求度。師頗嚴謹。約其誦經",
    "T50n2061_009:0765c26": "受具後至洛陽參問禪法。徹了無疑。辭師",
    "T50n2061_009:0765c27": "觀方。至淮南都梁山建立茅舍。太守衛文",
    "T50n2061_009:0765c28": "卿命於州治長壽寺化徒。衛侯問將來佛",
    "T50n2061_009:0765c29": "法隆替若何。植曰。真實之物無振。自古于",
    "T50n2061_009:0766a01": "今往復軌躅。有為之法四相遷流。法當&#x967B;",
    "T50n2061_009:0766a02": "厄。君侯翹足可見。預言武宗毀教也。植終",
    "T50n2061_009:0766a03": "年九十三。門人建塔立碑。會昌四年甲子九",
    "T50n2061_009:0766a04": "月七日入浮圖焉。"
}