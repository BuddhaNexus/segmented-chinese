{
    "T02n0128a_001:0835c15": "No. 128 [Nos. 125(30.3), 129-130]",
    "T02n0128a_001:0835c16": "須摩提女經",
    "T02n0128a_001:0835c18": "吳月氏優婆塞支謙譯",
    "T02n0128a_001:0835c19": "[0835c19] 聞如是：[0835c19] 一時，佛在舍衛國王舍城中。有一長",
    "T02n0128a_001:0835c20": "者，名阿那邠池，有一女名曰須摩提，此女久",
    "T02n0128a_001:0835c21": "殖妙因，天殊奇特，受佛高行靜心玄室。爾時，",
    "T02n0128a_001:0835c22": "滿富城中有滿財長者，遠涉諸國募求精婇，",
    "T02n0128a_001:0835c23": "因入舍衛城與邠池相見，披釋曠永歡敘情",
    "T02n0128a_001:0835c24": "至。爾時須摩提女，以公類同尊暫出敬拜，敷",
    "T02n0128a_001:0835c25": "理光顏萬姿&#x7ADD;美，面如白月初圓，目如眾星",
    "T02n0128a_001:0835c26": "夜朗。滿財語邠池言：「此女是誰家女？」邠池言：",
    "T02n0128a_001:0835c27": "「此女正是我女。」滿財聞是，欣然自歎：「我相與",
    "T02n0128a_001:0835c28": "少舊周旋義不容外，我有小兒始欲&#x8994;婇，未",
    "T02n0128a_001:0835c29": "有定處，卿此小女可為婚匹。」邠池言：「事不宜",
    "T02n0128a_001:0836a01": "爾。」滿財自怨：「何以故事不宜爾？為當門望不",
    "T02n0128a_001:0836a02": "齊，為當居生不等？卿亦豪尊富貴，我亦豪尊",
    "T02n0128a_001:0836a03": "富貴，何以故事不宜爾？」邠池復言：「我女長夜",
    "T02n0128a_001:0836a04": "念佛奉持齋戒，卿家繼屬外神殺生血食，以",
    "T02n0128a_001:0836a05": "是繼屬不同，事不宜爾。」滿財語邠池言：「卿家",
    "T02n0128a_001:0836a06": "所事別自供養，我家所事別自供養，雖復所",
    "T02n0128a_001:0836a07": "事不同，何妨人自私好？」",
    "T02n0128a_001:0836a08": "[0836a08] 爾時，邠池心不相與，苦相難&#x5374;：「我索卿黃金",
    "T02n0128a_001:0836a09": "萬斤，明珠百石，龍肝為禮貺，鳳&#x81B8;為案具，若",
    "T02n0128a_001:0836a10": "能爾者脫可相與。」滿財聞是驚&#x6199;誓言：「我能",
    "T02n0128a_001:0836a11": "得備。」邠池復言：「我為戲耳，非是情實，要當問",
    "T02n0128a_001:0836a12": "佛然後相與。」",
    "T02n0128a_001:0836a13": "[0836a13] 邠池於是往問佛：「世尊！今須摩提女為滿富",
    "T02n0128a_001:0836a14": "城中滿財長者所求為婚，為當可與？為當不",
    "T02n0128a_001:0836a15": "可與？」[0836a15] 佛言：「若須摩提女嫁適彼國，當大度人",
    "T02n0128a_001:0836a16": "民不可稱計。」邠池於是還語滿財言：「&#x5374;後十",
    "T02n0128a_001:0836a17": "五日備卿家禮法。」滿財聞是歡&#x6199;匍匐歸返。",
    "T02n0128a_001:0836a18": "[0836a18] 爾時，滿富城、舍衛城相去三千二百里，滿財",
    "T02n0128a_001:0836a19": "於中，引車萬乘，龍馬俠從，憧麾&#x7D59;雲，聲鍾地",
    "T02n0128a_001:0836a20": "震，婇女扶輪僮奴侍隔。",
    "T02n0128a_001:0836a21": "[0836a21] 爾時，阿那邠池，先與女造十二種寶車，先以",
    "T02n0128a_001:0836a22": "赤蓮華簟內、摩尼覆外，黃金重布，白銀羅絡，",
    "T02n0128a_001:0836a23": "琥珀揚班，珊瑚、琉璃、車璩，合雜馬瑙交間水",
    "T02n0128a_001:0836a24": "精，鱗暉琉璃采飾，復以紫磨徘徊懸灑疊起，",
    "T02n0128a_001:0836a25": "於是明明相發，光光相照，遠瞻者不覺東影",
    "T02n0128a_001:0836a26": "西傾，近視者不覺雙目俱眩。",
    "T02n0128a_001:0836a27": "[0836a27] 爾時，滿富城中先有制法：「若此中有女嫁適",
    "T02n0128a_001:0836a28": "彼國當重刑罰，若彼國索婦將來內入亦重",
    "T02n0128a_001:0836a29": "刑罰。若犯制者，使供養六千梵志，兼可情意，",
    "T02n0128a_001:0836b01": "梵志所食，[月*者]肉為羹，三釀為酒。」滿財自知犯",
    "T02n0128a_001:0836b02": "制，大請群師寬庭列會，命須摩提女為諸師",
    "T02n0128a_001:0836b03": "作禮。須摩提言：「我雖女人志剛不可屈，此梵",
    "T02n0128a_001:0836b04": "志之徒無異牛犢，醜陋五形貪嗜美味無慚",
    "T02n0128a_001:0836b05": "無恥，與畜生何別。我寧形毀五兀，不能為是",
    "T02n0128a_001:0836b06": "作禮。」",
    "T02n0128a_001:0836b07": "[0836b07] 爾時，六千梵志聞即同忿：「何處索民小家婢",
    "T02n0128a_001:0836b08": "來罵辱我等？」於是散坐處處告集，剋日卜時",
    "T02n0128a_001:0836b09": "欲來誅殺滿財并及五族。滿財於是自閉高",
    "T02n0128a_001:0836b10": "樓稱天怨&#x6282;：「胡為索是損我五族。」以此為憂",
    "T02n0128a_001:0836b11": "無方自釋。",
    "T02n0128a_001:0836b12": "[0836b12] 爾時，須拔飛來樓上，見滿財憂悴語言：「卿為",
    "T02n0128a_001:0836b13": "當盜賊所侵，為當死亡不埋，何故憂色乃爾？」",
    "T02n0128a_001:0836b14": "滿財答言：「非是死亡盜賊，但自昨日為兒娶",
    "T02n0128a_001:0836b15": "婦，毀辱諸師并及五族，以此為憂無方自釋。」",
    "T02n0128a_001:0836b16": "[0836b16] 爾時，須拔語滿財言：「卿何處娶婦？」滿財答言：",
    "T02n0128a_001:0836b17": "「舍衛城中阿那邠池女。」須拔聞是大驚大懼：",
    "T02n0128a_001:0836b18": "「卿婦今來此中，我等將大遇也。」滿財問言：「君",
    "T02n0128a_001:0836b19": "何以知之？」須拔報言：「我本共舍利弗最小沙",
    "T02n0128a_001:0836b20": "彌，名字均頭，年始三四，到雪山北乞食，各得",
    "T02n0128a_001:0836b21": "一&#x9262;，我於是高飛來至阿耨池邊。爾時，池邊",
    "T02n0128a_001:0836b22": "有天龍鬼神，遮護池水不聽我近。",
    "T02n0128a_001:0836b23": "[0836b23] 「爾時，均頭沙彌亦復飛來，乃更歡喜稱言：『大",
    "T02n0128a_001:0836b24": "善！』坐以金案奉修精竭，須臾之間，上越四空",
    "T02n0128a_001:0836b25": "還復本處。此最小沙彌有此神德，何況所事",
    "T02n0128a_001:0836b26": "大師？」滿財問言：「彼師可得見不？」須拔報言：「若",
    "T02n0128a_001:0836b27": "欲見彼大師，當好求須摩提女。」於是滿財下",
    "T02n0128a_001:0836b28": "樓敬意白須摩提女言：「汝今所事之師可得",
    "T02n0128a_001:0836b29": "見不？」須摩提言：「若長者迴心倒意深自歸德，",
    "T02n0128a_001:0836c01": "我當為長者香粉塗身登樓遠請。」爾時，須摩",
    "T02n0128a_001:0836c02": "提女以香油塗身登高樓頭，遙白佛言：「世尊！",
    "T02n0128a_001:0836c03": "女今在難，為眾邪所逼，願世尊大慈大悲救",
    "T02n0128a_001:0836c04": "濟危厄。」於是，香氣如雲往到祇桓精舍。阿難",
    "T02n0128a_001:0836c05": "見香非常所見，白佛言：「世尊！此香異香從何",
    "T02n0128a_001:0836c06": "處來？」佛言：「此香是佛使之香，今須摩提女在",
    "T02n0128a_001:0836c07": "滿富城中，為諸邪道所逼，今遣香來請我并",
    "T02n0128a_001:0836c08": "及卿等。速鳴槌集眾普會堂上，語言：『今須摩",
    "T02n0128a_001:0836c09": "提女在滿富城中，為眾邪道所逼，今遣香來",
    "T02n0128a_001:0836c10": "請佛并及時眾，若有得神通變化者受籌，不",
    "T02n0128a_001:0836c11": "得者默然。』」",
    "T02n0128a_001:0836c12": "[0836c12] 爾時，眾中有周利槃特伽、佛子羅云、須菩提、舍",
    "T02n0128a_001:0836c13": "利弗、迦葉、目連等，未受具戒眾中有一均頭",
    "T02n0128a_001:0836c14": "沙彌，於先受籌監拔聖路。阿難白佛言：「彼國",
    "T02n0128a_001:0836c15": "之中必無大器熟食，遣乾緒負釜先路。」乾緒",
    "T02n0128a_001:0836c16": "雖是使人，五通以備，背負萬斛大釜，手提百",
    "T02n0128a_001:0836c17": "斛大杓，踊身高飛徑向彼國。",
    "T02n0128a_001:0836c18": "[0836c18] 爾時，滿財樓頭遙見，語須摩提言：「我見一人",
    "T02n0128a_001:0836c19": "背負千斛大釜，手提百斛大杓，從空中來，是",
    "T02n0128a_001:0836c20": "汝師非？」須摩提言：「此非我師，此是眾僧中使",
    "T02n0128a_001:0836c21": "人，名曰乾緒，世尊欲來，並使負釜先路。」",
    "T02n0128a_001:0836c22": "[0836c22] 爾時，均頭沙彌次後化作五百華樹，人在其",
    "T02n0128a_001:0836c23": "上結加趺坐，踊身高飛亦向彼國。滿財樓頭",
    "T02n0128a_001:0836c24": "遙見，語須摩提言：「我見五百華樹，人在其上",
    "T02n0128a_001:0836c25": "結加趺坐從虛空中來，是汝師非？」須摩提言：",
    "T02n0128a_001:0836c26": "「此非我師，此是舍利弗最小沙彌，名字均頭。」",
    "T02n0128a_001:0836c27": "周利槃特伽，次後化作五百師子，舉聲一喚",
    "T02n0128a_001:0836c28": "飛落走伏，人在其上結加趺坐，踊身高飛徑",
    "T02n0128a_001:0836c29": "向彼國。滿財樓頭遙見，問須摩提言：「我見五",
    "T02n0128a_001:0837a01": "百師子舉聲一喚飛落走伏，人在其上結加趺",
    "T02n0128a_001:0837a02": "坐從虛空中來，是汝師非？」「此非我師，此是如",
    "T02n0128a_001:0837a03": "來弟子周利槃特伽。」[0837a03] 佛子羅云次後來，化作",
    "T02n0128a_001:0837a04": "五百金翅鳥王，人在其上結加趺坐，踊身高",
    "T02n0128a_001:0837a05": "飛徑向彼國。滿財樓頭遙見。問須摩提言：「我",
    "T02n0128a_001:0837a06": "見五百金翅鳥王，人在其上結加趺坐從虛空",
    "T02n0128a_001:0837a07": "中來，是汝師非？」須摩提女言：「此非我師，此是",
    "T02n0128a_001:0837a08": "如來弟子佛子羅云。」[0837a08] 須菩提次後化作五百",
    "T02n0128a_001:0837a09": "象王，齊有六牙，被以金鞍，人在其上結加趺",
    "T02n0128a_001:0837a10": "坐，踊身騰虛空亦向彼國。滿財樓頭遙見，問",
    "T02n0128a_001:0837a11": "須摩提言：「我見五百象王齊有六牙被以金",
    "T02n0128a_001:0837a12": "鞍，人在其上結加趺坐從空中來，是汝師非？」",
    "T02n0128a_001:0837a13": "「此非我師，此是如來弟子須菩提。」[0837a13] 目連次後",
    "T02n0128a_001:0837a14": "來，化作七寶山，人在其上結加趺坐，踊身高",
    "T02n0128a_001:0837a15": "飛徑向彼國。滿財樓頭遙見，問須摩提言：「我",
    "T02n0128a_001:0837a16": "見七寶山，人在其上結加趺坐從虛空中來，",
    "T02n0128a_001:0837a17": "是汝師非？」須摩提女言：「此非我師，此是如來",
    "T02n0128a_001:0837a18": "弟子神足目連。」[0837a18] 上座大迦葉次後來，化作五",
    "T02n0128a_001:0837a19": "百大龍，齊有七頭白日昇天，人在其上結加",
    "T02n0128a_001:0837a20": "趺坐，踊身高飛徑向彼國。滿財樓頭遙見，問",
    "T02n0128a_001:0837a21": "須摩提女言：「我見五百大龍齊有七頭，白日",
    "T02n0128a_001:0837a22": "昇天從虛空中來，是汝師非？」須摩提言：「此非",
    "T02n0128a_001:0837a23": "我師，此是如來弟子上座大迦葉。」[0837a23] 爾時，須摩",
    "T02n0128a_001:0837a24": "提女即為長者，而說偈言：",
    "T02n0128a_001:0837a25": "「我師今當來，  光明非此比，",
    "T02n0128a_001:0837a26": " 長者一心念，  莫懷餘異想。」",
    "T02n0128a_001:0837a27": "[0837a27] 爾時，如來知眾生心至時運將會，身披僧伽",
    "T02n0128a_001:0837a28": "梨，於虛空之中去地七多羅樹，身色紫金&#x8276;",
    "T02n0128a_001:0837a29": "光騰赫。阿若車&#x96A3;在如來左，舍利弗在如來",
    "T02n0128a_001:0837b01": "右，阿難承佛威神復在如來左，自餘比丘或",
    "T02n0128a_001:0837b02": "復現神變相百千萬種，彌塞虛空雲行到彼。",
    "T02n0128a_001:0837b03": "阿若車&#x96A3;化作月天子，舍利弗化作日天子，",
    "T02n0128a_001:0837b04": "自餘比丘或復化作提頭賴吒，或復化作比",
    "T02n0128a_001:0837b05": "樓勒叉，或復化作阿修羅王、乾闥婆王，嚴&#x76B7;",
    "T02n0128a_001:0837b06": "戒兵恒沙競起，阿須輪當東廂將軍作征魔",
    "T02n0128a_001:0837b07": "侯，轉輪聖王當西廂將軍作定魔公，乾闥婆",
    "T02n0128a_001:0837b08": "王手捉百億鬼兵，當後軍&#x5374;邏，釋天王作外",
    "T02n0128a_001:0837b09": "軍都錄，梵天王作中軍都錄，文殊師利與如",
    "T02n0128a_001:0837b10": "來作匡部大臣都統內外，率齊眾軍一心同",
    "T02n0128a_001:0837b11": "起，密&#x8FF9;力士手捉金剛杵，與如來作護持左",
    "T02n0128a_001:0837b12": "右，天魔波旬手把琉璃琴讚揚大法，毘沙門",
    "T02n0128a_001:0837b13": "王手捉七寶大蓋，最在如來上，自餘賢聖皆",
    "T02n0128a_001:0837b14": "在虛空之中作唱伎樂。爾時，如來亦復現神",
    "T02n0128a_001:0837b15": "變相，百千萬種聲鍾地震，當斯之時或復現",
    "T02n0128a_001:0837b16": "神變相，或入火王三昧，揚&#x70DF;走炎，或入水王",
    "T02n0128a_001:0837b17": "三昧，飛沙騰浪，或復化作雷公睒電，或作飛",
    "T02n0128a_001:0837b18": "霜起雹。當斯之時十方雲迴天地傾轉，百流",
    "T02n0128a_001:0837b19": "西傾懸光東沒，聖能如是何往不服？爾時，六",
    "T02n0128a_001:0837b20": "千外道高服神化，令須摩提女得法眼通朗，",
    "T02n0128a_001:0837b21": "城中八萬四千人民俱時得道。",
    "T02n0128a_001:0837b22": "[0837b22] 爾時，如來還攝聖眾到祇桓精舍，阿難長跪",
    "T02n0128a_001:0837b23": "叉手前白佛言：「世尊！此須摩提女有何因緣，",
    "T02n0128a_001:0837b24": "恒在大富家生，復當邪網道中，不轉女身今",
    "T02n0128a_001:0837b25": "得法眼，城中人民皆悉得道？唯願世尊，說其",
    "T02n0128a_001:0837b26": "往因。」[0837b26] 佛語阿難：「汝等諦聽諦聽，當為汝說。昔",
    "T02n0128a_001:0837b27": "過去迦葉佛時，有一王女，在高樓頭遙發弘",
    "T02n0128a_001:0837b28": "誓大願：『願我恒大富家生，生常值佛，布施眾生",
    "T02n0128a_001:0837b29": "心不退轉，莫轉女身今得法眼，城中人民悉",
    "T02n0128a_001:0837c01": "發弘誓。』崇集大齋積功累德，以此因緣今得",
    "T02n0128a_001:0837c02": "值我兼度一切。爾時，阿難！將來大願不可不",
    "T02n0128a_001:0837c03": "發，聞者不可不助。",
    "T02n0128a_001:0837c04": "[0837c04] 「爾時王女者，今須摩提女是；城中人民，今八",
    "T02n0128a_001:0837c05": "萬四千人是。」[0837c05] 比丘僧、比丘尼、優婆塞、優婆夷，",
    "T02n0128a_001:0837c06": "諸天龍王八部等，聞經歡喜，奉行作禮。"
}