{
    "X38n0692_001:0595a02": "No. 692",
    "X38n0692_001:0595a03": "菩薩戒疏隨見錄",
    "X38n0692_001:0595a05": "丹霞 今釋澹歸 造",
    "X38n0692_001:0595a06": "侍者 古&#x25AF4; 心得 編",
    "X38n0692_001:0595a08": "經前演義",
    "X38n0692_001:0595a09": "圓教",
    "X38n0692_001:0595a10": "[0595a10] 天台判四教。藏通別圓。不立頓教。蓋以圓攝頓也。雖",
    "X38n0692_001:0595a11": "然漸中之頓。為天台圓攝。頓中之頓。不為天台圓攝。",
    "X38n0692_001:0595a12": "請即以其教明之。其列外凡五品。一初隨喜心。或值",
    "X38n0692_001:0595a13": "善知識。或從經卷。圓聞妙理。起圓信解。而修圓行。成",
    "X38n0692_001:0595a14": "十乘觀法。至於究竟金剛後心。十觀成乘。圓極之果。",
    "X38n0692_001:0595a15": "如函合蓋。豈非頓耶。然以十觀品品深明。而入圓位。",
    "X38n0692_001:0595a16": "六根清淨。謂之似解。逮十住聖位。初發心住。始證一",
    "X38n0692_001:0595a17": "分三德。位位破一分無明。四十一分無明盡。始成妙",
    "X38n0692_001:0595a18": "覺。豈非頓中之漸耶。楞嚴云理則頓悟乘悟併銷。事",
    "X38n0692_001:0595a19": "以漸除因次第盡。既有併銷之理。即無待於漸破漸",
    "X38n0692_001:0595a20": "證。此所以漸破漸證。以其為圓教似解也。十信為似",
    "X38n0692_001:0595a21": "解。十住為真中智。解則為似。證則為真。由解得證。併",
    "X38n0692_001:0595a22": "不可云頓中之漸。當其證後頓中之漸果。當其解時",
    "X38n0692_001:0595a23": "漸中之頓因。故曰漸中之頓。為天台圓攝也。今有最",
    "X38n0692_001:0595a24": "上利根。於初隨喜。即究竟金剛後心。逆流而出。即地",
    "X38n0692_001:0595b01": "即向。即行即住。即聖即凡。即內即外。非橫非豎。非單",
    "X38n0692_001:0595b02": "非複。非正非旁。非首非尾。當其證時。即無所證。豈有",
    "X38n0692_001:0595b03": "所破。既無所破。亦無能證。豈復有漸破漸證之說。則",
    "X38n0692_001:0595b04": "頓中之頓。故不為天台圓攝也。夫頓與圓初無二理。",
    "X38n0692_001:0595b05": "而解證既分。便如兩事。從解得證。則有漸行。從證起",
    "X38n0692_001:0595b06": "行。元無頓解。此宗門所自擅為教外別傳者。天台知",
    "X38n0692_001:0595b07": "之而不立。非以圓攝頓。蓋頓中之頓。非圓所攝也。教",
    "X38n0692_001:0595b08": "有漸義。即亦非教所收也。",
    "X38n0692_001:0595b09": "又",
    "X38n0692_001:0595b10": "[0595b10] 譚圓教者。必以華嚴為宗。疏主引之云。初發心住。便",
    "X38n0692_001:0595b11": "成正覺。所有功德。三世諸佛。歎不能盡。而復云。初發",
    "X38n0692_001:0595b12": "心住。證一分三德。破一分無明。是有四十分無明未",
    "X38n0692_001:0595b13": "破也。立一圓鏡。於此方便。畫為四十一分。三德以喻",
    "X38n0692_001:0595b14": "光。無明以喻垢。先破後證。先證後破。不出此一分。則",
    "X38n0692_001:0595b15": "顯一分光。存四十分垢。全成垢鏡。即至地上。半光半",
    "X38n0692_001:0595b16": "垢。安得圓明。若云明體自圓。垢相漸去。則所謂明者",
    "X38n0692_001:0595b17": "解耳。非證也。亦分證耳。非圓證也。方山長者云。十住",
    "X38n0692_001:0595b18": "初位。即十行十向。十地等覺。互相貫通。一位得五十",
    "X38n0692_001:0595b19": "法門。位位中二千五百。總別之義齊現。立一圓鏡。於",
    "X38n0692_001:0595b20": "此一則一現。多則多現。半則半現。滿則滿現。重重涉",
    "X38n0692_001:0595b21": "入。則重重現。人自見其一多半滿。重重現影。而有次",
    "X38n0692_001:0595b22": "第。本鏡圓明。無次第不次第。見八歲龍女。一念成佛。",
    "X38n0692_001:0595b23": "豈於南方無垢世界。猶有分破之無明。若此初住位",
    "X38n0692_001:0595b24": "非圓證。則所謂便成正覺。義亦不合。并所謂初隨喜",
    "X38n0692_001:0595c01": "心。圓聞妙理。一法一切法。一切法一法。非一非一切。",
    "X38n0692_001:0595c02": "起圓信解。而修圓行。一行一切行。其義俱不成矣。且",
    "X38n0692_001:0595c03": "如理則頓悟乘悟併銷。則理尚不存。豈事猶有礙。若",
    "X38n0692_001:0595c04": "有待除之事。仍有未銷之理。此義較然。必無兩立。故",
    "X38n0692_001:0595c05": "方山云。有三種五位十地。一修假詮假智假真如。二",
    "X38n0692_001:0595c06": "修分真分證一分真如。三頓修頓證佛境圓滿真如。",
    "X38n0692_001:0595c07": "如解深密經。但立十地斷惑分劑。仁王經五位十地。",
    "X38n0692_001:0595c08": "從凡漸習。積行多生。或謂。地前斷惑。地上見道。是權",
    "X38n0692_001:0595c09": "教假真如門。涅槃經十住菩薩。少分見性。乃至十地。",
    "X38n0692_001:0595c10": "未能了了。即分修分證真如。瓔珞經菩薩入聖位。但",
    "X38n0692_001:0595c11": "法性流中。心心寂滅。自然流入妙覺大海。此為圓教",
    "X38n0692_001:0595c12": "正宗。而方山尚云。華嚴經意即不然。識滅時亡情塵",
    "X38n0692_001:0595c13": "頓絕。設凡夫住世百年。及以多劫。而於自己。不見須",
    "X38n0692_001:0595c14": "臾可遷。不見當成佛。不見已成佛。不見現成佛。更有",
    "X38n0692_001:0595c15": "何生不成佛。更有何生而成佛。圓覺云。惟除頓覺人。",
    "X38n0692_001:0595c16": "併法不隨順。自非出格悟門。決不信有此沒量大人",
    "X38n0692_001:0595c17": "境界也。",
    "X38n0692_001:0595c18": "無作",
    "X38n0692_001:0595c19": "[0595c19] 疏曰。戒體者。不起而已。起即性無作假色。何也。戒體",
    "X38n0692_001:0595c20": "者性而已。無作者不起而已。一切性不起。或疑其起。",
    "X38n0692_001:0595c21": "起即性。性即無作。無作不可見。假色而見。色豈有作",
    "X38n0692_001:0595c22": "哉。作而成色見。作豈有作。見豈有見哉。經論互靜。蓋",
    "X38n0692_001:0595c23": "為有無作所礙。有無作即無無作耳。談無者。舉瓔珞",
    "X38n0692_001:0595c24": "經。一切聖凡戒。盡以心為體或言真諦為戒體。或言",
    "X38n0692_001:0596a01": "願為戒體。無別無作。心無作。真諦與願亦無作。已有",
    "X38n0692_001:0596a02": "無作竟。故無別無作。舉大經云。聖行觀析無常。阿闍",
    "X38n0692_001:0596a03": "世王。觀析境界。但明色心。不道無作。色無作。心無作。",
    "X38n0692_001:0596a04": "已道無作竟。故不道無作。皆有無作之遮詞也。談有",
    "X38n0692_001:0596a05": "者。謂心力大。能生諸法牽果報。別有一善。依師發。或",
    "X38n0692_001:0596a06": "依定。或依道品發。故有無作心是有耶。能生諸法。乃",
    "X38n0692_001:0596a07": "至果報。是有耶。依師所發。依定依道所發。是有耶。無",
    "X38n0692_001:0596a08": "作是有耶。而自云。亦言無教小乘。已說無無作竟。大",
    "X38n0692_001:0596a09": "乘明戒是色聚。舉大論罪不罪不可得。具足尸羅云。",
    "X38n0692_001:0596a10": "此是戒度正體。罪不罪不可得。尸羅可得耶。正體又",
    "X38n0692_001:0596a11": "可得耶。舉優婆塞戒經。譬如有面有鏡。則有像現。如",
    "X38n0692_001:0596a12": "是因作便有無作。因緣不可得。像與鏡與面。皆不可",
    "X38n0692_001:0596a13": "得。無作又可得耶。已說無無作竟。而相持以為有無",
    "X38n0692_001:0596a14": "作。皆無無作之表詞也。今所用有無作者。因戒故用",
    "X38n0692_001:0596a15": "有能持。有所持。有得。有不得。有可護持。有方便。可令",
    "X38n0692_001:0596a16": "具足。即知別有無作。能持戒心別即可耳。無作者。一",
    "X38n0692_001:0596a17": "切法之總體。於戒法中。別名戒體。無作攝戒。戒不攝",
    "X38n0692_001:0596a18": "無作。戒不能攝無作。而欲有無作。無作能攝戒。而欲",
    "X38n0692_001:0596a19": "無無作。是小無作。而為一心生礙也。一心所以無礙",
    "X38n0692_001:0596a20": "者。以無作故。無作所以無礙。以無作無故。無作無故",
    "X38n0692_001:0596a21": "一切有。佛有佛無作。眾生有眾生無作。有情有有情",
    "X38n0692_001:0596a22": "無作。無情有無情無作。一切有無作者。以一切無故。",
    "X38n0692_001:0596a23": "佛不可得。眾生不可得。有情無情。俱不可得。不可得",
    "X38n0692_001:0596a24": "者。亦不可得。無無作。即有無作耳。言遮不更表。言表",
    "X38n0692_001:0596b01": "不更遮。言耳言耳。安用諍為。",
    "X38n0692_001:0596b02": "發無作",
    "X38n0692_001:0596b03": "[0596b03] 戒以無作為體。定與道。皆以無作為體。無作共戒與",
    "X38n0692_001:0596b04": "定道。此無作總也。定與道共戒。此無作別也。定共於",
    "X38n0692_001:0596b05": "定心中。發無作。道共於見諦中。發無作。此發戒耳。無",
    "X38n0692_001:0596b06": "作安有發不發耶。止觀師云。中道觀心亦發。有師云。",
    "X38n0692_001:0596b07": "入禪定。能發無作。欲界定不發。有云。欲界定念處前",
    "X38n0692_001:0596b08": "皆發。有云。增上心發。下劣心不發。無記心不發。此不",
    "X38n0692_001:0596b09": "發戒耳。發亦別無作耳。正發無作。則無一人。無一時。",
    "X38n0692_001:0596b10": "無一處。而不發也。乃至論興廢。亦戒興戒廢耳。興廢",
    "X38n0692_001:0596b11": "之中。有難有易。有久有暫。亦戒無作中。難易久暫耳。",
    "X38n0692_001:0596b12": "正論無作。則無一人。無一時。無一處。而不興也。無作",
    "X38n0692_001:0596b13": "兼動不動。兼止兼行。兼大兼小。兼善兼惡。一切動不",
    "X38n0692_001:0596b14": "動法。止法行法。大小法。善惡法。皆有無作體。而無作",
    "X38n0692_001:0596b15": "非動不動。非止非行。非大小。非善惡。非別有一體。以",
    "X38n0692_001:0596b16": "其皆有無作體。謂之有無作。以其非別有一體。謂之",
    "X38n0692_001:0596b17": "無無作。此亦戒無作體之有無耳。無作安有有無耶。",
    "X38n0692_001:0596b18": "無三障",
    "X38n0692_001:0596b19": "[0596b19] 夫性本無名。因言成體。當其作用。聊如夢幻。而云有",
    "X38n0692_001:0596b20": "障者。暫隔則隱。隱非無隔。隔非無隱。譬於不見明珠。",
    "X38n0692_001:0596b21": "非無見者。又珠偶不見。非無珠也。疏直判之曰。無三",
    "X38n0692_001:0596b22": "障斯乃稱。性之譚耳。煩惱常有。故不說障然業底於",
    "X38n0692_001:0596b23": "重。出煩惱重。乃至底於報障。亦煩惱重。煩惱實為業",
    "X38n0692_001:0596b24": "主。而不說障煩惱。故無性也。一切性無性。故煩惱無",
    "X38n0692_001:0596c01": "性。由念相續。為時長短。風吹片雲。不說為障。重雲蔽",
    "X38n0692_001:0596c02": "空。而說業障。積陰兼旬。說為報障。本天不沒。障亦本",
    "X38n0692_001:0596c03": "無。七逆十重。悔已非障。地獄餓鬼。報盡非障。然猶非",
    "X38n0692_001:0596c04": "障非無障義。若達無生。則知本天無本天性。所現晴",
    "X38n0692_001:0596c05": "空無晴空性。重雲積陰。亦復如是。非作故無本性。無",
    "X38n0692_001:0596c06": "故曰審爾。則佛及眾生。皆增語耳。奚事戒為以未知",
    "X38n0692_001:0596c07": "性。而為結戒。既知性已。戒亦無性。於無性中。說隨順",
    "X38n0692_001:0596c08": "法。說障者。隨順戒義。說無障者。隨順性義。無障是性",
    "X38n0692_001:0596c09": "義。無性是戒義。有障是無障義。說則不礙有無。不說",
    "X38n0692_001:0596c10": "亦豈有無所得而礙耶。",
    "X38n0692_001:0596c11": "經序分",
    "X38n0692_001:0596c12": "光告",
    "X38n0692_001:0596c13": "[0596c13] 盧舍那佛放光光。告千華上佛。龍勝尊者。於座上現",
    "X38n0692_001:0596c14": "滿月相。但聞法音。不見其形。佛祖故同一提持也。光",
    "X38n0692_001:0596c15": "中全告。告中全光。眼中全聞。耳中全見。依正同隱。是",
    "X38n0692_001:0596c16": "二是一。三身同顯。非一非三。此不思議光。惟千華上",
    "X38n0692_001:0596c17": "佛。塵塵剎剎之光。互相酬答耳。此土釋迦。示凡夫身。",
    "X38n0692_001:0596c18": "作同類攝。以一塵一剎之機。演塵塵剎剎之用。彼不",
    "X38n0692_001:0596c19": "見多。此不見少者。一切眾生。六門之光。與釋迦一門",
    "X38n0692_001:0596c20": "之光。交相涉入。重重無盡。如赤珠幢。眾生不知。忘其",
    "X38n0692_001:0596c21": "全光。惟見一光。作奇特觀。釋迦知之。忘其一光。惟見",
    "X38n0692_001:0596c22": "全光。作平等觀。當是時。閻浮提世界。與蓮華臺藏世",
    "X38n0692_001:0596c23": "界無二土。釋迦與盧舍那無二身。一切微塵眾生。與",
    "X38n0692_001:0596c24": "千華上佛無二性。則諸見滿月相者。皆滿月相。不特",
    "X38n0692_001:0597a01": "龍勝&#x53CE;綸。即盧舍那亦當結舌。而不妨作奇特觀。作",
    "X38n0692_001:0597a02": "平等觀。何也。諸佛眾生。亂起亂滅。即是體性&#x8657;空華",
    "X38n0692_001:0597a03": "光三昧。千華上佛。全身在體性&#x8657;空華光三昧中。忽",
    "X38n0692_001:0597a04": "作兩時。忽作兩地。沒於蓮華臺藏出界。還閻浮提世",
    "X38n0692_001:0597a05": "界沒已。入體性&#x8657;空華光三昧。還已出體性&#x8657;空華",
    "X38n0692_001:0597a06": "光三昧。未沒之前。已出之後。畢竟是何三昧。譬如神",
    "X38n0692_001:0597a07": "蛇。自擲其身。作寸寸斷。斷已還續。都無痕跡。盡微塵",
    "X38n0692_001:0597a08": "世界。佛與眾生。離離合合。祇一神蛇。豈有是體性&#x8657;",
    "X38n0692_001:0597a09": "空華光三昧。非體性&#x8657;空華光三昧。又豈有入體性",
    "X38n0692_001:0597a10": "&#x8657;空華光三昧以前。出體性&#x8657;空華光三昧以後耶。",
    "X38n0692_001:0597a11": "起座",
    "X38n0692_001:0597a12": "[0597a12] 自性清淨。即無作戒體。無作者。不起而已。盧舍那不",
    "X38n0692_001:0597a13": "起於赫赫天光師子座上。而現千百億釋迦。復化無",
    "X38n0692_001:0597a14": "量佛。坐無量國土。接無量眾生。盧舍那未嘗起也。千",
    "X38n0692_001:0597a15": "百億釋迦。即盧舍那本身。一切閻浮提。即蓮華臺藏",
    "X38n0692_001:0597a16": "本世界。起即不起也。華嚴以釋迦現毗盧遮那。故不",
    "X38n0692_001:0597a17": "起於座。而為十處說法。梵網以盧舍那現釋迦。故起",
    "X38n0692_001:0597a18": "於座。而為十處說法。毗盧遮那有不起義。釋迦亦有",
    "X38n0692_001:0597a19": "不起義。釋迦有起義。盧舍那亦有起義。以盧舍那有",
    "X38n0692_001:0597a20": "起義。故現釋迦起。以釋迦有不起義。故現毗盧遮那",
    "X38n0692_001:0597a21": "不起也。眾生日用。皆具此二義。有為不住。無為不住。",
    "X38n0692_001:0597a22": "以不住故。謂之自性清淨菩薩戒。依之不住有為。不",
    "X38n0692_001:0597a23": "住無為。聲聞不爾。故聲聞戒體。為別無作。菩薩戒體。",
    "X38n0692_001:0597a24": "得大總持。",
    "X38n0692_001:0597b01": "佛性種子",
    "X38n0692_001:0597b02": "[0597b02] 夫心地法門。舍那為千華上佛說。而上被摩醯首羅",
    "X38n0692_001:0597b03": "天。下被癡暗凡夫。非泯聖凡。蓋聖為凡果。凡為聖因。",
    "X38n0692_001:0597b04": "外記曰。祭川者。先河而後海。一源也。一委也。此之謂",
    "X38n0692_001:0597b05": "知本。然則三世諸佛。豈敢忘三世一切眾生耶。今直",
    "X38n0692_001:0597b06": "以盧舍那常誦一戒。為諸佛菩薩本源。未知眾生之",
    "X38n0692_001:0597b07": "為戒本源。抑何異於不知本者。夫戒非別結。稱性而",
    "X38n0692_001:0597b08": "結。佛非別成。稱性而成。使別有因。則別有果。戒以佛",
    "X38n0692_001:0597b09": "性為種子。故能生佛。佛性以眾生為種子。故能成眾",
    "X38n0692_001:0597b10": "生。一切眾生。是情是心。入佛性戒。如水入水。如火入",
    "X38n0692_001:0597b11": "火。不見異相。不見同相。而不礙見異。不礙見同。何以",
    "X38n0692_001:0597b12": "故。以此當彼。即有兩當。同於能當。則無所當。異於所",
    "X38n0692_001:0597b13": "當。亦無能當。今以佛戒。當一切眾生。如水入水。以當",
    "X38n0692_001:0597b14": "其常有因故。以眾生當一切佛戒。如火入火。以當其",
    "X38n0692_001:0597b15": "常住法身故。法身為眾生常有。故無異因。眾生常住。",
    "X38n0692_001:0597b16": "諸佛常住。元無異果。果當因。因當果。凡當聖。聖當凡。",
    "X38n0692_001:0597b17": "一當多。多當一。今當古。古當今。有兩當。而無一當。故",
    "X38n0692_001:0597b18": "無佛可成。無眾生可度。無一當不礙兩當。故有戒可",
    "X38n0692_001:0597b19": "說耳。十波羅提木叉。出於世間。謂之法戒。亦云以揀",
    "X38n0692_001:0597b20": "非法者。然菩薩是法。法無菩薩。眾生非法。法無眾生。",
    "X38n0692_001:0597b21": "法非法戒。非法法戒。三世佛說。初說重說。千百億說。",
    "X38n0692_001:0597b22": "不能於眾生自性外。別成一佛。即不能於眾生自性",
    "X38n0692_001:0597b23": "外。別結一戒。直謂之一切眾生戒。眾生無讓容。佛無",
    "X38n0692_001:0597b24": "矜色。眾生亦無矜色。佛亦無讓容。何也。一切佛。一切",
    "X38n0692_001:0597c01": "菩薩。本源於自性清淨。佛其海。眾生其河。一源也。一",
    "X38n0692_001:0597c02": "委也。此之謂知本。故曰佛為眾生母。眾生亦為佛母。",
    "X38n0692_001:0597c03": "佛為眾生師。眾生亦為佛師。眾生於佛性戒。頂戴受",
    "X38n0692_001:0597c04": "持。佛戒於一切眾生。自性清淨。亦頂戴受持。眾生報",
    "X38n0692_001:0597c05": "佛恩。佛亦報眾生恩也。",
    "X38n0692_001:0597c06": "經十重",
    "X38n0692_001:0597c07": "性戒",
    "X38n0692_001:0597c08": "[0597c08] 聲聞律。有性戒遮戒。四波羅夷名性罪。曰法爾性中",
    "X38n0692_001:0597c09": "有罪。非佛結戒始禁。故餘悉遮罪。大乘因之亦以十",
    "X38n0692_001:0597c10": "重中。前四為性罪。此乖心地義。夫自性清淨云者。尚",
    "X38n0692_001:0597c11": "不著善染汗。豈復著惡染汗。則性且無性。容有罪耶。",
    "X38n0692_001:0597c12": "於內外中間。覓罪性不可得。容有罪性耶。一切眾生。",
    "X38n0692_001:0597c13": "以貪瞋癡。而成罪業。蓋是習耳。習為罪因。罪為習果。",
    "X38n0692_001:0597c14": "因果法爾。習無習性。罪無罪性。而況於性。若謂餘罪",
    "X38n0692_001:0597c15": "由律始禁。則無律亦不成罪。是如來有故作故。入之",
    "X38n0692_001:0597c16": "愆也。夫謂之性戒。則一切輕戒。皆性戒。以其能障性",
    "X38n0692_001:0597c17": "使不現。故性既被障。是名性戒。即一切戒。皆具性義。",
    "X38n0692_001:0597c18": "他不具論。如優婆塞。以一飲酒。而四戒悉破。故謂之",
    "X38n0692_001:0597c19": "遮戒。則一切重罪。皆遮戒。亦以其能障。性使不現故。",
    "X38n0692_001:0597c20": "遮不使障。是名遮戒。即一切戒。皆具遮義。他不具論。",
    "X38n0692_001:0597c21": "亦如優婆塞。以一飲酒。而四戒悉破故。如是則如來",
    "X38n0692_001:0597c22": "結戒不過遮。其能為性障者。性本無罪。障有深淺。而",
    "X38n0692_001:0597c23": "遮始有重輕。一切戒皆遮戒。即皆性戒。然不可云性",
    "X38n0692_001:0597c24": "罪以與自性清淨相違。故學大乘者。不宜與聲聞無",
    "X38n0692_001:0598a01": "辨也。",
    "X38n0692_001:0598a02": "殺",
    "X38n0692_001:0598a03": "[0598a03] 大經云。遮未來相續。名之為殺。菩薩所為。於生死海",
    "X38n0692_001:0598a04": "中。頭出頭沒也。聲聞取滅盡定。焦佛芽。敗佛種。佛訶",
    "X38n0692_001:0598a05": "為惡人。宜矣。",
    "X38n0692_001:0598a06": "[0598a06] 比丘作不淨觀。厭思身故自殺。此聲聞結戒之始也。",
    "X38n0692_001:0598a07": "菩薩則捨身矣。聲聞殺人犯重。殺畜生波逸提。菩薩",
    "X38n0692_001:0598a08": "於一闡提。欲害多眾生。欲害正法者。起大悲心。而斷",
    "X38n0692_001:0598a09": "其命。聲聞食五淨肉。菩薩不食。乃至不畜殺具。不販",
    "X38n0692_001:0598a10": "賣殺具。若然寧殺人。不殺畜生。人有罪可殺耳。畜生",
    "X38n0692_001:0598a11": "無罪也。畜生無大小。釋尊因中現蝨身。提婆達多為",
    "X38n0692_001:0598a12": "土蚤致牽害。菩薩以道眼等觀。無一微塵許眾生。非",
    "X38n0692_001:0598a13": "佛性種子者。佛性無可斷。即未來相續。亦無可斷。此",
    "X38n0692_001:0598a14": "陰謝。彼陰生。誰為殺者。而有殺戒。則宜開宜遮。一準",
    "X38n0692_001:0598a15": "於善惡也。菩薩不斷未來相續者。不斷善相續。而斷",
    "X38n0692_001:0598a16": "惡相續。惡相續不斷。即善斷。善斷即發菩提心之因",
    "X38n0692_001:0598a17": "斷。成等正覺之果斷。故殺一闡提者無罪。闡提不斷",
    "X38n0692_001:0598a18": "佛性。而斷善根。畜生有少善根。殺之有罪。此於一念",
    "X38n0692_001:0598a19": "起處。分別開。分別遮。分別用斷。分別用續。分別用三",
    "X38n0692_001:0598a20": "世。三世不遮相續分別不遮相續用。不遮相續而決",
    "X38n0692_001:0598a21": "定。決定遮未來相續之惡。續未來相續之善。直至成",
    "X38n0692_001:0598a22": "佛。自作如是。教人作亦如是。",
    "X38n0692_001:0598a23": "盜",
    "X38n0692_001:0598a24": "[0598a24] 不與而取曰盜。一切法無與者。安得取乎。今曰。直取",
    "X38n0692_001:0598b01": "無上菩提。無上菩提者。孰與之。天與之耶。地與之耶。",
    "X38n0692_001:0598b02": "父母師僧與之。佛與之耶。既無與之者。乃以為有取",
    "X38n0692_001:0598b03": "之者是盜也。千佛授手。特授手云。爾舉手而授之。盧",
    "X38n0692_001:0598b04": "舍那有手。千百億釋迦有手。無量眾生亦有手。彼手",
    "X38n0692_001:0598b05": "無所與。此手無所取。無所與。而以為有所與亦盜也。",
    "X38n0692_001:0598b06": "眾生不盜佛。佛不盜眾生。盧舍那不盜釋迦。釋迦不",
    "X38n0692_001:0598b07": "盜盧舍那。一切菩薩。不盜成佛度眾生。一切眾生。不",
    "X38n0692_001:0598b08": "盜行菩薩道成佛。",
    "X38n0692_001:0598b09": "[0598b09] 捨生死犯殺。取涅槃犯盜。捨貪瞋癡犯殺。取戒定慧",
    "X38n0692_001:0598b10": "犯盜。捨我人眾生壽者犯殺。取無我無人無眾生壽",
    "X38n0692_001:0598b11": "著犯盜。捨取捨犯殺。取無取無捨犯盜。",
    "X38n0692_001:0598b12": "[0598b12] 惡人竊大位攘大名。橫取不義物。菩薩方便奪之。向",
    "X38n0692_001:0598b13": "之擅為己有者。蕩然無存。始知其非己有。菩薩奪之。",
    "X38n0692_001:0598b14": "亦非己有。蓋以空合空耳。一切物無主。以眾生有我。",
    "X38n0692_001:0598b15": "故有主。當其我見熾然。有主之理。與勢不可以犯。皆",
    "X38n0692_001:0598b16": "如鬼神。如劫賊也。於一切法。有所取者。無多無少。一",
    "X38n0692_001:0598b17": "針一切草。一草一切針。一針一草。即一切財物。菩薩",
    "X38n0692_001:0598b18": "一切奪之。譬之四大無常。無一剎那不奪。而人&#x50F4;然",
    "X38n0692_001:0598b19": "自謂。我自謂有主。至於眼光落地。我亦無主。況我所",
    "X38n0692_001:0598b20": "有。庶幾以空合空乎。而劫賊之習之深者。復墮於鬼",
    "X38n0692_001:0598b21": "神。故菩薩能盜盜。始能不盜。然惟不盜。始能盜盜。",
    "X38n0692_001:0598b22": "[0598b22] 沙彌盜聽布薩。聲聞不與授具足戒。此菩薩所不制。",
    "X38n0692_001:0598b23": "法無所有。彼乃盜空。有僧於洞山下。九十六轉語。一",
    "X38n0692_001:0598b24": "僧潛聽。惟最後一語不得。乃至給侍三年。終不為說。",
    "X38n0692_001:0598c01": "於病時。持刀劫之。菩薩若見。且為行賞。何以故。最後",
    "X38n0692_001:0598c02": "一語。彼僧之一針一草也。彼以有所得心。守之劫之。",
    "X38n0692_001:0598c03": "而後空。此以有所得心。劫之得之。而又空。乃為兩得",
    "X38n0692_001:0598c04": "相見耳。",
    "X38n0692_001:0598c05": "婬",
    "X38n0692_001:0598c06": "[0598c06] 愛即婬。取即盜。婬有內色。有外色。求於人為。外求於",
    "X38n0692_001:0598c07": "己為內。有求。有得。有住皆婬業也。菩薩不住色聲香",
    "X38n0692_001:0598c08": "味觸法。而行布施。施者。婬之良藥。不住者。施之本方。",
    "X38n0692_001:0598c09": "一切女人。乃至畜生。諸天鬼神女。六道三界法也。母",
    "X38n0692_001:0598c10": "女姊妹。六親三世法也。非道出二十五有。離生滅&#x8EAD;",
    "X38n0692_001:0598c11": "寂滅法也。",
    "X38n0692_001:0598c12": "[0598c12] 我有箇老婆。出世無人見。早晚共一處。自然有方便。",
    "X38n0692_001:0598c13": "五祖老一時闌入白衣隊中。若能遣此老婆。一生參",
    "X38n0692_001:0598c14": "學事畢。",
    "X38n0692_001:0598c15": "[0598c15] 眾生本淨。今曰。淨法與人。蓋為愛不淨者。示有淨法。",
    "X38n0692_001:0598c16": "愛淨者。示有與法。亦菩薩方便妄語耳。",
    "X38n0692_001:0598c17": "妄語",
    "X38n0692_001:0598c18": "[0598c18] 有淨有穢。有得有失。有生滅有去來。有常有無常。有",
    "X38n0692_001:0598c19": "一有異。皆妄語也。見言不見。不見言見。是妄語。見言",
    "X38n0692_001:0598c20": "見。不見言不見。遂非妄語耶。識得見言不見。不見言",
    "X38n0692_001:0598c21": "見。始可見言見。不見言不見。",
    "X38n0692_001:0598c22": "[0598c22] 身是妄體。心是妄名。身心即妄語矣。知身心妄語。即",
    "X38n0692_001:0598c23": "無身心。於此見身心語身心。謂之正語正見。",
    "X38n0692_001:0598c24": "[0598c24] 菩薩有菩薩妄語。聲聞有聲聞妄語。不可相濫。菩薩",
    "X38n0692_001:0599a01": "初發心時。信我與眾生已成佛竟。如是向人。說我已",
    "X38n0692_001:0599a02": "成佛。為起眾生增上擔荷心。故無罪。以名聞利養。現",
    "X38n0692_001:0599a03": "欺誑相。則結妄語重。彼雖未得。而本無失。亦非大妄",
    "X38n0692_001:0599a04": "語。佛是眾生本有。非分外故。若說得四果。得天龍來。",
    "X38n0692_001:0599a05": "鬼神來。是下劣妄語。菩薩畢竟一生成佛。捨大說小。",
    "X38n0692_001:0599a06": "豈堪結重。而引聲聞例結重。即乖菩薩本起。因地非",
    "X38n0692_001:0599a07": "寬。此一人也。不應以此一人。而非薄一切菩薩也。",
    "X38n0692_001:0599a08": "酤酒",
    "X38n0692_001:0599a09": "[0599a09] 第一不得酤三昧法酒。此是菩薩酖。聲聞既自飲矣。",
    "X38n0692_001:0599a10": "復酤與人。當比何例耶。",
    "X38n0692_001:0599a11": "[0599a11] 有佛可成。有眾生可度。有法可說。是菩薩酤酒業犯",
    "X38n0692_001:0599a12": "此者。同聲聞例。現有說戒之。釋迦作度生成佛津梁。",
    "X38n0692_001:0599a13": "又比何例。一切眾生已成佛竟。已度生竟。已涅槃竟。",
    "X38n0692_001:0599a14": "則千百億釋迦。將千百億酒。望子早已拆倒矣。",
    "X38n0692_001:0599a15": "說四眾過",
    "X38n0692_001:0599a16": "[0599a16] 過者過也。既已過矣。又何說焉。然則十重四十八輕。",
    "X38n0692_001:0599a17": "何以說歟。楞嚴云。不住名客。住名主人。過有客義。菩",
    "X38n0692_001:0599a18": "薩心地。有常住義。善來亦客。惡來亦客。客非常住。常",
    "X38n0692_001:0599a19": "住不為客受過。常住非客。客不為常住生過。然主人",
    "X38n0692_001:0599a20": "之待客。則有道矣。主人辨客。又辨常住。但令知過。但",
    "X38n0692_001:0599a21": "令悔過。而不說過。以其為客義。非常住義也。客有非",
    "X38n0692_001:0599a22": "法非律。亦有法律。常住無法律。亦無非法非律。彼惡",
    "X38n0692_001:0599a23": "人者。方以非法非律。疑主人。而不知法律之為客。菩",
    "X38n0692_001:0599a24": "薩說而&#x609E;之。使失大乘善信。則終已不識常住。成一",
    "X38n0692_001:0599b01": "闡提矣。闡提不識常住。而有常住。常住非過非無過",
    "X38n0692_001:0599b02": "也。闡提之過。且無可說。況菩薩四眾過耶。",
    "X38n0692_001:0599b03": "自讚毀他",
    "X38n0692_001:0599b04": "[0599b04] 無離他之自。亦無離自之他。若曰第一義為自。世諦",
    "X38n0692_001:0599b05": "為他。性為自。習氣為他。無為為自。有為為他。皆自讚",
    "X38n0692_001:0599b06": "毀他也。惡向自。好與他。亦自讚毀他也。惡果在他。安",
    "X38n0692_001:0599b07": "能向自。好果在自。安能與他。眾生見眾生之惡。菩薩",
    "X38n0692_001:0599b08": "惟見眾生之好耳。讚歎不及。禮拜有分。則加眾生。以",
    "X38n0692_001:0599b09": "毀辱者。豈直菩薩受之。元是一體。即三世諸佛受之。",
    "X38n0692_001:0599b10": "本無二體代之。之云猶隔膜也。",
    "X38n0692_001:0599b11": "[0599b11] 菩薩示一切眾生相。眾生現一切佛相。法性自爾。非",
    "X38n0692_001:0599b12": "退己非讓人。我得佛。汝不得佛。謂之隱他人好事。令",
    "X38n0692_001:0599b13": "他人受毀。直饒我得佛。汝亦得佛。仍是隱他人好事。",
    "X38n0692_001:0599b14": "令他人受毀。",
    "X38n0692_001:0599b15": "慳惜加毀",
    "X38n0692_001:0599b16": "[0599b16] 盡大地是富足人。無端現此乞相。菩薩贈衣裏之神",
    "X38n0692_001:0599b17": "珠。奉金缾而灌頂。蓋彼所自有。人所共有也。起一我",
    "X38n0692_001:0599b18": "與之。之見即是加毀。而況慳惜齊之。餓者不食嗟來",
    "X38n0692_001:0599b19": "之食。亦乞相中。富足家風。可起德色之愧。",
    "X38n0692_001:0599b20": "[0599b20] 盡大地是貧窮人。不知貧窮之妙。忽然來乞菩薩。以",
    "X38n0692_001:0599b21": "少法與之。便害其命。此不為說一句一偈。一微塵許",
    "X38n0692_001:0599b22": "法。可謂真善知識矣。吾許其罵盡一切乞兒。而經不",
    "X38n0692_001:0599b23": "許恐去年無地。今歲無錐。猶未到此境界也。雖然真",
    "X38n0692_001:0599b24": "到此境界。更須行乞始得。",
    "X38n0692_001:0599c01": "瞋不受悔",
    "X38n0692_001:0599c02": "[0599c02] 遺教云。清冷雲中。霹靂起火。非所應也。清冷雲中。不",
    "X38n0692_001:0599c03": "礙霹靂起火。特非常住法耳。霹靂火非常住法。清冷",
    "X38n0692_001:0599c04": "雲亦非常住法。有瞋不解。豈知不可解之瞋即念念",
    "X38n0692_001:0599c05": "滅乎。瞋念念滅。罵字字滅。打下下滅。罵不見打。打不",
    "X38n0692_001:0599c06": "聞罵。口不知手。手不知刀杖。刀杖不知瞋。瞋不知念",
    "X38n0692_001:0599c07": "念滅。念念滅各不自知。而瞋有不解。是之謂不可解。",
    "X38n0692_001:0599c08": "一切眾生即非眾生。不必更用情恕。更用理遣矣。誰",
    "X38n0692_001:0599c09": "是瞋者。誰當瞋者。瞋者現眾生相。謝者現非眾生相。",
    "X38n0692_001:0599c10": "現非眾生者。識瞋者之非眾生。現眾生者。不識謝者",
    "X38n0692_001:0599c11": "之非眾生。得則兩得。失亦兩失。",
    "X38n0692_001:0599c12": "[0599c12] 菩薩亦有不受悔者。不知過性之不可得。是人為不",
    "X38n0692_001:0599c13": "善悔也。則非菩薩不受悔。無如其受過。何也。過無受",
    "X38n0692_001:0599c14": "處。悔亦無受處。謂之善悔善受。",
    "X38n0692_001:0599c15": "謗三寶",
    "X38n0692_001:0599c16": "[0599c16] 三寶非他。常住佛性是。常住佛性非他。一切眾生心",
    "X38n0692_001:0599c17": "是。於心外求三寶。名曰外道。於三寶中捨眾生。名曰",
    "X38n0692_001:0599c18": "二乘。惡人謗佛。則菩薩如刺心以其謗心也。眾生是",
    "X38n0692_001:0599c19": "佛是。增益謗。眾生非佛是。減損謗。亦是亦非是。相違",
    "X38n0692_001:0599c20": "謗。不是不非是。戲論謗。",
    "X38n0692_001:0599c21": "[0599c21] 心以謗為義。以眾生為心。即謗眾生。以三寶為心。即",
    "X38n0692_001:0599c22": "謗三寶。以非眾生非三寶為心。即謗心。一切皆謗。而",
    "X38n0692_001:0599c23": "全心始獨露矣。菩薩能如是謗。乃稱不謗。",
    "X38n0692_001:0599c24": "[0599c24] 彌勒云。謗菩薩藏。說相似法。熾然建立。楞伽所謂。受",
    "X38n0692_001:0600a01": "貪瞋癡性已。然後妄想計著。曰貪瞋癡性非性。佛法",
    "X38n0692_001:0600a02": "之滅。實由於此戒。所以云救也。若以受持為實法。即",
    "X38n0692_001:0600a03": "相似法。以無受無持為實法。亦相似法。以無實法為",
    "X38n0692_001:0600a04": "實法。亦相似法。",
    "X38n0692_001:0600a05": "教人",
    "X38n0692_001:0600a06": "[0600a06] 十重皆一自作。二教人。是菩薩正指。或於教人中。分",
    "X38n0692_001:0600a07": "輕重云。名與利。屬己則重。屬人則輕非也。菩薩度生。",
    "X38n0692_001:0600a08": "為第一事。以惡法教人。損第一行。違第一願。正破第",
    "X38n0692_001:0600a09": "一戒。豈暇問名利之在己在人耶。且菩薩寧自破戒。",
    "X38n0692_001:0600a10": "墮那落迦。必不忍坐視人破戒。墮那落迦。則與其名",
    "X38n0692_001:0600a11": "利在人。而人犯重。不如名利在己。而人犯輕也。此皆",
    "X38n0692_001:0600a12": "依小乘律。以解大乘。失佛本意。又云。前四重事同七",
    "X38n0692_001:0600a13": "遮。悔與不悔悉障。後六者悔非障。不悔則障。或云。前",
    "X38n0692_001:0600a14": "四須悔見相非障。後六不悔亦不障。佛說十無盡藏",
    "X38n0692_001:0600a15": "戒品。初無差別。若論菩薩道。小乘制前四。於己分中。",
    "X38n0692_001:0600a16": "狹而麤。大乘制後六。於人分中。廣而細也。",
    "X38n0692_001:0600a17": "[0600a17] 若重在教人。則不教悔罪何以結輕。曰彼已有罪。不",
    "X38n0692_001:0600a18": "教之悔則輕。此本無罪。教之犯故重耳。",
    "X38n0692_001:0600a19": "惡心",
    "X38n0692_001:0600a20": "[0600a20] 持犯法先觀因地。經所云惡心者。有心即惡也。有自",
    "X38n0692_001:0600a21": "利心。即利養。有利他心。即名聞。有有所求有所得心。",
    "X38n0692_001:0600a22": "即利養。有無所求無所得心。即名聞。有心即犯。無心",
    "X38n0692_001:0600a23": "即持。此本自性清淨地也。有則染汙矣。欲受故取。己",
    "X38n0692_001:0600a24": "取則受。菩薩於一切法。先斷受。一切不受。亦非斷受。",
    "X38n0692_001:0600b01": "失位",
    "X38n0692_001:0600b02": "[0600b02] 犯重失一切位。乃至失一切玅果。不云失菩提心。菩",
    "X38n0692_001:0600b03": "提心無可失故。故云不得現身。發菩提心。不得發耳。",
    "X38n0692_001:0600b04": "非無菩提心也。墮三惡道。是誰墮。不聞父母三寶名",
    "X38n0692_001:0600b05": "字。是誰不聞。一念回光。全身透出。方知從地獄中。徑",
    "X38n0692_001:0600b06": "生兜率。聞天鼓音。立證十地。本無階漸。故聲聞戒。有",
    "X38n0692_001:0600b07": "得有失。菩薩戒無得無失。佛性常住。非得失故。彼一",
    "X38n0692_001:0600b08": "闡提。悉得受記。信亦不得。不信亦不失故。",
    "X38n0692_001:0600b09": "經四十八輕",
    "X38n0692_001:0600b10": "不敬師友",
    "X38n0692_001:0600b11": "[0600b11] 師有不可見者。佛性也。師有可見者。和尚阿闍黎也。",
    "X38n0692_001:0600b12": "不與我為侶者。師也。與我為侶者。同學同行同見也。",
    "X38n0692_001:0600b13": "從侶以見其所不侶。從可見以得其所不可見。敢不",
    "X38n0692_001:0600b14": "敬耶。欲受教者。空諸所有。身與國城妻子。七寶百物。",
    "X38n0692_001:0600b15": "不敢不賣。特買之者。如娶蟲耳。知其無售主。則一針",
    "X38n0692_001:0600b16": "一草。亦不可留。是為真法供養。",
    "X38n0692_001:0600b17": "飲酒",
    "X38n0692_001:0600b18": "[0600b18] 聞眾生有常住佛性。便隨眾生。妄想流注。此醉人也。",
    "X38n0692_001:0600b19": "盛酒之器。有罍有尊。酌酒之器。有盃有杓。皆取受法。",
    "X38n0692_001:0600b20": "於無有中過人。以取受法。不知其無酒亦無器。非五",
    "X38n0692_001:0600b21": "百世。安能知其無手耶。",
    "X38n0692_001:0600b22": "食肉",
    "X38n0692_001:0600b23": "[0600b23] 菩薩有殺而不食。食者受用之義也。殺貪瞋癡。必無",
    "X38n0692_001:0600b24": "受用貪瞋癡者。殺無明煩惱。必無受用無明煩惱者。",
    "X38n0692_001:0600c01": "菩薩有長養而不食。長養六度。亦無受用六度者。長",
    "X38n0692_001:0600c02": "養萬行。亦無受用萬行者。是故菩薩不受食。食即肉",
    "X38n0692_001:0600c03": "耳。",
    "X38n0692_001:0600c04": "食五辛",
    "X38n0692_001:0600c05": "[0600c05] 修心地法者。於菩薩道中。少有些子氣息。即犯五辛。",
    "X38n0692_001:0600c06": "況於食功德肉而肥。飲戒定神通酒而醉耶。",
    "X38n0692_001:0600c07": "不教悔罪",
    "X38n0692_001:0600c08": "[0600c08] 菩薩不許說過。而許舉罪。蓋不舉不悔。則使一切眾",
    "X38n0692_001:0600c09": "生。於罪法中常住也。罪法不常住。即是常失罪法不",
    "X38n0692_001:0600c10": "常住義。即失佛性常住義矣。",
    "X38n0692_001:0600c11": "[0600c11] 生佛前佛後。為八難之一。何云佛前佛後耶。不信眾",
    "X38n0692_001:0600c12": "生是佛。當面蹉過。謂之佛前佛後。餘七難皆從此一",
    "X38n0692_001:0600c13": "難而生。或曰而今己生佛後。正好時時悔罪。若作此",
    "X38n0692_001:0600c14": "見。直待婁至下生。猶隔三阿僧祇劫在。",
    "X38n0692_001:0600c15": "不供給請法",
    "X38n0692_001:0600c16": "[0600c16] 菩薩有本師友。有因緣師友。有一切處師友。此以有",
    "X38n0692_001:0600c17": "來有去。為因緣師友也。所謂大乘法者。能消一切食。",
    "X38n0692_001:0600c18": "所謂學大乘法者。能滅一切身。能消一切食。故堪供",
    "X38n0692_001:0600c19": "養。能滅一切身。故堪禮拜。若爾則法師與請法師者。",
    "X38n0692_001:0600c20": "同於一切時說法也。何啻三時。",
    "X38n0692_001:0600c21": "懈怠不聽法",
    "X38n0692_001:0600c22": "[0600c22] 一切處有講法毗尼經律。只此是天鼓鳴。無人解聽",
    "X38n0692_001:0600c23": "也。解聽者。&#x9599;處靜處。近處遠處。皆法師提唱處。經律",
    "X38n0692_001:0600c24": "論己所曰有。但持至彼所。一回印證耳。若未解聽。且",
    "X38n0692_001:0601a01": "向高座前領取。",
    "X38n0692_001:0601a02": "背大向小",
    "X38n0692_001:0601a03": "[0601a03] 全心是大乘常住經律。全佛說是心忽起背向。不知",
    "X38n0692_001:0601a04": "全背向是心也。於此一肩擔荷。尚不受持大乘常住",
    "X38n0692_001:0601a05": "經律。豈更受持二乘外道惡見經律。噫信此固不易",
    "X38n0692_001:0601a06": "矣。不得已而聽其進退。惟佛能耐煩為難。然亦非耐",
    "X38n0692_001:0601a07": "煩。一筋斗去十萬八千里。不出如來掌中耳。",
    "X38n0692_001:0601a08": "不看病",
    "X38n0692_001:0601a09": "[0601a09] 視一切病人。如佛。猶是看病者。視一切佛。如病人。則",
    "X38n0692_001:0601a10": "大醫王矣。何謂父母師僧弟子。諸根不具。百種病是",
    "X38n0692_001:0601a11": "到家病。是根本病。何謂僧坊城邑。曠野山林。道路中",
    "X38n0692_001:0601a12": "病。是未到家病。是支末病。支末令識根本。未到家令",
    "X38n0692_001:0601a13": "到家。此救濟法也。根本令生支末。到家令出門。此供",
    "X38n0692_001:0601a14": "養法也。",
    "X38n0692_001:0601a15": "畜殺眾生具",
    "X38n0692_001:0601a16": "[0601a16] 常非常。我非我。解脫非解脫。違順不安之相。皆殺氣",
    "X38n0692_001:0601a17": "也。法非法。律非律。持犯非持犯。皆殺具也。畜之復何",
    "X38n0692_001:0601a18": "害。但滅二見。刀杖弓箭俱發。蓮華菩薩時張四面大",
    "X38n0692_001:0601a19": "網羅。以取眾生。不罥其&#x811A;。",
    "X38n0692_001:0601a20": "國使",
    "X38n0692_001:0601a21": "[0601a21] 菩薩心地。如轉輪聖王。無餘小王敢逆顏行。無餘小",
    "X38n0692_001:0601a22": "王能為伴侶。今以兩國之勢。興師相伐。是對治法之",
    "X38n0692_001:0601a23": "最下者。菩薩甘為之使。可謂顛倒見矣。使者為一國",
    "X38n0692_001:0601a24": "使。賊者為兩國賊。蓋於一法界中立異。殺無量眾生。",
    "X38n0692_001:0601b01": "冀成佛道。佛道必不成。非徒賊眾生。又賊佛也。故曰",
    "X38n0692_001:0601b02": "明與無明。愚夫見二。智者了達其性無二。無二之性。",
    "X38n0692_001:0601b03": "即是實性。",
    "X38n0692_001:0601b04": "販賣",
    "X38n0692_001:0601b05": "[0601b05] 良人者。本性是。奴婢者。六根是。六畜者。六塵是。販來",
    "X38n0692_001:0601b06": "賣去。壓良為賤。即外道種一口棺材。盛&#x5374;死漢。是二",
    "X38n0692_001:0601b07": "乘種。",
    "X38n0692_001:0601b08": "謗毀",
    "X38n0692_001:0601b09": "[0601b09] 一切眾生。從本無事。所謂良人善人也。法師師僧。國",
    "X38n0692_001:0601b10": "王貴人。本四眾三身相。六親本三世法。現行三世。本",
    "X38n0692_001:0601b11": "不與一切因緣和合。流入五道。本不染汗。此中尚無",
    "X38n0692_001:0601b12": "不犯七逆十重者。豈有犯七逆十重者。而言其犯七",
    "X38n0692_001:0601b13": "逆十重。斯謂之無事謗他耳。於大&#x8657;空。無彩可畫。無",
    "X38n0692_001:0601b14": "毒可塗。彼惡心者。自見其加於逆害。墮不如意處。不",
    "X38n0692_001:0601b15": "知本無事中。孝順心。慈悲心。置之如意處。皆多事也。",
    "X38n0692_001:0601b16": "放火焚燒",
    "X38n0692_001:0601b17": "[0601b17] 物各有依。如蚖蛇戀窟。菩薩以大火燒之。使豁然見",
    "X38n0692_001:0601b18": "赤骨力地境界。此解脫方便也。逐動則戀觀山林曠",
    "X38n0692_001:0601b19": "野。待其入而燒之。守靜則戀止人家僧舍。待其出而",
    "X38n0692_001:0601b20": "燒之。出而復入。不見其所止。入而復出。不見其所觀。",
    "X38n0692_001:0601b21": "則方便成矣。善治醫者。以藥去醫。不傷其眼。不善治",
    "X38n0692_001:0601b22": "者。醫眼俱失。於出時燒其出。於入時燒其入者是也。",
    "X38n0692_001:0601b23": "菩薩有時壞世界。有時成世界。有時與一切。有時奪",
    "X38n0692_001:0601b24": "一切。奪與與皆與。成與壞皆成。",
    "X38n0692_001:0601c01": "僻教",
    "X38n0692_001:0601c02": "[0601c02] 自佛弟子。及外道惡人六親。皆是一切善知識。盡大",
    "X38n0692_001:0601c03": "地。無一毛頭許惡知識故。乃全部大乘經律。非語言",
    "X38n0692_001:0601c04": "文字相也。信此者。謂之發菩提心。修此者。謂之次第",
    "X38n0692_001:0601c05": "法用。眾生有橫死緣。蓋不應死而死。同在四通八達",
    "X38n0692_001:0601c06": "之塗。忽為一人引入。迂遠險惡道中。作橫死漢。不謂",
    "X38n0692_001:0601c07": "之惡心瞋心不可得矣。雖然彼非惡心瞋心。此亦非",
    "X38n0692_001:0601c08": "橫死。識得一切善知識。元在四通八達之塗也。",
    "X38n0692_001:0601c09": "[0601c09] 伯樂教其所愛弟子相凡馬。教其所憎弟子相千里",
    "X38n0692_001:0601c10": "馬。凡馬常有則售。千里馬非常有。則不售也。夫不相",
    "X38n0692_001:0601c11": "凡馬。豈能相千里馬。既能識千里馬。豈不識凡馬。伯",
    "X38n0692_001:0601c12": "樂非愛憎障。乃其弟子。為凡馬千里馬所障耳。二乘",
    "X38n0692_001:0601c13": "求千里馬於馬外。外道以凡馬為千里馬。彼得其天",
    "X38n0692_001:0601c14": "機於牝牡驪黃之表者。亦未嘗得之於鹿豕之群也。",
    "X38n0692_001:0601c15": "為利倒說",
    "X38n0692_001:0601c16": "[0601c16] 卞法界同此一性。一性即正法。正法即三寶。以身見",
    "X38n0692_001:0601c17": "起障。故不現前。燒身臂指。供養諸佛。捨身肉手足。供",
    "X38n0692_001:0601c18": "養餓虎狼師子。及一切餓鬼。但辦肯心。必不相賺。或",
    "X38n0692_001:0601c19": "謂虎狼師子。不解說法。曰諸佛更不解說法。然則當",
    "X38n0692_001:0601c20": "於何求。曰即於汝求。我已捨身。更教誰求。曰汝不捨",
    "X38n0692_001:0601c21": "身。誰教汝求。",
    "X38n0692_001:0601c22": "[0601c22] 世間興利。必先除害。此未識次第義。菩薩除害。則先",
    "X38n0692_001:0601c23": "除利。是之謂有前有後也。功德天至。黑暗女便至。有",
    "X38n0692_001:0601c24": "智主人。二俱不受。始得心開意解耳。",
    "X38n0692_001:0602a01": "恃勢乞求",
    "X38n0692_001:0602a02": "[0602a02] 國王王子。大臣百官即三寶尊重相。不著佛求。不著",
    "X38n0692_001:0602a03": "法求不著僧求。是真親近。以有所求為親近。以親近",
    "X38n0692_001:0602a04": "為形勢。便是客作漢。推窮內外中間。則現乞索相斷",
    "X38n0692_001:0602a05": "除起滅。則現打拍相。於一切時。管帶則現牽挽相。有",
    "X38n0692_001:0602a06": "取有得。如貧暴富。則現橫取財物相。此無所得法也。",
    "X38n0692_001:0602a07": "復何所求有求即多有求即惡矣。彼亦以親近三寶",
    "X38n0692_001:0602a08": "故。求而不知。直下無求之。為三寶學菩薩者。能識此",
    "X38n0692_001:0602a09": "病。始不自&#x609E;&#x609E;人。何謂&#x609E;人教人求者是。",
    "X38n0692_001:0602a10": "無解作師",
    "X38n0692_001:0602a11": "[0602a11] 佛性之性。即眾生清淨自性。以其非眾生。故曰佛性。",
    "X38n0692_001:0602a12": "以其併非佛。故曰佛性之性也。十二部經。攝於一句",
    "X38n0692_001:0602a13": "一偈。百千恒河沙法門。開於一毛頭許。是菩薩戒律",
    "X38n0692_001:0602a14": "因緣。若不證此即誦得十二部經。正是一一不解。一",
    "X38n0692_001:0602a15": "切法不知者。一即一一。一切法即一法。不疑一切法。",
    "X38n0692_001:0602a16": "乃能不疑眾生性。不疑眾生性。乃能不疑佛性。不疑",
    "X38n0692_001:0602a17": "非佛非眾生性。乃能不疑佛性之性。此義理非二乘",
    "X38n0692_001:0602a18": "所解。二乘知一法。不知一切法故。雖然不知一切法。",
    "X38n0692_001:0602a19": "亦不可云知一法也。",
    "X38n0692_001:0602a20": "兩舌",
    "X38n0692_001:0602a21": "[0602a21] 手執香鑪。行中道義。遘&#x9B2C;兩頭。著有著無。著有者。以",
    "X38n0692_001:0602a22": "不著有為著無。著無者。以不著無為著有。成人之非",
    "X38n0692_001:0602a23": "則謗成己之是則欺。彼真賢人。豈被謗欺。此兩舌者。",
    "X38n0692_001:0602a24": "無惡不造而已。",
    "X38n0692_001:0602b01": "不行放救",
    "X38n0692_001:0602b02": "[0602b02] 先身本體。即佛性義。佛性即四大四大即六道。六道",
    "X38n0692_001:0602b03": "即父母父母即常住法我生生無不從之受生。是眾",
    "X38n0692_001:0602b04": "生。無常變異法也。誰生生。誰受生。誰無常變異。不可",
    "X38n0692_001:0602b05": "無常住不變異法也。有受生者。即有受老。受病。受死",
    "X38n0692_001:0602b06": "者。於生老病死苦。見常住法即見諸佛。",
    "X38n0692_001:0602b07": "[0602b07] 生生受生。常住之法。別求寂滅。即殺父母。殺故身也。",
    "X38n0692_001:0602b08": "行放生業。一以救錯認無生者。是名講菩薩戒。死而",
    "X38n0692_001:0602b09": "不亡別求壽命。不得見佛。成墮落因。講菩薩戒。一以",
    "X38n0692_001:0602b10": "救妄修不死者。是名行放生業。",
    "X38n0692_001:0602b11": "瞋打報&#x8B90;",
    "X38n0692_001:0602b12": "[0602b12] 劫火燒海底。風鼓山相擊。真常寂滅。樂涅槃相。如是",
    "X38n0692_001:0602b13": "菩薩。以正法眼。觀器世間。一切眾生。純一佛性。無雜",
    "X38n0692_001:0602b14": "無壞。為之恭敬圍繞。以諸香花。而散其處。是大涅槃",
    "X38n0692_001:0602b15": "相。非死義。而有大死義。放生無放。殺生無殺。其理俱",
    "X38n0692_001:0602b16": "銷。謂有放者。則元不生。謂有殺者。則元不死。君親不",
    "X38n0692_001:0602b17": "死。而云實死。斯為不孝耳。若然者。彼殺即生。我殺亦",
    "X38n0692_001:0602b18": "生。殺復何礙。曰彼殺即生。則不用報。我殺亦生。又安",
    "X38n0692_001:0602b19": "用殺。譬如夢醒。無續夢法。若然者。彼生即死。我放亦",
    "X38n0692_001:0602b20": "死。殺又何礙。曰彼生即死。殺者見生。我放亦死。放者",
    "X38n0692_001:0602b21": "見殺。譬如夢魘。有喚魘法。此菩薩於如幻三昧中。行",
    "X38n0692_001:0602b22": "如幻行。而不取著也。",
    "X38n0692_001:0602b23": "[0602b23] 造七逆罪。生陷地獄。此一闡提。大寂滅幢也。或謂一",
    "X38n0692_001:0602b24": "闡提斷佛性。一闡提即佛性。又如何斷佛。謂殺一闡",
    "X38n0692_001:0602c01": "提無罪。佛即一闡提又如何殺。外記云。天無二日。民",
    "X38n0692_001:0602c02": "無二王。家無二主。尊無二上。造七逆罪者。蓋得此旨。",
    "X38n0692_001:0602c03": "欲於一切處。造七逆罪。自不畜奴婢始。",
    "X38n0692_001:0602c04": "憍慢不請法",
    "X38n0692_001:0602c05": "[0602c05] 小姓年少卑門。貧窮下賤。諸根不具。正是第一義諦。",
    "X38n0692_001:0602c06": "彼觀種姓。而生憍慢。蓋始出家。未有所解耳。非俗所",
    "X38n0692_001:0602c07": "訶。初世為人者耶。",
    "X38n0692_001:0602c08": "僻說",
    "X38n0692_001:0602c09": "[0602c09] 解大乘經律。則於一切眾生。不敢起輕心。惡心。慢心。",
    "X38n0692_001:0602c10": "況新學菩薩乎。新學者。或於佛菩薩像前受戒。已成",
    "X38n0692_001:0602c11": "佛。當成佛。同此一心。顯不從人得也。使無好心。誰有",
    "X38n0692_001:0602c12": "好相。新學菩薩。或於法師前受戒。可見師。不可見師。",
    "X38n0692_001:0602c13": "同此一相。顯不從佛得也。即無好相。元有好心。此法",
    "X38n0692_001:0602c14": "師內倚己。外倚人。問者之好心。與好相俱現。而答者",
    "X38n0692_001:0602c15": "之好相。與好心俱隱矣。",
    "X38n0692_001:0602c16": "不習學佛",
    "X38n0692_001:0602c17": "[0602c17] 捨正見。正性。正法身。而為雜學。是棄黃金。取瓦礫也。",
    "X38n0692_001:0602c18": "若得正見。正性。正法身。不妨拈瓦礫作黃金。且非勸",
    "X38n0692_001:0602c19": "人雜學。",
    "X38n0692_001:0602c20": "不善知眾",
    "X38n0692_001:0602c21": "[0602c21] 三寶物者。菩薩與眾生。續佛慧命之物。皆自己物也。",
    "X38n0692_001:0602c22": "菩薩有此自己。眾生亦有此自己。識得自己。始能善",
    "X38n0692_001:0602c23": "守。善守者。莫無度用而已。大圓鏡不守自性。不自為",
    "X38n0692_001:0602c24": "主。發普賢差別智行。而用之。以自己入。用自己物。聽",
    "X38n0692_001:0603a01": "於長子。蔚為家法。佛所以不終滅度也。菩薩見他人",
    "X38n0692_001:0603a02": "物。如自己物。一切珍重。眾人見自己物。如他人物。一",
    "X38n0692_001:0603a03": "切暴殄。自他分而諍訟起矣。故以一切眾生。為自己",
    "X38n0692_001:0603a04": "者。使一切眾生識自己。始可知眾。",
    "X38n0692_001:0603a05": "獨受利養",
    "X38n0692_001:0603a06": "[0603a06] 先住為主。後來為客。客未能住。反客為主。宜給所須。",
    "X38n0692_001:0603a07": "使知住法。客已能住。反主為客。宜均所請。使知無住",
    "X38n0692_001:0603a08": "法。客與主。舊住與新住。住與無住。無二體故。不給所",
    "X38n0692_001:0603a09": "須。客不得住。是外道惡。不均所請。客但得住。是二乘",
    "X38n0692_001:0603a10": "惡。",
    "X38n0692_001:0603a11": "受別請",
    "X38n0692_001:0603a12": "[0603a12] 纔有味著。便受別請。漸成秘重。則迴十方僧物。八福",
    "X38n0692_001:0603a13": "田中物入己矣。公物不宜私用。此千華臺上所為。和",
    "X38n0692_001:0603a14": "盤托出也。",
    "X38n0692_001:0603a15": "別請僧",
    "X38n0692_001:0603a16": "[0603a16] 別請五百羅漢。菩薩僧。不如僧。次一凡夫僧。非為聖",
    "X38n0692_001:0603a17": "凡難測。若存此是。仍是別請。但識心地法。即識凡夫",
    "X38n0692_001:0603a18": "僧。但識凡夫僧。即識心地法。方知五百羅漢。菩薩僧。",
    "X38n0692_001:0603a19": "真不如僧。次一凡夫僧矣。主人遣癡童子。錯請客人。",
    "X38n0692_001:0603a20": "是別請義。云外道法者。心外別求故。不順孝道者。背",
    "X38n0692_001:0603a21": "一本故。",
    "X38n0692_001:0603a22": "邪命自活",
    "X38n0692_001:0603a23": "[0603a23] 菩薩於正命。食亦不取。而況邪命。凡涉於心思口習。",
    "X38n0692_001:0603a24": "身手造作而成者。皆和合因緣法也。以因緣為實法。",
    "X38n0692_001:0603b01": "生取受心。即是和合百種毒藥。千種毒藥。蛇毒生金",
    "X38n0692_001:0603b02": "銀毒。蠱毒矣。彼以自活。適以自戕。",
    "X38n0692_001:0603b03": "不敬好時",
    "X38n0692_001:0603b04": "[0603b04] 全身是三寶。無親者故無謗者。有親相。即自身與三",
    "X38n0692_001:0603b05": "寶成兩。兩即成謗。不見一切處三寶矣。全身在空中。",
    "X38n0692_001:0603b06": "全空在有中。有說空者。有行有者。亦復成兩。不見一",
    "X38n0692_001:0603b07": "切處空矣。全身在好時中。有三齋月。有六齋日。即有",
    "X38n0692_001:0603b08": "好時。與非好時。亦復成兩。不見一切處好時矣。析一",
    "X38n0692_001:0603b09": "切處三寶。謂之殺生。壞一切處空。謂之劫盜。隔別一",
    "X38n0692_001:0603b10": "切處好時。謂之破齋犯戒。世所云敬好時者。菩薩云",
    "X38n0692_001:0603b11": "不敬好時也。菩薩無一剎那頃。非好時故。即得一切",
    "X38n0692_001:0603b12": "處空。見一切處三寶故。",
    "X38n0692_001:0603b13": "[0603b13] 色領六塵。即貫十二處十八界。色領五陰。即貫七大。",
    "X38n0692_001:0603b14": "凡夫二乘。皆迷於色法。不見一切處空。則一切處三",
    "X38n0692_001:0603b15": "寶隱矣。一切處好時。從此蹉過。經每舉男女二相。以",
    "X38n0692_001:0603b16": "攝色法。即攝一切法。蓋縛著之總司也。此觀行入路。",
    "X38n0692_001:0603b17": "不行救贖",
    "X38n0692_001:0603b18": "[0603b18] 好一自性清淨。無端投入六道。即是賣佛。菩薩。父母",
    "X38n0692_001:0603b19": "形像矣。賣法寶。賣僧寶。賣發菩提心人。一串穿&#x5374;去",
    "X38n0692_001:0603b20": "作官。便作奴婢。哀哉。此中有自賣者。有被人掠賣者。",
    "X38n0692_001:0603b21": "亦有能自贖者。有待人贖者。諸佛菩薩。日走外道。及",
    "X38n0692_001:0603b22": "一切惡人劫賊邊。行贖人事耳。此外道惡人劫賊。或",
    "X38n0692_001:0603b23": "內自起。或外相值。決定被賣。不得解脫。十重四十八",
    "X38n0692_001:0603b24": "輕戒。使之內不自起。外不相值。猶是第二著。若識得",
    "X38n0692_001:0603c01": "自性清淨。總將外道惡人劫賊。一串穿&#x5374;作我官。使",
    "X38n0692_001:0603c02": "作我奴婢。",
    "X38n0692_001:0603c03": "損害眾生",
    "X38n0692_001:0603c04": "[0603c04] 全體是眾生。全眾生是體。忽起疑團。已折寸草。成刀",
    "X38n0692_001:0603c05": "杖弓箭矣。於沒量大人分上。自生短見。跳入輕稱。小",
    "X38n0692_001:0603c06": "斗中不運糞出。而運糞入。倚自聰明。取人財物。心心",
    "X38n0692_001:0603c07": "獨脫。作解脫想。便被繫縛。佛佛現前。作成功想。早已",
    "X38n0692_001:0603c08": "破壞。但圖對治&#x732B;狸&#x732A;狗。滿屋紛然。良由不識眾生",
    "X38n0692_001:0603c09": "長養如是惡習。",
    "X38n0692_001:0603c10": "邪業覺觀",
    "X38n0692_001:0603c11": "[0603c11] 雖小道必由覺觀入。覺者。觀前之警敏。觀者。覺後之",
    "X38n0692_001:0603c12": "精深也。入正覺觀時。人不可得。法不可得。見色聞聲",
    "X38n0692_001:0603c13": "不可得。巧拙勝負不可得。禍福倚伏趨避不可得。神",
    "X38n0692_001:0603c14": "通遊戲不可得。寂然不動。亦不可得。少一生心。即以",
    "X38n0692_001:0603c15": "覺觀。為盜賊使命矣。覺觀為一切法使命。覺觀無罪。",
    "X38n0692_001:0603c16": "&#x609E;用者其罪。菩薩用覺觀。而禁邪業。故覺觀成使命",
    "X38n0692_001:0603c17": "之功。",
    "X38n0692_001:0603c18": "暫念小乘",
    "X38n0692_001:0603c19": "[0603c19] 大乘善信。信我是佛而已。我是佛不可眾生非佛。佛",
    "X38n0692_001:0603c20": "與我與眾生。同此一心而已。念為心所發。心為念所",
    "X38n0692_001:0603c21": "歸。念念不去心。蓋滴滴歸源也。二乘不敢用相續心。",
    "X38n0692_001:0603c22": "菩薩能用相續心。以徹見法源。故世諦論水河為源。",
    "X38n0692_001:0603c23": "海為委。第一義諦論水海為源。河為委。盡法界是心。",
    "X38n0692_001:0603c24": "豈有出法界之念。暫起毫髮之疑。全成差別之相。於",
    "X38n0692_001:0604a01": "無去處。而見去故。於無相續處。而用相續耳。",
    "X38n0692_001:0604a02": "不發願",
    "X38n0692_001:0604a03": "[0604a03] 眾生之妄想。即菩薩之弘願。一切波羅蜜。菩薩一手",
    "X38n0692_001:0604a04": "持之。一念不捨。蓋全用貧。全用執著。而未嘗異於一",
    "X38n0692_001:0604a05": "心父母師僧。一心三寶耳。非一心法。非師非友。非一",
    "X38n0692_001:0604a06": "心法。非經非律。非一心法。非住非行。非向非地。非一",
    "X38n0692_001:0604a07": "心法。非解非行。非持戒。則此大願。盡未來際。不出一",
    "X38n0692_001:0604a08": "心。願雖廣而難竟。心則約而易操也。心是實相。故不",
    "X38n0692_001:0604a09": "名妄心。是本有相。故不名貪心。是堅固無動之相。故",
    "X38n0692_001:0604a10": "不名執著。",
    "X38n0692_001:0604a11": "[0604a11] 心祇一念。一念具三世。故曰念念。念念不去心。元祇",
    "X38n0692_001:0604a12": "一念也。過去心不可得。現在心不可得。未來心不可",
    "X38n0692_001:0604a13": "得。有過去現在未來。即無不可得者。無過去現在未",
    "X38n0692_001:0604a14": "來。亦無不可得者。菩薩於念念中。無有見。無無見。無",
    "X38n0692_001:0604a15": "可得見。無不可得見。此之謂一念。",
    "X38n0692_001:0604a16": "不發誓",
    "X38n0692_001:0604a17": "[0604a17] 願不易發。發不易持。以有無始習氣故。以苦切之。誓",
    "X38n0692_001:0604a18": "持之也。破戒由於身心。然破戒非身心之罪。持戒非",
    "X38n0692_001:0604a19": "身心之功。以此身心破戒。則破戒不以此身心破戒。",
    "X38n0692_001:0604a20": "則持戒以不以在此一人。而此一人。亦不任功。亦不",
    "X38n0692_001:0604a21": "任罪。何也。此一人亦身心。亦非身心。亦以亦非以。亦",
    "X38n0692_001:0604a22": "不以亦非不以。亦持亦破。亦非持非破。亦佛亦眾生。",
    "X38n0692_001:0604a23": "亦非佛非眾生。亦成亦不成。亦非成非不成。亦此一",
    "X38n0692_001:0604a24": "人。亦非此一人。法華云。是法非思量分別之所能及。",
    "X38n0692_001:0604b01": "即不用思量分別。雖然不用思量分別。非思量分別",
    "X38n0692_001:0604b02": "之所能及矣。用思量分別。亦豈思量分別之所能及",
    "X38n0692_001:0604b03": "耶。用不用且置。現前思量分別。即非思量分別。又豈",
    "X38n0692_001:0604b04": "用不用之所能及耶。",
    "X38n0692_001:0604b05": "[0604b05] 前云。發一切願。願孝順父母師僧。此云願一切眾生。",
    "X38n0692_001:0604b06": "悉得成佛。頭正尾正。生我者父母。成我者師僧。以自",
    "X38n0692_001:0604b07": "性清淨為戒體。則一切眾生。皆有父母師僧義故。發",
    "X38n0692_001:0604b08": "此平等普願。謂之&#x5FA7;一切處孝順。陳平曰。非魏無知",
    "X38n0692_001:0604b09": "何由得進漢。高帝曰。若子可謂不背本矣。",
    "X38n0692_001:0604b10": "&#x5190;難遊行",
    "X38n0692_001:0604b11": "[0604b11] 自性清淨。未嘗與四威儀相。捨一念。捨自性。即入惡",
    "X38n0692_001:0604b12": "國界。見惡國王矣。此疑網所罥也。疑自性平等。故見",
    "X38n0692_001:0604b13": "高下。疑自性顯露。故見深邃。疑自性大慈。故見師子",
    "X38n0692_001:0604b14": "虎狼。疑自性大定。故見水火風難。疑自性無所有。故",
    "X38n0692_001:0604b15": "見劫賊。疑自性無礙。故見毒蛇。於自性清淨。無一念",
    "X38n0692_001:0604b16": "頃疑。即無一寸許地。是遊行難處。當處解脫。當處寂",
    "X38n0692_001:0604b17": "滅。舉足下足。無非安居。其作安居。見作遊行。見作一",
    "X38n0692_001:0604b18": "切難處。見結一切難處。戒皆自生異見耳。",
    "X38n0692_001:0604b19": "乖尊卑次序",
    "X38n0692_001:0604b20": "[0604b20] 一切法有老有少。有貴有賤。則以之為先後。我法無",
    "X38n0692_001:0604b21": "之。各具三世。誰是少者。各具三世。誰是老者。各具一",
    "X38n0692_001:0604b22": "佛性。誰是賤者。各具一佛性。誰是貴者。惟受戒之先",
    "X38n0692_001:0604b23": "後。為先後。則一盧舍那。千百億釋迦。無量眾生。入菩",
    "X38n0692_001:0604b24": "薩道中。如赤珠幢。重重影現。皆一味平等觀矣。於無",
    "X38n0692_001:0604c01": "先後。示有先後。以尊卑而成次序。亦因次序。而成尊",
    "X38n0692_001:0604c02": "卑。佛行次禮塔。阿難曰。是誰塔。佛曰過去佛塔。阿難",
    "X38n0692_001:0604c03": "曰。是誰弟子。佛曰是吾弟子。阿難曰。應當如是。",
    "X38n0692_001:0604c04": "不修福慧",
    "X38n0692_001:0604c05": "[0604c05] 識建立之本。慧海交光。識講說之本。福田滿載。如何",
    "X38n0692_001:0604c06": "是本。問取一切行道處。問取一切眾生。患難亡滅處。",
    "X38n0692_001:0604c07": "問取一切大火大水。黑風羅剎。一切罪報人。多婬。多",
    "X38n0692_001:0604c08": "瞋。多愚癡。多疾病者。",
    "X38n0692_001:0604c09": "揀擇受戒",
    "X38n0692_001:0604c10": "[0604c10] 疏云。身形不如應揀擇。業障不如應揀擇。此亦揀其",
    "X38n0692_001:0604c11": "所可揀。擇其所可擇耳。若佛性種子。直是無下手處。",
    "X38n0692_001:0604c12": "出家人識得此意。不拜國王。不拜父母。六親不敬。鬼",
    "X38n0692_001:0604c13": "神不禮。不為分外。彼菩薩法師。擬向戒壇中下手。纔",
    "X38n0692_001:0604c14": "起心時。失&#x5374;兩眼。",
    "X38n0692_001:0604c15": "[0604c15] 識得壞色。便解法師語矣。如何是壞色。一切染是。國",
    "X38n0692_001:0604c16": "人覆染。顯一切真。比丘覆真。顯一切壞。菩薩於不壞",
    "X38n0692_001:0604c17": "見壞。於壞見不壞。而各不染此法師語也。雲棲辨直",
    "X38n0692_001:0604c18": "受菩薩戒之非。但解法師語。即直受菩薩戒。未為不",
    "X38n0692_001:0604c19": "可。不但解法師語。即不受菩薩戒。未為不可。祇是罕",
    "X38n0692_001:0604c20": "遇其人。",
    "X38n0692_001:0604c21": "為利作師",
    "X38n0692_001:0604c22": "[0604c22] 大鑒不識一字。而得法中意。若依文講照冊宣正是",
    "X38n0692_001:0604c23": "詐現能解耳。法中無意。意在法中。法中意者。第一義",
    "X38n0692_001:0604c24": "有諦。而第一義諦無。第一義。習種無性。性有習種。性",
    "X38n0692_001:0605a01": "種無性。性有性種。道種無性。性有道種。正法無性。性",
    "X38n0692_001:0605a02": "有正法。則發趣無性。性有發趣。長養無性。性有長養。",
    "X38n0692_001:0605a03": "不可壞無性。性有不可壞。其中觀行無出入。而觀行",
    "X38n0692_001:0605a04": "出入。有多少十禪支。無一一禪支有十乃至百千。意",
    "X38n0692_001:0605a05": "活而法自活。法死則意亦死。得法中意者。七遮可以",
    "X38n0692_001:0605a06": "現身受戒。犯重比丘。可以立證無生。無戒可持。無罪",
    "X38n0692_001:0605a07": "可滅。無好相可見。無三十心十地可歷。無妙覺可成。",
    "X38n0692_001:0605a08": "為惡人說戒",
    "X38n0692_001:0605a09": "[0605a09] 佛性有國王義。眾生心中有佛性。不可國人心中無",
    "X38n0692_001:0605a10": "國王也。執塗之人問之曰。汝有王否耶。對曰。我無王。",
    "X38n0692_001:0605a11": "則必有不道之誅矣。塗之人心中皆有王。佛性義如",
    "X38n0692_001:0605a12": "是。執塗之人。自頂至踵。絲分縷切。求王之形。似了不",
    "X38n0692_001:0605a13": "可得。眾生有佛性義。亦如是。而外道邪見人。遂謂。眾",
    "X38n0692_001:0605a14": "生心中無佛性。語國王曰。爾所有國土。若干人心。皆",
    "X38n0692_001:0605a15": "有爾國王。則王喜。爾所有國土。若干人心。皆無爾國",
    "X38n0692_001:0605a16": "王。則王怒。以語國土中若干人。則泛泛然聽之。漠然",
    "X38n0692_001:0605a17": "不相關。若以語犯上作亂者。爾所國土。若干人心中",
    "X38n0692_001:0605a18": "有國王。則怒。爾所國土。若干人心中無國王。則喜矣。",
    "X38n0692_001:0605a19": "菩薩為國王。說佛性戒。不為未受菩薩戒者。若外道",
    "X38n0692_001:0605a20": "惡人。說義亦如是。",
    "X38n0692_001:0605a21": "無慚受施",
    "X38n0692_001:0605a22": "[0605a22] 無一人。無一時。不在國王地上行此受佛戒者。所為",
    "X38n0692_001:0605a23": "步步行空也。起心毀戒。便有&#x811A;跡。來則鬼遮。去則鬼",
    "X38n0692_001:0605a24": "掃。飲國王水。化為猛火。則檀越供養。全成三惡道滓",
    "X38n0692_001:0605b01": "矣。國王地。國王水。一塵一渧。宛然如故。此空中跡。從",
    "X38n0692_001:0605b02": "何而來。空本無跡。亦不受掃。識此顛倒無顛倒者。是",
    "X38n0692_001:0605b03": "賊是鬼。皆在赫赫天光師子座前。",
    "X38n0692_001:0605b04": "不供養經典",
    "X38n0692_001:0605b05": "[0605b05] 皮血骨髓。難捨能捨。不必作筆墨紙觀。即有字有義",
    "X38n0692_001:0605b06": "全經也。竹木絹素。當其未書。不云為我書戒。當其已",
    "X38n0692_001:0605b07": "書。不云我為戒書七寶箱囊。當其未盛。不云為我盛",
    "X38n0692_001:0605b08": "經。當其已盛。不云我為經盛。即空無相無願全身也。",
    "X38n0692_001:0605b09": "菩薩於受持無受持見。是名一心。於供養有供養見。",
    "X38n0692_001:0605b10": "不名如法。",
    "X38n0692_001:0605b11": "不化眾生",
    "X38n0692_001:0605b12": "[0605b12] 汝是畜生。發菩提心。畜生若無菩提心。即無可發。若",
    "X38n0692_001:0605b13": "有菩提心。又如何發。不聞菩薩喚曰。汝是畜生耶。奚",
    "X38n0692_001:0605b14": "不直喚曰。汝非畜生。非畜生。是何物。是畜生。又是何",
    "X38n0692_001:0605b15": "物不煩周折。",
    "X38n0692_001:0605b16": "說法不如法",
    "X38n0692_001:0605b17": "[0605b17] 法有遮有表。以聽眾為眾生相。本身盧舍那。無一時",
    "X38n0692_001:0605b18": "不堂堂示現。此無見頂相也。眾生不見故。說以表之。",
    "X38n0692_001:0605b19": "法師現盧舍那相。聽眾現千百億釋迦相。一眾生身",
    "X38n0692_001:0605b20": "法相體爾。一一眾生身法相體爾。合一一眾生身。為",
    "X38n0692_001:0605b21": "一身法相體爾。若捨高座等一地立。則無所表。千釋",
    "X38n0692_001:0605b22": "迦從蓮華臺藏世界沒入體性&#x8657;空華光三昧。不見",
    "X38n0692_001:0605b23": "有盧舍那。不見有釋迦。蓋遮義也。出體性&#x8657;空華光",
    "X38n0692_001:0605b24": "三昧。坐菩提樹。於釋迦見盧舍那。於聽眾見千釋迦。",
    "X38n0692_001:0605c01": "蓋表義也。宜遮而表。宜表而遮。謂之非時說。有能為",
    "X38n0692_001:0605c02": "無說無示之聽者乎。即遮表俱置。一切時如法矣。",
    "X38n0692_001:0605c03": "非法制限",
    "X38n0692_001:0605c04": "[0605c04] 世界空。國土空。眾生空。是三寶法空無邊。三寶無量。",
    "X38n0692_001:0605c05": "於空中。取一缾空。曰是彼分空。不得增一分。於一一",
    "X38n0692_001:0605c06": "缾。立缾數。立缾中空數。曰是彼分空。不得增一分。蓋",
    "X38n0692_001:0605c07": "白衣愚法也。聲聞有制限法。此是三寶數。此非三寶",
    "X38n0692_001:0605c08": "數。此得三寶。此失三寶。此有三寶。此無三寶。謂之非",
    "X38n0692_001:0605c09": "法制限。菩薩於受無制限。施無制限。取攝無制限。學",
    "X38n0692_001:0605c10": "無制限。教無制限。方無制限。世無制限。法無可制限",
    "X38n0692_001:0605c11": "故。三寶無量。割少分以為三寶。空無邊。析少分以為",
    "X38n0692_001:0605c12": "空。空不受析。三寶不受割。法不受破。特為是非。見所",
    "X38n0692_001:0605c13": "垢耳。故曰心同&#x8657;空界。示等&#x8657;空法。證得&#x8657;空時。無",
    "X38n0692_001:0605c14": "是無非法。嗚呼非利根上智。安能證耶。",
    "X38n0692_001:0605c15": "破法",
    "X38n0692_001:0605c16": "[0605c16] 自性清淨。本來解脫。千佛大戒。制其不如。自性清淨",
    "X38n0692_001:0605c17": "者。如其本來解脫而已。是故以性用戒。不以戒用性。",
    "X38n0692_001:0605c18": "菩薩於一切法。用而不著。發菩提心。不著菩提心。行",
    "X38n0692_001:0605c19": "六波羅蜜。不著六波羅蜜。得阿耨多羅三藐三菩提。",
    "X38n0692_001:0605c20": "不著阿耨多羅三藐三菩提。說法不著說法。度眾生",
    "X38n0692_001:0605c21": "不著度眾生。有著即破。有取即著。此經結戒之末。隨",
    "X38n0692_001:0605c22": "豎隨掃。始終以性用戒。不以戒用性。蓋識主也。凡結",
    "X38n0692_001:0605c23": "聲聞戒。說濁藏過。結菩薩戒。說清邊過。聲聞戒為凡",
    "X38n0692_001:0605c24": "夫說。菩薩戒并不為聖人說。未可雷同一例耳。",
    "X38n0692_001:0606a01": "經流通分",
    "X38n0692_001:0606a02": "流通",
    "X38n0692_001:0606a03": "[0606a03] 水之為物。始於濫觴。達為江河。歸則溟渤。蓋有能流",
    "X38n0692_001:0606a04": "之力。而後能通。然或至於壅塞阻截而不流者。亦必",
    "X38n0692_001:0606a05": "有能通之力。而後能流也。故一曰流則通。一日通則",
    "X38n0692_001:0606a06": "流。流則通者。性義。通則流者。教義。流則通者。本覺義。",
    "X38n0692_001:0606a07": "通則流者。始覺義。戒之義先通而後流。而仍諸之流",
    "X38n0692_001:0606a08": "通者。非有能流。則無能通。所以定一尊於佛性也。此",
    "X38n0692_001:0606a09": "佛性常住戒卷。元在一切眾生心中。破此徵塵。出此",
    "X38n0692_001:0606a10": "大經。佛任其通。而眾生始得其流。眾生既得其流。即",
    "X38n0692_001:0606a11": "亦各任其通。化化不絕。眾生法爾。千佛法爾。盧舍那",
    "X38n0692_001:0606a12": "現釋迦。釋迦現盧舍那。無量無邊。不可思議神力。不",
    "X38n0692_001:0606a13": "出眾生家常行履。一眾生如是。千百億眾生如是。微",
    "X38n0692_001:0606a14": "塵眾生亦如是。一佛如是。千百億佛如是。微塵佛亦",
    "X38n0692_001:0606a15": "如是。一世界如是。千百億世界如是。微塵世界亦如",
    "X38n0692_001:0606a16": "是。一法藏如是。千百億法藏如是。微塵法藏亦如是。",
    "X38n0692_001:0606a17": "所謂恒河沙不可說法門。略開一毛頭許。而一毛頭",
    "X38n0692_001:0606a18": "許亦不立。此通之至也。一毛頭許不立。而恒河沙不",
    "X38n0692_001:0606a19": "可說法門。一切俱立。此流之至也。非能通。則無所流。",
    "X38n0692_001:0606a20": "而非能流。則無所通。一切佛。一切菩薩。於一切眾生",
    "X38n0692_001:0606a21": "所受。如上心地法門品竟。",
    "X38n0692_001:0606a22": "因果佛性常住藏",
    "X38n0692_001:0606a23": "[0606a23] 因果佛性常住藏。疏分為二。因果即佛性常住。無可",
    "X38n0692_001:0606a24": "分也。因果即解脫佛性。即般若常住。即寂滅常住。即",
    "X38n0692_001:0606b01": "般若佛性。即解脫因果。即寂滅因果。即般若佛性。即",
    "X38n0692_001:0606b02": "寂滅常住。即解脫三非三。一非一。一切法藏。悉如是",
    "X38n0692_001:0606b03": "說。"
}