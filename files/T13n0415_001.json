{
    "T13n0415_001:0830a03": "大方等大集經菩薩念佛三昧",
    "T13n0415_001:0830a04": "分卷第一",
    "T13n0415_001:0830a06": "隋天竺三藏達磨笈多譯",
    "T13n0415_001:0830a07": "序品第一",
    "T13n0415_001:0830a08": "爾時，婆伽婆在王舍城耆闍崛山中，與大比",
    "T13n0415_001:0830a09": "丘眾千二百五十人俱，一切皆是大阿羅漢——",
    "T13n0415_001:0830a10": "諸漏已盡，無復煩惱，心善解脫、慧善解脫，調",
    "T13n0415_001:0830a11": "伏一切猶如大龍，捨離重擔不受後有，所作",
    "T13n0415_001:0830a12": "已辦、獲真己利，住平等智、入解脫門，自在得",
    "T13n0415_001:0830a13": "度眾苦彼岸——惟除尊者阿難一人。",
    "T13n0415_001:0830a14": "復有無量諸菩薩摩訶薩眾，皆從十方世界",
    "T13n0415_001:0830a15": "來者，各與一切菩薩摩訶薩眾俱。",
    "T13n0415_001:0830a16": "復有無量淨居諸天子，其名曰：難陀天子、須",
    "T13n0415_001:0830a17": "難陀天子、栴檀那天子、須摩那天子、自在天",
    "T13n0415_001:0830a18": "子、大自在天子、難勝天子、善威光天子。如是",
    "T13n0415_001:0830a19": "等諸天子眾，過夜半已放大光明，直照於此",
    "T13n0415_001:0830a20": "耆闍崛山已，咸詣佛所頂禮尊足，即以天多",
    "T13n0415_001:0830a21": "摩羅跋香、天沈水香、天多伽羅香、天末栴檀",
    "T13n0415_001:0830a22": "香、及牛頭栴檀香，如是等種種諸香，慇懃再",
    "T13n0415_001:0830a23": "三散於佛上已，復以天散華、及天雞婆羅華、",
    "T13n0415_001:0830a24": "摩訶雞婆羅華、曼陀羅華、摩訶曼陀羅華、曼",
    "T13n0415_001:0830a25": "殊沙華、摩訶曼殊沙華、阿地目多華，以如是",
    "T13n0415_001:0830a26": "等種種眾華，亦慇懃再三散於佛上已，而復",
    "T13n0415_001:0830a27": "漸進前詣佛所，右遶三匝，一心恭敬合十指",
    "T13n0415_001:0830a28": "掌，稽首禮佛，退住一面。",
    "T13n0415_001:0830a29": "爾時，諸天子眾各如是念：「今此菩薩念一切",
    "T13n0415_001:0830b01": "佛三昧法門，過去諸如來、應供、等正覺已曾",
    "T13n0415_001:0830b02": "於彼天人大眾中宣揚，分別利益一切諸眾",
    "T13n0415_001:0830b03": "生故。今我世尊豈不為斯天人大眾——梵、魔、",
    "T13n0415_001:0830b04": "沙門、婆羅門、諸龍、夜叉、乾闥婆、阿修羅、迦",
    "T13n0415_001:0830b05": "樓羅、緊那羅、摩睺羅伽、人非人等——敷演宣說",
    "T13n0415_001:0830b06": "如是妙典？為欲利益一切世間天人大眾故，",
    "T13n0415_001:0830b07": "亦令未來世一切眾生咸蒙利益故。」",
    "T13n0415_001:0830b08": "爾時，難陀天子、須難陀天子、栴檀那天子、須",
    "T13n0415_001:0830b09": "摩那天子、自在天子、大自在天子、難勝天子、",
    "T13n0415_001:0830b10": "善威光天子，如是一切諸天子眾作是思惟",
    "T13n0415_001:0830b11": "已，即白佛言：「世尊！婆伽婆！今此菩薩念一",
    "T13n0415_001:0830b12": "切佛三昧法門，過去諸如來、應供、等正覺已",
    "T13n0415_001:0830b13": "曾為諸天人大眾——梵、魔、沙門、婆羅門、諸",
    "T13n0415_001:0830b14": "龍、夜叉、乾闥婆……、乃至一切人非人等——敷揚演",
    "T13n0415_001:0830b15": "說如是經典，利益世間諸眾生故。惟願世尊",
    "T13n0415_001:0830b16": "大慈哀愍，今亦為此天人大眾——梵、魔、沙門、",
    "T13n0415_001:0830b17": "婆羅門及彼一切人非人等——演說如是方等",
    "T13n0415_001:0830b18": "法門，令諸世間多獲利益、安隱快樂故。」",
    "T13n0415_001:0830b19": "爾時，世尊大悲熏心，為欲利益一切世間諸",
    "T13n0415_001:0830b20": "眾生故，默然受是諸天子請。時諸天子見佛",
    "T13n0415_001:0830b21": "默然，知聖哀許，頂禮佛足，圍遶三匝，即於耆",
    "T13n0415_001:0830b22": "闍崛山忽然不見，還於天宮。",
    "T13n0415_001:0830b23": "爾時，世尊過夜後分將明旦時，便作大師子",
    "T13n0415_001:0830b24": "王警欬之聲而復微笑。時佛、如來、應供、等正",
    "T13n0415_001:0830b25": "覺忽發如是殊異聲已，須臾之間，是耆闍崛",
    "T13n0415_001:0830b26": "山精舍所有諸比丘眾，承佛威神，一切皆悉",
    "T13n0415_001:0830b27": "集於如來、應供、等正覺所。",
    "T13n0415_001:0830b28": "爾時，復有眾多異阿蘭若處諸比丘等——具大",
    "T13n0415_001:0830b29": "神通、有大威德——亦皆承佛威神，俱從阿蘭若",
    "T13n0415_001:0830c01": "處來，入耆闍崛山集如來所。",
    "T13n0415_001:0830c02": "爾時，王舍大城一切諸比丘尼亦皆承佛威",
    "T13n0415_001:0830c03": "神，入耆闍崛山，集如來所。",
    "T13n0415_001:0830c04": "爾時，摩伽陀國主——韋提希子——阿闍世王，與無",
    "T13n0415_001:0830c05": "量百千眷屬前後圍遶，入耆闍崛山，集如來",
    "T13n0415_001:0830c06": "所。",
    "T13n0415_001:0830c07": "爾時，復有諸夜叉大將，其名曰：阿吒婆迦曠",
    "T13n0415_001:0830c08": "野居夜叉大將、伽陀婆迦驢形夜叉大將、金",
    "T13n0415_001:0830c09": "毘羅摩竭魚夜叉大將、須脂路摩針毛夜叉",
    "T13n0415_001:0830c10": "大將、摩羅陀梨持華鬘夜叉大將，如是等諸",
    "T13n0415_001:0830c11": "夜叉為首，并餘諸夜叉輩——有大威神、具大勢",
    "T13n0415_001:0830c12": "力——各與無量百千眷屬前後圍遶，入耆闍崛",
    "T13n0415_001:0830c13": "山集於佛所。",
    "T13n0415_001:0830c14": "爾時，復有諸阿修羅王，其名曰：大叫羅睺阿",
    "T13n0415_001:0830c15": "修羅王、種種可畏毘摩質多阿修羅王、須婆",
    "T13n0415_001:0830c16": "睺善臂阿修羅王、波訶羅舒展陀阿修羅王——",
    "T13n0415_001:0830c17": "有大威神、具大勢力——聞佛警聲，心生驚悚、",
    "T13n0415_001:0830c18": "身毛皆竪，各與無量百千眷屬前後圍遶，",
    "T13n0415_001:0830c19": "來入耆闍崛山集於佛所。",
    "T13n0415_001:0830c20": "爾時，復有此三千大千世界所有諸大龍王",
    "T13n0415_001:0830c21": "及其眷屬，彼各聞佛警欬聲時，心生驚悚、",
    "T13n0415_001:0830c22": "身毛皆竪，承佛威神，來入耆闍崛山集於佛",
    "T13n0415_001:0830c23": "所。",
    "T13n0415_001:0830c24": "爾時，舍婆提大城給孤獨長者，亦與無量百",
    "T13n0415_001:0830c25": "千眷屬前後圍遶，自舍婆提詣王舍城，入耆",
    "T13n0415_001:0830c26": "闍崛山集於佛所，為欲恭敬供養如來、聽聞",
    "T13n0415_001:0830c27": "正法故。",
    "T13n0415_001:0830c28": "爾時，毘舍離大城亦有無量諸梨車子，皆生",
    "T13n0415_001:0830c29": "大淨婆羅門家，其名曰：善思梨車子、伏怨少",
    "T13n0415_001:0831a01": "壯梨車子、功德生梨車子、無邊手梨車子、舉",
    "T13n0415_001:0831a02": "手梨車子、然手長者子。如是等而為上首，皆",
    "T13n0415_001:0831a03": "已久住無上大乘，各與無量百千眷屬前後",
    "T13n0415_001:0831a04": "圍遶，自毘舍離詣王舍城，入耆闍崛山集於",
    "T13n0415_001:0831a05": "佛所。",
    "T13n0415_001:0831a06": "爾時，瞻波大城復有無量諸長者子，已於過",
    "T13n0415_001:0831a07": "去供養無量無邊諸佛，種諸善根，具大威德、",
    "T13n0415_001:0831a08": "有大勢力，其名曰：善住長者子、利益長者子、",
    "T13n0415_001:0831a09": "無邊精進婆羅門子，如是等而為上首，及餘",
    "T13n0415_001:0831a10": "無量長者居士，各與無量百千眷屬前後圍",
    "T13n0415_001:0831a11": "遶，自瞻波城詣王舍城，入耆闍崛山集於佛",
    "T13n0415_001:0831a12": "所，為欲恭敬供養如來、聽聞正法故。",
    "T13n0415_001:0831a13": "爾時，波羅奈城有無量種異類人眾，已於過",
    "T13n0415_001:0831a14": "去供養無量百千諸佛、植諸善根，皆已純熟，",
    "T13n0415_001:0831a15": "自波羅奈詣王舍城，入耆闍崛山集於佛所，",
    "T13n0415_001:0831a16": "為欲恭敬供養如來、聽聞正法故。",
    "T13n0415_001:0831a17": "爾時，拘尸那城復有無量諸力士末羅子，亦",
    "T13n0415_001:0831a18": "曾供養無量百千諸佛、世尊，以久熏修諸善",
    "T13n0415_001:0831a19": "根故，有大威德、具足勢力，亦與無量眷屬圍",
    "T13n0415_001:0831a20": "遶，自拘尸那詣王舍城，入耆闍崛山集於佛",
    "T13n0415_001:0831a21": "所，亦為恭敬供養如來、聽聞正法故。",
    "T13n0415_001:0831a22": "爾時，東方過無量恒河沙諸世界中一切大",
    "T13n0415_001:0831a23": "梵天王并餘天眾——有大威德、具大神通——聞佛、",
    "T13n0415_001:0831a24": "世尊大師子王謦欬聲時，咸大驚愕、舉身毛",
    "T13n0415_001:0831a25": "竪，承佛威神，各與無量千萬天眾眷屬圍遶，",
    "T13n0415_001:0831a26": "皆自本處發來詣此娑婆世界王舍大城，入",
    "T13n0415_001:0831a27": "耆闍崛山集於佛所。如是，南、西、北方、四維、上、",
    "T13n0415_001:0831a28": "下皆有如是無量恒河沙世界所有一切大",
    "T13n0415_001:0831a29": "梵天王及餘天眾——有大威德及大神通——聞佛",
    "T13n0415_001:0831b01": "世尊大師子王謦欬聲時，亦咸驚悚、舉身毛",
    "T13n0415_001:0831b02": "竪，承佛威神，各與無量千萬天眾眷屬圍遶，",
    "T13n0415_001:0831b03": "皆自本處發來詣此娑婆世界王舍大城耆闍",
    "T13n0415_001:0831b04": "崛山，集於佛所。",
    "T13n0415_001:0831b05": "爾時，耆闍崛山其地弘博，縱廣正等，如此三",
    "T13n0415_001:0831b06": "千大千世界；大眾充滿，無有空處如杖頭許；",
    "T13n0415_001:0831b07": "然彼大眾皆有無量大威德力及大神通，一",
    "T13n0415_001:0831b08": "切天、人、諸龍、夜叉、乾闥婆、阿修羅、迦樓羅、緊那",
    "T13n0415_001:0831b09": "羅、摩睺羅伽、人非人輩皆悉充滿。",
    "T13n0415_001:0831b10": "爾時，世尊知諸世間天人大眾一切集已，復",
    "T13n0415_001:0831b11": "發如是大師子王謦欬之聲；發大聲已，自精",
    "T13n0415_001:0831b12": "舍出，至一方所而復微笑。時諸世間天人大",
    "T13n0415_001:0831b13": "眾覩是事已，各捨己服及諸華鬘，以種種",
    "T13n0415_001:0831b14": "香而散佛上，供養恭敬，至心瞻仰。",
    "T13n0415_001:0831b15": "爾時，大眾中有尊者舍利弗、尊者目犍連、尊",
    "T13n0415_001:0831b16": "者大迦葉、尊者須菩提、尊者富樓那彌多羅",
    "T13n0415_001:0831b17": "尼子、尊者羅睺羅、尊者大劫賓那、尊者大迦",
    "T13n0415_001:0831b18": "旃延、尊者阿泥樓陀、尊者護世、尊者守籠那、",
    "T13n0415_001:0831b19": "尊者難陀、尊者阿難等而為上首，及餘一切",
    "T13n0415_001:0831b20": "諸大聲聞——皆是大德，具大神通——一切皆來集",
    "T13n0415_001:0831b21": "斯會坐。",
    "T13n0415_001:0831b22": "爾時，大眾中復有尊者彌勒菩薩摩訶薩、越",
    "T13n0415_001:0831b23": "三界菩薩摩訶薩、踊大步菩薩摩訶薩、初發",
    "T13n0415_001:0831b24": "心即轉法輪菩薩摩訶薩、善思菩薩摩訶薩、",
    "T13n0415_001:0831b25": "大音聲菩薩摩訶薩、善行步菩薩摩訶薩、超",
    "T13n0415_001:0831b26": "三世菩薩摩訶薩、持世菩薩摩訶薩、文殊師",
    "T13n0415_001:0831b27": "利菩薩摩訶薩、不空見菩薩摩訶薩等而為",
    "T13n0415_001:0831b28": "上首，及餘無量無數菩薩摩訶薩，皆於過去",
    "T13n0415_001:0831b29": "無量諸如來所種諸善根，眾行熏修功德成",
    "T13n0415_001:0831c01": "滿，久已得住阿耨多羅三藐三菩提。",
    "T13n0415_001:0831c02": "爾時，尊者不空見菩薩摩訶薩見佛、世尊復微",
    "T13n0415_001:0831c03": "笑已，從座而起，整容理服，偏袒右肩，右膝著",
    "T13n0415_001:0831c04": "地，合掌向佛而說偈曰：",
    "T13n0415_001:0831c05": "「最勝無上兩足尊，　　無緣不應現微笑，",
    "T13n0415_001:0831c06": "　一切世間無等侶，　　惟願為我演笑因。",
    "T13n0415_001:0831c07": "　常施貧窮諸所須，　　亦說大乘最妙寶，",
    "T13n0415_001:0831c08": "　能與生盲決胎膜，　　今事微笑何因緣？",
    "T13n0415_001:0831c09": "　世尊三界尚無比，　　何況世間得論勝，",
    "T13n0415_001:0831c10": "　能作世間大導師，　　今應顯笑有何緣？」",
    "T13n0415_001:0831c11": "爾時，世尊即告不空見菩薩摩訶薩言：「不空",
    "T13n0415_001:0831c12": "見！汝今見斯勝地方所左右邊動眾相莊嚴，",
    "T13n0415_001:0831c13": "可愛樂不？」不空見言：「如是，世尊！如是，婆伽婆！」",
    "T13n0415_001:0831c14": "佛復告言：「不空見！汝應當知，此地方所，往古",
    "T13n0415_001:0831c15": "諸如來、應供、等正覺已曾受用，教化遊居。」爾",
    "T13n0415_001:0831c16": "時，不空見菩薩聞佛教已，速疾而行趣彼方",
    "T13n0415_001:0831c17": "處；至彼方已，便入三昧；住三昧時，自然成就",
    "T13n0415_001:0831c18": "上妙寶座，種種莊嚴皆悉具足；嚴飾座已，還",
    "T13n0415_001:0831c19": "詣佛所，頭面禮足而白佛言：「世尊！今此方",
    "T13n0415_001:0831c20": "處莊嚴若是，惟願世尊亦當及時處斯勝地。」",
    "T13n0415_001:0831c21": "爾時，世尊便往方所，至方所已如法昇座。於",
    "T13n0415_001:0831c22": "是，如來、應供、等正覺昇此座時，如此三千大",
    "T13n0415_001:0831c23": "千世界一切大地六種震動——所謂動、遍動、等",
    "T13n0415_001:0831c24": "遍動，震、遍震、等遍震，涌、遍涌、等遍涌，吼、遍吼",
    "T13n0415_001:0831c25": "等、遍吼，起、遍起、等遍起，覺、遍覺等、遍覺——東涌",
    "T13n0415_001:0831c26": "西沒、西涌東沒、南涌北沒、北涌南沒、中涌邊",
    "T13n0415_001:0831c27": "沒、邊涌中沒。時此大地如是動已，佛神力故，",
    "T13n0415_001:0831c28": "遍此世界有大光明，令諸眾生等受快樂；下",
    "T13n0415_001:0831c29": "至阿鼻大地獄中所有眾生，蒙光觸身，諸苦",
    "T13n0415_001:0832a01": "消滅，等受快樂。如是，一切諸地獄中受苦眾",
    "T13n0415_001:0832a02": "生、及以諸畜生輩更相殘害、閻羅王界諸餓",
    "T13n0415_001:0832a03": "鬼等，遇斯光已，所有苦具皆悉消除、飢渴充",
    "T13n0415_001:0832a04": "滿，無有眾生不受樂者。當爾之時，一切眾生",
    "T13n0415_001:0832a05": "悉捨惡念、皆起慈心，遞相愛樂、各懷悲愍，猶",
    "T13n0415_001:0832a06": "如親屬，相視歡欣，和合同座。於是讚曰：",
    "T13n0415_001:0832a07": "「世尊處斯座，　　能放大光明，",
    "T13n0415_001:0832a08": "　大地六反動，　　令眾生歡喜。",
    "T13n0415_001:0832a09": "　如來處斯座，　　法王放光明，",
    "T13n0415_001:0832a10": "　當知如是時，　　眾生等受樂。",
    "T13n0415_001:0832a11": "　正覺處斯座，　　大智歸依處，",
    "T13n0415_001:0832a12": "　放光利世間，　　遍照此佛剎。",
    "T13n0415_001:0832a13": "　奇哉！是大乘，　　最勝乘無上，",
    "T13n0415_001:0832a14": "　如來處斯座，　　利益難思議；",
    "T13n0415_001:0832a15": "　奇哉！是大乘，　　最勝乘無上，",
    "T13n0415_001:0832a16": "　沙門、婆羅門，　　於此莫能測。」",
    "T13n0415_001:0832a17": "爾時，世尊出廣長舌遍覆於此三千大千世",
    "T13n0415_001:0832a18": "界已，告諸菩薩摩訶薩及諸大聲聞眾言：「諸",
    "T13n0415_001:0832a19": "善男子！汝等當知，昨中夜後，歘有淨居諸天",
    "T13n0415_001:0832a20": "難陀天子、須難陀天子、栴檀天子、須摩那",
    "T13n0415_001:0832a21": "天子、難勝天子、乃至須多波天子等，與無量",
    "T13n0415_001:0832a22": "諸天子——有大威德、具大神通——放盛光明直照",
    "T13n0415_001:0832a23": "耆闍崛山，來至我所。即以種種天上妙香，所",
    "T13n0415_001:0832a24": "謂天末栴檀乃至天多摩羅跋香等，散於我",
    "T13n0415_001:0832a25": "上。復以種種天華，所謂優鉢羅華乃至大曼",
    "T13n0415_001:0832a26": "殊沙華等，供養於我。右遶三周，頂禮我足，退",
    "T13n0415_001:0832a27": "住一面。彼退住已，更於我所增敬上心，合十",
    "T13n0415_001:0832a28": "指掌默然而住。住已，即作如是思惟：『今此一",
    "T13n0415_001:0832a29": "切菩薩念佛法門，過去諸如來、應供、等正覺",
    "T13n0415_001:0832b01": "已曾為彼天人大眾宣揚解釋，惟欲安樂彼",
    "T13n0415_001:0832b02": "諸眾生；今我世尊亦當為此天人大眾如是",
    "T13n0415_001:0832b03": "演說念佛法門，安樂利益諸眾生故。』彼諸天",
    "T13n0415_001:0832b04": "子如是念已，即便請我說此法門。時我默然，",
    "T13n0415_001:0832b05": "許為其說。諸天知已，於是不現。」爾時，世尊即",
    "T13n0415_001:0832b06": "說頌曰：",
    "T13n0415_001:0832b07": "「比丘知昨中夜後，　　淨居天王摩醯羅，",
    "T13n0415_001:0832b08": "　將諸天眾及眷屬，　　難陀及以須難陀、",
    "T13n0415_001:0832b09": "　須摩那天、栴檀等，　　乃至難勝、須多波，",
    "T13n0415_001:0832b10": "　普放世間勝光明，　　直照此土耆闍崛。",
    "T13n0415_001:0832b11": "　彼天既來至我所，　　以天華、香而供養，",
    "T13n0415_001:0832b12": "　然始右遶我三周，　　頂禮恭敬一面住。",
    "T13n0415_001:0832b13": "　彼諸天子默生念：　　『今此念佛修多羅，",
    "T13n0415_001:0832b14": "　過去最勝曾廣宣，　　憐愍世間眾生故；",
    "T13n0415_001:0832b15": "　今我釋尊十力具，　　寧不演說斯法門？",
    "T13n0415_001:0832b16": "　利益世間諸群生、　　安隱一切天人故。』",
    "T13n0415_001:0832b17": "　諸天念已便發請，　　時我默然遂許之，",
    "T13n0415_001:0832b18": "　我故欲於耆闍山，　　如先諸佛所演說。",
    "T13n0415_001:0832b19": "　天知我已許之故，　　生大歡樂尊敬心，",
    "T13n0415_001:0832b20": "　一切咸復恭敬禮，　　右遶三周然後去。",
    "T13n0415_001:0832b21": "　比丘汝輩當善聽，　　我聞過去諸佛說，",
    "T13n0415_001:0832b22": "　莫於是處生驚疑，　　諸如來智難可測。",
    "T13n0415_001:0832b23": "　往昔諸佛所行道，　　我先知盡無復疑；",
    "T13n0415_001:0832b24": "　現在一切人中尊，　　所得菩提我已證；",
    "T13n0415_001:0832b25": "　當來大悲愍世者，　　自然法身我覺知。",
    "T13n0415_001:0832b26": "　我今具足無礙智，　　如是大智難稱量，",
    "T13n0415_001:0832b27": "　超出世間無與等，　　一切眾生莫能測。」",
    "T13n0415_001:0832b28": "菩薩念佛三昧分不空見本事品第二之一",
    "T13n0415_001:0832b29": "爾時，世尊告尊者舍利弗、尊者大目揵連、尊",
    "T13n0415_001:0832c01": "者大迦葉、尊者須菩提、尊者富樓那彌多羅",
    "T13n0415_001:0832c02": "尼子，如是等具足神通、有大威德諸大弟子",
    "T13n0415_001:0832c03": "言：「汝諸比丘！如汝所知、依汝境界，當於我前",
    "T13n0415_001:0832c04": "各師子吼。何以故？若汝說者，令此一切天人",
    "T13n0415_001:0832c05": "大眾、諸聲聞人咸得信解故。」",
    "T13n0415_001:0832c06": "爾時，世尊復告彌勒菩薩摩訶薩、文殊師利",
    "T13n0415_001:0832c07": "菩薩摩訶薩、越三界菩薩摩訶薩、超不思議",
    "T13n0415_001:0832c08": "菩薩摩訶薩、善行步菩薩摩訶薩、初發心即",
    "T13n0415_001:0832c09": "轉法輪菩薩摩訶薩、善思惟菩薩摩訶薩、大",
    "T13n0415_001:0832c10": "音聲菩薩摩訶薩、持世菩薩摩訶薩、不空見",
    "T13n0415_001:0832c11": "菩薩摩訶薩等言：「不空見！汝今應當大師子",
    "T13n0415_001:0832c12": "吼，決定請說諸佛、世尊所得功德真實相貌。",
    "T13n0415_001:0832c13": "汝若請者，則能利益一切世間諸眾生輩。是",
    "T13n0415_001:0832c14": "故，我今躬自勸汝。」時彼不空見菩薩聞聖教",
    "T13n0415_001:0832c15": "已，即於佛前以偈讚曰：",
    "T13n0415_001:0832c16": "「世尊百福金色身，　　慈悲妙覺第一義，",
    "T13n0415_001:0832c17": "　功德智慧斯無減，　　忽令我請何因緣？",
    "T13n0415_001:0832c18": "　無有等類人中尊，　　世間勝智靡超者，",
    "T13n0415_001:0832c19": "　法王功德已究竟，　　何緣今日勸我請？",
    "T13n0415_001:0832c20": "　佛滅清淨禪第一，　　智慧深妙解脫真，",
    "T13n0415_001:0832c21": "　解脫知見先圓滿，　　何故今日勸諮問？",
    "T13n0415_001:0832c22": "　法王威儀咸具足，　　一切世間最尊雄，",
    "T13n0415_001:0832c23": "　既能自利亦利他，　　大師何因勸我請？",
    "T13n0415_001:0832c24": "　世尊慈悲久淳至，　　曠劫常行無怨親，",
    "T13n0415_001:0832c25": "　無障礙辯難稱量，　　何因世尊令我請？",
    "T13n0415_001:0832c26": "　能施一切貧乏財，　　亦開世間生盲眼，",
    "T13n0415_001:0832c27": "　勝尊能令怖者安，　　何緣世尊勸我請？",
    "T13n0415_001:0832c28": "　佛身滓穢不能污，　　衣服本來離塵垢，",
    "T13n0415_001:0832c29": "　生處王中聖王家，　　何因今者方勸請？",
    "T13n0415_001:0833a01": "　聖衣離身四指間，　　終無近體而能住，",
    "T13n0415_001:0833a02": "　旋嵐巨風吹不動，　　聖尊何事而勸請？",
    "T13n0415_001:0833a03": "　世尊尋常行路時，　　所至窊凸自平滿，",
    "T13n0415_001:0833a04": "　或經高阜即坦然，　　何因今日令我請？",
    "T13n0415_001:0833a05": "　世尊身相悉圓滿，　　行步支節無動搖，",
    "T13n0415_001:0833a06": "　由得不壞難思議，　　不應今日令我請？",
    "T13n0415_001:0833a07": "　我觀世尊迴顧時，　　大地便隨六反動，",
    "T13n0415_001:0833a08": "　無有神足若如來，　　如是自在人中最。",
    "T13n0415_001:0833a09": "　世尊光明所照觸，　　能令狂者不失心，",
    "T13n0415_001:0833a10": "　但能暫覩如來光，　　或時失念旋即復。",
    "T13n0415_001:0833a11": "　世尊行時足動塵，　　眾生遇者七日樂，",
    "T13n0415_001:0833a12": "　乃至壽終隨意生，　　故我歸命與樂者。",
    "T13n0415_001:0833a13": "　若人遭病受大苦，　　眾痛酸迫不能堪，",
    "T13n0415_001:0833a14": "　暫蒙世尊以手摩，　　即得安隱不可說。",
    "T13n0415_001:0833a15": "　世尊法身具斯力，　　皆因曠劫長時修，",
    "T13n0415_001:0833a16": "　是處終無有疑惑，　　導師不應勸我請。",
    "T13n0415_001:0833a17": "　人中獨尊種種能，　　調伏大仙度一切，",
    "T13n0415_001:0833a18": "　我今還白天人師：　　『是故不應勸我請。』」",
    "T13n0415_001:0833a19": "爾時，世尊復告不空見菩薩言：「善哉善哉！汝",
    "T13n0415_001:0833a20": "不空見快說是事。善思念之，吾當解說。」不空",
    "T13n0415_001:0833a21": "見言：「如是，世尊！惟願廣釋，我今諦受。」佛告",
    "T13n0415_001:0833a22": "不空見：「我念過去無量無邊阿僧祇劫，時彼",
    "T13n0415_001:0833a23": "有王名無邊精進，有大神通、具足威德，正法",
    "T13n0415_001:0833a24": "治化。所居大城名曰善住，其城寬曠，東西具",
    "T13n0415_001:0833a25": "滿十二由旬，南北惟有七由旬半。城有七重，",
    "T13n0415_001:0833a26": "其城重別皆以七寶——所謂金、銀、琉璃、頗梨、馬",
    "T13n0415_001:0833a27": "瑙、車璩、真珠、珊瑚——盡用如是眾寶間錯。復次，",
    "T13n0415_001:0833a28": "不空見！當知彼城，城有四面，面別三門，門各",
    "T13n0415_001:0833a29": "皆有二闕相對。樓閣高廣莊嚴，殊麗具足，咸",
    "T13n0415_001:0833b01": "以妙寶合成。當其門中，竪帝釋勝幢以為門",
    "T13n0415_001:0833b02": "限，乃至所有楣棖、樞闔，一切皆是眾寶廁",
    "T13n0415_001:0833b03": "窴。「復次，不空見！彼城諸門咸有金、銀二種",
    "T13n0415_001:0833b04": "絡網羅覆其上，復於網上種種嚴飾——金網銀",
    "T13n0415_001:0833b05": "鈴、銀網金鈴——清風吹動出微妙音，具足和雅",
    "T13n0415_001:0833b06": "猶如天樂。「復次，不空見！彼城七重，於七重內",
    "T13n0415_001:0833b07": "具足寶階。斯有欄檻鏤綺分明，七寶所成雜",
    "T13n0415_001:0833b08": "色可愛——於金欄處垂白銀茸、於銀欄所懸真",
    "T13n0415_001:0833b09": "珠茸、於珠欄處懸琉璃茸，乃至種種諸綵交",
    "T13n0415_001:0833b10": "錯——眾寶間懸互相映發。「復次，不空見！彼城七",
    "T13n0415_001:0833b11": "重，周匝皆有寶塹圍遶——所謂金、銀、琉璃、頗梨、",
    "T13n0415_001:0833b12": "馬瑙，諸種莊嚴皆用寶成——其塹各有七寶階",
    "T13n0415_001:0833b13": "陛，雜色分炳，微妙可觀。「復次，不空見！彼精進",
    "T13n0415_001:0833b14": "王，諸塹水中妙華盈滿——所謂優曇鉢花、鉢頭",
    "T13n0415_001:0833b15": "摩花、拘物頭花、分陀利花——如是眾花，光明可",
    "T13n0415_001:0833b16": "愛，鮮潔柔軟，芳烈遠聞，眾生受用無遮護者。",
    "T13n0415_001:0833b17": "「復次，不空見！彼精進王，其塹岸上植種種華——",
    "T13n0415_001:0833b18": "所謂尼文迦多華、鉢帝劍華、阿地目多迦華、",
    "T13n0415_001:0833b19": "瞻波迦華、婆梨師迦華、拘毘羅陀華、達奴迦",
    "T13n0415_001:0833b20": "利迦華——如是諸華，香鮮可愛猶如天華，民人",
    "T13n0415_001:0833b21": "取用亦無遮護。「復次，不空見！彼城各有七重",
    "T13n0415_001:0833b22": "行列多羅寶樹周匝圍遶，鮮明可愛，七寶合",
    "T13n0415_001:0833b23": "成，其黃金樹，白銀為葉及以華果；白銀樹者，",
    "T13n0415_001:0833b24": "真珠為葉及以華果；真珠樹者，琉璃為葉及",
    "T13n0415_001:0833b25": "以華果；琉璃樹者，頗梨為葉及以華果；頗",
    "T13n0415_001:0833b26": "梨樹者，馬瑙為葉及以華果；馬瑙樹者，車璩",
    "T13n0415_001:0833b27": "為葉及以華果；車璩樹者，赤真珠為葉及以",
    "T13n0415_001:0833b28": "華果；赤真珠樹者，珊瑚為葉及以華果；珊瑚",
    "T13n0415_001:0833b29": "樹者，真金為葉及以華果。「復次，不空見！諸多",
    "T13n0415_001:0833c01": "羅樹光茂可觀，微風觸動出妙音聲。若得聞",
    "T13n0415_001:0833c02": "者，歡喜受樂。如人作樂能生種種微妙音聲，",
    "T13n0415_001:0833c03": "若有得聞無不受樂；彼多羅樹風來觸時，出",
    "T13n0415_001:0833c04": "微妙音令人樂聞，亦復如是。「復次，不空見！彼",
    "T13n0415_001:0833c05": "王城中常有如是種種諸聲未曾斷絕，所謂",
    "T13n0415_001:0833c06": "象聲、馬聲、車聲、步聲、鼓聲、貝聲、箜篌聲、琴、瑟、",
    "T13n0415_001:0833c07": "琵琶、箏、笛、笳、簫，如是一切種種音聲未曾暫",
    "T13n0415_001:0833c08": "息。王恒宣令國內民人：『誰有所須，飲食、衣服、",
    "T13n0415_001:0833c09": "象馬、車乘，隨意所須皆悉給與。』「復次，不空見！",
    "T13n0415_001:0833c10": "彼王城外多羅樹林，行人遊處在下休息——若",
    "T13n0415_001:0833c11": "飲、若食、或臥、或坐——聞此寶樹諸微妙音莫不",
    "T13n0415_001:0833c12": "皆受五欲妙樂。「復次，不空見！彼精進王於大",
    "T13n0415_001:0833c13": "城內，近遠皆如一射箭所，置一華池，四岸及",
    "T13n0415_001:0833c14": "底皆四寶成，四面階道七寶莊飾——所謂黃金",
    "T13n0415_001:0833c15": "階道白銀莊飾、白銀階道琉璃莊飾、琉璃階",
    "T13n0415_001:0833c16": "道頗梨莊飾、頗梨階道馬瑙莊飾、馬瑙階",
    "T13n0415_001:0833c17": "道珊瑚莊飾、珊瑚階道虎珀莊飾——眾寶雜廁，",
    "T13n0415_001:0833c18": "見者歡喜。「復次，不空見！彼池復有諸種妙華——",
    "T13n0415_001:0833c19": "所謂優鉢羅華、鉢頭摩華、拘物頭華、分陀利",
    "T13n0415_001:0833c20": "華——，如是眾華香氣芬馥，眾生聞者無不愛樂。",
    "T13n0415_001:0833c21": "於池岸上復植諸華——所謂伊尼摩迦乃至達",
    "T13n0415_001:0833c22": "[少/兔]迦利華——眾華可愛猶如天華。彼華池門",
    "T13n0415_001:0833c23": "常開不閉，人民往來無遮禁者。「復次，不空見！",
    "T13n0415_001:0833c24": "彼精進王於大城內置遊觀園，於諸園中復",
    "T13n0415_001:0833c25": "有種種七寶樹林，常有華果。王與夫人、後宮",
    "T13n0415_001:0833c26": "侍御同共遊處，歡欣取樂。門亦不限，任彼人",
    "T13n0415_001:0833c27": "民遊觀、嬉戲，等受快樂。「復次，不空見！又於彼",
    "T13n0415_001:0833c28": "園內面各一箭所別置花池，亦以金等四寶",
    "T13n0415_001:0833c29": "所成，復用七寶嚴飾階陛，眾色光麗，見者樂",
    "T13n0415_001:0834a01": "觀。彼池水內種種諸華——所謂優鉢羅華乃至",
    "T13n0415_001:0834a02": "分陀利——是等眾華芳鮮可愛。「池岸復有多種",
    "T13n0415_001:0834a03": "林樹及諸華果——所謂婆尼斫迦華、陀摩那伽、",
    "T13n0415_001:0834a04": "乃至達[少/兔]迦利華——是等華果香鮮可愛，人民",
    "T13n0415_001:0834a05": "取用，無遮禁者。「復次，不空見！彼精進王稟性",
    "T13n0415_001:0834a06": "仁愛，慈念眾生如母愛子；亦常深心敬事沙",
    "T13n0415_001:0834a07": "門、婆羅門、剎利長者，如子事父。「復次，不空見！",
    "T13n0415_001:0834a08": "彼王形量魁偉，挺異常人，身體圓滿，眾相具",
    "T13n0415_001:0834a09": "足，面目端正，顏色光榮，威德弘普，天人愛敬。",
    "T13n0415_001:0834a10": "「復次，不空見！彼王宿植德本生剎利家，種姓",
    "T13n0415_001:0834a11": "尊高世無勝者，所生父母七世清淨，妻子、眷",
    "T13n0415_001:0834a12": "屬福慶會同，無有一人行過非者。「復次，不空",
    "T13n0415_001:0834a13": "見！彼王以福業故，天下豐饒，凡是百味恒滿",
    "T13n0415_001:0834a14": "倉厨，繒錦、諸珍盈溢府庫。",
    "T13n0415_001:0834a15": "大方等大集經菩薩念佛三昧分卷第一"
}