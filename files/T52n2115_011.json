{
    "T52n2115_011:0703a02": "鐔津文集卷第十一",
    "T52n2115_011:0703a04": "藤州鐔津東山沙門契嵩撰",
    "T52n2115_011:0703a05": "敘",
    "T52n2115_011:0703a06": "傳法正宗定祖圖敘(與圖上進)",
    "T52n2115_011:0703a07": "[0703a07] 原夫菩提達磨。實佛氏之教之二十八祖也。",
    "T52n2115_011:0703a08": "與乎大迦葉。乃釋迦文如來直下之相承者",
    "T52n2115_011:0703a09": "也。傳之中國年世積遠譜諜差繆。而學者寡",
    "T52n2115_011:0703a10": "識不能推詳其本真。紛然異論古今頗爾。某",
    "T52n2115_011:0703a11": "平生以此為大患。適考其是非正其宗祖。其",
    "T52n2115_011:0703a12": "書垂出。會頒祖師傳法授衣之圖。布諸天下。",
    "T52n2115_011:0703a13": "而學佛者雖皆榮之。猶聽瑩未諭上意。某幸",
    "T52n2115_011:0703a14": "此竊謂識者曰。吾佛以正法要為一大教之",
    "T52n2115_011:0703a15": "宗。以密傳受為一大教之祖。其宗乃聖賢之",
    "T52n2115_011:0703a16": "道原。生靈之妙本也。其祖乃萬世學定慧之",
    "T52n2115_011:0703a17": "大範。十二部說之真驗也。自書傳亂之&#x77B9;眛",
    "T52n2115_011:0703a18": "漫漶。天下疑之幾千百載矣。今上大聖特頒",
    "T52n2115_011:0703a19": "圖以正其宗祖。然聖人教道必聖人乃能正",
    "T52n2115_011:0703a20": "之。是豈惟萬世佛氏之徒大幸也。亦天地生",
    "T52n2115_011:0703a21": "靈之大幸也。某固不避其僭越愚妄之誅。敢",
    "T52n2115_011:0703a22": "昧死引其書之舊事。推衍上聖之意。仰箋于",
    "T52n2115_011:0703a23": "祖圖。亦先所頒祖師傳法授衣之謂也。然其",
    "T52n2115_011:0703a24": "始亂吾宗祖熒惑天下學者。莫若乎付法藏",
    "T52n2115_011:0703a25": "傳。正其宗祖斷萬世之諍者。莫若乎禪經。禪",
    "T52n2115_011:0703a26": "經之出。乃先乎付法傳六十二載。始終備載。",
    "T52n2115_011:0703a27": "二十八祖已見於晉之世矣。付法藏傳乃真",
    "T52n2115_011:0703a28": "君廢教之後闕然。但謂二十四世方見魏之",
    "T52n2115_011:0703a29": "時耳。適以禪經驗。而付法藏傳果其謬也。若",
    "T52n2115_011:0703b01": "如來獨以正法眼藏密付乎大迦葉者。則見",
    "T52n2115_011:0703b02": "之大涅槃經智度論禪經與其序也。以意求",
    "T52n2115_011:0703b03": "之。而佛之微旨存焉。上叡性高妙獨得乎言",
    "T52n2115_011:0703b04": "謂之外。是乃天資佛記也。故其發揮禪祖雅",
    "T52n2115_011:0703b05": "與經合。宜乎垂之萬世永為定斷。三學佛子",
    "T52n2115_011:0703b06": "遵之仰之。天下不復疑也。其圖所列。自釋迦",
    "T52n2115_011:0703b07": "文佛大迦葉。至於曹溪六祖大鑑禪師。凡三",
    "T52n2115_011:0703b08": "十四位。又以儒釋之賢。其言吾宗祖。素有證",
    "T52n2115_011:0703b09": "據者。十位列於諸祖左右。謹隨其傳法正宗",
    "T52n2115_011:0703b10": "記。詣闕上進。塵黷宸眷。不任惶恐震懼之至。",
    "T52n2115_011:0703b11": "謹敘。",
    "T52n2115_011:0703b12": "六祖法寶記敘(此郎侍郎作附)",
    "T52n2115_011:0703b13": "[0703b13] 按唐書曰。後魏之末有僧號達磨者。本天竺",
    "T52n2115_011:0703b14": "國王之子。以護國出家入南海。得禪宗妙法。",
    "T52n2115_011:0703b15": "自釋迦文佛相傳。有衣&#x9262;為記。以世相付受。",
    "T52n2115_011:0703b16": "達磨齎衣&#x9262;航海而來。至梁詣武帝。帝問以",
    "T52n2115_011:0703b17": "有為之事。達磨不說。乃之魏隱於嵩山少林",
    "T52n2115_011:0703b18": "寺。以其法傳慧可。可傳僧粲粲傳道信。信傳",
    "T52n2115_011:0703b19": "弘忍。忍傳慧能。而復出神秀。能於達磨在中",
    "T52n2115_011:0703b20": "國為六世。故天下謂之六祖。法寶記蓋六祖",
    "T52n2115_011:0703b21": "之所說其法也。其法乃生靈之大本。人焉鬼",
    "T52n2115_011:0703b22": "神焉萬物焉。遂與其清明廣大者。紛然而大",
    "T52n2115_011:0703b23": "異。六祖憫此乃諭人。欲人自求之。即其心而",
    "T52n2115_011:0703b24": "返道也。然天下之言性命者多矣。若其言之",
    "T52n2115_011:0703b25": "之至詳。理之之至當。推之之至悉。而釋氏得",
    "T52n2115_011:0703b26": "之矣。若其示之之至直。趨之之至徑。證之",
    "T52n2115_011:0703b27": "之至親而六祖之於釋氏。又其得之也。六祖",
    "T52n2115_011:0703b28": "於釋氏教道。可謂要乎至哉。今天子開善閣",
    "T52n2115_011:0703b29": "記。謂以本性證乎了義者。未有舍六祖之道",
    "T52n2115_011:0703c01": "而有能至於此者也。是則六祖者乃三界之",
    "T52n2115_011:0703c02": "慈父。諸佛之善嗣歟。偉乎。惟至聖而能知至",
    "T52n2115_011:0703c03": "道也。然六祖之說余素敬之。患其為俗所增",
    "T52n2115_011:0703c04": "損。而文字鄙俚繁雜殆不可考。會沙門契嵩",
    "T52n2115_011:0703c05": "作壇經贊。因謂嵩師曰。若能正之。吾為出財。",
    "T52n2115_011:0703c06": "模印以廣其傳。更二載嵩果得曹溪古本校",
    "T52n2115_011:0703c07": "之。勒成三卷。粲然皆六祖之言。不復謬妄。乃",
    "T52n2115_011:0703c08": "命工鏤板以集其勝事。至和三年三月十九",
    "T52n2115_011:0703c09": "月序。",
    "T52n2115_011:0703c10": "明州五&#x5CEF;良和尚語錄敘",
    "T52n2115_011:0703c11": "[0703c11] 始釋迦文佛。經教之外。以大三昧命其高第",
    "T52n2115_011:0703c12": "弟子大龜氏傳之。然非不關經教。蓋經教之",
    "T52n2115_011:0703c13": "所明也。將以印正一切法門。決定為妙覺之",
    "T52n2115_011:0703c14": "宗極。及其菩提達磨承大龜氏。二十八世方",
    "T52n2115_011:0703c15": "傳諸夏。諸夏之至曹溪第六祖益傳之。往之",
    "T52n2115_011:0703c16": "時世。未習熟諸祖師。猶傍經以諭學者。未即",
    "T52n2115_011:0703c17": "純以真要示之。後世至人親機而宜之。遂直",
    "T52n2115_011:0703c18": "用此發人。故其所為人不復以經語。故天下",
    "T52n2115_011:0703c19": "之守章句者聽瑩。謂其背經立異以非之。噫",
    "T52n2115_011:0703c20": "是豈知夫變而通之殊契經也。然學者不易",
    "T52n2115_011:0703c21": "至之。至之復難繼之繼之復難辯之。猶人皆",
    "T52n2115_011:0703c22": "畫龍而未始得其真龍形者。逮有以真龍告",
    "T52n2115_011:0703c23": "之而世亦不信。蓋天下識龍者寡也。今世孰",
    "T52n2115_011:0703c24": "不說道。紛然皆傳。其所傳至其與否。豈能盡",
    "T52n2115_011:0703c25": "得其所辨耶。吾故嘗憂其混亂道真為學者",
    "T52n2115_011:0703c26": "大病。但愧匿而不能張之也。今見吾所知五",
    "T52n2115_011:0703c27": "&#x5CEF;良公善知識也。益喜其言。良公亦忻然相",
    "T52n2115_011:0703c28": "得。遂出其語錄示余。讀之多其所發殊妙。所",
    "T52n2115_011:0703c29": "謂善變而通之者也。良公受於慈明圓禪師。",
    "T52n2115_011:0704a01": "慈明傳臨際繼。際大智大寂之所傳。此良公",
    "T52n2115_011:0704a02": "宜禪者師也。若其修潔之美而邑人四方盛",
    "T52n2115_011:0704a03": "稱之。此不復論。",
    "T52n2115_011:0704a04": "武陵集敘",
    "T52n2115_011:0704a05": "[0704a05] 慧遠和尚以有道稱於四方。在天禧乾興間。",
    "T52n2115_011:0704a06": "其名甚振學者無遠近歸之。如水沛然就下。",
    "T52n2115_011:0704a07": "予少聞之恨不識其人。晚游吳得其語於勤",
    "T52n2115_011:0704a08": "暹二師。觀其發演詳悉應對次序。語言必文。",
    "T52n2115_011:0704a09": "不以凡近雜出。雖出入大經大論。傍及治世",
    "T52n2115_011:0704a10": "文書老子莊周之說而不疑。閒究其意義所",
    "T52n2115_011:0704a11": "歸。而與佛法奧妙似乎不可以智窮。神而明",
    "T52n2115_011:0704a12": "之。其庶幾乎。始達磨大師以佛心印至中國。",
    "T52n2115_011:0704a13": "會梁天子耽有為不省其言。達磨北入嵩山。",
    "T52n2115_011:0704a14": "面壁終日默坐九年。華人之疑稍解。而達磨",
    "T52n2115_011:0704a15": "之道遂傳矣。以故後世傳高僧者。以禪觀定",
    "T52n2115_011:0704a16": "其所傳。又後世學者無遠識頗信傳者為然",
    "T52n2115_011:0704a17": "其言。亦不思之甚也。達磨之道豈止於禪觀",
    "T52n2115_011:0704a18": "而已矣夫禪者靜也。觀者觀也。聖人教初學",
    "T52n2115_011:0704a19": "者。使靜思慮以觀其道也。若達磨所傳承於",
    "T52n2115_011:0704a20": "高足弟子大迦葉。昔如來將化以正法眼。可",
    "T52n2115_011:0704a21": "以言語發。不可言語到。故命大迦葉以心相",
    "T52n2115_011:0704a22": "傳。所謂正法者也。大教之所以出。眾經之",
    "T52n2115_011:0704a23": "所以明也。得乎此者。雖以萬端言之。其所言",
    "T52n2115_011:0704a24": "未始雜也。不得乎此者。雖絕言而守之。其所",
    "T52n2115_011:0704a25": "守未始不惑也。今和尚之言。其得正法之謂",
    "T52n2115_011:0704a26": "也。禪觀焉能盡之。和尚出於雲門大師三世。",
    "T52n2115_011:0704a27": "雲門出於大鑒禪師八世。嗚呼去聖人益遠。",
    "T52n2115_011:0704a28": "學者疑惑錯謬。當其時和尚去雲門大師未",
    "T52n2115_011:0704a29": "百年。獨抱正法與其人相望。毅然引學者。以",
    "T52n2115_011:0704b01": "其正法眼藏以正其傳授學者。真若得止以",
    "T52n2115_011:0704b02": "息狂走。其於教道而德亦至矣。既沒。弟子輩",
    "T52n2115_011:0704b03": "緝其言。以其所居之地。名之曰武陵集。慶曆",
    "T52n2115_011:0704b04": "壬午歲孟冬二十日序。",
    "T52n2115_011:0704b05": "原宗集敘(或名宗原)",
    "T52n2115_011:0704b06": "[0704b06] 象郡懃師聚禪學百家之說。探而取其言之",
    "T52n2115_011:0704b07": "尤至者。次為一家之書。繇釋迦如來而下至",
    "T52n2115_011:0704b08": "于雲門。摳衣弟子凡三百三十三人其語有",
    "T52n2115_011:0704b09": "六百二十則。總一萬八千餘言。書成。命不腆",
    "T52n2115_011:0704b10": "名而敘之。大旨以不循語言生所解會。平常",
    "T52n2115_011:0704b11": "簡密而不失其宗者。為得之矣。故曰原宗懃",
    "T52n2115_011:0704b12": "師證法於德山遠公。印可於三角澄公。澄遠",
    "T52n2115_011:0704b13": "皆雲門匡真大師之法孫也。雲門秉雲&#x5CEF;存",
    "T52n2115_011:0704b14": "禪師。雲&#x5CEF;承德山宣鑑。德山續龍潭信。龍潭",
    "T52n2115_011:0704b15": "嗣天皇悟。天皇繼石頭大師石頭紹廬陵思",
    "T52n2115_011:0704b16": "和尚。思和尚受法於第六祖大鑒禪師。廣菩",
    "T52n2115_011:0704b17": "提達磨所傳之道。故天下學佛者尊其德。如",
    "T52n2115_011:0704b18": "孔子承周公而振堯舜之道。聖人舉其用所",
    "T52n2115_011:0704b19": "以謂教也。大用不可卒究。即文字以為詣。洎",
    "T52n2115_011:0704b20": "乎種智差別法門萬殊。復懼後世多聞者過。",
    "T52n2115_011:0704b21": "困學者不及。故釋迦如來直以正法授大迦",
    "T52n2115_011:0704b22": "葉。雖示有言說而不&#x8FF9;文字。菩提達磨去如",
    "T52n2115_011:0704b23": "來二十九代。受之東來。人始莫曉。時皆擯棄",
    "T52n2115_011:0704b24": "及其傳至大鑒世且大信。趨學者猶水之沛",
    "T52n2115_011:0704b25": "然就下。噫像法之季去聖人益遠。學者穿鑿",
    "T52n2115_011:0704b26": "迷失道真。懃師長為之太息。故楷其宗極。庶",
    "T52n2115_011:0704b27": "幾有所正也。是歲康定辛巳孟冬月望日也。",
    "T52n2115_011:0704b28": "移石詩敘",
    "T52n2115_011:0704b29": "[0704b29] 移石詩君子之美移石也。始其棄於道傍。雖",
    "T52n2115_011:0704c01": "其瑰怪偉然可觀。而路人不顧。無辯師思取",
    "T52n2115_011:0704c02": "而顯之。乃用工者計不崇朝。遂致于戶庭。巉",
    "T52n2115_011:0704c03": "&#x5D2A;嵌虛若山聳洞壑。前瞰清沼後蔭茂樹。左",
    "T52n2115_011:0704c04": "右益闢三堂。曰石筵。曰照古。曰禪燕者。臨之",
    "T52n2115_011:0704c05": "使人悠然有幽思。自是誇者相告觀者趨來。",
    "T52n2115_011:0704c06": "石之美一旦遂顯。無辯復作詩以歌之。賢士",
    "T52n2115_011:0704c07": "大夫與方袍能詩者。亦從而賦之。必欲余為",
    "T52n2115_011:0704c08": "序。然人皆有所嗜之事。而有雅有俗有淫有",
    "T52n2115_011:0704c09": "正。視其物則其人之賢否可知也。若石之為",
    "T52n2115_011:0704c10": "物也。其性剛其質固。其形靜其勢方。方者似",
    "T52n2115_011:0704c11": "乎君子彊正而不苟也。靜者似乎君子不為",
    "T52n2115_011:0704c12": "不義而動也。固者似乎君子操節而不易也。",
    "T52n2115_011:0704c13": "剛者似乎君子雄銳而能立也。然移石之名",
    "T52n2115_011:0704c14": "益美乎是。其外&#x5CEF;岠似乎賢人嚴重而肅物",
    "T52n2115_011:0704c15": "也。其中空洞似乎至人虛心而合道也。今無",
    "T52n2115_011:0704c16": "辯以吾道為禪者師以翰墨與儒人游。取其",
    "T52n2115_011:0704c17": "石而樹之於庭朝觀夕視必欲資其六者。以",
    "T52n2115_011:0704c18": "為道德之外獎。操修之默鑒也。及讀其詩。求",
    "T52n2115_011:0704c19": "其所以為意者。則未始與此不合。然無辯其",
    "T52n2115_011:0704c20": "心如此之遠也。而與世俗之虛玩物者固不",
    "T52n2115_011:0704c21": "足相望。諸君美而賦詩。不亦宜乎。其詩凡若",
    "T52n2115_011:0704c22": "干首。皆詩之豪者也視之可見。豈卑論所能",
    "T52n2115_011:0704c23": "悉評。某歲日月某序。",
    "T52n2115_011:0704c24": "法雲十詠詩敘",
    "T52n2115_011:0704c25": "[0704c25] 法雲晝上人。繕其居之西廈曰翠樾堂。以其",
    "T52n2115_011:0704c26": "得山林之美蔭也。戶其北垣曰陟崖門。示其",
    "T52n2115_011:0704c27": "乘高必履正也。始其入林之徑曰嘯月徑。高",
    "T52n2115_011:0704c28": "其所適也。疏其泉曰夏涼泉。貴其濯熱也。表",
    "T52n2115_011:0704c29": "昔僧之瑩曰華嚴塔。德其人也。指其嶺之峻",
    "T52n2115_011:0705a01": "絕者曰樵歌嶺。樂野事也。名其亭曰映發亭。",
    "T52n2115_011:0705a02": "取王子敬山川相映發之謂也。目其山之谷",
    "T52n2115_011:0705a03": "(音浴)曰楊梅塢。別嘉果也。榜其閣曰清隱閣以",
    "T52n2115_011:0705a04": "其可以靜也。就竹闢軒曰修竹軒。擬其操也。",
    "T52n2115_011:0705a05": "是十詠者。舉屬法雲精舍。法雲宅大慈山之",
    "T52n2115_011:0705a06": "中與郭相去迨十里。北瞰徹浙江。南通錢唐",
    "T52n2115_011:0705a07": "湖。過重崗複嶺翛然沿溪涉澗。水聲冷冷雲",
    "T52n2115_011:0705a08": "木杳靄。校乎垂江瀕湖之山。而大慈最為幽",
    "T52n2115_011:0705a09": "深。法雲庭宇瀟洒林嶺盤&#x6B1D;環翠。比乎慈山",
    "T52n2115_011:0705a10": "之他寺。其又絕出者也。昔吏部郎公。以侍",
    "T52n2115_011:0705a11": "郎致政還故鄉。多優游名山。尤樂此。以為高",
    "T52n2115_011:0705a12": "蹈之佳處也。每來則踰旬跨月。陶陶而忘反。",
    "T52n2115_011:0705a13": "吏部名德熏於天下。既好是也。人亦斐然從",
    "T52n2115_011:0705a14": "而尚之。故法雲勝概遂遠聞播。晝師猶以為",
    "T52n2115_011:0705a15": "未盡其山水之美。乃益揭其十景者。拳拳引",
    "T52n2115_011:0705a16": "詩人詠之。縉紳先生之流與吳中名僧。聞皆",
    "T52n2115_011:0705a17": "樂為之賦。競出乎奇詞麗句。而風韻若出金",
    "T52n2115_011:0705a18": "石。鏗然起人清思。所謂勝概者益聞益播。將",
    "T52n2115_011:0705a19": "傳之而無窮也。然物景出沒。亦猶人之懷奇",
    "T52n2115_011:0705a20": "挾異者。隱顯窮通必有時數。若此十詠之景。",
    "T52n2115_011:0705a21": "所布于山中固亦久矣。棄置而未嘗稍發。今",
    "T52n2115_011:0705a22": "晝師振之。眾賢詩而光之。豈其數相會。亦有",
    "T52n2115_011:0705a23": "時然乎。故賢者雖終身晦之。時命也。不足歎",
    "T52n2115_011:0705a24": "之。忽然曜之。時命也。亦不足幸之。上人既樂",
    "T52n2115_011:0705a25": "得諸君之詩。特屬予以為序。然無謂豈能盡",
    "T52n2115_011:0705a26": "其詩之美也矣。",
    "T52n2115_011:0705a27": "法喜堂詩敘",
    "T52n2115_011:0705a28": "[0705a28] 好事者刻法喜堂詩將傳。而淨源上人預其",
    "T52n2115_011:0705a29": "編。次以其事謂潛子曰。幸子志之也。夫法喜",
    "T52n2115_011:0705b01": "堂乃實月廣師所居之室也。君子善其以法",
    "T52n2115_011:0705b02": "喜自處。故作詩而稱之也。其詩凡若干篇。乃",
    "T52n2115_011:0705b03": "縉紳先生鉅公偉人之所為也。高逸殊絕不",
    "T52n2115_011:0705b04": "可得而評也。若寶月居心休美寓醫以廣其",
    "T52n2115_011:0705b05": "行。章表民敘之詳矣。吾不復論也。第發其法",
    "T52n2115_011:0705b06": "喜之謂耳。夫法也者道也。喜也者悅適也。道",
    "T52n2115_011:0705b07": "固天人之正也。人而不適道烏乎為心也。夫",
    "T52n2115_011:0705b08": "死生人生之大變也。非適道不能外其變以",
    "T52n2115_011:0705b09": "至神完也。榮辱盛衰人事之變也。非適道不",
    "T52n2115_011:0705b10": "能順其變以至分安也。愛惡取捨人情之變",
    "T52n2115_011:0705b11": "也。非適道不能理其變以至性勝也。故謂道",
    "T52n2115_011:0705b12": "無不存一貫乎內外也。惟聖賢常以道凝。生",
    "T52n2115_011:0705b13": "之不亂死之不汩。出之不渝處之不悶。貧之",
    "T52n2115_011:0705b14": "不窮富之不淫。山林也朝市也。惟道所適也。",
    "T52n2115_011:0705b15": "俗不顧道而祿祿以其變弊。嗟乎古今豈少",
    "T52n2115_011:0705b16": "乎哉。寶月杭人也。其國樂土。風俗以奢侈相",
    "T52n2115_011:0705b17": "高。甫方服之人。幾忘道而趨其所尚也。寶月",
    "T52n2115_011:0705b18": "廬其市井紛華之間。乃翹然獨修法喜之樂。",
    "T52n2115_011:0705b19": "是豈惟務其自悅而已矣。其將有所師而勸",
    "T52n2115_011:0705b20": "之乎。群公賦詩而美之是也。辛丑仲冬八日",
    "T52n2115_011:0705b21": "潛子序題。",
    "T52n2115_011:0705b22": "山茨堂敘",
    "T52n2115_011:0705b23": "[0705b23] 南宗智嚴師主慶善精舍。而邑人宜之。將一",
    "T52n2115_011:0705b24": "年所居已葺。白雲堂人亦新之。且以書邀其",
    "T52n2115_011:0705b25": "侶契嵩曰。吾虛是室以待子。會予方專意於",
    "T52n2115_011:0705b26": "習禪著書。其年遂來視。厥堂控半&#x5CEF;嶷然出",
    "T52n2115_011:0705b27": "其居之後。戶牖南敞。前望連山青嶂邐迤。與",
    "T52n2115_011:0705b28": "村疇雲樹而相映帶。若見好畫。蕭然發人幽",
    "T52n2115_011:0705b29": "思。余喜處之經歲。心甚自得而塵事寡。日益",
    "T52n2115_011:0705c01": "清淨。因思其舊名取義太近。輒命以山茨之",
    "T52n2115_011:0705c02": "號更之。山茨者蓋取梁之高僧惠約所居之",
    "T52n2115_011:0705c03": "名也。昔約方以德高見重於天子。而汝南周",
    "T52n2115_011:0705c04": "顒乃營山茨寺于鍾山而命之居。故顒美之",
    "T52n2115_011:0705c05": "曰山茨。約住清風滿世。若約者可謂吾徒之",
    "T52n2115_011:0705c06": "有道者也。吾徒宜慕之。愚何敢跂望其人也。",
    "T52n2115_011:0705c07": "取其山茨而名是堂者。誠欲警愚之不及也。",
    "T52n2115_011:0705c08": "慶曆丁亥孟春之晦日序。",
    "T52n2115_011:0705c09": "趣軒叔",
    "T52n2115_011:0705c10": "[0705c10] 慈化都僧正所居之北軒者。在精舍為窮奧。",
    "T52n2115_011:0705c11": "於他牖最虛明。靜可以宴。安可以休。適慈",
    "T52n2115_011:0705c12": "化喜此欲潛子名而揭之。潛子謂慈化曰。了",
    "T52n2115_011:0705c13": "性師人皆有好。而子之好喜近道。其殆庶幾",
    "T52n2115_011:0705c14": "乎。靜乃正。明乃鑑。虛乃容。深奧所造乃清。",
    "T52n2115_011:0705c15": "雖其方丈環堵之室。至道則清風浩氣光天",
    "T52n2115_011:0705c16": "地貫古今。妙乎人間世。而絕出窅然。不必在",
    "T52n2115_011:0705c17": "乎青山白雲也。寥廓無際。不必在乎世表方",
    "T52n2115_011:0705c18": "外也。上人其好既有至道之趣。而潛子乃以",
    "T52n2115_011:0705c19": "趣軒名其北軒。而文之益示慈化志之所尚",
    "T52n2115_011:0705c20": "清勝。潛子猛陵之契嵩也。",
    "T52n2115_011:0705c21": "山游唱和詩集敘",
    "T52n2115_011:0705c22": "[0705c22] 楊從事公濟與&#x51B2;晦晤上人訪潛子。明日乃",
    "T52n2115_011:0705c23": "邀宿靈隱。又明日如天竺。遂宿於天竺也。三",
    "T52n2115_011:0705c24": "人者游且詠。得詩三十六篇。公濟請潛子前",
    "T52n2115_011:0705c25": "敘。潛子讓公濟曰。吾不敢先朝廷之士。公濟",
    "T52n2115_011:0705c26": "曰。此山林也。論道不論勢。潛子敘非忝也。潛",
    "T52n2115_011:0705c27": "子曰。諾吾敘。然公濟與潛子輩儒佛其人異",
    "T52n2115_011:0705c28": "也。仕進與退藏又益異也。今相與於此。蓋其",
    "T52n2115_011:0705c29": "內有所合而然也。公濟與&#x51B2;晦以嗜詩合。與",
    "T52n2115_011:0706a01": "潛子以好山水閑適合。潛子亦粗以詩與&#x51B2;",
    "T52n2115_011:0706a02": "晦合。而&#x51B2;晦又以愛山水與吾合。夫詩與山",
    "T52n2115_011:0706a03": "水。其風味淡且靜。天下好是者幾其人哉。故",
    "T52n2115_011:0706a04": "吾屬得其合者嘗鮮矣。適從容山中。亦以此",
    "T52n2115_011:0706a05": "會為難得。故吻然嗒然終日相顧相謂。幾忘",
    "T52n2115_011:0706a06": "其形&#x8FF9;不知孰為佛乎孰為儒乎。晉之時王",
    "T52n2115_011:0706a07": "謝許子以樂山水友支道林。唐之時白公隱",
    "T52n2115_011:0706a08": "廬阜亦引四釋子為方外之交。其意豈不然",
    "T52n2115_011:0706a09": "哉。合之道其可忽乎。雲與龍貴以氣合。風與",
    "T52n2115_011:0706a10": "虎貴以聲合。聖與賢貴以時合。君與臣貴以",
    "T52n2115_011:0706a11": "道合。學者貴以聖人之道合。百工貴以其事",
    "T52n2115_011:0706a12": "合。昆蟲貴以其類合。不相合。雖道如仲尼伯",
    "T52n2115_011:0706a13": "夷。亦無所容於世也。天下烏得不重其所合",
    "T52n2115_011:0706a14": "乎。方二君之來也。逼歲除。山&#x6B1D;&#x6B1D;以春意。然",
    "T52n2115_011:0706a15": "代謝相奪乍陰乍晴。朝則白雲青靄絢如也。",
    "T52n2115_011:0706a16": "晚則餘&#x6C37;殘雪瑩如也。飛泉冷冷若出金石。",
    "T52n2115_011:0706a17": "幽林梅香或凝或散。樹有啼鳥澗有游魚。而",
    "T52n2115_011:0706a18": "二人者嗜山水則所好益得。嗜閑適則其情",
    "T52n2115_011:0706a19": "益樂。勝氣充浹而更發幽興優游紆餘吟嘯",
    "T52n2115_011:0706a20": "自若。雖傍人視之。不知其所以為樂也。坐",
    "T52n2115_011:0706a21": "客接之。不知其所以為得也。獨潛子蒼顏敝",
    "T52n2115_011:0706a22": "履幸其末游。而謂之曰。二君之樂非俗之所",
    "T52n2115_011:0706a23": "樂也。二君之得非俗之所得也。是乃潔靜逍",
    "T52n2115_011:0706a24": "遙乎趨競塵累之外者之事也。終之可也。因",
    "T52n2115_011:0706a25": "評其詩曰。公濟之詩贍。&#x51B2;晦之詩典。如老麗",
    "T52n2115_011:0706a26": "雅健則其氣格相高焉。潛子默者。於詩不專。",
    "T52n2115_011:0706a27": "雖其薄弱病拙。遠不及二君。豈謂盡無意於",
    "T52n2115_011:0706a28": "興也。",
    "T52n2115_011:0706a29": "山游唱和詩集後敘",
    "T52n2115_011:0706b01": "[0706b01] 公濟初與潛子約為詩前後敘。潛子不自知",
    "T52n2115_011:0706b02": "量。既緒其端。公濟乃謙讓。不復為之。然詩之",
    "T52n2115_011:0706b03": "意所敘未盡。始公濟視潛子山中值雪詩。愛",
    "T52n2115_011:0706b04": "其孤與獨往謂瀟灑有古人風。遂浩然率&#x51B2;",
    "T52n2115_011:0706b05": "晦袖詩尋之。留山之意極&#x6B35;曲。潛子亦以公",
    "T52n2115_011:0706b06": "濟既相喜好其意非常。頗不自拘介樂與游",
    "T52n2115_011:0706b07": "詠。潛子禪者罕以思慮亂。在吳中二十有餘",
    "T52n2115_011:0706b08": "載。辱士大夫游從數矣。如故侍郎郎公之顧",
    "T52n2115_011:0706b09": "其最厚深。郎公又以詩名顯天下。而潛子奉",
    "T52n2115_011:0706b10": "其唱和。亦不類今恣肆。而不自慎也。然潛子",
    "T52n2115_011:0706b11": "雖固平生長欲晞於高簡雅素。如支道林廬",
    "T52n2115_011:0706b12": "山遠者為方外人。患力不足及之。雖然老矣。",
    "T52n2115_011:0706b13": "而吾方袍之徒肯相喜而從其游者。幾其人",
    "T52n2115_011:0706b14": "乎。公濟儒者才俊與予異教。乃相善如此之",
    "T52n2115_011:0706b15": "懃也。此不與游且詠而孰與游乎。唱和總六",
    "T52n2115_011:0706b16": "十四篇。始山中游詠。而成者三十七篇。其後",
    "T52n2115_011:0706b17": "相別。而諸君懷寄賡唱往來者又二十七篇。",
    "T52n2115_011:0706b18": "並編之為集。嘉祐已亥仲春之五日。潛子復",
    "T52n2115_011:0706b19": "題云。",
    "T52n2115_011:0706b20": "與月上人更字敘",
    "T52n2115_011:0706b21": "[0706b21] 上人名曉月。字竺卿。余以始字其義不當不",
    "T52n2115_011:0706b22": "可以為訓義。以公晦易之。名以月者。蓋取其",
    "T52n2115_011:0706b23": "高明之義也。然明不可終明必受之以晦。日",
    "T52n2115_011:0706b24": "月終明。則晝夜之道不成。故日晦於陰而",
    "T52n2115_011:0706b25": "月晦于陽也。天地日月之至明者也。聖賢烏",
    "T52n2115_011:0706b26": "可終勞其明乎。聖賢終明。則進退動靜之道",
    "T52n2115_011:0706b27": "固不足法於世也。故古之聖賢者明於有為",
    "T52n2115_011:0706b28": "而晦於無事也。舜明於政治而晦於得人。以",
    "T52n2115_011:0706b29": "讓天下。文王建箕子明於與九疇而晦於大",
    "T52n2115_011:0706c01": "難。周公明於輔相而晦於成功。孔子明於春",
    "T52n2115_011:0706c02": "秋六經之文而晦於旅人。顏子孟軻子思楊",
    "T52n2115_011:0706c03": "雄皆相望而晦明於後世也。故其事業甚大",
    "T52n2115_011:0706c04": "道德益揚。作法於世而萬世傳之。今上人有",
    "T52n2115_011:0706c05": "器識。明於為學知道。其將有所晦乎。上人吾",
    "T52n2115_011:0706c06": "徒也。與世俗事物邈然不相接。又益宜晦焉。",
    "T52n2115_011:0706c07": "余於上人故人也。別去十年。果得法自瑯琊",
    "T52n2115_011:0706c08": "來會於吳中。觀其處心空寂。能外於身世而",
    "T52n2115_011:0706c09": "不累其得喪是非。真所謂能向晦者也。字之",
    "T52n2115_011:0706c10": "以晦抑亦發其蘊也。一旦以道歸覲其所親",
    "T52n2115_011:0706c11": "索文為別。故序其字而贈之云。",
    "T52n2115_011:0706c12": "周感之更字敘",
    "T52n2115_011:0706c13": "[0706c13] 周君初字感之。余以其義未極。請用誠之以",
    "T52n2115_011:0706c14": "更之。周君名應。然萬物莫不以類相應。而",
    "T52n2115_011:0706c15": "不能應非其類也。惟人誠乃能與天地殊類",
    "T52n2115_011:0706c16": "相應。故誠應者應物之公也。類應者應物之",
    "T52n2115_011:0706c17": "私也。私則寡得而公則寡夫。君子恥失所於",
    "T52n2115_011:0706c18": "一物。是故君子貴以誠應天下也。誠也者至",
    "T52n2115_011:0706c19": "正之謂也。易曰中孚。中孚正也。以其柔正乎",
    "T52n2115_011:0706c20": "內而剛正乎外也。況下而順乎陰陽之得其",
    "T52n2115_011:0706c21": "道爾。推乎人事則可以教大信。彖曰。乃化邦",
    "T52n2115_011:0706c22": "也。豚魚吉。信及豚魚也。中孚以利貞。乃應乎",
    "T52n2115_011:0706c23": "天地也。誠之義不亦至矣哉。周君始事父母",
    "T52n2115_011:0706c24": "則鄉人稱其孝。及仕而廉明。歷官品凡一簿",
    "T52n2115_011:0706c25": "一尉。其人若緇黃儒素。皆喜其仁德。此非以",
    "T52n2115_011:0706c26": "誠待物。焉能其善之之如是邪。而君勞於縣",
    "T52n2115_011:0706c27": "吏積十餘年。自不以其濡滯而苟薦於知己。",
    "T52n2115_011:0706c28": "問之則曰命也。士病不為政。豈汲汲於人知。",
    "T52n2115_011:0706c29": "此又見其誠之之至也。所謂誠之不亦宜乎。",
    "T52n2115_011:0707a01": "既始之而又終之。是之謂誠也。天地以誠終",
    "T52n2115_011:0707a02": "始。所以博厚而高明。聖人以誠終始。所以垂",
    "T52n2115_011:0707a03": "法於萬世。雖然君子之誠推所自得之。苟其",
    "T52n2115_011:0707a04": "富貴也。不以驕佚。其老也不以耄紛。其酒也",
    "T52n2115_011:0707a05": "不以醉亂。斷斷乎始于是終乎是。則聖賢之",
    "T52n2115_011:0707a06": "道得所傳也。周君之德將不虧而得其全也。",
    "T52n2115_011:0707a07": "其名聞孰可磨滅。余與君皆南人也。又特友",
    "T52n2115_011:0707a08": "善其相識知深且詳矣。故因字所以序而勉之。",
    "T52n2115_011:0707a09": "送潯陽姚駕部敘",
    "T52n2115_011:0707a10": "[0707a10] 駕部姚公將之潯陽(亦謂潯州)道過鷰(鷰乃余卿)潛子欲",
    "T52n2115_011:0707a11": "因其從者致信。吾伯氏李主簿姚公。不以",
    "T52n2115_011:0707a12": "其賢自高。乃更遺書累紙。盛稱潛子善用",
    "T52n2115_011:0707a13": "六經之筆著書。發揮其法以正乎二教之學",
    "T52n2115_011:0707a14": "者。謂雖古之大禪鉅師。未有如潛子之全也。",
    "T52n2115_011:0707a15": "其廣且博也。此姚公汲引人為善。欲使其至",
    "T52n2115_011:0707a16": "至耳。潛子無謂。豈果若是耶。雖然潛子初",
    "T52n2115_011:0707a17": "著原教書。其心誠為彼執文習理者也(執文儒者習理",
    "T52n2115_011:0707a18": "釋者。習以俗語以諭其法此姚公來書云)二者皆蔽道而不自發明。",
    "T52n2115_011:0707a19": "適欲救此耳。其書既出。雖四方稍傳。而文者",
    "T52n2115_011:0707a20": "徒玩吾文。不文者不辨吾道亦復不見潛子",
    "T52n2115_011:0707a21": "所趨之至。潛子孤無有徒。與講求尚皇皇憂",
    "T52n2115_011:0707a22": "其道之未詳於人也。潛子之道。生靈之大本。",
    "T52n2115_011:0707a23": "天下為善之至也。苟其本不明其至未審。天",
    "T52n2115_011:0707a24": "下之人欲其所歸也何之。行道之士安忍而",
    "T52n2115_011:0707a25": "不為惻然邪。故潛子嘗不避流俗嗤笑。乃以",
    "T52n2115_011:0707a26": "其書而求通於天子宰相賢士大夫者。蓋為斯",
    "T52n2115_011:0707a27": "也。然縉紳先生之徒。知潛子如是之心者幾",
    "T52n2115_011:0707a28": "人乎。姚公乃謂我所得之法如此也。所為之",
    "T52n2115_011:0707a29": "志又如此。引古之高僧鉅師相與較之。又如",
    "T52n2115_011:0707b01": "此也。是豈不為之知己乎。相知之深乎。姚公",
    "T52n2115_011:0707b02": "始以大臣薦。自布衣徒步。不由常科而直擢",
    "T52n2115_011:0707b03": "入官。其文章才業卓卓過人可知。今來出潯。",
    "T52n2115_011:0707b04": "潯故南方也。潛子南人習知其山川風俗頗",
    "T52n2115_011:0707b05": "詳。姑為公言之。嶺外自邕管之東。潮陽之西。",
    "T52n2115_011:0707b06": "桂林之南。合浦之北。環數千里。國家政教所",
    "T52n2115_011:0707b07": "被。即其霜露雪霰霑洽已繁。瘴癘之氣消伏",
    "T52n2115_011:0707b08": "不發。秀民瑞物日出。其風土日美。香木桂林",
    "T52n2115_011:0707b09": "寶花琦果(寶花琦果南人舊稱)殊名異品。聯芳接茂而四",
    "T52n2115_011:0707b10": "時不絕。若梧若藤若容若潯。凡此數郡者。皆",
    "T52n2115_011:0707b11": "帶江五戴山。山尤佳江尤清。有神仙洞府。有",
    "T52n2115_011:0707b12": "佛氏樓觀。村郭相望而人煙縹緲。朝暾夕陽",
    "T52n2115_011:0707b13": "當天地澄霽。則其氣象清淑如張畫圖。然其",
    "T52n2115_011:0707b14": "俗質其人淳。寡諍訟而浸知嚮方。吾知姚公",
    "T52n2115_011:0707b15": "治此民也。則其仁義之化易行。臨此景也則",
    "T52n2115_011:0707b16": "其清明之志益得。姚公心通。又能以大道自",
    "T52n2115_011:0707b17": "勝。潛子輔教之說。亦賴之而益傳也。待公趨",
    "T52n2115_011:0707b18": "詔北還。當與數得此道者。其人之幾何耶。道",
    "T52n2115_011:0707b19": "途上下舟車之勞。公宜自適自慎。",
    "T52n2115_011:0707b20": "送郭公甫朝奉詩敘",
    "T52n2115_011:0707b21": "[0707b21] 郭子喜潛子之道。欲資之以正其修辭立誠。",
    "T52n2115_011:0707b22": "潛子可當耶。郭子縉紳先生之徒。乃獨能揭",
    "T52n2115_011:0707b23": "然跂乎高世之風。可重可愧。吾說不足以相",
    "T52n2115_011:0707b24": "資也。然郭子俊爽天才逸發。少年則能作歌",
    "T52n2115_011:0707b25": "聲累千百言其氣不衰而體平淡。韻致高古",
    "T52n2115_011:0707b26": "格力優贍。多多愈功。含萬象於筆端。動乎",
    "T52n2115_011:0707b27": "則辭句驚出而無窮。與坐客聽其自誦。雖千",
    "T52n2115_011:0707b28": "言必記。語韻清暢若出金石。使人驚動。而好",
    "T52n2115_011:0707b29": "之雖梅聖俞章表民。以為李太白復生以詩",
    "T52n2115_011:0707c01": "張之。四海九州學輩未識郭子者何限。朝廷",
    "T52n2115_011:0707c02": "公卿孰嘗&#x89A9;郭子如此之盛耶。夫龜龍鱗鳳",
    "T52n2115_011:0707c03": "其亦偉奇之物也。使其汩於泥塗委於荊枳。",
    "T52n2115_011:0707c04": "則君子之所惜。吾恐郭子盡是紆餘誕謾。遂",
    "T52n2115_011:0707c05": "與世浮沈。因別故賦詩以祝之。",
    "T52n2115_011:0707c06": "[0707c06] 白石鑿鑿。蘊爾美璞。君子道晦君子斯樂。幽",
    "T52n2115_011:0707c07": "蘭猗猗。振爾芳姿。淑人不顯。淑人不虧。唯是",
    "T52n2115_011:0707c08": "方寸。為爾之本。違之物搖。窮之物亂。靜之收",
    "T52n2115_011:0707c09": "之。默默悶悶。熟水泚泚兮。可漱可滌。熟山亭",
    "T52n2115_011:0707c10": "亭(或作寥寥)兮。可休可適。胡歉屏居。胡羨首迪。",
    "T52n2115_011:0707c11": "送王仲寧祕丞歌敘",
    "T52n2115_011:0707c12": "[0707c12] 去年詔祕省王侯。往宰扶風縣。王侯以父喪",
    "T52n2115_011:0707c13": "在淺土。請侯封樹而後趨官。朝廷佳其有子",
    "T52n2115_011:0707c14": "道從之復告曰。禮畢當聽命於闕下。于時錢",
    "T52n2115_011:0707c15": "唐士人慕王侯官有能名。相與議曰。扶風秦",
    "T52n2115_011:0707c16": "地也。方為戎狄驚動。豈宜往之。天子不如以",
    "T52n2115_011:0707c17": "王侯來惠我邦。識者非之曰。此常人之情。非",
    "T52n2115_011:0707c18": "知賢之謂也。夫王侯賢而有器識。讀書探文",
    "T52n2115_011:0707c19": "武之道。發慷慨立大節。方當國家舉大刑。將",
    "T52n2115_011:0707c20": "誅去兇醜以條理太平之治。是必奮然以效",
    "T52n2115_011:0707c21": "其才能。詎肯碌碌從眾人苟避艱難。幸宴安",
    "T52n2115_011:0707c22": "於靜地。或曰。朝廷以王侯久屈於冗局。且發",
    "T52n2115_011:0707c23": "其賢將受之顯官乎。辛巳歲隆暑中。果自新",
    "T52n2115_011:0707c24": "定來將趨京道出錢唐。潛子因歌議者之意。",
    "T52n2115_011:0707c25": "以為別歌曰。",
    "T52n2115_011:0707c26": "[0707c26] 賢豪之志兮。脫略不羈。高厲遠邁兮。俗豈易",
    "T52n2115_011:0707c27": "知。倜儻大節兮。臨事不移。安實敗名兮。君子",
    "T52n2115_011:0707c28": "恥為。天闕蒼蒼兮。宮殿參差。王侯蘊志兮。將",
    "T52n2115_011:0707c29": "發胸中之奇。秦海浩蕩兮。隴樹依依。王侯之",
    "T52n2115_011:0708a01": "往兮。決去莫辭。惠彼一邑兮。起民之疲。亦將",
    "T52n2115_011:0708a02": "德彼兮。清秦之陲。當妖氛廓兮。景運增熙。功",
    "T52n2115_011:0708a03": "名相將兮。千載葳&#x7524;。",
    "T52n2115_011:0708a04": "送周感之入京詩敘",
    "T52n2115_011:0708a05": "[0708a05] 感之以父喪罷官。即錢唐僦屋而居三年。雖",
    "T52n2115_011:0708a06": "無擔石之儲泊如也。未嘗踵權豪之門以聲",
    "T52n2115_011:0708a07": "其窮。接交游以誠不以其才。故與其交故士",
    "T52n2115_011:0708a08": "大夫而下逮閭巷之人。識與不識皆賢其為",
    "T52n2115_011:0708a09": "人。然此未足為知感之者也。夫行已自信其",
    "T52n2115_011:0708a10": "道不妄與人辯者。至于窮達不踰其節義。此",
    "T52n2115_011:0708a11": "亦君子之常道耳。蓋流俗輕悍不能守之。宜",
    "T52n2115_011:0708a12": "其歸美於感之耶。如感之仁義出於其天性。",
    "T52n2115_011:0708a13": "讀書為學識度明遠。論古今禮樂刑政。指其",
    "T52n2115_011:0708a14": "當否無有不是者。使其得志行于一州一邑",
    "T52n2115_011:0708a15": "以至天下國家。必能政教惠百姓令人無怨",
    "T52n2115_011:0708a16": "望。豈止自信而固窮為賢耶。蒙與感之相知",
    "T52n2115_011:0708a17": "為最深。嘗慨無力以張之。今春服闕復調官",
    "T52n2115_011:0708a18": "京師。蒙亦將返廬阜。惜其為別且遠。因作詩",
    "T52n2115_011:0708a19": "以散眷戀之思云。",
    "T52n2115_011:0708a20": "[0708a20] 與君游兮。我心日休。與君別兮。我心日憂。君",
    "T52n2115_011:0708a21": "之去兮。春水湯湯。青霄九重兮。雲闕蒼茫。氣",
    "T52n2115_011:0708a22": "望豪華兮。接翼翱翔。懷德孤進兮。人誰與揚。",
    "T52n2115_011:0708a23": "米貴如玉兮。薪若桂枝。京國九留兮。曷為所",
    "T52n2115_011:0708a24": "資。江南五月兮。瑤草籬籬。早歸來兮慰此相",
    "T52n2115_011:0708a25": "思。",
    "T52n2115_011:0708a26": "送周公濟詩敘",
    "T52n2115_011:0708a27": "[0708a27] 潛子昔在潯陽。公濟丱年方師吾友周叔智。",
    "T52n2115_011:0708a28": "務學而沈詳。言不妄發。與諸生絕不類。潛子",
    "T52n2115_011:0708a29": "常謂叔智曰。潯陽江山氣象清淑。宜鍾於其",
    "T52n2115_011:0708b01": "人。在此諸生周氏之子。疑其得之矣。余觀其",
    "T52n2115_011:0708b02": "學有所成。及潛子去潯陽十有餘年。果聞公",
    "T52n2115_011:0708b03": "濟以進士陞第。其後又聞以賢監司李公之",
    "T52n2115_011:0708b04": "舉。得宰建德。不一載而道路傳為賢令。去秋",
    "T52n2115_011:0708b05": "以事來杭。乃權錢唐遂得往還山中。見其治",
    "T52n2115_011:0708b06": "民。少以吏術而多用仁義。視事敬而勤行已",
    "T52n2115_011:0708b07": "端而廉。與人交久而益敬。未逾月而杭人翕",
    "T52n2115_011:0708b08": "然稱之。潛子竊喜。幸吾前言之驗矣。然稱之",
    "T52n2115_011:0708b09": "叔智有道之士也。平生最好以仁義進人而",
    "T52n2115_011:0708b10": "激勵其風俗。悵其早亡不見公濟今所樹立。",
    "T52n2115_011:0708b11": "雖然公濟來資自得。豈謂不肖假其賢師善",
    "T52n2115_011:0708b12": "導之所助耶。會潛子始以傳道為志。所蘊未",
    "T52n2115_011:0708b13": "伸。公濟不平。力為吾振之。其誠且勤。雖古之",
    "T52n2115_011:0708b14": "慷慨之士。不過是也。將別蒙意甚感之。乃為",
    "T52n2115_011:0708b15": "詩以贈其行。詩曰。",
    "T52n2115_011:0708b16": "[0708b16] 秀氣&#x6B1D;兮在若人之躬。吾昔&#x89A9;之兮卓異群",
    "T52n2115_011:0708b17": "不同。驗治&#x8FF9;兮今也炳融。慨爾師兮不覿乎",
    "T52n2115_011:0708b18": "君子之風。方別離兮江涘。趨雙闕兮千里。帝",
    "T52n2115_011:0708b19": "座煌煌兮君門嚴深。勉自進兮勿使陸沈。",
    "T52n2115_011:0708b20": "送周感之祕書南還敘",
    "T52n2115_011:0708b21": "[0708b21] 杭去交廣陸出江南驛堠五六千里。轉大海",
    "T52n2115_011:0708b22": "得飄風舟。日行千里。否則留他島動彌年月。",
    "T52n2115_011:0708b23": "故南人來吳。常以此為艱。今客錢唐已見二",
    "T52n2115_011:0708b24": "春矣視南之來者幾希。庚辰之三月。有客以",
    "T52n2115_011:0708b25": "周尉告余曰。尉臨封人也。子盍見之乎。余一",
    "T52n2115_011:0708b26": "旦詣其門。會其出。歸悒悒頗不自得。越數日",
    "T52n2115_011:0708b27": "尉果騎從求余所居而來。入室與語。鄉曲事",
    "T52n2115_011:0708b28": "歷歷燭耳目發。平生如故舊言。亹亹而不能",
    "T52n2115_011:0708b29": "休。襟抱軒豁。見其為人有大體。及暮引去。余",
    "T52n2115_011:0708c01": "乃異之。謂識者曰。尉以文詞奮誓言。非由進",
    "T52n2115_011:0708c02": "士得官不為也。嘗四舉屈於有司而不變其",
    "T52n2115_011:0708c03": "心。及得之未始以所官遠於家而讓君命。由",
    "T52n2115_011:0708c04": "京師如故鄉。迎其親而來錢唐。道且萬里。不",
    "T52n2115_011:0708c05": "以祿薄未甚有力為勞。處官過廉雖水必欲",
    "T52n2115_011:0708c06": "買。夫士患無節也。不患不立。苟朝臨事而夕",
    "T52n2115_011:0708c07": "失其所守。喔咿[卄/戚]葹苟容不暇。當所利則爭。",
    "T52n2115_011:0708c08": "不利則辭。去鄉邑未百里。則終日慊然作兒",
    "T52n2115_011:0708c09": "女態。又何望盛名能&#x8FF9;赫赫然照天下後世",
    "T52n2115_011:0708c10": "若尉者也。持其節行始終一如。不亦真慷慨",
    "T52n2115_011:0708c11": "大丈夫哉。吾聞古老傳言。南方全陽有得其",
    "T52n2115_011:0708c12": "氣正者。必剛健中正而聰明。余於尉皆南人",
    "T52n2115_011:0708c13": "也。獨惟怯暗鈍無一善以自發藥其性。又不",
    "T52n2115_011:0708c14": "能騫然高謝。與物磅&#x7934;乎一世。視尉能不愧",
    "T52n2115_011:0708c15": "其所生耶。因以發故鄉之情。豈莊周所謂去",
    "T52n2115_011:0708c16": "人滋遠。而思人滋深乎。",
    "T52n2115_011:0708c17": "送林野夫秀才歸潮陽敘",
    "T52n2115_011:0708c18": "[0708c18] 世稱潮陽多君子。而林氏最盛。余初謁野",
    "T52n2115_011:0708c19": "夫先父田曹於杭。觀其寬明淳粹。力行古道",
    "T52n2115_011:0708c20": "為政。不齷齪飾吏事。乃信稱者之不妄美也。",
    "T52n2115_011:0708c21": "及會范陽。盧元伯語野夫仲父曰。巽先生者",
    "T52n2115_011:0708c22": "生而知。學六經探百氏。悉能極深研。幾聖人",
    "T52n2115_011:0708c23": "之道。卓然自得。以謂易者備三極之道。聖人",
    "T52n2115_011:0708c24": "之蘊也。獨病楊雄氏雖欲明之。而玄也未至。",
    "T52n2115_011:0708c25": "因著草範。將以大明易道之終始也。又謂興",
    "T52n2115_011:0708c26": "王者禮樂為大。復著禮樂書。以示帝王治政",
    "T52n2115_011:0708c27": "之始。本為儒不汲汲於富貴。而高節遠邁。追",
    "T52n2115_011:0708c28": "古聖賢之風教。余又益信林氏之盛也有在",
    "T52n2115_011:0708c29": "矣。是時田曹秩滿將趨闕下。而元伯南還余",
    "T52n2115_011:0709a01": "亦東適會稽。越是二年。余復來杭。且聞田曹",
    "T52n2115_011:0709a02": "寢疾于京師。有至于漸趨三年。野夫果扶行",
    "T52n2115_011:0709a03": "櫬歸葬故地。乘舟吳江而來。他日余往弔之",
    "T52n2115_011:0709a04": "焉。野夫伯仲皆悲戚&#x766F;瘠。殆不勝其哀。及戒",
    "T52n2115_011:0709a05": "行事且謂余曰。子盍歌以贈我歸。余因思林",
    "T52n2115_011:0709a06": "氏於潮陽為最盛。歌何以盡其美不若詞而",
    "T52n2115_011:0709a07": "布之。吾聞天生賢者。故以代天工。使輔相天",
    "T52n2115_011:0709a08": "地之道。是賢者宜壽且顯於位可也。則顏淵",
    "T52n2115_011:0709a09": "夭伯牛疾。孟軻轗軻荀況楊雄落莫於時。賈",
    "T52n2115_011:0709a10": "誼董仲舒數輩相望而不幸。不知運物者反",
    "T52n2115_011:0709a11": "何意邪。如南安田曹之仁其弟之智識。明德",
    "T52n2115_011:0709a12": "不二十未既大施而卒皆早世。雖明哲之士",
    "T52n2115_011:0709a13": "聞之。孰不為之惑哉。或者謂林氏之壽不在",
    "T52n2115_011:0709a14": "其躬而在其子孫乎。聞野夫刃取股肉以療",
    "T52n2115_011:0709a15": "其父。欲其病愈終不如志。君子謂之純孝也。",
    "T52n2115_011:0709a16": "野夫苟能率其伯仲履田曹之仁孝。同志巽",
    "T52n2115_011:0709a17": "先生之學。則林之壽其將有在篤實光輝益",
    "T52n2115_011:0709a18": "大乎後。元伯亦有道者也。於野夫為姻婭。苟",
    "T52n2115_011:0709a19": "與之營勵名節則林氏之盛美。豈止煥於潮",
    "T52n2115_011:0709a20": "陽與今日。將輝耀乎天下後世也矣。",
    "T52n2115_011:0709a21": "送梵才吉師還天台歌敘",
    "T52n2115_011:0709a22": "[0709a22] 夫為佛者修出世之道因以清淨自守與俗不",
    "T52n2115_011:0709a23": "接。非以其教道推於世勸於人。豈宜逐逐與",
    "T52n2115_011:0709a24": "於世間游乎。梵才大師。少以詩鳴於京師。晚",
    "T52n2115_011:0709a25": "歸天台益勤吾道。一朝思以佛事以勸縉紳",
    "T52n2115_011:0709a26": "先生之徒。前年來浙西淮甸間。所遇卿大夫",
    "T52n2115_011:0709a27": "有名聲於人者。皆樂從其事。不翅百數。此非",
    "T52n2115_011:0709a28": "精誠篤志推尊於聖人真教道妙。何能得仁",
    "T52n2115_011:0709a29": "賢君子如是之多耶。嗟乎吾人有出入乎權",
    "T52n2115_011:0709b01": "豪之門。趨進乎勢利之塗。德不能發人之信。",
    "T52n2115_011:0709b02": "疑然而莫告。毀焉而不辨。喔唯突譎相與以",
    "T52n2115_011:0709b03": "佛為戲。幸其顏色假其事勢。以苟利乎一身。",
    "T52n2115_011:0709b04": "趨死不顧教道者彼聞師之風。宜何為心哉。",
    "T52n2115_011:0709b05": "吾偉乎吉師之所為。故歌以贈其歸。歌曰。",
    "T52n2115_011:0709b06": "[0709b06] 若人之來兮。賢俊將迎。若人之歸兮。勝事告",
    "T52n2115_011:0709b07": "成。春色佳兮春風輕。&#x64E5;雲袖兮趨遙征。台山",
    "T52n2115_011:0709b08": "凌虛兮。氣象淑清。宜真賞適兮。休顧浮名。彼",
    "T52n2115_011:0709b09": "循利忘道兮。流俗時情。既亡吾徒兮。何足與",
    "T52n2115_011:0709b10": "評。",
    "T52n2115_011:0709b11": "送真法師歸廬山敘",
    "T52n2115_011:0709b12": "[0709b12] 余去潯陽五年而法師真公自廬山來會于錢",
    "T52n2115_011:0709b13": "唐。聞其始至且喜且驚。師曾不顧宰相所得。",
    "T52n2115_011:0709b14": "拂衣去濠入山中。誓終其身不踐俗境。此",
    "T52n2115_011:0709b15": "胡為而來哉。及相與語。始知其謀為佛塔非",
    "T52n2115_011:0709b16": "以常事而移其志也。余在潯陽嘗與周叔智",
    "T52n2115_011:0709b17": "評人物。以師潔清能以其道訓學者。叔智頗",
    "T52n2115_011:0709b18": "以重語相推。故與吾洎郭叔寶裴長言數造",
    "T52n2115_011:0709b19": "其門。迭為歌詩以揚其美。師亦忻然相德。今",
    "T52n2115_011:0709b20": "出數千里。復與之會迨將半載。接其言益文",
    "T52n2115_011:0709b21": "其道益親。契義篤厚百倍於初也。秋之八月",
    "T52n2115_011:0709b22": "而真師以所謀事集命拏舟欲行。杭人敬慕",
    "T52n2115_011:0709b23": "稽首告留者甚勤。終亦引去不顧。余游四方",
    "T52n2115_011:0709b24": "獨去潯陽。戀戀若懷父母之國而不能忘。蓋",
    "T52n2115_011:0709b25": "以其有仁賢君子篤實誠信於交游用道德而",
    "T52n2115_011:0709b26": "相浸潤。又以匡廬奠其左嶄崒高拔其氣象",
    "T52n2115_011:0709b27": "窅然深幽。使人翫之有高天下之志。今真師",
    "T52n2115_011:0709b28": "復歸焉。余牽於事不得偕往。惟浩然之思益",
    "T52n2115_011:0709b29": "紛於胸中。因師為我謝潯陽君子。窮達榮悴",
    "T52n2115_011:0709c01": "勞吾之形。謀慮得喪萬端勞吾之心。人生適",
    "T52n2115_011:0709c02": "如一夢焉。何長與物旁&#x7934;乎世。此宜深探佛",
    "T52n2115_011:0709c03": "道澄汰其神明。真師其引道者。宜命之游可",
    "T52n2115_011:0709c04": "也。"
}