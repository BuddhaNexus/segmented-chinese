{
    "T38n1777_001:0519a02": "No. 1777 [cf. Nos. 475, 1778, 1779]",
    "T38n1777_001:0519a03": "維摩經玄疏卷第一",
    "T38n1777_001:0519a05": "天台山修禪寺沙門智顗撰",
    "T38n1777_001:0519a06": "[0519a06] 此經理致深遠言旨淵玄。若但依文帖釋恐",
    "T38n1777_001:0519a07": "止事數而已。一教宗極終自難量。猶須略忖",
    "T38n1777_001:0519a08": "幽微顯不思議旨趣。今輒於文前撰五重玄",
    "T38n1777_001:0519a09": "義。",
    "T38n1777_001:0519a10": "[0519a10]  第一釋名 第二出體 第三明宗",
    "T38n1777_001:0519a11": " 第四辨力用 第五判教相",
    "T38n1777_001:0519a12": "[0519a12] 釋此五義即為二。一通釋二別釋。就通釋五",
    "T38n1777_001:0519a13": "重。略為六意。一通標五義名。二辨次第。三引",
    "T38n1777_001:0519a14": "證。四明總別。五約觀心。六對四悉檀。",
    "T38n1777_001:0519a15": "[0519a15] 第一通標五義名者。此經以不思議人法為",
    "T38n1777_001:0519a16": "名。不思議真性解脫為體。不思議佛國因果",
    "T38n1777_001:0519a17": "為宗。不思議權實折伏攝受為用。不思議帶",
    "T38n1777_001:0519a18": "偏顯圓為教相。故今明此經始從如是我聞",
    "T38n1777_001:0519a19": "終乎歡喜奉行皆明不思議也。",
    "T38n1777_001:0519a20": "[0519a20] 第二辨次第者。雖理絕名言非名言無。以設",
    "T38n1777_001:0519a21": "教故於無名之道假名相說。而名以召法法",
    "T38n1777_001:0519a22": "以應名。是以經之指歸蘊在名內。故先標名。",
    "T38n1777_001:0519a23": "夫尋名得理。理即真性解脫。真性解脫即經",
    "T38n1777_001:0519a24": "之體也。故次出體。體不孤致。求之有方。涉行",
    "T38n1777_001:0519a25": "修因。然後致果。故用佛國因果為入理綱宗。",
    "T38n1777_001:0519a26": "提綱目動故次明宗也。行因趣果。得果即能",
    "T38n1777_001:0519a27": "巧用權實折伏攝受利益眾生。故次明用也。",
    "T38n1777_001:0519a28": "聖人設教隨逗機緣。機緣不一。是以教有異",
    "T38n1777_001:0519a29": "同。故次明教相也。",
    "T38n1777_001:0519b01": "[0519b01] 第三引證者。囑累品云。此經名維摩詰所說",
    "T38n1777_001:0519b02": "亦名不可思議解脫法門。此即人法雙題共",
    "T38n1777_001:0519b03": "標名也。觀眾生品云。佛為增上慢人說離婬",
    "T38n1777_001:0519b04": "怒癡名為解脫耳。若無增上慢人佛說婬怒",
    "T38n1777_001:0519b05": "癡性即是解脫。婬怒癡性即不思議真性解",
    "T38n1777_001:0519b06": "脫為體也。又佛國品明。寶積獻蓋請問淨土。",
    "T38n1777_001:0519b07": "佛所演答具說佛國因果。即是明宗也。室外",
    "T38n1777_001:0519b08": "彈訶室內攝受。不思議品云。菩薩住不思議",
    "T38n1777_001:0519b09": "能種種示現神力自在。如龍象蹴蹋非驢所",
    "T38n1777_001:0519b10": "堪。故知此人法權實折伏攝受即經之用也。",
    "T38n1777_001:0519b11": "教相者通明此經與諸經教相有同異。故須",
    "T38n1777_001:0519b12": "判教相也。",
    "T38n1777_001:0519b13": "[0519b13] 第四明總別者。就前五條束為三意。初但標",
    "T38n1777_001:0519b14": "人法此即是總。次開體宗用此即是別。後明",
    "T38n1777_001:0519b15": "教相義兼總別。所以然者。初題人名名總三",
    "T38n1777_001:0519b16": "義。故名為總。今欲分別教門。應須分別體宗",
    "T38n1777_001:0519b17": "用之異。故名為別。人是別總。三義是總別。是",
    "T38n1777_001:0519b18": "則總總於別。別別於總也。所以然者。人名淨",
    "T38n1777_001:0519b19": "無垢稱。淨即真性。真性清淨即是體也。無垢",
    "T38n1777_001:0519b20": "即實慧。實慧因果即是經宗。稱即方便巧能",
    "T38n1777_001:0519b21": "即是經用。引而申之故謂之別也。教相者既",
    "T38n1777_001:0519b22": "通明諸經同異。故義兼總別。此義虛玄恐未",
    "T38n1777_001:0519b23": "明了。今借近喻以暢滯情。譬如人身初受胎",
    "T38n1777_001:0519b24": "報。歌羅邏時即有三法。一命二燸三者心識。迄",
    "T38n1777_001:0519b25": "乎皓首猶存三事。總而為論共受人名。分而",
    "T38n1777_001:0519b26": "言之具有三法。雖復世間之境亦與妙理相",
    "T38n1777_001:0519b27": "應。所以然者。三法成身即況初總。心識為主",
    "T38n1777_001:0519b28": "即況前明體。風命相續即況前明宗。舉止運",
    "T38n1777_001:0519b29": "為即況前明用。人道雖同種性殊別。即況前",
    "T38n1777_001:0519c01": "明教相同異也。類此五法上義可知。問曰。立",
    "T38n1777_001:0519c02": "此五義止明此經復通餘部。答曰。眾家立義",
    "T38n1777_001:0519c03": "厝意不同。今為五重總貫諸典。問曰。諸經教",
    "T38n1777_001:0519c04": "相互有差別。差別之教豈盡同五。答曰。譬如",
    "T38n1777_001:0519c05": "五陰成人人雖不同共稟五陰。又如經首通",
    "T38n1777_001:0519c06": "序五義五義雖同在事別也。",
    "T38n1777_001:0519c07": "[0519c07] 第五約觀心釋五義者。一切萬法本自無名。",
    "T38n1777_001:0519c08": "無名而有名者皆從心起。故心即名也。心為",
    "T38n1777_001:0519c09": "體者。眾生心性即真法性故云體也。心為宗",
    "T38n1777_001:0519c10": "者。此經云。如其心淨即佛土淨。心即宗義也。",
    "T38n1777_001:0519c11": "心為用者。正觀權巧折伏見愛故名用也。心",
    "T38n1777_001:0519c12": "為教者。此經云。弟子眾塵勞隨意之所轉即",
    "T38n1777_001:0519c13": "教相也。問曰。何俟約心釋此五義。答曰。此經",
    "T38n1777_001:0519c14": "問疾品云。諸佛解脫當於眾生心行中求也。",
    "T38n1777_001:0519c15": "故大智論云。佛為學問人從聞求解以樹為",
    "T38n1777_001:0519c16": "喻。為坐禪人從心求道指身為喻。若因樹生",
    "T38n1777_001:0519c17": "解是信行人。從身得悟是法行人。大智度論",
    "T38n1777_001:0519c18": "評云。有慧無多聞是不知實相。譬如大闇中",
    "T38n1777_001:0519c19": "有目無所見。此人專修觀解不尋經論。又云。",
    "T38n1777_001:0519c20": "有多聞無智慧亦不知實相。譬如大明中有",
    "T38n1777_001:0519c21": "燈而無照。此人止尋經論不修觀解。又云。多",
    "T38n1777_001:0519c22": "聞利智慧是所說應受。此人外通經論內觀",
    "T38n1777_001:0519c23": "分明也。又云。無聞無智慧是名人身牛。夫聖",
    "T38n1777_001:0519c24": "人說法深鑒機緣。一音所演隨根曉悟。若無",
    "T38n1777_001:0519c25": "道眼豈可。偏執一端故說法門必須雙舉。庶",
    "T38n1777_001:0519c26": "幾學者了其明闇。問曰。觀心五義與經五義",
    "T38n1777_001:0519c27": "為一為異。答曰。不即不異。問曰。云何名為不",
    "T38n1777_001:0519c28": "即不異。答曰。即理雖同異義有六。一者理即。",
    "T38n1777_001:0519c29": "二名字即。三觀行即。四相似即。五分證真實",
    "T38n1777_001:0520a01": "即。六究竟即也。一理即者此經云。淫怒癡性",
    "T38n1777_001:0520a02": "即是解脫。此是理即義也。二名字即者如大",
    "T38n1777_001:0520a03": "涅槃云。外人舊醫虛妄計涅槃常樂我淨。如",
    "T38n1777_001:0520a04": "蟲食木偶得成字。是蟲不知是字非字。有智",
    "T38n1777_001:0520a05": "之人終不說言是蟲解字。今末世學問坐禪",
    "T38n1777_001:0520a06": "之人聞此大乘方等經說淫怒癡性即是解脫",
    "T38n1777_001:0520a07": "即大涅槃不可復滅。不究深義執此即名謂",
    "T38n1777_001:0520a08": "真解脫。是則同彼舊醫蟲道之過。此是名字",
    "T38n1777_001:0520a09": "即也。三觀行即者。行人精通三觀善識二諦",
    "T38n1777_001:0520a10": "三諦四諦開合不亂。信解分明能知此心即",
    "T38n1777_001:0520a11": "是解脫。願行善巧入五品弟子伏忍之位。此",
    "T38n1777_001:0520a12": "是觀行即也。四相似即者。如鐵輪十信。雖是",
    "T38n1777_001:0520a13": "肉眼名為佛眼。法華經說六根清淨之相是",
    "T38n1777_001:0520a14": "也。此即柔順忍位名相似即也。五分證真實",
    "T38n1777_001:0520a15": "即者。從初發心得無生忍至金剛頂四十一",
    "T38n1777_001:0520a16": "地皆名分證。所以者何。如華嚴經云。初發心",
    "T38n1777_001:0520a17": "時便成正覺。了達諸法真實之性。所有慧身",
    "T38n1777_001:0520a18": "不由他悟。此是分證真實即也。乃至十地等",
    "T38n1777_001:0520a19": "覺皆是分證。但有深淺之殊故有諸地階級",
    "T38n1777_001:0520a20": "也。六究竟即者。即是妙覺一念相應盡不思",
    "T38n1777_001:0520a21": "議實相之境故。法華經云。唯佛與佛乃能究",
    "T38n1777_001:0520a22": "竟諸法實相。又仁王經云。三賢十聖忍中行",
    "T38n1777_001:0520a23": "唯佛一人能盡源。盡源者是究竟即也。此",
    "T38n1777_001:0520a24": "六即者在理非殊。約其行解天人懸絕。豈得",
    "T38n1777_001:0520a25": "聞即便為一概。世間學門坐禪之人若不善",
    "T38n1777_001:0520a26": "解六即之殊多生叨濫。未解謂解未得謂得。",
    "T38n1777_001:0520a27": "墮增上慢起諸過罪。此豈學佛法得意者乎。",
    "T38n1777_001:0520a28": "今舉一可以例諸。一切大乘深經或云眾生",
    "T38n1777_001:0520a29": "即是佛即是大乘即是菩提即是涅槃。如是",
    "T38n1777_001:0520b01": "等明即是悉須用六即。義約一切皆不叨濫",
    "T38n1777_001:0520b02": "也。",
    "T38n1777_001:0520b03": "[0520b03] 第六對四悉檀者復為二意。一以四悉檀對",
    "T38n1777_001:0520b04": "前五義。二略釋四悉檀起觀教之相。一對五",
    "T38n1777_001:0520b05": "義者即為五。一對經名者。名即維摩羅詰。維",
    "T38n1777_001:0520b06": "摩羅詰即是世界悉檀也。二對體者。體即真",
    "T38n1777_001:0520b07": "性解脫。真性解脫即是第一義悉檀也。三對",
    "T38n1777_001:0520b08": "宗者。宗是佛國因果勸修種種淨土之行。即",
    "T38n1777_001:0520b09": "為人悉檀也。四對用者。彈訶折伏此即對治",
    "T38n1777_001:0520b10": "悉檀也。五總對教相者。以四悉檀起諸經教。",
    "T38n1777_001:0520b11": "與此經教有同有異。即是判教相知同異也。",
    "T38n1777_001:0520b12": "二明略用四悉檀起觀教者。夫心源妙絕萬",
    "T38n1777_001:0520b13": "法幽玄。諸佛菩薩若不用悉檀。豈能修三觀",
    "T38n1777_001:0520b14": "而進道。演說教門而度一切。四悉檀起觀教",
    "T38n1777_001:0520b15": "以通此經。略為七意。第一翻釋。第二辨相。第",
    "T38n1777_001:0520b16": "三釋成。第四起三觀。第五起四教。第六起經",
    "T38n1777_001:0520b17": "論。第七起此經教。第一翻釋者。悉檀是外國",
    "T38n1777_001:0520b18": "之語。諸師解釋不同。或言有翻或言無翻。言",
    "T38n1777_001:0520b19": "無翻者。外國有多含之言。此土無有多含之",
    "T38n1777_001:0520b20": "語以翻悉檀。例如修多羅名含五義。此土不",
    "T38n1777_001:0520b21": "的翻也。言有翻者。或翻宗成或翻為墨或翻",
    "T38n1777_001:0520b22": "為印或翻為實或翻為成就究竟。如是異翻",
    "T38n1777_001:0520b23": "非一難可定存。南岳禪師云。此例如大涅槃",
    "T38n1777_001:0520b24": "是胡漢兼攝也。今言悉檀者。悉是隋音。檀是",
    "T38n1777_001:0520b25": "胡語。悉之言遍。檀翻言施。佛以此四法遍施",
    "T38n1777_001:0520b26": "眾生故言悉檀也。第二辨悉檀相者。一世界",
    "T38n1777_001:0520b27": "悉檀。二各各為人悉檀。三對治悉檀。四第一",
    "T38n1777_001:0520b28": "義悉檀。大聖為破外人邪四悉檀故說此四",
    "T38n1777_001:0520b29": "種正四悉檀。說一切大小乘經教也。一世界",
    "T38n1777_001:0520c01": "悉檀者。即是眾生五陰十二入十八界一切",
    "T38n1777_001:0520c02": "諸法名相隔別不同故名世界。外人迷此世",
    "T38n1777_001:0520c03": "界。或計無因緣有世界。或計邪因緣有世界。",
    "T38n1777_001:0520c04": "大聖隨眾生所欲樂聞。為說正因緣世界之",
    "T38n1777_001:0520c05": "法。令眾生得世間正見。即是世間法施故名",
    "T38n1777_001:0520c06": "世界悉檀也。二各各為人悉檀者。大聖觀人",
    "T38n1777_001:0520c07": "心而為說法。人心各各不同故於一事或聽",
    "T38n1777_001:0520c08": "不聽。如經所說雜報業故雜生世間得雜觸雜",
    "T38n1777_001:0520c09": "受。更有破群那經。說無人得觸無人得受。此",
    "T38n1777_001:0520c10": "意正為破執生信增長善根。施諸善法故名",
    "T38n1777_001:0520c11": "各各為人悉檀也。三對治悉檀者。大智論云。",
    "T38n1777_001:0520c12": "有法對治則有。實性則無。對治則有者。即是",
    "T38n1777_001:0520c13": "貪欲多教修不淨觀。瞋恚多教修慈心觀。愚",
    "T38n1777_001:0520c14": "癡多教觀因緣也。佛說對治之法藥遍施眾",
    "T38n1777_001:0520c15": "生。為斷其惡故名對治悉檀也。四第一義悉",
    "T38n1777_001:0520c16": "檀者。大智論明第一義悉檀有二種。一約不",
    "T38n1777_001:0520c17": "可說相明第一義悉檀。二約可說相明第一",
    "T38n1777_001:0520c18": "義悉檀。一約不可說相明第一義悉檀者。即",
    "T38n1777_001:0520c19": "是諸佛辟支佛羅漢所得真實法名第一義悉",
    "T38n1777_001:0520c20": "檀也。故大智論云。言論盡竟心行亦訖。不生",
    "T38n1777_001:0520c21": "不滅法如涅槃。說諸行處名世界。說不行處",
    "T38n1777_001:0520c22": "名第一義。二約可說相辨第一義悉檀相者。",
    "T38n1777_001:0520c23": "如大智論云。一切實一切不實一切亦實亦",
    "T38n1777_001:0520c24": "不實一切非實非不實皆名諸法之實相。佛",
    "T38n1777_001:0520c25": "於如是等處處諸經說第一義悉檀相。此即",
    "T38n1777_001:0520c26": "是一家所明四門入第一義意也。故中論云。",
    "T38n1777_001:0520c27": "若為向道之人聞說四句即入即是諸法實",
    "T38n1777_001:0520c28": "相。若人聞說四句心生取著皆是戲論。問曰。",
    "T38n1777_001:0520c29": "若以生善是為人。斷惡屬對治者。人通善惡。",
    "T38n1777_001:0521a01": "何得定言為人屬生善也。答曰。善隨人來為",
    "T38n1777_001:0521a02": "惑所障。惡是新起不長屬人。是故為人息惡",
    "T38n1777_001:0521a03": "生善。善屬於人。對治斷惡。人則非惡。若人是",
    "T38n1777_001:0521a04": "惡。惡滅人應隨滅。故知惡不屬人。問曰。為人",
    "T38n1777_001:0521a05": "對治俱斷惡生善義既是齊何得分二。答曰。",
    "T38n1777_001:0521a06": "一往雖然。原其正意義則不爾。為人惡新善",
    "T38n1777_001:0521a07": "舊。對治惡舊善新。為人新惡易滅為說便止。",
    "T38n1777_001:0521a08": "宿善深厚自然開發。對治則舊惡難除新善",
    "T38n1777_001:0521a09": "力弱。若不加修對治則惡法不滅也。問曰。此",
    "T38n1777_001:0521a10": "義非次。經說諸惡莫作眾善奉行。答曰。此須",
    "T38n1777_001:0521a11": "得意。為人善厚惡輕。但不作眾惡善自開發。",
    "T38n1777_001:0521a12": "對治惡厚善輕。故須眾善奉行方得離惡也。",
    "T38n1777_001:0521a13": "第三明釋成者。今用四隨釋成四悉檀也。四",
    "T38n1777_001:0521a14": "隨者。一隨樂欲。二隨便宜。三隨對治。四隨第",
    "T38n1777_001:0521a15": "一義。一隨樂欲者即是世界。如智度論云。一",
    "T38n1777_001:0521a16": "切善惡欲為其本。若說四門若事若理但赴",
    "T38n1777_001:0521a17": "欲樂。皆是世界悉檀也。故此經云。先以欲鉤",
    "T38n1777_001:0521a18": "牽後令入佛道。是名世界悉檀也。二隨便宜",
    "T38n1777_001:0521a19": "者即是為人。論云。於一事中或聽不聽。宜即",
    "T38n1777_001:0521a20": "是聽不宜者即不聽也。如金師宜數息觀浣",
    "T38n1777_001:0521a21": "衣宜不淨觀。即是便宜。若說四門若事理。便",
    "T38n1777_001:0521a22": "宜生善。是名為聽。若生不善則是不聽。是名",
    "T38n1777_001:0521a23": "為人悉檀也。三隨對治者即是對治悉檀也。",
    "T38n1777_001:0521a24": "若說四門若事理。的相主對破執著心。是名",
    "T38n1777_001:0521a25": "對治。論云。諸法無常亦是對治。涅槃經明十",
    "T38n1777_001:0521a26": "種對治。謂常無常等皆是對治悉檀也。問曰",
    "T38n1777_001:0521a27": "若說事者可是對治。四門說理云何對治。答",
    "T38n1777_001:0521a28": "曰。雖復說理既不曉悟。為破執著猶屬對治",
    "T38n1777_001:0521a29": "也。四明隨第一義者即是第一義悉檀。若說",
    "T38n1777_001:0521b01": "四門若事若理聞說即悟。皆是第一義悉檀",
    "T38n1777_001:0521b02": "也。故以四隨成四悉檀。問曰。四門說理可是",
    "T38n1777_001:0521b03": "第一義。若說事者云何得是第一義耶。答曰。",
    "T38n1777_001:0521b04": "無問事理聞說即悟。皆是說第一義也。故經",
    "T38n1777_001:0521b05": "云。始從得道到泥洹夜。若說一色一香無非",
    "T38n1777_001:0521b06": "中道。問曰。何故用四隨結成四悉檀通約事",
    "T38n1777_001:0521b07": "理。一事一理云何得通有四義。答曰。如此經",
    "T38n1777_001:0521b08": "偈說。佛以一音演說法。或有恐怖或歡喜。或",
    "T38n1777_001:0521b09": "生厭離或斷疑。斯則神力不共法。生怖畏者",
    "T38n1777_001:0521b10": "即是世界悉檀。知因欲有世界世界如火宅",
    "T38n1777_001:0521b11": "故生怖畏也。或歡喜者即是為人悉檀。發善",
    "T38n1777_001:0521b12": "根得法喜也。或生厭離者即是對治悉檀。厭",
    "T38n1777_001:0521b13": "患煩惱興對治也。或斷疑者即是第一義悉",
    "T38n1777_001:0521b14": "檀也。初入見道第一義諦。正是斷疑之位也。",
    "T38n1777_001:0521b15": "是則隨說一切事理悉成四悉檀也。第四明",
    "T38n1777_001:0521b16": "起三觀者。即是用四悉檀起三觀也。夫至理",
    "T38n1777_001:0521b17": "幽絕。不可以智知。不可以識識。豈修觀行而",
    "T38n1777_001:0521b18": "能契會者哉。自非悉檀之巧妙。豈能用三觀",
    "T38n1777_001:0521b19": "會三諦之理也。今悉檀方便起從因緣假入",
    "T38n1777_001:0521b20": "空觀者世界悉檀。即是知正因緣心所樂法",
    "T38n1777_001:0521b21": "也。若從正因緣以入空。若析若體兩種觀心",
    "T38n1777_001:0521b22": "必須識為人便宜。便宜者若宜修觀即念擇",
    "T38n1777_001:0521b23": "精進喜三覺分起。若宜修止則念除捨定三",
    "T38n1777_001:0521b24": "覺分攝也。是則隨所便宜善心則發也。若心",
    "T38n1777_001:0521b25": "有沈浮之病必須用對治悉檀。若心沈時念",
    "T38n1777_001:0521b26": "擇精進喜三覺為對治。若心浮時念除捨定",
    "T38n1777_001:0521b27": "三覺分為對治也。巧用為人悉檀善根得發。",
    "T38n1777_001:0521b28": "巧用對治悉檀結使則薄。若行人利智善根",
    "T38n1777_001:0521b29": "熟結使煩惱薄。七覺分中隨依一覺恍然如",
    "T38n1777_001:0521c01": "失即住此。研修若觀慧分明即發真見第一",
    "T38n1777_001:0521c02": "義。是名用四悉檀。起從假入空觀成一切智",
    "T38n1777_001:0521c03": "慧眼也。從空入假觀巧用悉檀即得道種智",
    "T38n1777_001:0521c04": "法眼也。中道第一義觀巧用四悉檀即得一",
    "T38n1777_001:0521c05": "切種智佛眼也。第五起四教者。即是於四不",
    "T38n1777_001:0521c06": "可說起四種說法教四種眾生也。此經淨名",
    "T38n1777_001:0521c07": "默然杜口。即是大涅槃經明四不可說意也。",
    "T38n1777_001:0521c08": "四不可說者。一生生不可說。二生不生不可",
    "T38n1777_001:0521c09": "說。三不生生不可說。四不生不生不可說。此",
    "T38n1777_001:0521c10": "即是約心因緣生滅即空即假即中四句不可",
    "T38n1777_001:0521c11": "說也。而得有四說者。皆是悉檀因緣赴四機",
    "T38n1777_001:0521c12": "得有四說也。故大涅槃經云。十因緣法為生",
    "T38n1777_001:0521c13": "作因亦可得說。十因緣法者。無明至有支名",
    "T38n1777_001:0521c14": "十因緣也。若用四悉檀赴此四種。十因緣機",
    "T38n1777_001:0521c15": "於四不可說即有四說之四教也。就此即為",
    "T38n1777_001:0521c16": "四。一明悉檀起三藏教。二明悉檀起通教。三",
    "T38n1777_001:0521c17": "明悉檀起別教。四明悉檀起圓教。一明用四",
    "T38n1777_001:0521c18": "悉檀起三藏教者。佛於生生不可說用四悉",
    "T38n1777_001:0521c19": "檀赴小乘十因緣法所成樂欲小善障重鈍根",
    "T38n1777_001:0521c20": "諸聲聞弟子。說三藏教生滅四諦教諸聲聞",
    "T38n1777_001:0521c21": "及鈍根菩薩也。故法華經云。諸法寂滅相不",
    "T38n1777_001:0521c22": "可以言宣。以方便力故為五比丘說。是名轉",
    "T38n1777_001:0521c23": "法輪也。二明用四悉檀起通教者。佛於生不",
    "T38n1777_001:0521c24": "生不可說用四悉檀赴十因緣法所成三乘根",
    "T38n1777_001:0521c25": "性人。說約幻化無生四諦通教教三乘人也。",
    "T38n1777_001:0521c26": "故大品經云。欲學三乘當學般若。又云。三乘",
    "T38n1777_001:0521c27": "之人同以第一義諦無言說道斷煩惱也。三",
    "T38n1777_001:0521c28": "明用四悉檀起別教者。佛於不生生不可說",
    "T38n1777_001:0521c29": "用四悉檀赴十因緣法成別教根緣。宣說菩",
    "T38n1777_001:0522a01": "薩歷劫修行無量四諦別教教諸菩薩也。四",
    "T38n1777_001:0522a02": "明用四悉檀起圓教者。佛於不生不生不可",
    "T38n1777_001:0522a03": "說用四悉檀赴十因緣法所成圓機。說一實",
    "T38n1777_001:0522a04": "諦無作四諦圓教大乘教大菩薩開佛知見也。",
    "T38n1777_001:0522a05": "第六明起經論者。夫佛法至理不可以言宣。",
    "T38n1777_001:0522a06": "豈存言方語本十二部乎。但十方諸佛為利",
    "T38n1777_001:0522a07": "眾生。皆用悉檀赴緣而起十二部經也。十二",
    "T38n1777_001:0522a08": "部經名義具出悉檀大本。就此即為五意。一",
    "T38n1777_001:0522a09": "明悉檀起十二部經。二明悉檀起八萬四千",
    "T38n1777_001:0522a10": "法藏。三明悉檀起漸頓經教。四明悉檀起大",
    "T38n1777_001:0522a11": "小乘論。五明悉檀起聖說法聖默然。一明四",
    "T38n1777_001:0522a12": "悉檀起十二部經之相者即為四意。一明世",
    "T38n1777_001:0522a13": "界悉檀起十二部經。二明各各為人悉檀起",
    "T38n1777_001:0522a14": "十二部經。三明對治悉檀起十二部經。四明",
    "T38n1777_001:0522a15": "第一義悉檀起十二部經。一明用世界悉檀",
    "T38n1777_001:0522a16": "起十二部經者。若宜聞直說世界。宜直說者。",
    "T38n1777_001:0522a17": "是言教之本用世界悉檀直說世界名相。即",
    "T38n1777_001:0522a18": "是修多羅經。四言五言七言偈重頌說世界。",
    "T38n1777_001:0522a19": "即是祇夜經。記世界眾生未來之事如記鴿",
    "T38n1777_001:0522a20": "雀成佛。即是和伽羅那經。孤起偈說世界不",
    "T38n1777_001:0522a21": "誦長行者。即是伽陀經。無人請問自稱說世",
    "T38n1777_001:0522a22": "界事者。即是優陀那經。為說世界不善因緣",
    "T38n1777_001:0522a23": "而結成戒者。即是尼陀那經。若人不解世界",
    "T38n1777_001:0522a24": "之相如以車乳等為譬喻者。即是阿波陀那",
    "T38n1777_001:0522a25": "經。說本昔世界之事者。即是伊帝越多伽經。",
    "T38n1777_001:0522a26": "說往昔世界受生者。即是闍陀伽經。說世界",
    "T38n1777_001:0522a27": "廣大之事者。即是毘佛略經。說世界未曾有",
    "T38n1777_001:0522a28": "事者。即是阿浮陀達磨經。難問窮覈世界令",
    "T38n1777_001:0522a29": "易解者。即是優波提舍經。此即但約世界悉",
    "T38n1777_001:0522b01": "檀具起十二部經。餘三悉檀各起十二部經。",
    "T38n1777_001:0522b02": "類世界可知。佛用此十二部為言教之本說",
    "T38n1777_001:0522b03": "一切漸頓諸教也。故智度論云。四悉檀攝得",
    "T38n1777_001:0522b04": "十二部經。意在此也。二明四悉檀起八萬四",
    "T38n1777_001:0522b05": "千法藏者。八萬四千法藏名義具出三觀大",
    "T38n1777_001:0522b06": "本。今用四悉檀起八萬四千法藏者即為四",
    "T38n1777_001:0522b07": "別。一者世界悉檀起八萬四千塵勞門。二明",
    "T38n1777_001:0522b08": "各各為人悉檀起八萬四千三昧八萬四千諸",
    "T38n1777_001:0522b09": "陀羅尼也。三對治悉檀起八萬四千對治門",
    "T38n1777_001:0522b10": "對治八萬四千諸煩惱也。四明第一義悉檀",
    "T38n1777_001:0522b11": "起八萬四千法門。亦名八萬四千諸波羅蜜",
    "T38n1777_001:0522b12": "門。門名能通。通至第一義悉檀諸波羅蜜名",
    "T38n1777_001:0522b13": "究竟。第一義悉檀即是究竟也。今言八萬四",
    "T38n1777_001:0522b14": "千法藏者。法語通漫即得含於八萬四千煩",
    "T38n1777_001:0522b15": "惱三昧陀羅尼諸對治門及波羅蜜等法。故",
    "T38n1777_001:0522b16": "名法藏也。故大智論云。是四悉檀攝八萬四",
    "T38n1777_001:0522b17": "千法藏。其義在焉。三明悉檀起頓漸經教者。",
    "T38n1777_001:0522b18": "悉檀既攝十二部經八萬四千法藏。大聖用",
    "T38n1777_001:0522b19": "悉檀赴緣而說頓漸諸經無不成也。即為二",
    "T38n1777_001:0522b20": "意。一正明悉檀起圓頓教。二明悉檀起次第",
    "T38n1777_001:0522b21": "漸圓之教。一悉檀起圓教者。盧舍那佛說華",
    "T38n1777_001:0522b22": "嚴經。正用兩番四悉檀說無量四聖諦無作",
    "T38n1777_001:0522b23": "四實諦。赴別圓二種根性說華嚴經頓教也。",
    "T38n1777_001:0522b24": "二明起漸圓教者。釋迦開漸教但用一番悉",
    "T38n1777_001:0522b25": "檀赴聲聞小根說生滅四諦。起三藏教也。大",
    "T38n1777_001:0522b26": "乘方等有四種根性。用四番悉檀赴緣說四",
    "T38n1777_001:0522b27": "種四聖諦。起諸方等也。摩訶般若經有三種",
    "T38n1777_001:0522b28": "根性。以三番悉檀赴緣說三種四聖諦。起諸",
    "T38n1777_001:0522b29": "般若教也。法華經有一種根性。以一番四悉",
    "T38n1777_001:0522c01": "檀赴緣說無作四一實諦。起法華教也。涅槃",
    "T38n1777_001:0522c02": "經有四種根性而俱歸一理佛性涅槃。用四",
    "T38n1777_001:0522c03": "番悉檀說四種四諦。赴緣起涅槃教也。問曰。",
    "T38n1777_001:0522c04": "涅槃與方等二教何異。答曰。說方等經時。二",
    "T38n1777_001:0522c05": "乘止得前二聖諦不入無量無作二種聖諦。",
    "T38n1777_001:0522c06": "涅槃不爾。二乘及菩薩非止得前二種聖諦。",
    "T38n1777_001:0522c07": "亦通二乘入於無量無作二種聖諦見佛性也。",
    "T38n1777_001:0522c08": "方等諸經者名大集等經也。以集一切佛法",
    "T38n1777_001:0522c09": "故名大集。是大涅槃名名諸佛法界佛性涅",
    "T38n1777_001:0522c10": "槃。含一切佛法也。問曰。智度論云。餘經多說",
    "T38n1777_001:0522c11": "三悉檀。今欲開說第一義悉檀故說是摩訶",
    "T38n1777_001:0522c12": "般若波羅蜜經。若爾者。何得用四悉檀遍起",
    "T38n1777_001:0522c13": "一切漸頓諸經。答曰。三藏教多說三悉檀少",
    "T38n1777_001:0522c14": "說第一義。般若多說第一義少說三悉檀。復",
    "T38n1777_001:0522c15": "次般若雖說三悉檀皆與第一義相應。若說",
    "T38n1777_001:0522c16": "諸大乘方等或合說或別說也。四明悉檀起",
    "T38n1777_001:0522c17": "大小乘論者。地持論云。菩薩入造不顛倒論",
    "T38n1777_001:0522c18": "摩得勒伽。為令正法得久住禪而作論也。菩",
    "T38n1777_001:0522c19": "薩住是禪定。觀佛去世後十因緣法所成眾",
    "T38n1777_001:0522c20": "生根緣大小。用四悉檀赴此根緣作論通經。",
    "T38n1777_001:0522c21": "如天親造十地論。即是用兩番悉檀造十地",
    "T38n1777_001:0522c22": "論通華嚴經也。舍利弗造毘曇。五百羅漢造",
    "T38n1777_001:0522c23": "毘婆沙。用初番悉檀通三藏教生滅四聖諦。",
    "T38n1777_001:0522c24": "見有得道之正意也。如迦旃延造昆勒論。亦",
    "T38n1777_001:0522c25": "是用初番悉檀通三藏教。見空有入道之正",
    "T38n1777_001:0522c26": "意也。如訶黎跋摩亦用初番悉檀造成實論。",
    "T38n1777_001:0522c27": "通三藏教從空入道之正意。故成實論云。故",
    "T38n1777_001:0522c28": "我欲正論三藏中實義。諸成論師言實義所",
    "T38n1777_001:0522c29": "謂空也。龍樹菩薩造正觀論。用四番四悉檀",
    "T38n1777_001:0523a01": "三番正通釋諸摩訶衍三教。一番傍釋三藏",
    "T38n1777_001:0523a02": "生滅因緣教也。彌勒菩薩造地持處論。即是",
    "T38n1777_001:0523a03": "用二番悉檀釋華嚴方等般若諸大乘所明圓",
    "T38n1777_001:0523a04": "別二教也。無著菩薩造攝大乘論亦復如是。",
    "T38n1777_001:0523a05": "龍樹菩薩用三番悉檀造大智度論。釋摩訶",
    "T38n1777_001:0523a06": "般若波羅蜜經。天親菩薩用一番悉檀造法華",
    "T38n1777_001:0523a07": "論。釋法華經。有人言。大涅槃論龍樹天親各",
    "T38n1777_001:0523a08": "造未度此土。懸準可知。如是等一切論無不",
    "T38n1777_001:0523a09": "依四悉檀而造義。問曰。諸論天人所有經書",
    "T38n1777_001:0523a10": "依何而造。答曰。法身菩薩住諸三昧。生人天",
    "T38n1777_001:0523a11": "中為天人師。造論作諸經書。如金光明經云。",
    "T38n1777_001:0523a12": "五神通人作神仙之論。諸梵天王說出欲論。",
    "T38n1777_001:0523a13": "釋提桓因種種善論亦是初番悉檀之方便也。",
    "T38n1777_001:0523a14": "故造立天地經云。寶應聲聞菩薩示號伏犧。",
    "T38n1777_001:0523a15": "以上皇之道來化此國。又清淨法行經說。摩",
    "T38n1777_001:0523a16": "訶迦葉應生振旦示名老子。設無為之教外",
    "T38n1777_001:0523a17": "以治國。修神仙之術內以治身。彼經又云。光",
    "T38n1777_001:0523a18": "淨童子名曰仲尼。為赴機緣亦遊此土。文行",
    "T38n1777_001:0523a19": "誠信定禮。刪詩垂裕後昆。種種諸教此即世",
    "T38n1777_001:0523a20": "界悉檀也。官人以德。賞延于世。即為人悉檀",
    "T38n1777_001:0523a21": "也。叛而伐之。刑故無小。即是對治悉檀。政在",
    "T38n1777_001:0523a22": "清靜。道合天心。人王無上。即是世間第一義",
    "T38n1777_001:0523a23": "悉檀。問曰。世間何得有第一義。答曰。此皆約",
    "T38n1777_001:0523a24": "世界悉檀通明四悉檀。非出世第一義也。問",
    "T38n1777_001:0523a25": "曰。若佛菩薩老子周孔皆是聖人。人教有何",
    "T38n1777_001:0523a26": "差別。答曰。本地不可思議。何可分別。但&#x8FF9;教",
    "T38n1777_001:0523a27": "殊別高下深淺不可一&#x69E9;也。五明悉檀起聖",
    "T38n1777_001:0523a28": "說法聖默然者。如思益經云。佛告諸比丘。汝",
    "T38n1777_001:0523a29": "等當行二事。若聖說法若聖默然。今明以此",
    "T38n1777_001:0523b01": "四不可說有因緣故以四悉檀而為說法。即",
    "T38n1777_001:0523b02": "是聖說。此四種四諦並是三乘聖人證法。非",
    "T38n1777_001:0523b03": "是凡夫之所能知。故不可說也。如為生盲說",
    "T38n1777_001:0523b04": "白色相而彼生盲終不能見。以不見故故不",
    "T38n1777_001:0523b05": "可說。不可說故名聖默然。問曰。聖說法者利",
    "T38n1777_001:0523b06": "益眾生若聖默然有利益不答曰如&#x8107;比丘默",
    "T38n1777_001:0523b07": "然而馬鳴論折如是等相即是利益也問曰聖",
    "T38n1777_001:0523b08": "說法用悉檀起聖默然云何。答曰。默然既於",
    "T38n1777_001:0523b09": "物有利。豈離悉檀也。次歷教明聖說聖默之",
    "T38n1777_001:0523b10": "相者。華嚴二番悉檀赴緣而說無量無作二",
    "T38n1777_001:0523b11": "種聖諦名聖說法。不生生不生不生不可說",
    "T38n1777_001:0523b12": "故名聖默然。三藏教一番悉檀赴緣說生滅",
    "T38n1777_001:0523b13": "四聖諦故名聖說法。生生不可說故即是聖",
    "T38n1777_001:0523b14": "默然。方等四番悉檀赴緣說四番聖諦故名",
    "T38n1777_001:0523b15": "聖說法。生生生不生不生生不生不生不可",
    "T38n1777_001:0523b16": "說故名聖默然。摩訶般若三番悉檀赴緣說",
    "T38n1777_001:0523b17": "三番四聖諦故名聖說法。生不生不生生不",
    "T38n1777_001:0523b18": "生不生不可說故名聖默然。法華一番悉檀",
    "T38n1777_001:0523b19": "赴緣說教名聖說法。不生不生不可說故名",
    "T38n1777_001:0523b20": "聖默然。故法華經云。是法不可示。言辭相寂",
    "T38n1777_001:0523b21": "滅。諸餘眾生類無有能得解。大般涅槃四番",
    "T38n1777_001:0523b22": "悉檀赴緣說四番四聖諦故名聖說。故大涅",
    "T38n1777_001:0523b23": "槃云。說法者諸佛境界。非諸聲聞緣覺所知。",
    "T38n1777_001:0523b24": "生生生不生不生生不生不生不可說故名聖",
    "T38n1777_001:0523b25": "默然故。佛答文殊。如來畢竟不轉法輪。不轉",
    "T38n1777_001:0523b26": "法輪即聖默然也。此淨名經即是大乘方等",
    "T38n1777_001:0523b27": "之教。用四番悉檀赴緣為說名聖說法。四種",
    "T38n1777_001:0523b28": "四諦皆不可說名聖默然。如三十二菩薩用",
    "T38n1777_001:0523b29": "第四番悉檀說一實諦入不二法門名聖說",
    "T38n1777_001:0523c01": "法。四一實諦皆不可說名聖默然。如淨名杜",
    "T38n1777_001:0523c02": "口畢竟無說即是真默然也。問曰。止取不二",
    "T38n1777_001:0523c03": "法門為聖說者。此經餘品應非聖說。答曰。舉",
    "T38n1777_001:0523c04": "一為例。餘則可知。此經畢竟皆不說而說法",
    "T38n1777_001:0523c05": "也。問曰。淨名杜口為聖默然者。身子默然是",
    "T38n1777_001:0523c06": "聖默否。答曰。身子默者亦是聖默。問曰。既同",
    "T38n1777_001:0523c07": "默然何故淨名默然而文殊所歎。身子不說",
    "T38n1777_001:0523c08": "而為天女所訶。答曰。身子是聲聞聖默然。聲",
    "T38n1777_001:0523c09": "聞聖默然者即是思議解脫不可說相。是故",
    "T38n1777_001:0523c10": "身子默然不說也。以思議故是以被訶。若淨",
    "T38n1777_001:0523c11": "名默然即是不思議。不思議解脫故為文殊",
    "T38n1777_001:0523c12": "所歎。問曰。不二之理名之為默。云何分別有",
    "T38n1777_001:0523c13": "二默然。答曰默者是不可說也。一家明義有",
    "T38n1777_001:0523c14": "種種不可說。雖俱言不可說而義有異。今略",
    "T38n1777_001:0523c15": "分別有六種不可說相。一者世間禪定不可",
    "T38n1777_001:0523c16": "說者。若初禪內有覺觀。猶是可說。二禪已上",
    "T38n1777_001:0523c17": "無覺無觀。是不可說。二者外人見心明不可",
    "T38n1777_001:0523c18": "說相者。如長爪梵志云。一切語可轉。一切論",
    "T38n1777_001:0523c19": "可破。一切執可除。是諸法實相何等是性何",
    "T38n1777_001:0523c20": "等是相。于久思惟不得一法可以入心。是不",
    "T38n1777_001:0523c21": "可說也。若類分別一切外人絕言之理。可約",
    "T38n1777_001:0523c22": "此義辨同異也。三者三藏聲聞經辨不可說",
    "T38n1777_001:0523c23": "相者。如大集經歎憍陳如諸法第一義寂然",
    "T38n1777_001:0523c24": "無聲說也。故舍利弗不說解脫之相即其義",
    "T38n1777_001:0523c25": "也。四者明通教不可說者。即是般若所明三",
    "T38n1777_001:0523c26": "乘之人同修般若。用無生真諦無言說道斷",
    "T38n1777_001:0523c27": "煩惱也。五者別教不可說。即據佛性大涅槃",
    "T38n1777_001:0523c28": "不可說也。如為盲人說白色相。智人雖引諸",
    "T38n1777_001:0523c29": "相開曉。而彼生盲終不見白相。此譬佛性不",
    "T38n1777_001:0524a01": "可說也。六者明圓教不可說相。如涅槃經明",
    "T38n1777_001:0524a02": "六不可說相也。此乃淨名杜口之意耳。不可",
    "T38n1777_001:0524a03": "說者。一往雖同。解其義趣實不相混。末代坐",
    "T38n1777_001:0524a04": "禪聽講於此不了。聞不可說便生混亂。此即",
    "T38n1777_001:0524a05": "鎮頭迦羅二果難分別也。若別此義。身子淨",
    "T38n1777_001:0524a06": "名尚不為類。外道凡夫豈為等乎。第七悉檀",
    "T38n1777_001:0524a07": "起此經者即為三別。一起室外。二起入室。三",
    "T38n1777_001:0524a08": "起出室。一明室外。用四番悉檀起四種佛國。",
    "T38n1777_001:0524a09": "即是佛國品也。亦得兼起通別二序。用前兩",
    "T38n1777_001:0524a10": "番悉檀起方便品。次三番悉檀起弟子品。次",
    "T38n1777_001:0524a11": "後一番悉檀起菩薩品。二明入室六品。三番",
    "T38n1777_001:0524a12": "悉檀起問疾品。後一番悉檀起不思議解脫",
    "T38n1777_001:0524a13": "品。第二番悉檀起觀眾生品。大意與涅槃明",
    "T38n1777_001:0524a14": "四真諦意同。第三番悉檀起佛道品。第四番",
    "T38n1777_001:0524a15": "悉檀起不二法門及香積品。三明出室正說",
    "T38n1777_001:0524a16": "兩品。用四番悉檀起菩薩行品見阿&#x95A6;佛品",
    "T38n1777_001:0524a17": "也。流通法供養品屬累品還因四番悉檀通",
    "T38n1777_001:0524a18": "之也。問曰。室內明六品。何故但以三番悉檀",
    "T38n1777_001:0524a19": "起。未入室四品出室四品何故皆以四番悉",
    "T38n1777_001:0524a20": "檀起。答曰。室內但明摩訶衍義。室外兼明三",
    "T38n1777_001:0524a21": "藏義也。問曰。三藏義何故在室外。答曰。以小",
    "T38n1777_001:0524a22": "隔大。猶處門外止宿草菴。問曰。三藏既不入",
    "T38n1777_001:0524a23": "摩訶衍可在室外。餘三番何意亦在室外說。",
    "T38n1777_001:0524a24": "答曰。不思議析伏攝受出入無閡也。故法華",
    "T38n1777_001:0524a25": "云。出入息利乃遍他國。問曰。摩訶衍法可得",
    "T38n1777_001:0524a26": "出入自在無閡。聲聞之法以小隔大。何得前",
    "T38n1777_001:0524a27": "後說也。答曰。如法華經云。過此已後心相體",
    "T38n1777_001:0524a28": "信入出無難。立經五義用四悉檀之意是也。"
}