{
    "T46n1924_003:0653b02": "大乘止觀法門卷第三",
    "T46n1924_003:0653b04": "南嶽思大禪師曲授心要",
    "T46n1924_003:0653b05": "次明何故依止。問曰。何故依止此心修止",
    "T46n1924_003:0653b06": "觀。答曰。以此心是一切法根本故。若法依",
    "T46n1924_003:0653b07": "本則難破壞。是故依止此心修止觀也人",
    "T46n1924_003:0653b08": "若不依止此心修於止觀則不得成。何以",
    "T46n1924_003:0653b09": "故。以從本以來未有一法心外得建立故。又",
    "T46n1924_003:0653b10": "此心體本性具足寂用二義。為欲熏彼二義",
    "T46n1924_003:0653b11": "令顯現故。何以故。以其非熏不顯故。顯何所",
    "T46n1924_003:0653b12": "用。謂自利利他故。有如是因緣故。依此心修",
    "T46n1924_003:0653b13": "止觀也。問曰。何謂心體寂用二義。答曰。心體",
    "T46n1924_003:0653b14": "平等離一切相。即是寂義。體具違順二用。即",
    "T46n1924_003:0653b15": "是用義。是故修習止行即能除滅虛妄紛動。",
    "T46n1924_003:0653b16": "令此心體寂靜離相。即為自利。修習觀行令",
    "T46n1924_003:0653b17": "此心用顯現繁興。即為利他。問曰。修止觀者",
    "T46n1924_003:0653b18": "為除生死。若令顯現繁興此即轉增流浪。答",
    "T46n1924_003:0653b19": "曰。不然。但除其病而不除法。病在執情不在",
    "T46n1924_003:0653b20": "大用。是故熾然六道權現無間。即是違用顯",
    "T46n1924_003:0653b21": "現。而復畢竟清淨不為世染。智慧照明故相",
    "T46n1924_003:0653b22": "好圓備。身心安住勝妙境界。具足一切諸佛",
    "T46n1924_003:0653b23": "功德。即是順用顯現也。此明止觀依止中何",
    "T46n1924_003:0653b24": "故依止竟。次明以何依止。就中復有三門差",
    "T46n1924_003:0653b25": "別。一明以何依止體狀。二明破小乘人執。三",
    "T46n1924_003:0653b26": "明破大乘人執。初明以何依止體狀者。問曰。",
    "T46n1924_003:0653b27": "以何依止此心修止觀。答曰。以意識依止此",
    "T46n1924_003:0653b28": "心修行止觀也。此義云何謂以意識能知名",
    "T46n1924_003:0653b29": "義故。聞說一切諸法自性寂靜本來無相。但",
    "T46n1924_003:0653c01": "以虛妄因緣故有諸法。然虛妄法有即非有。",
    "T46n1924_003:0653c02": "唯一真心亦無別真相可取。聞此說已。方便",
    "T46n1924_003:0653c03": "修習知法本寂唯是一心。然此意識如此解",
    "T46n1924_003:0653c04": "時。念念熏於本識增益解性之力。解性增已",
    "T46n1924_003:0653c05": "更起意識。轉復明利知法如實久久熏心。故",
    "T46n1924_003:0653c06": "解性圓明照己體。本唯真寂意識即息。爾時",
    "T46n1924_003:0653c07": "本識轉成無分別智。亦名證智。以是因緣故。",
    "T46n1924_003:0653c08": "以意識依止真心修止行也。是故論言。以依",
    "T46n1924_003:0653c09": "本覺故有不覺。依不覺故而有妄心。能知名",
    "T46n1924_003:0653c10": "義為說本覺。故得始覺即同本覺。如實不有",
    "T46n1924_003:0653c11": "始覺之異也。問曰。上來唯言淨心真心。今言",
    "T46n1924_003:0653c12": "本識意有何異答曰。本識阿梨耶識。和合",
    "T46n1924_003:0653c13": "識。種子識。果報識等。皆是一體異名。上共不",
    "T46n1924_003:0653c14": "共相中。已明真如與阿梨耶同異之義。今更",
    "T46n1924_003:0653c15": "為汝重說。謂真心是體。本識是相。六七等識",
    "T46n1924_003:0653c16": "是用。如似水為體。流為相。波為用。類此可",
    "T46n1924_003:0653c17": "知。是故論云。不生不滅與生滅和合說名阿",
    "T46n1924_003:0653c18": "梨耶識。即本識也。以與生死作本故名為本。",
    "T46n1924_003:0653c19": "是故論云。以種子時阿梨耶識與一切法作",
    "T46n1924_003:0653c20": "根本種子故。即其義也。又復經云。自性清淨",
    "T46n1924_003:0653c21": "心。復言。彼心為煩惱所染。此明真心。雖復體",
    "T46n1924_003:0653c22": "具淨性。而復體具染性故。而為煩惱所染。以",
    "T46n1924_003:0653c23": "此論之。明知就體偏據一性說為淨心。就相",
    "T46n1924_003:0653c24": "與染事和合說為本識。以是義故上來就體",
    "T46n1924_003:0653c25": "性以明。今就事相說。亦無所妨。問曰。熏本識",
    "T46n1924_003:0653c26": "時即熏真心以不。答曰。觸流之時即觸於水。",
    "T46n1924_003:0653c27": "是故向言增益解性者。即是益於真心性淨",
    "T46n1924_003:0653c28": "之力也。是故論云。阿梨耶識有二分。一者覺。",
    "T46n1924_003:0653c29": "二者不覺。覺即是淨心。不覺即是無明。此二",
    "T46n1924_003:0654a01": "和合說為本識。是故道淨心時更無別有",
    "T46n1924_003:0654a02": "阿梨耶。道阿梨耶時更無別有淨心。但以體",
    "T46n1924_003:0654a03": "相義別故。有此二名之異。問曰。云何以意識",
    "T46n1924_003:0654a04": "依止淨心修觀行。答曰。以意識知名義故。",
    "T46n1924_003:0654a05": "聞說真心之體。雖復寂靜而以熏習因緣故。",
    "T46n1924_003:0654a06": "性依熏起顯現世間出世間法。以聞此說故。",
    "T46n1924_003:0654a07": "雖由止行知一切法畢竟無相。而復即知性",
    "T46n1924_003:0654a08": "依熏起顯現諸法不無虛相。但諸凡惑無明",
    "T46n1924_003:0654a09": "覆意識。故不知諸法唯是心作。似有非有虛",
    "T46n1924_003:0654a10": "相無實。以不知故流轉生死。受種種苦。是故",
    "T46n1924_003:0654a11": "我當教彼知法如實。以是因緣即起慈悲。乃",
    "T46n1924_003:0654a12": "至具行四攝六度等行。如是觀時意識亦念",
    "T46n1924_003:0654a13": "念熏心。令成六度四攝慈悲等種子。復不令",
    "T46n1924_003:0654a14": "心識為止所沒。即是用義漸顯現也。以久久",
    "T46n1924_003:0654a15": "熏故真心作用之性。究竟圓興法界德備。三",
    "T46n1924_003:0654a16": "身攝化普門示現。以是因緣以意識依止淨",
    "T46n1924_003:0654a17": "心修觀行也。次明破小乘人執。問曰。但以意",
    "T46n1924_003:0654a18": "識修習止觀豈不成耶。何故要須依止淨",
    "T46n1924_003:0654a19": "心答曰。意識無體。唯以淨心為體。是故要須",
    "T46n1924_003:0654a20": "依止。又復意識念念生滅前非其後。若不以",
    "T46n1924_003:0654a21": "淨心為依止者。雖修諸行無轉勝義。何以",
    "T46n1924_003:0654a22": "故。以其前念非後念故。如前人聞法後人未",
    "T46n1924_003:0654a23": "聞。後人若聞無勝前人之義。何以故。俱始一",
    "T46n1924_003:0654a24": "遍聞故。意識亦爾。前後兩異前雖曾聞隨念",
    "T46n1924_003:0654a25": "即滅。後若重聞亦不增勝。何以故。前後二念",
    "T46n1924_003:0654a26": "俱始一遍聞故。又復如似前人學得甲字後",
    "T46n1924_003:0654a27": "已命終。後人更學乙字。即唯解乙字不識甲",
    "T46n1924_003:0654a28": "字。何以故。前後人異故。意識亦爾。前滅後生",
    "T46n1924_003:0654a29": "不相逐及。是故不得所修增廣。若以淨心為",
    "T46n1924_003:0654b01": "體。意識念念引所思修熏淨心性。性依熏",
    "T46n1924_003:0654b02": "起以成種子。前念念滅後念起時。即與前念",
    "T46n1924_003:0654b03": "所修種子和合而起。是故更修彼法即勝於前",
    "T46n1924_003:0654b04": "一念。如是念念轉勝。是故所修成就若不久",
    "T46n1924_003:0654b05": "熏尚自種子力劣。便則廢失所修不成。何況",
    "T46n1924_003:0654b06": "全無依止。直莫前後相熏而得成就也。以",
    "T46n1924_003:0654b07": "是因緣唯用意識不假依止。無有是處。問曰。",
    "T46n1924_003:0654b08": "小乘法中不明有本識。何得所聞所思皆得",
    "T46n1924_003:0654b09": "成就。答曰。博地凡夫乃至聞教畜生等。有",
    "T46n1924_003:0654b10": "所修習得成者。尚由本識為體故成。何況二",
    "T46n1924_003:0654b11": "乘。但彼自不知此義非彼不假淨心也。問曰。",
    "T46n1924_003:0654b12": "不聞教畜生。豈無淨心為體。答曰。造作癡",
    "T46n1924_003:0654b13": "業尤重。熏心起報亦即極鈍。雖有黠慧之",
    "T46n1924_003:0654b14": "性及有宿生黠慧種子。但以現報所障故。",
    "T46n1924_003:0654b15": "不得有用。故不聞教非是無淨心也。次明破",
    "T46n1924_003:0654b16": "大乘人執。問曰。但用淨心修行止觀即足。",
    "T46n1924_003:0654b17": "何用意識為。答曰。已如上說。由意識能知名",
    "T46n1924_003:0654b18": "義。能滅境界。能熏本識。令惑滅解成故須意",
    "T46n1924_003:0654b19": "識也。問曰。淨心自性寂靜即名為止。自體",
    "T46n1924_003:0654b20": "照明即名為觀。彼意識名義及以境界體性",
    "T46n1924_003:0654b21": "非有。何論意識尋名知義滅自心境界耶。答",
    "T46n1924_003:0654b22": "曰。若就心體而論實自如此但無始已來為",
    "T46n1924_003:0654b23": "無明妄想熏故。不覺自動顯現諸法。若不方",
    "T46n1924_003:0654b24": "便尋名知義依義修行。觀知境界有即非有",
    "T46n1924_003:0654b25": "者。何由可得寂靜照明之用。問曰。淨心自知",
    "T46n1924_003:0654b26": "己性本寂即當念息。何用意識為。答曰。淨心",
    "T46n1924_003:0654b27": "無二。復為無明所覆故。不得自知本寂。要為",
    "T46n1924_003:0654b28": "無塵智熏無明盡滅。方得念息。問曰。但息於",
    "T46n1924_003:0654b29": "念心即寂照。何故要須智熏寂照始現。答曰。",
    "T46n1924_003:0654c01": "若無無塵智熏心裡。無明終不可滅。無明",
    "T46n1924_003:0654c02": "不滅念即叵息。問曰。我今不觀境界。不念名",
    "T46n1924_003:0654c03": "義。證心寂慮泯然絕相。豈非心體寂照真如",
    "T46n1924_003:0654c04": "三昧。答曰。汝證心時。為心自證。為由他證。",
    "T46n1924_003:0654c05": "為證於他。若心自證即是不由功用而得寂",
    "T46n1924_003:0654c06": "靜。若爾一切眾生皆不作心求於寂靜。亦應",
    "T46n1924_003:0654c07": "心住。若言非是自然而證。蓋由心自作意",
    "T46n1924_003:0654c08": "自證名為自證者。作意即是意識。即有能所",
    "T46n1924_003:0654c09": "即名為他。云何得成心自證也若非他證。但",
    "T46n1924_003:0654c10": "心自止故名自證者。若不作意即無能所。云",
    "T46n1924_003:0654c11": "何能使心證。若當作意即是意識即是他證。",
    "T46n1924_003:0654c12": "若言眾生體實皆證。但由妄想不知體證。故",
    "T46n1924_003:0654c13": "有其念能知心體本性證寂。不念諸法故念",
    "T46n1924_003:0654c14": "即自息。即是真如三昧者。為是意識能知本",
    "T46n1924_003:0654c15": "寂。為是淨心能知本寂。若是淨心自知本寂",
    "T46n1924_003:0654c16": "不念諸法者。一切眾生皆有淨心。應悉自知",
    "T46n1924_003:0654c17": "本寂。故自息滅妄識。自然而得真如三昧。",
    "T46n1924_003:0654c18": "以不修不得故知淨心不得名自知也。若言",
    "T46n1924_003:0654c19": "意識能知淨心本證即自息滅。故但是意識",
    "T46n1924_003:0654c20": "自滅非是意識能證淨心。是故說言。心自證",
    "T46n1924_003:0654c21": "者意識知心本證之時為見淨心。故知本證",
    "T46n1924_003:0654c22": "為不見淨心能知證也。若言不見淨心能知",
    "T46n1924_003:0654c23": "證者。不見佛心應知佛證。若見淨心故知證",
    "T46n1924_003:0654c24": "者。淨心即是可見之相。云何論言心真如者",
    "T46n1924_003:0654c25": "離心緣相。又復經言。非識所能識亦非心境",
    "T46n1924_003:0654c26": "界。以此驗之。定知意識不見心也。以見與不",
    "T46n1924_003:0654c27": "見無有道理知心本寂故。設使心體本證妄",
    "T46n1924_003:0654c28": "念之心不可息也。若言妄識雖不見淨心。而",
    "T46n1924_003:0654c29": "依經教知心本寂故能知之。智熏於淨心令",
    "T46n1924_003:0655a01": "心自知本證。即不起後念名為自證者。汝依",
    "T46n1924_003:0655a02": "經教知心本寂之時。為作寂相而知。為不作",
    "T46n1924_003:0655a03": "寂相而知。若作寂相而知者。妄想之相云",
    "T46n1924_003:0655a04": "何名寂。若不作相即心無所繫便更馳散。若",
    "T46n1924_003:0655a05": "言作意不令馳散者。即有所緣。既有所緣即",
    "T46n1924_003:0655a06": "還有相。云何得言不作相也。若言七識能見",
    "T46n1924_003:0655a07": "淨心。故知心本寂。知已熏心。令心自知本證",
    "T46n1924_003:0655a08": "故不起後念。即名為自證者。是亦不然何以",
    "T46n1924_003:0655a09": "故。以七識是我執識故。不能見心本寂。又復",
    "T46n1924_003:0655a10": "若為能緣之所緣者。即非淨心。如上心體狀",
    "T46n1924_003:0655a11": "中已說。既所緣非實。故熏心還生妄念也。以",
    "T46n1924_003:0655a12": "是義故無有道理。淨心自證不起後念也。若",
    "T46n1924_003:0655a13": "言由他證者。是亦不然。何以故。心體自寂靜",
    "T46n1924_003:0655a14": "故。但以有六七識等名之為他。由有此他故",
    "T46n1924_003:0655a15": "說他心不證。是故乃可證他。何須以他證心",
    "T46n1924_003:0655a16": "也。若言心體雖復本寂。但以無始無明妄念",
    "T46n1924_003:0655a17": "熏故。有此妄念習氣在於心中。是故心體亦",
    "T46n1924_003:0655a18": "不證寂。故須他證者。何等方便能除心中習",
    "T46n1924_003:0655a19": "氣令心證也。若言更不起新念。故不熏益彼",
    "T46n1924_003:0655a20": "習氣。彼即自滅者。彼未滅間有何所以不起",
    "T46n1924_003:0655a21": "新念也。若無別法為對治者。彼諸習氣法應",
    "T46n1924_003:0655a22": "起念。若起念者更益彼力也。以是義故。由他",
    "T46n1924_003:0655a23": "所證亦無道理。若言不須用他證心但證於",
    "T46n1924_003:0655a24": "他。以他證故習氣自滅者。是亦不然。他既",
    "T46n1924_003:0655a25": "有習氣為根本。故念念常起。若不先除彼習",
    "T46n1924_003:0655a26": "氣種子者。妄念何由可證也。又復淨心無有",
    "T46n1924_003:0655a27": "道理能證於他。若能證他者。一切眾生皆有",
    "T46n1924_003:0655a28": "淨心。應悉自然除於妄念也。若言妄念前後",
    "T46n1924_003:0655a29": "自相抑止。久久即息故名為證他者。為前止",
    "T46n1924_003:0655b01": "後為後止前若言前念止後念者。前在之時",
    "T46n1924_003:0655b02": "後識未生後若起時前念已謝不相逐及。云",
    "T46n1924_003:0655b03": "何能止。若言後念止前念者。亦復如是不相",
    "T46n1924_003:0655b04": "逐及。云何能止。若前念起時即自嫌起。嫌",
    "T46n1924_003:0655b05": "起之心熏於本識令不起後念者。心不自見。",
    "T46n1924_003:0655b06": "云何自嫌。若後念嫌前故。能嫌之心熏於本",
    "T46n1924_003:0655b07": "識令不更起後念者。能嫌之心嫌前心時為知",
    "T46n1924_003:0655b08": "前心是空故嫌。為不知是空故嫌。若知是空",
    "T46n1924_003:0655b09": "即是無塵智也。汝云何言不須此智。又若知",
    "T46n1924_003:0655b10": "是空則應不嫌。若不知前念空者。此心即是",
    "T46n1924_003:0655b11": "無明。何以故。以其前念實空而不能知故。又",
    "T46n1924_003:0655b12": "復不知前念空故。執有實念而生嫌心即是",
    "T46n1924_003:0655b13": "妄想。何以故。以其於空妄起實有想故。此能",
    "T46n1924_003:0655b14": "嫌之心既是無明妄想故。即是動法復言熏",
    "T46n1924_003:0655b15": "心。此乃亦增不覺。重更益動生起之識。於",
    "T46n1924_003:0655b16": "是雲興而言能令後念不起者。蓋是夢中之",
    "T46n1924_003:0655b17": "夢未惺覺也。故作斯說彷彿不睡者。必應不",
    "T46n1924_003:0655b18": "言如此。又復若言不作心念諸法故念不起",
    "T46n1924_003:0655b19": "者。為淨心不作心念。為是意識不作心念。",
    "T46n1924_003:0655b20": "若是淨心不作心念者。本來何因作心念法。",
    "T46n1924_003:0655b21": "今忽何因不念法也。若是意識不念法者。意",
    "T46n1924_003:0655b22": "識即是其念。若言意識不作心念法者。為對",
    "T46n1924_003:0655b23": "見法塵而不念。為不對見法塵而不念。為",
    "T46n1924_003:0655b24": "對而不見而不念。為全不對塵名為不念。",
    "T46n1924_003:0655b25": "若不對塵云何說為意識。何以故。以識者必",
    "T46n1924_003:0655b26": "識所識故。若對而不見即是頑瞽之法。若見",
    "T46n1924_003:0655b27": "而不念為何所因而得不念。為知空故所以",
    "T46n1924_003:0655b28": "不念。謂為有故所以不念。若知是空是",
    "T46n1924_003:0655b29": "無塵之智。對而不見見而不念。二俱無妨。何",
    "T46n1924_003:0655c01": "故汝言不須此智。若謂為有即不能不念。又",
    "T46n1924_003:0655c02": "復謂有之時即已是念。又復謂為有故。即是",
    "T46n1924_003:0655c03": "無明妄想而復不念。譬如怯人閉目入闇道",
    "T46n1924_003:0655c04": "理開眼而入。唯有外闇倒生怕怖閉目而入。",
    "T46n1924_003:0655c05": "內外俱黑反謂安隱。此亦如是。念前法時唯",
    "T46n1924_003:0655c06": "有迷境無明而生。嫌心不念之時心境俱闇。",
    "T46n1924_003:0655c07": "反謂為善。又復若不作意念法心則馳散。若",
    "T46n1924_003:0655c08": "作意不念諸法。作意即是亂動非寂靜法。云",
    "T46n1924_003:0655c09": "何得名證心也。但以專心在此不念故。即以",
    "T46n1924_003:0655c10": "此不念為境。意識為此境所繫故。於餘境界",
    "T46n1924_003:0655c11": "無容攀緣。是故惑者不知此事。便謂於諸法",
    "T46n1924_003:0655c12": "無復攀緣。遂更深生寶玩將為真法。是以策",
    "T46n1924_003:0655c13": "意相續不休。以晝夜久習熟故。不須作意自",
    "T46n1924_003:0655c14": "然而進。但不覺生滅常流剎那恒起。起復不",
    "T46n1924_003:0655c15": "知無明妄想未遣一毫。又不解自身居在何",
    "T46n1924_003:0655c16": "位。便言我心寂住。應是真如三昧。作如是計",
    "T46n1924_003:0655c17": "者且好不識分量也。雖然但以專心一境故。",
    "T46n1924_003:0655c18": "亦是一家止法。遠與無塵之智為基。近與猨",
    "T46n1924_003:0655c19": "猴之躁為鎖。比彼攀緣五欲游戲六根者。此",
    "T46n1924_003:0655c20": "即百千萬倍為殊為勝。但非心體寂照真如三",
    "T46n1924_003:0655c21": "昧耳。是故行者為而不執即是漸法門。若欲",
    "T46n1924_003:0655c22": "成就出世之道必藉無塵之智也。此明止觀",
    "T46n1924_003:0655c23": "依止中以何依止竟。上標五番建立中第一",
    "T46n1924_003:0655c24": "止觀依止訖。次明止觀境界者謂三自性",
    "T46n1924_003:0655c25": "法。就中復作兩番分別。一總明三性。二別明",
    "T46n1924_003:0655c26": "三性。所言總明三性者。謂出障真如及佛淨",
    "T46n1924_003:0655c27": "德悉名真實性。在障之真與染和合名阿梨",
    "T46n1924_003:0655c28": "耶識。此即是依地性六識七識妄想分別悉",
    "T46n1924_003:0655c29": "名分別性。此是大位之說也。所言別明三性",
    "T46n1924_003:0656a01": "者。初辨真實性。就中復有兩種一者有垢淨",
    "T46n1924_003:0656a02": "心以為真實性。二者無垢淨心以為真實性。",
    "T46n1924_003:0656a03": "所言有垢淨心者。即是眾生之體實事染之",
    "T46n1924_003:0656a04": "本性。具足違用依熏變現。故言有垢。而復",
    "T46n1924_003:0656a05": "體包淨用自性無染。能熏之垢本空。所現之",
    "T46n1924_003:0656a06": "相常寂。復稱為淨。故言有垢淨心也。所言無",
    "T46n1924_003:0656a07": "垢淨心者。即是諸佛之體性淨德之本實。雖",
    "T46n1924_003:0656a08": "具法爾違用之性。染熏息故事染永泯。復備",
    "T46n1924_003:0656a09": "自性順用之能。淨熏滿故事淨德顯。故言無",
    "T46n1924_003:0656a10": "垢。雖從熏顯。性淨之用非增。假遣昏雲。體照",
    "T46n1924_003:0656a11": "之功本具。復稱淨也。故言無垢淨心。然依熏",
    "T46n1924_003:0656a12": "約用。故有有垢無垢之殊。就體談真。本無無",
    "T46n1924_003:0656a13": "染有染之異。即是平等實性。大總法門。故言",
    "T46n1924_003:0656a14": "真實性。問曰。既言有垢淨。亦應稱無垢染。答",
    "T46n1924_003:0656a15": "曰。亦有此義。諸佛違用即是無垢染。但為令",
    "T46n1924_003:0656a16": "眾生捨染欣淨。是故不彰也。二明依他性者",
    "T46n1924_003:0656a17": "亦有二種。一者淨分依他性。二者染分依他",
    "T46n1924_003:0656a18": "性。清淨分依他性者。即彼真如體。具染淨",
    "T46n1924_003:0656a19": "二性之用。但得無漏淨法所熏。故事染之功",
    "T46n1924_003:0656a20": "斯盡。名為清淨。即復依彼淨業所熏。故性",
    "T46n1924_003:0656a21": "淨之用顯現。故名依他。所現即是所證三",
    "T46n1924_003:0656a22": "身淨土。一切自利利他之德是也。問曰。性染",
    "T46n1924_003:0656a23": "之用何謂由染熏滅故不起生死。雖然成佛",
    "T46n1924_003:0656a24": "之後此性豈全無用。答曰。此性雖為無漏所",
    "T46n1924_003:0656a25": "熏故不起生死。但由發心已來。悲願之力熏",
    "T46n1924_003:0656a26": "習故。復為可化之机為緣熏示違之用亦得",
    "T46n1924_003:0656a27": "顯現。所謂現同六道示有三毒權受苦報應從",
    "T46n1924_003:0656a28": "死滅等。即是清淨分別性法。問曰。既從染性",
    "T46n1924_003:0656a29": "而起云何名為清淨分。答曰。但由是佛德故。",
    "T46n1924_003:0656b01": "以佛望於眾生故。名此德以為清淨。若偏據",
    "T46n1924_003:0656b02": "佛德之中論染淨者。此德實是示違染用。問",
    "T46n1924_003:0656b03": "曰。既言依他性法。云何名為分別性。答曰。",
    "T46n1924_003:0656b04": "此德依於悲願所熏起故。即是依他性法。若",
    "T46n1924_003:0656b05": "將此德對緣施化。即名分別性法也。問曰。無",
    "T46n1924_003:0656b06": "垢真實性。與清淨依他性竟有何異。答曰。無",
    "T46n1924_003:0656b07": "垢真實性者體顯離障為義。即是體也。清淨",
    "T46n1924_003:0656b08": "依他性者。能隨熏力淨德差別起現為事。即",
    "T46n1924_003:0656b09": "是相也。清淨分別性者。對緣施設為能。即是",
    "T46n1924_003:0656b10": "用也。所言染濁依他性者。即彼淨心雖體具",
    "T46n1924_003:0656b11": "違順二用之性。但為分別性中所有無明染",
    "T46n1924_003:0656b12": "法所熏故。性違之用依熏變現虛狀等法。所",
    "T46n1924_003:0656b13": "謂流轉生死輪迴六趣。故言染濁依他性法",
    "T46n1924_003:0656b14": "也。問曰。性順之用未有淨業所熏。故不得顯",
    "T46n1924_003:0656b15": "現。雖然在於生死之中豈全無用耶。答曰。",
    "T46n1924_003:0656b16": "雖未為無漏熏故淨德不現。但為諸佛同體",
    "T46n1924_003:0656b17": "智力所護念故。修人天善遇善知識漸發道",
    "T46n1924_003:0656b18": "心。即是性淨之用也。問曰。一切眾生皆具性",
    "T46n1924_003:0656b19": "淨等為諸佛所護。何因發心先後復有發不",
    "T46n1924_003:0656b20": "發。答曰。無始已來造業差別。輕重不同先後",
    "T46n1924_003:0656b21": "不一。罪垢輕者蒙佛智力。罪垢重者有力不",
    "T46n1924_003:0656b22": "蒙。問曰。罪垢重者性淨之用豈全無能。答",
    "T46n1924_003:0656b23": "曰。但有性淨之體不壞。以垢重故更不有能",
    "T46n1924_003:0656b24": "也。問曰。上言凡聖之體皆具順違二性。但由",
    "T46n1924_003:0656b25": "染淨熏力有現不現。何故諸佛淨熏滿足而",
    "T46n1924_003:0656b26": "不妨示違之用有力。凡夫染業尤重而全使",
    "T46n1924_003:0656b27": "性順之用無能也。若以染重故性淨無能。亦",
    "T46n1924_003:0656b28": "應淨滿故染用無力。既淨滿而有示違之功。",
    "T46n1924_003:0656b29": "定知染重亦有性順之用。答曰。諸佛有大悲",
    "T46n1924_003:0656c01": "大願之熏。故性違起法界之染德。能令机感",
    "T46n1924_003:0656c02": "斯見。眾生無厭凡欣聖之習。故性順匿無邊",
    "T46n1924_003:0656c03": "之淨用。不使諸佛同鑑無淨器可鑑。故大聖",
    "T46n1924_003:0656c04": "捨之以表知机有染德可見故。下凡尋之明",
    "T46n1924_003:0656c05": "可化也。是故淨滿不妨有於染德。染重不",
    "T46n1924_003:0656c06": "得有於淨用。三明分別性者。亦有二種。一",
    "T46n1924_003:0656c07": "者清淨分別性。二者染濁分別性。所言清淨",
    "T46n1924_003:0656c08": "分別性者。即彼清淨依他性法中。所有利他",
    "T46n1924_003:0656c09": "之德。對彼內證無分別智故。悉名分別所謂",
    "T46n1924_003:0656c10": "一切種智能知世諦種種差別。乃至一切眾",
    "T46n1924_003:0656c11": "生心心數法無不盡知。及以示現五通三輪",
    "T46n1924_003:0656c12": "之相。應化六道四生之形。乃至依於內證之",
    "T46n1924_003:0656c13": "慧。起彼教用之智。說己所得示於未聞。如斯",
    "T46n1924_003:0656c14": "等事悉名清淨分別性法。此義云何。謂雖起",
    "T46n1924_003:0656c15": "無邊之事。而復畢竟不為世染不作功用。自",
    "T46n1924_003:0656c16": "然成辦故言清淨。即此清淨之覺隨境異用",
    "T46n1924_003:0656c17": "故言分別。又復對緣攝化令他清淨。攝益之",
    "T46n1924_003:0656c18": "德為他分別故言清淨分別性也。所言染濁",
    "T46n1924_003:0656c19": "分別性法者。即彼染濁依他性中。虛狀法內",
    "T46n1924_003:0656c20": "有於似色似識似塵等法。何故皆名為似。以",
    "T46n1924_003:0656c21": "皆一心依熏所現故。但是心相似法。非實故",
    "T46n1924_003:0656c22": "名為似。由此似識一念起現之時。即與似塵",
    "T46n1924_003:0656c23": "俱起。故當起之時即不知似塵似色等是心",
    "T46n1924_003:0656c24": "所作虛相無實。以不知故即妄分別執虛為",
    "T46n1924_003:0656c25": "實。以妄執故境從心轉皆成實事。即是今時",
    "T46n1924_003:0656c26": "凡夫所見之事。如此執時。即念念熏心還成",
    "T46n1924_003:0656c27": "依他性。於上還執復成分別性。如是念念虛",
    "T46n1924_003:0656c28": "妄互相生也。問曰。分別之性與依他性既迭",
    "T46n1924_003:0656c29": "互相生竟。有何別。答曰。依他性法者。心性",
    "T46n1924_003:0657a01": "依熏故起。但是心相體虛無實。分別性法者。",
    "T46n1924_003:0657a02": "以無明故不知依他之法是虛。即妄執以為",
    "T46n1924_003:0657a03": "實事。是故雖無異體相生而虛實有殊。故言",
    "T46n1924_003:0657a04": "分別性法也。更有一義。以明三性。就心體",
    "T46n1924_003:0657a05": "平等名真實性。心體為染淨所繫依。隨染淨",
    "T46n1924_003:0657a06": "二法名依他性。所現虛相果報名分別性。又",
    "T46n1924_003:0657a07": "復更有一義。就依他性中即分別為三性。一",
    "T46n1924_003:0657a08": "者淨分。謂在染之真即名真實性。二者不淨",
    "T46n1924_003:0657a09": "分。謂染法習氣種子及虛相果報即是分別性。",
    "T46n1924_003:0657a10": "二性和合無二即是依他性也。問曰。似識妄",
    "T46n1924_003:0657a11": "分別時。為是意識總能分別六塵。為六識各",
    "T46n1924_003:0657a12": "各自分別一塵。答曰。五識見塵時各與意識",
    "T46n1924_003:0657a13": "俱時而起。如眼識見似色時。即是一意識",
    "T46n1924_003:0657a14": "俱時。分別妄執也。餘識亦如是。是故意識總",
    "T46n1924_003:0657a15": "能分別妄執六塵五識。但能得五塵不生分",
    "T46n1924_003:0657a16": "別妄執。問曰。妄執五塵為實者。為是五意",
    "T46n1924_003:0657a17": "識。為是第六意識。答曰。大乘中不明五意",
    "T46n1924_003:0657a18": "識與第六別。但能分別者悉名意識。上來",
    "T46n1924_003:0657a19": "是明第二止觀所觀境界竟。次明第三止",
    "T46n1924_003:0657a20": "觀體狀。就中復有二番明義。一就染濁三性",
    "T46n1924_003:0657a21": "以明止觀體狀。二就清淨三性以明止觀體",
    "T46n1924_003:0657a22": "狀。初就染濁三性中復作三門分別。一依分",
    "T46n1924_003:0657a23": "別性以明。二約依他性以顯三對真實性以",
    "T46n1924_003:0657a24": "示。對分別性以明止觀體狀者。先從觀入止。",
    "T46n1924_003:0657a25": "所言觀者。當觀五陰及外六塵。隨一一法悉",
    "T46n1924_003:0657a26": "作是念。我今所見此法謂為實有形質堅礙",
    "T46n1924_003:0657a27": "本來如是者。但是意識有果時無明故。不知",
    "T46n1924_003:0657a28": "此法是虛。以不知法是虛故。即起妄想執以",
    "T46n1924_003:0657a29": "為實。是故今時意裡確然將作實事。復當念",
    "T46n1924_003:0657b01": "言。無始已來由執實故。於一切境界起貪瞋",
    "T46n1924_003:0657b02": "癡。造種種業招生感死。莫能自出。作此解者。",
    "T46n1924_003:0657b03": "即名觀門。非此觀已復作此念。我今既知由",
    "T46n1924_003:0657b04": "無明妄想。非實謂實故流轉生死。今復云何",
    "T46n1924_003:0657b05": "仍欲信此癡妄之心。是故違之彊觀諸法。唯",
    "T46n1924_003:0657b06": "是心相虛狀無實。猶如小兒愛鏡中像謂是",
    "T46n1924_003:0657b07": "實人。然此鏡像體性無實。但由小兒心自謂",
    "T46n1924_003:0657b08": "實。謂實之時即無實也。我今亦爾。以迷妄",
    "T46n1924_003:0657b09": "故非實謂實。設使意裡確然執為實時。即",
    "T46n1924_003:0657b10": "是無實。猶如想心所見境界無有實事也。復",
    "T46n1924_003:0657b11": "當觀此。能觀之心亦無實念。但以癡妄謂有",
    "T46n1924_003:0657b12": "實念。道理即無實也。如是次第以後念破前",
    "T46n1924_003:0657b13": "念。猶如夢中所有憶念思量之心無有實念",
    "T46n1924_003:0657b14": "也。作此解故執心止息。即名從觀入止也。復",
    "T46n1924_003:0657b15": "有知諸法無實。故反觀本自謂為實時。但是",
    "T46n1924_003:0657b16": "無明妄想即名從止起觀。若從此止徑入依",
    "T46n1924_003:0657b17": "他性觀者。即名從止入觀。次明依他性中止",
    "T46n1924_003:0657b18": "觀體狀者。亦先從觀入止。所言觀者。謂因前",
    "T46n1924_003:0657b19": "分別性中止行知法無實故。此中即解一切五",
    "T46n1924_003:0657b20": "陰六塵。隨一一法悉皆心作。但有虛相猶如",
    "T46n1924_003:0657b21": "想心所見似有境界其體是虛。作此解者即",
    "T46n1924_003:0657b22": "名為觀。作此觀已復作是念。此等虛法。但以",
    "T46n1924_003:0657b23": "無明妄想妄業熏心故。心似所熏之法顯現。",
    "T46n1924_003:0657b24": "猶如熱病因緣眼中自現空華。然此華體相",
    "T46n1924_003:0657b25": "有即非有不生不滅。我今所見虛法亦復如",
    "T46n1924_003:0657b26": "是。唯一心所現有即非有。本自無生今即無",
    "T46n1924_003:0657b27": "滅。如是緣心遣心知相本無。故虛相之執即",
    "T46n1924_003:0657b28": "滅。即名從觀入止。既知諸法有即非有。而復",
    "T46n1924_003:0657b29": "知。不妨非有。而有似有顯現即名從止起觀。",
    "T46n1924_003:0657c01": "若從此止行徑入真實性觀者。此即名從",
    "T46n1924_003:0657c02": "止入觀也。次明第三真實性中止觀體狀者。",
    "T46n1924_003:0657c03": "亦先從觀入止。所言觀者。因前依他性中止",
    "T46n1924_003:0657c04": "行。知一切法有即非有故。所以此中即知一",
    "T46n1924_003:0657c05": "切法本來唯心心外無法。復作是念。既言心",
    "T46n1924_003:0657c06": "外無法。唯有一心。此心之相何者是也。為無",
    "T46n1924_003:0657c07": "前二性故。即將此無以為心耶。為異彼無外",
    "T46n1924_003:0657c08": "別有淨心耶。作此念時即名為觀。即復念",
    "T46n1924_003:0657c09": "言。無是無法對有而生。有尚本來不有。何有",
    "T46n1924_003:0657c10": "無法以為淨心。又復無法為四句。攝淨心即",
    "T46n1924_003:0657c11": "離四句。何得以此無法為淨心也。作此念時",
    "T46n1924_003:0657c12": "執無之心。即滅則名為止。又從此止更入觀",
    "T46n1924_003:0657c13": "門。觀於淨心作如是念。二性之無既非是心",
    "T46n1924_003:0657c14": "者。更有何法以為淨心。又復此心為可見",
    "T46n1924_003:0657c15": "耶。為不可見耶。為可念耶。為不可念耶。作此",
    "T46n1924_003:0657c16": "分別時即名為觀。即復念言心外無法。何有",
    "T46n1924_003:0657c17": "能見此心者。何有能念此心者。若更緣念此",
    "T46n1924_003:0657c18": "心即成境界。即有能緣所緣。即是心外有智",
    "T46n1924_003:0657c19": "能觀此心何名為如。又復我覓心之心體唯",
    "T46n1924_003:0657c20": "是淨心。何有異法可緣可念也。但以妄想習",
    "T46n1924_003:0657c21": "氣故。自生分別。分別之相有即非有。體唯淨",
    "T46n1924_003:0657c22": "心。又復設使分別即知正是淨心分別也。喻",
    "T46n1924_003:0657c23": "如眼見空華。聞言華是眼作有即非有唯有",
    "T46n1924_003:0657c24": "自眼。聞此語已。知華本無不著於華。反更開",
    "T46n1924_003:0657c25": "眼自覓己眼竟不能見。復謂種種眼根是己",
    "T46n1924_003:0657c26": "家眼。何以故。以不知能覓之眼即是所覓眼",
    "T46n1924_003:0657c27": "故。若能知華本無眼外無法。唯有自眼不須",
    "T46n1924_003:0657c28": "更覓於眼者。即不以眼覓眼。行者亦爾。聞言",
    "T46n1924_003:0657c29": "心外無法唯有一心。故即使不念外法。但以",
    "T46n1924_003:0658a01": "妄想習氣故更生分別覓於淨心。是故當知。",
    "T46n1924_003:0658a02": "能覓淨心者。即是淨心。設使應生分別亦即",
    "T46n1924_003:0658a03": "是淨心。而淨心之體常無分別。作此解者。名",
    "T46n1924_003:0658a04": "為隨順真如。亦得名為止門。久久修習無明",
    "T46n1924_003:0658a05": "妄想習氣盡故。念即自息名證真如。亦無異",
    "T46n1924_003:0658a06": "法來證。但如息波入水。即名此真如為大寂",
    "T46n1924_003:0658a07": "靜止門。復以發心已來觀門方便及以悲願",
    "T46n1924_003:0658a08": "熏習力故。即於定中興起大用。或從定起若",
    "T46n1924_003:0658a09": "念若見若心若境。種種差別。即是真如用義",
    "T46n1924_003:0658a10": "也。此名從止起觀。又復熾然分別而常體寂。",
    "T46n1924_003:0658a11": "雖常體寂而即緣起分別。此名止觀雙行。上",
    "T46n1924_003:0658a12": "來三番明止觀二門。當知觀門即能成立。三",
    "T46n1924_003:0658a13": "性緣起為有。止門即能除滅。三性得入三無",
    "T46n1924_003:0658a14": "性。入三無性者。謂除分別性入無相性。除依",
    "T46n1924_003:0658a15": "他性入無生性。除真實性入無性性。就真實",
    "T46n1924_003:0658a16": "性中所以有四番明止觀者。但此窮深之處",
    "T46n1924_003:0658a17": "微妙難知。是故前示妄空非實。除妄空以明",
    "T46n1924_003:0658a18": "止。即是無性性。次一顯即偽是真。息異執以",
    "T46n1924_003:0658a19": "辨寂。即是無真性。是故無性性。或名無無",
    "T46n1924_003:0658a20": "性。或云無真性也。第三一重止觀者。即是",
    "T46n1924_003:0658a21": "根本真如三昧。最後第四一重止觀者。即是",
    "T46n1924_003:0658a22": "雙現前也。又復行者。若利机深識則不須從",
    "T46n1924_003:0658a23": "第一分別性修。但徑依第二依他性修。此依",
    "T46n1924_003:0658a24": "他性亦得名分別性。以具有二性義也。若不",
    "T46n1924_003:0658a25": "能如是者。即須次第從第一性修。然後依第",
    "T46n1924_003:0658a26": "二性修。依次而進也。終不得越前二性徑依",
    "T46n1924_003:0658a27": "第三性修也。又復雖是初行。不妨念念之中",
    "T46n1924_003:0658a28": "三番並學資成第三番也。問曰。既言真實性",
    "T46n1924_003:0658a29": "法有何可除。若可除者即非真實。答曰。執二",
    "T46n1924_003:0658b01": "無以為真實性者即須除之。故曰無無性妄",
    "T46n1924_003:0658b02": "智分別淨心。謂為可觀者亦須息此分別異",
    "T46n1924_003:0658b03": "相。示其無別真性可得分別。故言無真性。但",
    "T46n1924_003:0658b04": "除此等於真性上橫執之真。非謂除滅真如",
    "T46n1924_003:0658b05": "之體。復更有譬喻。能顯三性止觀二門。今當",
    "T46n1924_003:0658b06": "說之。譬如手巾本來無兔。真實性法亦復如",
    "T46n1924_003:0658b07": "是。唯一淨心自性離相也。加以幻力巾似兔",
    "T46n1924_003:0658b08": "現。依他性法亦復如是。妄熏真性現六道相",
    "T46n1924_003:0658b09": "也。愚小無知謂兔為實。分別性法亦復如",
    "T46n1924_003:0658b10": "是。意識迷妄執虛為實。是故經言。一切法如",
    "T46n1924_003:0658b11": "幻。此喻三性觀門也。若知此兔依巾似有唯",
    "T46n1924_003:0658b12": "虛無實。無相性智亦復如是。能知諸法依心",
    "T46n1924_003:0658b13": "似有唯是虛狀。無實相性也。若知虛兔之",
    "T46n1924_003:0658b14": "相唯是手巾。巾上之兔有即非有本來不生。",
    "T46n1924_003:0658b15": "無生性智亦復如是。能知虛相唯是真心。心",
    "T46n1924_003:0658b16": "所現相有即非有。自性無生也。若知手巾本",
    "T46n1924_003:0658b17": "來是有。不將無兔以為手巾。無性性。智亦復",
    "T46n1924_003:0658b18": "如是。能知淨心本性自有。不以二性之無為",
    "T46n1924_003:0658b19": "真實性。此即喻三無性止門也。是故若欲捨",
    "T46n1924_003:0658b20": "離世諦當修止門入三無性。若欲不壞緣起",
    "T46n1924_003:0658b21": "建立世諦。當修觀門解知三性。若不修觀門",
    "T46n1924_003:0658b22": "即不知世諦所以緣起。若不修止門即不知",
    "T46n1924_003:0658b23": "真諦所以常寂。若不修觀門便不知真即是",
    "T46n1924_003:0658b24": "俗。若不修止門即不知俗即是真。以是義故。",
    "T46n1924_003:0658b25": "須依幻喻通達三性三無性。如幻喻能通達",
    "T46n1924_003:0658b26": "三性三無性。其餘夢化。影像。水月。陽焰。乾",
    "T46n1924_003:0658b27": "城。餓鬼等喻。但是依實起虛執虛為實者。悉",
    "T46n1924_003:0658b28": "喻三性。類以可知。若直以此等諸喻依實起",
    "T46n1924_003:0658b29": "虛故。偏喻依他性亦得也。但虛體是實即可",
    "T46n1924_003:0658c01": "喻真實性。虛隨執轉即可喻分別性。是故此",
    "T46n1924_003:0658c02": "等諸喻通譬三性。解此喻法次第無相即可",
    "T46n1924_003:0658c03": "喻三無性也。又更分別夢喻以顯三性三無",
    "T46n1924_003:0658c04": "性。譬如凡夫慣習諸法故即於夢中心現諸",
    "T46n1924_003:0658c05": "法。依他性法亦復如是。由無始已來果時無",
    "T46n1924_003:0658c06": "明及以妄想熏習真實性故。真心依熏現於",
    "T46n1924_003:0658c07": "虛相果報也。彼夢裡人為睡蓋所覆故。不能",
    "T46n1924_003:0658c08": "自知己身他身皆是夢心所作。即便執為實",
    "T46n1924_003:0658c09": "事。是故夢裡自他種種受用得成。分別性法",
    "T46n1924_003:0658c10": "亦復如是。意識為果時無明所迷。故不知自",
    "T46n1924_003:0658c11": "他。咸是真心依熏所作。便即妄執為實。是",
    "T46n1924_003:0658c12": "故自他種種受用得成也。是以經言。是身如",
    "T46n1924_003:0658c13": "夢為虛妄見。虛者即是依他性。妄者即是分",
    "T46n1924_003:0658c14": "別性。此即緣起三性為觀門也。然此夢中所",
    "T46n1924_003:0658c15": "執為實者。但是夢心之相本無有實。分別性",
    "T46n1924_003:0658c16": "法亦復如是。但是虛想從心所起本來無實。",
    "T46n1924_003:0658c17": "即是無相性也。又彼夢中虛相。有即非有。唯",
    "T46n1924_003:0658c18": "是夢心更無餘法。依他性法亦復如是。自他",
    "T46n1924_003:0658c19": "虛相。有即非有。唯是本識更無餘法。即是無",
    "T46n1924_003:0658c20": "生性也。又彼夢心即是本時覺心。但由睡眠",
    "T46n1924_003:0658c21": "因緣故名為夢心。夢心之外無別覺心可得。",
    "T46n1924_003:0658c22": "真實性法亦復如是。平等無二。但以無明染",
    "T46n1924_003:0658c23": "法熏習因緣故。與染和合名為本識。然實本",
    "T46n1924_003:0658c24": "識之外無別真心可得。即是無性性法。此即",
    "T46n1924_003:0658c25": "除滅三性為止門也。以是喻故。三性三無性",
    "T46n1924_003:0658c26": "即可顯了。此明止觀體狀中約染濁三性。以",
    "T46n1924_003:0658c27": "明止觀體狀竟。次明清淨三性中止觀體狀。",
    "T46n1924_003:0658c28": "就中亦有三番。一明分別性中止觀體狀。二",
    "T46n1924_003:0658c29": "明依他性中止觀體狀。三明真實性中止觀體",
    "T46n1924_003:0659a01": "狀。第一分別性中止觀體狀者。謂知一切諸",
    "T46n1924_003:0659a02": "佛菩薩所有色身。及以音聲大悲大願。依報",
    "T46n1924_003:0659a03": "眾具殊形六道變化施設。乃至金軀現滅舍",
    "T46n1924_003:0659a04": "利分頒泥木彫圖表彰處所。及以經教威儀",
    "T46n1924_003:0659a05": "住持等法。但能利益眾生者。當知皆由大悲",
    "T46n1924_003:0659a06": "大願之熏。及以眾生机感之力。因緣具足",
    "T46n1924_003:0659a07": "熏淨心。故心性依熏顯現斯事。是故唯是真",
    "T46n1924_003:0659a08": "性緣起之能道理即無實也。但諸眾生有無",
    "T46n1924_003:0659a09": "明妄想故。曲見不虛。行者但能觀察。知此曲",
    "T46n1924_003:0659a10": "見執心。是無明妄想者即名為觀。以知此見",
    "T46n1924_003:0659a11": "是迷妄故。強作心意觀知無實唯是自心所",
    "T46n1924_003:0659a12": "作。如是知故實執止息即名為止。此是分別",
    "T46n1924_003:0659a13": "性中從觀入止也。◎",
    "T46n1924_003:0659a14": "大乘止觀法門卷第三"
}