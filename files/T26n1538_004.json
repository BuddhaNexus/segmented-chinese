{
    "T26n1538_004:0521b10": "施設論卷第四",
    "T26n1538_004:0521b12": "譯經三藏朝散大夫試光祿卿",
    "T26n1538_004:0521b13": "光梵大師賜紫沙門臣惟淨等",
    "T26n1538_004:0521b14": "奉　詔譯",
    "T26n1538_004:0521b15": "對法大論中因施設門第六之二",
    "T26n1538_004:0521b16": "論中問曰：有何所因而能了知正覺世尊於",
    "T26n1538_004:0521b17": "諸眾生大悲超勝：答：世尊為見世間眾生染",
    "T26n1538_004:0521b18": "煩惱病、煩惱逼迫，種種煩惱而生損害，無救",
    "T26n1538_004:0521b19": "無歸、無所趣向。以如是因故，世尊不久乃成",
    "T26n1538_004:0521b20": "正覺，為諸眾生而作救度，是故大悲超勝。",
    "T26n1538_004:0521b21": "又問：何因菩薩入慈心定時，而菩薩身火不",
    "T26n1538_004:0521b22": "能燒、水不能溺、刀杖不傷、毒不能害，復無",
    "T26n1538_004:0521b23": "中間趣滅？答：無惱害定，無定所入。無彼無惱",
    "T26n1538_004:0521b24": "害觸亦無，不同分心趣滅。以如是因故，菩薩",
    "T26n1538_004:0521b25": "入慈心定時，水火刀杖毒不能害，復無中間",
    "T26n1538_004:0521b26": "趣滅。",
    "T26n1538_004:0521b27": "又問：何因入無想定及滅盡定時，水火刀杖",
    "T26n1538_004:0521b28": "毒不能害，復無中間趣滅？答：無惱害定，無定",
    "T26n1538_004:0521b29": "所入，亦無無惱害之觸、無心趣滅。由此因故，",
    "T26n1538_004:0521c01": "其事如是。",
    "T26n1538_004:0521c02": "又問：何因菩薩在母胎時，而菩薩母不為水",
    "T26n1538_004:0521c03": "火刀杖毒所惱害，亦無中間趣滅。答：菩薩大",
    "T26n1538_004:0521c04": "威力故。以其菩薩勝力，令菩薩母無諸惱",
    "T26n1538_004:0521c05": "害。",
    "T26n1538_004:0521c06": "又問：何因菩薩之身無水火刀杖毒所惱害，",
    "T26n1538_004:0521c07": "亦無中間趣滅。答：菩薩於一切眾生中而得",
    "T26n1538_004:0521c08": "最勝，設於同等類中亦復最勝。",
    "T26n1538_004:0521c09": "又問：何因彼焰摩王身，無水火刀杖等害，",
    "T26n1538_004:0521c10": "亦無中間趣滅？答：焰摩王者，於焰摩界眾生",
    "T26n1538_004:0521c11": "類中而得最勝。由此因故，其事如是。",
    "T26n1538_004:0521c12": "又問：何因愛囉嚩拏象王及善住象王，身無",
    "T26n1538_004:0521c13": "水火刀杖等害，亦無中間趣滅。答：彼於傍生",
    "T26n1538_004:0521c14": "類中而得最勝，出諸趣類。由此因故，其事如",
    "T26n1538_004:0521c15": "最。",
    "T26n1538_004:0521c16": "又問：何因地獄趣中諸眾生類受極苦楚，而",
    "T26n1538_004:0521c17": "無中間趣滅。答：業報熾然故，以其苦受業報",
    "T26n1538_004:0521c18": "未盡。由此因故，其事如是。",
    "T26n1538_004:0521c19": "對法大論中因施設門第七",
    "T26n1538_004:0521c20": "復次一時佛在舍衛國，告苾芻眾言：「苾芻當",
    "T26n1538_004:0521c21": "知，有三種法，為內垢染、內含藏、內怨惡。何",
    "T26n1538_004:0521c22": "等為三？謂貪、瞋、癡。諸苾芻，此中云何名內垢",
    "T26n1538_004:0521c23": "染、內含藏、內怨惡？謂若有人，惡友所作，侵他",
    "T26n1538_004:0521c24": "受用及諸種類，乃至害命。以其貪愛增盛，於",
    "T26n1538_004:0521c25": "身口意廣行諸惡。行諸惡已，由此因緣，身壞",
    "T26n1538_004:0521c26": "命終墮於惡趣地獄中。生瞋、癡亦然。諸苾芻，",
    "T26n1538_004:0521c27": "是故貪、瞋、癡法，名內垢染、內含藏、內怨惡。」",
    "T26n1538_004:0521c28": "世尊善逝如是說已。",
    "T26n1538_004:0521c29": "復次總略而說頌曰：",
    "T26n1538_004:0522a01": "「不能了知貪愛法，　　於貪愛法不諦觀，",
    "T26n1538_004:0522a02": "　是人與其貪愛俱，　　彼即入於黑暗處。",
    "T26n1538_004:0522a03": "　貪染之人無義利，　　由貪染心生愛著，",
    "T26n1538_004:0522a04": "　中間生起怖畏心，　　當知彼人不覺了。",
    "T26n1538_004:0522a05": "　若能斷除於貪愛，　　彼即愛塵不能染，",
    "T26n1538_004:0522a06": "　由其貪愛不轉時，　　如蓮不住於渧水。",
    "T26n1538_004:0522a07": "　不能了知瞋恚法，　　於瞋恚法不諦觀，",
    "T26n1538_004:0522a08": "　是人與其瞋恚俱，　　彼即入於黑暗處。",
    "T26n1538_004:0522a09": "　瞋恚之人無義利，　　由瞋恚心生過失，",
    "T26n1538_004:0522a10": "　中間生起怖畏心，　　當知彼人不覺了。",
    "T26n1538_004:0522a11": "　若能斷除於瞋恚，　　即於瞋境不生瞋，",
    "T26n1538_004:0522a12": "　由其瞋法墜墮時，　　如彼果熟而自落。",
    "T26n1538_004:0522a13": "　不能了知癡冥法，　　於癡冥法不諦觀，",
    "T26n1538_004:0522a14": "　是人與其癡冥俱，　　彼即入於黑暗處。",
    "T26n1538_004:0522a15": "　癡冥之人無義利，　　由癡暗心故癡迷，",
    "T26n1538_004:0522a16": "　中間生起怖畏心，　　當知彼人不覺了。",
    "T26n1538_004:0522a17": "　若能斷除癡冥者，　　不為癡境所癡迷，",
    "T26n1538_004:0522a18": "　彼癡冥法若破時，　　其猶日光破諸暗。",
    "T26n1538_004:0522a19": "　若能了知此三法，　　決定不墮於惡趣，",
    "T26n1538_004:0522a20": "　如斷多羅大樹心，　　彼所斷已不復生。",
    "T26n1538_004:0522a21": "　是故貪法及瞋法，　　癡等三法皆離著，",
    "T26n1538_004:0522a22": "　行人明慧發生時，　　即能盡於苦邊際。」",
    "T26n1538_004:0522a23": "又問：何因有極貪者？答：謂若有人於貪不善",
    "T26n1538_004:0522a24": "根中近習修作，於無貪善根中不近習修作。",
    "T26n1538_004:0522a25": "於其欲想、欲因、欲尋而乃近習亦復修作，於",
    "T26n1538_004:0522a26": "出離想、出離因、出離尋不能修作。於諸世間",
    "T26n1538_004:0522a27": "莊嚴受用，以愛著心勤行修作，於不莊嚴受",
    "T26n1538_004:0522a28": "用不勤修作。於諸善法所應作處而不能作，",
    "T26n1538_004:0522a29": "復不思惟、不修三摩地行，不能守護諸根隱",
    "T26n1538_004:0522b01": "密之門，食不知量，初夜後夜常不睡眠勤行",
    "T26n1538_004:0522b02": "諸惡，不修奢摩他、毘鉢舍那，於不如理作意",
    "T26n1538_004:0522b03": "中而乃修作。此等之人，故極貪愛。至謝滅",
    "T26n1538_004:0522b04": "已當復云何？謂作歌舞倡伎戲笑之人，及為",
    "T26n1538_004:0522b05": "女人。設得生天，即生欲界天中。由此因故，其",
    "T26n1538_004:0522b06": "事如是。",
    "T26n1538_004:0522b07": "又問：何因有極瞋者？答：謂若有人於瞋不善",
    "T26n1538_004:0522b08": "根中近習修作，於無瞋善根中不近習修作，",
    "T26n1538_004:0522b09": "於其瞋想、瞋因、瞋尋而乃近習亦復修作，於",
    "T26n1538_004:0522b10": "不瞋想、不瞋因、不瞋尋不能修作。於非處起",
    "T26n1538_004:0522b11": "瞋勤行修作，於慈心三摩地不能修作。於殺",
    "T26n1538_004:0522b12": "害事勤行修作，於不殺害事不能修作。於彼",
    "T26n1538_004:0522b13": "諸根隱密之門不能守護，食不知量，初夜後",
    "T26n1538_004:0522b14": "夜常不睡眠勤行諸惡，不修奢摩他、毘鉢舍",
    "T26n1538_004:0522b15": "那，於不如理作意中而乃修作。此等之人，",
    "T26n1538_004:0522b16": "故極瞋恚。至謝滅已，當復云何？謂作蝎蜂、三",
    "T26n1538_004:0522b17": "目蟲、百足蟲等。由此因故，其事如是。",
    "T26n1538_004:0522b18": "又問：何因有極癡者？答：謂若有人於癡不",
    "T26n1538_004:0522b19": "善根中近習修作，於無癡善根中不近習修",
    "T26n1538_004:0522b20": "作。於其害想、害因、害尋而乃近習亦復修作，",
    "T26n1538_004:0522b21": "於不害想、不害因、不害尋不能修作。於諸見",
    "T26n1538_004:0522b22": "中而常修作，及於怪異不祥等事亦復修作。",
    "T26n1538_004:0522b23": "由是緣故，而不能於緣生法門內心伺察，不",
    "T26n1538_004:0522b24": "能於五取蘊中諦觀生滅無常之行，所謂此法",
    "T26n1538_004:0522b25": "是色所成、是色所集、從色所滅。如是受想行",
    "T26n1538_004:0522b26": "識所成，是識所集、從識所滅。此人於諸根隱",
    "T26n1538_004:0522b27": "密之門不能守護，食不知量，初夜後夜常不",
    "T26n1538_004:0522b28": "睡眠勤行諸惡，不修奢摩他、毘鉢舍那，於不",
    "T26n1538_004:0522b29": "如理作意中而乃修作。此等之人，故極癡冥。",
    "T26n1538_004:0522c01": "至謝滅已，當復云何，謂作象馬駝驢、羊鹿牛",
    "T26n1538_004:0522c02": "及猪等。由此因故，其事如是。",
    "T26n1538_004:0522c03": "又問：何因有不極貪者？答：謂若有人於無貪",
    "T26n1538_004:0522c04": "善根中近習修作，於貪不善根中不近習",
    "T26n1538_004:0522c05": "修作。於出離想、出離因、出離尋而乃近習亦",
    "T26n1538_004:0522c06": "復修作，於其欲想、欲因、欲尋不勤修作。於諸",
    "T26n1538_004:0522c07": "世間不莊嚴受用勤行修作，於莊嚴受用不",
    "T26n1538_004:0522c08": "勤修作。於諸善法常所思惟，於三摩地勤行",
    "T26n1538_004:0522c09": "修作，於不善法而不修作。守護諸根隱密之",
    "T26n1538_004:0522c10": "門，飲食知量，初夜後夜常不睡眠勤行諸",
    "T26n1538_004:0522c11": "善，修奢摩他，毘鉢舍那，於如理作意中勤行",
    "T26n1538_004:0522c12": "修作，於不如理作意中而不修作。此等之人，",
    "T26n1538_004:0522c13": "不極貪愛。至謝滅已，當復云何？謂作仙人及",
    "T26n1538_004:0522c14": "出家人、諸長者等，或生色界天中。由此因故，",
    "T26n1538_004:0522c15": "其事如是。",
    "T26n1538_004:0522c16": "又問：何因有不極瞋者：答：謂若有人於無瞋",
    "T26n1538_004:0522c17": "善根中近習修作，於瞋不善根中不近習修",
    "T26n1538_004:0522c18": "作。於無瞋想、無瞋因、無瞋尋而乃近習亦復",
    "T26n1538_004:0522c19": "修作，於其瞋想、瞋因、瞋尋不勤修作。常修慈",
    "T26n1538_004:0522c20": "心三摩地行，於非處起瞋而亦不作。於不害",
    "T26n1538_004:0522c21": "法勤行修作，於損害法而不修作。守護諸",
    "T26n1538_004:0522c22": "根隱密之門，飲食知量，初夜後夜常不睡眠",
    "T26n1538_004:0522c23": "勤行諸善，修奢摩他、毘鉢舍那，於如理作意",
    "T26n1538_004:0522c24": "中勤行修作，於不如理作意中而不修作。此",
    "T26n1538_004:0522c25": "等之人，不極瞋恚。至滅謝已，當復云何？謂作",
    "T26n1538_004:0522c26": "仙人及出家人、諸長者等，或生色界天中。由",
    "T26n1538_004:0522c27": "此因故，其事如是。",
    "T26n1538_004:0522c28": "又問：何因有不極癡者？答：謂若有人於無",
    "T26n1538_004:0522c29": "癡善根中近習修作，於癡不善根中不近習修",
    "T26n1538_004:0523a01": "作。於無害想、無害因、無害尋而乃近習亦復",
    "T26n1538_004:0523a02": "修作，於諸見中及怪異不祥等事悉不修作。",
    "T26n1538_004:0523a03": "以是緣故，而於緣生法門內心伺察，於五取",
    "T26n1538_004:0523a04": "蘊中諦觀生滅無常之行，所謂此法是色所",
    "T26n1538_004:0523a05": "成，是色所集，從色所滅。如是受想行識所成，",
    "T26n1538_004:0523a06": "是識所集、從識所滅。此人於諸根隱密之門",
    "T26n1538_004:0523a07": "而常守護，飲食知量，初夜後夜常不睡眠勤",
    "T26n1538_004:0523a08": "行諸善，修奢摩他、毘鉢舍那，於如理作意中",
    "T26n1538_004:0523a09": "勤行修作。此等之人，不極癡冥。至謝滅已，當",
    "T26n1538_004:0523a10": "復云何，謂作仙人及出家人、諸長者等，或生",
    "T26n1538_004:0523a11": "色、無色界天中。由此因故，其事如是。",
    "T26n1538_004:0523a12": "對法大論中因施設門第八之一",
    "T26n1538_004:0523a13": "總說頌曰：",
    "T26n1538_004:0523a14": "　先際穢氣及堅重，　　穢氣上風而飄散，",
    "T26n1538_004:0523a15": "　充滿出息入息俱，　　晝夜魚龜陸中等。",
    "T26n1538_004:0523a16": "如佛所說。",
    "T26n1538_004:0523a17": "佛告諸苾芻言：「汝諸苾芻！不能了知先際，皆",
    "T26n1538_004:0523a18": "因有、愛二法。於先際中若無有、愛，即後無所",
    "T26n1538_004:0523a19": "起。若能了知如是法者，即自思惟：『於後際法，",
    "T26n1538_004:0523a20": "有愛為緣、為有相續，不了知邪？為無相續邪？』",
    "T26n1538_004:0523a21": "或有答言：『此無相續。』何所以邪？謂不了知故。",
    "T26n1538_004:0523a22": "於無明中諸眾生類，乃起是念：『我過去世為",
    "T26n1538_004:0523a23": "有為無？』若過去世有，此即是常。若過去世無，",
    "T26n1538_004:0523a24": "此即是斷。而乃諸行或有因邪？若彼諸行先",
    "T26n1538_004:0523a25": "有因者，然亦諸行先無有因。是故若能了知",
    "T26n1538_004:0523a26": "先際，即諸行本來而無有因。」",
    "T26n1538_004:0523a27": "又問：何因未離欲者當趣滅已，火焚身時，",
    "T26n1538_004:0523a28": "而有穢氣周遍充塞；已離欲者火焚身時，而",
    "T26n1538_004:0523a29": "無穢氣周遍充塞？答：未離欲者，謂以身中精",
    "T26n1538_004:0523b01": "血不淨而有流散，以流散故，火焚身時風飄",
    "T26n1538_004:0523b02": "穢氣而有充塞，故使大威力諸天不來勤勇",
    "T26n1538_004:0523b03": "作供養事。何以故？穢氣未散故。已離欲者，當",
    "T26n1538_004:0523b04": "趣滅已，身無精血不淨流散。以不流散故，火",
    "T26n1538_004:0523b05": "焚身時而無穢氣，是故大威力諸天悉來勤",
    "T26n1538_004:0523b06": "勇作供養事。何以故？無穢氣故。",
    "T26n1538_004:0523b07": "又問：何因未離欲者，當趣滅已，身體堅重而",
    "T26n1538_004:0523b08": "不調暢；已離欲者，當趣滅已，身體調暢而不",
    "T26n1538_004:0523b09": "堅重？答：未離欲者，上風吹鼓內入其身，是故",
    "T26n1538_004:0523b10": "堅重而不調暢。已離欲者，當趣滅已，止攝外",
    "T26n1538_004:0523b11": "風，身得調暢而無堅重。由此因故，其事如是。",
    "T26n1538_004:0523b12": "施設論卷第四"
}