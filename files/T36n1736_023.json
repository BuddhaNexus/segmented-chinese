{
    "T36n1736_023:0174b22": "大方廣佛華嚴經隨疏演義鈔卷",
    "T36n1736_023:0174b23": "第二十三",
    "T36n1736_023:0174b25": "唐清涼山大華嚴寺沙門澄觀述",
    "T36n1736_023:0174b26": "現相品第二疏。四分之中已明教起者。四",
    "T36n1736_023:0174b27": "分即舉果勸樂生信等分四。以四分科。第一",
    "T36n1736_023:0174b28": "會名舉果勸樂生信分。六品分三。初品明",
    "T36n1736_023:0174b29": "教起因緣分。次二品明說法儀式分。後三品",
    "T36n1736_023:0174c01": "正陳法海分。初分已竟。次有說法儀式。二品",
    "T36n1736_023:0174c02": "經來。此是四分科中。第一分內。三分之中第",
    "T36n1736_023:0174c03": "二分來。舉其大科。故云四分之中。對前序",
    "T36n1736_023:0174c04": "正流通三故。疏。以從多說者。此通妨難然",
    "T36n1736_023:0174c05": "有二妨。一云以文從義科中。名所信因果。",
    "T36n1736_023:0174c06": "經中復有遮那品。因何以問答相屬科中。",
    "T36n1736_023:0174c07": "但名舉果勸樂生信分。隨其本會科中。但",
    "T36n1736_023:0174c08": "名說佛依果會耶。故此答云。以多說果以",
    "T36n1736_023:0174c09": "因少故。如河少水亦名無水。如乳有水",
    "T36n1736_023:0174c10": "但名為乳。勸物信樂宜舉果故。第二妨云。",
    "T36n1736_023:0174c11": "上云舉佛依正二果勸物信樂。何故隨會。",
    "T36n1736_023:0174c12": "但言說佛依果會耶。故此答云。多說依果",
    "T36n1736_023:0174c13": "少說正故。亦以本意在於依果。正報之果",
    "T36n1736_023:0174c14": "第二會去。方始說故。疏。二品名者下。疏文",
    "T36n1736_023:0174c15": "分三。初總明。二然如來現相各有五義下。別",
    "T36n1736_023:0174c16": "釋。三如是等下。總結。二中先釋如來。後釋",
    "T36n1736_023:0174c17": "現相。疏。涅槃三十二亦同此說者。即是北經。",
    "T36n1736_023:0174c18": "是樹提伽長者父之親友。讚佛功德。復問",
    "T36n1736_023:0174c19": "佛。云何名如來。佛云長者。如來世尊。於一",
    "T36n1736_023:0174c20": "切法知見無礙故。名為佛。發言無二故名",
    "T36n1736_023:0174c21": "如來。斷煩惱故名阿羅訶。世尊所說終無",
    "T36n1736_023:0174c22": "有二。釋曰。無二即無虛妄也。疏。轉法輪論",
    "T36n1736_023:0174c23": "云。第一義諦名如等者。即第二論。疏。此與",
    "T36n1736_023:0174c24": "成實大同者。成實云。乘如實道來成正覺。",
    "T36n1736_023:0174c25": "故曰如來。乘如實道。即第一義來。成正覺",
    "T36n1736_023:0174c26": "即正覺名來。以如實道亦通萬行。故言大",
    "T36n1736_023:0174c27": "同。疏。若理若智等者。若理即第一釋。若智",
    "T36n1736_023:0174c28": "即第二釋。若開即雙明前二。若合者第三",
    "T36n1736_023:0174c29": "釋。其第四釋義通理智。亦兼開合。謂例",
    "T36n1736_023:0175a01": "大品云。諸法如即是佛。諸法如則無來無",
    "T36n1736_023:0175a02": "去。此則唯約理釋。二云心無動搖。智絕真",
    "T36n1736_023:0175a03": "妄。則約智說無有來去。三若以心無來",
    "T36n1736_023:0175a04": "去。方契如如體無來去。則通合說故。但判",
    "T36n1736_023:0175a05": "為離相釋耳。以離一切相名諸佛故。疏。",
    "T36n1736_023:0175a06": "現相五者下。二釋現相。然五各二句。一句辯",
    "T36n1736_023:0175a07": "相。一句辯意。如一云現面門光相者。辯",
    "T36n1736_023:0175a08": "現相也。召十方眾者。即彰所以。下四例然。",
    "T36n1736_023:0175a09": "疏。即以佛果無邊剎海。具三世間無盡自在",
    "T36n1736_023:0175a10": "者。然華藏品。猶似有邊有金剛輪山。蓮華",
    "T36n1736_023:0175a11": "剎故。此外更有別剎海故。而彼文云。法界",
    "T36n1736_023:0175a12": "無差別已無邊矣。況世界成就品云。十方剎",
    "T36n1736_023:0175a13": "海叵思議。佛無量劫皆嚴淨。為化眾生使",
    "T36n1736_023:0175a14": "成熟。出興一切諸國土。又偈中云。所說無",
    "T36n1736_023:0175a15": "邊眾剎海。毘盧遮那悉嚴淨。世尊境界不思",
    "T36n1736_023:0175a16": "議。智慧神通力如是。則剎無邊矣。言具",
    "T36n1736_023:0175a17": "三世間者。無邊剎海即器世間。毘盧遮那遍",
    "T36n1736_023:0175a18": "興。即智正覺。剎網所持如來所化。即眾生",
    "T36n1736_023:0175a19": "世間。言自在者。三種世間互相即入。隱顯",
    "T36n1736_023:0175a20": "重重皆無礙故。故華藏偈云。華藏世界所有",
    "T36n1736_023:0175a21": "塵。一一塵中見法界。寶光現佛如雲集。此",
    "T36n1736_023:0175a22": "是如來剎自在。故無盡之義。即是無邊。況",
    "T36n1736_023:0175a23": "三皆稱性。所以無盡。疏。初會標果起因者。",
    "T36n1736_023:0175a24": "舉果即是標果。勸樂生信即是起因。疏。第",
    "T36n1736_023:0175a25": "二會等者。次第修因。即是尋因契果。即為",
    "T36n1736_023:0175a26": "至果。疏。果無差別者。第七當會答者。當字",
    "T36n1736_023:0175a27": "去聲而有二義。一對上六會不同。今但第七",
    "T36n1736_023:0175a28": "一會中答。由第七會六品是因。不言一會",
    "T36n1736_023:0175a29": "答也。二者不對前六。但第七會中六品因",
    "T36n1736_023:0175b01": "圓。五品果滿。與因同會故云當會。當因圓",
    "T36n1736_023:0175b02": "中即明果滿。故云當會。此中應有問云。若",
    "T36n1736_023:0175b03": "果無差別。何不別一會答。故今答云。欲顯",
    "T36n1736_023:0175b04": "因圓便得果滿。故當會答。若更別會。便與",
    "T36n1736_023:0175b05": "因圓不相攝故。故前六品。望前是因。望後",
    "T36n1736_023:0175b06": "是果。疏。然諸會更有問者下。通妨。為有問",
    "T36n1736_023:0175b07": "言。九會之中皆有問答。何判唯四。如第二",
    "T36n1736_023:0175b08": "會中十首相問。第三會中正念天子及天帝",
    "T36n1736_023:0175b09": "釋俱問法慧。第四會中精進林問。功德林答。",
    "T36n1736_023:0175b10": "第六會中解脫月問。金剛藏答。第七會中大",
    "T36n1736_023:0175b11": "眾念問如來功德。豈非問耶。唯第五會中",
    "T36n1736_023:0175b12": "無別問答耳。何得獨判唯四會問。故今答",
    "T36n1736_023:0175b13": "云。並當會別義耳。言以總收別者。第二",
    "T36n1736_023:0175b14": "會問。但十信收。第三會問。即十住收。第四會",
    "T36n1736_023:0175b15": "問即十行十藏所收等。故云以總收之。或重",
    "T36n1736_023:0175b16": "明於前者。如不思議法品十問。但重舉第二",
    "T36n1736_023:0175b17": "會初後十問耳。謂已答因竟。將欲答果。因",
    "T36n1736_023:0175b18": "果懸絕故。於果初重復念請。亦表果德是",
    "T36n1736_023:0175b19": "所重故。疏。第八會明因果純熟者。初會已",
    "T36n1736_023:0175b20": "信。次七已解。故云純熟。疏。行修無礙下。彰",
    "T36n1736_023:0175b21": "當會答由。由二義故當會答之。一行修無",
    "T36n1736_023:0175b22": "礙故。謂取前六位所修之行。諸位通修不隨",
    "T36n1736_023:0175b23": "位局。故云無礙。既沒位名則無優劣。故當",
    "T36n1736_023:0175b24": "會答。二者六位頓成設爾有位。一時頓成",
    "T36n1736_023:0175b25": "異乎約解。差別因果故。一會答。此云當會",
    "T36n1736_023:0175b26": "者。當會問答。疏。第九會明稱性因果者。謂既",
    "T36n1736_023:0175b27": "證法界。則異前八。前八但明於信及解行",
    "T36n1736_023:0175b28": "故。疏。四處都有下。結成問數。疏。初兩會果",
    "T36n1736_023:0175b29": "廣因略為成信解故者。初會四十句問。初二",
    "T36n1736_023:0175c01": "十句問果。次十句通問因果。唯後十句問",
    "T36n1736_023:0175c02": "因。故云因略。第二會四十問。唯第二十句",
    "T36n1736_023:0175c03": "問因。餘三十句皆是問果。故云果廣。初會",
    "T36n1736_023:0175c04": "為成於信。舉果令信故。第二會為成於",
    "T36n1736_023:0175c05": "解。果相難知故廣舉之。疏。第九會問全同",
    "T36n1736_023:0175c06": "初會。而因舉主佛之因者。此中十因。皆云",
    "T36n1736_023:0175c07": "一切菩薩。即通餘也。法界中十因。但云顯",
    "T36n1736_023:0175c08": "示如來往昔趣求一切智心。往昔所起菩薩",
    "T36n1736_023:0175c09": "大願等。故是主佛之因。言明因是果因等",
    "T36n1736_023:0175c10": "者。釋成第九舉主佛因義。謂因是得佛竟。",
    "T36n1736_023:0175c11": "因非是菩薩正修之因因果皆證入故。疏。交",
    "T36n1736_023:0175c12": "絡相望應成九句者。一言請言答。二言請示相",
    "T36n1736_023:0175c13": "答。三念請言答。四念請云相答。五言請言及",
    "T36n1736_023:0175c14": "示相答。六念請言及示相答。七言念請言答。",
    "T36n1736_023:0175c15": "八言念請示相答。九言念請言說及示相答。",
    "T36n1736_023:0175c16": "初四以單望單。次二以單問對複答。次二",
    "T36n1736_023:0175c17": "以複問對單答。後一複問複答。今會正當",
    "T36n1736_023:0175c18": "第九。第二會即第六句。第八會即第一句。",
    "T36n1736_023:0175c19": "第九會即第四句。疏。第五疑之權實。疏文",
    "T36n1736_023:0175c20": "分三。初徵起。次有云下。序昔說。後然此經",
    "T36n1736_023:0175c21": "中下。申正義。非斥權實為不當理。但成",
    "T36n1736_023:0175c22": "緣起有異昔人。言此事舊爾者。法界之中",
    "T36n1736_023:0175c23": "法爾有此疑與答故。言海印頓現者。疑之",
    "T36n1736_023:0175c24": "與答。皆佛現故。由上二義故。疑答皆常。",
    "T36n1736_023:0175c25": "其猶像模者。假以喻顯。以模喻疑。以像",
    "T36n1736_023:0175c26": "喻答。像因模有。答假疑成。疏。皆希佛境等",
    "T36n1736_023:0175c27": "者。總收上三。皆希佛境。即上實疑。並欲利",
    "T36n1736_023:0175c28": "生。即是權疑。成緣起門即是正義。故入大",
    "T36n1736_023:0175c29": "乘論第一偈云。薄福之人不能生疑能生",
    "T36n1736_023:0176a01": "疑者必破諸有。疏二云何下。正顯問端。疏",
    "T36n1736_023:0176a02": "文有二。先科判。後準義二文下。料揀。而有",
    "T36n1736_023:0176a03": "二重。光明影略。後辯因果。前中亦二。先正",
    "T36n1736_023:0176a04": "明。後故下偈中下。以義成立。引二文證故",
    "T36n1736_023:0176a05": "一引偈文。直爾問中。已具列故。二引後會。",
    "T36n1736_023:0176a06": "彼中引例。同此直請。彼中直請。同此引例。",
    "T36n1736_023:0176a07": "二文相對。則直爾引例。皆合四十。其義明",
    "T36n1736_023:0176a08": "矣。言正欲顯於下。結成上義。既引例直問。",
    "T36n1736_023:0176a09": "皆具四十。明是道同佛道。既同知文影略",
    "T36n1736_023:0176a10": "所以。要此二勢問者。直請以尊主佛。引",
    "T36n1736_023:0176a11": "例為顯道同故。疏。又四十句中。初二十句",
    "T36n1736_023:0176a12": "問果。下二因果料揀。於中三。初正明。二前",
    "T36n1736_023:0176a13": "是所求下。示為三意。三分是舉果下。通妨。",
    "T36n1736_023:0176a14": "此有二妨。一對上言因是所行。理合在",
    "T36n1736_023:0176a15": "前故。今答云。分是舉果故先問果。二據斯",
    "T36n1736_023:0176a16": "下。對科文難。既義有二節。何不分三。以",
    "T36n1736_023:0176a17": "義從文。故分為二。二段之中皆有結故。疏。",
    "T36n1736_023:0176a18": "故此三事合則可一等者。可一故沒。可三",
    "T36n1736_023:0176a19": "故出。此文無能攝取中。攝於自在及與神",
    "T36n1736_023:0176a20": "通。法界品中。復以自在。攝於神通及無能",
    "T36n1736_023:0176a21": "攝取。亦合有於神通攝無能攝取及與自在。",
    "T36n1736_023:0176a22": "問中略無。餘經則有。疏。言佛地者下。疏文有",
    "T36n1736_023:0176a23": "四。初出體。二辯類。三釋名。四結示。今初。言",
    "T36n1736_023:0176a24": "即智德者。正是出體。非斷德故。言分位",
    "T36n1736_023:0176a25": "者。便彰地義。疏。然此經宗下。二辯類。自寬",
    "T36n1736_023:0176a26": "之狹總有五重。一無量法界融故。二略有",
    "T36n1736_023:0176a27": "十者顯無盡故。三然體不出。五者剋實體",
    "T36n1736_023:0176a28": "故言具。如佛地經等者。即五法攝大覺性。",
    "T36n1736_023:0176a29": "謂一真法界。四智菩提。又論第一釋佛地",
    "T36n1736_023:0176b01": "名云。地謂所依所行所攝。即當所說清淨法",
    "T36n1736_023:0176b02": "界。大圓鏡智。平等性智。妙觀察智。成所作",
    "T36n1736_023:0176b03": "智。受用和合一味等事。是佛所依所行所攝。",
    "T36n1736_023:0176b04": "故名佛地。疏。然要唯有二下。第四攝五為",
    "T36n1736_023:0176b05": "二。五法之中四是智故。金光明云。唯有如",
    "T36n1736_023:0176b06": "如及如如智。獨存名法身故。疏。融而無二",
    "T36n1736_023:0176b07": "者。第五攝二為一。謂無有智外如。為智所",
    "T36n1736_023:0176b08": "證。亦無如外智。能證於如故。融無二。又融",
    "T36n1736_023:0176b09": "無二者。總融五節。為無障礙如來地矣。疏。",
    "T36n1736_023:0176b10": "並有生成住持功能故名為地者。三釋名此",
    "T36n1736_023:0176b11": "有三義。一能生萬德。二成熟自他。二任持",
    "T36n1736_023:0176b12": "萬德。萬德依住故。如下十地中明。疏。此句",
    "T36n1736_023:0176b13": "為總下。四結示。結示是總。總持諸德及示",
    "T36n1736_023:0176b14": "答文。疏。二佛境界下。諸句皆別明佛智之德",
    "T36n1736_023:0176b15": "者。疏文分三。初對總彰別。二言境界下。牒",
    "T36n1736_023:0176b16": "名辯體。三廣亦無量下。約類開合。亦有五",
    "T36n1736_023:0176b17": "意。一廣無量。無有一境非佛境故。二略有",
    "T36n1736_023:0176b18": "十種下。寄圓說十。於中二。先正說三種十。",
    "T36n1736_023:0176b19": "然後出現多明體遍等者。揀三處不同。謂出",
    "T36n1736_023:0176b20": "現品。即五十二云。佛子。菩薩以無障無礙智",
    "T36n1736_023:0176b21": "慧。知一切世間境界。是如來境界。知一切",
    "T36n1736_023:0176b22": "三世境界。一切剎境界。一切法境界。一切眾",
    "T36n1736_023:0176b23": "生境界。真如無差別境界。法界無障礙境界。",
    "T36n1736_023:0176b24": "實際無邊際境界。虛空無分量境界。無境界",
    "T36n1736_023:0176b25": "境界。是如來境界。佛子。如一切世間境界無",
    "T36n1736_023:0176b26": "量。如來境界亦無量。如一切三世境界無",
    "T36n1736_023:0176b27": "量。如來境界亦無量。乃至如無境界境界無",
    "T36n1736_023:0176b28": "量。如來境界亦無量。如無境界境界一切處",
    "T36n1736_023:0176b29": "無有。如來境界亦如是。一切處無有等。",
    "T36n1736_023:0176c01": "釋曰。此即明體遍義也。言多明者。一切",
    "T36n1736_023:0176c02": "處無有。亦顯深義也。言不思議品以辯超",
    "T36n1736_023:0176c03": "勝者。即四十六經。所謂一一切諸佛一加",
    "T36n1736_023:0176c04": "趺坐。遍滿十方無量世界。二一切諸佛說一",
    "T36n1736_023:0176c05": "義句。悉能開示一切佛法。三放一光明悉",
    "T36n1736_023:0176c06": "能遍照一切世界。四於一身中悉能示現",
    "T36n1736_023:0176c07": "一切諸身。五於一處中悉能示現一切世",
    "T36n1736_023:0176c08": "界。六於一智中悉能決了一切諸法。無所",
    "T36n1736_023:0176c09": "罣礙。七於一念中悉能遍往十方世界。八",
    "T36n1736_023:0176c10": "於一念中悉現如來無量威德。九於一念",
    "T36n1736_023:0176c11": "中普緣三世佛及眾生。心無雜亂。十於一",
    "T36n1736_023:0176c12": "念中與去來今一切諸佛體同無二。是為",
    "T36n1736_023:0176c13": "十。上八句。初皆有一切諸佛之言。釋曰。既",
    "T36n1736_023:0176c14": "一念能為無盡之事。故云超勝。問明該其因",
    "T36n1736_023:0176c15": "果者。即十三經問有十一。謂一何等是佛境",
    "T36n1736_023:0176c16": "界。二何等是佛境界因。三度四入五智六法",
    "T36n1736_023:0176c17": "七說八知九證十現。十一廣。上九皆有何",
    "T36n1736_023:0176c18": "等是佛境界之言。初一是總。二即是因。智",
    "T36n1736_023:0176c19": "證知廣。四句皆體。餘五皆用。偈中答云。如來",
    "T36n1736_023:0176c20": "深境界。其量等虛空。一切眾生入而實無所",
    "T36n1736_023:0176c21": "入。此雙答總及廣二句。又云。如來深境界。",
    "T36n1736_023:0176c22": "所有勝妙因。億劫常宣說。亦復不能盡。此",
    "T36n1736_023:0176c23": "即答因。餘如彼文。上三雖同佛境。說意小",
    "T36n1736_023:0176c24": "殊。故云小有不同。謂佛即境者。分齊謂如來",
    "T36n1736_023:0176c25": "所成。一切功德智慧等是佛所有。如一國境",
    "T36n1736_023:0176c26": "屬於當國之王。而菩薩不測。唯佛得故言",
    "T36n1736_023:0176c27": "佛之境者。真如實相真俗二諦等。是智所",
    "T36n1736_023:0176c28": "緣境故。云所觀眾生。國土等是佛悲所化境",
    "T36n1736_023:0176c29": "故。云所觀化等。略有十種者。此含二段。",
    "T36n1736_023:0177a01": "一即四十六經。十種為眾生作佛事。何等",
    "T36n1736_023:0177a02": "為十。所謂一一切諸佛示現色身。為眾生",
    "T36n1736_023:0177a03": "作佛事。二出生妙音聲。三有所受。四無所",
    "T36n1736_023:0177a04": "受。五以地水火風。六神力自在示現一切所",
    "T36n1736_023:0177a05": "緣境界。七種種名號。八以佛剎境界。九嚴",
    "T36n1736_023:0177a06": "淨佛剎。十寂寞無言。皆上一切諸佛下。有",
    "T36n1736_023:0177a07": "為眾生作佛事之言。故下開為三類中。三加",
    "T36n1736_023:0177a08": "非情作佛事等。二即四十七。十種大那羅延",
    "T36n1736_023:0177a09": "幢勇健法故。疏結云。今此加持即是神力及",
    "T36n1736_023:0177a10": "法雲地者。即十種持。經云。又如實知佛持",
    "T36n1736_023:0177a11": "法持僧持業持煩惱持時持願持供養持行持",
    "T36n1736_023:0177a12": "劫持智持。如是等皆如實知。離世間品者。",
    "T36n1736_023:0177a13": "即五十八經云。所謂初始能發菩提之心。佛",
    "T36n1736_023:0177a14": "所攝持。二於生生中持菩提心令不忘",
    "T36n1736_023:0177a15": "失。佛所攝持。三覺諸魔事悉能遠離。四聞",
    "T36n1736_023:0177a16": "諸波羅蜜如說修行。五知生死苦而不厭",
    "T36n1736_023:0177a17": "惡。六觀甚深法得無量果。七為諸眾生說",
    "T36n1736_023:0177a18": "二乘法。而不證取彼乘解脫。八樂觀無為",
    "T36n1736_023:0177a19": "法而不住其中。於有為無為不生二想。",
    "T36n1736_023:0177a20": "九至無生處而現受生。十雖證得一切智。",
    "T36n1736_023:0177a21": "而起菩薩行。不斷菩薩種。皆有佛所攝持",
    "T36n1736_023:0177a22": "之言。一如加持者。如此類甚多。謂化現多",
    "T36n1736_023:0177a23": "身隨所樂見碎身舍利。一興供養千返生",
    "T36n1736_023:0177a24": "天。全身舍利如多寶佛。即是如來力持身",
    "T36n1736_023:0177a25": "也。如出現品醫王留身喻等。二如加耆婆",
    "T36n1736_023:0177a26": "者。即涅槃第三十。南經二十八經云。我於",
    "T36n1736_023:0177a27": "爾時往瞻婆城。時彼城中有大長者。無有",
    "T36n1736_023:0177a28": "繼嗣。供事六師以求子息。於後不久其婦",
    "T36n1736_023:0177a29": "懷妊。長者知已。往六師所歡喜而言。我婦",
    "T36n1736_023:0177b01": "懷妊。男耶女耶。六師答言。必是其女。長者聞",
    "T36n1736_023:0177b02": "已。心生愁惱。復有知識來謂長者。何故愁",
    "T36n1736_023:0177b03": "惱乃至是耶。長者答言。我婦懷妊未知男",
    "T36n1736_023:0177b04": "女。故問六師。六師見語。如我相法生必是",
    "T36n1736_023:0177b05": "女。我聞是語。自惟年老財富無量。如其非",
    "T36n1736_023:0177b06": "男無所付囑。是故我愁。知識復言。汝無智",
    "T36n1736_023:0177b07": "慧下取意意引廣讚佛德。令問世尊。長者",
    "T36n1736_023:0177b08": "即至佛所。問佛言世尊。我婦懷妊。六師相。",
    "T36n1736_023:0177b09": "言生必是女。是事云何。佛言長者。汝婦懷妊",
    "T36n1736_023:0177b10": "是男無疑。其兒生已福德無比。六師聞已心",
    "T36n1736_023:0177b11": "生嫉妬。乃以菴羅果和合毒藥。授其長者。",
    "T36n1736_023:0177b12": "令其妻服語云。若服此藥兒則端正。產者",
    "T36n1736_023:0177b13": "無患。服已便死。送至城外以火焚之。如來",
    "T36n1736_023:0177b14": "知之。便往塚間。長者難言。所言無二可名",
    "T36n1736_023:0177b15": "世尊。母已終亡。云何生子。我言長者。汝於",
    "T36n1736_023:0177b16": "爾時都不見問母命長短。但問所懷為是",
    "T36n1736_023:0177b17": "男女。諸佛如來發言無二。是故當知。定必得",
    "T36n1736_023:0177b18": "子。是時死屍火焚。腹裂子從中出。端坐火",
    "T36n1736_023:0177b19": "中。猶如鴛鴦處蓮華池。我於爾時尋告耆",
    "T36n1736_023:0177b20": "婆。汝往火中抱是兒來。六師止之。耆婆",
    "T36n1736_023:0177b21": "言。如來使我入阿鼻地獄猛火熾然。尚不",
    "T36n1736_023:0177b22": "能燒。況世間火。爾時耆婆前入火聚。猶入",
    "T36n1736_023:0177b23": "清涼大河水中。抱持是兒還詣我所。授兒",
    "T36n1736_023:0177b24": "與我。我授兒已。告長者言。一切眾生壽命",
    "T36n1736_023:0177b25": "不定。如水上泡。眾生若有重業果報。火不",
    "T36n1736_023:0177b26": "能燒毒不能害。是兒業報非我所作。長者",
    "T36n1736_023:0177b27": "請佛立字。佛言。是兒生於猛火之中。火名",
    "T36n1736_023:0177b28": "樹提。應名樹提。爾時會中見我神化。無量",
    "T36n1736_023:0177b29": "眾生發阿耨多羅三藐三菩提心。故云如加",
    "T36n1736_023:0177c01": "耆婆入火。則入火之言。兼於二事。一如向",
    "T36n1736_023:0177c02": "所說。二如耆婆所言。佛令入阿鼻地獄猛",
    "T36n1736_023:0177c03": "火不燒。復有一緣。即令入地獄問提婆達",
    "T36n1736_023:0177c04": "多事也。疏。四佛所行。疏文有三。初正釋名。",
    "T36n1736_023:0177c05": "次辯類。三揀濫。疏或說十種下。二辯類。",
    "T36n1736_023:0177c06": "於中初約行化釋。後約所行釋。今初。十種",
    "T36n1736_023:0177c07": "化不失時者。即第四十六經云。佛子。諸佛",
    "T36n1736_023:0177c08": "世尊有十種化不失時。何等為十。所謂一",
    "T36n1736_023:0177c09": "切諸佛成等正覺不失時。二成熟有緣。三",
    "T36n1736_023:0177c10": "授菩提記。四隨眾生心示現神力。五隨眾",
    "T36n1736_023:0177c11": "生解示現佛身。六住於大捨。七入諸聚落。",
    "T36n1736_023:0177c12": "八攝諸淨信。九調惡眾生。十現不思議諸",
    "T36n1736_023:0177c13": "佛神通。皆上有一切諸佛。下有不失時言。",
    "T36n1736_023:0177c14": "疏。亦是所行之行等者。二約所行釋。於中",
    "T36n1736_023:0177c15": "又二。先引文二。或大悲攝生下。類釋。今初。",
    "T36n1736_023:0177c16": "謂無礙行是如來行等者。即五十二經云。佛",
    "T36n1736_023:0177c17": "子。菩薩摩訶薩。應云何知如來應正等覺",
    "T36n1736_023:0177c18": "行。佛子。菩薩摩訶薩。應知無礙行是如來",
    "T36n1736_023:0177c19": "行。應知真如行是如來行。佛子。如真如前",
    "T36n1736_023:0177c20": "際不生。後際不動現在不起。如來行亦如",
    "T36n1736_023:0177c21": "是。不生不動不起。下舉鳥飛虛空前後無",
    "T36n1736_023:0177c22": "際。況真如行。金翅闢海喻無礙行。廣如下",
    "T36n1736_023:0177c23": "辯。疏。或大悲攝生下。二例釋亦成上義。大",
    "T36n1736_023:0177c24": "悲攝生即無礙行。大智造緣即真如行。無思",
    "T36n1736_023:0177c25": "成事成上二義。亦該通所緣。疏。約人望行",
    "T36n1736_023:0177c26": "下。第三揀濫。以經云如來所行濫於境界。",
    "T36n1736_023:0177c27": "是悲智所行故。於中初正揀後引證。謂佛是",
    "T36n1736_023:0177c28": "能行故。悲智之行是所行。非如於境悲智",
    "T36n1736_023:0177c29": "是能行。真如眾生是所行也。故云約人望",
    "T36n1736_023:0178a01": "行摽云所行。疏。況所望不同者。上行通能",
    "T36n1736_023:0178a02": "所。境唯局所。已是不同。設同取悲智行。約",
    "T36n1736_023:0178a03": "所行以用悲智境。約能行以用悲智。如人",
    "T36n1736_023:0178a04": "望子名父望父名。子一人二用。豈相濫耶。",
    "T36n1736_023:0178a05": "疏。若準瑜伽下。第二引證。以釋二相不相",
    "T36n1736_023:0178a06": "同。經當第五。五界全同瑜伽。然瑜伽全寫",
    "T36n1736_023:0178a07": "深密為論。今引瑜伽引經者。欲雙引經",
    "T36n1736_023:0178a08": "論故。疏。謂廣大力等如不思議法品者。即四",
    "T36n1736_023:0178a09": "十七云。佛子。諸佛世尊有十種。廣大力。最",
    "T36n1736_023:0178a10": "上力。無量力。大威德力。難獲力。不退力。堅",
    "T36n1736_023:0178a11": "固力。不可壞力。一切世間不思議力。一切眾",
    "T36n1736_023:0178a12": "生無能動力。大那羅延幢勇健法。何等為十。",
    "T36n1736_023:0178a13": "所謂一切諸佛身不可壞等為一。此上十力",
    "T36n1736_023:0178a14": "遍於十種勇健法。廣如彼文。今略舉其名。",
    "T36n1736_023:0178a15": "一身命不可壞力。二毛孔容持力。三毛持大",
    "T36n1736_023:0178a16": "山力。四定用自在力。五常遍演法力。六德",
    "T36n1736_023:0178a17": "相降魔力。七圓音遍徹力。八心無障礙力。",
    "T36n1736_023:0178a18": "九法身微密力。十具足行智力。一一力中有",
    "T36n1736_023:0178a19": "多義。理具於下文。疏。離世間品說。有十種",
    "T36n1736_023:0178a20": "無畏者。即第五十六云。佛子。菩薩摩訶薩",
    "T36n1736_023:0178a21": "有十種無畏。何等為十。經文浩博。今當義",
    "T36n1736_023:0178a22": "引。謂一聞持無畏。二辯才無畏。上二。不畏",
    "T36n1736_023:0178a23": "不能答難。三二空無畏。此不畏妄念。四威",
    "T36n1736_023:0178a24": "儀無缺無畏。五三業無過無畏。上二不畏外",
    "T36n1736_023:0178a25": "譏。六外護無畏。此不畏天魔外道。七正念",
    "T36n1736_023:0178a26": "無畏。不畏遺忘。八方便無畏。不畏生死。",
    "T36n1736_023:0178a27": "九一切智無畏。不畏二乘。十具行無畏。不",
    "T36n1736_023:0178a28": "畏不能化生。疏。或說四種者。即十藏品辯。",
    "T36n1736_023:0178a29": "謂一一切智無畏。二漏盡無畏。三出障道。",
    "T36n1736_023:0178b01": "四出苦道。疏。未必全爾者。非不許昔解。",
    "T36n1736_023:0178b02": "但顯義包含耳。疏。如師子頻申等者。下六",
    "T36n1736_023:0178b03": "十一經。略列百門。初名普莊嚴法界三昧。",
    "T36n1736_023:0178b04": "二名普照一切三世無礙境界三昧。最後。云",
    "T36n1736_023:0178b05": "師子頻申三昧。結云。以如是等不可說佛剎",
    "T36n1736_023:0178b06": "微塵數三昧。入毘盧遮那如來念念充滿一",
    "T36n1736_023:0178b07": "切法界三昧大神變海。疏。略說十種如不思",
    "T36n1736_023:0178b08": "議品。說佛有無量不思議三昧者。即四十七",
    "T36n1736_023:0178b09": "經云。所謂一切諸佛恒在正定。於一念中",
    "T36n1736_023:0178b10": "遍一切處。普為一切眾生廣說妙法。二普",
    "T36n1736_023:0178b11": "為眾生說無我際。三普入三世。四普入十",
    "T36n1736_023:0178b12": "方廣大佛剎。五普現無量種種佛身。六隨諸",
    "T36n1736_023:0178b13": "眾生種種心解現身語意。七說一切法離欲",
    "T36n1736_023:0178b14": "真際。八演說一切緣起自性。九示現無量世",
    "T36n1736_023:0178b15": "出世間廣大莊嚴。令諸眾生常得見佛。十",
    "T36n1736_023:0178b16": "令諸眾生悉得通達一切佛法無量解脫。究",
    "T36n1736_023:0178b17": "竟到於無上彼岸。每句皆有一切諸佛恒在",
    "T36n1736_023:0178b18": "三昧。於一念中遍一切處之言。一如初句。",
    "T36n1736_023:0178b19": "疏。或說有十如十通品者。一他心智通。二",
    "T36n1736_023:0178b20": "天眼智通。三知過去劫宿住智通。四盡未來",
    "T36n1736_023:0178b21": "際劫智通。五無礙清淨天耳智通。六無體",
    "T36n1736_023:0178b22": "性無動作。往一切佛剎智通。七分別一切言",
    "T36n1736_023:0178b23": "辭智通。八無數色身智通。九一切法智通。十",
    "T36n1736_023:0178b24": "入一切滅盡三昧智通。廣如經文。疏不思議",
    "T36n1736_023:0178b25": "品云。一切諸佛有無邊際。無礙解脫示現",
    "T36n1736_023:0178b26": "無量大神通力。義引經文。無礙解脫一句牒",
    "T36n1736_023:0178b27": "經。示現無量大神通力。顯此解脫是神通解",
    "T36n1736_023:0178b28": "脫。如淨名不思議解脫。能以須彌內芥子",
    "T36n1736_023:0178b29": "等。故經云。何等為十。所謂一切諸佛能於",
    "T36n1736_023:0178c01": "一塵。現不可說不可說諸佛出興於世。二",
    "T36n1736_023:0178c02": "轉淨法輪。三眾生受化調伏。四諸佛國土。五",
    "T36n1736_023:0178c03": "菩薩受記。上五皆有一切諸佛。能於一塵。現",
    "T36n1736_023:0178c04": "不可說不可說言。一如初句。下五句但無不",
    "T36n1736_023:0178c05": "可說不可說言。餘同上有。謂六現去來今一",
    "T36n1736_023:0178c06": "切諸佛。七現去來今諸世界種。八現去來今",
    "T36n1736_023:0178c07": "一切神通。九現去來今一切眾生。十現去來",
    "T36n1736_023:0178c08": "今一切佛事。釋曰。既皆一塵頓現。明是大神",
    "T36n1736_023:0178c09": "通力。疏。十通唯局菩薩者。欲生下六通。通二",
    "T36n1736_023:0178c10": "乘故。六謂天眼天耳他心宿住神境漏盡。",
    "T36n1736_023:0178c11": "疏。廣有無量者。歷事別明故。疏或說百種",
    "T36n1736_023:0178c12": "者。即五十六經。初列十門云。佛子。菩薩摩",
    "T36n1736_023:0178c13": "訶薩有十種無礙用。何等為十。所謂眾生無",
    "T36n1736_023:0178c14": "礙用。二國土無礙用。三法四身五願六境界",
    "T36n1736_023:0178c15": "七智八神通九神力十力。皆有無礙用言。下",
    "T36n1736_023:0178c16": "九釋。一一各有十門。故成百也。疏。略有十",
    "T36n1736_023:0178c17": "種。謂命自在等者。即五十五經末云。佛子。菩",
    "T36n1736_023:0178c18": "薩摩訶薩有十種自在。何等為十。所謂命自",
    "T36n1736_023:0178c19": "在。不可說劫住壽命故。心自在。智慧能入",
    "T36n1736_023:0178c20": "阿僧祇諸三昧故。資具自在。能以無量莊",
    "T36n1736_023:0178c21": "嚴。莊嚴一切世界故。業自在。隨時受報故。",
    "T36n1736_023:0178c22": "受生自在。於一切世界示現受生故。解自",
    "T36n1736_023:0178c23": "在。於一切世界見佛充滿故。願自在。隨欲",
    "T36n1736_023:0178c24": "隨時於諸剎中成等正覺故。神力自在。示",
    "T36n1736_023:0178c25": "現一切大神變故。法自在。示現無邊諸法",
    "T36n1736_023:0178c26": "門故。智自在。於念念中示現如來十力無",
    "T36n1736_023:0178c27": "畏成正覺故。是為十。若諸菩薩安住此法。",
    "T36n1736_023:0178c28": "則得圓滿一切諸佛諸波羅蜜。智慧神力",
    "T36n1736_023:0178c29": "菩提自在。疏。不思議品亦說有十等者。即",
    "T36n1736_023:0179a01": "第四十六云。何等為十。所謂一切諸佛於一",
    "T36n1736_023:0179a02": "切法悉得自在。明達種種句身味身。演說",
    "T36n1736_023:0179a03": "諸法辯才無礙。是為諸佛第一自在法。下略",
    "T36n1736_023:0179a04": "取意。上即法自在。二心自在。三勝解自在。四",
    "T36n1736_023:0179a05": "財自在。五命自在。六如意自在。七智自在。八",
    "T36n1736_023:0179a06": "業自在。九受生自在。十願自在。然上二經與",
    "T36n1736_023:0179a07": "八地全同。疏。十無能攝取。疏文二。先釋名。",
    "T36n1736_023:0179a08": "二略有十下。辯類。於中二。先依晉經佛最勝",
    "T36n1736_023:0179a09": "法釋。疏。如不思議品諸佛有十種最勝法",
    "T36n1736_023:0179a10": "者。即四十六經。此順晉經佛最勝法言。故",
    "T36n1736_023:0179a11": "引此文。經云。所謂一切諸佛大願堅固不",
    "T36n1736_023:0179a12": "可沮壞。所言必作言無有二。二為欲圓",
    "T36n1736_023:0179a13": "滿一切功德。盡未來劫修菩薩行不生懈",
    "T36n1736_023:0179a14": "倦。三為欲調伏一切眾生故。往不可說不",
    "T36n1736_023:0179a15": "可說世界。如是而為一切眾生而無斷絕。",
    "T36n1736_023:0179a16": "四於信於毀二種眾生。大悲普觀平等無",
    "T36n1736_023:0179a17": "異。五從初發心乃至成佛。終不退失菩提",
    "T36n1736_023:0179a18": "之心。六積集無量諸善功德。皆以迴向一",
    "T36n1736_023:0179a19": "切智性。於諸世間終無染著。七於諸佛所",
    "T36n1736_023:0179a20": "修學三業。唯行佛行非二乘行。皆為迴向",
    "T36n1736_023:0179a21": "一切智性。成於無上正等菩提。八放大光",
    "T36n1736_023:0179a22": "明。其光平等照一切處。及照一切諸佛之",
    "T36n1736_023:0179a23": "法。令諸菩薩心得清淨滿一切智。九捨離",
    "T36n1736_023:0179a24": "世樂不貪不染。而普願世間離苦得樂無",
    "T36n1736_023:0179a25": "諸戲論。十愍諸眾生受種種苦。守護佛種",
    "T36n1736_023:0179a26": "行佛境界。出離生死逮十力地。是為十。每",
    "T36n1736_023:0179a27": "句之中。上皆有一切諸佛之言。一同初句。",
    "T36n1736_023:0179a28": "疏。若取無能壞義等者。二依今經釋大勇",
    "T36n1736_023:0179a29": "健法。前文已引。則義有兩兼。疏。多在不思",
    "T36n1736_023:0179b01": "議法品者。亦有離世間等故致多言。疏。不",
    "T36n1736_023:0179b02": "思議法品。諸佛世尊有十種法。普遍無量無",
    "T36n1736_023:0179b03": "邊法界者。即四十六經云。何等為十。所謂",
    "T36n1736_023:0179b04": "一切諸佛有無邊際身色相清淨。普入諸趣",
    "T36n1736_023:0179b05": "而無染著。二無障礙眼。於一切法悉皆明",
    "T36n1736_023:0179b06": "見。三無障礙耳。悉能解了一切音聲。四鼻能",
    "T36n1736_023:0179b07": "到諸佛自在彼岸。五有廣長舌。出妙音聲",
    "T36n1736_023:0179b08": "周遍法界。六身應眾生咸令得見。七意",
    "T36n1736_023:0179b09": "住於無礙平等法身。八無礙解脫示現無",
    "T36n1736_023:0179b10": "盡大神通力。九清淨世界隨眾生樂現眾佛",
    "T36n1736_023:0179b11": "土。具足無量種種莊嚴。而於其中不生染",
    "T36n1736_023:0179b12": "著十菩薩行願得圓滿智。遊戲自在悉能",
    "T36n1736_023:0179b13": "通達一切佛法。佛子。是為如來應正等覺普",
    "T36n1736_023:0179b14": "遍無邊際十種佛法。其一一句上。皆有一",
    "T36n1736_023:0179b15": "切諸佛有無邊際言。一如初句但第五舌無",
    "T36n1736_023:0179b16": "無邊際言。以廣長替故。疏。離世間品各以",
    "T36n1736_023:0179b17": "十門辯釋者。即第五十七經。謂十眼十耳等。",
    "T36n1736_023:0179b18": "十眼者。一肉眼。二天眼。三慧四法五佛六智。",
    "T36n1736_023:0179b19": "七光明。八出生死。九無礙。十一切智眼。其十",
    "T36n1736_023:0179b20": "耳十鼻等。廣如彼文辯。然彼是菩薩眼等。",
    "T36n1736_023:0179b21": "而下結皆云則得佛眼等。故通因果。可釋",
    "T36n1736_023:0179b22": "佛眼等。疏。出現品三業各十義者。身在五十",
    "T36n1736_023:0179b23": "經。語意在五十一。各有十義。並以十喻喻",
    "T36n1736_023:0179b24": "之。疏。常妙光明不可說等者。即四十六經。",
    "T36n1736_023:0179b25": "十種莊嚴中。第七莊嚴文云。一切諸佛皆有",
    "T36n1736_023:0179b26": "無量常妙光明。不可說不可說種種色相以",
    "T36n1736_023:0179b27": "為嚴好。為光明藏出生無量圓滿光明。普",
    "T36n1736_023:0179b28": "照十方無有障礙。是為諸佛第七最勝無",
    "T36n1736_023:0179b29": "上常妙光明莊嚴。疏。然放光下。通伏難。恐",
    "T36n1736_023:0179c01": "有難言。若常光一尋。與放光異。今常光周",
    "T36n1736_023:0179c02": "於法界。何異放光。故為此通。疏而分別者",
    "T36n1736_023:0179c03": "下。亦通妨難。謂上通放光異常光者。則放",
    "T36n1736_023:0179c04": "光有時不放。今引相海常放。如何取別。故",
    "T36n1736_023:0179c05": "為此通。疏。佛智者廣即無量等。隨事無邊故",
    "T36n1736_023:0179c06": "略說有十者。即如出現品。第五十一經明意",
    "T36n1736_023:0179c07": "業中。如來心意識俱不可知。但以智無量",
    "T36n1736_023:0179c08": "故知如來心。說有十智十喻是也。疏。體不",
    "T36n1736_023:0179c09": "出五者。即攝論佛地論。皆言五法攝大覺性。",
    "T36n1736_023:0179c10": "謂一真法界。四智菩提。則一是理而非是智。",
    "T36n1736_023:0179c11": "今清淨智。即一真法界。清淨智即本來智性。",
    "T36n1736_023:0179c12": "金剛頂瑜伽說有五智。初法界清淨智。即一",
    "T36n1736_023:0179c13": "真法界故。疏。通明法界所安立海等。此有三",
    "T36n1736_023:0179c14": "釋。初即疏意。而言通明者。謂世界海。唯約",
    "T36n1736_023:0179c15": "果說。法界安立海。通因通果。由起具因",
    "T36n1736_023:0179c16": "緣能安立法界故。二若因緣者。賢首云。所",
    "T36n1736_023:0179c17": "化生法也。復是一義。唯取化生之法。三亦是",
    "T36n1736_023:0179c18": "前二下。是第三義。安立眾生世界。故前二",
    "T36n1736_023:0179c19": "即世界海及眾生海。於中先正明。後安立。",
    "T36n1736_023:0179c20": "然安立言下。引梵文證。此是賢首引證。後",
    "T36n1736_023:0179c21": "二義法式。即化生法也。安立即第三義故。",
    "T36n1736_023:0179c22": "結云即安立法式。四佛海指不思議等品",
    "T36n1736_023:0179c23": "者。等取相海隨好。皆佛德相用故。是妙覺",
    "T36n1736_023:0179c24": "故。五佛波羅蜜指離世間品者。以二千行",
    "T36n1736_023:0179c25": "法。一一皆到彼岸故。六如法界品者。佛親",
    "T36n1736_023:0179c26": "證入離障解脫。及大作用皆解脫故。七指",
    "T36n1736_023:0179c27": "僧祇者。僧祇偈頌。廣顯佛德重重無盡廣大",
    "T36n1736_023:0179c28": "用故。等即等於一經上下變化之文。疏。因",
    "T36n1736_023:0179c29": "德深廣下。疏文有二。先正釋經。後然此十",
    "T36n1736_023:0180a01": "句下。料揀。於中三。初標。二釋。三結。疏。別則",
    "T36n1736_023:0180a02": "初二下釋別。先以竪釋別。諸位淺深故。言",
    "T36n1736_023:0180a03": "此約橫論。一切菩薩者。結上別義。約所行",
    "T36n1736_023:0180a04": "位。信住等異。即是竪論。約能行人。一一位",
    "T36n1736_023:0180a05": "中攝多菩薩。故云橫論一切菩薩。疏。若約",
    "T36n1736_023:0180a06": "通說下。二釋通。約所行法。位位同修。即是",
    "T36n1736_023:0180a07": "通義。隨約一人遍歷諸位。皆修此十。即是",
    "T36n1736_023:0180a08": "竪論一切菩薩。疏。故此十句文通行位者。三",
    "T36n1736_023:0180a09": "雙結也。別說寄位。通說約行。故疏四十句",
    "T36n1736_023:0180a10": "答文下。對問辯答。於中二。先標徵。後通即",
    "T36n1736_023:0180a11": "諸會下。釋相。先釋通。後釋別。通中二。先通",
    "T36n1736_023:0180a12": "相釋。後總別釋。前中文四。一正明通。謂九",
    "T36n1736_023:0180a13": "會通答故。二謂前眾海下。立理。此有三理。",
    "T36n1736_023:0180a14": "一眾海常隨既通九會故。問答合通。二豈復",
    "T36n1736_023:0180a15": "下。眾海智深能問盡故。三故知初會為總下。",
    "T36n1736_023:0180a16": "合總問故。以此三理問答合通。三而為分下",
    "T36n1736_023:0180a17": "釋妨。謂前問言。若言眾海問盡九會。九會",
    "T36n1736_023:0180a18": "同答。何以下文。復有三位。大問故為此通。",
    "T36n1736_023:0180a19": "疏。則顯分分之中。皆通因果者。謂問雖互",
    "T36n1736_023:0180a20": "有廣略。因果皆足。則是重問耳。四則從此盡",
    "T36n1736_023:0180a21": "光明下。正示答文疏。又就四十問下。二約",
    "T36n1736_023:0180a22": "總別釋。十海為總。餘三十句別。皆十海攝",
    "T36n1736_023:0180a23": "故。總答十海。已答餘三十問。於中二。先正",
    "T36n1736_023:0180a24": "以九會答於十海。後問中為次下。以答對",
    "T36n1736_023:0180a25": "問。辯次不同。問中言。先有世界眾生者。即",
    "T36n1736_023:0180a26": "標中本有三海。世界即世界海。及攝安立",
    "T36n1736_023:0180a27": "海故。次則有佛出修因得果等者。即標中修",
    "T36n1736_023:0180a28": "成。即自行意。言餘四皆大用臨機等。即標中",
    "T36n1736_023:0180a29": "化他也。疏。答中先人後己下。先利他故。大",
    "T36n1736_023:0180b01": "用四海。即先利他。言四海者。一名號海。二",
    "T36n1736_023:0180b02": "四諦海。三變化海。四壽量海。言自利二海居",
    "T36n1736_023:0180b03": "後者。即波羅蜜海為因。佛解脫海為果。八",
    "T36n1736_023:0180b04": "九兩會答故居後。此中唯會六海。不會四",
    "T36n1736_023:0180b05": "海者。以世界海及安立海。依問在前故。佛",
    "T36n1736_023:0180b06": "及眾生本居中故。疏。又眾生一海下更以異",
    "T36n1736_023:0180b07": "門釋眾生海。上欲具收十問故。以答因",
    "T36n1736_023:0180b08": "屬眾生海。今以眾生為總。即前答因屬演",
    "T36n1736_023:0180b09": "說海。說諸位故。上來通竟。疏。若約局言下。",
    "T36n1736_023:0180b10": "第二釋局答問。經來未盡者。遮那品後無結",
    "T36n1736_023:0180b11": "束故。若來應具答盡。二答二兼餘者。謂正",
    "T36n1736_023:0180b12": "答安立及世界。兼餘三十八問故。疏。亦表",
    "T36n1736_023:0180b13": "身為供養具者。即解脫和尚歎佛說偈云。合",
    "T36n1736_023:0180b14": "掌以為華。身為供養具。善心誠實香。讚歎",
    "T36n1736_023:0180b15": "香煙布。諸佛聞此香。尋聲來相度。眾等勤精",
    "T36n1736_023:0180b16": "進。終不相疑誤疏。若別明者。如文思之者。",
    "T36n1736_023:0180b17": "若此之類顯義無方。類例相似即可引證",
    "T36n1736_023:0180b18": "耳。疏。面門即口者。以昔有解云。面門即面之",
    "T36n1736_023:0180b19": "正容。非其口也。又云鼻下口上。以梵音呼",
    "T36n1736_023:0180b20": "面及口并門。並云目佉。是故譯者解人。取",
    "T36n1736_023:0180b21": "文非一。今以眾齒之間則口。為定解。表四十",
    "T36n1736_023:0180b22": "問者。有四十齒故。教道遐舒。即教智光。故",
    "T36n1736_023:0180b23": "口生真子。唯取口義故。法華云。從佛口生",
    "T36n1736_023:0180b24": "從法化生。得佛法分。故下出現。加於普賢",
    "T36n1736_023:0180b25": "光明入口。咀法味下。約齒明義。言總處",
    "T36n1736_023:0180b26": "者。口為說法處。一切法門總從此演故。疏。",
    "T36n1736_023:0180b27": "通舉十號者。疏成正遍知者。理無偏邪目",
    "T36n1736_023:0180b28": "之為正。無法不照名曰遍知。即實智窮源",
    "T36n1736_023:0180b29": "號。言是明行足者。明是證行。行是教行。二",
    "T36n1736_023:0180c01": "行圓滿名明行足。即修行滿足號。言世間",
    "T36n1736_023:0180c02": "解者。明解世間故。即權智圓明號。言可謂",
    "T36n1736_023:0180c03": "善逝者。善者好也。逝者去也。謂不向餘三",
    "T36n1736_023:0180c04": "界二乘去。唯向大菩提去。即直往菩提號。",
    "T36n1736_023:0180c05": "言即佛義焉者。佛者覺也。自覺覺他覺行圓",
    "T36n1736_023:0180c06": "滿。名之為佛。由此天上人間共所尊重。",
    "T36n1736_023:0180c07": "故曰世尊。即無師自覺號。言謂無上士。夫",
    "T36n1736_023:0180c08": "士謂士夫。遍於眾聖。於眾聖中更無過上。",
    "T36n1736_023:0180c09": "名無上士。即位超諸聖號。言調御丈夫者。",
    "T36n1736_023:0180c10": "調謂調練。御謂控御。故云調御。則乃攝有",
    "T36n1736_023:0180c11": "情號。言天人師者。師謂軌範。說五乘教。",
    "T36n1736_023:0180c12": "利益眾生故。即導軌眾生號。言是應供者。",
    "T36n1736_023:0180c13": "謂堪受人天廣大供養故。即堪為福田號。",
    "T36n1736_023:0180c14": "言結云如來者。乘如實道來成正覺。故曰",
    "T36n1736_023:0180c15": "如來。即倣同先跡。號佛德無邊。十號略盡",
    "T36n1736_023:0180c16": "故。法華第三云。我是如來應供正遍知明行",
    "T36n1736_023:0180c17": "足善逝世間解無上士調御丈夫天人師佛世",
    "T36n1736_023:0180c18": "尊。未度者令度。未解者令解。未安者令",
    "T36n1736_023:0180c19": "安。未涅槃者令得涅槃。今世後世如實知",
    "T36n1736_023:0180c20": "之。我是一切知者。一切見者。汝等天人阿脩",
    "T36n1736_023:0180c21": "羅眾。皆應到此為聽法故。斯即舉十號以",
    "T36n1736_023:0180c22": "昭然。初但云如來亦復如是。出現於世如",
    "T36n1736_023:0180c23": "大雲起遍覆三千大千世界。則通局有異。又",
    "T36n1736_023:0180c24": "下眾集。但云天人阿脩羅等。勝劣小異耳。今",
    "T36n1736_023:0180c25": "取彼意故。以十號釋經十號之義。法界品",
    "T36n1736_023:0180c26": "方辯。疏。已至會中故闕初海等三事者。一土",
    "T36n1736_023:0180c27": "海。二世界海。三佛名。非別從彼來。故此不",
    "T36n1736_023:0180c28": "說。",
    "T36n1736_023:0180c29": "大方廣佛華嚴經隨疏演義鈔卷第二十三"
}