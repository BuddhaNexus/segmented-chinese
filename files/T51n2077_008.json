{
    "T51n2077_008:0512a08": "續傳燈錄卷第八",
    "T51n2077_008:0512a10": "大鑑下第十二世",
    "T51n2077_008:0512a11": "天衣懷禪師法嗣",
    "T51n2077_008:0512a12": "東京慧林宗本圓照禪師。常州無錫管氏子。",
    "T51n2077_008:0512a13": "體貌厖碩所事淳厚。年十九依姑蘇承天永",
    "T51n2077_008:0512a14": "安道昇禪師出家。巾侍十載剃髮受具。又三",
    "T51n2077_008:0512a15": "年禮辭游方。至池陽謁振宗。宗舉天親從彌",
    "T51n2077_008:0512a16": "勒內宮而下。無著問云。人間四百年彼天為",
    "T51n2077_008:0512a17": "一晝夜。彌勒於一時中成就五百億天子。證",
    "T51n2077_008:0512a18": "無生法忍。未審說甚麼法。天親曰。秖說這箇",
    "T51n2077_008:0512a19": "法。如何是這箇法。師久而開悟。一日室中問",
    "T51n2077_008:0512a20": "師。即心即佛時如何。曰殺人放火有甚麼難。",
    "T51n2077_008:0512a21": "於是名播寰宇。漕使李公復圭命師開法瑞",
    "T51n2077_008:0512a22": "光。法席曰盛。武林守陳公襄以承天興教二",
    "T51n2077_008:0512a23": "剎命師擇居。蘇人擁道遮留又以淨慈堅請。",
    "T51n2077_008:0512a24": "移文諭。道俗曰。借師三年為此邦植福不敢",
    "T51n2077_008:0512a25": "久占。道俗始從。元豐五年神宗皇帝下詔闢",
    "T51n2077_008:0512a26": "相國寺六十四院為八禪二律。召師為慧林",
    "T51n2077_008:0512a27": "第一祖。既至上遣使問勞。閱三日傳旨。就寺",
    "T51n2077_008:0512a28": "之三門為士民演法。翌日召對延和殿問道",
    "T51n2077_008:0512a29": "賜坐。師即跏趺。帝問。卿受業何寺。奏曰。蘇",
    "T51n2077_008:0512b01": "州承天永安。帝大悅賜茶。師即舉盞長吸。又",
    "T51n2077_008:0512b02": "蕩而撼之。帝曰。禪宗方興宜善開導。師奏曰。",
    "T51n2077_008:0512b03": "陛下知有此道如日照臨。臣豈敢自怠。即辭",
    "T51n2077_008:0512b04": "退。帝目送之謂左右曰。真福慧僧也。後帝登",
    "T51n2077_008:0512b05": "遐。命入福寧殿說法。以老乞歸林下得旨。任",
    "T51n2077_008:0512b06": "便雲遊州郡。不得抑令住持。擊鼓辭眾說偈",
    "T51n2077_008:0512b07": "曰。本是無家客。那堪任意遊。順風加艣棹。船",
    "T51n2077_008:0512b08": "子下楊州。既出都城王公貴人送者車騎相",
    "T51n2077_008:0512b09": "屬。師臨別誨之曰。歲月不可把玩。老病不與",
    "T51n2077_008:0512b10": "人期。唯勤修勿怠。是真相為。聞者莫不感涕。",
    "T51n2077_008:0512b11": "晚居靈岩。其嗣法傳道者不可勝紀。僧問。如",
    "T51n2077_008:0512b12": "何是祖師西來意。師曰。韓信臨朝。曰中下之",
    "T51n2077_008:0512b13": "流如何領會。師曰。伏屍萬里。曰早知今日事",
    "T51n2077_008:0512b14": "悔不慎當初。師曰。三皇塚上草離離。問上是",
    "T51n2077_008:0512b15": "天下是地。未審中間是甚麼物。師曰。山河大",
    "T51n2077_008:0512b16": "地。曰恁麼則謝師答話。師曰。大地山河。曰和",
    "T51n2077_008:0512b17": "尚何得瞞人。師曰。却是老僧罪過。上元日僧",
    "T51n2077_008:0512b18": "問。千燈互照絲竹交音。正恁麼時佛法在甚",
    "T51n2077_008:0512b19": "麼處。師曰。謝布施。曰莫便是和尚為人處也",
    "T51n2077_008:0512b20": "無。師曰。大似不齋來。上堂。於一毫端現寶王",
    "T51n2077_008:0512b21": "剎。坐微塵裏轉大法輪。拈起拄杖曰。這箇是",
    "T51n2077_008:0512b22": "塵。作麼生說箇轉法輪底道理。山僧今日不",
    "T51n2077_008:0512b23": "惜眉毛。與汝諸人說破。拈起也海水騰波須",
    "T51n2077_008:0512b24": "彌岌峇。放下也四海晏清乾坤肅靜。敢問諸",
    "T51n2077_008:0512b25": "人。且道拈起即是放下即是當斷不斷。兩重",
    "T51n2077_008:0512b26": "公案。擊禪床下座。上堂。看看爍爍瑞光照大",
    "T51n2077_008:0512b27": "千界。百億微塵國土。百億大海水。百億須彌",
    "T51n2077_008:0512b28": "山。百億日月。百億四天下。乃至微塵剎土皆",
    "T51n2077_008:0512b29": "於光中一時發現。諸仁者。還見麼。若也見得",
    "T51n2077_008:0512c01": "許汝親在瑞光。若也不見莫道瑞光不照。好",
    "T51n2077_008:0512c02": "參上堂。頭圓像天足方似地。古貌稜層丈夫",
    "T51n2077_008:0512c03": "意氣。趯倒須彌踏翻海水。帝釋與龍王無著",
    "T51n2077_008:0512c04": "身處。乃拈拄杖曰。却來拄杖上回避咄。任汝",
    "T51n2077_008:0512c05": "神通變化。究竟須歸這裏。以拄杖卓一下。師",
    "T51n2077_008:0512c06": "全身塔于蘇之靈巖。",
    "T51n2077_008:0512c07": "東京法雲寺法秀圓通禪師。秦州隴城辛氏",
    "T51n2077_008:0512c08": "子。母夢老僧託宿。覺而有娠。先是麥積山老",
    "T51n2077_008:0512c09": "僧與應乾寺魯和尚者善。嘗欲從魯游方。魯",
    "T51n2077_008:0512c10": "老之既去緒語曰。他日當尋我竹鋪坡前鐵",
    "T51n2077_008:0512c11": "場嶺下。魯後聞其所俄有兒生。即往觀焉。兒",
    "T51n2077_008:0512c12": "為一笑。三歲願隨魯歸。遂從魯姓。十九試經",
    "T51n2077_008:0512c13": "圓具。勵志講肆習圓覺華嚴妙入精義。因聞",
    "T51n2077_008:0512c14": "無為軍鐵佛寺懷禪師法席之盛。徑往參謁。",
    "T51n2077_008:0512c15": "懷問曰。座主講甚麼經。師曰。華嚴。曰華嚴以",
    "T51n2077_008:0512c16": "何為宗。師曰。法界為宗。曰法界以何為宗。師",
    "T51n2077_008:0512c17": "曰。以心為宗。曰心以何為宗。師無對。懷曰。",
    "T51n2077_008:0512c18": "毫釐有差天地懸隔。汝當自看必有發明。後",
    "T51n2077_008:0512c19": "聞僧舉白兆參報慈。情未生時如何。慈曰隔。",
    "T51n2077_008:0512c20": "師忽大悟。直詣方丈陳其所證。懷曰。汝真法",
    "T51n2077_008:0512c21": "器。吾宗異日在汝行矣。初住龍舒四面。後詔",
    "T51n2077_008:0512c22": "居長蘆法雲為鼻祖。神宗皇帝上仙。宣就神",
    "T51n2077_008:0512c23": "御前說法。賜圓通號。僧問。不離生死而得涅",
    "T51n2077_008:0512c24": "槃。不出魔界而入佛界。此理如何。師曰。赤土",
    "T51n2077_008:0512c25": "搽牛嬭。曰謝師答話。師曰。爾話頭道甚麼。僧",
    "T51n2077_008:0512c26": "擬議。師便喝。問陽春二三月萬物盡生芽。未",
    "T51n2077_008:0512c27": "審道芽還增長也無。師曰。自家看。取曰莫便",
    "T51n2077_008:0512c28": "是指示處麼。師曰。芭蕉高多少。曰野火燒",
    "T51n2077_008:0512c29": "不盡春風吹又生。師曰。這箇是白公底。爾底",
    "T51n2077_008:0513a01": "作麼生。曰且待別時。師曰。看爾道不出。上",
    "T51n2077_008:0513a02": "堂。看風使帆正是隨波逐浪。載斷眾流未免",
    "T51n2077_008:0513a03": "依前滲漏。量才補職寧越短長。買帽相頭難",
    "T51n2077_008:0513a04": "得恰好。直饒上不見天下不見地。東西不辯",
    "T51n2077_008:0513a05": "南北不分。有甚麼用處。任是純鋼打就生鐵",
    "T51n2077_008:0513a06": "鑄成。也須額頭汗出。總不恁麼如何商量。良",
    "T51n2077_008:0513a07": "久曰。赤心片片誰知得。笑殺黃梅石女兒。上",
    "T51n2077_008:0513a08": "堂。山僧不會巧說。大都應箇時節。相喚喫椀",
    "T51n2077_008:0513a09": "茶湯。亦無祖師妙訣。禪人若也未相諳踏著。",
    "T51n2077_008:0513a10": "秤鎚硬似鐵。上堂。秋雲秋水青山滿目。這裏",
    "T51n2077_008:0513a11": "明得千足萬足。其或未然。道士倒騎牛參。上",
    "T51n2077_008:0513a12": "堂寒雨細朔風。高吹沙走。石拔木鳴條。諸人",
    "T51n2077_008:0513a13": "盡知有。且道風作何色。若識得去許爾具眼。",
    "T51n2077_008:0513a14": "若也不識莫怪相瞞參。上堂。少林九年冷坐。",
    "T51n2077_008:0513a15": "却被神光覷破。如今玉石難分。秖得麻纏紙",
    "T51n2077_008:0513a16": "裏。還會麼。笑我者多哂我者少。上堂。衲僧家",
    "T51n2077_008:0513a17": "高揖釋迦不拜彌勒未為分外。秖如半偈亡",
    "T51n2077_008:0513a18": "軀一句投火。又圖箇甚麼。良久曰。彼彼住山",
    "T51n2077_008:0513a19": "人。何須更說破。師示疾謂眾曰。老僧六處住。",
    "T51n2077_008:0513a20": "持有煩知事首座。大眾今來四大不堅。火風",
    "T51n2077_008:0513a21": "將散。各宜以道自安無違吾囑。遂曰。來時無",
    "T51n2077_008:0513a22": "物去時空。南北東西事一同。六處住持無所",
    "T51n2077_008:0513a23": "補。師良久。監寺惠當進曰。和尚何不道末後",
    "T51n2077_008:0513a24": "句。師曰。珍重珍重。言訖而逝。",
    "T51n2077_008:0513a25": "東京相國慧林院若冲覺海禪師。江寧府鍾",
    "T51n2077_008:0513a26": "氏子。上堂。碧落靜無雲。秋空明有月。長江瑩",
    "T51n2077_008:0513a27": "如練。清風來不歇。林下道人幽。相看情共悅。",
    "T51n2077_008:0513a28": "諸仁者適來道箇清風明月。猶是建化門中",
    "T51n2077_008:0513a29": "事。作麼生是道人分上事。良久曰。間來石上",
    "T51n2077_008:0513b01": "觀流水。欲洗禪衣未有塵。上堂。無邊義海咸",
    "T51n2077_008:0513b02": "歸顧盻之中。萬象形容盡入照臨之內。爾諸",
    "T51n2077_008:0513b03": "人築著磕著。因甚麼却不知。良久曰。莫怪山",
    "T51n2077_008:0513b04": "僧太多事。光陰如箭急相催。珍重。",
    "T51n2077_008:0513b05": "真州長蘆應夫廣照禪師滁州蔣氐氏。僧問。",
    "T51n2077_008:0513b06": "古者道。如來禪即許老兄會。祖師禪未夢見",
    "T51n2077_008:0513b07": "在。未審如來禪與祖師禪是同是別。師曰。一",
    "T51n2077_008:0513b08": "箭過新羅。僧擬議。師便喝。問識得衣中寶時",
    "T51n2077_008:0513b09": "如何。師曰。爾試拈出看。僧展一手。師曰。不",
    "T51n2077_008:0513b10": "用指東畫西。寶在甚麼處。曰爭奈學人用得。",
    "T51n2077_008:0513b11": "師曰。爾試用看。僧拂坐具一下。師曰。眾人笑",
    "T51n2077_008:0513b12": "爾。上堂召眾曰。江山繞檻宛如水墨屏風。殿",
    "T51n2077_008:0513b13": "閣凌空麗若神仙洞府。森羅萬象海印交參。",
    "T51n2077_008:0513b14": "一道神光更無遮障。諸人還會麼。良久曰。寥",
    "T51n2077_008:0513b15": "寥天地問獨立望何極參。上堂顧大眾曰。這",
    "T51n2077_008:0513b16": "箇為甚麼擁不聚撥不散。風吹不入水灑不",
    "T51n2077_008:0513b17": "著。火燒不得刀斫不斷。是箇甚麼。眾中莫有",
    "T51n2077_008:0513b18": "釘嘴鐵舌底衲僧。試為山僧定當看。還有麼。",
    "T51n2077_008:0513b19": "良久曰。若無山僧今日失利。久立。",
    "T51n2077_008:0513b20": "臨安府佛日智才禪師台州金氏子。僧問。如",
    "T51n2077_008:0513b21": "何是道。師曰。水冷生氷。曰如何是道中人。師",
    "T51n2077_008:0513b22": "曰。春雪易消。曰如何談論。師鳴指一下。問東",
    "T51n2077_008:0513b23": "西密相付。為甚麼眾人皆知。師曰。春無三日",
    "T51n2077_008:0513b24": "晴。曰特伸請益。師曰。拕泥帶水。曰學人到這",
    "T51n2077_008:0513b25": "裏却不會。師曰。賊身已露。上堂。城裏喧繁空",
    "T51n2077_008:0513b26": "山寂靜。然雖如此。動靜一如死生不二。四時",
    "T51n2077_008:0513b27": "輪轉物理湛然。夏不去而秋自來。風不涼而",
    "T51n2077_008:0513b28": "人自爽。今也古也不改絲毫。誰少誰多身無",
    "T51n2077_008:0513b29": "二用。諸禪德既身。無二用。為甚麼龍女現十",
    "T51n2077_008:0513c01": "八變。君不見。弄潮須是弄潮人。珍重。上堂。",
    "T51n2077_008:0513c02": "風雨蕭騷塞汝耳根。落葉交加塞汝眼根。香",
    "T51n2077_008:0513c03": "臭叢雜塞汝鼻根。冷熱甘甜塞汝舌根。衣綿",
    "T51n2077_008:0513c04": "溫冷塞汝身根。顛倒妄想塞汝意根。諸禪德。",
    "T51n2077_008:0513c05": "直饒汝翻得轉。也是平地骨堆參。上堂。嚴風",
    "T51n2077_008:0513c06": "刮地大野清寒。萬里草離衰。千山樹黯黲。蒼",
    "T51n2077_008:0513c07": "鷹得勢俊鶻橫飛。頗稱衲僧鉢囊高挂獨步",
    "T51n2077_008:0513c08": "遐方。似猛將出荒郊臨機須扣敵。今日還有",
    "T51n2077_008:0513c09": "麼。良久曰。匣中寶劍袖裏金鎚。幸遇太平挂",
    "T51n2077_008:0513c10": "向壁上。參。上堂。諸禪德還知麼。山僧生身父",
    "T51n2077_008:0513c11": "母一時喪了。直是無依倚處。以手槌胸曰。蒼",
    "T51n2077_008:0513c12": "天蒼天。復顧大眾良久曰。爾等諸人也是鐵",
    "T51n2077_008:0513c13": "打心肝。便下座。上堂舉柏樹子話。師曰。趙州",
    "T51n2077_008:0513c14": "庭柏說與禪客。黑漆屏風松羅亮隔。僧問。如",
    "T51n2077_008:0513c15": "何是無為師曰。山前雪半消。曰請師方便。師",
    "T51n2077_008:0513c16": "曰。水聲轉嗚咽。",
    "T51n2077_008:0513c17": "北京天鉢寺重元文慧禪師。青州千乘孫氏",
    "T51n2077_008:0513c18": "子。母夢於佛前吞一金果後乃誕。師相儀殊",
    "T51n2077_008:0513c19": "特迥異群童。十七出家冠歲圓具。初遊講肆",
    "T51n2077_008:0513c20": "頗達宗教。甞宴坐古室。忽聞空中有告師。學",
    "T51n2077_008:0513c21": "上乘者無滯於此。驚駭出視杳無人迹。翌日",
    "T51n2077_008:0513c22": "客至出寒山集。師一覽之即慕參玄。至天衣",
    "T51n2077_008:0513c23": "法席。遇眾請益。豁然大悟。衣印可曰。此吾家",
    "T51n2077_008:0513c24": "千里駒也。出世後僧問。如何是禪。師曰。入",
    "T51n2077_008:0513c25": "籠入檻。僧拊掌。師曰。跳得出是好手。僧擬",
    "T51n2077_008:0513c26": "議。師曰了。問如何是透法身句。師曰。上是天",
    "T51n2077_008:0513c27": "下是地。上堂。冬不受寒夏不受熱。身上衣口",
    "T51n2077_008:0513c28": "中食應時應節。即非天。然自然。盡是人人膏",
    "T51n2077_008:0513c29": "血。諸禪德山僧恁麼說話。為是世法為是佛",
    "T51n2077_008:0514a01": "法。若也擇得分明。萬兩黃金亦消得。喝一喝。",
    "T51n2077_008:0514a02": "上堂福勝一片地。行也任爾行。住也任爾住。",
    "T51n2077_008:0514a03": "步步踏著始知落處。若未然者。直須退步脚",
    "T51n2077_008:0514a04": "下看取咄。上堂。古今天地萬象森然。歲歲秋",
    "T51n2077_008:0514a05": "收冬藏。人人道我總會。還端的也無。直饒端",
    "T51n2077_008:0514a06": "的比他。雞足峯前。是甚麼閑事。良久曰。今朝",
    "T51n2077_008:0514a07": "十月初旬天寒不得普請參。師四易名藍。緇",
    "T51n2077_008:0514a08": "白仰童。示寂正盛暑中。清風透室異香馥郁。",
    "T51n2077_008:0514a09": "荼毘煙焰到處獲舍利五色。大師文公彥博",
    "T51n2077_008:0514a10": "以上。賜白琉璃瓶貯之。籍以錦褥。躬葬于塔。",
    "T51n2077_008:0514a11": "居士何震所獲額骨齒牙舍利別剏浮圖。台州",
    "T51n2077_008:0514a12": "瑞巖子鴻禪師本郡吳氏子。僧問。如何是道。",
    "T51n2077_008:0514a13": "師曰。開眼覷不見。問法爾不爾如何指南。師",
    "T51n2077_008:0514a14": "曰。話墮也。曰乞師指示。師呵呵大笑。上堂。",
    "T51n2077_008:0514a15": "一不守二不向上下四維無等量。大洋海裏",
    "T51n2077_008:0514a16": "泛銕船。須彌頂上翻鯨浪。臨濟縮却舌頭。德",
    "T51n2077_008:0514a17": "山閣却拄杖。千古萬古獨巍巍。留與人間作",
    "T51n2077_008:0514a18": "榜樣。",
    "T51n2077_008:0514a19": "廬山棲賢智遷禪師。杭州高氏子。僧問。一問",
    "T51n2077_008:0514a20": "一答盡是建化門庭。未審向上更有事也無。",
    "T51n2077_008:0514a21": "師曰有。曰如何是向上事。師曰。雲從龍風從",
    "T51n2077_008:0514a22": "虎。曰恁麼則龍得水時添意氣。虎逢山則長",
    "T51n2077_008:0514a23": "威獰。師曰。興雲致雨又作麼生。僧便喝。師",
    "T51n2077_008:0514a24": "曰。莫更有在。僧擬議。師咄曰。念話杜家。問",
    "T51n2077_008:0514a25": "如何是本來心。師曰。折東籬補西壁。曰恁麼",
    "T51n2077_008:0514a26": "則今日齋晏。師曰。退後著。上堂。聞佛法二字",
    "T51n2077_008:0514a27": "早是。污我耳目。諸人未跨法堂門。脚跟下好",
    "T51n2077_008:0514a28": "與三十棒。雖然如是。山僧。今日也是為眾竭",
    "T51n2077_008:0514a29": "力。珍重。上堂。是甚麼物得恁頑頑嚚嚚靦靦",
    "T51n2077_008:0514b01": "睍睍。拊掌呵呵大笑曰。今朝巴鼻直是黃面",
    "T51n2077_008:0514b02": "瞿曇。通身是口。也分疎不下。久立。",
    "T51n2077_008:0514b03": "越州淨眾梵言首座。示眾。南陽國師道。說法",
    "T51n2077_008:0514b04": "有所得斯則野干鳴。說法無所得是名師子",
    "T51n2077_008:0514b05": "吼。師曰。國師恁麼。道大似掩耳偷鈴。何故",
    "T51n2077_008:0514b06": "說有說無盡是野干鳴。諸人要識師子吼麼。",
    "T51n2077_008:0514b07": "咄。",
    "T51n2077_008:0514b08": "舒州山谷三祖冲會圓智禪師臨安府人也。",
    "T51n2077_008:0514b09": "初開堂日僧問。如何是第一義諦。師曰。百雜",
    "T51n2077_008:0514b10": "碎。曰恁麼則褒禪一會不異靈山。師曰。將糞",
    "T51n2077_008:0514b11": "箕掃帚來。問師登寶座壁立千仞正令當行",
    "T51n2077_008:0514b12": "十方坐斷。未審將何為人。師曰。千鈞之弩。曰",
    "T51n2077_008:0514b13": "大眾承恩。師曰。量才補職。問理雖頓悟事假",
    "T51n2077_008:0514b14": "漸除。除即不問。如何是頓悟底道理。師曰。言",
    "T51n2077_008:0514b15": "中有響。曰便恁麼又且如何。師曰。金毛師子。",
    "T51n2077_008:0514b16": "問生也猶如著衫。死也還同脫袴。未審意旨",
    "T51n2077_008:0514b17": "如何。師曰。譬如閑。曰為甚麼如此。師曰。因",
    "T51n2077_008:0514b18": "行不妨掉臂。問如何是天堂。師曰。太遠在。曰",
    "T51n2077_008:0514b19": "如何是地獄。師曰。放爾不得。曰天堂地獄相",
    "T51n2077_008:0514b20": "去多少。師曰。七零八落。問白雲綻處樓閣門",
    "T51n2077_008:0514b21": "開。善財為甚麼從外而入。師曰。開眼即瞎。曰",
    "T51n2077_008:0514b22": "未審落在甚麼處。師曰。填溝塞壑問如何是",
    "T51n2077_008:0514b23": "不動尊。師曰。寸步千里。",
    "T51n2077_008:0514b24": "泉州資壽院捷禪師。僧問。如何是佛法大意。",
    "T51n2077_008:0514b25": "師曰。鐵牛生石卵。曰如何是接人句師曰。三",
    "T51n2077_008:0514b26": "門前合掌。曰如何是大用句。師曰。腦門著地。",
    "T51n2077_008:0514b27": "曰如何是無事句。師曰橫眠大道。曰如何是",
    "T51n2077_008:0514b28": "奇特句。師曰的。",
    "T51n2077_008:0514b29": "洪州觀音啟禪師。僧問。如何是祖師西來意。",
    "T51n2077_008:0514c01": "師曰。松長柏短。曰意旨如何。師曰。葉落歸",
    "T51n2077_008:0514c02": "根。",
    "T51n2077_008:0514c03": "越州天章元善禪師。僧問。大無外小無內。既",
    "T51n2077_008:0514c04": "無內外畢竟是甚麼物。師曰。開口見膽。曰學",
    "T51n2077_008:0514c05": "人未曉。師曰。苦中苦。曰為眾竭力禍出私門。",
    "T51n2077_008:0514c06": "師打曰。教休不肯休。須待雨淋頭。問如何是",
    "T51n2077_008:0514c07": "最初句。師曰。末後問將來。曰為甚如此。師",
    "T51n2077_008:0514c08": "曰。先行不到。曰入水見長人也。師曰。秦皇擊",
    "T51n2077_008:0514c09": "缶。上堂。君問西來意。馬師踏水潦。若認一毫",
    "T51n2077_008:0514c10": "頭。何曾知起倒。劫火纔洞然。愚夫覓乾草。寧",
    "T51n2077_008:0514c11": "知明眼人。為君長懊惱嚬呻。",
    "T51n2077_008:0514c12": "真州長蘆體明圓鑑禪師上堂。顧視左邊曰。",
    "T51n2077_008:0514c13": "師子之狀豈免頻申。顧右邊曰。象王之儀寧",
    "T51n2077_008:0514c14": "忘回顧。取此逃彼上士奚堪。識變知幾野狐",
    "T51n2077_008:0514c15": "窠窟。到這裏須知有凡聖不歷處古今不到",
    "T51n2077_008:0514c16": "處。且道是甚麼人行履。良久曰。丈夫自有衝",
    "T51n2077_008:0514c17": "天志。莫向如來行處來。",
    "T51n2077_008:0514c18": "汀州開元智孜禪師上堂。衲僧家向針眼裏",
    "T51n2077_008:0514c19": "藏身稍寬。大海中走馬甚窄。將軍不上便橋。",
    "T51n2077_008:0514c20": "勇士徒勞挂甲。晝行三千夜行八百。即不問。",
    "T51n2077_008:0514c21": "不動步一句作麼生道。若也道得觀音勢至",
    "T51n2077_008:0514c22": "文殊普賢秖在目前。若道不得直須撩起布",
    "T51n2077_008:0514c23": "裙緊峭草鞋參。上堂。寒空落落大地漫漫。雲",
    "T51n2077_008:0514c24": "生洞口水出高原。若也把定則十方世界恍",
    "T51n2077_008:0514c25": "然。若也放行則東西南北坦然。茫茫宇宙人",
    "T51n2077_008:0514c26": "無數。一箇箇鼻孔遼天。且問諸人把定即是",
    "T51n2077_008:0514c27": "放行即是。還有人斷得麼。若無人斷得。三",
    "T51n2077_008:0514c28": "門外有兩箇大漢。一箇張眉握劍。一箇努目",
    "T51n2077_008:0514c29": "揮拳。參。",
    "T51n2077_008:0515a01": "平江府澄照慧慈禪師。僧問。了然無所得。為",
    "T51n2077_008:0515a02": "甚麼天高地闊。師曰。窄。上堂。若論此事眨上",
    "T51n2077_008:0515a03": "眉毛早是蹉過。那堪進步向前。更要山僧說",
    "T51n2077_008:0515a04": "破。而今說破了也。還會麼。昨日雨今日晴。",
    "T51n2077_008:0515a05": "臨安府法雨慧源禪師。僧問。如何是最初一",
    "T51n2077_008:0515a06": "句。師曰。梁王不識。曰如何是末後一句。師",
    "T51n2077_008:0515a07": "曰達磨渡江。",
    "T51n2077_008:0515a08": "秀州崇德智澄禪師上堂。覿面相呈更無餘",
    "T51n2077_008:0515a09": "事。若也如此豈不俊哉。山僧蓋不得已曲為",
    "T51n2077_008:0515a10": "諸人。若向衲僧面前一點也著不得。諸禪德。",
    "T51n2077_008:0515a11": "且道衲僧面前說箇甚麼即得。良久曰。深秋",
    "T51n2077_008:0515a12": "簾幕千家雨。浴日樓臺一笛風。",
    "T51n2077_008:0515a13": "泉州棲隱有評禪師。僧問。如何是平常道。師",
    "T51n2077_008:0515a14": "曰。和尚合掌道士擎拳。問十二時中如何趣",
    "T51n2077_008:0515a15": "向。師曰。著衣喫飯。曰別有事也無。師曰有。",
    "T51n2077_008:0515a16": "曰如何即是。師曰。齋餘更請一甌茶。",
    "T51n2077_008:0515a17": "平江府定慧雲禪師。僧問。如何是為人一句。",
    "T51n2077_008:0515a18": "師曰。見之不取。曰學人未曉。師曰。思之千里。",
    "T51n2077_008:0515a19": "建寧府乾符大同院旺禪師。僧問。如何是祖",
    "T51n2077_008:0515a20": "師西來意。師曰。入市烏龜。曰意旨如何。師",
    "T51n2077_008:0515a21": "曰。得縮頭時且縮頭。",
    "T51n2077_008:0515a22": "無為軍鐵佛因禪師。僧問。如何是和尚家風。",
    "T51n2077_008:0515a23": "師曰。一尋寒木自為隣。三事秋雲更誰識曰",
    "T51n2077_008:0515a24": "和尚家風蒙指示。為人消息又如何。師曰。新",
    "T51n2077_008:0515a25": "月有圓夜人心無滿時。",
    "T51n2077_008:0515a26": "安吉州報本法存禪師錢塘陸氏子。僧問。無",
    "T51n2077_008:0515a27": "味之談塞斷人口。作麼生是塞斷人口底句。",
    "T51n2077_008:0515a28": "師便打。僧曰。恁麼則一句流通天人聳耳。師",
    "T51n2077_008:0515a29": "曰。秖恐不是玉是玉也大奇。曰專為流通。師",
    "T51n2077_008:0515b01": "曰。一任亂道。在天衣受請。上堂曰。吳江聖壽",
    "T51n2077_008:0515b02": "見召住持。進退不遑且隨緣分。此皆堂頭和",
    "T51n2077_008:0515b03": "尚提耳訓育終始獎諭。若據今日正令當行。",
    "T51n2077_008:0515b04": "便好一棒打殺。那堪更容立在座前雖然如",
    "T51n2077_008:0515b05": "是。養子方見父慈。",
    "T51n2077_008:0515b06": "和州開聖院棲禪師。開堂垂語曰。選佛場開",
    "T51n2077_008:0515b07": "人天普會。莫有久歷覺場罷參禪客。出來相",
    "T51n2077_008:0515b08": "見。時有僧出。師曰。作家作家。僧曰。莫著忙。",
    "T51n2077_008:0515b09": "師曰。元來不是作家。僧提起坐具曰。看看摩",
    "T51n2077_008:0515b10": "竭陀國親行此令。師曰。秖今作麼生。僧禮拜。",
    "T51n2077_008:0515b11": "師曰。龍頭蛇尾。問東西不辨南北不分。學人",
    "T51n2077_008:0515b12": "上來乞師一接。師曰。不接。曰為甚麼不接。師",
    "T51n2077_008:0515b13": "曰。為爾東西不辨南北不分。曰將謂胡鬚赤",
    "T51n2077_008:0515b14": "更有赤鬚胡。師曰。蘇嚧蘇嚧。問如何是道。師",
    "T51n2077_008:0515b15": "曰。放汝三十棒。曰為甚麼如此。師曰。殺人可",
    "T51n2077_008:0515b16": "恕無禮難容。上堂拈拄杖曰。大眾急著眼看",
    "T51n2077_008:0515b17": "須彌山。畫一畫百雜碎。南贍部洲打一棒東",
    "T51n2077_008:0515b18": "傾西側。不免且收在開聖手中。教伊出氣不",
    "T51n2077_008:0515b19": "得。卓一下。",
    "T51n2077_008:0515b20": "福州衡山惟禮禪師上堂。若論此事直下難",
    "T51n2077_008:0515b21": "明。三賢罔測。十聖不知。到這裏須高提祖令",
    "T51n2077_008:0515b22": "橫按鏌鎁。佛尚不存纖塵何立。直教須彌粉",
    "T51n2077_008:0515b23": "碎大海焦枯放。一線道與諸人商量。且道商",
    "T51n2077_008:0515b24": "量箇甚麼。良久曰。鹽貴米賤。",
    "T51n2077_008:0515b25": "臨安府北山顯明善孜禪師。僧問。如何是祖",
    "T51n2077_008:0515b26": "師西來意。師曰。九年空面壁懡羅。又西歸曰。",
    "T51n2077_008:0515b27": "為甚麼如此。師曰。美食不中飽人餮。問如何",
    "T51n2077_008:0515b28": "是無情說法。師曰。燈籠挂露柱。曰甚麼人得",
    "T51n2077_008:0515b29": "聞。師曰。牆壁有耳。",
    "T51n2077_008:0515c01": "明州啟霞惠安禪師。僧問。諸佛出世蓋為群",
    "T51n2077_008:0515c02": "生。和尚出世當為何人。師曰。不為闍梨。曰恁",
    "T51n2077_008:0515c03": "麼則潭深波浪靜學廣語聲低。師曰。棒上不",
    "T51n2077_008:0515c04": "成龍。",
    "T51n2077_008:0515c05": "越州雲門靈侃禪師。僧問。十二時中如何用",
    "T51n2077_008:0515c06": "心。師曰。佛殿裏燒香。曰學人不會。師曰。三",
    "T51n2077_008:0515c07": "門頭合掌。上堂塵勞未破觸境千差。心鑑圓",
    "T51n2077_008:0515c08": "明絲毫不立。靈光皎皎獨露現前。今古兩忘",
    "T51n2077_008:0515c09": "聖凡路絕。到這裏始能卷舒自在。應用無虧",
    "T51n2077_008:0515c10": "出沒往還人間天上。大眾雖然如是忽被人",
    "T51n2077_008:0515c11": "把住。問爾道拄杖子。向甚麼處著。又如何秖",
    "T51n2077_008:0515c12": "對還有人道得麼。出來道看眾無對。乃拍禪",
    "T51n2077_008:0515c13": "床下座。",
    "T51n2077_008:0515c14": "天台太平元坦禪師上堂。是法無宗隨緣建",
    "T51n2077_008:0515c15": "立。聲色動靜不昧見聞。舉用千差如鍾待扣。",
    "T51n2077_008:0515c16": "於此薦得。且隨時著衣喫飯。若是德山臨濟。",
    "T51n2077_008:0515c17": "更須打草鞋行脚。參。",
    "T51n2077_008:0515c18": "臨安府佛日文祖禪師。僧問。峭峻之機請師",
    "T51n2077_008:0515c19": "垂示。師曰。十字街頭八字立。曰秖如大洋海",
    "T51n2077_008:0515c20": "底行船。須彌山上走馬又作麼生。師曰。烏龜",
    "T51n2077_008:0515c21": "向火曰恁麼則。能騎虎頭。善把虎尾。師以拄",
    "T51n2077_008:0515c22": "杖點一下。曰禮拜著。",
    "T51n2077_008:0515c23": "沂州望仙山宗禪師。僧問。四時八節。即不問",
    "T51n2077_008:0515c24": "平常一句事如何。師曰。禾山打鼓。曰莫是學",
    "T51n2077_008:0515c25": "人著力處也無。師曰。歸宗拽石僧無語。師曰。",
    "T51n2077_008:0515c26": "真箇衲僧。上堂。南台烏藥北海天麻。新羅附",
    "T51n2077_008:0515c27": "子辰錦朱砂。良久曰。大眾會麼久立。上堂。爾",
    "T51n2077_008:0515c28": "等諸人還肯放下麼。若不放下且擔取去。便",
    "T51n2077_008:0515c29": "下座。",
    "T51n2077_008:0516a01": "瑞州五峯淨覺院用機禪師。僧問。如何是道。",
    "T51n2077_008:0516a02": "師曰。十字街頭踏不著。曰便恁麼去時如何。",
    "T51n2077_008:0516a03": "師曰。且緩緩上堂。清平過水投子賣油。一年",
    "T51n2077_008:0516a04": "三百六十日。不須頻向數中求。以拂擊禪床",
    "T51n2077_008:0516a05": "下座。",
    "T51n2077_008:0516a06": "無為軍佛足處祥禪師。僧問。如何是般若體。",
    "T51n2077_008:0516a07": "師曰。瑠璃殿裏隱寒燈。曰如何是般若用。師",
    "T51n2077_008:0516a08": "曰。活卓卓地。問一色無變異喚作露地白牛。",
    "T51n2077_008:0516a09": "還端的也無。師曰。頭角生也。曰頭角未生時",
    "T51n2077_008:0516a10": "如何。師曰。不要犯人苗稼。",
    "T51n2077_008:0516a11": "平江府明因慧贇禪師上堂。橫按拄杖曰。若",
    "T51n2077_008:0516a12": "恁麼去直得天無二日國無二王。釋迦老子",
    "T51n2077_008:0516a13": "飲氣吞聲。一大藏教如蟲蝕木。設使鑽仰不",
    "T51n2077_008:0516a14": "及。正是無孔鐵鎚。假饒信手拈來。也是殘羹",
    "T51n2077_008:0516a15": "餿飯。一時吐却方有少分相應。更乃墮在空",
    "T51n2077_008:0516a16": "亡。依舊是鬼家活計。要會麼。雨後始知山色",
    "T51n2077_008:0516a17": "翠。事難方見丈夫心。卓拄杖下座。",
    "T51n2077_008:0516a18": "興化軍西臺其辯禪師上堂。舉臨濟無位真",
    "T51n2077_008:0516a19": "人語。乃召大眾曰。臨濟老漢尋常一條脊梁",
    "T51n2077_008:0516a20": "硬似鐵。及乎到這裏。大似日中迷路眼見空",
    "T51n2077_008:0516a21": "花。直饒道無位真人是乾屎橛。正是泥龜曳",
    "T51n2077_008:0516a22": "尾。其僧秖知季夏極熱不知仲冬嚴寒。若據",
    "T51n2077_008:0516a23": "當時合著得甚麼語塞斷天下人舌頭。西臺",
    "T51n2077_008:0516a24": "秖恁麼休去。又乃眼不見為淨。不免出一隻",
    "T51n2077_008:0516a25": "手狼籍去也。臨濟一擔西臺一堆。一擔一堆",
    "T51n2077_008:0516a26": "分付阿誰。從教撒向諸方去。笑殺當年老古",
    "T51n2077_008:0516a27": "錐。",
    "T51n2077_008:0516a28": "汀州開元智譚禪師。上堂。僧問。如何是無私",
    "T51n2077_008:0516a29": "句。師曰。片月流輝光含萬象。云謝師指示。師",
    "T51n2077_008:0516b01": "曰。指示箇什麼。云爭奈言猶在耳。師曰。是什",
    "T51n2077_008:0516b02": "麼言。云片月流輝光含萬象。師曰。學語之流。",
    "T51n2077_008:0516b03": "問如何是道。師曰。亘古亘今。云目前無異路",
    "T51n2077_008:0516b04": "達者共同途。師曰。汝作麼生會。云踏著秤鎚",
    "T51n2077_008:0516b05": "硬似銕。師曰。猶較些子。問如何是佛法大意。",
    "T51n2077_008:0516b06": "師曰。春寒秋熱。云學人不會。師曰。秋熱春",
    "T51n2077_008:0516b07": "寒。問如何是古佛家風。師曰。贊嘆不及。云如",
    "T51n2077_008:0516b08": "何是無縫塔。師曰。風吹不入。云如何是塔中",
    "T51n2077_008:0516b09": "人。師曰。鼻孔大頭向下。乃曰。物我冥契顯露",
    "T51n2077_008:0516b10": "真機。法法靈通心心獨耀。卷舒自在隱顯無",
    "T51n2077_008:0516b11": "拘。有時閴爾無踪。有時廓周沙界。般若光中",
    "T51n2077_008:0516b12": "悉皆應現。塵塵既爾念念皆如。說什麼目連",
    "T51n2077_008:0516b13": "鶖子具大神通。到這裏作麼生摸索。",
    "T51n2077_008:0516b14": "處州縉雲縣永泰智覺禪師。僧問。少林一去",
    "T51n2077_008:0516b15": "無消息。今日殷勤為舉揚。師曰。月華自照三",
    "T51n2077_008:0516b16": "千界。雲水空隨十萬程。云九年面壁當為何",
    "T51n2077_008:0516b17": "事。師曰。還提隻履自西歸。乃曰。金風淅瀝玉",
    "T51n2077_008:0516b18": "露淒清。菊解香苞稻懸嘉穟。時清道泰野老",
    "T51n2077_008:0516b19": "謳歌。處處登高人人歡樂。諸禪德。秖如林間",
    "T51n2077_008:0516b20": "衲子豈不知時。若也燕默忘形昧他光景。翠",
    "T51n2077_008:0516b21": "微深處不逐四時。一炷栴旃無恩不報。拍禪",
    "T51n2077_008:0516b22": "床下座。",
    "T51n2077_008:0516b23": "杭州龍華文喜禪師初住陸蓮菴。僧問。如何",
    "T51n2077_008:0516b24": "是陸蓮境。師曰。一徑階前草數株霜後松。云",
    "T51n2077_008:0516b25": "如何是境中人。師曰。擘開凡聖路踏破畫門",
    "T51n2077_008:0516b26": "來。云向上宗乘事若何。師曰。一條楖栗杖萬",
    "T51n2077_008:0516b27": "里作風威。乃曰。諸仁者且道。答伊境不答伊",
    "T51n2077_008:0516b28": "境。若道答伊境。山僧眼在什麼處。若道不答",
    "T51n2077_008:0516b29": "伊境。又道一徑階前草數株霜後松。還相委",
    "T51n2077_008:0516c01": "悉麼。良久曰。時時明祖意日日起清風。珍",
    "T51n2077_008:0516c02": "重。",
    "T51n2077_008:0516c03": "處州永泰自仁禪師。僧問。如何是露地白牛。",
    "T51n2077_008:0516c04": "師曰。大難看守。云看守即易。未審作何用。師",
    "T51n2077_008:0516c05": "曰。用得即用。云學人借用得也無。師曰。直饒",
    "T51n2077_008:0516c06": "用得也秖是別人底。乃曰。松風凜凜敗葉紛",
    "T51n2077_008:0516c07": "紛。岸柳衰殘猿啼遠岫。若也善觀時節。方與",
    "T51n2077_008:0516c08": "諸聖相隣。未出得衲僧活計。諸仁者。當此之",
    "T51n2077_008:0516c09": "際正好橫擔拄杖高挂鉢囊。到處撞開方丈",
    "T51n2077_008:0516c10": "門。且與老胡相見。若也一言不契。坐具拂開",
    "T51n2077_008:0516c11": "便行。豈不快哉。山僧自行脚已來。未嘗逢著",
    "T51n2077_008:0516c12": "一箇半箇何故如此。良久曰。土曠人稀相逢",
    "T51n2077_008:0516c13": "者少。珍重。又曰。金風乍扇松竹交陰。水月分",
    "T51n2077_008:0516c14": "明衲僧罔措。還會麼。若有人會得出來通箇",
    "T51n2077_008:0516c15": "消息。山僧與爾證據。良久曰。布袋裏錐子不",
    "T51n2077_008:0516c16": "出頭者是好手。下座。",
    "T51n2077_008:0516c17": "洪州延恩法安禪師姓許氏。臨川人。少事承",
    "T51n2077_008:0516c18": "天沙門慕閑出家。年二十以通經得度。遊方",
    "T51n2077_008:0516c19": "謁雪竇顯禪師。顯歿依天衣懷禪師。眾推其",
    "T51n2077_008:0516c20": "知見又遍歷諸家耆宿。指目為飽參。歸臨川",
    "T51n2077_008:0516c21": "見黃山如意院敗屋破垣無以蔽風雨。師求",
    "T51n2077_008:0516c22": "居之。十年殿閣如化成。乃棄去下江漢航二",
    "T51n2077_008:0516c23": "淛上天台沂淮汶而還。所至接物利生未嘗",
    "T51n2077_008:0516c24": "失言。亦未嘗失人。白首懷道翩然無侶。倚杖",
    "T51n2077_008:0516c25": "於南昌上藍。又住武寧之延恩寺。寺初以父",
    "T51n2077_008:0516c26": "子傳。貧不能守易以為十方。草屋數楹敗床",
    "T51n2077_008:0516c27": "破簀師安樂之。縣令糾豪右謀為一新。師笑",
    "T51n2077_008:0516c28": "曰。檀法本以度人。今非其發心而強之。是名",
    "T51n2077_008:0516c29": "作業。不名佛事也。棲止十年而叢林成。僧至",
    "T51n2077_008:0517a01": "如歸。師與法雲秀為昆弟且相得。秀所居裝",
    "T51n2077_008:0517a02": "嚴妙天下。說法如雲雨。其力量可以為弟兄。",
    "T51n2077_008:0517a03": "接羽翼而天飛也。嘗以書招師。師讀之一笑",
    "T51n2077_008:0517a04": "而已。或問其故。師曰。吾始見秀有英氣。謂可",
    "T51n2077_008:0517a05": "以語道。乃今而後知其癡。癡人正不可與語",
    "T51n2077_008:0517a06": "也。問者曰。何哉。師曰。比丘法當一鉢行四",
    "T51n2077_008:0517a07": "方。秀既不能爾。又於八達衢頭架大屋。從人",
    "T51n2077_008:0517a08": "乞飯以養數百閑漢非癡乎。師每謂人曰。萬",
    "T51n2077_008:0517a09": "事隨緣是安樂法。元豐甲子七月命弟子取",
    "T51n2077_008:0517a10": "方丈文書聚火之。以院事付一僧。八月旦示",
    "T51n2077_008:0517a11": "滅。閱世六十有一。坐四十有一夏。",
    "T51n2077_008:0517a12": "禮部楊傑居士。字次公號無為。歷參諸名宿。",
    "T51n2077_008:0517a13": "晚從天衣游。衣每引老龐機語。令研究深造。",
    "T51n2077_008:0517a14": "後奉祠泰山。一日鷄一鳴。覩日如盤涌。忽大",
    "T51n2077_008:0517a15": "悟。乃別有男不婚。有女不嫁之偈曰。男大須",
    "T51n2077_008:0517a16": "婚女長須嫁。討甚閑工夫。更說無生話。書以",
    "T51n2077_008:0517a17": "寄衣。衣稱善。後會芙蓉楷禪師。公曰。與師相",
    "T51n2077_008:0517a18": "別幾年。蓉曰。七年。公曰。學道來參禪來。蓉",
    "T51n2077_008:0517a19": "曰。不打這鼓笛。公曰。恁麼則空游山水百無",
    "T51n2077_008:0517a20": "所能也。蓉曰。別來未久善能高鑒。公大笑。公",
    "T51n2077_008:0517a21": "有辭世偈曰。無一可戀。無一可捨。太虛空中。",
    "T51n2077_008:0517a22": "之乎者也。將錯就錯。西方極樂。",
    "T51n2077_008:0517a23": "續傳燈錄卷第八"
}