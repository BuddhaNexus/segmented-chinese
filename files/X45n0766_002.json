{
    "X45n0766_002:0499a08": "大乘起信論直解卷下",
    "X45n0766_002:0499a10": "釋染淨相資。",
    "X45n0766_002:0499a11": "復次有四種法熏習義故。染法淨法起不斷絕。云何",
    "X45n0766_002:0499a12": "為四。一者淨法。名為真如。二者一切染因。名為無明。",
    "X45n0766_002:0499a13": "三者妄心。名為業識。四者妄境界。所謂六塵。",
    "X45n0766_002:0499a14": "上標四種名。下顯熏習義。",
    "X45n0766_002:0499a15": "熏習義者。如世間衣服實無於香。若人以香而熏習",
    "X45n0766_002:0499a16": "故。則有香氣。此亦如是。真如淨法實無於染。但以無",
    "X45n0766_002:0499a17": "明而熏習故。則有染相。無明染法實無淨業。但以真",
    "X45n0766_002:0499a18": "如而熏習故。則有淨用。",
    "X45n0766_002:0499a19": "上顯染淨生滅生一切法。此明染淨相熏。以顯一",
    "X45n0766_002:0499a20": "切淨法起不斷絕也。前云阿黎耶識能攝一切法",
    "X45n0766_002:0499a21": "生一切法。上文但顯染淨生滅之相。乃一往所示。",
    "X45n0766_002:0499a22": "未明聖凡因果相續不斷之義。故此特云真妄互",
    "X45n0766_002:0499a23": "相熏習。以致因果相續長劫不斷也。先列真妄心",
    "X45n0766_002:0499a24": "境四名。次喻明熏義。法合真妄互為因緣。經云如",
    "X45n0766_002:0499b01": "來藏為惡習所熏故。真如為因。被無明緣所熏故。",
    "X45n0766_002:0499b02": "變成阿賴耶識中見相心境。又黎耶為因。境界為",
    "X45n0766_002:0499b03": "緣。返熏心體。成六塵染相。由此故有生死流轉不",
    "X45n0766_002:0499b04": "斷。若以真如熏無明。滅諸染因。則有淨用。成四十",
    "X45n0766_002:0499b05": "二位進修。以取菩提涅槃常住之果。此不思議熏",
    "X45n0766_002:0499b06": "變之力大矣哉。故此特示之。下先明染熏。以在生",
    "X45n0766_002:0499b07": "滅門中。故先明無明熏真如。",
    "X45n0766_002:0499b08": "云何熏習起染法不斷。",
    "X45n0766_002:0499b09": "此徵明。熏習約有二義。一習熏。二資熏。謂根本無",
    "X45n0766_002:0499b10": "明熏真如。為習熏。業識返熏無明。增其不了。為資",
    "X45n0766_002:0499b11": "熏。又現行心境。及諸惑相資。亦名資熏。",
    "X45n0766_002:0499b12": "所謂以依真如法故。有於無明(此言無明依真而起)。以有無明",
    "X45n0766_002:0499b13": "染法因故。即熏習真如(是以真如為因。無明為緣。故即返熏真如)。以熏習",
    "X45n0766_002:0499b14": "故。則有妄心。以有妄心。即熏習無明(此無明熏真如變為阿賴耶識。",
    "X45n0766_002:0499b15": "有於無明。故今顯無明有力。熏真如成業識。故此無明即依業識。故此業識。即熏習無明。增其不了。故云)。不",
    "X45n0766_002:0499b16": "了真如法故。不覺念起(真如本自無念。以無明又熏習真如。增其不了。故不覺起",
    "X45n0766_002:0499b17": "念。此當轉相)。現妄境界(此當現相)。以有妄境界染法緣故。即熏",
    "X45n0766_002:0499b18": "習妄心(初以熏真如成業識。即以業識返熏無明。令其增長。是則無明業識。和合為一。故此為因。",
    "X45n0766_002:0499b19": "起轉現二相。故有境界。即此境界返熏業識。生起六麤。故云境界為緣長六麤也)。令其念著",
    "X45n0766_002:0499b20": "(此智等四麤)。造種種業。受於一切身心等苦(此後二麤也)。",
    "X45n0766_002:0499b21": "此通顯無明為緣。熏習真如。變起三細六麤生死",
    "X45n0766_002:0499b22": "染法不斷也。言無明者。即不了真如法一故。忽然",
    "X45n0766_002:0499b23": "念起。故名無明。經云。此無明者。非實有體。依真而",
    "X45n0766_002:0499b24": "起。即此一念熏習之力。障蔽本明故。失彼真明。故",
    "X45n0766_002:0499c01": "變真如而為業識。故云妄心。此起處難知。最極微",
    "X45n0766_002:0499c02": "細。故唯佛能了。大槩以一念而為生因也。真如被",
    "X45n0766_002:0499c03": "熏。既變為業識。則此無明一念。即為依止。而業識",
    "X45n0766_002:0499c04": "返熏無明。增其不了。故成轉現。而三細炳然。心境",
    "X45n0766_002:0499c05": "因斯而立矣。故云不覺念起現妄境界也。即以境",
    "X45n0766_002:0499c06": "界資熏心海。起前七波浪而成六麤。以至造業受",
    "X45n0766_002:0499c07": "苦。故生死不斷。實由於此耳。六麤。初二為念。次二",
    "X45n0766_002:0499c08": "為著。上總明由無明熏真如。變起三細六麤。下別",
    "X45n0766_002:0499c09": "明由一境界資熏妄心。成六麤相。故生死不斷。",
    "X45n0766_002:0499c10": "此妄境界熏習義則有二種。云何為二。一者增長念",
    "X45n0766_002:0499c11": "熏習。二者增長取熏習。",
    "X45n0766_002:0499c12": "上明無明熏業識故現境界。此即以境界資熏業",
    "X45n0766_002:0499c13": "識。令其增長六麤中前四相也。一增長念者。即業",
    "X45n0766_002:0499c14": "識無明。今以境界資熏之力。增長意識中智相相",
    "X45n0766_002:0499c15": "續。法執分別念也。二增長取者。即增長事識中執",
    "X45n0766_002:0499c16": "取計名字相。人我見愛煩惱也。",
    "X45n0766_002:0499c17": "妄心熏習義有二種。云何為二。一者業識根本熏習。",
    "X45n0766_002:0499c18": "能受阿羅漢辟支佛一切菩薩生死苦故(此變易生死之苦)",
    "X45n0766_002:0499c19": "二者增長分別事識熏習。能受凡夫業繫苦故(此分段生",
    "X45n0766_002:0499c20": "死之苦)。",
    "X45n0766_002:0499c21": "此明妄心資熏無明。致二種生死之苦也。一者業",
    "X45n0766_002:0499c22": "識資熏根本無明。不能離念。所執法相不忘。故令",
    "X45n0766_002:0499c23": "三乘人受變易生死之苦。二者由增長分別事識",
    "X45n0766_002:0499c24": "資熏見愛無明。不了境界不實。則分別執取。起惑",
    "X45n0766_002:0500a01": "造業。故令凡夫受分段麤生死苦。",
    "X45n0766_002:0500a02": "無明熏習義有二種。云何為二。一者根本熏習。以能",
    "X45n0766_002:0500a03": "成就業識義故。二者所起見愛熏習。以能成就分別",
    "X45n0766_002:0500a04": "事識義故。",
    "X45n0766_002:0500a05": "前無明熏真如。故有妄心等。乃約無明依真而起。",
    "X45n0766_002:0500a06": "以成三細六麤總相而言。此無明熏習真如成業",
    "X45n0766_002:0500a07": "識。蓋約所成差別也。以此業識該五意故。謂根本",
    "X45n0766_002:0500a08": "無明熏真如成五意。所起見愛。乃枝末無明熏妄",
    "X45n0766_002:0500a09": "心。成分別事識。以前云境界熏妄心。成六麤中念",
    "X45n0766_002:0500a10": "著。此說無明熏真如。故不同耳。",
    "X45n0766_002:0500a11": "前染熏。下淨熏。",
    "X45n0766_002:0500a12": "云何熏習起淨法不斷。所謂以有真如法故。能熏習",
    "X45n0766_002:0500a13": "無明。以熏習因緣力故。則令妄心厭生死苦。樂求涅",
    "X45n0766_002:0500a14": "槃。以此妄心有厭求因緣故。即熏習真如。",
    "X45n0766_002:0500a15": "此明真如內熏無明。發心修行。令成淨業。此本熏",
    "X45n0766_002:0500a16": "也。即此淨因反熏真如。增其勢力。此新熏也。",
    "X45n0766_002:0500a17": "自信己性(當十解)。知心妄動。無前境界(當十解)。修遠離法",
    "X45n0766_002:0500a18": "(當行向)。以如實知無前境界故(當初地)。種種方便(二地至九地)。",
    "X45n0766_002:0500a19": "起隨順行。不取不念。乃至久遠(當十地)。熏習力故(上明返流",
    "X45n0766_002:0500a20": "因行次第)。無明則滅(下明果斷次第)。以無明滅故。心無有起(滅前三染)。",
    "X45n0766_002:0500a21": "以無起故。境界隨滅(滅後三染)。以因緣具滅故。心相皆盡。",
    "X45n0766_002:0500a22": "名得涅槃。成自然業。",
    "X45n0766_002:0500a23": "此明淨熏因果斷滅次第也。因行中知心妄動。解",
    "X45n0766_002:0500a24": "也。修遠離。行也。依解成行。修唯識尋伺等比觀如",
    "X45n0766_002:0500b01": "實知。則登地。見如實理種種者。十地位中廣修萬",
    "X45n0766_002:0500b02": "行。不取者所取無相。不念者能念不生。久遠者謂",
    "X45n0766_002:0500b03": "經三祇熏修也。果中根本無明。即業轉二識。故云",
    "X45n0766_002:0500b04": "心無有起。以無此二染為能熏故。境界隨滅。因即",
    "X45n0766_002:0500b05": "無明。緣即妄界。心相即六染。以無明滅。則前三不",
    "X45n0766_002:0500b06": "相應染盡。境界滅。則後三相應染盡。一切心相不",
    "X45n0766_002:0500b07": "出六染。故云皆盡。翻前妄心妄境。故得涅槃。以六",
    "X45n0766_002:0500b08": "染皆煩惱礙故。翻前無明。成自然業。以無明為智",
    "X45n0766_002:0500b09": "礙故。",
    "X45n0766_002:0500b10": "上通明還淨因果。下別明觀行之人。",
    "X45n0766_002:0500b11": "妄心熏習義有二種。云何為二。一者分別事識熏習。",
    "X45n0766_002:0500b12": "依諸凡夫二乘人等。厭生死苦。隨力所能。以漸趨向",
    "X45n0766_002:0500b13": "無上道故。二者意熏習。謂諸菩薩發心勇猛。速趣涅",
    "X45n0766_002:0500b14": "槃故。",
    "X45n0766_002:0500b15": "此別釋真如所熏妄心。麤細還淨。約人以彰頓漸",
    "X45n0766_002:0500b16": "也。問曰。妄心熏習應成染法。何以云成返流淨行。",
    "X45n0766_002:0500b17": "且論標妄心熏習。而釋云真熏者何耶。答曰。此意",
    "X45n0766_002:0500b18": "最微。古今解者。但約觀行。至於妄心熏習之意。竟",
    "X45n0766_002:0500b19": "未發明。故未見作者之妙耳。以此章明標真如熏",
    "X45n0766_002:0500b20": "習。而此云妄心者。以前云以有真如法故。能熏習",
    "X45n0766_002:0500b21": "無明。則令妄心厭生死苦。樂求涅槃。但明內以真",
    "X45n0766_002:0500b22": "如為因。乃本熏也。次云妄心有厭求因緣故。即熏",
    "X45n0766_002:0500b23": "習真如。乃新熏也。即是觀行。以前云真如所熏妄",
    "X45n0766_002:0500b24": "心。通該五意。自有淺深。上但通說始終因果。然尚",
    "X45n0766_002:0500c01": "未及分別頓漸。今以受熏之妄心返熏真如。則此",
    "X45n0766_002:0500c02": "能熏妄心。自有麤細二義。以明頓漸差別。若因受",
    "X45n0766_002:0500c03": "熏之事識發心者。故成二乘之機。若因受熏五意",
    "X45n0766_002:0500c04": "發心者。則成三賢十聖之機。然標妄心。乃已受真",
    "X45n0766_002:0500c05": "如所熏之妄心。今起觀行。返熏真如。殆非無明所",
    "X45n0766_002:0500c06": "熏之妄心也。微哉。",
    "X45n0766_002:0500c07": "上明妄心熏真如麤細不同。",
    "X45n0766_002:0500c08": "下明真如熏無明體用不同。",
    "X45n0766_002:0500c09": "真如熏習義有二種。云何為二。一者自體相熏習。二",
    "X45n0766_002:0500c10": "者用熏習。自體相熏習者。從無始世來。具無漏法。備",
    "X45n0766_002:0500c11": "有不思議業。作境界之性。依此二義恒常熏習。以有",
    "X45n0766_002:0500c12": "力故。能令眾生厭生死苦。樂求涅槃。自信己身有真",
    "X45n0766_002:0500c13": "如法。發心修行。",
    "X45n0766_002:0500c14": "此明真如內外熏習有體用二義也。言體者。即眾",
    "X45n0766_002:0500c15": "生無始以來所具無漏法性。乃本有之正因佛性。",
    "X45n0766_002:0500c16": "此本體也。而言相者。此即體之相。乃所具無漏功",
    "X45n0766_002:0500c17": "德之相。即所謂恒沙稱性功德也。言備有等者。謂",
    "X45n0766_002:0500c18": "此體相。備有不思議之業用。在外能與一切無情",
    "X45n0766_002:0500c19": "作境界之性。名為法性。故法法皆真。乃外境也。內",
    "X45n0766_002:0500c20": "為即體之智。作所觀之境。即地上作有相無相觀。",
    "X45n0766_002:0500c21": "乃內境也。以具有體相不思議作用恒常熏習之",
    "X45n0766_002:0500c22": "力。故能令眾生發心。厭生死。樂涅槃。知真本有。不",
    "X45n0766_002:0500c23": "假外求。故發心修行耳。意謂若不仗此本有真如",
    "X45n0766_002:0500c24": "之力。則眾生永無發心之時也。",
    "X45n0766_002:0501a01": "問曰。若如是義者。一切眾生悉有真如。等皆熏習。云",
    "X45n0766_002:0501a02": "何有信無信。無量前後差別。皆應一時自知有真如",
    "X45n0766_002:0501a03": "法。勤修方便。等入涅槃。",
    "X45n0766_002:0501a04": "此設問眾生等具真如。發心修證不等也。然問意",
    "X45n0766_002:0501a05": "含有兩種差別之不等。一疑謂眾生既同稟真如",
    "X45n0766_002:0501a06": "一性平等。如何有利鈍邪正信不信等無量差別",
    "X45n0766_002:0501a07": "之不等耶。二疑謂眾生同仗真如內熏發心。則當",
    "X45n0766_002:0501a08": "一時同信同修同證涅槃。如何有先後遲速無量",
    "X45n0766_002:0501a09": "差別之不等耶。以差別居中。義該上下。譯之巧耳。",
    "X45n0766_002:0501a10": "答曰。真如本一。而有無量無邊無明。從本已來自性",
    "X45n0766_002:0501a11": "差別。厚薄不同故。過恒河沙等上煩惱。依無明起差",
    "X45n0766_002:0501a12": "別。我見愛染煩惱。依無明起差別。如是一切煩惱。依",
    "X45n0766_002:0501a13": "於無明所起。前後無量差別。唯如來能知故。",
    "X45n0766_002:0501a14": "此答意亦有兩種差別不等。一謂眾生固是同稟",
    "X45n0766_002:0501a15": "真如一性。但以根本無明內熏。厚薄不等。故機有",
    "X45n0766_002:0501a16": "利鈍邪正信不信等之差別也。二謂雖是一等無",
    "X45n0766_002:0501a17": "明內熏。其所熏成之煩惱。麤細不等。故修證有遲",
    "X45n0766_002:0501a18": "速之差別耳。恒沙上煩惱。所知障也。細而難斷。故",
    "X45n0766_002:0501a19": "取證遲。我見愛染。煩惱障也。麤而易斷。故取證速。",
    "X45n0766_002:0501a20": "是則信與不信利鈍遲速差別。乃無明惑染之過。",
    "X45n0766_002:0501a21": "非真如之有差別也。",
    "X45n0766_002:0501a22": "上約無明熏習不一。下約外緣不一。",
    "X45n0766_002:0501a23": "又諸佛法。有因有緣。因緣具足。乃得成辦。如木中火",
    "X45n0766_002:0501a24": "性。是火正因。若無人知。不假方便。能自燒木。無有是",
    "X45n0766_002:0501b01": "處。",
    "X45n0766_002:0501b02": "此約緣具闕。明不一也。佛性有三。謂正因。緣因。了",
    "X45n0766_002:0501b03": "因。然真如乃本具。正因佛性也。善知識助發。緣因",
    "X45n0766_002:0501b04": "也。因緣具足。方得開悟。了因也。如鑽木取火因緣。",
    "X45n0766_002:0501b05": "木中火。喻正因。人力鑽取。喻緣因。火出燒木。喻斷",
    "X45n0766_002:0501b06": "證了因。",
    "X45n0766_002:0501b07": "眾生亦爾。雖有正因熏習之力。若不遇諸佛菩薩善",
    "X45n0766_002:0501b08": "知識等以之為緣。能自斷煩惱入涅槃者。則無是處。",
    "X45n0766_002:0501b09": "若雖有外緣之力。而內淨法未有熏習力者。亦不能",
    "X45n0766_002:0501b10": "究竟厭生死苦。樂求涅槃。",
    "X45n0766_002:0501b11": "眾生本具佛性。為正因。佛菩薩善知識所說真如。",
    "X45n0766_002:0501b12": "所流教法。為外緣。得此內外交熏。故斷惑證真則",
    "X45n0766_002:0501b13": "易。若一有所缺。則不能厭生死苦。樂求涅槃。",
    "X45n0766_002:0501b14": "若因緣具足者。所謂自有熏習之力。又為諸佛菩薩",
    "X45n0766_002:0501b15": "等慈悲願護。故能起厭苦之心。信有涅槃。修習善根。",
    "X45n0766_002:0501b16": "以修善根成熟故。則值諸佛菩薩示教利喜。乃能進",
    "X45n0766_002:0501b17": "趣向涅槃道。",
    "X45n0766_002:0501b18": "此明因緣具足故成就道果之易也。謂修行者。內",
    "X45n0766_002:0501b19": "仗真如勝因熏習之力。外有諸佛菩薩勝緣助發",
    "X45n0766_002:0501b20": "之力。故令速趣涅槃耳。示教利喜者。謂得開示教",
    "X45n0766_002:0501b21": "誨。利益歡喜。此助緣之勝也。",
    "X45n0766_002:0501b22": "上明自性之用。下明真如之用。",
    "X45n0766_002:0501b23": "用熏習者。即是眾生外緣之力。如是外緣有無量義。",
    "X45n0766_002:0501b24": "略說二種。云何為二。一者差別緣。二者平等緣。",
    "X45n0766_002:0501c01": "此二種緣。乃諸佛菩薩已證法身。自然而有不思",
    "X45n0766_002:0501c02": "議業用。隨眾生心感而應現。以悲願力。作種種身",
    "X45n0766_002:0501c03": "形事業。成就物機。以為發心求道眾生。作外助緣。",
    "X45n0766_002:0501c04": "此法身之用。故為真如用也。以眾生所具本覺心",
    "X45n0766_002:0501c05": "體。即是諸佛平等法身。體同而用亦同故。眾生有",
    "X45n0766_002:0501c06": "發心之用。故感諸佛成就之用也。言差別平等者。",
    "X45n0766_002:0501c07": "在能感之機發心不等。故應有差別平等之不一。",
    "X45n0766_002:0501c08": "謂從事識發心者。則現隨類種種化身。為差別緣。",
    "X45n0766_002:0501c09": "若從業識發心者。則現報身。而為平等緣。隨其所",
    "X45n0766_002:0501c10": "感而應現也。",
    "X45n0766_002:0501c11": "差別緣者。此人依於諸佛菩薩等。從初發意始求道",
    "X45n0766_002:0501c12": "時。乃至得佛。於中若見若念。或為眷屬父母諸親。或",
    "X45n0766_002:0501c13": "為給使。或為知友。或為冤家。或起四攝。",
    "X45n0766_002:0501c14": "此略示差別緣相也。差別雖多。不出慈愛以攝之。",
    "X45n0766_002:0501c15": "居卑以事之。同類以益之。冤家以折之。四攝以攝",
    "X45n0766_002:0501c16": "之。五者而已。故若見其身。若念其德。以此五類而",
    "X45n0766_002:0501c17": "已。",
    "X45n0766_002:0501c18": "乃至一切所作無量行緣。以起大悲熏習之力。能令",
    "X45n0766_002:0501c19": "眾生增長善根。若見若聞得利益故。",
    "X45n0766_002:0501c20": "此顯諸佛菩薩成就眾生作外緣者。無非出於無",
    "X45n0766_002:0501c21": "作大悲熏習之力。殆非有心而作也。此言化用之",
    "X45n0766_002:0501c22": "差別。",
    "X45n0766_002:0501c23": "此緣有二種。一者近緣。速得度故。二者遠緣。久遠得",
    "X45n0766_002:0501c24": "度故。是近遠二緣。分別復有二種。云何為二。一者增",
    "X45n0766_002:0502a01": "長行緣。二者受道緣。",
    "X45n0766_002:0502a02": "此明能化久近差別也。此二種緣。通始終因果。故",
    "X45n0766_002:0502a03": "云久近。如佛於大通智勝佛時為弟子。下一乘緣",
    "X45n0766_002:0502a04": "種。今乃成熟。各得授記。此久緣也。如佛住世。靈山",
    "X45n0766_002:0502a05": "所化之機。見佛新發心者。為近緣。又為將來得度",
    "X45n0766_002:0502a06": "因緣。此通約時說。又經云。佛言。我今出世。開示一",
    "X45n0766_002:0502a07": "切眾生。令未信者信。已信者增長。此增長緣。又云",
    "X45n0766_002:0502a08": "各得生長。此受道緣也。若約位遠近。若二乘三賢",
    "X45n0766_002:0502a09": "增長者近。若十地佛果成就者遠。總約機說。可以",
    "X45n0766_002:0502a10": "意會。",
    "X45n0766_002:0502a11": "平等緣者。一切諸佛菩薩。皆願度脫一切眾生。自然",
    "X45n0766_002:0502a12": "熏習。常恒不捨。以同體智力故。隨應見聞而現作業。",
    "X45n0766_002:0502a13": "所謂眾生依於三昧。乃得平等見諸佛故。",
    "X45n0766_002:0502a14": "此明平等緣也。謂諸佛菩薩。皆本願度脫一切眾",
    "X45n0766_002:0502a15": "生。故以同體悲智恒熏不捨。以眾生乃諸佛心內",
    "X45n0766_002:0502a16": "之眾生。故念念熏習。未曾一念暫捨。故眾生但有",
    "X45n0766_002:0502a17": "能入三昧者。隨其夙習見聞。即於三昧中現身說",
    "X45n0766_002:0502a18": "法。令其成就。如普賢之現身。觀音之隨應。皆平等",
    "X45n0766_002:0502a19": "緣也。",
    "X45n0766_002:0502a20": "此體用熏習。分別復有二種。云何為二。一者未相應。",
    "X45n0766_002:0502a21": "謂凡夫二乘初發意菩薩等。以意意識熏習。依信力",
    "X45n0766_002:0502a22": "故而能修行。未得無分別心。與體相應故。未得自在",
    "X45n0766_002:0502a23": "業修行。與用相應故。",
    "X45n0766_002:0502a24": "此合明能熏真如體用平等。而所熏之機有差別",
    "X45n0766_002:0502b01": "也。以凡夫二乘初發心菩薩。但依意識熏習。發心",
    "X45n0766_002:0502b02": "者淺。唯依信力修行。未能深入真如三昧。未得無",
    "X45n0766_002:0502b03": "分別心。與體相應。未得自在智業。與用相應。此差",
    "X45n0766_002:0502b04": "別在機。",
    "X45n0766_002:0502b05": "二者已相應。謂法身菩薩。得無分別心。與諸佛智用",
    "X45n0766_002:0502b06": "相應。唯依法力自然修行。熏習真如。滅無明故。",
    "X45n0766_002:0502b07": "此合明體用平等也。謂地上菩薩已證真如。得無",
    "X45n0766_002:0502b08": "分別心。故得與真如體用相應者。以唯依法力任",
    "X45n0766_002:0502b09": "運進修。是故得與真如體用相應也。以真智照理。",
    "X45n0766_002:0502b10": "故云法力。任運無功。故云自然。以此智行熏習真",
    "X45n0766_002:0502b11": "如。故得滅無明惑。而與諸佛體用相應也。以初地",
    "X45n0766_002:0502b12": "至七地。與體相應。八地已後。與用相應。以二乘三",
    "X45n0766_002:0502b13": "賢。依六識比觀。故未得相應也。",
    "X45n0766_002:0502b14": "上明染淨相資中染淨熏習已竟。",
    "X45n0766_002:0502b15": "下明染淨熏習盡不盡義。",
    "X45n0766_002:0502b16": "復次染法從無始已來。熏習不斷。乃至得佛後則有",
    "X45n0766_002:0502b17": "斷。淨法熏習則無有斷。盡於未來。此義云何。以真如",
    "X45n0766_002:0502b18": "法常熏習故。妄心則滅。法身顯現。起用熏習。故無有",
    "X45n0766_002:0502b19": "斷。",
    "X45n0766_002:0502b20": "此總結染淨熏習斷不斷義也。謂染法無始有終。",
    "X45n0766_002:0502b21": "真如淨法則無始終。以無明染因依真而起。此則",
    "X45n0766_002:0502b22": "真如乃無始之無始也。及以真如熏習無明斷盡",
    "X45n0766_002:0502b23": "成佛。此則無明滅盡時。法身顯現。而有不思議大",
    "X45n0766_002:0502b24": "用。無窮無盡。故染法有盡。而淨法無盡也。",
    "X45n0766_002:0502c01": "前釋生滅門中是心生滅因緣相已竟。",
    "X45n0766_002:0502c02": "下釋體相用三大。以初標云。是心生滅因緣相。",
    "X45n0766_002:0502c03": "能示摩訶衍自體相用故。至此乃釋也。",
    "X45n0766_002:0502c04": "復次真如自體相者。一切凡夫。聲聞緣覺。菩薩諸佛。",
    "X45n0766_002:0502c05": "無有增減。非前際生。非後際滅。畢竟常恒。從本已來。",
    "X45n0766_002:0502c06": "自性滿足一切功德。",
    "X45n0766_002:0502c07": "此言十法界通以真如為自體相。即所謂一法界",
    "X45n0766_002:0502c08": "大總相法門體也。由聖凡均稟。不屬迷悟。故無增",
    "X45n0766_002:0502c09": "減。以本自真常。無生無滅。廣博包含。染淨融通。故",
    "X45n0766_002:0502c10": "云滿足一切功德。",
    "X45n0766_002:0502c11": "所謂有大智慧光明義故。",
    "X45n0766_002:0502c12": "此下言性具功德也。常光朗照。無明惑染。暗不能",
    "X45n0766_002:0502c13": "昏。故云自體有大智慧光明。即是毗盧遮那法身",
    "X45n0766_002:0502c14": "真體。",
    "X45n0766_002:0502c15": "徧照法界義故。",
    "X45n0766_002:0502c16": "實智照理。理無不徹。權智鑑物。物無不窮。",
    "X45n0766_002:0502c17": "真實識知義故。",
    "X45n0766_002:0502c18": "以圓照忘緣。離諸根量。故云真實識知。",
    "X45n0766_002:0502c19": "自性清淨心義故。",
    "X45n0766_002:0502c20": "謂如來藏性。永離惑染。故云自性清淨。",
    "X45n0766_002:0502c21": "常樂我淨義故。",
    "X45n0766_002:0502c22": "窮三際而無改。曰常。在眾苦而不干。曰樂。處生死",
    "X45n0766_002:0502c23": "而莫拘。曰我。歷九相而不染。曰淨。",
    "X45n0766_002:0502c24": "清涼不變自在義故。",
    "X45n0766_002:0503a01": "永離熱惱。故曰清涼。四相莫遷。故曰不變。業不能",
    "X45n0766_002:0503a02": "繫。故曰自在。",
    "X45n0766_002:0503a03": "具足如是過於恒沙不離不斷不異不思議佛法。乃",
    "X45n0766_002:0503a04": "至滿足無有所少義故。名為如來藏。亦名如來法身。",
    "X45n0766_002:0503a05": "恒沙德相。不異真體。故云不離。無始相續。故云不",
    "X45n0766_002:0503a06": "斷。等同一味。故云不異。以性相融通。一多無礙。理",
    "X45n0766_002:0503a07": "事交徹。染淨無二。故云不思議。法身本具。唯佛證",
    "X45n0766_002:0503a08": "窮。故云佛法。以無法不包。無所少欠。故云滿足。以",
    "X45n0766_002:0503a09": "能含攝無量性德。故云如來藏。亦名如來法身。初",
    "X45n0766_002:0503a10": "云總相大法門體。故結歸如來藏心也。",
    "X45n0766_002:0503a11": "問曰。上說真如。其體平等。離一切相。云何復說體有",
    "X45n0766_002:0503a12": "如是種種功德。",
    "X45n0766_002:0503a13": "此執體疑相難也。",
    "X45n0766_002:0503a14": "答曰。雖實有此諸功德義。而無差別之相。等同一味。",
    "X45n0766_002:0503a15": "唯一真如。此義云何。以無分別。離分別相。是故無二。",
    "X45n0766_002:0503a16": "此答以即體之相。相不異體。故無分別。如大海水",
    "X45n0766_002:0503a17": "同一味故。以唯一真故。以差別者。乃分別心也。真",
    "X45n0766_002:0503a18": "如永離能所分別。故無二耳。",
    "X45n0766_002:0503a19": "復以何義得說差別。以依業識生滅相示。",
    "X45n0766_002:0503a20": "既其真如體相不二。以何義故說有如是差別耶。",
    "X45n0766_002:0503a21": "以依生滅業識。具有恒沙染法。故知轉染反淨。即",
    "X45n0766_002:0503a22": "有恒沙淨德差別之相也。",
    "X45n0766_002:0503a23": "此云何示。以一切法。本來唯心。實無於念。而有妄心。",
    "X45n0766_002:0503a24": "不覺念起。見諸境界。故說無明。心性不起。即是大智",
    "X45n0766_002:0503b01": "慧光明義故。若心起見。則有不見之相。心性離見。即",
    "X45n0766_002:0503b02": "是徧照法界義故(以依無明妄心染法反淨。故知真如有大智慧光明義也)。若心",
    "X45n0766_002:0503b03": "有動。非真識知。無有自性(以動即妄想。妄即非真。妄無自性。動隨染緣。故知不",
    "X45n0766_002:0503b04": "動。則是真實識知。離染真淨)。非常非樂非我非淨。熱惱衰變。則不",
    "X45n0766_002:0503b05": "自在(反此染法。即知真如有真常真樂真我真淨義也)。乃至具有過恒沙等",
    "X45n0766_002:0503b06": "妄染之義。對此義故。心性無動。則有過恒沙等諸淨",
    "X45n0766_002:0503b07": "功德相義示現。",
    "X45n0766_002:0503b08": "此云何下。廣顯示義也。謂真如本自不動。無差別",
    "X45n0766_002:0503b09": "相。何從而知。但對心動。即有如是恒沙妄染之相。",
    "X45n0766_002:0503b10": "反此不動。則知具有恒沙諸淨功德也。",
    "X45n0766_002:0503b11": "若心有起。更見前法可念者。則有所少。如是淨法。無",
    "X45n0766_002:0503b12": "量功德。即是一心。更無所念。是故滿足。名為法身如",
    "X45n0766_002:0503b13": "來之藏。",
    "X45n0766_002:0503b14": "此明淨法滿足義也。若心有起。則無明染法未盡。",
    "X45n0766_002:0503b15": "淨心未圓。則於心外尚有可念者。即是所少。今以",
    "X45n0766_002:0503b16": "一心圓滿。諸妄盡淨。則無量淨德。即是一心。外無",
    "X45n0766_002:0503b17": "可念。性自具足。是名法身如來之藏。含攝無量淨",
    "X45n0766_002:0503b18": "德。以迷為識藏。則含攝無量染法。今返妄還源。故",
    "X45n0766_002:0503b19": "成無量淨德耳。",
    "X45n0766_002:0503b20": "上釋相二大竟。下釋用大。",
    "X45n0766_002:0503b21": "復次真如用者。所謂諸佛如來。本在因地。發大慈悲。",
    "X45n0766_002:0503b22": "修諸波羅蜜。攝化眾生。立大誓願。盡欲度脫等眾生",
    "X45n0766_002:0503b23": "界。亦不限劫數。盡於未來。以取一切眾生如己身故。",
    "X45n0766_002:0503b24": "而亦不取眾生相(此舉本大願也。即廣大心。長時心。舉悲智大方便也。如己身。悲深也。",
    "X45n0766_002:0503c01": "不取相。智深也。兼上亦不顛倒心也)。此以何義。謂如實知一切眾生及",
    "X45n0766_002:0503c02": "與己身。真如平等。無別異故。",
    "X45n0766_002:0503c03": "此對果舉因。以明用大之本也。謂諸佛因中。以見",
    "X45n0766_002:0503c04": "一切眾生與己同一真如法身。愍其沈迷。故起同",
    "X45n0766_002:0503c05": "體大悲。願度一切。誓盡眾生界。不限劫數。因此修",
    "X45n0766_002:0503c06": "行六度。以為正行。教化眾生。無有疲厭。此廣大心。",
    "X45n0766_002:0503c07": "長時心也。所以不退者。以取一切眾生如己身故。",
    "X45n0766_002:0503c08": "而亦不見有眾生相故也。眾生如己身。悲深。不取",
    "X45n0766_002:0503c09": "相。智深。此二。不顛倒心也。何以不取眾生相耶。以",
    "X45n0766_002:0503c10": "如實知眾生與己真如平等。此第一心也。故論云。",
    "X45n0766_002:0503c11": "廣大第一長。其心不顛倒。此諸佛因心也。",
    "X45n0766_002:0503c12": "以有如是大方便智。除滅無明。見本法身。自然而有",
    "X45n0766_002:0503c13": "不思議業種種之用。即與真如等徧一切處。又亦無",
    "X45n0766_002:0503c14": "有用相可得。",
    "X45n0766_002:0503c15": "此明因智滅惑。顯現法身。自然而有不思議用也。",
    "X45n0766_002:0503c16": "謂此大用。法身本具。但向被無明障蔽不顯。今因",
    "X45n0766_002:0503c17": "智破惑故乃得顯。而與真如等徧一切處。以真如",
    "X45n0766_002:0503c18": "離相故。用亦無相可得。",
    "X45n0766_002:0503c19": "何以故。謂諸佛如來。唯是法身智相之身。第一義諦。",
    "X45n0766_002:0503c20": "無有世諦境界。離於施作。但隨眾生見聞得益。故說",
    "X45n0766_002:0503c21": "為用。",
    "X45n0766_002:0503c22": "此問何故用無用相。既無用相。何能利益眾生耶。",
    "X45n0766_002:0503c23": "答以諸佛如來。唯是法身智相之身。離於施作。故",
    "X45n0766_002:0503c24": "無用相。但隨眾生機感。隨其見聞得益。故說為用。",
    "X45n0766_002:0504a01": "此所謂清淨法身。猶若虗空。應物現形。如水中月。",
    "X45n0766_002:0504a02": "眾生心水淨。菩提影現中。故云用無用相。返顯若",
    "X45n0766_002:0504a03": "無機感。則唯是妙理本智。更無世諦生滅等相。",
    "X45n0766_002:0504a04": "此用有二種。云何為二。一者依分別事識。凡夫二乘",
    "X45n0766_002:0504a05": "心所見者。名為應身。以不知轉識現故。見從外來。取",
    "X45n0766_002:0504a06": "色分齊。不能盡知故。",
    "X45n0766_002:0504a07": "此下就因明果。以顯用相不同也。凡夫二乘不知",
    "X45n0766_002:0504a08": "唯識。向計外塵。乃六識分別。故見佛身亦從外來。",
    "X45n0766_002:0504a09": "以不知七識所現細相。故但見應身麤相。即三十",
    "X45n0766_002:0504a10": "二相應身佛也。所謂變相觀空所見三類分身之",
    "X45n0766_002:0504a11": "佛也。所以不能見細相者。以不知轉識現故。下報",
    "X45n0766_002:0504a12": "身。即轉識所現也。所言依識見佛者。以佛真法身。",
    "X45n0766_002:0504a13": "即眾生本覺真如佛性。今以內熏之因力故。眾生",
    "X45n0766_002:0504a14": "發心厭苦求佛。以六識受熏。識麤熏淺。故佛相亦",
    "X45n0766_002:0504a15": "麤耳。故此見佛。約本熏說。非無因而現也。言細相",
    "X45n0766_002:0504a16": "依轉識現者。意顯無明雖迷真如而成業識。但一",
    "X45n0766_002:0504a17": "念不覺。尚未離真。以未和合。故未分能所。及至轉",
    "X45n0766_002:0504a18": "相。則生滅與不生滅和合。即變法身真智而為妄",
    "X45n0766_002:0504a19": "見。變真理而為妄相。為眾生之始。妄見境界。今返",
    "X45n0766_002:0504a20": "妄歸真。從麤至細。斷至轉識。則本智現前。法身顯",
    "X45n0766_002:0504a21": "露。以智照理。則如來藏中自性功德一時顯現。所",
    "X45n0766_002:0504a22": "見佛身微細妙相。乃知唯心所現。故不從外來。此",
    "X45n0766_002:0504a23": "葢從本熏業識所現。故云轉識現耳。",
    "X45n0766_002:0504a24": "二者依於業識。謂諸菩薩從初發意。乃至菩薩究竟",
    "X45n0766_002:0504b01": "地心所見者。名為報身。",
    "X45n0766_002:0504b02": "此明依轉識現報身也。此菩薩從十解初心。以本",
    "X45n0766_002:0504b03": "熏業識。作唯識觀。歷三賢十地。究竟三昧心中。所",
    "X45n0766_002:0504b04": "見佛身。乃報身細相。實唯心現。不從外來。而言用",
    "X45n0766_002:0504b05": "者。乃本覺真如自體之用。非外佛現身之用也。有",
    "X45n0766_002:0504b06": "作佛隨機現者。非此義也。以此中意。正約熏變之",
    "X45n0766_002:0504b07": "用故(通覈上下文意仍以佛隨機現為是)。",
    "X45n0766_002:0504b08": "身有無量色。色有無量相。相有無量好。所住依果。亦",
    "X45n0766_002:0504b09": "有無量。種種莊嚴。隨所示現。即無有邊。不可窮盡。離",
    "X45n0766_002:0504b10": "分齊相。隨其所應。常能住持。不毀不失。",
    "X45n0766_002:0504b11": "此舉依正二報。總顯所見細相也。此即華嚴盧舍",
    "X45n0766_002:0504b12": "那佛。身土自他。無障無礙。等周法界。故離分際。一",
    "X45n0766_002:0504b13": "真報境。所謂大火所燒。此土安穩。故云不毀不失。",
    "X45n0766_002:0504b14": "如是功德。皆因諸波羅蜜等無漏行熏。及不思議熏",
    "X45n0766_002:0504b15": "之所成就。具足無量樂相。故說為報。",
    "X45n0766_002:0504b16": "此結果由因。釋報身得名也。如是依正二報。皆由",
    "X45n0766_002:0504b17": "十度行熏。及本覺不思議內熏之功。以結顯因熏",
    "X45n0766_002:0504b18": "習義也。",
    "X45n0766_002:0504b19": "又為凡夫所見者。是其麤色。隨於六道。各見不同。種",
    "X45n0766_002:0504b20": "種異類。非受樂相。故說為應。",
    "X45n0766_002:0504b21": "此別釋應身非一。蓋隨類所見不同也。以六道見",
    "X45n0766_002:0504b22": "佛。各隨業感。其相不同。以見同類。故云非受樂相。",
    "X45n0766_002:0504b23": "復次初發意菩薩等所見者。以深信真如法故。少分",
    "X45n0766_002:0504b24": "而見。知彼色相莊嚴等事。無來無去。離於分齊。唯依",
    "X45n0766_002:0504c01": "心現。不離真如。然此菩薩猶自分別。以未入法身位",
    "X45n0766_002:0504c02": "故。",
    "X45n0766_002:0504c03": "此別釋三賢所見。不同地上也。前云依業識。從初",
    "X45n0766_002:0504c04": "發意至究竟地。乃總說所見。皆報身相。然其中亦",
    "X45n0766_002:0504c05": "有淺深。不無分滿。故此重明也。此明三賢發心。志",
    "X45n0766_002:0504c06": "斷無明。深信真如。但依六識分別比觀。但相似覺。",
    "X45n0766_002:0504c07": "故云少分見。以分別未忘。未證真如。不同地上。故",
    "X45n0766_002:0504c08": "云未入法身。",
    "X45n0766_002:0504c09": "若得淨心。所見微妙。其用轉勝。乃至菩薩地盡。見之",
    "X45n0766_002:0504c10": "究竟。",
    "X45n0766_002:0504c11": "此明地上所見報身。亦漸漸圓滿至金剛後心。真",
    "X45n0766_002:0504c12": "窮惑盡。故云見之究竟。",
    "X45n0766_002:0504c13": "若離業識。則無見相。以諸佛法身。無有彼此色相迭",
    "X45n0766_002:0504c14": "相見故。",
    "X45n0766_002:0504c15": "上言依業識見者。乃是報身。猶有所見。以未見法",
    "X45n0766_002:0504c16": "身故。今明若離業識。則見法身。以法身真體。唯一",
    "X45n0766_002:0504c17": "真心。絕諸對待。了無色相能所。故云無有彼此迭",
    "X45n0766_002:0504c18": "相見故。蓋言可見者。雖是細妙。但屬修顯。從迷中",
    "X45n0766_002:0504c19": "返悟。故未離能所色相。此法身真體。乃一心真源。",
    "X45n0766_002:0504c20": "不屬迷悟。不借緣生。自此天真。為正因佛性。故結",
    "X45n0766_002:0504c21": "指為究竟極則。",
    "X45n0766_002:0504c22": "問曰。若諸佛法身離於色相者。云何能現色相。",
    "X45n0766_002:0504c23": "此問明法身離相。不礙現相也。",
    "X45n0766_002:0504c24": "答曰。即此法身是色體故。能現於色。所謂從本已來。",
    "X45n0766_002:0505a01": "色心不二。以色性即智故。色體無形。說名智身。以智",
    "X45n0766_002:0505a02": "性即色故。說名法身徧一切處。所現之色。無有分齊。",
    "X45n0766_002:0505a03": "隨心能示十方世界。無量菩薩。無量報身。無量莊嚴。",
    "X45n0766_002:0505a04": "各各差別。皆無分齊。而不相妨。此非心識分別能知。",
    "X45n0766_002:0505a05": "以真如自在用義故。",
    "X45n0766_002:0505a06": "答意以明法報冥一。色心不二。總顯一真無障礙",
    "X45n0766_002:0505a07": "法界。以歸究竟一心真源也。法身者。一心之異稱",
    "X45n0766_002:0505a08": "也。以心為萬化之源。故云法身。是色之體。故能現",
    "X45n0766_002:0505a09": "色。譬如虗空非色。而能出生色相。故云從本已來",
    "X45n0766_002:0505a10": "色心不二也。以事攬理成。全空成色。故云色性即",
    "X45n0766_002:0505a11": "智性故。以色體本空故。說為智身。所謂色即是空",
    "X45n0766_002:0505a12": "也。以全理成事。故事即理。譬如虗空。徧至一切色",
    "X45n0766_002:0505a13": "非色處。所謂空即是色也。由理事不二。故色隨空",
    "X45n0766_002:0505a14": "徧。無有分齊。由無二無分。故身土自他。無障無礙。",
    "X45n0766_002:0505a15": "故十方世界。無量菩薩之報身。依報莊嚴之國土。",
    "X45n0766_002:0505a16": "各各差別。皆無分齊。而不相妨。所以華藏海中。帝",
    "X45n0766_002:0505a17": "網諸剎。重重交羅。由理事無礙。故得事事無礙。此",
    "X45n0766_002:0505a18": "非心識所知。皆是真如大自在用也。良由體周而",
    "X45n0766_002:0505a19": "用徧。皆一心真如之用故。論宗一心為一法界大",
    "X45n0766_002:0505a20": "總相法門體。故解釋正義而結歸於此。所謂無不",
    "X45n0766_002:0505a21": "從此法界流。無不還歸此法界。故於生滅門中。究",
    "X45n0766_002:0505a22": "竟顯一心之極則耳。",
    "X45n0766_002:0505a23": "前顯示正義中大科分二。初顯動靜不一。",
    "X45n0766_002:0505a24": "從一心真如者起。至此二門分別已竟。",
    "X45n0766_002:0505b01": "下第二會相入實顯動靜不二。",
    "X45n0766_002:0505b02": "復次顯示從生滅門即入真如門。",
    "X45n0766_002:0505b03": "此令觀生本無生。即生滅以入真如門也。",
    "X45n0766_002:0505b04": "所謂推求五陰。色之與心。六塵境界。畢竟無念。以心",
    "X45n0766_002:0505b05": "無形相。十方求之終不可得。如人迷故。謂東為西。方",
    "X45n0766_002:0505b06": "實不轉。眾生亦爾。無明迷故。謂心為念。心實不動。若",
    "X45n0766_002:0505b07": "能觀察知心無念。即得隨順入真如門故。",
    "X45n0766_002:0505b08": "此示正觀。為頓悟一心之妙也。謂一真法界。本無",
    "X45n0766_002:0505b09": "色心。何有五陰之眾生耶。良由最初一念不覺。是",
    "X45n0766_002:0505b10": "謂無明。以無明力。即變一心而為業識。依業識見",
    "X45n0766_002:0505b11": "相二分。以為色心和合。故有五陰之眾生。是則眾",
    "X45n0766_002:0505b12": "生五陰。皆因一念而有也。故今不必計眾生之真",
    "X45n0766_002:0505b13": "偽。但觀一念起處。本自無念。無念即無生。無生則",
    "X45n0766_002:0505b14": "眾生本無。又何有色心諸法耶。所以教令直觀無",
    "X45n0766_002:0505b15": "念。即當下頓入真如門矣。此觀無念一著。乃佛祖",
    "X45n0766_002:0505b16": "指示修行之的訣。故達磨西來。教二祖將心來與",
    "X45n0766_002:0505b17": "汝安。二祖云覓心了不可得。六祖云本來無物。以",
    "X45n0766_002:0505b18": "下諸祖。無不指示離念境界。故今參禪。不了無念",
    "X45n0766_002:0505b19": "之旨。更起種種玄妙思量。豈祖師西來意耶。不唯",
    "X45n0766_002:0505b20": "此論。即一大藏。千七百則。總歸無念一語。無剩法",
    "X45n0766_002:0505b21": "矣。學者識之。",
    "X45n0766_002:0505b22": "上顯示正義竟。下對治邪執。",
    "X45n0766_002:0505b23": "對治邪執者。一切邪執。皆依我見。若離於我。則無邪",
    "X45n0766_002:0505b24": "執。是我見有二種。云何為二。一者人我見。二者法我",
    "X45n0766_002:0505c01": "見。",
    "X45n0766_002:0505c02": "人我見者。計五蘊實有主宰。是佛法內初學大乘",
    "X45n0766_002:0505c03": "人。迷教妄執。隨言執義者。非是外道等所起也。法",
    "X45n0766_002:0505c04": "我見者。計五蘊等一切法各有體性。即二乘所起",
    "X45n0766_002:0505c05": "也。",
    "X45n0766_002:0505c06": "人我見者。依諸凡夫說有五種。云何為五。",
    "X45n0766_002:0505c07": "此先明人我見。有二種。一者凡夫執五蘊以為實",
    "X45n0766_002:0505c08": "我。依之妄起邪執。二者如來藏中有本覺義。執為",
    "X45n0766_002:0505c09": "能證。故云存我覺我。此是菩薩所執。今云人我見。",
    "X45n0766_002:0505c10": "乃是凡夫初學佛法。聞前二門分別。不解離言。隨",
    "X45n0766_002:0505c11": "語起執者。故皆以所聞佛法而言也。",
    "X45n0766_002:0505c12": "一者聞脩多羅說。如來法身。畢竟寂寞。猶如虗空。以",
    "X45n0766_002:0505c13": "不知為破著故。即謂虗空是如來性。云何對治。明虗",
    "X45n0766_002:0505c14": "空相是其妄法。體無不實。以對色故有。是可見相。令",
    "X45n0766_002:0505c15": "心生滅。以一切色法。本來是心。實無外色。若無色者。",
    "X45n0766_002:0505c16": "則無虗空之相。所謂一切境界。唯心妄起故有。若心",
    "X45n0766_002:0505c17": "離於妄動。則一切境界滅。唯一真心。無所不徧。此謂",
    "X45n0766_002:0505c18": "如來廣大性智究竟之義。非如虗空相故。",
    "X45n0766_002:0505c19": "此破妄執事空以為法身體也。以眾生不達法身",
    "X45n0766_002:0505c20": "無相之理。執佛色身為有礙之色質。故說法身猶",
    "X45n0766_002:0505c21": "如虗空。以破彼執。聞者不達。遂妄以頑空是如來",
    "X45n0766_002:0505c22": "性。此邪執也。云何對治。乃破之曰。虗空是其妄法。",
    "X45n0766_002:0505c23": "乃妄情徧計。其體不實。理本無也。何者。以此虗空。",
    "X45n0766_002:0505c24": "乃對色所顯。徧計妄執為有。令心生滅。非法身也。",
    "X45n0766_002:0506a01": "何以虗空是妄法耶。以一切色法。唯心所現。色本",
    "X45n0766_002:0506a02": "無也。若無色法。而虗空亦無。何以空色俱無耶。所",
    "X45n0766_002:0506a03": "謂一切境界。唯心妄起故有。若離妄念。則一切境",
    "X45n0766_002:0506a04": "界頓滅。則唯一真心。無所不徧。此之謂如來法身",
    "X45n0766_002:0506a05": "廣大性智。非如虗空相也。",
    "X45n0766_002:0506a06": "二者聞脩多羅說。世間諸法。畢竟體空。乃至涅槃真",
    "X45n0766_002:0506a07": "如之法。亦畢竟空。本來自空。離一切相。以不知為破",
    "X45n0766_002:0506a08": "著故。即謂真如涅槃之性。唯是其空。云何對治。明真",
    "X45n0766_002:0506a09": "如法身自體不空。具足無量性功德故。",
    "X45n0766_002:0506a10": "此破真如涅槃為斷滅空也。以有不了世出世法。",
    "X45n0766_002:0506a11": "假名非真。計為實有者。說畢竟體空。以破彼計。聞",
    "X45n0766_002:0506a12": "者不知破著之言。遂執言妄計真如涅槃為斷滅",
    "X45n0766_002:0506a13": "空。云何對治。明真如法身自體不空。具足無漏性",
    "X45n0766_002:0506a14": "功德故。上執虗空為法身。此執法身為斷滅空。皆",
    "X45n0766_002:0506a15": "墮空見者。",
    "X45n0766_002:0506a16": "三者聞脩多羅說。如來之藏。無有增減。體備一切功",
    "X45n0766_002:0506a17": "德之法。以不解故。即謂如來之藏。有色心法自相差",
    "X45n0766_002:0506a18": "別。云何對治。以唯依真如義說故。因生滅染義示現",
    "X45n0766_002:0506a19": "說差別故。",
    "X45n0766_002:0506a20": "此破執如來藏性同色心也。如有聞說如來藏性",
    "X45n0766_002:0506a21": "體具眾德。以不解本無差別。遂執如來藏同色心",
    "X45n0766_002:0506a22": "差別之法。此不善義。執真同妄也。云何對治。謂一",
    "X45n0766_002:0506a23": "切法本無差別。唯依真如隨緣而有。法法皆真。唯",
    "X45n0766_002:0506a24": "一真如。色心不二。元無差別。但因生滅染義。示現",
    "X45n0766_002:0506b01": "諸差別耳。乃對妄翻染。說有差別。真如自性。豈同",
    "X45n0766_002:0506b02": "色心差別耶。此破妄執如來藏同色心者也。",
    "X45n0766_002:0506b03": "四者聞脩多羅說。一切世間生死染法。皆依如來藏",
    "X45n0766_002:0506b04": "而有。一切諸法。不離真如。以不解故。謂如來藏。自體",
    "X45n0766_002:0506b05": "具有一切世間生死等法。云何對治。以如來藏。從本",
    "X45n0766_002:0506b06": "已來。唯有過恒沙等諸淨功德。不離不斷不異真如",
    "X45n0766_002:0506b07": "義故。以過恒沙等煩惱染法。唯是妄有。性自本無。從",
    "X45n0766_002:0506b08": "無始世來。未曾與如來藏相應故。若如來藏體有妄",
    "X45n0766_002:0506b09": "法。而使證會永息妄者。無有是處。",
    "X45n0766_002:0506b10": "此破執如來藏性有生死染法也。以聞說妄依真",
    "X45n0766_002:0506b11": "起。以不解隨緣之義。遂執藏性具有生死染法。此",
    "X45n0766_002:0506b12": "執真有妄染也。云何對治。謂如來藏從本以來。唯",
    "X45n0766_002:0506b13": "具恒沙性德。不異真如。以諸染法。唯是妄有。本無",
    "X45n0766_002:0506b14": "自性。從來不與藏性相應。若使藏體果有妄法。則",
    "X45n0766_002:0506b15": "使證真息妄者。無有是處也。此二執藏性同色心。",
    "X45n0766_002:0506b16": "有生死染法。以不解隨緣。妄執為實有者。",
    "X45n0766_002:0506b17": "五者聞脩多羅說。依如來藏故有生死。依如來藏故",
    "X45n0766_002:0506b18": "得涅槃。以不解故。謂眾生有始。以見始故。復謂如來",
    "X45n0766_002:0506b19": "所得涅槃。有其終盡。還作眾生。云何對治。以如來藏",
    "X45n0766_002:0506b20": "無前際故。無明之相亦無有始。若說三界外更有眾",
    "X45n0766_002:0506b21": "生始起者。即是外道經說。又如來藏無有後際。諸佛",
    "X45n0766_002:0506b22": "所得涅槃與之相應。則無後際故。",
    "X45n0766_002:0506b23": "此破執生死涅槃有始終見也。以聞說依如來藏",
    "X45n0766_002:0506b24": "有生死涅槃。以不解故。遂執眾生有始。涅槃終盡。",
    "X45n0766_002:0506c01": "還作眾生。此由聞妄依真起。便謂真先妄後。故執",
    "X45n0766_002:0506c02": "眾生有始。復執涅槃有終。還作眾生。故起始終之",
    "X45n0766_002:0506c03": "見。云何對治。謂眾生因無明而有。迷如來藏。且藏",
    "X45n0766_002:0506c04": "性無有前際。況無明無始。豈有眾生始起耶。若說",
    "X45n0766_002:0506c05": "三界外有眾生始起者。即外道大有經中說。非七",
    "X45n0766_002:0506c06": "佛說也。又如來藏無有後際。而諸佛所得涅槃。但",
    "X45n0766_002:0506c07": "與之相應而已。豈有終盡耶。此上五見。乃凡夫有",
    "X45n0766_002:0506c08": "我見者。聞說佛法。以六識分別。不能離言得義。妄",
    "X45n0766_002:0506c09": "執言說。謬起此計耳。",
    "X45n0766_002:0506c10": "法我見者。依二乘鈍根故。如來但為說人無我。以說",
    "X45n0766_002:0506c11": "不究竟。見有。五陰生滅之法。怖畏生死。妄取涅槃。云",
    "X45n0766_002:0506c12": "何對治。以五陰法。自性不生。則無有滅。本來涅槃故。",
    "X45n0766_002:0506c13": "此破二乘妄見有生死可厭。有涅槃可證。為法我",
    "X45n0766_002:0506c14": "見也。以聞如來但說五陰無常。未說生死即真常。",
    "X45n0766_002:0506c15": "以說不究竟。故妄起此計耳。以生死涅槃。為我所",
    "X45n0766_002:0506c16": "計之法。故云法我見也。",
    "X45n0766_002:0506c17": "上明對治離。下明究竟離。",
    "X45n0766_002:0506c18": "復次究竟離妄執者。當知染法淨法。皆悉相待。無有",
    "X45n0766_002:0506c19": "自相可說。是故一切法。從本已來。非色非心。非智非",
    "X45n0766_002:0506c20": "識。非有非無。畢竟不可說相。而有言說者。當知如來",
    "X45n0766_002:0506c21": "善巧方便。假以言說引導眾生。其旨趣者。皆為離念",
    "X45n0766_002:0506c22": "歸於真如。以念一切法。令心生滅。不入實智故。",
    "X45n0766_002:0506c23": "此明究竟忘言。總歸無念。妙契真如。以遣一往言",
    "X45n0766_002:0506c24": "說相也。以前染淨相待對破空有等說。乃隨病設",
    "X45n0766_002:0507a01": "藥。皆是對待之說。未能究竟離言。今則藥病俱遣。",
    "X45n0766_002:0507a02": "能所兩忘。言語道斷。心行處滅。心智路絕。世出世",
    "X45n0766_002:0507a03": "法。一切皆非。以離念境界。唯證相應故。畢竟不可",
    "X45n0766_002:0507a04": "說相。方為究竟離言。以顯真如也。於不可說而有",
    "X45n0766_002:0507a05": "如上所說者。蓋是如來善巧方便。假以言說引導",
    "X45n0766_002:0507a06": "眾生。其旨趣者。皆為離念歸於真如故也。所以必",
    "X45n0766_002:0507a07": "欲離念者。以念一切法。令心生滅。不入實智故。由",
    "X45n0766_002:0507a08": "前真如門云。一切言說假名無實。當知一切法。不",
    "X45n0766_002:0507a09": "可說。不可念。故名真如。又云。若離於念。名為得入。",
    "X45n0766_002:0507a10": "故此解釋二門已畢。總明染淨相待。指歸離念真",
    "X45n0766_002:0507a11": "如。通遣一往言說相也。其旨微哉。",
    "X45n0766_002:0507a12": "前對治邪執已竟。下分別發趣道相。",
    "X45n0766_002:0507a13": "分別發趣道相者。謂一切諸佛所證之道。一切菩薩",
    "X45n0766_002:0507a14": "發心修行趣向義故。",
    "X45n0766_002:0507a15": "此標章釋名。以釋立義分中乘義也。謂前一往所",
    "X45n0766_002:0507a16": "明真如生滅二門。統歸一心。諸佛證此以為菩提",
    "X45n0766_002:0507a17": "涅槃之道果。所謂大也。一切菩薩發心修行所趣",
    "X45n0766_002:0507a18": "向者。亦以此心為究竟地。所謂乘也。謂前已開解。",
    "X45n0766_002:0507a19": "非行不階。故今以行進趣解境。以取實證。非空解",
    "X45n0766_002:0507a20": "也。然所趣之行。發心雖一。而淺深不等。故須分別",
    "X45n0766_002:0507a21": "各有其相。故云分別發趣道相。由依解發行。行起",
    "X45n0766_002:0507a22": "解絕。故云道相。",
    "X45n0766_002:0507a23": "略說發心有三種。云何為三。一者信成就發心。二者",
    "X45n0766_002:0507a24": "解行發心。三者證發心。",
    "X45n0766_002:0507b01": "此標發心有三種相也。然此三種。通該五十一位。",
    "X45n0766_002:0507b02": "自有深淺不同。而皆云發心者。以發有不同。然信",
    "X45n0766_002:0507b03": "成就發心。十信滿心。初發心住。乃發起之發。亦是",
    "X45n0766_002:0507b04": "開發之發。以十住初心。三智五眼。一時開發故。解",
    "X45n0766_002:0507b05": "行發心。乃發行趣進之發。義該行向。順行十度。入",
    "X45n0766_002:0507b06": "十迴向位也。證發心者。乃登地菩薩。已破無明。發",
    "X45n0766_002:0507b07": "真如用。乃發用之發。故不同耳。",
    "X45n0766_002:0507b08": "信成就發心者。依何等人。修何等行。得信成就。堪能",
    "X45n0766_002:0507b09": "發心。所謂依不定聚眾生。",
    "X45n0766_002:0507b10": "此標問明發心之人也。不定聚者有三聚。謂正定。",
    "X45n0766_002:0507b11": "邪定。不定也。今不定聚。乃信前初發大心。而志未",
    "X45n0766_002:0507b12": "決定。或進或退。謂之毛道凡夫。謂心如空中之毛。",
    "X45n0766_002:0507b13": "故云不定聚也。謂此即天台五品觀行位人也。",
    "X45n0766_002:0507b14": "有熏習善根力故。信業果報。能起十善。厭生死苦。欲",
    "X45n0766_002:0507b15": "求無上菩提。",
    "X45n0766_002:0507b16": "此辨最初發心因行也。熏習者。以有本覺內熏。及",
    "X45n0766_002:0507b17": "外聞真如所流教法資熏。并前世所修諸善根力",
    "X45n0766_002:0507b18": "因緣合集。故發心厭生死苦。欲求涅槃。然此但能",
    "X45n0766_002:0507b19": "信業果。未入觀行。故當信前。",
    "X45n0766_002:0507b20": "得值諸佛親承供養。修行信心。經一萬劫。信心成就",
    "X45n0766_002:0507b21": "故。諸佛菩薩教令發心。或以大悲故能自發心。或因",
    "X45n0766_002:0507b22": "正法欲滅。以護法因緣故能自發心。如是信心成就",
    "X45n0766_002:0507b23": "得發心者。入正定聚。畢竟不退。名住如來種中。正因",
    "X45n0766_002:0507b24": "相應。",
    "X45n0766_002:0507c01": "此明由行緣資成信心住修習位也。得值諸佛。發",
    "X45n0766_002:0507c02": "心之因也。經一萬劫。修之時也。教令等。發心之緣",
    "X45n0766_002:0507c03": "也。由此內因外緣。故得發決定信心。入正定聚。以",
    "X45n0766_002:0507c04": "發正信。是成佛之正因。從此永不退失故。下明不",
    "X45n0766_002:0507c05": "定。",
    "X45n0766_002:0507c06": "若有眾生善根微少。久遠已來煩惱深厚。雖值於佛",
    "X45n0766_002:0507c07": "亦得供養。然起人天種子。或起二乘種子。設有求大",
    "X45n0766_002:0507c08": "乘者。根則不定。若進若退。或有供養諸佛。未經一萬",
    "X45n0766_002:0507c09": "劫。於中遇緣。亦有發心。所謂見佛色相而發其心。或",
    "X45n0766_002:0507c10": "因供養眾僧而發其心。或因二乘之人教令發心。或",
    "X45n0766_002:0507c11": "學他發心。如是等發心。悉皆不定。遇惡因緣。或便退",
    "X45n0766_002:0507c12": "失。墮二乘地。",
    "X45n0766_002:0507c13": "此明不定性人。內外因緣微劣。故有退失也。善根",
    "X45n0766_002:0507c14": "微少。乃內熏力微也。惑重德薄。或倒求人天。或冀",
    "X45n0766_002:0507c15": "二乘。故於大乘進退未決。供佛未萬劫。則時猶未",
    "X45n0766_002:0507c16": "滿。及遇緣不勝。以見佛供僧。皆住色相。或遇師下",
    "X45n0766_002:0507c17": "劣。或非本心。如此因緣。皆有退墮。以未入信心。不",
    "X45n0766_002:0507c18": "得決定故也。",
    "X45n0766_002:0507c19": "復次信成就發心者。發何等心。略說三種。云何為三。",
    "X45n0766_002:0507c20": "一者直心。正念真如法故。二者深心。樂集一切諸善",
    "X45n0766_002:0507c21": "行故。三者大悲心。欲拔一切眾生苦故。",
    "X45n0766_002:0507c22": "上明發心因緣。此正明所發之心也。一直心者。所",
    "X45n0766_002:0507c23": "謂心如絃直。可以入道。謂無委曲偏邪之相。由是",
    "X45n0766_002:0507c24": "正念真如。此即真如三昧也。以真如為二行之本。",
    "X45n0766_002:0508a01": "以具無漏功德故。為自利之本。觀眾生性同故。為",
    "X45n0766_002:0508a02": "利他之本。以知體具眾德。故樂修一切善行。修無",
    "X45n0766_002:0508a03": "修相。一一稱性。故為深心。為自利行本。以同體大",
    "X45n0766_002:0508a04": "悲。廣拔物苦。令得菩提。為利他行本。妙行雖廣。三",
    "X45n0766_002:0508a05": "心統收。故云略說三也。",
    "X45n0766_002:0508a06": "問曰。上說法界一相。佛體無二。何故不唯念真如。復",
    "X45n0766_002:0508a07": "假求學諸善之行。答曰。譬如大摩尼寶。體性明淨。而",
    "X45n0766_002:0508a08": "有鑛穢之垢。若人雖念寶性。不以方便種種磨治。終",
    "X45n0766_002:0508a09": "無得淨。如是眾生真如之法。體性空淨。而有無量煩",
    "X45n0766_002:0508a10": "惱垢染。若人雖念真如。不以方便種種熏修。亦無得",
    "X45n0766_002:0508a11": "淨。以垢無量徧一切法故。修一切善行以為對治。若",
    "X45n0766_002:0508a12": "人修行一切善法。自然歸順真如法故。",
    "X45n0766_002:0508a13": "問明理一惑異。故須眾善也。問謂上說體相無異。",
    "X45n0766_002:0508a14": "是則唯念真如足矣。又何假眾善耶。答以惑有眾",
    "X45n0766_002:0508a15": "多。故須眾善也。以稱理而修。故外淨妄染。內順真",
    "X45n0766_002:0508a16": "如。方便。即觀行也。",
    "X45n0766_002:0508a17": "下明依上三心說四種方便。",
    "X45n0766_002:0508a18": "略說方便有四種。云何為四。一者行根本方便。謂觀",
    "X45n0766_002:0508a19": "一切法自性無生。離於妄見。不住生死。觀一切法因",
    "X45n0766_002:0508a20": "緣和合業果不失。起於大悲。修諸福德攝化眾生。不",
    "X45n0766_002:0508a21": "住涅槃。以隨順法性無住故。",
    "X45n0766_002:0508a22": "此依上三心立四方便。先明直心正念真如修無",
    "X45n0766_002:0508a23": "住行也。依真如起行。故為行根本。謂法本無生。離",
    "X45n0766_002:0508a24": "於妄見。依於大智。能斷煩惱。故不住生死。觀法緣",
    "X45n0766_002:0508b01": "合業果不失。依大悲故。修諸福德攝化眾生。而不",
    "X45n0766_002:0508b02": "住涅槃。謂空有不住。二利齊修。故名無住行。以性",
    "X45n0766_002:0508b03": "本無住故。隨順法性而修也。",
    "X45n0766_002:0508b04": "二者能止方便。謂慚愧悔過。能止一切惡法不令增",
    "X45n0766_002:0508b05": "長。以隨順法性離諸過故。三者發起善根增長方便。",
    "X45n0766_002:0508b06": "謂勤供養禮拜三寶。讚歎隨喜。勸請諸佛。以愛敬三",
    "X45n0766_002:0508b07": "寶湻厚心故。信得增長。乃能志求無上之道。又因佛",
    "X45n0766_002:0508b08": "法僧力所護故。能銷業障。善根不退。以隨順法性離",
    "X45n0766_002:0508b09": "癡障故。",
    "X45n0766_002:0508b10": "此二依深心修止作方便二利行也。言止方便者。",
    "X45n0766_002:0508b11": "謂未作之惡。慚愧能止。已作之惡。悔過不增。故云。",
    "X45n0766_002:0508b12": "慚愧悔過。能止一切惡法不令增長。以隨順法性",
    "X45n0766_002:0508b13": "修離過行。此止持也。三者發起善根增長方便者。",
    "X45n0766_002:0508b14": "謂未作之善。令其發起。已作之善。令其增長。勤供",
    "X45n0766_002:0508b15": "養等。即善根也。謂愛敬三寶等以增其信。乃能志",
    "X45n0766_002:0508b16": "求無上之道。又因三寶力護。得銷業障。以堅其信。",
    "X45n0766_002:0508b17": "謂性本離障故。隨順法性而修。遠離癡障也。禮拜",
    "X45n0766_002:0508b18": "離我慢障。讚歎離毀謗障。隨喜離嫉妬障等。此作",
    "X45n0766_002:0508b19": "持也。",
    "X45n0766_002:0508b20": "四者大願平等方便。所謂發願盡於未來。化度一切",
    "X45n0766_002:0508b21": "眾生。使無有餘。皆令究竟無餘涅槃。以隨順法性無",
    "X45n0766_002:0508b22": "斷絕故。法性廣大徧一切眾生。平等無二。不念彼此。",
    "X45n0766_002:0508b23": "究竟寂滅故。",
    "X45n0766_002:0508b24": "此依悲心修大願方便利他行也。發願盡未來度",
    "X45n0766_002:0508c01": "一切眾生。長時心也。使無有餘。廣大心也。皆令究",
    "X45n0766_002:0508c02": "竟涅槃。隨順法性無斷絕也。法性廣大平等無二",
    "X45n0766_002:0508c03": "究竟寂滅。第一心也。",
    "X45n0766_002:0508c04": "菩薩發是心故。則得少分見於法身。以見法身故。隨",
    "X45n0766_002:0508c05": "其願力。能現八種利益眾生。所謂從兜率天退。入胎。",
    "X45n0766_002:0508c06": "住胎。出胎。出家。成道。轉法輪。入於涅槃。",
    "X45n0766_002:0508c07": "此言發心利益也。以十住菩薩。依比觀門故。得少",
    "X45n0766_002:0508c08": "分見法身。故八種利益。初住菩薩。則能現八相成",
    "X45n0766_002:0508c09": "道。故能此事。",
    "X45n0766_002:0508c10": "然是菩薩未名法身。以其過去無量世來。有漏之業。",
    "X45n0766_002:0508c11": "未能決斷。隨其所生。與微苦相應。亦非業繫。以有大",
    "X45n0766_002:0508c12": "願自在力故。",
    "X45n0766_002:0508c13": "此明揀異地上。以有微過故也。謂初住菩薩。留惑",
    "X45n0766_002:0508c14": "潤生。以過去之業。未曾決斷。故有變易及隨業分",
    "X45n0766_002:0508c15": "段微苦。故非法身。以大願力所持。脩短自在。故不",
    "X45n0766_002:0508c16": "同凡夫業繫。",
    "X45n0766_002:0508c17": "如脩多羅中。或說有退墮惡趣者。非其實退。但為初",
    "X45n0766_002:0508c18": "學菩薩。未入正位而懈怠者。恐怖令彼勇猛故。",
    "X45n0766_002:0508c19": "此通權教也。問曰。此菩薩已離業繫。何以教中說",
    "X45n0766_002:0508c20": "有退墮惡趣者耶。答。非其實退。但為警初學懈怠",
    "X45n0766_002:0508c21": "者耳。非實退也。本業經中。說七住菩薩已前。名為",
    "X45n0766_002:0508c22": "退分。若不遇善知識者。若一劫乃至十劫。退菩提",
    "X45n0766_002:0508c23": "心。遇惡知識因緣。退入凡夫。墮不善趣中。蓋權為",
    "X45n0766_002:0508c24": "恐怖初學耳。",
    "X45n0766_002:0509a01": "又是菩薩一發心後。遠離怯弱。畢竟不畏墮二乘地。",
    "X45n0766_002:0509a02": "若聞無量無邊阿僧祇劫。勤苦難行。乃得涅槃。亦不",
    "X45n0766_002:0509a03": "怯弱。以信知一切法。從本已來。自涅槃故。",
    "X45n0766_002:0509a04": "此歎實行也。以此菩薩既見法身。則知一切法即",
    "X45n0766_002:0509a05": "心自性。究竟平等。知久遠劫不離一念。知一切法",
    "X45n0766_002:0509a06": "本來涅槃。故不怯弱。即顯彼經是權非實。",
    "X45n0766_002:0509a07": "解行發心者。當知轉勝。",
    "X45n0766_002:0509a08": "此明解行發心也。以前信成就。乃信滿入住。此由",
    "X45n0766_002:0509a09": "行滿入向。故云轉勝。以前雖修二行。猶在觀行入",
    "X45n0766_002:0509a10": "理。此則出真入俗。故轉勝也。下釋轉勝所以。",
    "X45n0766_002:0509a11": "以是菩薩從初正信已來。於第一阿僧祇劫將欲滿",
    "X45n0766_002:0509a12": "故。於真如法中。深解現前。所修離相。",
    "X45n0766_002:0509a13": "此釋轉勝所以也。謂此菩薩始從正信。至十向滿",
    "X45n0766_002:0509a14": "心。經第一無數劫。則勝前一萬劫也。以修真如離",
    "X45n0766_002:0509a15": "相之行。則勝十善供佛敬僧著相行也。以知一切",
    "X45n0766_002:0509a16": "法即心自性。成就慧身不由他悟。故云深解此勝",
    "X45n0766_002:0509a17": "相也。由深解法性。故順性而修。",
    "X45n0766_002:0509a18": "以知法性體無慳貪故。隨順修行檀波羅蜜。以知法",
    "X45n0766_002:0509a19": "性無染。離五欲過故。隨順修行尸波羅蜜。以知法性",
    "X45n0766_002:0509a20": "無苦。離嗔惱故。隨順修行羼提波羅蜜。以知法性無",
    "X45n0766_002:0509a21": "身心相。離懈怠故。隨順修行毗黎耶波羅蜜。以知法",
    "X45n0766_002:0509a22": "性常定。體無亂故。隨順修行禪波羅蜜。以知法性體",
    "X45n0766_002:0509a23": "明。離無明故。隨順修行般若波羅蜜。",
    "X45n0766_002:0509a24": "此明所修離相之行也。梵語波羅蜜。此云到彼岸。",
    "X45n0766_002:0509b01": "言彼岸者。乃究竟真實際也。智論云。若修人天事",
    "X45n0766_002:0509b02": "六度。及二乘所修。皆未離相。以未達三輪體空者。",
    "X45n0766_002:0509b03": "但云檀等度。未云波羅蜜。今稱般若法性所修。一",
    "X45n0766_002:0509b04": "一離相。故得云波羅蜜。一一皆到彼岸也。以知離",
    "X45n0766_002:0509b05": "慳等諸相故。稱性而修。故修無修相。故迴向文中",
    "X45n0766_002:0509b06": "真如相等。正顯離相之行也。",
    "X45n0766_002:0509b07": "證發心者。從淨心地。乃至菩薩究竟地。證何境界。所",
    "X45n0766_002:0509b08": "謂真如。以依轉識說為境界。而此證者無有境界。唯",
    "X45n0766_002:0509b09": "真如智。名為法身。",
    "X45n0766_002:0509b10": "此明證發心也。前三賢雖云順性。但是比觀。以無",
    "X45n0766_002:0509b11": "明未破。未能正證。今入初地。則分別二障已離。真",
    "X45n0766_002:0509b12": "如顯現。開發一心。以為正證。故云證發心。以發真",
    "X45n0766_002:0509b13": "如大用故也。證何境界。所謂真如。此正證之相也。",
    "X45n0766_002:0509b14": "以依轉識說名境界者。此顯本智緣如。無能所相。",
    "X45n0766_002:0509b15": "心境一如。揀非轉識後得緣如。變相觀空。有能所",
    "X45n0766_002:0509b16": "對待。故有境界。此真如離能所相。如智獨存。故無",
    "X45n0766_002:0509b17": "境界。唯一真如智。名為法身。",
    "X45n0766_002:0509b18": "是菩薩於一念頃。能至十方無餘世界。供養諸佛。請",
    "X45n0766_002:0509b19": "轉法輪。唯為開導利益眾生。不依文字。",
    "X45n0766_002:0509b20": "此下明真如勝用。具有權實之德也。以正證真如。",
    "X45n0766_002:0509b21": "則十方法界。平等顯現。如在目前。自他身相。如鏡",
    "X45n0766_002:0509b22": "交光。故一念能至帝網剎土。承事諸佛。請轉法輪。",
    "X45n0766_002:0509b23": "以見一切眾生平等無二。故唯利益一切眾生。其",
    "X45n0766_002:0509b24": "所說法一真如心。故不依文字。此發真如不思議",
    "X45n0766_002:0509c01": "業用。權實並彰。故下云能示。",
    "X45n0766_002:0509c02": "或示超地速成正覺。以為怯弱眾生故。或說我於無",
    "X45n0766_002:0509c03": "量阿僧祇劫當成佛道。以為懈慢眾生故。能示如是",
    "X45n0766_002:0509c04": "無數方便。不可思議。而實菩薩種性根等。發心則等。",
    "X45n0766_002:0509c05": "所證亦等。無有超過之法。以一切菩薩。皆經三阿僧",
    "X45n0766_002:0509c06": "祇劫故。但隨眾生世界不同。所見所聞根欲性異。故",
    "X45n0766_002:0509c07": "示所行亦有差別。",
    "X45n0766_002:0509c08": "此明依真如德用。以彰權實之行也。先明權行。言",
    "X45n0766_002:0509c09": "為怯弱眾生懼佛道長遠。即為示現超地速成正",
    "X45n0766_002:0509c10": "覺。如法華龍女。涅槃廣額。華嚴善財是也。為懈慢",
    "X45n0766_002:0509c11": "眾生中路懈廢。故為示現經無數劫。如釋迦三祇",
    "X45n0766_002:0509c12": "行滿是也。又能示無數方便。隨根調伏。不可思議。",
    "X45n0766_002:0509c13": "此皆權智也。其實菩薩據其實行。則種性無間。故",
    "X45n0766_002:0509c14": "根等。依真發心。故發心等。所證真如。故證亦等。以",
    "X45n0766_002:0509c15": "法性平等。本無超過之法。以皆經三無數劫。延促",
    "X45n0766_002:0509c16": "同時。一際平等。亦無差別之相。但隨眾生見聞不",
    "X45n0766_002:0509c17": "同。根欲性異。故示有差別。此實德不殊。應機有異",
    "X45n0766_002:0509c18": "也。",
    "X45n0766_002:0509c19": "又是菩薩發心相者。有三種心微細之相。云何為三。",
    "X45n0766_002:0509c20": "一者真心。無分別故。二者方便心。自然徧行利益眾",
    "X45n0766_002:0509c21": "生故。三者業識心。微細起滅故。",
    "X45n0766_002:0509c22": "此明地上雖有權實之用。以未究竟。故不同佛也。",
    "X45n0766_002:0509c23": "問曰。菩薩如是大用。豈非等同佛耶。答曰。以三種",
    "X45n0766_002:0509c24": "微細心相不同。故非佛耳。一者真心。無分別故。實",
    "X45n0766_002:0510a01": "智也。二者方便心。權智也。三者業識心。微細生滅",
    "X45n0766_002:0510a02": "相也。謂此菩薩雖有權實二智。以異熟未空。尚有",
    "X45n0766_002:0510a03": "微細生滅故。此不同佛耳。",
    "X45n0766_002:0510a04": "又是菩薩功德成滿。於色究竟處。示一切世間最高",
    "X45n0766_002:0510a05": "大身。謂以一念相應慧。無明頓盡。名一切種智。自然",
    "X45n0766_002:0510a06": "而有不思議業。能現十方。利益眾生。",
    "X45n0766_002:0510a07": "此明究竟果德也。以因窮果滿故。於色究竟天示",
    "X45n0766_002:0510a08": "成正覺。以彰現報利益受佛位故。後報眾生利益",
    "X45n0766_002:0510a09": "故。此所謂業識盡者。自然而有不思議業用。成一",
    "X45n0766_002:0510a10": "切種智也。色究竟天。乃色界頂天。佛佛成道。皆於",
    "X45n0766_002:0510a11": "此天坐蓮華宮。現最高大身。成等正覺。乃報身佛",
    "X45n0766_002:0510a12": "也。",
    "X45n0766_002:0510a13": "問曰。虗空無邊故。世界無邊。世界無邊故。眾生無邊。",
    "X45n0766_002:0510a14": "眾生無邊故。心行差別亦復無邊。如是境界。不可分",
    "X45n0766_002:0510a15": "齊。難知難解。若無明斷。無有心想。云何能了。名一切",
    "X45n0766_002:0510a16": "種智。",
    "X45n0766_002:0510a17": "此問答以明離念境界。以顯一切種智也。種智者。",
    "X45n0766_002:0510a18": "謂一切智之種也。以能知盡虗空界極眾生心念",
    "X45n0766_002:0510a19": "頭數。一一盡知。是名種智。且虗空世界無邊故。眾",
    "X45n0766_002:0510a20": "生無邊。心行差別亦無有邊。如是境界。難解難知。",
    "X45n0766_002:0510a21": "然無明既盡。絕無心想。云何一一能知。而名一切",
    "X45n0766_002:0510a22": "種智耶。此以有思惟心。測度不思議境界。故設此",
    "X45n0766_002:0510a23": "問也。",
    "X45n0766_002:0510a24": "答曰。一切境界。本來一心。離於想念。以眾生妄見境",
    "X45n0766_002:0510b01": "界。故心有分齊。以妄起想念。不稱法性。故不能了。諸",
    "X45n0766_002:0510b02": "佛如來離於見相。無所不徧。心真實故。即是諸法之",
    "X45n0766_002:0510b03": "性。自體顯照一切妄法。有大智用。無量方便。隨諸眾",
    "X45n0766_002:0510b04": "生所應得解。皆能開示種種法義。是故得名一切種",
    "X45n0766_002:0510b05": "智。",
    "X45n0766_002:0510b06": "此明離念境界。唯證相應。非心識能知。得名種智",
    "X45n0766_002:0510b07": "也。言一切境界。本來一心。故圓證此心。則眾生在",
    "X45n0766_002:0510b08": "一心中顯現。即眾生心念。皆在寂滅心中分明照",
    "X45n0766_002:0510b09": "了。但眾生以妄念自隔。不見如來之心。而諸佛如",
    "X45n0766_002:0510b10": "來。既與眾生心平等無二。則無能所。離於見相。故",
    "X45n0766_002:0510b11": "無所不徧。以佛心真實無妄。則眾生心即是佛心。",
    "X45n0766_002:0510b12": "以自體顯照自心中一切眾生之妄法。故微細心",
    "X45n0766_002:0510b13": "念。起滅頭數。乃至種種欲。種種憶想分別。無不分",
    "X45n0766_002:0510b14": "明。如鏡照像。故有大智用。所以而能有無量方便。",
    "X45n0766_002:0510b15": "隨根調伏。皆能開示種種法義。是故得名一切種",
    "X45n0766_002:0510b16": "智。殆非有心測度而知也。",
    "X45n0766_002:0510b17": "又問曰。若諸佛有自然業。能現一切處利益眾生者。",
    "X45n0766_002:0510b18": "一切眾生。若見其身。若覩神變。若聞其說。無不得利。",
    "X45n0766_002:0510b19": "云何世間多不能見。答曰。諸佛如來。法身平等。徧一",
    "X45n0766_002:0510b20": "切處。無有作意。故說自然。但依眾生心現。眾生心者。",
    "X45n0766_002:0510b21": "猶如於鏡。鏡若有垢。色像不現。如是眾生心若有垢。",
    "X45n0766_002:0510b22": "法身不現故。",
    "X45n0766_002:0510b23": "此問明法身大用常然。但以機有明昧也。問。若諸",
    "X45n0766_002:0510b24": "佛法身充徧。大用普周。云何世間多不見耶。答。如",
    "X45n0766_002:0510c01": "來法身大用常然。徧照眾生。但眾生心垢。無明暗",
    "X45n0766_002:0510c02": "蔽。故不見耳。非佛咎也。以鏡喻見不見義。華嚴經",
    "X45n0766_002:0510c03": "云。如來出世。譬如日光普照大地。有目共覩。獨生",
    "X45n0766_002:0510c04": "盲者不見。然雖不見。亦蒙利益。此中意貴在機。故",
    "X45n0766_002:0510c05": "如鏡耳。前文分別發趣道相。乃明入正定聚者依",
    "X45n0766_002:0510c06": "法修行之相。以結正宗以行成解之意。已明大乘",
    "X45n0766_002:0510c07": "義。下文復說修行信心分者。是特為未入正定聚",
    "X45n0766_002:0510c08": "眾生。開示信心。令發正行。乃明起信之義。",
    "X45n0766_002:0510c09": "已說解釋分。次說修行信心分。",
    "X45n0766_002:0510c10": "來意。上解釋正義。以明大乘。此修行信心。乃明起",
    "X45n0766_002:0510c11": "信。為發起未入正定眾生。令生大乘正信。故有此",
    "X45n0766_002:0510c12": "來也。",
    "X45n0766_002:0510c13": "是中依未入正定聚眾生。故說修行信心。",
    "X45n0766_002:0510c14": "此依前劣機發心不定。恐墮二乘。故特說修行信",
    "X45n0766_002:0510c15": "心之方便。令起大信。進趣正定也。此結前生後。",
    "X45n0766_002:0510c16": "何等信心。云何修行。略說信心有四種。",
    "X45n0766_002:0510c17": "此徵起信行方便也。意謂前說四種方便。具明進",
    "X45n0766_002:0510c18": "趣修證矣。今者又說何等信心。如何修行耶。謂前",
    "X45n0766_002:0510c19": "已發正信者。但說三心四行。以信真如無別岐路",
    "X45n0766_002:0510c20": "故。即便進修。今機劣障重。必假多種方便。故說四",
    "X45n0766_002:0510c21": "信五門。以為調治之方。故須此門以引攝之。非重",
    "X45n0766_002:0510c22": "說也。",
    "X45n0766_002:0510c23": "云何為四。一者信根本。所謂樂念真如法故。",
    "X45n0766_002:0510c24": "此標信本。以真如為信心之根。萬行之本故。先須",
    "X45n0766_002:0511a01": "樂念。前勝機已信真如。但云直心正念。今此劣機",
    "X45n0766_002:0511a02": "未發正信。故云樂念。",
    "X45n0766_002:0511a03": "二者信佛。有無量功德。常念親近供養恭敬。發起善",
    "X45n0766_002:0511a04": "根。願求一切智故。三者信法。有大利益。常念修行諸",
    "X45n0766_002:0511a05": "波羅蜜故。四者信僧。能正修行。自利利他。常樂親近",
    "X45n0766_002:0511a06": "諸菩薩眾。求學如實行故。",
    "X45n0766_002:0511a07": "上信樂念真如。則內因殊勝。此信三寶。則信外緣",
    "X45n0766_002:0511a08": "增勝。以因緣俱勝故。常樂常念。心心不忘。則內外",
    "X45n0766_002:0511a09": "交熏。故令信心速得成就。以顯前退墮者。因緣俱",
    "X45n0766_002:0511a10": "劣故也。故末法修行。捨此因緣。無能發起正信矣。",
    "X45n0766_002:0511a11": "修行有五門。能成此信。云何為五。一者施門。二者戒",
    "X45n0766_002:0511a12": "門。三者忍門。四者進門。五者止觀門。",
    "X45n0766_002:0511a13": "上四信心。總是發起之因。修此五門。乃助成之緣。",
    "X45n0766_002:0511a14": "前治寶喻。有多方便。故此四信五門。總該萬行。故",
    "X45n0766_002:0511a15": "特明之。前稱性修。此是專修。",
    "X45n0766_002:0511a16": "云何修行施門。若見一切來求索者。所有財物。隨力",
    "X45n0766_002:0511a17": "施與。以自捨慳貪。令彼歡喜。若見厄難。恐怖危逼。隨",
    "X45n0766_002:0511a18": "己堪任。施與無畏。若有眾生來求法者。隨己能解。方",
    "X45n0766_002:0511a19": "便為說。不應貪求名利恭敬。唯念自利利他。迴向菩",
    "X45n0766_002:0511a20": "提故。",
    "X45n0766_002:0511a21": "菩薩利生。三檀等施。所謂財施。無畏施。法施也。",
    "X45n0766_002:0511a22": "云何修行戒門。所謂不殺。不盜。不淫。不兩舌。不惡口。",
    "X45n0766_002:0511a23": "不妄言。不綺語。遠離貪嫉欺詐諂曲瞋恚邪見。若出",
    "X45n0766_002:0511a24": "家者。為折伏煩惱故。亦應遠離憒閙。常處寂靜。修習",
    "X45n0766_002:0511b01": "少欲知足頭陀等行。乃至小罪。心生怖畏。慚愧改悔。",
    "X45n0766_002:0511b02": "不得輕於如來所制禁戒。當護譏嫌。不令眾生妄起",
    "X45n0766_002:0511b03": "過罪故。",
    "X45n0766_002:0511b04": "此明戒相也。然戒有多品。以三聚淨戒攝之。謂攝",
    "X45n0766_002:0511b05": "律儀戒。攝善法戒。攝眾生戒。此不殺等。斷三業惡。",
    "X45n0766_002:0511b06": "攝律儀也。少欲知足。折伏煩惱。攝善法戒也。小罪",
    "X45n0766_002:0511b07": "生怖。當護譏嫌。不令眾生起過。攝眾生戒也。以自",
    "X45n0766_002:0511b08": "護戒相。不令眾生起罪。即攝眾生也。",
    "X45n0766_002:0511b09": "云何修行忍門。所謂應忍他人之惱。心不懷報。亦當",
    "X45n0766_002:0511b10": "忍於利衰毀譽稱譏苦樂等法故。",
    "X45n0766_002:0511b11": "此忍相也。以境有逆順。皆當忍之。忍他人惱。逆境",
    "X45n0766_002:0511b12": "也。利衰等八。通於逆順。得財名利。失財名衰。攻他",
    "X45n0766_002:0511b13": "之惡為毀。談己之善為譽。面揚其善曰稱。言刺其",
    "X45n0766_002:0511b14": "惡曰譏。逼身為苦。適意為樂。合其逆順。謂之八風。",
    "X45n0766_002:0511b15": "以此八境。能擊眾生心海。起貪瞋煩惱波浪。今能",
    "X45n0766_002:0511b16": "忍之。則八風不動矣。然忍有三種。謂生忍。無生忍。",
    "X45n0766_002:0511b17": "寂滅忍。此生忍也。",
    "X45n0766_002:0511b18": "云何修行進門。所謂於諸善事。心不懈退。立志堅強。",
    "X45n0766_002:0511b19": "遠離怯強。當念過去久遠已來。虗受一切身心大苦。",
    "X45n0766_002:0511b20": "無有利益。是故應勤修諸功德。自利利他。速離眾苦。",
    "X45n0766_002:0511b21": "復次若人雖修行信心。以從先世來。多有重罪惡業",
    "X45n0766_002:0511b22": "障故。為邪魔諸鬼之所惱亂。或為世間事務種種牽",
    "X45n0766_002:0511b23": "纏。或為病苦所惱。有如是等眾多障礙。是故應當勇",
    "X45n0766_002:0511b24": "猛精勤。晝夜六時。禮拜諸佛。誠心懺悔。勸請隨喜。迴",
    "X45n0766_002:0511c01": "向菩提。常不休廢。得免諸障。善根增長故。",
    "X45n0766_002:0511c02": "此明進相也。先令善心不懈。立志堅強。以為精進",
    "X45n0766_002:0511c03": "之本。當念下。令思惟策進。修善無疲。復次下。對障",
    "X45n0766_002:0511c04": "重之機。示以除障方便。禮佛者。歸依最勝。請求加",
    "X45n0766_002:0511c05": "護。此除障總相。誠心下。別除四障。一懺悔。除惡業",
    "X45n0766_002:0511c06": "障。二勸請。除謗法障。三隨喜。除嫉妬他障。四迴向",
    "X45n0766_002:0511c07": "菩提。除樂三有障。不休廢者。總結能治。免諸障者。",
    "X45n0766_002:0511c08": "總結所治。由此四障。能令行人不發善行。不趣菩",
    "X45n0766_002:0511c09": "提。故四障治盡。善根增長也。",
    "X45n0766_002:0511c10": "云何修行止觀門。所言止者。謂止一切境界相。隨順",
    "X45n0766_002:0511c11": "奢摩他觀義故。所言觀者。謂分別因緣生滅相。隨順",
    "X45n0766_002:0511c12": "毗鉢舍那觀義故。云何隨順。以此二義。漸漸修習。不",
    "X45n0766_002:0511c13": "相捨離。雙現前故。",
    "X45n0766_002:0511c14": "此釋止觀相也。六度應云定慧二門。今云止觀者。",
    "X45n0766_002:0511c15": "以在因曰止觀。在果曰定慧。今欲雙修並運。正在",
    "X45n0766_002:0511c16": "因行。故合為一門。言奢摩他者。義當空觀。今修止",
    "X45n0766_002:0511c17": "門而云隨順空觀義者。意顯即止之觀。而正意在",
    "X45n0766_002:0511c18": "觀。謂由止以入觀也。天台立有三止三觀。一謂體",
    "X45n0766_002:0511c19": "真止。當空觀。謂體合真空。諸緣自寂。一心朗照。萬",
    "X45n0766_002:0511c20": "法如如。故為即止之觀。故順奢摩他空觀義。此觀",
    "X45n0766_002:0511c21": "真如門。成根本智。所言觀者。謂分別等。隨順毗鉢",
    "X45n0766_002:0511c22": "舍那觀義故者。二方便隨緣止。當假觀。謂雖心境",
    "X45n0766_002:0511c23": "如如。不妨觀察生滅諸法因緣幻有。雖有而性常",
    "X45n0766_002:0511c24": "自空。故雖觀諸法因緣。不捨萬行。即一道常閒。故",
    "X45n0766_002:0512a01": "為即觀之止。故云順毗鉢舍那假觀義。此觀生滅",
    "X45n0766_002:0512a02": "門。成後得智也。三息二邊分別止。當中道觀。謂居",
    "X45n0766_002:0512a03": "空而不捨萬行。涉有而一道清淨。二邊不住。理事",
    "X45n0766_002:0512a04": "齊彰。中道一心。朗然齊鑑。此融會空有。妙契一心",
    "X45n0766_002:0512a05": "也。故由三止而成三觀。是則三觀一心。本無差別。",
    "X45n0766_002:0512a06": "今此中止觀合明雙修。雖未明言三觀。而理實具",
    "X45n0766_002:0512a07": "足。以但了空假二門。則一心中道自顯。此為趣大",
    "X45n0766_002:0512a08": "乘之要門。故此五門。前四但是助成方便。而論意",
    "X45n0766_002:0512a09": "正在止觀一門。故下備顯修相。在天台大小止觀。",
    "X45n0766_002:0512a10": "義有多門。其修行之要。獨此論所明。最為簡要直",
    "X45n0766_002:0512a11": "捷。學者可不盡心焉。",
    "X45n0766_002:0512a12": "下明修止觀之方。",
    "X45n0766_002:0512a13": "若修止者。住於靜處。端坐正意。不依氣息。不依形色。",
    "X45n0766_002:0512a14": "不依於空。不依地水火風。乃至不依見聞覺知。一切",
    "X45n0766_002:0512a15": "諸想。隨念皆除。亦遣除想。以一切法。本來無想。念念",
    "X45n0766_002:0512a16": "不生。念念不滅。亦不得隨心外念境界後以心除心。",
    "X45n0766_002:0512a17": "心若馳散。即當攝來住於正念。是正念者。當知唯心。",
    "X45n0766_002:0512a18": "無外境界。即復此心亦無自相。念念不可得。",
    "X45n0766_002:0512a19": "此廣明修習止觀行相也。而修心入定之方。備示",
    "X45n0766_002:0512a20": "於此。住於靜處。捨外緣憒閙處也。天台小止觀。明",
    "X45n0766_002:0512a21": "入定之初。先學調身心息。此中端坐。調身也。不俯",
    "X45n0766_002:0512a22": "不仰。故云端坐。正意。調心也。不沈不浮。惺寂雙流。",
    "X45n0766_002:0512a23": "故云正意。以此不依氣息。故不調息耳。不依氣息",
    "X45n0766_002:0512a24": "形色。離身也。不依虗空四大。離世界也。不依見聞",
    "X45n0766_002:0512b01": "覺知。離心也。故古德教人參禪。內脫身心。外遺世",
    "X45n0766_002:0512b02": "界。只須離心意識參。出凡聖路學。離妄想境界求。",
    "X45n0766_002:0512b03": "故此皆云不依。即脫也。一切諸想至念念不滅五",
    "X45n0766_002:0512b04": "句。的是用心方法也。一切眾生。迷本真心。一向但",
    "X45n0766_002:0512b05": "依妄想用事。故今修習。以除想為最。故楞伽云。從",
    "X45n0766_002:0512b06": "上諸聖轉相傳授妄想無性一語。為的要也。問曰。",
    "X45n0766_002:0512b07": "妄想無性。云何除耶。答曰。一切諸想。隨念皆除。謂",
    "X45n0766_002:0512b08": "此一念者。乃直心正念真如之念也。方今用心。單",
    "X45n0766_002:0512b09": "提此一念為主。更無二念。以此一念觀照之力。但",
    "X45n0766_002:0512b10": "見妄想起處。隨即一念照破。當下消滅。更不容其",
    "X45n0766_002:0512b11": "相續。永嘉所謂斷相續心也。參禪之要。無越此一",
    "X45n0766_002:0512b12": "念者。此的示其要也。亦遣除想者。謂遣除想之念",
    "X45n0766_002:0512b13": "也。初以一念除想。妄想既滅。即此一念亦無容立。",
    "X45n0766_002:0512b14": "故亦須遣之。問曰。既云正念。又何遣耶。答曰。以此",
    "X45n0766_002:0512b15": "一念。特為遣想而立。以真心自體。本來離想。又何",
    "X45n0766_002:0512b16": "容念。以妄想無性故。非本來有。妄想既非本有。若",
    "X45n0766_002:0512b17": "立一念以待妄想。是又為資妄之本也。故此念亦",
    "X45n0766_002:0512b18": "無可立。以立處即真故。真妄俱泯。能所兩忘。乃名",
    "X45n0766_002:0512b19": "正念。以一念不立。則念念無生。若念念無生。則常",
    "X45n0766_002:0512b20": "光現前。寂照朗然。念念不滅矣。此參禪之的旨也。",
    "X45n0766_002:0512b21": "言不得隨心外念境界後以心除心者。此示不善",
    "X45n0766_002:0512b22": "用心之病也。謂當一念觀照之力。更不隨妄想轉。",
    "X45n0766_002:0512b23": "若隨妄想外念境界。然後却纔以心除心者。此是",
    "X45n0766_002:0512b24": "以妄除妄。乃逐生滅流轉。如此用心。畢竟不離生",
    "X45n0766_002:0512c01": "滅妄想。實不善用心者也。故下云。若心馳散。即當",
    "X45n0766_002:0512c02": "攝來歸於正念。謂纔妄想生處。即便照破。不隨他",
    "X45n0766_002:0512c03": "轉。即歸正念。不待隨心外緣。而後攝也。故結示云。",
    "X45n0766_002:0512c04": "當知唯心。無外境界。不但外心外境。即復此心亦",
    "X45n0766_002:0512c05": "無自相。以念念不可得故。以內外心境一切寂滅。",
    "X45n0766_002:0512c06": "如此念念熏修。自然體合真如。所謂即止之觀也。",
    "X45n0766_002:0512c07": "若從坐起。去來進止。有所施作。於一切時。常念方便。",
    "X45n0766_002:0512c08": "隨順觀察。久習湻熟。其心得住。以心住故。漸漸猛利。",
    "X45n0766_002:0512c09": "隨順得入真如三昧。深伏煩惱。信心增長。速成不退。",
    "X45n0766_002:0512c10": "唯除疑惑。不信。誹謗。重罪業障。我慢。懈怠。如是等人。",
    "X45n0766_002:0512c11": "所不能入。",
    "X45n0766_002:0512c12": "此示方便隨緣止也。謂止非常坐。故示隨緣修習。",
    "X45n0766_002:0512c13": "勿得暫替。以觀察既久。漸漸湻熟。其心自然安住",
    "X45n0766_002:0512c14": "真如三昧。煩惱漸伏。信心增長。即可速成不退也。",
    "X45n0766_002:0512c15": "如是三昧。但有能信肯行者。無不皆得。唯除不信",
    "X45n0766_002:0512c16": "障重我慢者。不能得入。此則非機返顯。唯以信得",
    "X45n0766_002:0512c17": "入也。故云佛法大海。信為能入。正此謂也。",
    "X45n0766_002:0512c18": "復次依是三昧故。則知法界一相。謂一切諸佛法身。",
    "X45n0766_002:0512c19": "與眾生身。平等無二。即名一行三昧。當知真如是三",
    "X45n0766_002:0512c20": "昧根本。若人修行。漸漸能生無量三昧。",
    "X45n0766_002:0512c21": "此結示止觀勝益也。言依三昧知法界一相者。法",
    "X45n0766_002:0512c22": "界即十法界。聖凡染淨差別之相也。安得平等。唯",
    "X45n0766_002:0512c23": "依真如三昧。總觀諸佛法身。與眾生身。平等無二。",
    "X45n0766_002:0512c24": "此名一行三昧。以唯一真如。恒沙諸佛法界。了無",
    "X45n0766_002:0513a01": "差別之相。故平等耳。以真如是三昧根本。具有不",
    "X45n0766_002:0513a02": "思議大用故。若人修行。漸漸能得無量三昧也。",
    "X45n0766_002:0513a03": "上修止觀竟。下辨魔事。",
    "X45n0766_002:0513a04": "或有眾生無善根力。則為諸魔外道鬼神之所惑亂。",
    "X45n0766_002:0513a05": "或於坐中。現形恐怖。或現端正男女等相。當念唯心。",
    "X45n0766_002:0513a06": "境界則滅。終不為惱。",
    "X45n0766_002:0513a07": "此明魔事破壞定心。略示其相。使知對治也。楞嚴",
    "X45n0766_002:0513a08": "具明魔事。依禪定中五陰未破而現。有五十種。深",
    "X45n0766_002:0513a09": "淺不一。且云。或為天魔。諸惡鬼神。精魅魍魎。僉來",
    "X45n0766_002:0513a10": "惱汝。或汝陰魔心魔。自作其孼。一一詳示。此但略",
    "X45n0766_002:0513a11": "說其槩耳。此言諸魔外道鬼神。蓋謂因中亦修禪",
    "X45n0766_002:0513a12": "定。以惡習邪見墮落此中者。故禪定氣分熏發。故",
    "X45n0766_002:0513a13": "現形作惱耳。言當觀唯心境界則滅者。謂雖外魔",
    "X45n0766_002:0513a14": "能撓。抑由自有惡習。因定熏發。故於自識。托彼外",
    "X45n0766_002:0513a15": "質。變影為害。故云唯心。無外境界。若觀唯心。則自",
    "X45n0766_002:0513a16": "滅矣。",
    "X45n0766_002:0513a17": "或現天像菩薩像。亦作如來像。相好具足。若說陀羅",
    "X45n0766_002:0513a18": "尼。若說布施持戒忍辱精進禪定智慧。或說平等空",
    "X45n0766_002:0513a19": "無相無願。無怨無親。無因無果。畢竟空寂。是真涅槃。",
    "X45n0766_002:0513a20": "或令人知宿命過去之事。亦知未來之事。得他心智。",
    "X45n0766_002:0513a21": "辯才無礙。能令眾生貪著世間名利之事。",
    "X45n0766_002:0513a22": "此習氣魔也。此魔蓋因行人多生親習佛法。執相",
    "X45n0766_002:0513a23": "未忘。或習空見以為究竟。貪求宿命知見。故今因",
    "X45n0766_002:0513a24": "定熏發。於三昧中。故現此事。以本因不正。故令貪",
    "X45n0766_002:0513b01": "著世間名利之事。此正唯心變現也。",
    "X45n0766_002:0513b02": "又令使人數嗔數喜。性無常準。或多慈愛。多睡多病。",
    "X45n0766_002:0513b03": "其心懈怠。或卒起精進。後便休廢。生於不信。多疑多",
    "X45n0766_002:0513b04": "慮。或捨本勝行。更修雜業。若著世間種種牽纏。亦能",
    "X45n0766_002:0513b05": "使人得諸三昧。少分相似。皆是外道所得。非真三昧。",
    "X45n0766_002:0513b06": "此煩惱魔也。此魔蓋由曾習外道三昧。未斷煩惱。",
    "X45n0766_002:0513b07": "今雖依佛法修行。以未入正定故。熏發宿習。現此",
    "X45n0766_002:0513b08": "事耳。",
    "X45n0766_002:0513b09": "或復令人若一日若二日若三日。乃至七日住於定",
    "X45n0766_002:0513b10": "中。得自然香美飲食。身心適悅。不飢不渴。使人愛著。",
    "X45n0766_002:0513b11": "或令人食無分齊。乍多乍少。顏色變異。以是義故。行",
    "X45n0766_002:0513b12": "者常應智慧觀察。勿令此心墮於邪網。當勤正念。不",
    "X45n0766_002:0513b13": "取不著。則能遠離是諸業障。",
    "X45n0766_002:0513b14": "此欲魔也。以眾生在五欲中。以食為命。故攝受欲",
    "X45n0766_002:0513b15": "食。多生貪著。夙習濃厚。從來未曾一念捨欲食也。",
    "X45n0766_002:0513b16": "故今雖在定中。熏發欲習。以適悅身心故。深生愛",
    "X45n0766_002:0513b17": "著。故教令常應智慧觀察。當勤正念。不取不著。則",
    "X45n0766_002:0513b18": "遠離也。",
    "X45n0766_002:0513b19": "應知外道所有三昧。皆不離見愛我慢之心。貪著世",
    "X45n0766_002:0513b20": "聞名利恭敬故。真如三昧者。不住見相。不住得相。乃",
    "X45n0766_002:0513b21": "至出定亦無懈慢。所有煩惱漸漸微薄。若諸凡夫不",
    "X45n0766_002:0513b22": "習此三昧法。得入如來種性。無有是處。以修世間諸",
    "X45n0766_002:0513b23": "禪三昧。多起味著。依於我見。繫屬三界。與外道共。若",
    "X45n0766_002:0513b24": "離善知識所護。則起外道見故。",
    "X45n0766_002:0513c01": "此辯邪正以示真修也。以外道依我愛見慢習氣",
    "X45n0766_002:0513c02": "而修。都成魔業。故內著邪見。外著邪欲。所謂錯亂",
    "X45n0766_002:0513c03": "修習故也。以真如三昧。湛寂一心。忘能所。滅影像。",
    "X45n0766_002:0513c04": "離懈慢。滅煩惱。故修行者。未有不由此三昧得入",
    "X45n0766_002:0513c05": "如來種性者。其餘世間諸禪三昧。皆著我見。與外",
    "X45n0766_002:0513c06": "道共。若非善知識調護。則墮外道惡見矣。故楞伽",
    "X45n0766_002:0513c07": "切誡遠離外道。當親近最勝知識也。",
    "X45n0766_002:0513c08": "復次精勤專心修學此三昧者。現世當得十種利益。",
    "X45n0766_002:0513c09": "云何為十。一者常為十方諸佛菩薩之所護念。",
    "X45n0766_002:0513c10": "以真如三昧妙契佛心。故為護念。",
    "X45n0766_002:0513c11": "二者不為諸魔惡鬼所能恐怖。三者不為九十五種",
    "X45n0766_002:0513c12": "外道鬼神之所惑亂。",
    "X45n0766_002:0513c13": "以離惡習邪見。故離天魔外道之邪惑。",
    "X45n0766_002:0513c14": "四者遠離誹謗甚深之法。重罪業障漸漸微薄。五者",
    "X45n0766_002:0513c15": "滅一切疑諸惡覺觀。",
    "X45n0766_002:0513c16": "以深信自心。故離誹謗。習氣漸除。故業障微薄。直",
    "X45n0766_002:0513c17": "心正念。故滅疑正觀。",
    "X45n0766_002:0513c18": "六者於諸如來境界信得增長。七者遠離憂悔。於生",
    "X45n0766_002:0513c19": "死中勇猛不怯。八者其心柔和。捨於憍慢。不為他人",
    "X45n0766_002:0513c20": "所惱。九者雖未得定。於一切時一切境界處。則能減",
    "X45n0766_002:0513c21": "損煩惱。不樂世間。十者若得三昧。不為外緣一切音",
    "X45n0766_002:0513c22": "聲之所驚動。",
    "X45n0766_002:0513c23": "六七以得決定信。故信佛境界。離憂不怯。八離我",
    "X45n0766_002:0513c24": "忘人。故不為他惱。九煩惱減損。故不樂世間。十寂",
    "X45n0766_002:0514a01": "爾忘緣。故不為外動。六塵獨言音聲者。以入定時。",
    "X45n0766_002:0514a02": "五根俱閉。唯耳根虗通。故音聲易動。今言不動。所",
    "X45n0766_002:0514a03": "謂入流亡所也。",
    "X45n0766_002:0514a04": "上修止竟。下修觀。",
    "X45n0766_002:0514a05": "復次若人唯修於止。則心沈沒。或起懈怠。不樂眾善。",
    "X45n0766_002:0514a06": "遠離大悲。是故修觀。",
    "X45n0766_002:0514a07": "心沈沒者。以向真如。專於趣寂故。心易沈沒。故有",
    "X45n0766_002:0514a08": "二失。一者懈怠不修。則失自利。故下法相觀以治",
    "X45n0766_002:0514a09": "之。精進觀以成之。遠離大悲。則失利他。下大悲觀",
    "X45n0766_002:0514a10": "以治之。大願觀以成之。",
    "X45n0766_002:0514a11": "修習觀者。當觀一切世間有為之法。無得久停。須臾",
    "X45n0766_002:0514a12": "變壞。",
    "X45n0766_002:0514a13": "觀行有四。初法相。二大悲。三大願。四精進。初法相",
    "X45n0766_002:0514a14": "中四。此初無常觀也。",
    "X45n0766_002:0514a15": "一切心行。念念生滅。以是故苦。",
    "X45n0766_002:0514a16": "此苦觀也。",
    "X45n0766_002:0514a17": "應觀過去所念諸法。恍忽如夢。應觀現在所念諸法。",
    "X45n0766_002:0514a18": "猶如電光。應觀未來所念諸法。猶如於雲歘爾而起。",
    "X45n0766_002:0514a19": "此無我觀也。過去無體難追。現在剎那不住。未來",
    "X45n0766_002:0514a20": "本無積聚。但緣集歘有。不從十方來。",
    "X45n0766_002:0514a21": "應觀世間一切有身。悉皆不淨。種種穢汙。無一可樂。",
    "X45n0766_002:0514a22": "此不淨觀也。上四觀除四顛倒可知。上法相觀竟。",
    "X45n0766_002:0514a23": "如是當念一切眾生。從無始時來。皆因無明所熏習",
    "X45n0766_002:0514a24": "故。令心生滅。已受一切身心大苦。現在即有無量逼",
    "X45n0766_002:0514b01": "迫。未來所苦亦無分齊。難捨難離。而不覺知。眾生如",
    "X45n0766_002:0514b02": "是。甚為可愍。",
    "X45n0766_002:0514b03": "此大悲觀也。以不知苦。故無厭苦之心。故苦亦無",
    "X45n0766_002:0514b04": "限。此可愍也。非深悲莫救。",
    "X45n0766_002:0514b05": "作是思惟。即應勇猛立大誓願。願令我心離分別故。",
    "X45n0766_002:0514b06": "徧於十方修行一切諸善功德。盡其未來。以無量方",
    "X45n0766_002:0514b07": "便。救拔一切苦惱眾生。令得涅槃第一義樂。",
    "X45n0766_002:0514b08": "此大願觀也。思惟同體。故誓救拔。離分別。同體也。",
    "X45n0766_002:0514b09": "盡未來。長時心也。救拔一切。廣大心也。得涅槃。第",
    "X45n0766_002:0514b10": "一心也。",
    "X45n0766_002:0514b11": "以起如是願故。於一切時一切處。所有眾善。隨己堪",
    "X45n0766_002:0514b12": "能。不捨修學。心無懈怠。",
    "X45n0766_002:0514b13": "此精進觀也。",
    "X45n0766_002:0514b14": "唯除坐時。專念於止。若餘一切。悉當觀察應作不應",
    "X45n0766_002:0514b15": "作。若行若住若臥若起。皆應止觀俱行。所謂雖念諸",
    "X45n0766_002:0514b16": "法自性不生。而復即念因緣和合。善惡之業苦樂等",
    "X45n0766_002:0514b17": "報。不失不壞。雖念因緣善惡業報。而亦即念性不可",
    "X45n0766_002:0514b18": "得。",
    "X45n0766_002:0514b19": "此教四儀止觀雙行也。雖念諸法自性不生。止也。",
    "X45n0766_002:0514b20": "即觀善惡因緣業果不壞。故廣修諸善攝化眾生。",
    "X45n0766_002:0514b21": "即止之觀也。雖念因緣業報。觀也。即念性不可得。",
    "X45n0766_002:0514b22": "即觀之止也。以此故居空而不捨萬行。涉有而一",
    "X45n0766_002:0514b23": "性湛然。是謂止觀雙修。",
    "X45n0766_002:0514b24": "若修止者。對治凡夫住著世間。能捨二乘怯弱之見。",
    "X45n0766_002:0514c01": "若修觀者。對治二乘不起大悲狹劣心過。遠離凡夫",
    "X45n0766_002:0514c02": "不修善根。以是義故。是止觀門。共相助成。不相捨離。",
    "X45n0766_002:0514c03": "若止觀不具。則無能入菩提之道。",
    "X45n0766_002:0514c04": "此約對治以明止觀也。由凡夫貪著世間。二乘怖",
    "X45n0766_002:0514c05": "畏生死。故示即觀之止。令凡夫知世無常。則不著",
    "X45n0766_002:0514c06": "世間。二乘知本真常。故不怖生死。故云對治凡夫",
    "X45n0766_002:0514c07": "住著世間。能捨二乘怯弱之見。此即觀之止。治二",
    "X45n0766_002:0514c08": "過也。若修即止之觀。則治二乘狹劣之心。令起大",
    "X45n0766_002:0514c09": "悲。亦治凡夫離貪著心。知世無常。勤修眾善。故云",
    "X45n0766_002:0514c10": "對治二乘不起大悲。遠離凡夫不修善根。二過也。",
    "X45n0766_002:0514c11": "以是下。結止觀俱行。共相助成。以凡夫能厭世間。",
    "X45n0766_002:0514c12": "故勤修眾善。二乘不怖生死。故能起大悲。此止觀",
    "X45n0766_002:0514c13": "相助。故能不住生死涅槃。方能直趣菩提。此雙運",
    "X45n0766_002:0514c14": "之益也。",
    "X45n0766_002:0514c15": "復次眾生初學是法。欲求正信。其心怯弱。以住於此",
    "X45n0766_002:0514c16": "娑婆世界。自畏不能常值諸佛。親承供養。懼謂信心",
    "X45n0766_002:0514c17": "難可成就。意欲退者。當知如來有勝方便。攝護信心。",
    "X45n0766_002:0514c18": "謂以專意念佛因緣。隨願得生他方佛土。常見於佛。",
    "X45n0766_002:0514c19": "永離惡道。如脩多羅說。若人專念西方極樂世界阿",
    "X45n0766_002:0514c20": "彌陀佛。所修善根。迴向願求生彼世界。即得往生。常",
    "X45n0766_002:0514c21": "見佛故。終無有退。若觀彼佛真如法身。常勤修習。畢",
    "X45n0766_002:0514c22": "竟得生。住正定故。",
    "X45n0766_002:0514c23": "此為劣機。示防退方便也。謂初學眾生。未得正信。",
    "X45n0766_002:0514c24": "內心既劣。外缺勝緣。故懼退失。故如來設勝方便。",
    "X45n0766_002:0515a01": "攝護其心。謂專意念佛。求生淨土。以依佛保護也。",
    "X45n0766_002:0515a02": "即如念阿彌陀佛。得生西方。居不退地。是其行也。",
    "X45n0766_002:0515a03": "然淨土不退。約有三位。一者如蓮花未開。信行未",
    "X45n0766_002:0515a04": "滿。此但約處無退緣。故名不退。二者華開見佛。當",
    "X45n0766_002:0515a05": "信位滿足。分見法身。住正定聚。乃真不退也。三者",
    "X45n0766_002:0515a06": "三賢位滿。得入初地。證徧滿法身。生無邊佛土。此",
    "X45n0766_002:0515a07": "當後位也。",
    "X45n0766_002:0515a08": "上修行信心分竟。下勸修利益分。",
    "X45n0766_002:0515a09": "已說修行信心分。次說勸修利益分。如是摩訶衍諸",
    "X45n0766_002:0515a10": "佛祕藏。我已總說。",
    "X45n0766_002:0515a11": "此結前生後也。以此論總攝如來廣大深法。上已",
    "X45n0766_002:0515a12": "具明。故云總說。",
    "X45n0766_002:0515a13": "若有眾生。欲於如來甚深境界。得生正信。遠離誹謗。",
    "X45n0766_002:0515a14": "入大乘道。當持此論。思量修習。究竟得至無上之道。",
    "X45n0766_002:0515a15": "此下明信謗損益。以勸修也。若有下。總顯三慧之",
    "X45n0766_002:0515a16": "益。持即聞慧。思即思慧。修即修慧。三為能入故。如",
    "X45n0766_002:0515a17": "上所說一心二門。乃諸佛所證甚深境界。為所入",
    "X45n0766_002:0515a18": "故。須修習也。",
    "X45n0766_002:0515a19": "若人聞是法已。不生怯弱。當知此人定紹佛種。必為",
    "X45n0766_002:0515a20": "諸佛之所授記。",
    "X45n0766_002:0515a21": "此別顯聞慧利益也。以此論所明一心真如。乃成",
    "X45n0766_002:0515a22": "佛之本。若信受不怯。故必紹佛種。",
    "X45n0766_002:0515a23": "假使有人能化三千大千世界滿中眾生。令行十善。",
    "X45n0766_002:0515a24": "不如有人於一食頃正思此法。過前功德不可為喻。",
    "X45n0766_002:0515b01": "此別顯思慧益也。以十善有漏。此法一念信心。即",
    "X45n0766_002:0515b02": "成佛種。故不可喻。",
    "X45n0766_002:0515b03": "復次若人受持此論。觀察修行。若一日一夜。所有功",
    "X45n0766_002:0515b04": "德。無量無邊。不可得說。假令十方一切諸佛。各於無",
    "X45n0766_002:0515b05": "量無邊阿僧祇劫。歎其功德亦不能盡。何以故。謂法",
    "X45n0766_002:0515b06": "性功德無有盡故。此人功德亦復如是無有邊際。",
    "X45n0766_002:0515b07": "此別顯修慧之益也。謂依此論修。以稱性故。雖一",
    "X45n0766_002:0515b08": "日夜。則功德無邊。以法性無盡故。歎不能盡也。故",
    "X45n0766_002:0515b09": "結歎功德亦不能盡。",
    "X45n0766_002:0515b10": "其有眾生於此論中。毀謗不信。所獲罪報。經無量劫。",
    "X45n0766_002:0515b11": "受大苦惱。是故眾生但應仰信。不應毀謗。以深自害。",
    "X45n0766_002:0515b12": "亦害他人。斷絕一切三寶之種。以一切如來。皆依此",
    "X45n0766_002:0515b13": "法得涅槃故。一切菩薩。因之修行。得入佛智故。",
    "X45n0766_002:0515b14": "此舉毀謗之罪。切誡勸修也。其有下。舉不信之罪。",
    "X45n0766_002:0515b15": "以誡勸修。謂此論所詮。乃諸佛慧命。三寶種性。眾",
    "X45n0766_002:0515b16": "生法身故。若謗而不信。則斷佛種。絕三寶。害眾生",
    "X45n0766_002:0515b17": "法身。故害自害他。罪報無量也。謂一切如來依此",
    "X45n0766_002:0515b18": "而證涅槃。菩薩因之而成佛。固當信而勿謗也。",
    "X45n0766_002:0515b19": "當知過去菩薩。已依此法得成淨信。現在菩薩。今依",
    "X45n0766_002:0515b20": "此法得成淨信。未來菩薩。當依此法得成淨信。是故",
    "X45n0766_002:0515b21": "眾生應勤修學。",
    "X45n0766_002:0515b22": "當知下。結信勸修也。謂諸佛既因此法而成佛。三",
    "X45n0766_002:0515b23": "世菩薩皆依此而修因。是故當必信而修之也。",
    "X45n0766_002:0515b24": "　諸佛甚深廣大義　　我今隨順總持說",
    "X45n0766_002:0515c01": "　迴此功德如法性　　普利一切眾生界",
    "X45n0766_002:0515c02": "此總結迴向也。初句結義。次句結文。後二句迴向。",
    "X45n0766_002:0515c03": "言甚深甚廣甚大。即體相用三大之義。乃法界總",
    "X45n0766_002:0515c04": "相法門。今以萬一千餘言。攝盡無餘。故云總說。所",
    "X45n0766_002:0515c05": "謂少文而攝多義也。然造論本欲為令眾生除疑",
    "X45n0766_002:0515c06": "捨執。故今迴向眾生普皆利益。欲令一切眾生。發",
    "X45n0766_002:0515c07": "起真如正信。依之修習。得成三昧。以趣無上菩提",
    "X45n0766_002:0515c08": "道果故也。所謂迴向三處。言法性。乃真如菩提。普",
    "X45n0766_002:0515c09": "利一切。乃眾生耳。",
    "X45n0766_002:0515c11": "大乘起信論直解卷下(終)"
}