{
    "T10n0299_004:0897a02": "大方廣總持寶光明經卷第四",
    "T10n0299_004:0897a04": "西天中印度摩伽陀國那爛陀寺",
    "T10n0299_004:0897a05": "傳教大師三藏賜紫沙門臣法天",
    "T10n0299_004:0897a06": "奉 詔譯",
    "T10n0299_004:0897a07": "「若得發心淨覺意，  彼說最上最殊勝，",
    "T10n0299_004:0897a08": " 若得最上殊勝已，  常行波羅蜜多行。",
    "T10n0299_004:0897a09": " 若行波羅蜜多行，  則能隨順此大乘，",
    "T10n0299_004:0897a10": " 若能隨順此大乘，  則能隨順供養佛。",
    "T10n0299_004:0897a11": " 若得隨順供養佛，  則得智慧志堅固，",
    "T10n0299_004:0897a12": " 若能智慧志堅固，  常見彼佛不思議。",
    "T10n0299_004:0897a13": " 若常見佛不思議，  見佛無去無有住，",
    "T10n0299_004:0897a14": " 若得見佛無去住，  此法住世恒不滅。",
    "T10n0299_004:0897a15": " 若見此法恒不滅，  遠離積集諸煩惱，",
    "T10n0299_004:0897a16": " 若得遠離煩惱因，  則能說法無邊際。",
    "T10n0299_004:0897a17": " 若得說法無邊際，  彼為興慈住世間，",
    "T10n0299_004:0897a18": " 若為慈心住世間，  則是大悲堅牢本。",
    "T10n0299_004:0897a19": " 若得大悲堅牢本，  即是為他法喜樂，",
    "T10n0299_004:0897a20": " 若得喜樂法根本，  彼捨造作種種罪。",
    "T10n0299_004:0897a21": " 若捨造作眾罪已，  無我無人離眾非，",
    "T10n0299_004:0897a22": " 若得無我離眾非，  彼常自利及利他。",
    "T10n0299_004:0897a23": " 若常自利及利他，  永免輪迴諸苦惱，",
    "T10n0299_004:0897a24": " 若離輪迴諸苦惱，  彼得大力最為勝。",
    "T10n0299_004:0897a25": " 若得大力最殊勝，  則得出生清淨智，",
    "T10n0299_004:0897a26": " 若生清淨智慧已，  彼入世間修行網。",
    "T10n0299_004:0897a27": " 若能入此修行網，  成熟世間甚希有，",
    "T10n0299_004:0897a28": " 若得成熟於世間，  積集世間妙智慧。",
    "T10n0299_004:0897a29": " 若得世間妙智慧，  則能隨順於四攝，",
    "T10n0299_004:0897b01": " 若能隨順於四攝，  則於世間廣施設。",
    "T10n0299_004:0897b02": " 若於世間廣施設，  則住方便智慧力，",
    "T10n0299_004:0897b03": " 若得方便智慧力，  則住勇猛無上道。",
    "T10n0299_004:0897b04": " 若住勇猛無上道，  永不見彼魔軍眾，",
    "T10n0299_004:0897b05": " 若得不見魔軍眾，  則能遠離四魔道。",
    "T10n0299_004:0897b06": " 若得遠離四魔道，  則能到於不退地，",
    "T10n0299_004:0897b07": " 若得到於不退地，  即得名為無生忍。",
    "T10n0299_004:0897b08": " 若得如是無生忍，  得佛授記號世燈，",
    "T10n0299_004:0897b09": " 若得授記號世燈，  則住一切如來前。",
    "T10n0299_004:0897b10": " 若得住於如來前，  得佛祕密變化智，",
    "T10n0299_004:0897b11": " 若得如來變化智，  一切如來皆授記。",
    "T10n0299_004:0897b12": " 若得諸佛授記已，  一切功德眾莊嚴，",
    "T10n0299_004:0897b13": " 若得功德眾莊嚴，  得妙福德清淨身。",
    "T10n0299_004:0897b14": " 若得如是清淨身，  由若金山光照耀，",
    "T10n0299_004:0897b15": " 若得如是金山光，  即得具相三十二。",
    "T10n0299_004:0897b16": " 若得具相三十二，  即得相好莊嚴身，",
    "T10n0299_004:0897b17": " 若得相好莊嚴已，  身放光明普皆照。",
    "T10n0299_004:0897b18": " 若得光明普照已，  不思議光眾嚴飾，",
    "T10n0299_004:0897b19": " 若得如是眾嚴飾，  光明足步蓮花生。",
    "T10n0299_004:0897b20": " 若得光明蓮花行，  得佛境界蓮花座，",
    "T10n0299_004:0897b21": " 若得如來花座已，  則能照見十方界。",
    "T10n0299_004:0897b22": " 若得照見十方界，  教化眾生不空行，",
    "T10n0299_004:0897b23": " 若得教化不空行，  即得智辯無邊際。",
    "T10n0299_004:0897b24": " 若得智辯無邊際，  說此不可思議法，",
    "T10n0299_004:0897b25": " 若得說法不思議，  令彼無量眾忻慶。",
    "T10n0299_004:0897b26": " 若得無量眾忻慶，  積行不可思議剎，",
    "T10n0299_004:0897b27": " 若得如是廣大行，  各各智力盡能知。",
    "T10n0299_004:0897b28": " 若得如是智慧力，  世間隨類化群生，",
    "T10n0299_004:0897b29": " 若得隨化群生已，  宿命住智彼皆得。",
    "T10n0299_004:0897c01": " 若得如是宿命智，  三業清淨恒無間，",
    "T10n0299_004:0897c02": " 若得三業恒無間，  以自願力隨念至。",
    "T10n0299_004:0897c03": " 若得願力隨念至，  隨諸眾生現眾類，",
    "T10n0299_004:0897c04": " 若得隨現眾生類，  得不思議妙音聲。",
    "T10n0299_004:0897c05": " 若得如是妙音聲，  能出種種眾語言，",
    "T10n0299_004:0897c06": " 所出如是妙言辭，  則能周遍諸世界。",
    "T10n0299_004:0897c07": " 如是周遍諸世界，  一剎那中盡能知，",
    "T10n0299_004:0897c08": " 若得如是了眾心，  不生不滅無退轉。",
    "T10n0299_004:0897c09": " 若離生滅無退轉，  一切障惱不復生，",
    "T10n0299_004:0897c10": " 若得障惱不復生，  法身功德智慧圓。",
    "T10n0299_004:0897c11": " 若得法身智慧圓，  法行光明照世間，",
    "T10n0299_004:0897c12": " 若得法光照世間，  則得十地十種身。",
    "T10n0299_004:0897c13": " 若得十地十種身，  則得般若解脫道，",
    "T10n0299_004:0897c14": " 若得般若解脫道，  灌頂莊嚴為最上。",
    "T10n0299_004:0897c15": " 若得如是灌頂已，  三摩地道悉皆成，",
    "T10n0299_004:0897c16": " 如是三摩地得已，  各見十方一切佛。",
    "T10n0299_004:0897c17": " 若見如是諸佛已，  如是諸佛念灌頂，",
    "T10n0299_004:0897c18": " 作是思惟是事已，  十方諸佛同灌頂。",
    "T10n0299_004:0897c19": " 諸佛同時灌頂已，  各伸右手摩其頂，",
    "T10n0299_004:0897c20": " 既得諸佛摩頂已，  則能變現等虛空。",
    "T10n0299_004:0897c21": " 如是變現等虛空，  隨所住處能堅固，",
    "T10n0299_004:0897c22": " 若得隨所能堅固，  天上人間莫能測。",
    "T10n0299_004:0897c23": " 既以人天無能測，  如是所作離稱量，",
    "T10n0299_004:0897c24": " 過諸稱量離語言，  是為一切不空力。",
    "T10n0299_004:0897c25": " 以是一切不空力，  聞名見身獲大辯，",
    "T10n0299_004:0897c26": " 既以大辯力如是，  能作世間大施主。",
    "T10n0299_004:0897c27": " 復名不空大丈夫，  以住本性丈夫故，",
    "T10n0299_004:0897c28": " 不捨大慈演妙法，  於諸惡道化群生。",
    "T10n0299_004:0897c29": " 演說寶光最上乘，  由如金剛寶雲聚，",
    "T10n0299_004:0898a01": " 彼之自性如海寶，  不增不減無有損。",
    "T10n0299_004:0898a02": " 無邊功德亦復然，  有剎無佛不聞法，",
    "T10n0299_004:0898a03": " 於彼現作佛菩提，  見彼由如大法藏。",
    "T10n0299_004:0898a04": " 彼常說法離眾惑，  十方世界無罣礙，",
    "T10n0299_004:0898a05": " 亦如月光普照耀，  教化眾生千方便。",
    "T10n0299_004:0898a06": " 剎那剎那佛菩提，  即見十方諸世界，",
    "T10n0299_004:0898a07": " 常轉法輪安世間，  勇猛遍轉十方界。",
    "T10n0299_004:0898a08": " 彼諸聲聞辟支地，  無邊變化佛莊嚴，",
    "T10n0299_004:0898a09": " 復經不可思議劫，  化諸眾生親往詣。",
    "T10n0299_004:0898a10": " 若男若女童男女，  天人修羅龍王類，",
    "T10n0299_004:0898a11": " 藥叉乃至摩護羅，  以解脫智皆悉見。",
    "T10n0299_004:0898a12": " 若諸世間眾形類，  隨眾語言悉皆同，",
    "T10n0299_004:0898a13": " 一切勇猛皆盡見，  如是勇猛盡觀察。",
    "T10n0299_004:0898a14": " 海印三昧從口生，  得是海印眾三昧，",
    "T10n0299_004:0898a15": " 能嚴不可思議剎。  嚴飾不思議剎已，",
    "T10n0299_004:0898a16": " 供養十方諸如來，  如是種種供養已，",
    "T10n0299_004:0898a17": " 復得光明眾嚴飾。  若得光嚴不思議，",
    "T10n0299_004:0898a18": " 則得無邊解脫智，  若得無邊解脫智，",
    "T10n0299_004:0898a19": " 得不思議身變化。  若得如是身變化，",
    "T10n0299_004:0898a20": " 口辯智辯亦如是，  若得口智無礙辯，",
    "T10n0299_004:0898a21": " 布施變化不思議。  若得布施不思議，",
    "T10n0299_004:0898a22": " 持戒忍進亦復然，  若得持戒忍進通，",
    "T10n0299_004:0898a23": " 禪定神變莫能測。  若得禪定神通變，",
    "T10n0299_004:0898a24": " 出生方便神變智，  得是方便神變智，",
    "T10n0299_004:0898a25": " 出生無邊諸功德。  從佛口生三摩地，",
    "T10n0299_004:0898a26": " 三摩地入一微塵，  一切微塵皆盡入，",
    "T10n0299_004:0898a27": " 一微塵中難思剎，  一一微塵皆悉見。",
    "T10n0299_004:0898a28": " 如是佛剎微塵數，  其中佛剎盡皆&#x89A9;，",
    "T10n0299_004:0898a29": " 種種微細清淨眾，  無上貴重微妙剎，",
    "T10n0299_004:0898b01": " 如實遠離出興世，  其中祕密妙昇騰，",
    "T10n0299_004:0898b02": " 有以除暗放光明，  帝網重重復無盡。",
    "T10n0299_004:0898b03": " 由如見一大光明，  如是一切微塵盡，",
    "T10n0299_004:0898b04": " 此大仙行三摩地，  即是無邊勝解脫。",
    "T10n0299_004:0898b05": " 三摩地力供養佛，  一切如來供養已，",
    "T10n0299_004:0898b06": " 復於手中變千萬，  作大丈夫興廣供。",
    "T10n0299_004:0898b07": " 乃至十方妙華鬘，  塗香發越珍奇寶，",
    "T10n0299_004:0898b08": " 一一手中親施與，  菩提大樹詣佛所。",
    "T10n0299_004:0898b09": " 價直千萬妙香衣，  種種幢幡及傘蓋，",
    "T10n0299_004:0898b10": " 閻浮檀金莊嚴具，  彼自手中親施與。",
    "T10n0299_004:0898b11": " 無邊一切所受用，  清淨供養於大仙，",
    "T10n0299_004:0898b12": " 手中奉上皆捨施，  住佛菩提大樹王。",
    "T10n0299_004:0898b13": " 乃至一切眾妓樂，  擊鼓出眾妙音聲，",
    "T10n0299_004:0898b14": " 種種雅樂琴箜篌，  一一手中親撫擊。",
    "T10n0299_004:0898b15": " 種種讚唄妙伽陀，  種種稱讚真實德，",
    "T10n0299_004:0898b16": " 無邊一切十方界，  一一皆自手中作。",
    "T10n0299_004:0898b17": " 或以光明興佛事，  皆從右旋而動作，",
    "T10n0299_004:0898b18": " 香水普灑諸佛剎，  供養一切世間燈。",
    "T10n0299_004:0898b19": " 光明嚴麗適意香，  蓮華瓔珞不思議，",
    "T10n0299_004:0898b20": " 蓮華妙色無央數，  一一自作供諸佛。",
    "T10n0299_004:0898b21": " 放大光明嚴飾華，  種種微妙華雲海，",
    "T10n0299_004:0898b22": " 如是妙華普周遍，  廣大供養作佛事。",
    "T10n0299_004:0898b23": " 放大光明嚴飾香，  種種微妙香雲海，",
    "T10n0299_004:0898b24": " 如是妙香普周遍，  廣大供養作佛事。",
    "T10n0299_004:0898b25": " 放大光明塗香獻，  種種塗香妙雲海，",
    "T10n0299_004:0898b26": " 如是塗香普周遍，  廣大供養作佛事。",
    "T10n0299_004:0898b27": " 放大光明鬘嚴飾，  種種微妙鬘雲海，",
    "T10n0299_004:0898b28": " 如是妙鬘普周遍，  廣大供養作佛事。",
    "T10n0299_004:0898b29": " 放大光明粖香嚴，  種種粖香妙雲海，",
    "T10n0299_004:0898c01": " 如是妙香普周遍，  廣大供養作佛事。",
    "T10n0299_004:0898c02": " 放大光明嚴飾衣，  種種微妙衣雲海，",
    "T10n0299_004:0898c03": " 如是妙衣普周遍，  廣大供養作佛事。",
    "T10n0299_004:0898c04": " 放大光明嚴飾蓋，  種種微妙蓋雲海，",
    "T10n0299_004:0898c05": " 如是妙蓋普周遍，  廣大供養作佛事。",
    "T10n0299_004:0898c06": " 放大光明寶嚴飾，  種種微妙寶雲海，",
    "T10n0299_004:0898c07": " 如是妙寶普周遍，  廣大供養作佛事。",
    "T10n0299_004:0898c08": " 放大光明蓮華嚴，  種種蓮花妙雲海，",
    "T10n0299_004:0898c09": " 如是妙花普周遍，  廣大供養作佛事。",
    "T10n0299_004:0898c10": " 放大光明瓔珞嚴，  種種瓔珞妙雲海，",
    "T10n0299_004:0898c11": " 如是瓔珞普周遍，  廣大供養作佛事。",
    "T10n0299_004:0898c12": " 放大光明幢莊嚴，  彼幢青黃具赤白，",
    "T10n0299_004:0898c13": " 無數妙寶眾莊嚴，  眾幢嚴飾彼佛剎。",
    "T10n0299_004:0898c14": " 種種嚴飾摩尼網，  懸繒幡蓋妙花鬘，",
    "T10n0299_004:0898c15": " 垂珠瓔珞演佛音，  持蓋常在如來上。",
    "T10n0299_004:0898c16": " 假使供養一如來，  手自供給不可數，",
    "T10n0299_004:0898c17": " 如是盡諸一切佛，  此仙變化三摩地。",
    "T10n0299_004:0898c18": " 攝諸世間神通智，  是為最上三摩地，",
    "T10n0299_004:0898c19": " 善行一切眾方便，  如是化導諸群生。",
    "T10n0299_004:0898c20": " 或有供養諸如來，  種種行施不思議，",
    "T10n0299_004:0898c21": " 尸羅清淨頭陀行，  無盡忍辱非動搖。",
    "T10n0299_004:0898c22": " 或有勇猛勤精進，  寂然禪定善修習，",
    "T10n0299_004:0898c23": " 智慧了達諸義趣，  能行一切善方便。",
    "T10n0299_004:0898c24": " 或行慈悲喜捨願，  同事愛語利他力，",
    "T10n0299_004:0898c25": " 以智積集眾福業，  解脫四諦十二緣。",
    "T10n0299_004:0898c26": " 或有根力覺道行，  聲聞乘中得解脫，",
    "T10n0299_004:0898c27": " 觀緣清淨緣覺乘，  神通變化最上乘。",
    "T10n0299_004:0898c28": " 或見無常諸苦惱，  非命非身卒暴眾，",
    "T10n0299_004:0898c29": " 非橫煩惱障所纏，  三摩地力能蠲除。",
    "T10n0299_004:0899a01": " 於諸世間行精進，  演暢妙法化群生，",
    "T10n0299_004:0899a02": " 普願一切皆解脫，  誘諸眾生隨世間。",
    "T10n0299_004:0899a03": " 彼諸形類莫能測，  神通密演三摩地，",
    "T10n0299_004:0899a04": " 嚴持欲樂妙變化，  隨意引導諸世間，",
    "T10n0299_004:0899a05": " 悉令歡喜獲安樂，  思念眾生無暫捨。",
    "T10n0299_004:0899a06": " 若逢饑饉眾難中，  種種安樂世所有，",
    "T10n0299_004:0899a07": " 一切愛樂悉從心，  為諸世間廣施設。",
    "T10n0299_004:0899a08": " 常以珍味之飲食，  種種麗服及庫藏，",
    "T10n0299_004:0899a09": " 王物我所愛樂捨，  一切世間隨意施。",
    "T10n0299_004:0899a10": " 殊特妙好相嚴身，  巍巍上行無傾動，",
    "T10n0299_004:0899a11": " 塗香花鬘悅眾心，  現是色相化群有。",
    "T10n0299_004:0899a12": " 見者愛樂生歡喜，  上妙智慧種種色，",
    "T10n0299_004:0899a13": " 見諸最上微妙色，  隨意化導於世間。",
    "T10n0299_004:0899a14": " 迦陵頻伽出妙音，  白鵠計羅俱拏聲，",
    "T10n0299_004:0899a15": " 緊那羅鼓出梵音，  恒演如來解脫法。",
    "T10n0299_004:0899a16": " 八萬四千如來藏，  一切勝義盡能行，",
    "T10n0299_004:0899a17": " 差別萬法妙能宣，  隨意化導諸眾生。",
    "T10n0299_004:0899a18": " 眾生苦惱悉同行，  非惡非善亦復爾，",
    "T10n0299_004:0899a19": " 造作一切諸行業，  隨意化導諸眾生。",
    "T10n0299_004:0899a20": " 若逢災難苦惱中，  見彼如是難堪忍，",
    "T10n0299_004:0899a21": " 代諸眾生受眾苦，  安樂一切諸世間。",
    "T10n0299_004:0899a22": " 若法或有或不至，  無智無福無解脫，",
    "T10n0299_004:0899a23": " 與王於彼同敷暢，  拔濟眾生超彼岸。",
    "T10n0299_004:0899a24": " 能離貪愛眾結縛，  名為世間解脫主，",
    "T10n0299_004:0899a25": " 一切欲樂盡能超，  出離解脫光明照。",
    "T10n0299_004:0899a26": " 彼放光明十種行，  能行調御眾方便，",
    "T10n0299_004:0899a27": " 一切仙行悉了知，  觀見世間隨所作。",
    "T10n0299_004:0899a28": " 眾生等同無量壽，  坦然安隱而快樂，",
    "T10n0299_004:0899a29": " 生老病苦不能侵，  決定自見無常趣。",
    "T10n0299_004:0899b01": " 如有眾生樂燈明，  世間癡暗然大炬，",
    "T10n0299_004:0899b02": " 老病死苦恒熾然，  世間引導諸眾生。",
    "T10n0299_004:0899b03": " 十力精進四無畏，  如來十八不共法，",
    "T10n0299_004:0899b04": " 我意思惟廣大功，  於諸世間作佛事。",
    "T10n0299_004:0899b05": " 譬如世間諸幻術，  能現種種眾色相，",
    "T10n0299_004:0899b06": " 見諸如來化亦然，  如是神變導諸有。",
    "T10n0299_004:0899b07": " 彼以種種方便行，  善言誘喻諸眾生，",
    "T10n0299_004:0899b08": " 譬如蓮華不著水，  隨意造作差別行。",
    "T10n0299_004:0899b09": " 華辭捷利眾語言，  妓舞戲玩相扠撲，",
    "T10n0299_004:0899b10": " 瓔珞莊嚴舞旋轉，  如幻現相各不同。",
    "T10n0299_004:0899b11": " 或作村營商主尊，  長者賈客市中主，",
    "T10n0299_004:0899b12": " 輔相大臣王給使，  醫方大辯眾論師。",
    "T10n0299_004:0899b13": " 或於曠野作大樹，  珍寶妙藥無盡藏，",
    "T10n0299_004:0899b14": " 如意摩尼給所須，  失路迷人為導引。",
    "T10n0299_004:0899b15": " 盡知未來生世間，  眾生不知自作業，",
    "T10n0299_004:0899b16": " 經營農務眾方便，  世間工巧種種行。",
    "T10n0299_004:0899b17": " 或現怨親無憎愛，  安樂一切諸眾生，",
    "T10n0299_004:0899b18": " 洞明方論種種法，  彼仙開決光明道。",
    "T10n0299_004:0899b19": " 若行最上大仙行，  天上人間皆解脫，",
    "T10n0299_004:0899b20": " 若諸出家苦行輩，  開彼最上一切智。",
    "T10n0299_004:0899b21": " 若諸外道出家眾，  常持不語憍答摩，",
    "T10n0299_004:0899b22": " 裸形不動沙門相，  亦自依稟本師教。",
    "T10n0299_004:0899b23": " 或有常持捨身法，  或即執有執本無，",
    "T10n0299_004:0899b24": " 長髮[髟/酉]髻童子相，  亦自依稟於本師。",
    "T10n0299_004:0899b25": " 或有事日五炙身，  狗戒牛戒鹿皮衣，",
    "T10n0299_004:0899b26": " 巡訪三時行供養，  亦自依稟於本師。",
    "T10n0299_004:0899b27": " 或有常樂天中智，  無善無惡撥無因，",
    "T10n0299_004:0899b28": " 尋求根果水為食，  執為上味難思法。",
    "T10n0299_004:0899b29": " 或有蹲坐紅色衣，  或有塗灰或臥草，",
    "T10n0299_004:0899c01": " 持捧題名搭肩行，  亦自依稟於本師。",
    "T10n0299_004:0899c02": " 乃至一一諸外道，  皆悉令彼離結縛，",
    "T10n0299_004:0899c03": " 彼行利智惡苦行，  如是外道皆接引。",
    "T10n0299_004:0899c04": " 世間同類皆教化，  邪見棲託本靈跡，",
    "T10n0299_004:0899c05": " 於彼方便演妙法，  說此正法令他作。",
    "T10n0299_004:0899c06": " 或演大乘真言行，  正法祕要妙言辭，",
    "T10n0299_004:0899c07": " 或於正直演實言，  其中或演天妙句；",
    "T10n0299_004:0899c08": " 或以文字得解脫，  法集妙義金剛句；",
    "T10n0299_004:0899c09": " 智慧破壞外論句，  論說種種解脫言。",
    "T10n0299_004:0899c10": " 或於人中演神&#x546A;，  宣揚一切妙章句，",
    "T10n0299_004:0899c11": " 其中或有天語言，  龍王語言藥叉句；",
    "T10n0299_004:0899c12": " 或於羅剎步多言，  藥叉畢舍乾達&#x56A9;，",
    "T10n0299_004:0899c13": " 緊那羅女&#x8A90;嚕拏，  演斯妙法解脫義。",
    "T10n0299_004:0899c14": " 彼以智慧如法說，  若佛若法如是盡，",
    "T10n0299_004:0899c15": " 智道不可思議法，  說此三摩地變化。",
    "T10n0299_004:0899c16": " 解了世間三摩地，  行於一切諸世間，",
    "T10n0299_004:0899c17": " 或放光明難思議，  光明引接諸眾生。",
    "T10n0299_004:0899c18": " 或放光明名妙觀，  乃至眾生因光信，",
    "T10n0299_004:0899c19": " 彼得不空妙觀察，  無上智及無上因。",
    "T10n0299_004:0899c20": " 得見諸佛并聞法，  及見僧徒諸功德，",
    "T10n0299_004:0899c21": " 見塔讚佛甚希有，  及見清淨光明照。",
    "T10n0299_004:0899c22": " 或放光明名普照，  遍照一切諸世間，",
    "T10n0299_004:0899c23": " 一一微塵彼盡知，  為欲安樂世間說。",
    "T10n0299_004:0899c24": " 彼光普照諸眾生，  常持燈明供養佛，",
    "T10n0299_004:0899c25": " 持燈供養諸佛已，  世間所有眾燈明。",
    "T10n0299_004:0899c26": " 或以酥燈及油燈，  松脂草竹及葦燈，",
    "T10n0299_004:0899c27": " 眾香美味珍寶燈，  盡持光明施諸佛。",
    "T10n0299_004:0899c28": " 又放光明名遍照，  悉能觀察諸眾生，",
    "T10n0299_004:0899c29": " 貪愛輪迴生死海，  為欲拔濟諸群生。",
    "T10n0299_004:0900a01": " 光照輪迴貪愛海，  悉令利樂諸有情，",
    "T10n0299_004:0900a02": " 皆得遠離於四魔，  苦惱逼迫令安樂。",
    "T10n0299_004:0900a03": " 作諸橋梁無有數，  或於河路作船筏，",
    "T10n0299_004:0900a04": " 叱呵假偽讚息災，  彼放光明皆盡照。",
    "T10n0299_004:0900a05": " 光明警悟渴乏者，  彼能覺悟諸眾生，",
    "T10n0299_004:0900a06": " 遠離貪欲獲善利，  得為說法之導師。",
    "T10n0299_004:0900a07": " 若離欲貪獲善利，  說法化導亦復爾，",
    "T10n0299_004:0900a08": " 得佛降&#x9714;甘露水，  濟拔世間飢渴者。",
    "T10n0299_004:0900a09": " 或作池河及井潭，  穿鑿造作為菩提，",
    "T10n0299_004:0900a10": " 呵毀愛欲稱讚定，  呵責貪愛彼悉除。",
    "T10n0299_004:0900a11": " 憐愍眾生放光明，  彼光遍警諸群有，",
    "T10n0299_004:0900a12": " 樂他變化住菩提，  念念生心我當得。",
    "T10n0299_004:0900a13": " 莊嚴相好蓮華座，  大悲憐愍諸眾生，",
    "T10n0299_004:0900a14": " 恒時演說佛功德，  放光令彼生忻慶。",
    "T10n0299_004:0900a15": " 又放光明名適意，  是光能覺諸有情，",
    "T10n0299_004:0900a16": " 於佛於法生愛敬，  及樂恒時事眾僧。",
    "T10n0299_004:0900a17": " 既得佛法生忻慶，  及以給侍於眾僧，",
    "T10n0299_004:0900a18": " 即禮如來聖功德，  是故得佛無上行。",
    "T10n0299_004:0900a19": " 遇諸如來并妙法，  得最無上忍辱行，",
    "T10n0299_004:0900a20": " 覺此眾多諸有情，  念佛念法聖功德。",
    "T10n0299_004:0900a21": " 一一功德心覺悟，  彼放光明令趣求，",
    "T10n0299_004:0900a22": " 又放光明集福德，  此光能覺諸有情。",
    "T10n0299_004:0900a23": " 捨施無數種種行，  勸請無上大菩提，",
    "T10n0299_004:0900a24": " 所求如意皆滿足，  如是種種物能施。",
    "T10n0299_004:0900a25": " 一切隨意施設已，  積集福德放光明，",
    "T10n0299_004:0900a26": " 如是智者放光明，  彼光照察諸眾生。",
    "T10n0299_004:0900a27": " 一法口宣無有盡，  剎那宣暢能觀察，",
    "T10n0299_004:0900a28": " 法慧攝諸眾生義，  智智悉能盡了知。",
    "T10n0299_004:0900a29": " 妙法勝義已宣揚，  即智放彼大光明，",
    "T10n0299_004:0900b01": " 若以智燈放光明，  彼光照察諸眾生。",
    "T10n0299_004:0900b02": " 眾生不空無生滅，  諸法自性即無性，",
    "T10n0299_004:0900b03": " 如幻如霧水月等，  如夢亦如鏡中像。",
    "T10n0299_004:0900b04": " 法無主宰依於空，  善說出生智慧燈，",
    "T10n0299_004:0900b05": " 法力變化放光明，  彼光警悟諸眾生。",
    "T10n0299_004:0900b06": " 無盡總持誰易得，  持諸如來妙法藏，",
    "T10n0299_004:0900b07": " 總持妙法修習已，  大仙之法常護持。",
    "T10n0299_004:0900b08": " 宣暢是法為世間，  是為法化放光明，",
    "T10n0299_004:0900b09": " 或以好捨放光明，  彼光能覺諸眾生。",
    "T10n0299_004:0900b10": " 無常不久知快樂，  如是捨離彼皆得，",
    "T10n0299_004:0900b11": " 若諸眾生我難伏，  了知自性如浮雲，",
    "T10n0299_004:0900b12": " 知已好慧善安和，  是為好施放光明。",
    "T10n0299_004:0900b13": " 又放光明名懺悔，  照察毀禁諸眾生，",
    "T10n0299_004:0900b14": " 戒法清淨懺悔已，  心生遠望當得佛。",
    "T10n0299_004:0900b15": " 若諸眾生因持戒，  現業毀禁獲清淨，",
    "T10n0299_004:0900b16": " 彼同發此菩提心，  放此光明彼盡懺。",
    "T10n0299_004:0900b17": " 忍辱放光眾嚴飾，  彼光照察諸眾生，",
    "T10n0299_004:0900b18": " 瞋心極惡意難調，  先以忍辱彼即除。",
    "T10n0299_004:0900b19": " 自業難行忍辱行，  於心不動菩提道，",
    "T10n0299_004:0900b20": " 恒時稱讚忍辱行，  是為忍辱眾嚴飾。",
    "T10n0299_004:0900b21": " 又放光明光熠燿，  照察懈怠諸眾生，",
    "T10n0299_004:0900b22": " 三寶上妙諸方便，  相續長時而供養。",
    "T10n0299_004:0900b23": " 三寶種種諸方便，  相續方便供養已，",
    "T10n0299_004:0900b24": " 即能遠離於四魔，  疾得無上大菩提。",
    "T10n0299_004:0900b25": " 化諸眾生行精進，  如是供養三寶已，",
    "T10n0299_004:0900b26": " 恒持妙法無盡時，  熠燿光明彼即得。",
    "T10n0299_004:0900b27": " 又放光明作忍辱，  普周覺察諸眾生，",
    "T10n0299_004:0900b28": " 菩提遠離貪瞋癡，  得心恒時無間斷。",
    "T10n0299_004:0900b29": " 所有業行悉皆除，  遠離一切諸不善，",
    "T10n0299_004:0900c01": " 稱揚息災讚禪定，  忍辱清淨放光明。",
    "T10n0299_004:0900c02": " 智慧嚴飾放光明，  能覺癡暗諸眾生，",
    "T10n0299_004:0900c03": " 若說正法得解脫，  遍能證入諸智根。",
    "T10n0299_004:0900c04": " 若聞正法得解脫，  遍能往詣根源已，",
    "T10n0299_004:0900c05": " 即得日燈三摩地，  得佛智慧妙光明。",
    "T10n0299_004:0900c06": " 王之所有我能施，  為求妙法住菩提，",
    "T10n0299_004:0900c07": " 即得常時演是法，  智慧光明莊嚴得。",
    "T10n0299_004:0900c08": " 若佛放此大光明，  彼光照察諸眾生，",
    "T10n0299_004:0900c09": " 無數難思千如來，  現座妙好蓮花上。",
    "T10n0299_004:0900c10": " 大覺如來解脫我，  無邊變化演佛音，",
    "T10n0299_004:0900c11": " 作諸如來照察力，  即得放此佛光明。",
    "T10n0299_004:0900c12": " 又放光明施無畏，  部多恐怖諸眾生，",
    "T10n0299_004:0900c13": " 救諸患難羈鎖縛，  如是恐怖災難者，",
    "T10n0299_004:0900c14": " 令諸眾生得安隱，  悉能遠離於殺生，",
    "T10n0299_004:0900c15": " 救諸業道患難者，  得大無畏放光明。",
    "T10n0299_004:0900c16": " 又放光明名安樂，  安諸得病纏綿者，",
    "T10n0299_004:0900c17": " 一切疾疫盡療治，  安樂禪定三摩地。",
    "T10n0299_004:0900c18": " 種種醫藥花果實，  塗香末香珍寶味，",
    "T10n0299_004:0900c19": " 香水乳蜜及酥油，  飲食供養皆充足。",
    "T10n0299_004:0900c20": " 見諸如來放光明，  照察眾生命終時，",
    "T10n0299_004:0900c21": " 教令念佛即見佛，  命終決定生佛剎。",
    "T10n0299_004:0900c22": " 臨命終時若念佛，  見於佛像生愛敬，",
    "T10n0299_004:0900c23": " 佛為往彼而救度，  得見諸佛為說法。",
    "T10n0299_004:0900c24": " 又放光明名法光，  此光能覺諸眾生，",
    "T10n0299_004:0900c25": " 聞法書寫讀誦持，  常得愛樂於諸法。",
    "T10n0299_004:0900c26": " 開敷妙法甚難值，  勤求妙法圓滿意，",
    "T10n0299_004:0900c27": " 以諸方便獲斯法，  是故說法光明得。",
    "T10n0299_004:0900c28": " 又放光明名語言，  佛子覺悟彼眾生，",
    "T10n0299_004:0900c29": " 本願聲振三千界，  聞諸如來眾言音。",
    "T10n0299_004:0901a01": " 高聲稱讚於大仙，  大聲響亮鐘鈴施，",
    "T10n0299_004:0901a02": " 為諸世間佛語言，  是故得此語言光。",
    "T10n0299_004:0901a03": " 又放光明施甘露，  彼光能覺諸眾生，",
    "T10n0299_004:0901a04": " 了知眾生起心時，  一切功德相應行。",
    "T10n0299_004:0901a05": " 無數苦惱災難中，  恒說虛假無安隱，",
    "T10n0299_004:0901a06": " 若常止息災難除，  說施甘露悉皆得。",
    "T10n0299_004:0901a07": " 又放光明名最勝，  此光能覺諸眾生，",
    "T10n0299_004:0901a08": " 勝戒三摩地亦然，  聞佛最勝大智慧。",
    "T10n0299_004:0901a09": " 無等淨戒三摩地，  智慧第一大能仁，",
    "T10n0299_004:0901a10": " 稱揚讚歎施菩提，  彼當得此勝光明。",
    "T10n0299_004:0901a11": " 為施無盡妙珍寶，  此寶供養於大仙，",
    "T10n0299_004:0901a12": " 施寶供佛及佛塔，  眾生求寶而不獲，",
    "T10n0299_004:0901a13": " 施諸珍寶得為佛，  是故放光如寶嚴。",
    "T10n0299_004:0901a14": " 又放光明往照耀，  是光覺悟諸眾生，",
    "T10n0299_004:0901a15": " 適意塗香人不嗅，  彼行如來功德行。",
    "T10n0299_004:0901a16": " 天上人間所出香，  用為供養諸如來，",
    "T10n0299_004:0901a17": " 眾多佛塔我盡塗，  是故放此塗香光。"
}