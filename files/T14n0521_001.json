{
    "T14n0521_001:0794a19": "佛說梵摩難國王經",
    "T14n0521_001:0794a21": "失譯人名今附西晉錄",
    "T14n0521_001:0794a22": "聞如是：一時，佛在舍衛國祇樹給孤獨園，與",
    "T14n0521_001:0794a23": "千二百五十比丘俱。時有國王號名梵摩難，",
    "T14n0521_001:0794a24": "常供養佛及眾僧。每得齋日，王輒宿勅群臣",
    "T14n0521_001:0794a25": "嚴駕，王便導從數千人到佛所，五體投地，",
    "T14n0521_001:0794a26": "稽首佛足。佛每為諸天人民說經法，王輒歡",
    "T14n0521_001:0794a27": "喜恭敬聽經，王宮內亦奉事三尊，清淨齋戒。",
    "T14n0521_001:0794a28": "王有太子，名均鄰儒，至心精進覺世非常，無",
    "T14n0521_001:0794a29": "生不死者，不貪時榮，白王言：「佛世難值，經",
    "T14n0521_001:0794b01": "法難聞，我今乞欲隨佛作沙門。」王即聽之。均",
    "T14n0521_001:0794b02": "鄰儒便辭王到佛所，乞為比丘。佛便以手",
    "T14n0521_001:0794b03": "摩其頭，髮墮袈裟自然著身。均鄰儒奉持",
    "T14n0521_001:0794b04": "重戒，精進勤修，晝夜不倦，三月日便得羅",
    "T14n0521_001:0794b05": "漢道。王時不知其已得道，見其勤苦，飯食麁",
    "T14n0521_001:0794b06": "蔬。每往供養，異於眾僧，其心不同，輒謂之",
    "T14n0521_001:0794b07": "言：「我國中珍琦七寶，飯食甘餚無所不有，汝",
    "T14n0521_001:0794b08": "何故，正當樂為沙門乎？」佛知王用恩愛故，佛",
    "T14n0521_001:0794b09": "便語均鄰儒：「起現威神。」均鄰儒即承佛教，",
    "T14n0521_001:0794b10": "頭面著地，為佛作禮，輕舉上住空中，飛行",
    "T14n0521_001:0794b11": "變化，分身散體，出入無間畢已，頭面著佛",
    "T14n0521_001:0794b12": "足。王見其道德乃爾，便悲喜交集，五體投",
    "T14n0521_001:0794b13": "地，為均鄰儒作禮。佛時令均鄰儒為王說苦",
    "T14n0521_001:0794b14": "空非常四諦之要，王於是意解，即得須陀洹",
    "T14n0521_001:0794b15": "道。佛語阿難：「比丘有四事，受人施飲食美",
    "T14n0521_001:0794b16": "味衣服善惡，不得有逆：一者、欲福布施家；二",
    "T14n0521_001:0794b17": "者、不欲逆施者意；三者、或年老或身體有病；",
    "T14n0521_001:0794b18": "四者、恐人行道勤苦。夫欲食美，當存念重戒，",
    "T14n0521_001:0794b19": "一切眾生皆我親屬，但展轉久遠，各更生死，",
    "T14n0521_001:0794b20": "不識其本耳，譬如人身體，有瘡及病者，服",
    "T14n0521_001:0794b21": "藥趣令其愈，不得貪著。夫欲施者，皆當平",
    "T14n0521_001:0794b22": "心不問大小。」佛於是令阿難臨飯說僧跋，僧",
    "T14n0521_001:0794b23": "跋者眾僧飯皆悉平等(准品次錄二紙八行，諸本皆闕)。",
    "T14n0521_001:0794b24": "佛說梵摩難國王經"
}