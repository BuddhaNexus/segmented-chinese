{
    "T47n1960_002:0037a02": "釋淨土群疑論卷第二",
    "T47n1960_002:0037a04": "西都千福寺大德懷感撰",
    "T47n1960_002:0037a05": "[0037a05] 問曰。生彼西方。為過去心生現在心生未來",
    "T47n1960_002:0037a06": "心生。若過去心生。過去心已滅。不可言生。若",
    "T47n1960_002:0037a07": "未來心生。未來心未至。如何說生。若現在心",
    "T47n1960_002:0037a08": "生。現在心不住。復如何生。以此三世求生不",
    "T47n1960_002:0037a09": "得。以何今勸生西方耶。",
    "T47n1960_002:0037a10": "[0037a10] 釋曰。以三世推。已滅未生及現不住。無有生",
    "T47n1960_002:0037a11": "理真實可得。猶如燈炷。非過去焰燒炷。已滅",
    "T47n1960_002:0037a12": "故。非未來焰燒炷。未生故。非現在焰燒炷。不",
    "T47n1960_002:0037a13": "住故。非不燒炷。破闇發明。念念相續。新新謝",
    "T47n1960_002:0037a14": "滅。相似相續。猶如水流。能一時中有於四用。",
    "T47n1960_002:0037a15": "破闇發明。熱器燒炷。此亦如是。由淨土業感",
    "T47n1960_002:0037a16": "生時熟。聖眾來迎。歸趣淨土。捨娑婆穢質。成",
    "T47n1960_002:0037a17": "極樂淨身。三世緣生。不常不斷。雖復諸法寂",
    "T47n1960_002:0037a18": "滅。業報宛然。諸法無生。生死相續。即不壞世",
    "T47n1960_002:0037a19": "諦。建立第一義諦。即其義也。故維摩經。淨名",
    "T47n1960_002:0037a20": "大士詰身子言。汝所得法有沒生乎。舍利弗",
    "T47n1960_002:0037a21": "言。無沒生也。維摩詰言。若諸法無沒生相。云",
    "T47n1960_002:0037a22": "何問言汝於何沒而來生。此明第一義諦諸",
    "T47n1960_002:0037a23": "法寂靜無去無來。故言無沒生也。下經言。有",
    "T47n1960_002:0037a24": "世界。名曰妙喜。佛號無動。是維摩詰於彼國",
    "T47n1960_002:0037a25": "沒。而來生此。維摩詰言。沒者為虛誑法壞敗",
    "T47n1960_002:0037a26": "之相。生者相續之相。此明世諦假名非真生",
    "T47n1960_002:0037a27": "滅相。今勸捨茲穢土生彼淨方。而於第一義",
    "T47n1960_002:0037a28": "諦之中。三世推之。竟無往生之義。世諦因緣",
    "T47n1960_002:0037a29": "假名生滅。非無捨此娑婆往生佛國也。子豈",
    "T47n1960_002:0037b01": "得直論第一義諦之理。而壞世諦種種因果",
    "T47n1960_002:0037b02": "作用等法耶。此亦於世諦因果門中說。勸往",
    "T47n1960_002:0037b03": "生淨佛土也。",
    "T47n1960_002:0037b04": "[0037b04] 問曰。金剛般若經云。若以色見我。以音聲求",
    "T47n1960_002:0037b05": "我。是人行邪道。不能見如來。又云。離一切諸",
    "T47n1960_002:0037b06": "相。即名諸佛。如何今日作有相。觀佛行於邪",
    "T47n1960_002:0037b07": "道。而願求生。此實難矣。",
    "T47n1960_002:0037b08": "[0037b08] 釋曰。般若觀經俱是聖教。相無相觀並非凡",
    "T47n1960_002:0037b09": "言。互說是邪。深有旨趣。不可依其般若毀彼",
    "T47n1960_002:0037b10": "觀經。何但信謗交懷自成重罪。亦乃於佛聖",
    "T47n1960_002:0037b11": "教未解融通。何者此兩經就人就學。就解不",
    "T47n1960_002:0037b12": "同作斯說也。由人者淺根之人。未能觀理。為",
    "T47n1960_002:0037b13": "作色觀。觀報化身。深根之人能觀實相。為說",
    "T47n1960_002:0037b14": "無相。觀於法身。淺人學深。深法非藥。甘露夭",
    "T47n1960_002:0037b15": "命。經有誠文。深人學淺。不成進道。遂名退",
    "T47n1960_002:0037b16": "業。何能進修。故佛對兩根說斯二教。由學者。",
    "T47n1960_002:0037b17": "初學之人創初入道。觀行猶昧。未能學深。不",
    "T47n1960_002:0037b18": "可教令作是實相觀。且教觀色。調練其心。後",
    "T47n1960_002:0037b19": "學方成。修進無相。譬如入海從淺至深。久學",
    "T47n1960_002:0037b20": "之人堪能進學彼無相觀。而乃滯彼初學色",
    "T47n1960_002:0037b21": "相。為進彼行。毀前是邪。非謂此是邪見攝。如",
    "T47n1960_002:0037b22": "慳人學布施。慳障除已滯修初度。佛欲勸彼",
    "T47n1960_002:0037b23": "進學尸羅。若不毀前。無由習後。故毀其檀捨。",
    "T47n1960_002:0037b24": "讚行持戒。此是大聖善逗物機。愚人莫知執",
    "T47n1960_002:0037b25": "文迷義。今言邪道理亦如斯。由解者。若知色",
    "T47n1960_002:0037b26": "即空。觀色非邪。若迷色不空。觀色是邪。若知",
    "T47n1960_002:0037b27": "空即色。觀空非邪。若知空異色。觀空是邪。此",
    "T47n1960_002:0037b28": "乃解誤異途。自分美醜。何關由色空二境。以",
    "T47n1960_002:0037b29": "辨其邪正哉。子若曉此宗途。即常色觀。而恒",
    "T47n1960_002:0037c01": "正。迷斯旨趣雖空觀以恒邪。善哉妙旨。願詳",
    "T47n1960_002:0037c02": "其致矣。",
    "T47n1960_002:0037c03": "[0037c03] 問曰。金剛般若言。如來者無所從來。亦無所",
    "T47n1960_002:0037c04": "去。故名如來。維摩經言。我觀如來。前際不",
    "T47n1960_002:0037c05": "來。後際不去。今即不住。文殊師利言。不住亦",
    "T47n1960_002:0037c06": "不去。不取亦不捨。遠離六入。故敬禮無所觀。",
    "T47n1960_002:0037c07": "准此大乘諸聖教說。佛本不來。亦無有去。何",
    "T47n1960_002:0037c08": "因觀經說有化佛來迎隨化佛往。有來有去。",
    "T47n1960_002:0037c09": "與前經相違。",
    "T47n1960_002:0037c10": "[0037c10] 釋曰。甚深實相平等妙理。法身如來本無生",
    "T47n1960_002:0037c11": "滅。以佛本願無限大悲。接引眾生。從真起化",
    "T47n1960_002:0037c12": "十方世界。如來引接三輩九品。以化即真。不",
    "T47n1960_002:0037c13": "來不去。隨機應物。有往有還。前經據化體即",
    "T47n1960_002:0037c14": "真。說無來去。觀經據從真流化。現有往還。又",
    "T47n1960_002:0037c15": "西方有釋言。實無有佛從彼西方而來至此",
    "T47n1960_002:0037c16": "授手迎接。亦無有佛引彼眾生往生淨土。但",
    "T47n1960_002:0037c17": "是如來慈悲。本願功德種子增上緣力。令諸",
    "T47n1960_002:0037c18": "眾生與佛有緣念佛。修福作十六觀。諸功德",
    "T47n1960_002:0037c19": "力以為因緣。自心變現阿彌陀佛來迎行者",
    "T47n1960_002:0037c20": "隨佛往。言彼佛遣來。不是實遣。但是功德",
    "T47n1960_002:0037c21": "種子。與所化生時機正合。令見化佛來迎。故",
    "T47n1960_002:0037c22": "言彼遣。而實不遣。阿彌陀佛悲願功德。湛然",
    "T47n1960_002:0037c23": "常寂無去無來。眾生識心。託佛本願功德勝",
    "T47n1960_002:0037c24": "力。自心變化。有來有去。迎接行人。見有往",
    "T47n1960_002:0037c25": "生。是自心相分。非關他也。故前經說不來",
    "T47n1960_002:0037c26": "不去。約佛功德說也。觀經說有來有去。約眾",
    "T47n1960_002:0037c27": "生心相說也。又有釋言。如來應機亦復變現。",
    "T47n1960_002:0037c28": "現作諸化身十方。迎接往生眾生。彼諸化佛",
    "T47n1960_002:0037c29": "從佛鏡智大悲流現。故言彼佛遣化來迎。然",
    "T47n1960_002:0038a01": "遣化迎。如摩尼天鼓無思成此事。然所現化",
    "T47n1960_002:0038a02": "有往來而言不往不來者。此或約真而作是",
    "T47n1960_002:0038a03": "說。前已釋竟。或約生滅念念不住。生已即滅。",
    "T47n1960_002:0038a04": "不可移動。當處生當處滅。異處生異處滅。相",
    "T47n1960_002:0038a05": "似相續。假說往來。如火焰行非輪輪相。假說",
    "T47n1960_002:0038a06": "來往。實無來往也。故肇法師物不遷論言。旋",
    "T47n1960_002:0038a07": "嵐偃嶽而常靜。江海競注而不流。野馬飄鼓",
    "T47n1960_002:0038a08": "而不動。日月歷天而不周。此皆以生滅迅速。",
    "T47n1960_002:0038a09": "不可移動也。",
    "T47n1960_002:0038a10": "[0038a10] 問曰。涅槃經說。捨無常色。獲得常色。受想行",
    "T47n1960_002:0038a11": "識亦復如是。又言。諸佛所師謂法也。以法",
    "T47n1960_002:0038a12": "常故諸佛亦常。此即三身凝然不遷不變。今",
    "T47n1960_002:0038a13": "乃言生滅不住。斯何義耶。",
    "T47n1960_002:0038a14": "[0038a14] 釋曰。此之諍論非唯今日。一般大德涅槃學",
    "T47n1960_002:0038a15": "者言。三身並常不生不滅。廣引涅槃經文及",
    "T47n1960_002:0038a16": "菩薩本業瓔珞經等。證三身並常。此多依教",
    "T47n1960_002:0038a17": "也。有一般大德依攝大乘論等。釋佛有三身",
    "T47n1960_002:0038a18": "常有三種。一凝然常。謂法身佛。二不斷常。謂",
    "T47n1960_002:0038a19": "受用身佛。三相續常。謂變化身佛。雖各名常",
    "T47n1960_002:0038a20": "義有差別。以後二身從生因生。般若論說。報",
    "T47n1960_002:0038a21": "化二身生因生故。諸所作者皆是無常。若是",
    "T47n1960_002:0038a22": "凝然。應同法身了因所證。又應非陰亦無緣",
    "T47n1960_002:0038a23": "慮言說動作。以此眾多義理推之。非凝然常",
    "T47n1960_002:0038a24": "也。廣如唯識論等成立。又約遍計所執。眾生",
    "T47n1960_002:0038a25": "橫計佛有去來。為破妄執心外有佛有往有",
    "T47n1960_002:0038a26": "來。為破妄情故。言不來不去故。維摩經言。善",
    "T47n1960_002:0038a27": "來文殊師利。不來相而來。不見相而見。如是",
    "T47n1960_002:0038a28": "等。今此觀經說有往來。與諸大乘經不相違",
    "T47n1960_002:0038a29": "也。各據一義。悉為妙說。",
    "T47n1960_002:0038b01": "[0038b01] 問曰。法句經言。佛告寶明菩薩言。善男子汝",
    "T47n1960_002:0038b02": "且觀此諸佛名字為是有耶。為是無耶。為有",
    "T47n1960_002:0038b03": "實耶。為無實耶。善男子若名字有。說食與人",
    "T47n1960_002:0038b04": "應得充飽。若得充飽。一切飲食即無所用。何",
    "T47n1960_002:0038b05": "以故說食。尋飽不須食故。按此經義。欲明名",
    "T47n1960_002:0038b06": "字性空不能詮說諸法。今既教人專稱佛名",
    "T47n1960_002:0038b07": "號。能消重障之罪。往生西方。何異說食充飽",
    "T47n1960_002:0038b08": "談漿除渴也。",
    "T47n1960_002:0038b09": "[0038b09] 釋曰。依諸大乘微妙經典。咸言名字虛假無",
    "T47n1960_002:0038b10": "有定實。故經言文字性離無有文字。又言。名",
    "T47n1960_002:0038b11": "義互為客。菩薩應尋思。然即寂默無言。湛然",
    "T47n1960_002:0038b12": "宴坐。即拘&#x96A3;無得道之望。須跋靡證果之辰。",
    "T47n1960_002:0038b13": "唯能所說殊。不可談食得飽。終名有詮表。",
    "T47n1960_002:0038b14": "而因言會理。因言會理故。指月之譬興焉。名",
    "T47n1960_002:0038b15": "字性空故。捨船之喻作矣。佛以愚夫執著。緣",
    "T47n1960_002:0038b16": "名生惑。或愛或恚。具造愆非。罵我讚我。起生",
    "T47n1960_002:0038b17": "起殺。具十惡業。顛墜三塗故。破彼惑情。言文",
    "T47n1960_002:0038b18": "字虛假。縱令讚毀何榮辱汝身。若言因讚即",
    "T47n1960_002:0038b19": "榮華汝身。毀謗即損汝形質。亦應說食得飽",
    "T47n1960_002:0038b20": "言火焚軀。雖終日口談味珍。不免飢虛之困。",
    "T47n1960_002:0038b21": "竟夕說於炬火。莫見焚身之殃。故知名字體",
    "T47n1960_002:0038b22": "虛。本無真實。凡夫莫悟。浪起愛憎。諍名於",
    "T47n1960_002:0038b23": "朝。沈淪惡道。若言名字無用不能詮諸法體。",
    "T47n1960_002:0038b24": "亦應喚水火來命男女至。彼即一一呼召。無",
    "T47n1960_002:0038b25": "有參差。故知筌蹄不空。魚兔斯得。故使梵王",
    "T47n1960_002:0038b26": "啟請轉正法輪。大聖應機弘宣妙旨。三藏奧",
    "T47n1960_002:0038b27": "旨煥爛於龍宮。十二部經照彰於鷲嶺。人天",
    "T47n1960_002:0038b28": "凡聖咸稟至言。五道四生並遵遺訓。聽聞讀",
    "T47n1960_002:0038b29": "誦利益弘深。稱念佛名往生淨土。亦不得唯",
    "T47n1960_002:0038c01": "言名字虛假不有詮說者也。",
    "T47n1960_002:0038c02": "[0038c02] 問曰。瑜伽師地論云。三地菩薩方生淨土。今",
    "T47n1960_002:0038c03": "勸地前凡夫聲聞等生。有何意也。",
    "T47n1960_002:0038c04": "[0038c04] 釋曰。諸經論文說生淨土。各據一義。取捨不",
    "T47n1960_002:0038c05": "同。或上人下人義論。淨土既有&#x9E81;妙勝劣",
    "T47n1960_002:0038c06": "種種殊異不同。得生亦有種種上下階降。亦",
    "T47n1960_002:0038c07": "如仁王經說。唯佛一人居淨土。三賢十聖住",
    "T47n1960_002:0038c08": "果報土。此即十地已還並不得生於淨土。以",
    "T47n1960_002:0038c09": "佛大圓鏡智所現淨土是無漏故。名之為淨。",
    "T47n1960_002:0038c10": "十地已還本識所變諸淨妙土。是有漏。故不",
    "T47n1960_002:0038c11": "名為淨。以第八識是果報識故。所變之土名",
    "T47n1960_002:0038c12": "果報土也。若約行施戒修離無漏定障。能以",
    "T47n1960_002:0038c13": "定力處處淨土受生自在。即三地菩薩得定",
    "T47n1960_002:0038c14": "自在。故瑜伽論言。三地菩薩方生淨土。若以",
    "T47n1960_002:0038c15": "得無分別智。斷人法二執見道煩惱。證得遍",
    "T47n1960_002:0038c16": "滿法界。悟百法明門。得生諸佛淨土。則初地",
    "T47n1960_002:0038c17": "已上得生淨土。若以本願大悲引一切凡愚",
    "T47n1960_002:0038c18": "眾生乃至下品下生五逆十惡。但發菩提心",
    "T47n1960_002:0038c19": "悉得往生。具如經說。不可直依瑜伽論言三",
    "T47n1960_002:0038c20": "地得生。即謂初二地菩薩亦不得生淨土。龍",
    "T47n1960_002:0038c21": "樹菩薩佛記位登初地生於西方極樂世界。",
    "T47n1960_002:0038c22": "豈為未至三地。言不得生淨土。便與此經相",
    "T47n1960_002:0038c23": "違也。又初地菩薩依仁王經。說得百法明門",
    "T47n1960_002:0038c24": "見百佛淨土。如何言不得生淨土也。又華嚴",
    "T47n1960_002:0038c25": "經說。初發心凡夫菩薩願生淨土。即得往生。",
    "T47n1960_002:0038c26": "故知瑜伽論文。別據一相得定自在。離障而",
    "T47n1960_002:0038c27": "說也。",
    "T47n1960_002:0038c28": "[0038c28] 問曰。攝大乘論對法論等。無著天親諸大論",
    "T47n1960_002:0038c29": "師。釋諸經論種種文義。有四意趣四祕密言。",
    "T47n1960_002:0039a01": "唯由發願而得往生西方者。此是別時意。今",
    "T47n1960_002:0039a02": "日勸人修西方業。即得往生。豈成道理。自攝",
    "T47n1960_002:0039a03": "論至此百有餘年。諸德咸見此論文。不修西",
    "T47n1960_002:0039a04": "方淨業。今即言得生。豈不與論相違也。",
    "T47n1960_002:0039a05": "[0039a05] 釋曰。攝論言。唯由發願而得往生者。此別時",
    "T47n1960_002:0039a06": "意也。然古來諸德。咸以此文證。是別時之意。",
    "T47n1960_002:0039a07": "言未即得生。今詳此文。證是即得往生。顯其",
    "T47n1960_002:0039a08": "論主之意。何者。論言唯由發願者。是簡持義。",
    "T47n1960_002:0039a09": "簡去念佛之行。持取唯空發願。更無有行。孤",
    "T47n1960_002:0039a10": "有此願。故曰唯由發願。若唯發願而得生者。",
    "T47n1960_002:0039a11": "此即是別時意也。非即發願之時。終後即生",
    "T47n1960_002:0039a12": "淨土。故曰別時。今時念佛至心。即意業善行",
    "T47n1960_002:0039a13": "也。稱佛名號。即語業善行也。合掌禮拜。即身",
    "T47n1960_002:0039a14": "業善行也。由此三業善行。能滅八十億劫生",
    "T47n1960_002:0039a15": "死重罪。行願相扶。即得往生。此豈唯是其願",
    "T47n1960_002:0039a16": "哉。論主說此唯由發願之言。意顯兼行非別",
    "T47n1960_002:0039a17": "時之意。惑者不細尋文義。朦朧總謂別時。",
    "T47n1960_002:0039a18": "若以念佛行亦是別時。論文何因不言如念",
    "T47n1960_002:0039a19": "阿彌陀佛得生西方者此是別時也。既不言",
    "T47n1960_002:0039a20": "以念佛修十六觀行三福善之文是別時之",
    "T47n1960_002:0039a21": "教。故知念佛等生西方。非別時之意也。有釋",
    "T47n1960_002:0039a22": "者言。念佛修十六觀等。即是發願。又有釋言。",
    "T47n1960_002:0039a23": "論師雖舉願言。意亦取其念佛。亦是別時之",
    "T47n1960_002:0039a24": "意。今此二釋。為顯利益。為顯解義。若顯利",
    "T47n1960_002:0039a25": "益。作此解文。更令無量眾生流轉穢土。巡歷",
    "T47n1960_002:0039a26": "三途。不得往生淨土出離生死。若為解義者。",
    "T47n1960_002:0039a27": "細依文句取義。猶恐不合宗途。朦朧以釋論",
    "T47n1960_002:0039a28": "文。翻將得其旨趣。何斯謬也。如俱舍論等。諸",
    "T47n1960_002:0039a29": "部諍義。引其聖教。楷定旨歸。拾取一字兩字。",
    "T47n1960_002:0039b01": "以成諸部得失。況乃觀經等教。備陳種種行",
    "T47n1960_002:0039b02": "門。或述三種散善。為淨土正因。或說十六",
    "T47n1960_002:0039b03": "妙觀。為西方正業。如何總將為發願文也。又",
    "T47n1960_002:0039b04": "所以得知論師不以念佛是別時意者。此有",
    "T47n1960_002:0039b05": "八意。一論師釋經。本以經意難知。為甚深之",
    "T47n1960_002:0039b06": "教。凡夫披讀。莫能曉悟。造論解釋佛教。欲令",
    "T47n1960_002:0039b07": "愚智咸知。只如觀經無量壽經阿彌陀經等所",
    "T47n1960_002:0039b08": "說。念阿彌陀佛。得生西方。文義顯然。愚智皆",
    "T47n1960_002:0039b09": "解。何用所不了須論釋耶。二法藏比丘發四",
    "T47n1960_002:0039b10": "十八弘誓願。接引眾生。欲令生佛淨土。豈將",
    "T47n1960_002:0039b11": "別時之意。而發弘誓。引接眾生耶。彼願之中。",
    "T47n1960_002:0039b12": "即言。念佛不得往生不取正覺。不言唯發願",
    "T47n1960_002:0039b13": "人不得生者不取正覺。故知。念佛等行定得",
    "T47n1960_002:0039b14": "往生。入在四十八願中。非別時也。唯由發願",
    "T47n1960_002:0039b15": "不即往生。不在四十八願中。故是別時意也。",
    "T47n1960_002:0039b16": "三稱讚淨土經。十方恒沙諸佛出廣長舌相。",
    "T47n1960_002:0039b17": "證得往生。豈證別時之意。諸佛舒舌。本為難",
    "T47n1960_002:0039b18": "信眾生。將為念佛功德不多。盡此一形即生",
    "T47n1960_002:0039b19": "淨土。咸生疑謗。不信是經。故現不虛誑之舌",
    "T47n1960_002:0039b20": "相。發誠諦之真言。令眾生&#x89A9;相聽言除疑生",
    "T47n1960_002:0039b21": "信。乃謂別時之教未即得生西方。後至初地",
    "T47n1960_002:0039b22": "得生。眾生有何疑惑。須佛舒舌相證往生西",
    "T47n1960_002:0039b23": "方耶。四阿彌陀經。先勸應當發願生彼國土。",
    "T47n1960_002:0039b24": "後教稱念佛名一日至七日。即言聖眾臨命",
    "T47n1960_002:0039b25": "終來迎行者得生。若言念佛即是願。言前已",
    "T47n1960_002:0039b26": "勸。言令其發願。後更何須教令念佛。故知前",
    "T47n1960_002:0039b27": "文是願。後文是行。行願相扶。得生淨土。豈容",
    "T47n1960_002:0039b28": "念佛而是願耶。五淨土論與攝論。同是世親",
    "T47n1960_002:0039b29": "菩薩所造。寧容世親製淨土論即言念佛得",
    "T47n1960_002:0039c01": "生西方非別時之意。釋攝論乃曰念佛等是",
    "T47n1960_002:0039c02": "別時之意非即得生耶。造論如是兩人。容許",
    "T47n1960_002:0039c03": "二師意別。何必攝論得經旨趣。淨土論迷其",
    "T47n1960_002:0039c04": "聖言。況兩論同世親所造。文義故非鉾楯。以",
    "T47n1960_002:0039c05": "論求於人意。故知願是別時也。六淨土論說",
    "T47n1960_002:0039c06": "有五門。一身業禮拜門。二口業念佛門。三意",
    "T47n1960_002:0039c07": "業觀察門。四發願門。五迴向門。若修行即是",
    "T47n1960_002:0039c08": "發願。前三業行與第四發願門。有何差別也。",
    "T47n1960_002:0039c09": "若是其一。即應無有五門。若是其異。故知前",
    "T47n1960_002:0039c10": "是行門也。七起信論馬鳴所造。言其念佛得",
    "T47n1960_002:0039c11": "生西方。正是行門。非別時意。故知天親所造",
    "T47n1960_002:0039c12": "論意亦同然。不以念佛等門而為別時意也。",
    "T47n1960_002:0039c13": "如馬鳴菩薩所造起信論教初學菩薩言。有",
    "T47n1960_002:0039c14": "八因緣。而造此論。至第七緣。為示專念方便。",
    "T47n1960_002:0039c15": "生於佛前必定不退信心故。復次眾生初學",
    "T47n1960_002:0039c16": "是法。欲求正信。其心怯劣。以住於此娑婆",
    "T47n1960_002:0039c17": "世界。自畏不能常值諸佛親承供養。懼謂信",
    "T47n1960_002:0039c18": "心難可成就。意欲退者。當知如來有勝方便。",
    "T47n1960_002:0039c19": "攝護信心。謂以專意念佛因緣。隨願得生他",
    "T47n1960_002:0039c20": "方佛土。常見於佛。永離惡道。如修多羅說。若",
    "T47n1960_002:0039c21": "人專念西方極樂世界阿彌陀佛。所修善根",
    "T47n1960_002:0039c22": "迴向。願求生彼世界。即得往生。常見佛故終",
    "T47n1960_002:0039c23": "無有退。若觀彼佛真如法身。常勤修習。畢竟",
    "T47n1960_002:0039c24": "得生。住正定故。八若以念佛非是行者。三福",
    "T47n1960_002:0039c25": "十六觀等是行。非行耶。若是行者。如地觀中",
    "T47n1960_002:0039c26": "說。作是觀者。除八十億劫生死之罪。捨身他",
    "T47n1960_002:0039c27": "世必生淨佛國。心得無疑。念阿彌陀佛。亦於",
    "T47n1960_002:0039c28": "念念之中。滅八十億劫生死重罪。得生西方。",
    "T47n1960_002:0039c29": "何故滅罪是同。而彼是行。此非行。彼得生。此",
    "T47n1960_002:0040a01": "不得生耶。若俱非行者。韋提希夫人及五百",
    "T47n1960_002:0040a02": "侍女。佛記得生為由作此觀等得生。為由餘",
    "T47n1960_002:0040a03": "行得生。若由此觀等得生者。此既非行。如何",
    "T47n1960_002:0040a04": "得生。若作觀不得生者。何須夫人請說不生",
    "T47n1960_002:0040a05": "之法。如來為說不生法耶。又若總是願門。即",
    "T47n1960_002:0040a06": "應唯是其一。何須分別為十六觀耶。又為此",
    "T47n1960_002:0040a07": "解。非但不曉經文。亦乃毀其正見。自損損他。",
    "T47n1960_002:0040a08": "於人於法。總無益也。",
    "T47n1960_002:0040a09": "[0040a09] 問曰。若唯發願是別時意者。如何別時意耶。",
    "T47n1960_002:0040a10": "[0040a10] 答。佛以眾生煩惱熾盛。流轉生死沈淪苦海。",
    "T47n1960_002:0040a11": "無有出期。是以稱讚西方極樂世界依正兩",
    "T47n1960_002:0040a12": "報四種莊嚴。勸諸眾生令生淨土。諸眾生類。",
    "T47n1960_002:0040a13": "雖聞佛法。障有輕重。悟有淺深。遂令依教勝",
    "T47n1960_002:0040a14": "劣差別。有一類眾生。雖聞淨教。誹謗毀呰。非",
    "T47n1960_002:0040a15": "但不生西方。亦自沈淪惡道。此全與西方遠",
    "T47n1960_002:0040a16": "也。有一類眾生。雖聞淨教深信不謗。五欲纏",
    "T47n1960_002:0040a17": "心。樂居穢土。亦不發願。亦不修行。此人修",
    "T47n1960_002:0040a18": "善。或生人天。或復造惡。沈淪惡趣。此人望生",
    "T47n1960_002:0040a19": "西方。亦為遠矣。以並無心趣求。又誹謗毀",
    "T47n1960_002:0040a20": "呰故。清淨平等覺經言。若有眾生。聞說淨土",
    "T47n1960_002:0040a21": "教法。聞如不聞。反生誹謗。我說。此人未得",
    "T47n1960_002:0040a22": "解脫。始從三惡道中來無信向。爾亦全無行",
    "T47n1960_002:0040a23": "願。故未得解脫。有一類眾生。與阿彌陀佛",
    "T47n1960_002:0040a24": "宿願緣熟。聞說淨土教門。淨心信敬發弘誓",
    "T47n1960_002:0040a25": "願。我往生西方淨土。更不願求人天果報。",
    "T47n1960_002:0040a26": "雖有此願。然此人。或以煩惱因緣。耽著五欲。",
    "T47n1960_002:0040a27": "或復懈怠放逸。不能修道。以遇惡知識。廣造",
    "T47n1960_002:0040a28": "十惡。或復臨終時不逢善友。或以身嬰重病。",
    "T47n1960_002:0040a29": "狂亂失心。或復多日失意。不解人語。遂使",
    "T47n1960_002:0040b01": "空有願言。未曾修淨行。雖不往生淨土。此",
    "T47n1960_002:0040b02": "願遠是生因。或由發願勝力。後必定能修行。",
    "T47n1960_002:0040b03": "或但起行之人。必有修行之意。彼雖未能",
    "T47n1960_002:0040b04": "起行。當有起行之功。方前二類之人。即有",
    "T47n1960_002:0040b05": "遠生之義。故經記歎此人。為得生西方也。愚",
    "T47n1960_002:0040b06": "人將謂即得不假別修淨因。論師釋此經文。",
    "T47n1960_002:0040b07": "此是別時之意。非但唯由發願而即得生西",
    "T47n1960_002:0040b08": "方。後人讀論不解。即言行不得往生。此深錯",
    "T47n1960_002:0040b09": "也。又有一類眾生。善根深厚煩惱輕微。逢遇",
    "T47n1960_002:0040b10": "勝緣。聽聞淨教。深生淨信。發願修行臨終往",
    "T47n1960_002:0040b11": "生。具如經說。此是行願具足。即得往生。異彼",
    "T47n1960_002:0040b12": "空願之人。故非別時之教。佛對前二類人未",
    "T47n1960_002:0040b13": "得往生之日故。記發願之者而得往生。論師",
    "T47n1960_002:0040b14": "恐同行願具足即得往生人故。別分離唯願",
    "T47n1960_002:0040b15": "之人。是為別時之意也。故願喻初一金錢。念",
    "T47n1960_002:0040b16": "佛修行等。是中間九百九十八金錢。往生淨",
    "T47n1960_002:0040b17": "土是第一千金錢也。故攝論言。如以一金錢",
    "T47n1960_002:0040b18": "貿易得千金錢。又如念多寶佛。未即至不退",
    "T47n1960_002:0040b19": "位也。不退位在十住初心。此人當念多寶佛",
    "T47n1960_002:0040b20": "時。或是十信前心。或十信初心等。未可念多",
    "T47n1960_002:0040b21": "寶佛。即超十信十千劫即至十住初心。以須",
    "T47n1960_002:0040b22": "中間更修八萬四千波羅蜜行方至初心也。",
    "T47n1960_002:0040b23": "而念多寶佛。與不退行為遠緣。故名別時意",
    "T47n1960_002:0040b24": "也。上來以眾多義顯別時意。自關發願非是",
    "T47n1960_002:0040b25": "起行之人。是彼攝論師言別時之意也。又攝",
    "T47n1960_002:0040b26": "論文別時意者。是報淨土唯願念佛。理未即",
    "T47n1960_002:0040b27": "生。若化淨土唯願念佛。必即得生。如華嚴經。",
    "T47n1960_002:0040b28": "不須疑惑。",
    "T47n1960_002:0040b29": "[0040b29] 問曰。往生眾生唯此人趣。得修淨業。而得往",
    "T47n1960_002:0040c01": "生。為通餘趣亦得往生。及已終者。於冥道中",
    "T47n1960_002:0040c02": "亦得往生不。",
    "T47n1960_002:0040c03": "[0040c03] 釋曰。於五趣中。悉能修西方淨業。得生極樂。",
    "T47n1960_002:0040c04": "按諸天既能來聽觀經。乃觀經下文言。無量",
    "T47n1960_002:0040c05": "諸天龍夜叉。聞佛所說。皆大歡喜。稱讚淨土",
    "T47n1960_002:0040c06": "經列眾中言。無量諸天阿索洛等為聞法故",
    "T47n1960_002:0040c07": "皆來聽法。故知悉欲願生淨土。皆能習淨",
    "T47n1960_002:0040c08": "業。得生西方。又按菩薩處胎經第四卷說。化",
    "T47n1960_002:0040c09": "生龍持八關齋戒。金翅鳥欲食不得。請問其",
    "T47n1960_002:0040c10": "法。龍為說八關齋法。金翅鳥隨龍往海龍王",
    "T47n1960_002:0040c11": "宮中。爾時龍子復與金翅鳥而說於偈。是時",
    "T47n1960_002:0040c12": "龍子龍女心開意解。壽終之後皆當往生阿",
    "T47n1960_002:0040c13": "彌陀佛國。又按隨願往生經說。若以亡者嚴",
    "T47n1960_002:0040c14": "身之具堂宇屋宅園林浴池。以施三寶。此福",
    "T47n1960_002:0040c15": "最多功德力強。可得拔彼地獄之殃。以是因",
    "T47n1960_002:0040c16": "緣便得解脫憂苦之患。長得解脫。往生十方",
    "T47n1960_002:0040c17": "諸佛淨土。以此准知。五趣眾生。悉得往生極",
    "T47n1960_002:0040c18": "樂國也。",
    "T47n1960_002:0040c19": "[0040c19] 問曰。於此三界穢土受生。但有色形。皆受中",
    "T47n1960_002:0040c20": "陰。死此生彼。往來傳識。具有四有。所謂中有",
    "T47n1960_002:0040c21": "生有本有死有。未知從此生於淨土。亦有中",
    "T47n1960_002:0040c22": "有不。",
    "T47n1960_002:0040c23": "[0040c23] 釋曰。此有二釋。一言無有中有。以此命終坐",
    "T47n1960_002:0040c24": "蓮華中。故知則是生陰攝也。以入蓮華之中",
    "T47n1960_002:0040c25": "似同處胎也。今釋。此義未必則然。且如穢土",
    "T47n1960_002:0040c26": "受生之法。必須至彼生處方受生陰。如欲界",
    "T47n1960_002:0040c27": "死生於色界。須從欲死受色中有之身。至彼",
    "T47n1960_002:0040c28": "色界方受生陰。無有於欲界受色界生有身。",
    "T47n1960_002:0040c29": "今生淨土義亦如此。不可於穢土死則於穢",
    "T47n1960_002:0041a01": "土受淨土生有身也。要須至彼淨土之中寶",
    "T47n1960_002:0041a02": "池之上方成生有身也。又無色界無色。可無",
    "T47n1960_002:0041a03": "中陰傳識受生。淨土有色。處所既別。如何不",
    "T47n1960_002:0041a04": "許。有於中陰傳識。至彼受生陰耶。",
    "T47n1960_002:0041a05": "[0041a05] 問曰。若有中陰。則應生彼至寶池中。方入花",
    "T47n1960_002:0041a06": "中坐後乃花開。如何於此則入花中。與彼生",
    "T47n1960_002:0041a07": "陰有何殊別。",
    "T47n1960_002:0041a08": "[0041a08] 答。豈以中陰入彼花中。即令同彼生陰攝也。",
    "T47n1960_002:0041a09": "生彼淨土。福德力勝。雖是中陰乘花往生。不",
    "T47n1960_002:0041a10": "同穢土中陰無花。雖中生陰同在花中。然勝",
    "T47n1960_002:0041a11": "劣別。明晦有殊。以分中生二陰差別。亦以趣",
    "T47n1960_002:0041a12": "生至生義有差別。分中生陰異。不約有花無",
    "T47n1960_002:0041a13": "花分中生別也。若謂同在花中難可差別。即",
    "T47n1960_002:0041a14": "令無有中陰者。亦可。穢土中生二陰。同無有",
    "T47n1960_002:0041a15": "華。應言中生二陰不別。若謂中陰生陰雖俱",
    "T47n1960_002:0041a16": "無花即有受胎等差別者。卵等三生可有差",
    "T47n1960_002:0041a17": "別。化生生陰如何得殊耶。以此故知。有中陰",
    "T47n1960_002:0041a18": "也。又如地獄中陰。已被火燒。豈與生陰即無",
    "T47n1960_002:0041a19": "差別。翻顯淨土善業類同中生相似。然此所",
    "T47n1960_002:0041a20": "說中陰。然未見經論說生淨土者去身是中",
    "T47n1960_002:0041a21": "陰非中陰文。不可定判說有無也。雖無經文。",
    "T47n1960_002:0041a22": "然取有義。為勝不爾。去身說是何耶。",
    "T47n1960_002:0041a23": "[0041a23] 問曰。若有中陰者。未知此淨土中陰。為著衣。",
    "T47n1960_002:0041a24": "不著衣。",
    "T47n1960_002:0041a25": "[0041a25] 答。無經論文。然准定應著衣。以俱舍論言。",
    "T47n1960_002:0041a26": "欲界中陰除鮮白比丘尼。餘一切中陰皆悉",
    "T47n1960_002:0041a27": "無衣。以欲界中有無慚愧故。一切色界所有",
    "T47n1960_002:0041a28": "中陰皆有衣。具慚愧故。以此准知。淨土超勝",
    "T47n1960_002:0041a29": "色界。如何中陰無有衣耶。故淨土中陰皆有",
    "T47n1960_002:0041b01": "衣服。",
    "T47n1960_002:0041b02": "[0041b02] 問曰。淨土中陰行相如何。",
    "T47n1960_002:0041b03": "[0041b03] 答曰。亦以義准知。穢土生天中陰。足下頭",
    "T47n1960_002:0041b04": "上。地獄中陰。頭下足上。人鬼傍生。猶如鳥",
    "T47n1960_002:0041b05": "飛。平身行也。今生淨土。足下頭上。即此經",
    "T47n1960_002:0041b06": "文。坐蓮華中。即其相也。又釋。有別。生天中",
    "T47n1960_002:0041b07": "陰。足下頭上。立趣受生。淨土中陰。坐趣受生",
    "T47n1960_002:0041b08": "也。",
    "T47n1960_002:0041b09": "[0041b09] 問曰。淨土中陰。既未至彼極樂世界。於其中",
    "T47n1960_002:0041b10": "間十萬億佛土。食何食耶。",
    "T47n1960_002:0041b11": "[0041b11] 釋曰。欲界中陰。生緣未合。多時受彼中陰之",
    "T47n1960_002:0041b12": "身。可須食香以趣生有。淨土中陰。如彈指頃。",
    "T47n1960_002:0041b13": "即得往生。時既不長。無勞食也。又經中間十",
    "T47n1960_002:0041b14": "萬億佛土。即於空中。食諸佛土香之氣。以",
    "T47n1960_002:0041b15": "資陰身。趣受生處。其中有義無量繁多。不可",
    "T47n1960_002:0041b16": "具說。",
    "T47n1960_002:0041b17": "[0041b17] 問曰。何故如來說經。皆為逗機化物。悉為",
    "T47n1960_002:0041b18": "信向者說。不為疑惑者宣。故藥師經言。佛為",
    "T47n1960_002:0041b19": "信者施。不為疑者說。而說經之中。有舒舌",
    "T47n1960_002:0041b20": "相勸物生信。有不舒舌但宣妙理。又說甚深",
    "T47n1960_002:0041b21": "法。凡夫難曉。懷疑生謗。如說法華經會二歸",
    "T47n1960_002:0041b22": "一。二乘人等不生信心故。須多寶世尊涌寶",
    "T47n1960_002:0041b23": "塔。與證實佛舒舌相。現不誑以表真。三陳",
    "T47n1960_002:0041b24": "當信之言方申誠諦之語。今阿彌陀經。唯說",
    "T47n1960_002:0041b25": "西方依正兩報莊嚴淨相。勸物往生。易生正",
    "T47n1960_002:0041b26": "信。何須六方或十方佛同舒舌相勸物生信",
    "T47n1960_002:0041b27": "耶。",
    "T47n1960_002:0041b28": "[0041b28] 釋曰。按稱讚淨土經下文。佛自陳說。十方恒",
    "T47n1960_002:0041b29": "沙諸佛。見釋迦牟尼佛說稱讚淨土經。了各",
    "T47n1960_002:0041c01": "在本土。異口同音俱時歎言。釋迦牟尼佛。能",
    "T47n1960_002:0041c02": "於娑婆世界五濁惡世。得阿耨多羅三藐三",
    "T47n1960_002:0041c03": "菩提。為諸眾生。說是一切世界極難信法。",
    "T47n1960_002:0041c04": "釋迦牟尼佛。既得諸佛同聲讚歎。告舍利弗。",
    "T47n1960_002:0041c05": "我於五濁惡世。得阿耨多羅三藐三菩提。為",
    "T47n1960_002:0041c06": "諸眾生。說是一切世間難信之法。是為甚難。",
    "T47n1960_002:0041c07": "如來雖說百千等經。不言難說。唯稱讚淨土",
    "T47n1960_002:0041c08": "經。有九張紙。恒沙諸佛及釋迦牟尼世尊。咸",
    "T47n1960_002:0041c09": "說此經難信難說。蓋以佛說十二部經。一切",
    "T47n1960_002:0041c10": "外道皆生誹謗。是佛弟子咸發信心。今說阿",
    "T47n1960_002:0041c11": "彌陀經。言五逆十惡罪根眾生唯能念佛皆",
    "T47n1960_002:0041c12": "生淨土。雖佛弟子信向之者。亦生疑惑。不信",
    "T47n1960_002:0041c13": "此言。現見今時四部眾。咸有正信。尚疑念佛",
    "T47n1960_002:0041c14": "不即得生。故知此經甚難生信。一切種智預",
    "T47n1960_002:0041c15": "知。未來有此眾生。懷疑者眾。故同舒舌相。表",
    "T47n1960_002:0041c16": "法至真。勸物修學。又往生淨土。解行已上",
    "T47n1960_002:0041c17": "三賢菩薩或龍樹等。得生西方。極惡凡夫",
    "T47n1960_002:0041c18": "亦生正信。彼諸勝人福多罪少。得生淨土。",
    "T47n1960_002:0041c19": "有何可怪。五逆十惡罪惡凡夫。一念十念。至",
    "T47n1960_002:0041c20": "誠徹到。乘佛本願。得生西方。十地三賢諸菩",
    "T47n1960_002:0041c21": "薩眾。亦信此事。不起疑心。唯說下品下生五",
    "T47n1960_002:0041c22": "逆十惡。如此愚人。無惡不造。逢善知識教稱",
    "T47n1960_002:0041c23": "佛名。具足十念即生淨土。還是斯輩十惡眾",
    "T47n1960_002:0041c24": "生。不信念佛得生淨域。我等既是罪惡凡夫。",
    "T47n1960_002:0041c25": "無始已來是愆皆犯。念佛十聲有何功德。令",
    "T47n1960_002:0041c26": "我重罪則得除滅往生西方極樂世界。此但",
    "T47n1960_002:0041c27": "是佛接引之言。或是遠聲作近聲說。是第",
    "T47n1960_002:0041c28": "二階法。或言別時之意。種種異解不信即生。",
    "T47n1960_002:0042a01": "欺謗極多。信順甚少。故此言教為信者希。諸",
    "T47n1960_002:0042a02": "佛同舒舌相。遍覆三千之界。證法不謬決定",
    "T47n1960_002:0042a03": "得生。護念行人。令生淨土。",
    "T47n1960_002:0042a04": "[0042a04] 問曰。如華嚴經說。諸佛平等。皆具一切行滿。",
    "T47n1960_002:0042a05": "本願滿方成正覺。號兩足尊。今藥師經。唯",
    "T47n1960_002:0042a06": "說藥師&#x7460;璃光佛本行菩薩道時發十二大",
    "T47n1960_002:0042a07": "願。無量壽經及悲華經等。說阿彌陀佛初發",
    "T47n1960_002:0042a08": "菩提心及修菩薩行發四十八願。與華嚴經",
    "T47n1960_002:0042a09": "文不同。有何意也。",
    "T47n1960_002:0042a10": "[0042a10] 釋曰。此兩經意各據一義。亦不相違。據實而",
    "T47n1960_002:0042a11": "論。一切諸佛悉具一切殊勝妙願。無有增減。",
    "T47n1960_002:0042a12": "若有一願不圓一行不滿。即不得道成正覺",
    "T47n1960_002:0042a13": "名一切智人。諸佛功德有不平等過。維摩經",
    "T47n1960_002:0042a14": "言。諸佛如來功德悉皆平等。而藥師經說十",
    "T47n1960_002:0042a15": "二願。無量壽經說四十八願者。此對所化之",
    "T47n1960_002:0042a16": "機說也。諸佛教化眾生。皆約有緣接引。眾生",
    "T47n1960_002:0042a17": "共佛有緣。必依如來本願。如來化導群品。皆",
    "T47n1960_002:0042a18": "乘弘願化生。諸佛本發菩提之心。即住廣大",
    "T47n1960_002:0042a19": "之心。所有眾生之界。我皆令入無餘涅槃而",
    "T47n1960_002:0042a20": "滅度之。然眾生界無邊數。菩薩始於發心終",
    "T47n1960_002:0042a21": "於成佛。阿僧祇劫有初有末。於中行菩薩行。",
    "T47n1960_002:0042a22": "成等正覺。不可遍共一切眾生皆悉見菩薩",
    "T47n1960_002:0042a23": "修行供養。菩薩不可遍眾生界教化利益。眾",
    "T47n1960_002:0042a24": "生界未盡。菩薩已成佛。心雖廣大事即難周。",
    "T47n1960_002:0042a25": "然於因地。眾生於藥師&#x7460;璃光佛所發十二",
    "T47n1960_002:0042a26": "大願。至誠慇重。其願今熟。於阿彌陀佛本發",
    "T47n1960_002:0042a27": "四十八弘誓願。至誠慇重。其願又熟。雖彼此",
    "T47n1960_002:0042a28": "兩佛皆具塵沙諸願。對所化機偏明別願。眾",
    "T47n1960_002:0042a29": "生於藥師佛十二大願根熟。藥師佛雖有四",
    "T47n1960_002:0042b01": "十八弘誓願其機未熟。故佛偏舉十二願。阿",
    "T47n1960_002:0042b02": "彌陀佛四十八願其機偏熟。雖有十二願等",
    "T47n1960_002:0042b03": "佛亦不說。譬如醫王藥庫之中。雖具一切藥",
    "T47n1960_002:0042b04": "草。對所病者患冷患熱吐痢不同。處方合藥",
    "T47n1960_002:0042b05": "不同。一切藥草偏取當病之者三五等味。擣",
    "T47n1960_002:0042b06": "篩和合。或丸與病者服。不可用藥數少不信",
    "T47n1960_002:0042b07": "醫王藥庫之中具一切藥。不可為有一切諸",
    "T47n1960_002:0042b08": "藥與一病。況合和湯藥具用一切冷熱諸藥",
    "T47n1960_002:0042b09": "也。佛亦如是。如華嚴經。實具諸願。悉皆平",
    "T47n1960_002:0042b10": "等。同彼醫王藥庫藥。或說彼佛十二願。或",
    "T47n1960_002:0042b11": "說此佛四十八願。如對病者合藥和湯處分。",
    "T47n1960_002:0042b12": "故此兩經不相違也。",
    "T47n1960_002:0042b13": "[0042b13] 問曰。往生眾生修淨業者。有何相貌。知已即",
    "T47n1960_002:0042b14": "得定往西方。頗有教證知相不。",
    "T47n1960_002:0042b15": "[0042b15] 釋曰。有三聖教。證已得生。以教驗人。即為證",
    "T47n1960_002:0042b16": "矣。一如稱讚淨土經云。於此雜染堪忍世界",
    "T47n1960_002:0042b17": "五濁惡時。若有淨信諸善男子又善女人。聞",
    "T47n1960_002:0042b18": "說如是一切世間難信法。能生信解。受持演",
    "T47n1960_002:0042b19": "說。如教修行。當知是人甚為希有。無量佛所",
    "T47n1960_002:0042b20": "曾種善根。是人命終定生西方極樂世界。二",
    "T47n1960_002:0042b21": "如清淨平等覺經云。若人聞說淨土教門。身",
    "T47n1960_002:0042b22": "毛為&#x7AEA;。如拔出者。我說。此人定得解脫也。三",
    "T47n1960_002:0042b23": "如賢護經第一卷說。眾生學得諸佛現前三",
    "T47n1960_002:0042b24": "昧。聞彼阿彌陀如來應供等正覺名號。而能",
    "T47n1960_002:0042b25": "繫心相續思惟。次第不亂。分明&#x89A9;彼阿彌陀",
    "T47n1960_002:0042b26": "佛。是為菩薩思惟具足成就諸佛現前三昧。",
    "T47n1960_002:0042b27": "因此三昧得見佛故。遂請問彼阿彌陀佛言。",
    "T47n1960_002:0042b28": "世尊諸菩薩等成就何法。而得生此佛剎中",
    "T47n1960_002:0042b29": "耶。爾時阿彌陀佛語是菩薩言。若人發心求",
    "T47n1960_002:0042c01": "生此者。常當繫心正念相續。阿彌陀佛國便",
    "T47n1960_002:0042c02": "得生也。行者等自親於此三經。隨與一經相",
    "T47n1960_002:0042c03": "應。即知得生淨土也。",
    "T47n1960_002:0042c04": "[0042c04] 問曰。如此穢土色界諸天。亦無憂苦。但有喜",
    "T47n1960_002:0042c05": "樂。與彼淨土有何勝劣。願生淨土。不樂生色",
    "T47n1960_002:0042c06": "界等天耶。",
    "T47n1960_002:0042c07": "[0042c07] 釋曰。彼色界天雖無有憂苦唯有喜樂。然非",
    "T47n1960_002:0042c08": "極樂。終有苦受。故修行者不願上生。略以八",
    "T47n1960_002:0042c09": "義顯非極樂。一上無寂樂。二下墮苦輪。三無",
    "T47n1960_002:0042c10": "聖歸依。四不聞正法。五有諸味定。六邪見",
    "T47n1960_002:0042c11": "惑增。七三災壞境。八八難成身。第一上無",
    "T47n1960_002:0042c12": "寂樂者。大涅槃寂滅之樂。生彼凡夫不能剋",
    "T47n1960_002:0042c13": "證也。第二下墮苦輪者。生色無色受報畢已。",
    "T47n1960_002:0042c14": "欲界業熟還生下方也。第三無聖歸依者。色",
    "T47n1960_002:0042c15": "界雖有五淨居天。詎比西方多諸補處。第四",
    "T47n1960_002:0042c16": "不聞正法者。彼色界天豈方淨土佛菩薩眾",
    "T47n1960_002:0042c17": "水鳥樹林晝夜六時恒宣妙法。第五有諸味",
    "T47n1960_002:0042c18": "定者。彼色眾中。雖有淨定多諸味定。以相間",
    "T47n1960_002:0042c19": "雜增生煩惱。淨土無也。第六邪見惑增者。生",
    "T47n1960_002:0042c20": "色界者通諸外道。有生邪見。又受無想報。將",
    "T47n1960_002:0042c21": "生盡心生。謗聖涅槃墮地獄也。第七三災壞",
    "T47n1960_002:0042c22": "境者。三禪已下。初火次水後風所壞。淨土無",
    "T47n1960_002:0042c23": "也。第八八難成身者。色無色界雖無憂苦。然",
    "T47n1960_002:0042c24": "是八難之中長壽天難攝。具斯八義。雖有喜",
    "T47n1960_002:0042c25": "樂終淪苦惱。故樂非極樂。與彼淨土勝劣懸",
    "T47n1960_002:0042c26": "殊。故往生之徒。不願生於色界也。一生淨土。",
    "T47n1960_002:0042c27": "畢竟不退故也。",
    "T47n1960_002:0042c28": "[0042c28] 問曰。願生淨土。諸修行者。或持一日一夜齋",
    "T47n1960_002:0042c29": "戒。或復孝養二親。此業如不願往生。即感人",
    "T47n1960_002:0043a01": "天之報。閻浮上壽不越百年。天即六欲。上壽",
    "T47n1960_002:0043a02": "極多萬六千歲。今即迴斯戒行願生西方。如",
    "T47n1960_002:0043a03": "何以此善因。壽命無量無邊阿僧祇劫。戒因",
    "T47n1960_002:0043a04": "無別。勝劣不殊。壽報短長延促懸隔也。",
    "T47n1960_002:0043a05": "[0043a05] 釋曰。此義甚深。難可解釋。經陳業力不可思",
    "T47n1960_002:0043a06": "議。但知仰信。難以圖度。今正一釋者。雖復一",
    "T47n1960_002:0043a07": "日一夜齋戒無有差殊。然其受戒之心有於",
    "T47n1960_002:0043a08": "勝劣。由心上下。戒成差別。若本以願心祈生",
    "T47n1960_002:0043a09": "淨土。心求勝果。戒成妙因。感彼西方壽命長",
    "T47n1960_002:0043a10": "遠。如願生人天。心非殊勝。順生死流。增長有",
    "T47n1960_002:0043a11": "業。故所感報命不遐長。故戒雖是同。由發戒",
    "T47n1960_002:0043a12": "緣別。成其勝劣之業。感報有斯長短別也。又",
    "T47n1960_002:0043a13": "戒因雖等。念願有殊。緣勝助因便生淨土。且",
    "T47n1960_002:0043a14": "如分段變易報業雖同愛願潤殊果成勝劣。",
    "T47n1960_002:0043a15": "此亦如是。詎勞生惑也。",
    "T47n1960_002:0043a16": "[0043a16] 問曰。若本期心願生淨土。心成上品。戒成勝",
    "T47n1960_002:0043a17": "因。可能招彼長時延增壽命。若本期心生天",
    "T47n1960_002:0043a18": "受戒。垂至終日願生西方。即將先所受戒無",
    "T47n1960_002:0043a19": "作功德。招淨土報。如何復能感阿僧祇之命",
    "T47n1960_002:0043a20": "根也。",
    "T47n1960_002:0043a21": "[0043a21] 釋曰。諸業不定。或轉重作輕。或促長令短。",
    "T47n1960_002:0043a22": "具如經說。不可備陳。行者本雖受戒願生天",
    "T47n1960_002:0043a23": "中。後遇勝緣歸生淨土。行雖劣弱以後願強。",
    "T47n1960_002:0043a24": "資前戒品轉增殊勝。與佛願合。壽命遐長阿",
    "T47n1960_002:0043a25": "僧祇劫。如捨福行作其命行。有雖豐財多病",
    "T47n1960_002:0043a26": "命短。捨物入定。捨衣&#x9262;業延彼命根。更增長",
    "T47n1960_002:0043a27": "遠。佛力法力願力業力不可思議。非諸凡夫",
    "T47n1960_002:0043a28": "所度量也。",
    "T47n1960_002:0043a29": "[0043a29] 問曰。念阿彌陀佛。生彌陀佛國。正與佛願相",
    "T47n1960_002:0043b01": "當。往生可爾。何聞藥師佛名。乃生西方。",
    "T47n1960_002:0043b02": "[0043b02] 釋曰。按藥師經言。若四輩弟子常修六齋。或",
    "T47n1960_002:0043b03": "晝夜精勤。一心苦行。願生西方阿彌陀佛國",
    "T47n1960_002:0043b04": "者。憶念晝夜。一日乃至七日。或復中間悔。聞",
    "T47n1960_002:0043b05": "我說是藥師&#x7460;璃光佛本願功德。盡其壽命",
    "T47n1960_002:0043b06": "欲終之日。有八菩薩。迎其精神得生淨土。為",
    "T47n1960_002:0043b07": "此人初願生於西方。後心悔修前行。為有悔",
    "T47n1960_002:0043b08": "障。不得往生。聞藥師佛名悔障消滅。引八",
    "T47n1960_002:0043b09": "菩薩來迎此人。還遣令生極樂世界。此顯&#x7460;",
    "T47n1960_002:0043b10": "璃光佛為滅諸障助成西業怜令得生。亦由",
    "T47n1960_002:0043b11": "前持戒精勤先修西方業得功德之力。生於",
    "T47n1960_002:0043b12": "西方義亦無違。若不得聞藥師佛名。乘有悔",
    "T47n1960_002:0043b13": "心不生淨土。若無悔者。其人終日。自須念彼",
    "T47n1960_002:0043b14": "阿彌陀佛名。豈合棄西方佛號而不稱名假",
    "T47n1960_002:0043b15": "東域佛名求生安養。",
    "T47n1960_002:0043b16": "[0043b16] 問曰。准依法華維摩經等。此方即有淨土。何",
    "T47n1960_002:0043b17": "須遠求西方耶。",
    "T47n1960_002:0043b18": "[0043b18] 釋曰。雖有聖教言於此處即有淨土。同處同",
    "T47n1960_002:0043b19": "時不相障礙。然維摩足按地。雖現淨土。法華",
    "T47n1960_002:0043b20": "經中。雖說常在靈鷲山及餘諸住處。而此二",
    "T47n1960_002:0043b21": "經盡於品末。竟無處勸往生其國。豈得以有",
    "T47n1960_002:0043b22": "淨言即云我生其國。細詳其義。恐理不然。",
    "T47n1960_002:0043b23": "[0043b23] 問。所現淨土為勸往生。不勸生。何須現也。",
    "T47n1960_002:0043b24": "[0043b24] 答。今現淨土自為別益。別益是何。如維摩經",
    "T47n1960_002:0043b25": "所現淨土。為除舍利弗等心淨即佛土淨疑",
    "T47n1960_002:0043b26": "令其見淨明了聖教。又為寶積等宜見淨土",
    "T47n1960_002:0043b27": "得無生忍。又法華經顯一乘妙二乘為&#x9E81;。初",
    "T47n1960_002:0043b28": "穢後淨。非關勸物往生現於淨土也。由極樂",
    "T47n1960_002:0043b29": "淨土內外功德勝餘方。下品眾生生亦不退。",
    "T47n1960_002:0043c01": "況餘勝者。餘佛淨土不說是事。故勸往生。不",
    "T47n1960_002:0043c02": "說此方等無淨土也。"
}