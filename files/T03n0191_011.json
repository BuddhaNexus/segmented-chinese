{
    "T03n0191_011:0964a21": "佛說眾許摩訶帝經卷第十一",
    "T03n0191_011:0964a23": "西天譯經三藏朝散大夫試鴻臚少",
    "T03n0191_011:0964a24": "卿明教大師臣法賢奉 詔譯",
    "T03n0191_011:0964a25": "[0964a25] 爾時世尊復謂民彌娑囉王曰：「汝觀色是常",
    "T03n0191_011:0964a26": "非常耶？」王曰：「非常。」佛言：「是苦非苦耶？」對曰：",
    "T03n0191_011:0964a27": "「是苦。」世尊又言：「受、想、行、識是常非常耶？」對曰：",
    "T03n0191_011:0964a28": "「非常。」又曰：「是苦非苦耶？」對曰：「是苦。」佛言：「色、",
    "T03n0191_011:0964a29": "受、想、行、識悉是非常，是苦，是顛倒法，一切無",
    "T03n0191_011:0964b01": "我。」佛又告言：「大王！當以正智正慧觀其真實，",
    "T03n0191_011:0964b02": "彼色、受、想、行、識有過去、現在、未來耶？有內外、",
    "T03n0191_011:0964b03": "&#x9E81;細、貴賤、遠近耶？」對曰：「色、受、想、行、識非過去、",
    "T03n0191_011:0964b04": "現在、未來。亦非內外、&#x9E81;細、貴賤、遠近等。」佛言：",
    "T03n0191_011:0964b05": "「善哉，大王！若能於此五蘊如實了知，是非常、",
    "T03n0191_011:0964b06": "苦、空、無我之法，復以正智觀其真實，知非過",
    "T03n0191_011:0964b07": "去、現在及以未來，乃至內外、&#x9E81;細、貴賤、遠近",
    "T03n0191_011:0964b08": "等，又能不著不捨者，斯真解脫。大王！得斯解",
    "T03n0191_011:0964b09": "脫者，是智解脫，梵行已立，所作已辦，我生已",
    "T03n0191_011:0964b10": "盡，永不復趣輪迴之道。」",
    "T03n0191_011:0964b11": "[0964b11] 爾時世尊說是法時，民彌娑囉王及八萬天",
    "T03n0191_011:0964b12": "人，遠離塵垢得法眼淨，及有婆羅門、長者、士",
    "T03n0191_011:0964b13": "庶等百千人眾，亦離塵垢得法眼淨。於是民",
    "T03n0191_011:0964b14": "彌娑囉王得法知見已，於法堅固斷其貪愛，",
    "T03n0191_011:0964b15": "除去疑惑正信不退，即從座起偏袒右肩，合",
    "T03n0191_011:0964b16": "掌向佛白言：「世尊！我心柔順，歸依佛、法及以",
    "T03n0191_011:0964b17": "僧伽，持近事戒永不殺生。今請世尊常住我",
    "T03n0191_011:0964b18": "國，願盡形壽奉上衣服、飲食、臥具、湯藥常無",
    "T03n0191_011:0964b19": "乏少，乃至聖眾盡生供養。」佛即默然。時王見",
    "T03n0191_011:0964b20": "佛默然受請，歡喜踊躍不能自勝，即以頭面",
    "T03n0191_011:0964b21": "禮佛雙足，旋繞畢已辭別而退。",
    "T03n0191_011:0964b22": "[0964b22] 爾時諸苾芻眾，見民彌娑囉王蒙佛世尊為",
    "T03n0191_011:0964b23": "說妙法，不起於座，遠塵離垢得法眼淨，心皆",
    "T03n0191_011:0964b24": "生疑：「此王云何遇佛世尊，便得聞法，證法眼",
    "T03n0191_011:0964b25": "淨除去塵垢？」作是念已，佛即玄知，告而言曰：",
    "T03n0191_011:0964b26": "「諸苾芻！此民彌娑囉王乃於過去作大善業，",
    "T03n0191_011:0964b27": "所作決定果報無差，今為人王具大福德，乃",
    "T03n0191_011:0964b28": "宿世因感果如是。諸苾芻！地、水、火、風外界熟",
    "T03n0191_011:0964b29": "時，蘊、界、六根一切好醜，隨其所作善惡之業，",
    "T03n0191_011:0964c01": "悉皆獲得果報不虛。」爾時世尊，即說偈言：",
    "T03n0191_011:0964c02": "「眾生之所作，  善惡經百劫；",
    "T03n0191_011:0964c03": " 因業不可壞，  果報終自得。",
    "T03n0191_011:0964c04": "[0964c04] 「諸苾芻！過去世時有佛出世，名阿囉曩毘，十",
    "T03n0191_011:0964c05": "號具足為人天師。時佛世尊為諸眾生說種",
    "T03n0191_011:0964c06": "種法，化利畢已即入涅盤。彼諸弟子收其",
    "T03n0191_011:0964c07": "舍利，擇清淨地建立妙塔，復以種種香花而",
    "T03n0191_011:0964c08": "恒供養。過是已後久歷年歲，有轉輪王出於",
    "T03n0191_011:0964c09": "世間，名羯里計，時有兵眾十八俱胝，常領是",
    "T03n0191_011:0964c10": "眾飛空巡幸，復有七寶常為先導。後於一日",
    "T03n0191_011:0964c11": "經過塔上，有虛空神捉其輪寶住空不進。時",
    "T03n0191_011:0964c12": "羯里計王思惟是事：『今我方行輪寶自住，恐",
    "T03n0191_011:0964c13": "是福盡感應斯現。』彼虛空神乃告之曰：『大王！",
    "T03n0191_011:0964c14": "汝非福盡，下有阿羅曩毘佛舍利塔，端指輪",
    "T03n0191_011:0964c15": "寶不得直進。』時羯里計王與十八俱胝飛空兵",
    "T03n0191_011:0964c16": "眾，同時降下詣於塔所，王及眷屬各以妙衣",
    "T03n0191_011:0964c17": "共拭佛塔，得清淨已，散諸妙花及焚寶香，又",
    "T03n0191_011:0964c18": "作種種音樂而為供養，以頭面禮發其誓願：",
    "T03n0191_011:0964c19": "『以我今日師事於佛所設供養種種功德，果",
    "T03n0191_011:0964c20": "報不虛當來獲得。』[0964c20] 「諸苾芻！於意云何？彼羯里",
    "T03n0191_011:0964c21": "計轉輪聖王并諸眷屬者，即民彌娑囉王及",
    "T03n0191_011:0964c22": "眷屬等是。諸苾芻！以彼供養阿囉曩毘正覺",
    "T03n0191_011:0964c23": "之塔種種功德，當感無數百千俱胝劫受天",
    "T03n0191_011:0964c24": "上人間最上快樂，以本願力今值於我復作",
    "T03n0191_011:0964c25": "供養，所獲功德乃與阿囉曩毘正等正覺平",
    "T03n0191_011:0964c26": "等無異。諸苾芻！一切眾生作黑業者黑業相",
    "T03n0191_011:0964c27": "續，作白業者白業不斷，或作雜業亦復如是。",
    "T03n0191_011:0964c28": "諸苾芻！所獲果報悉從因業，汝等當知，廣為",
    "T03n0191_011:0964c29": "人說。」[0964c29] 爾時會中諸苾芻眾，以民彌娑囉王見",
    "T03n0191_011:0965a01": "佛聞法遠塵離垢，又聞說彼往昔之事，乃於",
    "T03n0191_011:0965a02": "烏嚕尾螺而起疑心：「云何世尊為現神通，種",
    "T03n0191_011:0965a03": "種教化方得迴心，彼曩提&#x8A90;耶隨言受化，佛",
    "T03n0191_011:0965a04": "大慈悲具一切智，必能斷除我等疑惑。」作是",
    "T03n0191_011:0965a05": "念已，將欲發問。佛即告言：「修因感果定不虛",
    "T03n0191_011:0965a06": "爾。諸苾芻！過去劫中人壽二萬歲時，有佛出",
    "T03n0191_011:0965a07": "世，名曰迦葉如來、應供、正遍知、明行足、善逝、",
    "T03n0191_011:0965a08": "世間解、無上士、調御丈夫、天人師、佛、世尊，彼",
    "T03n0191_011:0965a09": "佛亦在波羅奈國鹿野苑中作大佛事，化利",
    "T03n0191_011:0965a10": "畢已即入涅盤。時世有王名羯里計，常於",
    "T03n0191_011:0965a11": "彼佛恭敬供養。佛既入滅，王以種種香木荼",
    "T03n0191_011:0965a12": "毘世尊，復以乳汁灑滅餘火，即收舍利貯四",
    "T03n0191_011:0965a13": "寶瓶，又選勝地起大寶塔。其塔高聳量一由",
    "T03n0191_011:0965a14": "旬，王及人民常作供養。時彼國中有一長者，",
    "T03n0191_011:0965a15": "家中巨富等毘沙門天，眷屬眾多自在快樂，",
    "T03n0191_011:0965a16": "先與別族長者而為朋友，常於佛塔廣興供",
    "T03n0191_011:0965a17": "養。後娶其門以為姻戚，歲月&#x7DDC;久乃生三子。",
    "T03n0191_011:0965a18": "於後長者年耄有疾，服藥不差漸漸羸困，乃",
    "T03n0191_011:0965a19": "趣無常，三子以禮葬於尸林。是時三子思憶",
    "T03n0191_011:0965a20": "訓誨旦暮啼泣，又念家富共議追福。長兄慳",
    "T03n0191_011:0965a21": "&#x6061;先未知善，忽聞欲施初即遲疑，以孝存心",
    "T03n0191_011:0965a22": "尋便允可。長兄言曰：『布施之外分充受用。』二",
    "T03n0191_011:0965a23": "弟應諾，即持金銀種種財物，詣於塔所作最",
    "T03n0191_011:0965a24": "上供養。如是施已同發誓言：『願以善根所生",
    "T03n0191_011:0965a25": "果報，於當來世以今正等正覺迦葉之稱為",
    "T03n0191_011:0965a26": "其姓氏，佛出世間亦得值遇，聞法信解證於",
    "T03n0191_011:0965a27": "菩提。』發誓願已，禮拜旋繞歡喜而歸。是故迦",
    "T03n0191_011:0965a28": "葉今得此姓，值遇於我而為沙門，復聞正法",
    "T03n0191_011:0965a29": "證無學果。諸苾芻！烏嚕尾螺初難化者，以彼",
    "T03n0191_011:0965b01": "宿世欲檀施時心有遲疑，是故我現種種神",
    "T03n0191_011:0965b02": "變方得省悟；曩提&#x8A90;耶而易化者，亦由往昔",
    "T03n0191_011:0965b03": "檀施之時，心本清淨始終無異。諸苾芻！是故",
    "T03n0191_011:0965b04": "烏嚕尾螺及曩提&#x8A90;耶，復為兄弟得迦葉姓，",
    "T03n0191_011:0965b05": "又值於我聞法證道，此往昔事汝等諦信。」",
    "T03n0191_011:0965b06": "[0965b06] 爾時世尊說是迦葉往昔事已，離杖林塔，於",
    "T03n0191_011:0965b07": "王舍城不遠就一樹下，與千苾芻眾圍繞而住。",
    "T03n0191_011:0965b08": "時民彌娑囉王以佛近住，欲立精舍安佛及",
    "T03n0191_011:0965b09": "僧而久住止。民彌娑囉王為太子時，常出城",
    "T03n0191_011:0965b10": "外而為遊戲，去城至近有一園苑，林樹蓊&#x6B1D;",
    "T03n0191_011:0965b11": "泉池清淨，雖復四序花竹恒茂；太子愛樂而",
    "T03n0191_011:0965b12": "欲求買，園主長者自恃耆耄兼亦家富，太子",
    "T03n0191_011:0965b13": "逼取終不允從，出言悖慢聞於太子：「我寧離",
    "T03n0191_011:0965b14": "此國，不捨此園。」太子聞已謂左右曰：「今此耆",
    "T03n0191_011:0965b15": "耄言甚不遜，我若紹位無得忘也。」於後父王",
    "T03n0191_011:0965b16": "摩賀&#x9262;納摩崩已，即灌頂傳寶號。民彌娑囉",
    "T03n0191_011:0965b17": "王既紹其位，乃憶前事，下令所司發使奪取。",
    "T03n0191_011:0965b18": "時彼長者速得心病，便趣無常。命終之後，以",
    "T03n0191_011:0965b19": "其憤怨積聚毒惡，乃於園內生蛇趣中，含毒",
    "T03n0191_011:0965b20": "伺隙欲酬前恨。[0965b20] 後於一日王因春節，將諸嬪",
    "T03n0191_011:0965b21": "婇遊幸彼園，盡極歡娛以肆其意。王方疲困",
    "T03n0191_011:0965b22": "寢息園中，時彼毒蛇謂其得便，疾出窟穴欲",
    "T03n0191_011:0965b23": "來&#x881A;王。時諸嬪嬙散行遊冶；王有親近內侍",
    "T03n0191_011:0965b24": "一人，執劍侍衛防其不虞，時有飛禽名迦蘭",
    "T03n0191_011:0965b25": "那迦，飲啄翱翔常在園內，忽見蛇出相呼鳴",
    "T03n0191_011:0965b26": "噪，執劍內侍見蛇出已即斷其命。禽眾極噪，",
    "T03n0191_011:0965b27": "王亦驚寤，問執劍者：「緣何喧擾？」執劍者曰：「適",
    "T03n0191_011:0965b28": "有毒蛇欲來&#x881A;王，迦蘭那迦相呼驚噪，我既",
    "T03n0191_011:0965b29": "目見，已斷蛇命。」王聞是語心驚毛豎，令詔太",
    "T03n0191_011:0965c01": "子及諸大臣共議斯事：「古剎帝利灌頂大王，",
    "T03n0191_011:0965c02": "或於身命欲致危害，有能忠力濟其難者，當",
    "T03n0191_011:0965c03": "何賞賜？」大臣對曰：「能於身命脫其難者，可分",
    "T03n0191_011:0965c04": "半國以賞其功。」王乃允從，分其半國與迦蘭",
    "T03n0191_011:0965c05": "那迦用賞其功。大臣對曰：「彼迦蘭那迦飛禽",
    "T03n0191_011:0965c06": "之類，與國境土當何所用？」王謂大臣：「此事",
    "T03n0191_011:0965c07": "如何？」大臣對曰：「可就窠巢多植竹木使其遂",
    "T03n0191_011:0965c08": "性，勿令傷害。如斯可矣，餘不能為。」王聞曰：",
    "T03n0191_011:0965c09": "「善！」遂從其奏，乃於園外別擇一處，廣種竹樹",
    "T03n0191_011:0965c10": "安迦蘭那迦，令人守之不得傷害。[0965c10] 王有親舅，",
    "T03n0191_011:0965c11": "本事仙道，常求淨處進其修習，王以迦蘭那",
    "T03n0191_011:0965c12": "迦竹林無諸雜穢權令安處。及見世尊將諸",
    "T03n0191_011:0965c13": "苾芻近城樹下露地宴息，思欲捨彼造立精",
    "T03n0191_011:0965c14": "舍。王乃嚴駕自詣佛所，禮雙足已&#x5374;住一",
    "T03n0191_011:0965c15": "面。",
    "T03n0191_011:0965c16": "[0965c16] 爾時世尊為王說法，以種種方便化令歡喜，",
    "T03n0191_011:0965c17": "復勸精進，當求最上寂靜快樂。時王聞法歡",
    "T03n0191_011:0965c18": "喜頂受，即起於座偏袒右肩，合掌頂禮白言：",
    "T03n0191_011:0965c19": "「世尊！我今請佛及諸聖眾，於我宮內來晨受",
    "T03n0191_011:0965c20": "食，唯願慈悲哀愍聽許。」佛即默然。爾時大王",
    "T03n0191_011:0965c21": "見佛默然，知已受請，歡喜踊躍禮拜而歸。乃",
    "T03n0191_011:0965c22": "下所司，即於是夜疾速備辦種種飲食及與",
    "T03n0191_011:0965c23": "香花，皆令倍常美妙清淨，復&#x52C5;宮城內外乃",
    "T03n0191_011:0965c24": "至四衢道巷之中悉使嚴潔。纔至明旦，即遣",
    "T03n0191_011:0965c25": "使人白於世尊：「飯食已辦，請佛降臨。」於是世",
    "T03n0191_011:0965c26": "尊與千阿羅漢著衣持&#x9262;，前後圍繞行詣王",
    "T03n0191_011:0965c27": "宮。王於門首執爐焚香待世尊至，佛既到已",
    "T03n0191_011:0965c28": "迎入就座，諸聖眾等亦各就坐，王與眷屬",
    "T03n0191_011:0965c29": "瞻禮畢已奉上飲食，焚香散花歡喜供養。",
    "T03n0191_011:0966a01": "佛與聖眾食畢澡手，王及眷屬樂欲聽法，佛",
    "T03n0191_011:0966a02": "為說法，各各諦聽歡喜信受。王復離座合掌",
    "T03n0191_011:0966a03": "白佛：「我今欲以迦蘭那迦竹林作佛精舍，願",
    "T03n0191_011:0966a04": "佛納受。」世尊默然。王知佛許，即取金瓶灌於",
    "T03n0191_011:0966a05": "佛手。奉施畢已，願佛隨意，即為世尊廣作嚴",
    "T03n0191_011:0966a06": "飾，佛與聖眾隨意而住。迦蘭那迦竹林精舍",
    "T03n0191_011:0966a07": "因茲所立。",
    "T03n0191_011:0966a08": "[0966a08] 爾時世尊後於一時為利樂故，與諸聖眾離",
    "T03n0191_011:0966a09": "迦蘭那迦竹林精舍，往寒林中經行宴坐。時",
    "T03n0191_011:0966a10": "王舍城有一長者，請佛及眾來晨供養，乃於",
    "T03n0191_011:0966a11": "是夜與諸眷屬及僮僕侍人，共辦飲食香花",
    "T03n0191_011:0966a12": "等事。時給孤長者因有事故，到王舍城經過",
    "T03n0191_011:0966a13": "彼家，遇夜止宿，見其長者家中老幼皆不寢",
    "T03n0191_011:0966a14": "寐，辦造飲食珍饌之類。怪而問曰：「長者之家",
    "T03n0191_011:0966a15": "老幼不寐辦造飲食，當何所用？為請王耶？為",
    "T03n0191_011:0966a16": "請大臣？莫為姻親而有聚會？」長者報言：「我不",
    "T03n0191_011:0966a17": "請王及大臣等，亦無姻親聚會之事。今為有",
    "T03n0191_011:0966a18": "佛出於世間，將一千聖眾遊化此國，王及眷",
    "T03n0191_011:0966a19": "屬大臣士庶，悉皆歸向次第供養。我為彼佛",
    "T03n0191_011:0966a20": "及與聖眾來晨設齋，是不寢寐。」給孤長者聞",
    "T03n0191_011:0966a21": "此語已，歎異非常，又復問言：「云何名佛？」對",
    "T03n0191_011:0966a22": "曰：「彼釋族中有王淨飯，生一童子，號悉達",
    "T03n0191_011:0966a23": "多，具輪王相，棄捨出家苦行修習，證得阿耨",
    "T03n0191_011:0966a24": "多羅三藐三菩提，斯即佛也。」又復問言：「云何",
    "T03n0191_011:0966a25": "聖眾？」對曰：「有剎利族或婆羅門族，乃至毘舍",
    "T03n0191_011:0966a26": "輸陀，如是之族善男子輩投佛出家，剃除鬚",
    "T03n0191_011:0966a27": "髮被袈裟衣，正信修行聞法悟解，悉皆證",
    "T03n0191_011:0966a28": "得阿羅漢道。此是隨佛一千聖眾，我所供養",
    "T03n0191_011:0966a29": "正為此也。」給孤長者聞是說已，身毛皆豎歡",
    "T03n0191_011:0966b01": "喜踊躍，又復問言：「如我云何得見彼佛及與",
    "T03n0191_011:0966b02": "聖眾？」對曰：「明旦咸來我舍受食。」[0966b02] 給孤長者雖",
    "T03n0191_011:0966b03": "聞是語，有若心狂，不待天曉欲往佛所。時方",
    "T03n0191_011:0966b04": "半夜值月明朗，即便出門行詣寒林，未至中",
    "T03n0191_011:0966b05": "途月忽雲蔽，又至一門不敢前進，給孤長者",
    "T03n0191_011:0966b06": "以天陰黑，便生怕怖佇立思量：「得無非人之",
    "T03n0191_011:0966b07": "類而來惱我耶？」心欲退還足不前進。時有天",
    "T03n0191_011:0966b08": "人發聲告曰：「長者但去勿得退心，唯有吉祥",
    "T03n0191_011:0966b09": "定無惱亂。於意云何？譬如百車百馬種種裝",
    "T03n0191_011:0966b10": "嚴，可令眾生見者愛樂，以斯布施，不如向佛",
    "T03n0191_011:0966b11": "前進一步，十六分之一分功德。」",
    "T03n0191_011:0966b12": "[0966b12] 又復告言：「長者但去勿得退心，唯有吉祥無",
    "T03n0191_011:0966b13": "惱亂事。於意云何？譬如一百金象眾寶裝",
    "T03n0191_011:0966b14": "嚴，以斯布施，不如向佛前進一步，十六分之",
    "T03n0191_011:0966b15": "一分功德。長者！乃至百童女以真珠、瓔珞眾",
    "T03n0191_011:0966b16": "寶嚴身，以斯布施，亦復不及向佛一步，十六",
    "T03n0191_011:0966b17": "分之一分功德。」時彼天人即發身光照耀途",
    "T03n0191_011:0966b18": "路，自彼門所直至寒林，如月盛明等無有異。",
    "T03n0191_011:0966b19": "給孤長者乃問天曰：「是何聖賢能作斯事？」天",
    "T03n0191_011:0966b20": "人告曰：「我昔曾為舍利子母，名捺&#x8A90;囉也。命",
    "T03n0191_011:0966b21": "終之後生四天王界，今名摩度娑健馱摩拏",
    "T03n0191_011:0966b22": "&#x56A9;迦，見守此門。願勿疑慮，長者可去必獲吉",
    "T03n0191_011:0966b23": "祥。」給孤長者聞是語已讚言：「善哉！稀有斯事，",
    "T03n0191_011:0966b24": "我今定去見佛無疑。」給孤長者又復思惟：「若",
    "T03n0191_011:0966b25": "無正覺出於世間，無由得聞最上妙法。」於是",
    "T03n0191_011:0966b26": "長者得其光明無所障礙，直至寒林世尊住",
    "T03n0191_011:0966b27": "處。",
    "T03n0191_011:0966b28": "[0966b28] 爾時世尊在寒林外經行，時長者見佛威德",
    "T03n0191_011:0966b29": "相好異於常人，即便合掌而發問言：「是世尊",
    "T03n0191_011:0966c01": "否？」佛答言：「是。」長者身心歡喜無量。",
    "T03n0191_011:0966c02": "[0966c02] 又復問言：「世有何人而得安睡？」佛說伽陀而",
    "T03n0191_011:0966c03": "答之曰：",
    "T03n0191_011:0966c04": "「若人心寂靜，  一切得安睡；",
    "T03n0191_011:0966c05": " 若人繫染欲，  熱惱心不止。",
    "T03n0191_011:0966c06": " 染欲熱惱除，  解脫無所繫；",
    "T03n0191_011:0966c07": " 心意調伏已，  得息得安睡。」",
    "T03n0191_011:0966c08": "[0966c08] 爾時世尊說伽陀已，與給孤長者同入林中。",
    "T03n0191_011:0966c09": "佛還本座，長者即前禮佛雙足，於一面坐樂",
    "T03n0191_011:0966c10": "欲聽法，佛乃勸發令心歡喜。爾時世尊告長",
    "T03n0191_011:0966c11": "者言：「布施、持戒得生天上，雖五欲自在非為",
    "T03n0191_011:0966c12": "究竟；欲免輪迴當斷煩惱，於善惡法廣為分",
    "T03n0191_011:0966c13": "別。」是時長者得聞是法，以宿善力深心思惟，",
    "T03n0191_011:0966c14": "蓋障即除心喜無量。佛知是已，即為廣說苦、",
    "T03n0191_011:0966c15": "集、滅、道四聖諦法。是時長者不起於座證四",
    "T03n0191_011:0966c16": "諦理，如潔白衣易染其色，隨彼所染皆成上",
    "T03n0191_011:0966c17": "妙。長者得法知見永斷疑惑，於佛、法、僧深信",
    "T03n0191_011:0966c18": "堅固，即從座起，偏袒右肩合掌頂禮，白言：「世",
    "T03n0191_011:0966c19": "尊！我今歸依佛、法及苾芻眾，持近事戒永不",
    "T03n0191_011:0966c20": "殺生。」",
    "T03n0191_011:0966c21": "[0966c21] 爾時世尊問長者言：「汝何名字？」長者對曰：「我",
    "T03n0191_011:0966c22": "於國中少有資產，或是貧匱孤獨之人來丐",
    "T03n0191_011:0966c23": "求者，我施飲食及彼資具，國人名我為給孤",
    "T03n0191_011:0966c24": "獨。」「汝國何名？」對曰：「舍衛。願佛及眾來降我",
    "T03n0191_011:0966c25": "國，當以衣服、飲食、臥具、湯藥一切受用，畢生",
    "T03n0191_011:0966c26": "奉施。」佛言：「長者！我與苾芻數踰千人，彼無精",
    "T03n0191_011:0966c27": "舍何以安住？」長者對曰：「佛若降臨速當建立，",
    "T03n0191_011:0966c28": "唯願大慈不違我請。」佛即默然。給孤長者見",
    "T03n0191_011:0966c29": "佛默然，知已受請，歡喜踊躍，頭面禮足旋遶",
    "T03n0191_011:0967a01": "而退。於是長者入王舍城，營搆事畢將欲還",
    "T03n0191_011:0967a02": "家，再詣寒林，請佛及眾勿慮精舍，願早垂降。",
    "T03n0191_011:0967a03": "言已還家。[0967a03] 自此日後一切皆停，於舍衛城周",
    "T03n0191_011:0967a04": "遍內外，求覓殊勝清淨之地，欲建精舍安佛",
    "T03n0191_011:0967a05": "及僧。「唯有祇陀童子園苑最勝。何以故？此童",
    "T03n0191_011:0967a06": "子園，其地寬廣無諸穢惡，竹樹蓊&#x6B1D;泉池清",
    "T03n0191_011:0967a07": "淨，寒風暑氣俱不能侵，又無蚊虻含毒之蟲，",
    "T03n0191_011:0967a08": "唯有吉祥飛走之類；又復王城不遠不近，非",
    "T03n0191_011:0967a09": "求法人不能到此，若建精舍斯為最勝。」思念",
    "T03n0191_011:0967a10": "已竟，即詣園主祇陀童子，而告之曰：「童子勿",
    "T03n0191_011:0967a11": "怪，我有勝事欲以上聞。童子可容，方敢陳說。」",
    "T03n0191_011:0967a12": "童子告言：「有事可說。」長者起立謂童子言：「欲",
    "T03n0191_011:0967a13": "買茲園，當為世尊及千聖眾造立精舍而請",
    "T03n0191_011:0967a14": "安住。尊若容允，價即稟言。」祇陀童子告長者",
    "T03n0191_011:0967a15": "曰：「一切可得，唯園勿言。」長者又曰：「我聞佛言：",
    "T03n0191_011:0967a16": "『一切無常無有主者，以不堅法宜易堅牢。』」童",
    "T03n0191_011:0967a17": "子報言：「非我所知，勿復更說。」長者又曰：「佛者",
    "T03n0191_011:0967a18": "難值，園即易求，今或遲疑後施無及。」祇陀童",
    "T03n0191_011:0967a19": "子雖聞此說心未能捨，乃以要言阨彼長者：",
    "T03n0191_011:0967a20": "「君能以金布滿其地，我即與汝，任自所為。」長",
    "T03n0191_011:0967a21": "者審知恐未誠信，報而言曰：「童子若爾，可聞",
    "T03n0191_011:0967a22": "市官，當使兩情執無反覆。」童子俛仰共聞市",
    "T03n0191_011:0967a23": "官。[0967a23] 時四天王遙知斯事：「佛今出世，舍衛城中",
    "T03n0191_011:0967a24": "給孤長者，買祇陀園造立精舍，兩人商議取",
    "T03n0191_011:0967a25": "正市官；我今變身與成其事。」天王變身作市",
    "T03n0191_011:0967a26": "官已，來於市肆，顒望給孤與童子至。二人至",
    "T03n0191_011:0967a27": "已，給孤先言：「我買彼園欲造精舍，令以黃金",
    "T03n0191_011:0967a28": "布遍其地，若能爾者即可相與，今來取正。此",
    "T03n0191_011:0967a29": "價云何？」市官言曰：「二人之心得可否未？」對言：",
    "T03n0191_011:0967b01": "「已定。」市官言曰：「善哉，善哉！童子收金，長者得",
    "T03n0191_011:0967b02": "園。」童子默然更無違悔。[0967b02] 長者即日，速以車、乘、",
    "T03n0191_011:0967b03": "象、馬之類，乃至僮僕，般運黃金處處布訖，",
    "T03n0191_011:0967b04": "唯前面少許而未周足。長者籌慮：「取何藏金",
    "T03n0191_011:0967b05": "可遍此地？」如是之際，童子告言：「汝已迴意便",
    "T03n0191_011:0967b06": "可收金。」長者報言：「我意不迴，思何藏金可遍",
    "T03n0191_011:0967b07": "此地，以斯事故籌慮少時。」童子思惟：「奇哉！長",
    "T03n0191_011:0967b08": "者能捨如是大財，為佛及僧造立精舍。」又復",
    "T03n0191_011:0967b09": "思惟：「我曾聞說：『若非正覺出於世間，一切眾",
    "T03n0191_011:0967b10": "生不聞正法。』斯可助施，理必相容。」即謂長者：",
    "T03n0191_011:0967b11": "「勿更取金，欲迴此地我施作門，美可共成功",
    "T03n0191_011:0967b12": "亦圓滿。」長者報言：「我非無金，童子爾者誠為",
    "T03n0191_011:0967b13": "甚善。」[0967b13] 布金纔畢方欲命工，外道悉知速來惑",
    "T03n0191_011:0967b14": "亂，謂長者曰：「瞿曇沙門今在摩竭陀國王舍",
    "T03n0191_011:0967b15": "城居，此舍衛城地貴名高，非彼所住，勿立精",
    "T03n0191_011:0967b16": "舍、勿得迎請。」長者即怒報外道曰：「此舍衛城",
    "T03n0191_011:0967b17": "非汝所有，何關汝事？」外道聞已知不從心，復",
    "T03n0191_011:0967b18": "詣於王，王亦不允，諸外道輩面慚無色心極",
    "T03n0191_011:0967b19": "煩惱。復詣長者而告言曰：「我先所說不為園",
    "T03n0191_011:0967b20": "苑，但以彼眾非我同修。長者今日若是堅執，",
    "T03n0191_011:0967b21": "斯有所報請不相違。我聞瞿曇有大弟子，先",
    "T03n0191_011:0967b22": "已到此，可與論義即辯勝劣；如彼得勝精舍",
    "T03n0191_011:0967b23": "可為，若其不勝何用迎請。我此所說，君見如",
    "T03n0191_011:0967b24": "何？」長者告言：「此說甚善。若定勝劣，足得相",
    "T03n0191_011:0967b25": "依，清濁要分、真偽斯辯。」"
}