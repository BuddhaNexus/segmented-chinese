{
    "T28n1546_018:0129c13": "阿毘曇毘婆沙論卷第十八",
    "T28n1546_018:0129c15": "迦旃延子造 五百羅漢釋",
    "T28n1546_018:0129c16": "北涼天竺沙門浮陀跋摩",
    "T28n1546_018:0129c17": "共道泰等譯",
    "T28n1546_018:0129c18": "雜揵度愛敬品下",
    "T28n1546_018:0129c19": "[0129c19] 世尊說無學成就戒身。乃至廣說。問曰。何故",
    "T28n1546_018:0129c20": "作此論。答曰。此是佛經。佛經中說無學成就",
    "T28n1546_018:0129c21": "戒身。雖作是說而不分別。佛經是此論根本。",
    "T28n1546_018:0129c22": "今欲廣解佛經故而作此論。復次所以作論",
    "T28n1546_018:0129c23": "者。先說有餘身涅槃界無餘身涅槃界。涅槃",
    "T28n1546_018:0129c24": "當言學無學非學非無學。如此皆說無為阿",
    "T28n1546_018:0129c25": "羅漢果。今說有為阿羅漢果故而作此論。云",
    "T28n1546_018:0129c26": "何無學戒身。答曰。無學身戒口戒及淨命。如",
    "T28n1546_018:0129c27": "餘處無學支中說。正業即是此中無學身戒。",
    "T28n1546_018:0129c28": "正語即是口戒。正命是淨命。問曰。如身口戒",
    "T28n1546_018:0129c29": "外更無淨命。云何立此三名耶。答曰。以淨不",
    "T28n1546_018:0130a01": "淨相對故。而立三名。七不善業。從貪瞋癡生。",
    "T28n1546_018:0130a02": "從貪生者。是名邪命。從瞋癡生者。身業是邪",
    "T28n1546_018:0130a03": "業。口業是邪語。從貪生者。不復更作。是正命",
    "T28n1546_018:0130a04": "從瞋癡生。不復更作。身業是正業。口業是正",
    "T28n1546_018:0130a05": "語。復有說者。或有為命故。或以遊戲故。或以",
    "T28n1546_018:0130a06": "怨心故。起七不善業。若為命故。是名邪命。若",
    "T28n1546_018:0130a07": "不為命。起身業是邪業起口業是邪語復有說",
    "T28n1546_018:0130a08": "者。或有為命故。行於種種醫方&#x546A;術。或有為",
    "T28n1546_018:0130a09": "餘事故。餘如前說。復有說者。或為四種愛",
    "T28n1546_018:0130a10": "故。行諸惡行。或為餘事者。若為四種愛。行諸",
    "T28n1546_018:0130a11": "惡行。是名邪命。餘如前說。復有說者。若行諂",
    "T28n1546_018:0130a12": "誑等五事。是名邪命。若為餘事。餘如前說。復",
    "T28n1546_018:0130a13": "有說者。或有遮罪。或有性罪。若作遮罪。是名",
    "T28n1546_018:0130a14": "邪命。若作性罪。餘如前說。所以者何。遮罪難",
    "T28n1546_018:0130a15": "除者故。復有說者。有根本不善業。有方便不",
    "T28n1546_018:0130a16": "善業。若行方便不善業。是名邪命。若行根本",
    "T28n1546_018:0130a17": "不善業。餘如前說。所以者何以方便業難除",
    "T28n1546_018:0130a18": "者故。與上所說相違。是名正命。無學成就戒",
    "T28n1546_018:0130a19": "身。乃至廣說。問曰。如學非學非無學。亦成就",
    "T28n1546_018:0130a20": "戒身。何以但說無學耶。答曰。或有說者。此是",
    "T28n1546_018:0130a21": "如來教化有餘略勝之說。復有說者。說最勝",
    "T28n1546_018:0130a22": "義故。所以者何。若以法而言則無學法勝。若",
    "T28n1546_018:0130a23": "以人而言則無學人勝。廣說如上。無學法勝",
    "T28n1546_018:0130a24": "學法。復有說者。世尊或稱譽歎說最勝弟子。",
    "T28n1546_018:0130a25": "或稱中者。或稱下者。稱最勝者。如偈說。",
    "T28n1546_018:0130a26": " 阿羅漢最樂  以無渴愛故",
    "T28n1546_018:0130a27": " 亦斷於我慢  壞裂無明網",
    "T28n1546_018:0130a28": "[0130a28] 稱中者如讚七善人。經中所說。稱下者如池",
    "T28n1546_018:0130a29": "喻經說。此中唯說稱譽讚說最勝弟子。問曰。",
    "T28n1546_018:0130b01": "云何是尸羅義耶。答曰。冷義是尸羅義。所以",
    "T28n1546_018:0130b02": "者何。破戒能令身心熱。持戒能令身心冷。復",
    "T28n1546_018:0130b03": "有說者。學習義是尸羅義。所以者何。數數修",
    "T28n1546_018:0130b04": "習善福故。",
    "T28n1546_018:0130b05": "[0130b05] 云何無學定身。答曰。無學空三昧。無相三昧。",
    "T28n1546_018:0130b06": "無願三昧。問曰。定體是一。云何說三耶。答",
    "T28n1546_018:0130b07": "曰。以三事故說三。一以對治。二以期心。三以",
    "T28n1546_018:0130b08": "境界。以對治故說空。空是我見近對治法。問",
    "T28n1546_018:0130b09": "曰。身見有二種。一行於我。二行我所。空有二",
    "T28n1546_018:0130b10": "種。一行於空。二行無我。此行與彼何行作近",
    "T28n1546_018:0130b11": "對治耶。答曰。無我行。對於我見。空行對我所",
    "T28n1546_018:0130b12": "見。復次無我行對五我見。空行對十五我所",
    "T28n1546_018:0130b13": "見。復次無我行對己見。空行對己所見。復次",
    "T28n1546_018:0130b14": "無我行對我親愛。空行對我所親愛。復次陰",
    "T28n1546_018:0130b15": "非是我。是無我行。陰中無我是空行。復次眼",
    "T28n1546_018:0130b16": "入非我。是無我行。眼入中無我是空行。乃至",
    "T28n1546_018:0130b17": "意入說亦如是。復次性空是無我行。無所行",
    "T28n1546_018:0130b18": "是空行。以期心故說無願。無願者不願於有。",
    "T28n1546_018:0130b19": "問曰。若以期心。不願於有。名無願者。亦期心",
    "T28n1546_018:0130b20": "不願聖道。而言無願耶。答曰。期心不願於陰。",
    "T28n1546_018:0130b21": "而聖道依陰。期心不願於世。而聖道在世。期",
    "T28n1546_018:0130b22": "心不願於苦。而聖道依苦。期心不願增長。而",
    "T28n1546_018:0130b23": "聖道依於增長。問曰。若然者。聖人何以修道",
    "T28n1546_018:0130b24": "耶。答曰。欲至涅槃故。所以者何。聖人觀察。",
    "T28n1546_018:0130b25": "除於聖道。更無有法能至涅槃。是以修道。以",
    "T28n1546_018:0130b26": "境界故說無相。無相者。無十相。無十相故言",
    "T28n1546_018:0130b27": "無相。十相者。謂色聲香味觸男女三有為相。",
    "T28n1546_018:0130b28": "涅槃無如是相。而彼定緣之。復次陰是有相。",
    "T28n1546_018:0130b29": "彼定緣陰不生。復次前後法是有相。彼定緣",
    "T28n1546_018:0130c01": "無前後復次若法有上中下。是名有相。彼定",
    "T28n1546_018:0130c02": "緣無上中下。復有說者。以行故說三。彼空定",
    "T28n1546_018:0130c03": "行於二行。謂空無我行。無願定行於十行。謂",
    "T28n1546_018:0130c04": "苦無常行。集諦四行道諦四行無相定行於",
    "T28n1546_018:0130c05": "四行。謂滅諦四行。復有說者。以對治故說三。",
    "T28n1546_018:0130c06": "空行是我見近。對治。無願是戒取近對治。無",
    "T28n1546_018:0130c07": "相是癡近對治。",
    "T28n1546_018:0130c08": "[0130c08] 云何無學慧身。答曰。若智若見。若明若覺。若",
    "T28n1546_018:0130c09": "現觀。乃至廣說。評曰。此說可爾。但此中說正",
    "T28n1546_018:0130c10": "慧身。不說分別慧身。此文應如是說。云何無",
    "T28n1546_018:0130c11": "學慧身。答曰。盡智無生智不攝無學慧是也。",
    "T28n1546_018:0130c12": "云何無學解脫身。答曰。無學正觀相應解",
    "T28n1546_018:0130c13": "脫。此解脫是大地。是盡智無生智。無學正",
    "T28n1546_018:0130c14": "見相應解脫。",
    "T28n1546_018:0130c15": "[0130c15] 云何無學解脫知見身。答曰。盡智無生智是",
    "T28n1546_018:0130c16": "也。問曰。何故說盡智無生智是無學解脫知",
    "T28n1546_018:0130c17": "見身耶。答曰。以是解脫人身中生故。",
    "T28n1546_018:0130c18": "[0130c18] 問曰。無學慧身。無學解脫。知見身。有何差",
    "T28n1546_018:0130c19": "別。答曰。無學苦智集智。是無學慧身。所以者",
    "T28n1546_018:0130c20": "何。此二智緣縛法故。無學滅智道智。是無學",
    "T28n1546_018:0130c21": "解脫知見身。所以者何。緣無縛法故。復次無",
    "T28n1546_018:0130c22": "學苦智集智滅智。是無學慧身。所以者何。此",
    "T28n1546_018:0130c23": "三智緣於解脫。不緣緣解脫。無漏智無學道",
    "T28n1546_018:0130c24": "智。是無學解脫知見身。所以者何。此道智緣",
    "T28n1546_018:0130c25": "於解脫。亦緣緣解脫無漏智解脫有二種。謂",
    "T28n1546_018:0130c26": "有為解脫。無為解脫。有為者苦集智所緣。無",
    "T28n1546_018:0130c27": "為者滅智所緣。智解脫無漏見。是道智所緣。",
    "T28n1546_018:0130c28": "是故道智是無學解脫知見身。以道智緣三",
    "T28n1546_018:0130c29": "智故。復有說者。慧或對治邪慧。或對治無",
    "T28n1546_018:0131a01": "知。若對治邪慧。是無學慧身。若對治無知。",
    "T28n1546_018:0131a02": "是無學解脫知見身。如邪慧無知。利鈍愚智",
    "T28n1546_018:0131a03": "亦如是。戒身在六地。謂未至中間根本四禪。",
    "T28n1546_018:0131a04": "餘身在九地。問曰。佛辟支佛聲聞。此五種身。",
    "T28n1546_018:0131a05": "為有差別不耶。答曰。若以地以體。則無差別。",
    "T28n1546_018:0131a06": "若以根者。則有差別。利根者說勝。中根者說",
    "T28n1546_018:0131a07": "中。下根者說下。如佛告諸比丘。一究竟非眾",
    "T28n1546_018:0131a08": "究竟。乃至廣說。問曰。何故作此論。答曰。此",
    "T28n1546_018:0131a09": "是佛經。佛經說一究竟。非眾究竟。佛經雖說",
    "T28n1546_018:0131a10": "一究竟。而不分別。為以發心故言究竟。為以",
    "T28n1546_018:0131a11": "事成故言究竟。佛經是此論所為根本。諸佛",
    "T28n1546_018:0131a12": "經所不說者今欲說故而作此論。",
    "T28n1546_018:0131a13": "[0131a13] 問曰。究竟有二。何以世尊唯說一耶。尊者波",
    "T28n1546_018:0131a14": "奢答曰。一究竟謂發心究竟無二發心究竟",
    "T28n1546_018:0131a15": "一事成究竟。無二事成就究竟。世尊亦說一",
    "T28n1546_018:0131a16": "諦。無有二諦。謂一苦諦。無第二苦諦。乃至一",
    "T28n1546_018:0131a17": "道諦。無第二道諦。復有說者。唯一究竟。無二",
    "T28n1546_018:0131a18": "究竟。謂事成究竟。發心究竟者。皆為事成故",
    "T28n1546_018:0131a19": "發心。復有說者。諸外道等。各各自於所行法",
    "T28n1546_018:0131a20": "中。生究竟想。佛作是說。唯善說法中。有究竟",
    "T28n1546_018:0131a21": "法。惡說法中。無究竟法。復有說者。此中不說",
    "T28n1546_018:0131a22": "第一究竟。但欲說諸外道過失。諸外道等。斷",
    "T28n1546_018:0131a23": "見者非於常見。常見者非於斷見。佛作是言。",
    "T28n1546_018:0131a24": "若常見者是究竟。斷見應非。若斷見者是究",
    "T28n1546_018:0131a25": "竟。常見應非。然常斷俱非究竟法。是故欲說",
    "T28n1546_018:0131a26": "外道過故說一究竟。非眾究竟。",
    "T28n1546_018:0131a27": "[0131a27] 如說一究竟非眾究竟。乃至廣說。究竟名為",
    "T28n1546_018:0131a28": "何法。答曰。世尊或說道究竟。或說涅槃究竟。",
    "T28n1546_018:0131a29": "云何說道究竟。如偈說。",
    "T28n1546_018:0131b01": " 若不知道  是聰明慢  未到究竟",
    "T28n1546_018:0131b02": " 不調而死",
    "T28n1546_018:0131b03": "[0131b03] 不知道者。謂不見八道也。是聰明慢者。外道",
    "T28n1546_018:0131b04": "愚小自謂聰明。而生憍慢未到究竟者。雖復",
    "T28n1546_018:0131b05": "發意。不到究竟。不調而死者。如有煩惱而生",
    "T28n1546_018:0131b06": "有煩惱而死。如偈說道究竟。云何涅槃究竟。",
    "T28n1546_018:0131b07": "如偈說。",
    "T28n1546_018:0131b08": " 到究竟無畏  無說亦無悔",
    "T28n1546_018:0131b09": " 能盡於有箭  此身是後邊",
    "T28n1546_018:0131b10": "[0131b10] 到究竟者。究竟有二種。一發心究竟。二成事",
    "T28n1546_018:0131b11": "究竟。是到第一事成究竟也。無畏者。善修空",
    "T28n1546_018:0131b12": "三昧。深解緣起法故。不畏惡道及生死苦。無",
    "T28n1546_018:0131b13": "說者不如諸外道說邪智邪見無義之言也。",
    "T28n1546_018:0131b14": "無悔者善除戒取生畢竟智故。能盡於有箭",
    "T28n1546_018:0131b15": "者。以善修聖道。能令有愛已盡永滅寂靜住",
    "T28n1546_018:0131b16": "不流法中。此身是後邊者。已盡其因故更不",
    "T28n1546_018:0131b17": "生。更不生故。此身是後邊也。",
    "T28n1546_018:0131b18": " 此是最究竟  無上寂滅道",
    "T28n1546_018:0131b19": " 能盡一切相  出要到不死",
    "T28n1546_018:0131b20": "[0131b20] 此是最究竟者。說事成究竟也。寂滅者離三",
    "T28n1546_018:0131b21": "火故。道者智所立處。無上者無所依故。能盡",
    "T28n1546_018:0131b22": "一切相者。顯現斷一切業斷一切煩惱相。出",
    "T28n1546_018:0131b23": "要者除諸煩惱。得清淨故。到不死者畢竟到",
    "T28n1546_018:0131b24": "不滅法故。",
    "T28n1546_018:0131b25": "[0131b25] 如數目揵連婆羅門。往至佛所而白佛言。沙",
    "T28n1546_018:0131b26": "門瞿曇所化弟子。一切盡到究竟耶。世尊告",
    "T28n1546_018:0131b27": "言。婆羅門此事不定。或有到者有不到者。此",
    "T28n1546_018:0131b28": "中說涅槃是事成究竟有發心有發心究竟。",
    "T28n1546_018:0131b29": "有事成有事成究竟。云何發心究竟。乃至事",
    "T28n1546_018:0131c01": "成究竟。答曰。或有說者。世俗道是名發心非",
    "T28n1546_018:0131c02": "究竟。聖道名發心亦名究竟。世俗道所斷是",
    "T28n1546_018:0131c03": "名事成不名究竟。無漏道所斷。是名事成亦",
    "T28n1546_018:0131c04": "名究竟復有說者。果中間道。是名發心不名",
    "T28n1546_018:0131c05": "究竟。根本沙門果道。是名發心亦名究竟。果",
    "T28n1546_018:0131c06": "中間道所斷。是名事成不名究竟。根本果道",
    "T28n1546_018:0131c07": "所斷。是名事成亦名究竟。復有說者。學道是",
    "T28n1546_018:0131c08": "名發心不名究竟。無學道。是名發心亦名究",
    "T28n1546_018:0131c09": "竟。學道所斷。是名事成不名究竟。無學道所",
    "T28n1546_018:0131c10": "斷。是名事成亦名究竟。",
    "T28n1546_018:0131c11": "[0131c11] 如世尊說。有諸外道梵志。乃至廣說。問曰。何",
    "T28n1546_018:0131c12": "故作此論。答曰。此是佛經。佛經中說。有諸外",
    "T28n1546_018:0131c13": "道梵志。作如是論。我斷諸取。乃至廣說。佛經",
    "T28n1546_018:0131c14": "雖作是說而不分別。佛經是此論所為根本。",
    "T28n1546_018:0131c15": "諸佛經中所不說者。今阿毘曇盡欲說故而",
    "T28n1546_018:0131c16": "作此論。",
    "T28n1546_018:0131c17": "[0131c17] 此中問三事。一問諸外道實不斷諸取。何",
    "T28n1546_018:0131c18": "以佛說諸外道言斷諸取。二問如諸外道不",
    "T28n1546_018:0131c19": "施設斷諸取。何以言諸外道施設斷欲取戒",
    "T28n1546_018:0131c20": "取見取。三問如諸外道施設斷欲取戒取見",
    "T28n1546_018:0131c21": "取。不施設斷我取。於此三種問中。尊者迦旃",
    "T28n1546_018:0131c22": "延子。先答中者。問曰。如諸外道。不斷諸取。",
    "T28n1546_018:0131c23": "何以言斷欲取戒見取。乃至廣說。答曰。或有",
    "T28n1546_018:0131c24": "說者。此是世尊小小說法之言。此言應當違",
    "T28n1546_018:0131c25": "逆。不應隨順。所以者何。世尊說法。不以無",
    "T28n1546_018:0131c26": "因緣。亦不以少因緣。諸佛所說。盡有因緣。非",
    "T28n1546_018:0131c27": "無因緣。盡有所為。非無所為。盡有所化。非無",
    "T28n1546_018:0131c28": "所化。若他人無緣者。佛終不說。復有說者。世",
    "T28n1546_018:0131c29": "尊現少分斷故。作如是說。此言亦應違逆。不",
    "T28n1546_018:0132a01": "應隨順。所以者何。如凡夫人。斷欲界戒取見",
    "T28n1546_018:0132a02": "取。乃至斷無所有處戒取見取。凡夫亦斷初",
    "T28n1546_018:0132a03": "禪地我取。乃至斷無所有處我取。是故此言",
    "T28n1546_018:0132a04": "亦不中用。然佛世尊。廣說諸法。乃至廣說此",
    "T28n1546_018:0132a05": "說。是真實義。佛未出世時。外道異學。得名譽",
    "T28n1546_018:0132a06": "利養。後佛出世。蔽於外道。猶如日光蔽於",
    "T28n1546_018:0132a07": "熒火。外道弟子。歸伏世尊。外道利養。轉轉",
    "T28n1546_018:0132a08": "減少。時諸外道。盡集一處。而共議言。沙門瞿",
    "T28n1546_018:0132a09": "曇。未出世時。世間所有名譽利養。皆歸我等。",
    "T28n1546_018:0132a10": "瞿曇既出。如是等事。轉轉減少。然彼瞿曇。無",
    "T28n1546_018:0132a11": "有實德。但形容端正。善於經論。我等形容粗",
    "T28n1546_018:0132a12": "足相況。然彼所說經法難及。我等今當作何",
    "T28n1546_018:0132a13": "方便得彼經法。若當得者。世間利養。還歸我",
    "T28n1546_018:0132a14": "等。作是議言。如我眾中蘇尸摩納等。聰明利",
    "T28n1546_018:0132a15": "根兼有念力。必能受持沙門瞿曇所說經法。",
    "T28n1546_018:0132a16": "今可遣往為彼弟子。沙門瞿曇必為此人廣",
    "T28n1546_018:0132a17": "說經法。彼誦讀已。當為我等而來解說。時諸",
    "T28n1546_018:0132a18": "外道作是議已。即便喻遣蘇尸摩納等。汝當",
    "T28n1546_018:0132a19": "往詣瞿曇沙門所求為弟子。乃至出家於佛",
    "T28n1546_018:0132a20": "法中所聞經法。而能受持。是時如來以十力",
    "T28n1546_018:0132a21": "四無所畏。於大眾中。廣為人天。解說諸法。有",
    "T28n1546_018:0132a22": "諸外道。在大眾邊。彷徉而行。以竊法故。心懷",
    "T28n1546_018:0132a23": "恐怖。以恐怖故。受持者少。忘失者多。以是義",
    "T28n1546_018:0132a24": "故。當知世尊廣說諸法。諸外道等。唯誦斷三",
    "T28n1546_018:0132a25": "受。忘斷我受。復有說者。世尊說法。或有滿足。",
    "T28n1546_018:0132a26": "有不滿足。其所為事。無不滿足。如經說。四念",
    "T28n1546_018:0132a27": "處於念處義。便為滿足。如說一念處。名不滿",
    "T28n1546_018:0132a28": "足。如說眾生住身身觀者。如爪甲上土。不",
    "T28n1546_018:0132a29": "住身身觀者。如大地土。如說五蓋七覺支六",
    "T28n1546_018:0132b01": "界。此說亦是不滿足。如說十蓋十四覺支十",
    "T28n1546_018:0132b02": "八界。是名滿足。以是事故。其所為事。無不",
    "T28n1546_018:0132b03": "滿足。說法有滿足不滿足。有諸外道異學受",
    "T28n1546_018:0132b04": "佛法名者。乃至廣說。為作證故。而引佛經。如",
    "T28n1546_018:0132b05": "經說。有諸外道梵志。詣諸比丘所集會堂。作",
    "T28n1546_018:0132b06": "如是語。諸長老。如汝師瞿曇。為諸弟子。作",
    "T28n1546_018:0132b07": "如是說。當斷五蓋。於四念處。安止其心。修",
    "T28n1546_018:0132b08": "七覺支。我等為諸弟子。亦說如是法。乃至廣",
    "T28n1546_018:0132b09": "說。彼諸外道。與蓋俱生俱死。猶不識蓋。何況",
    "T28n1546_018:0132b10": "知見念處覺支。尚不聞香。況知其味。然佛廣",
    "T28n1546_018:0132b11": "說諸法。乃至廣說。如摩揵提梵志。來詣佛所。",
    "T28n1546_018:0132b12": "被&#x6B1D;多羅僧。以手摩此。如病如癰。如箭如",
    "T28n1546_018:0132b13": "瘡之身。作如是言。沙門瞿曇。此身無病。即是",
    "T28n1546_018:0132b14": "涅槃。彼梵志身無疹病。常得飲食身無病故。",
    "T28n1546_018:0132b15": "言身無病。得飲食故。言是涅槃。彼梵志猶尚",
    "T28n1546_018:0132b16": "不識四大調適無病。何況結盡涅槃。復有說",
    "T28n1546_018:0132b17": "者。無病是道。涅槃是道果。彼梵志尚不識無",
    "T28n1546_018:0132b18": "病道。何況無病道果。然佛廣演說法。乃至廣",
    "T28n1546_018:0132b19": "說。彼所問者今當說之。何故外道梵志。不施",
    "T28n1546_018:0132b20": "設斷我取。答曰。如經本說。外道梵志。長夜著",
    "T28n1546_018:0132b21": "我著眾生。乃至廣說。復有說者。外道異學。於",
    "T28n1546_018:0132b22": "我取心生恐怖。如人在於山岸上立怖畏於",
    "T28n1546_018:0132b23": "下。彼亦如是。復有說者。畏捨己見。隨逐他",
    "T28n1546_018:0132b24": "見。外道異學。以我見為己見根本。而不欲捨。",
    "T28n1546_018:0132b25": "復有說者。畏斷我命故。復有說者。畏為同梵",
    "T28n1546_018:0132b26": "行者所輕賤故。前所問者今當說之。如諸外",
    "T28n1546_018:0132b27": "道。不知斷諸取。何以言斷諸取耶。答曰。此是",
    "T28n1546_018:0132b28": "世尊隨世言說。為作證故而引佛經。如說有",
    "T28n1546_018:0132b29": "諸眾生見滅斷壞。實義中無有眾生。為隨外",
    "T28n1546_018:0132c01": "道世俗言。說有眾生。此亦如是乃至廣說。",
    "T28n1546_018:0132c02": "[0132c02] 有二智。一斷智。二知智。乃至廣說。問曰。何",
    "T28n1546_018:0132c03": "故作此論。答曰。前說外道異學。施設斷諸取。",
    "T28n1546_018:0132c04": "不施設斷我取。雖作是說。不分別為是斷智",
    "T28n1546_018:0132c05": "為是知智。今欲說故而作此論。",
    "T28n1546_018:0132c06": "[0132c06] 有二智。謂斷智知智。云何知智。若知見明覺",
    "T28n1546_018:0132c07": "現觀是也。智對無智。見對邪慧。明對無明。",
    "T28n1546_018:0132c08": "覺對邪見。現觀對邪觀。復有說者。此中說無",
    "T28n1546_018:0132c09": "漏知智。所以者何。無有世俗道能現觀者。以",
    "T28n1546_018:0132c10": "是事故唯說無漏知智。復有說者。此中亦說",
    "T28n1546_018:0132c11": "有漏無漏知智。何以知之世俗智亦有知見",
    "T28n1546_018:0132c12": "明覺現觀相故。問曰。世俗道無現觀義。云何",
    "T28n1546_018:0132c13": "言現觀耶。答曰。現前觀了了是現前觀義。世",
    "T28n1546_018:0132c14": "俗道亦能現觀故。問曰。若然者。為說何等世",
    "T28n1546_018:0132c15": "俗知智耶。答曰。除虛現觀相應慧。所謂無量",
    "T28n1546_018:0132c16": "初第二第三解脫八勝處十一切處。除如是",
    "T28n1546_018:0132c17": "等觀相應慧。諸總相別相觀者。去緣中愚者。",
    "T28n1546_018:0132c18": "去物體愚者。諸餘實觀。如聞思修&#x7157;頂忍世",
    "T28n1546_018:0132c19": "第一法。如是等也。問曰。何以定知世俗慧是",
    "T28n1546_018:0132c20": "現觀也。答曰。如說現前觀了了義是現觀義。",
    "T28n1546_018:0132c21": "世俗慧亦能了了現觀。何以知之。如城喻經",
    "T28n1546_018:0132c22": "說。我未成三菩提等。亦能生是現觀。以是事",
    "T28n1546_018:0132c23": "故。知世俗慧能作云何斷智。答曰。若一切",
    "T28n1546_018:0132c24": "愛恚癡斷。一切煩惱斷名為斷智。問曰。如斷",
    "T28n1546_018:0132c25": "無所緣智有所緣。何以說斷名智耶。答曰。或",
    "T28n1546_018:0132c26": "有說者。以斷是智果故。斷名為智。如阿羅漢。",
    "T28n1546_018:0132c27": "是智果以智名說。如天眼天耳是通果。以通",
    "T28n1546_018:0132c28": "名說。如六入是業果。以業名說。如此六入是",
    "T28n1546_018:0132c29": "本業。如是斷是智果。故說名斷智。問曰。如修",
    "T28n1546_018:0133a01": "道中斷是智果見道中斷是忍果。何以說名斷",
    "T28n1546_018:0133a02": "智耶。答曰。彼是世俗智果故。若以世俗道。離",
    "T28n1546_018:0133a03": "欲界欲。乃至離無所有處欲。彼欲界乃至離",
    "T28n1546_018:0133a04": "無所有處。是世俗智果。問曰。世俗道有功處",
    "T28n1546_018:0133a05": "可爾。世俗道於非想非非想處無功。非想非",
    "T28n1546_018:0133a06": "非想處。見道所斷。盡是忍果。云何彼斷復是",
    "T28n1546_018:0133a07": "斷智耶。尊者僧伽婆修答曰。有二斷智。一是",
    "T28n1546_018:0133a08": "慧果。二是智果。彼是慧果。評曰。不應作是",
    "T28n1546_018:0133a09": "說。所以者何。世尊說二智。一是斷智。二是",
    "T28n1546_018:0133a10": "知智。不說斷慧。復有說者。斷智是無漏知智",
    "T28n1546_018:0133a11": "功用果。所以者何。如須陀洹。以無漏道當得",
    "T28n1546_018:0133a12": "斯陀含果。第六無礙道。當通證三界見道所",
    "T28n1546_018:0133a13": "斷及欲界修道所斷六品結。斯陀含以無漏",
    "T28n1546_018:0133a14": "道。當得阿那含果。第九無礙道。當通證三界",
    "T28n1546_018:0133a15": "見道所斷及欲界修道所斷。阿那含當得阿",
    "T28n1546_018:0133a16": "羅漢果金剛喻定。當通證三界見道修道所",
    "T28n1546_018:0133a17": "斷斷。是金剛喻定功用果。以是事故。斷是無",
    "T28n1546_018:0133a18": "漏知智功用果。尊者佛陀羅測說曰。當言斷",
    "T28n1546_018:0133a19": "法。所以者何。此是諸聖道第一所應。第一畢",
    "T28n1546_018:0133a20": "竟。第一勝法故。尊者瞿沙說曰。此當言斷捨。",
    "T28n1546_018:0133a21": "所以者何。捨棄一切生死法。得此斷故。復次",
    "T28n1546_018:0133a22": "從智種中生故言斷智。如瞿曇姓中生名瞿",
    "T28n1546_018:0133a23": "曇。彼亦如是。復有說者。彼斷雖無所緣而住",
    "T28n1546_018:0133a24": "智相。如過去未來眼。雖不能見。而是見相。如",
    "T28n1546_018:0133a25": "過去未來受。雖無所覺。而是受相。乃至慧說",
    "T28n1546_018:0133a26": "亦如是。如是斷雖無所緣。而是智相。是故名",
    "T28n1546_018:0133a27": "斷智。問曰。如斷身見一結。亦名斷智。何以說",
    "T28n1546_018:0133a28": "一切結。盡名斷智耶。答曰。斷一身見。亦是",
    "T28n1546_018:0133a29": "斷智。此中說斷一切結盡斷智。不說漸漸斷",
    "T28n1546_018:0133b01": "智。",
    "T28n1546_018:0133b02": "[0133b02] 復次世尊或說智是知智。或說智是斷智。云",
    "T28n1546_018:0133b03": "何智是知智。如偈說。",
    "T28n1546_018:0133b04": " 此賢年少者  欲饒益世間",
    "T28n1546_018:0133b05": " 愛能生諸苦  能知是聰明",
    "T28n1546_018:0133b06": "[0133b06] 多求王此論根本。曾聞有王名曰多求。受性",
    "T28n1546_018:0133b07": "暴惡為人輕躁。多劫人民種種財貨。是時人",
    "T28n1546_018:0133b08": "民普共集議。退其王位。以其次弟立以為王。",
    "T28n1546_018:0133b09": "時多求王。至國邊邑。編草作屣。以自存活。",
    "T28n1546_018:0133b10": "是時弟王問諸臣言。我有大兄今何所在。諸",
    "T28n1546_018:0133b11": "臣答曰。聞在邊邑。編草作屣。以自存活。王",
    "T28n1546_018:0133b12": "聞此言。心生愁惱作是思惟。唯有一兄勤苦",
    "T28n1546_018:0133b13": "如此。我今何用在此王位。即遣使往追命使",
    "T28n1546_018:0133b14": "還封一村落。是時人民親附者眾。所得封邑不",
    "T28n1546_018:0133b15": "供食用。復更封與二村三村。乃至半國猶故",
    "T28n1546_018:0133b16": "不足。是時其兄以半國人力。興兵殺弟自立",
    "T28n1546_018:0133b17": "為王。爾時帝釋作是思惟。今此國王不識恩",
    "T28n1546_018:0133b18": "義。作如是惡。我當往誑而苦惱之。爾時帝釋",
    "T28n1546_018:0133b19": "自化其身。作婆羅門像。頂戴螺髻身著&#x9E81;衣。",
    "T28n1546_018:0133b20": "左執軍[土*遲]右把法杖。往詣王所以語告言。讚",
    "T28n1546_018:0133b21": "美於王在一面立。時王問言。大婆羅門從何所",
    "T28n1546_018:0133b22": "來。婆羅門言。我從大海外來。王復問言。大",
    "T28n1546_018:0133b23": "海之外有何奇事。婆羅門言。我見一國。人民",
    "T28n1546_018:0133b24": "熾盛。豐樂無極。王復問言。如我今日。多諸兵",
    "T28n1546_018:0133b25": "眾。若當討&#x7F78;。為可得不。婆羅門言。往必可",
    "T28n1546_018:0133b26": "得。王復問言。誰當為我導引在前婆羅門言。",
    "T28n1546_018:0133b27": "我當導引。王復問言。若可爾者。後更幾日當",
    "T28n1546_018:0133b28": "示我路。婆羅門言。&#x5374;後七日言已便去。時王",
    "T28n1546_018:0133b29": "日日下算計所期日。至七日旦處處推求先",
    "T28n1546_018:0133c01": "婆羅門而都不見。以不見故心生愁苦。坐於",
    "T28n1546_018:0133c02": "靜室。時釋迦菩薩。在彼王國內。婆羅門村中",
    "T28n1546_018:0133c03": "生有小因緣來詣王城。聞王愁苦無能止者。",
    "T28n1546_018:0133c04": "是時菩薩。語諸臣言。我能去王心中愁苦。是",
    "T28n1546_018:0133c05": "時諸臣。便將菩薩。詣其王所。爾時菩薩。為其",
    "T28n1546_018:0133c06": "國王。說眾義經偈。",
    "T28n1546_018:0133c07": " 追求五欲  若獲得時  以稱意故",
    "T28n1546_018:0133c08": " 必生歡喜",
    "T28n1546_018:0133c09": "[0133c09] 乃至盡說染欲品偈。是時菩薩誦此偈已。心",
    "T28n1546_018:0133c10": "生厭離得離欲愛。以離欲故。復說此偈。",
    "T28n1546_018:0133c11": " 能行說為正  不行何所說",
    "T28n1546_018:0133c12": " 若說不能行  不名為智者",
    "T28n1546_018:0133c13": "[0133c13] 菩薩說此一偈。半為帝釋。半為國王。若不能",
    "T28n1546_018:0133c14": "行不應許他。若許他者便應即行。而不行者。",
    "T28n1546_018:0133c15": "是不善事。汝亦應當籌量。彼人為能去不能",
    "T28n1546_018:0133c16": "去。復於何時曾見有人從大海外來。而信其",
    "T28n1546_018:0133c17": "言耶。是時國王。於菩薩所。心生歡喜。便說此",
    "T28n1546_018:0133c18": "偈。",
    "T28n1546_018:0133c19": " 此賢年少者  欲饒益世間",
    "T28n1546_018:0133c20": " 愛能生諸苦  能知是聰明",
    "T28n1546_018:0133c21": "[0133c21] 以此偈說智是知智。",
    "T28n1546_018:0133c22": "[0133c22] 云何說智是斷智。如說。佛告比丘。我今當說",
    "T28n1546_018:0133c23": "智所知法智成就智者。云何智所知法。答曰。",
    "T28n1546_018:0133c24": "五陰是也。問曰。如智知一切法。何以但說知",
    "T28n1546_018:0133c25": "五陰耶。答曰。若作是問者。如下章答。所以唯",
    "T28n1546_018:0133c26": "知苦。此中應盡說之。評曰。不應作是說。所以",
    "T28n1546_018:0133c27": "者何。此中說斷智。不說知智。知五陰不知一",
    "T28n1546_018:0133c28": "切法故。問曰。若然者應作此論。如五陰是二",
    "T28n1546_018:0133c29": "智所知。謂知智斷智。何以世尊。捨知智說斷",
    "T28n1546_018:0134a01": "智耶。答曰。或有說者。以因此五陰得斷知智",
    "T28n1546_018:0134a02": "故。下答知滅等。是中盡應說。云何為智。答曰。",
    "T28n1546_018:0134a03": "一切結盡。乃至廣說。問曰。如佛說一切盡是",
    "T28n1546_018:0134a04": "名斷界。此中何以說一切結盡是斷智耶。答",
    "T28n1546_018:0134a05": "曰。此是如來教化有餘略勝之言。復有說者。",
    "T28n1546_018:0134a06": "若說結盡。當知盡說一切有漏行斷。如上說。",
    "T28n1546_018:0134a07": "若過去者。一切盡滅耶。彼中答者。此盡應說。",
    "T28n1546_018:0134a08": "云何成就智者。答曰。漏盡阿羅漢是也。問曰。",
    "T28n1546_018:0134a09": "如學人處處有智。何以唯說阿羅漢是智人",
    "T28n1546_018:0134a10": "耶。答曰。或有說者。此是如來有餘之說。乃至",
    "T28n1546_018:0134a11": "廣說。復有說者。以勝故如上答。無學人勝學",
    "T28n1546_018:0134a12": "人。此中應廣說。復有說者。學人隨其所知。不",
    "T28n1546_018:0134a13": "悉捨有。無學人。隨其所知。悉能捨有。此中亦",
    "T28n1546_018:0134a14": "說。云何為說。答曰。一切結盡。誰盡一切結。",
    "T28n1546_018:0134a15": "唯是無學人。復有說者。此文應如是說。云何",
    "T28n1546_018:0134a16": "知智。答曰。若知見明覺現觀等。乃至廣說。亦",
    "T28n1546_018:0134a17": "如說賢年少等。乃至廣說。云何斷智。答曰。一",
    "T28n1546_018:0134a18": "切結盡。亦如說我今當說法智。乃至廣說。",
    "T28n1546_018:0134a19": "[0134a19] 若歸佛趣彼何歸趣。乃至廣說。問曰。何故",
    "T28n1546_018:0134a20": "作此論。答曰。為非歸處生歸處想故。欲顯真",
    "T28n1546_018:0134a21": "實歸趣處故。而作此論。如偈說。",
    "T28n1546_018:0134a22": " 多有歸趣  山川樹林  園觀塔廟",
    "T28n1546_018:0134a23": " 以畏他故  此歸非安  此歸非勝",
    "T28n1546_018:0134a24": " 其所歸趣  不能免苦  若歸趣佛",
    "T28n1546_018:0134a25": " 法及眾僧  於四聖諦  能以慧見",
    "T28n1546_018:0134a26": " 此趣是安  此趣是勝  此趣能免",
    "T28n1546_018:0134a27": " 一切眾苦",
    "T28n1546_018:0134a28": "[0134a28] 是故為非歸趣作歸趣想。欲現真實歸趣處",
    "T28n1546_018:0134a29": "故。而作此論。復有說者。為止眾生愚歸趣故。",
    "T28n1546_018:0134b01": "眾生或謂歸佛者謂歸趣如來父母所生之身",
    "T28n1546_018:0134b02": "頭足等分。為止如是意故。若歸趣佛者。當歸",
    "T28n1546_018:0134b03": "趣佛菩提。無學法者。若歸趣法者。謂歸善",
    "T28n1546_018:0134b04": "不善無記法及諸比丘所行。是應作是。不應",
    "T28n1546_018:0134b05": "作法。若歸趣法者。當歸趣愛盡涅槃法。若",
    "T28n1546_018:0134b06": "歸趣僧者。謂歸趣四性出家之人。欲令",
    "T28n1546_018:0134b07": "眾生於此法中得決定。若歸趣僧者。當歸趣",
    "T28n1546_018:0134b08": "學無學法。是故欲止眾生愚歸趣故。而作此",
    "T28n1546_018:0134b09": "論。◎",
    "T28n1546_018:0134b10": "[0134b10] ◎問曰。若歸趣佛。彼何歸趣。答曰。佛者實有",
    "T28n1546_018:0134b11": "此法。以有此法故。施設作如是語如是名如",
    "T28n1546_018:0134b12": "是想名為佛。乃至廣說。問曰。何故作如是說。",
    "T28n1546_018:0134b13": "佛者實有此法。以有此法故。施設作如是語",
    "T28n1546_018:0134b14": "如是名如是想。名為佛耶。答曰。或有說者。佛",
    "T28n1546_018:0134b15": "不但有名施設作如是語如是名如是想名",
    "T28n1546_018:0134b16": "為佛。而無其實。為止如是意故。而作是說。佛",
    "T28n1546_018:0134b17": "者實有此法。乃至廣說。若歸趣者。歸趣如是",
    "T28n1546_018:0134b18": "無學佛菩提法。問曰。若無學菩提法。是真實",
    "T28n1546_018:0134b19": "佛者。此經云何通。如須達居士所問。云何名",
    "T28n1546_018:0134b20": "佛。彼答言。佛者有釋種子。以信出家。剃除鬚",
    "T28n1546_018:0134b21": "髮。身著染衣是名為佛。答曰。此是說佛所依。",
    "T28n1546_018:0134b22": "若說所依。當知亦說依者。問曰。若無學菩提",
    "T28n1546_018:0134b23": "法。是真佛者。何故惡心出血。而得逆罪耶。答",
    "T28n1546_018:0134b24": "曰。或有說者。以心憎惡無學菩提法故。是以",
    "T28n1546_018:0134b25": "惡心出血。而得逆罪。復有說者。壞無學菩提",
    "T28n1546_018:0134b26": "所依故。若壞所依。則壞依者。是故得逆罪。若",
    "T28n1546_018:0134b27": "歸趣法。彼何歸趣。答曰。若歸趣法則歸趣愛",
    "T28n1546_018:0134b28": "盡離涅槃。若歸趣僧。彼何歸趣。答曰。僧者實",
    "T28n1546_018:0134b29": "有此法。乃至廣說。是名為僧。",
    "T28n1546_018:0134c01": "[0134c01] 問曰。云何為歸。云何為趣。歸趣是何義耶。答",
    "T28n1546_018:0134c02": "曰。歸者。是滅諦道諦少分。趣者。是口語。復",
    "T28n1546_018:0134c03": "有說。趣者。能起口語心是也。復有說者。信",
    "T28n1546_018:0134c04": "可此法。是名為趣。評曰。如是說者好。能起口",
    "T28n1546_018:0134c05": "語心及共有法五陰體是趣。云何是歸趣義。",
    "T28n1546_018:0134c06": "答曰。救護義是歸趣義。問曰。若救護義是歸",
    "T28n1546_018:0134c07": "趣義者。提婆達多。亦歸趣佛法僧而墮惡道。",
    "T28n1546_018:0134c08": "不為救護耶。答曰。若歸趣者。不破戒行。不",
    "T28n1546_018:0134c09": "越分界。能作救護。若歸趣者破於戒行。越",
    "T28n1546_018:0134c10": "於分界。不為救護。如人畏於怨家歸趣於王",
    "T28n1546_018:0134c11": "求其救護。王語彼人。若在我國。不越分界。",
    "T28n1546_018:0134c12": "我能為汝而作救護。若越我分界。我則不能",
    "T28n1546_018:0134c13": "為汝救護。如是眾生。畏惡道故。歸趣於佛。佛",
    "T28n1546_018:0134c14": "作是言。若歸趣我。不應破於戒行越於分界。",
    "T28n1546_018:0134c15": "若破戒行。越於分界。我則不能為汝救護。",
    "T28n1546_018:0134c16": "是故救護義。是歸趣義。復有說者。隨爾所歸",
    "T28n1546_018:0134c17": "趣。則有爾所救護。以歸趣因緣故。得出惡",
    "T28n1546_018:0134c18": "道。",
    "T28n1546_018:0134c19": "[0134c19] 問曰。若歸趣佛者。為歸趣一佛。為歸趣恒河",
    "T28n1546_018:0134c20": "沙等諸佛。若歸趣一佛者。云何不是分歸趣",
    "T28n1546_018:0134c21": "耶。若歸趣恒河沙等諸佛者。何以但言歸趣",
    "T28n1546_018:0134c22": "一佛耶。此經復云何通。如說。我為毘婆尸弟",
    "T28n1546_018:0134c23": "子。我為尸棄弟子。或有乃至我為釋迦牟尼",
    "T28n1546_018:0134c24": "佛弟子。評曰。應作是說。歸趣恒河沙等諸佛。",
    "T28n1546_018:0134c25": "問曰。若然者。何以言歸趣一佛耶。答曰。此文",
    "T28n1546_018:0134c26": "應如是說。我歸趣諸佛。而不說者。若歸趣一",
    "T28n1546_018:0134c27": "佛。當知亦歸趣諸佛。言我為一佛弟子者。隨",
    "T28n1546_018:0134c28": "其見真諦處。言我是彼佛弟子。",
    "T28n1546_018:0134c29": "[0134c29] 問曰。若歸趣法者。為歸趣自身諸陰滅。為歸",
    "T28n1546_018:0135a01": "趣他身諸陰滅。為歸趣自他身諸陰滅耶。若",
    "T28n1546_018:0135a02": "歸趣自身諸陰滅者。云何不是分歸趣耶。若",
    "T28n1546_018:0135a03": "歸趣餘者。云何救護義是歸趣義。答曰。若",
    "T28n1546_018:0135a04": "歸趣者。歸趣自身他身。問曰。若然者。云何救",
    "T28n1546_018:0135a05": "護義是歸趣義耶。答曰。雖於我無救護。而性",
    "T28n1546_018:0135a06": "是救護。是故救護義是歸趣義。問曰。若歸趣",
    "T28n1546_018:0135a07": "僧者。為歸趣一佛僧。為歸趣諸佛僧。若歸趣",
    "T28n1546_018:0135a08": "一佛僧者。云何不是分歸趣耶。若歸趣諸佛",
    "T28n1546_018:0135a09": "僧者。何以言歸趣一佛僧耶。此經復云何通。",
    "T28n1546_018:0135a10": "如說。佛告賈客。汝當歸趣未來世僧。評曰。應",
    "T28n1546_018:0135a11": "作是說。歸趣諸佛僧。問曰。若然者。何以言歸",
    "T28n1546_018:0135a12": "趣一佛僧耶。答曰。此文應作是說。歸趣諸佛",
    "T28n1546_018:0135a13": "僧。而不說者。若歸趣一佛僧。則為歸趣諸佛",
    "T28n1546_018:0135a14": "僧。此經云何通者。以現前無僧寶故。復有說",
    "T28n1546_018:0135a15": "者。以僧寶難得故。所以者何。有佛出世而無",
    "T28n1546_018:0135a16": "僧寶。",
    "T28n1546_018:0135a17": "[0135a17] 問曰。何處有此歸趣耶。答曰。若與戒俱者。",
    "T28n1546_018:0135a18": "唯人中有。若不與戒俱。餘趣悉有。問曰。有",
    "T28n1546_018:0135a19": "受戒而不受歸趣者。是人為得戒不。答曰。或",
    "T28n1546_018:0135a20": "有說者。不得。所以者何。若欲受戒。應先受歸",
    "T28n1546_018:0135a21": "趣故。復有說者。若以自大慢心。而不歸趣者。",
    "T28n1546_018:0135a22": "是人不得戒。若人不知。為先受戒。為先受",
    "T28n1546_018:0135a23": "歸趣。若不受歸趣而受戒。是人得戒。而與",
    "T28n1546_018:0135a24": "戒者得罪。",
    "T28n1546_018:0135a25": "[0135a25] 問曰。若不求歸趣。為得歸趣不耶。答曰。不",
    "T28n1546_018:0135a26": "得。問曰。若不得者。或有在母腹中初生小者。",
    "T28n1546_018:0135a27": "而亦受歸趣。此云何通。答曰。此為隨順戒故。",
    "T28n1546_018:0135a28": "此人本前生時。能施他人受戒具。若在腹中。",
    "T28n1546_018:0135a29": "若初生小時。父母為其受歸趣。後若長大作",
    "T28n1546_018:0135b01": "非法事時。人便呵言。汝在母腹中及初生小",
    "T28n1546_018:0135b02": "時。已受歸趣。今者何為作非法事。其人聞已。",
    "T28n1546_018:0135b03": "即遠惡修善。是故為隨順戒。為受歸趣。而實",
    "T28n1546_018:0135b04": "不得。復有說者。欲令信佛諸天為擁護故。問",
    "T28n1546_018:0135b05": "曰。若他人為求受歸趣者。是人為得不耶。答",
    "T28n1546_018:0135b06": "曰。不得。問曰。若不得者。佛涅槃時。阿難白",
    "T28n1546_018:0135b07": "佛。拘尸城諸某甲人等。歸趣世尊。亦歸法僧。",
    "T28n1546_018:0135b08": "此言云何通。答曰。或有說者。佛威神力故。般",
    "T28n1546_018:0135b09": "涅槃時。令拘尸城諸力人等他人為求而得",
    "T28n1546_018:0135b10": "於戒。復有說者。尊者阿難入拘尸城。為多力",
    "T28n1546_018:0135b11": "人授歸趣戒。而還白佛。世尊復有如是最後",
    "T28n1546_018:0135b12": "弟子眾。復有說者。得如迦尸女羅噁不能",
    "T28n1546_018:0135b13": "言者是也。如說。若歸趣佛。不墮惡道。問曰。",
    "T28n1546_018:0135b14": "諸歸趣佛。盡不墮惡道耶。答曰。此為得不",
    "T28n1546_018:0135b15": "壞信者。作如是說。復有說者。為深心歸趣者。",
    "T28n1546_018:0135b16": "作如是說。",
    "T28n1546_018:0135b17": "[0135b17] 問曰。如法寶勝佛。何以歸趣時。先歸趣佛。後",
    "T28n1546_018:0135b18": "歸趣法耶。答曰。或有說者。佛於教法中尊故。",
    "T28n1546_018:0135b19": "是以先歸趣佛。復有說者。猶如病人。先依附",
    "T28n1546_018:0135b20": "醫。然後服藥。佛如明醫。法如良藥。僧如授藥",
    "T28n1546_018:0135b21": "人。◎"
}