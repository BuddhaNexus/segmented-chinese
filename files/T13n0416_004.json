{
    "T13n0416_004:0886a16": "大乘大集經賢護分卷第四",
    "T13n0416_004:0886a18": "隋天竺三藏闍那崛多譯",
    "T13n0416_004:0886a19": "稱讚功德品第八",
    "T13n0416_004:0886a20": "[0886a20] 爾時，賢護菩薩及寶得離車子、善商主長",
    "T13n0416_004:0886a21": "者伽訶岌多居士子那羅達多摩納、水天長",
    "T13n0416_004:0886a22": "者與五百徒眾等，聞佛所說皆大歡喜，即以",
    "T13n0416_004:0886a23": "五百上服奉覆世尊，復以多種供具供養世",
    "T13n0416_004:0886a24": "尊，心樂法故各以己身奉承如來。[0886a24] 爾時，世尊",
    "T13n0416_004:0886a25": "告阿難言：「是賢護菩薩當於彼等五百徒眾",
    "T13n0416_004:0886a26": "而作義師，說諸法要，教化慰喻，令彼歡喜。以",
    "T13n0416_004:0886a27": "歡喜故，彼輩即得隨順之心、真實之心、清淨之",
    "T13n0416_004:0886a28": "心、離欲之心，除諸煩惱，無復蓋纏。」[0886a28] 時五百人",
    "T13n0416_004:0886a29": "一心合掌，恭敬頂禮，退住一面。[0886a29] 爾時，賢護即",
    "T13n0416_004:0886b01": "白佛言：「世尊！菩薩摩訶薩具足幾法而能得",
    "T13n0416_004:0886b02": "此念佛三昧也？」",
    "T13n0416_004:0886b03": "[0886b03] 爾時，世尊告賢護言：「賢護！若菩薩摩訶薩具",
    "T13n0416_004:0886b04": "足四法，得是三昧。何等為四？一者、不著一切",
    "T13n0416_004:0886b05": "外道語言，二者、不樂一切諸愛欲事，三者、常",
    "T13n0416_004:0886b06": "不遠離頭陀功德，四者、常厭三界諸有生處。",
    "T13n0416_004:0886b07": "賢護！是為菩薩摩訶薩具足四法得此三昧。",
    "T13n0416_004:0886b08": "[0886b08] 「復次，賢護！若有善男子、善女人讀誦、受持是",
    "T13n0416_004:0886b09": "三昧典、或時復能為他解說，現前即獲五種",
    "T13n0416_004:0886b10": "功德。何等為五？一者、一切眾毒不能損害，二",
    "T13n0416_004:0886b11": "者、一切兵仗不能破傷，三者、一切諸水不能",
    "T13n0416_004:0886b12": "漂沒，四者、一切猛火不能焚燒，五者、惡王、縣",
    "T13n0416_004:0886b13": "官不能得便。所以者何？由是三昧慈心力故。",
    "T13n0416_004:0886b14": "[0886b14] 「賢護！若彼善男子、善女人一心勤求是三昧",
    "T13n0416_004:0886b15": "時、讀誦受持是三昧時、思惟修習是三昧時、",
    "T13n0416_004:0886b16": "為他解釋是三昧時，若有眾毒、及以兵仗、一",
    "T13n0416_004:0886b17": "切水、火、惡王、縣官能傷害者，無有是處。[0886b17] 「復次，",
    "T13n0416_004:0886b18": "賢護！假使世間壞劫之火，世界炎赫、天地洞",
    "T13n0416_004:0886b19": "然，若彼受持此三昧典諸善男子及善女人，",
    "T13n0416_004:0886b20": "設令墮落大劫火中，三昧威神，彼火即滅。賢",
    "T13n0416_004:0886b21": "護！又如甖水能滅小火；如是，賢護！假使持經",
    "T13n0416_004:0886b22": "諸善男子及善女人落彼火中，三昧力故，大",
    "T13n0416_004:0886b23": "火隨滅，若不滅者無有是處。[0886b23] 「復次，賢護！若彼",
    "T13n0416_004:0886b24": "善男子、善女人受持經時，若被惡王、若惡官、",
    "T13n0416_004:0886b25": "若劫賊、若師子、若虎、狼、若蛇毒，若能作障礙",
    "T13n0416_004:0886b26": "者，無有是處。又，設彼等行是經時，若被夜叉、",
    "T13n0416_004:0886b27": "若羅剎、若餓鬼、若鳩槃茶、若毘舍闍，乃至一",
    "T13n0416_004:0886b28": "切非人能為障礙，亦無有是處。又，若彼男子、",
    "T13n0416_004:0886b29": "女人讀誦經時、正思惟時、為他說時、入三昧",
    "T13n0416_004:0886c01": "時、行梵行時，若失衣、若失&#x9262;，乃至有諸障礙",
    "T13n0416_004:0886c02": "事者，無有是處——唯除宿殃不可轉者。[0886c02] 「復次，賢",
    "T13n0416_004:0886c03": "護！若彼受持三昧經典諸善男子、善女人輩，",
    "T13n0416_004:0886c04": "若患眼、若患耳、若患鼻、若患舌、若患身、若患心，",
    "T13n0416_004:0886c05": "復有諸餘種種患難，乃至命難、梵行難者，亦",
    "T13n0416_004:0886c06": "無是處。[0886c06] 「復次，賢護！若彼男子、女人於此經中",
    "T13n0416_004:0886c07": "得如是聞、得如是見、得如是知、如是具足已，",
    "T13n0416_004:0886c08": "若不值佛、若謗正法、破和合僧、背佛菩提",
    "T13n0416_004:0886c09": "者，亦無是處。賢護當知，即彼持經男子、女人，",
    "T13n0416_004:0886c10": "如上諸事莫能為礙——唯除宿殃不能轉耳。",
    "T13n0416_004:0886c11": "[0886c11] 「復次，賢護！彼善男子、善女人持是經者，常為",
    "T13n0416_004:0886c12": "一切諸天稱讚、亦為一切諸龍稱讚、又為一",
    "T13n0416_004:0886c13": "切夜叉稱讚、又為一切乾闥婆等之所稱讚、",
    "T13n0416_004:0886c14": "又為一切阿脩羅等之所稱讚、又為一切迦",
    "T13n0416_004:0886c15": "樓羅等之所稱讚、又為一切緊那羅等之所",
    "T13n0416_004:0886c16": "稱讚、又為一切摩&#x777A;羅伽之所稱讚、又為一",
    "T13n0416_004:0886c17": "切人非人等之所稱讚、又為一切四大天王",
    "T13n0416_004:0886c18": "之所稱讚、又為一切帝利天王之所稱讚、又",
    "T13n0416_004:0886c19": "為一切大梵天王之所稱讚；如是，乃至常為",
    "T13n0416_004:0886c20": "一切諸佛、世尊之所稱讚也。[0886c20] 「復次，賢護！又，彼",
    "T13n0416_004:0886c21": "諸善男子、善女人持是經者，常為一切諸天",
    "T13n0416_004:0886c22": "愛敬；如是，乃至常為一切諸龍、夜叉、乾闥婆、",
    "T13n0416_004:0886c23": "阿修羅、迦樓羅、緊那羅、摩&#x777A;羅伽、人非人等之",
    "T13n0416_004:0886c24": "所愛敬；又為一切四天大王之所愛敬；如是，",
    "T13n0416_004:0886c25": "常為一切帝利天王乃至一切大梵天王之",
    "T13n0416_004:0886c26": "所愛敬；如是，常為一切諸菩薩輩乃至一切",
    "T13n0416_004:0886c27": "諸、佛世尊之所愛念也。[0886c27] 「復次，賢護！又，彼諸善",
    "T13n0416_004:0886c28": "男子及善女人以經力故，常為一切諸天守",
    "T13n0416_004:0886c29": "護；如是，常為一切諸龍、夜叉、乾闥婆、阿修羅、",
    "T13n0416_004:0887a01": "迦樓羅、緊那羅、摩&#x777A;羅伽及人非人之所守",
    "T13n0416_004:0887a02": "護；又為一切四天大王，如是，帝利天王乃至",
    "T13n0416_004:0887a03": "大梵天王之所守護；如是，當為一切諸菩薩",
    "T13n0416_004:0887a04": "輩乃至一切諸佛、世尊悉皆覆護十方世界",
    "T13n0416_004:0887a05": "無量阿僧祇世界中現持法者。[0887a05] 「復次，賢護！又，",
    "T13n0416_004:0887a06": "彼諸善男子、善女人以經威力故，一切諸天",
    "T13n0416_004:0887a07": "皆欲見之；如是，一切諸龍、夜叉、乾闥婆、阿修",
    "T13n0416_004:0887a08": "羅、迦樓羅、緊那羅、摩&#x777A;羅伽及人非人等皆思",
    "T13n0416_004:0887a09": "欲見；又彼一切四天大王，如是，一切忉利天",
    "T13n0416_004:0887a10": "王乃至一切大梵天王皆思欲見；如是，一切",
    "T13n0416_004:0887a11": "諸菩薩輩乃至一切諸佛、世尊各欲見之。[0887a11] 「復",
    "T13n0416_004:0887a12": "次，賢護！又，彼諸善男子、善女人以經威故，一",
    "T13n0416_004:0887a13": "切諸天常至其所親見其形，令彼觀&#x89A9;；如是，",
    "T13n0416_004:0887a14": "一切諸龍、夜叉、乾闥婆、阿修羅、迦樓羅、緊那羅、",
    "T13n0416_004:0887a15": "摩&#x777A;羅伽、人非人等皆見其形，隨宜利益；又",
    "T13n0416_004:0887a16": "彼一切四天大王、帝利天王乃至一切大梵",
    "T13n0416_004:0887a17": "天王等皆親臨視；如是，一切諸菩薩輩乃至",
    "T13n0416_004:0887a18": "一切諸佛、世尊——非但晝日、或於夢中——為現形",
    "T13n0416_004:0887a19": "像、自稱名號、摩頂慰安、稱揚勸發也。[0887a19] 「復次，賢",
    "T13n0416_004:0887a20": "護！又，彼諸善男子、善女人雖未曾聞諸餘經",
    "T13n0416_004:0887a21": "典，以是三昧威神力故，自然有人來至其所",
    "T13n0416_004:0887a22": "乃至夢中為其宣說，令彼得聞、憶持不失也。",
    "T13n0416_004:0887a23": "[0887a23] 「復次，賢護！我若說彼諸善男子及善女人暫",
    "T13n0416_004:0887a24": "持三昧微妙經典所得功德，設經劫數終不",
    "T13n0416_004:0887a25": "能盡，我之智辯雖復無窮亦不能說，何況彼",
    "T13n0416_004:0887a26": "輩聞此三昧依教修行、如法而住也？」[0887a26] 爾時，世",
    "T13n0416_004:0887a27": "尊為重明此義而說偈曰：",
    "T13n0416_004:0887a28": "「若人有能解釋斯，  諸佛大寂勝三昧，",
    "T13n0416_004:0887a29": " 假令我今說功德，  猶彼恒河取一沙。",
    "T13n0416_004:0887b01": " 若能為他說三昧，  水不能溺、火不燒，",
    "T13n0416_004:0887b02": " 刀杖、毒害所不傷，  王賊、惡官不得便；",
    "T13n0416_004:0887b03": " 若能讀誦三昧經，  不畏一切恐怖事，",
    "T13n0416_004:0887b04": " 如彼大蛇、諸大毒，  此等經力能滅除。",
    "T13n0416_004:0887b05": " 若有受持是經典，  不畏一切諸惡人、",
    "T13n0416_004:0887b06": " 夜叉、羅剎及諸龍，  彼徒終無得其便；",
    "T13n0416_004:0887b07": " 若常守護供養者，  便在蘭若為朋類，",
    "T13n0416_004:0887b08": " 師子、虎、狼、諸獸等、  犀牛、豺豹及野干。",
    "T13n0416_004:0887b09": " 若能護持此三昧，  彼有威力不可當，",
    "T13n0416_004:0887b10": " 遠離一切惡心人、  及諸夜叉噉精氣。",
    "T13n0416_004:0887b11": " 若能解說此三昧，  彼無諸病及障災，",
    "T13n0416_004:0887b12": " 所生報眼終不衰，  言詞清妙有大辯。",
    "T13n0416_004:0887b13": " 若人證知深寂禪，  身體雄健無眾病，",
    "T13n0416_004:0887b14": " 一生永絕諸惡色，  後終不畏地獄道。",
    "T13n0416_004:0887b15": " 若有能讀三昧典，  諸天守護及龍、神，",
    "T13n0416_004:0887b16": " 夜叉、羅剎與怨仇，  彼雖惡臨不驚懼。",
    "T13n0416_004:0887b17": " 若能為他說斯經，  人、龍、夜叉皆歡喜，",
    "T13n0416_004:0887b18": " 諸天晝夜常歌歎，  一切世尊愛若子。",
    "T13n0416_004:0887b19": " 若人為他常轉讀，  一切法中無有疑，",
    "T13n0416_004:0887b20": " 彼諸容色無等倫，  豈於菩提有退減？",
    "T13n0416_004:0887b21": " 若能轉教諸眾生，  遭值惡王、民人亂，",
    "T13n0416_004:0887b22": " 時年亢旱穀價貴，  終無受弊及飢荒。",
    "T13n0416_004:0887b23": " 若人解說此三昧，  所有功德不思議，",
    "T13n0416_004:0887b24": " 假雖魔嬈諸眾生，  不能動斯一毛髮。",
    "T13n0416_004:0887b25": " 我前說彼持經人，  眾患、恐怖及煩惱，",
    "T13n0416_004:0887b26": " 彼終不能加損害，  唯除往業先定殃。",
    "T13n0416_004:0887b27": " 若有護持於此經，  是則於吾為長子，",
    "T13n0416_004:0887b28": " 我已稱讚於彼等，  當來之世亦復然。",
    "T13n0416_004:0887b29": " 若能護持如斯法，  自應恒發歡喜心，",
    "T13n0416_004:0887c01": " 咸共宣通勿放捨，  我今為汝如是說。」",
    "T13n0416_004:0887c02": "大集經賢護分饒益品第九",
    "T13n0416_004:0887c03": "[0887c03] 爾時，世尊復告賢護菩薩言：「賢護！我念往昔",
    "T13n0416_004:0887c04": "過於無量阿僧祇劫時，有一佛號無畏王如",
    "T13n0416_004:0887c05": "來、應供、等正覺、明行足、善逝、世間解、無上士、調",
    "T13n0416_004:0887c06": "御丈夫、天人師、佛、世尊，出興於世。當爾之時，",
    "T13n0416_004:0887c07": "有長者子名須達多，與二萬人俱詣彼佛無",
    "T13n0416_004:0887c08": "畏王所。到已，頂禮彼世尊足；敬禮畢已，退坐",
    "T13n0416_004:0887c09": "一面。時須達多即便請彼無畏王如來廣宣",
    "T13n0416_004:0887c10": "如是三昧深義。[0887c10] 「賢護！爾時彼無畏王如來、應",
    "T13n0416_004:0887c11": "供、等正覺知長者子有深信心、樂欲聽聞如",
    "T13n0416_004:0887c12": "是三昧，應時隨順而為敷演。賢護！時須達多",
    "T13n0416_004:0887c13": "於彼佛所聞三昧已，讀誦、受持、思惟其義、即",
    "T13n0416_004:0887c14": "如說行。既修行已，還即於彼無畏王如來法",
    "T13n0416_004:0887c15": "中捨家出家，剃除鬚髮，服袈裟衣。經八萬歲",
    "T13n0416_004:0887c16": "思惟、住持如是三昧，又復在彼無畏王如來",
    "T13n0416_004:0887c17": "所聞一切法皆悉受持。是後復經諸如來所",
    "T13n0416_004:0887c18": "聞說斯法亦皆能持，於諸佛所種諸善根、能",
    "T13n0416_004:0887c19": "廣成就不思議已，然後捨命即得上生三十",
    "T13n0416_004:0887c20": "三天同受果報。[0887c20] 「即彼劫中還復值遇第二如",
    "T13n0416_004:0887c21": "來——而彼如來從剎利生出家成道——名曰電德",
    "T13n0416_004:0887c22": "如來、應供、等正覺，而復於彼電德如來法中",
    "T13n0416_004:0887c23": "出家修行，經八萬四千歲還復思惟如是三",
    "T13n0416_004:0887c24": "昧。而更值遇第三如來——彼第三佛於婆羅門",
    "T13n0416_004:0887c25": "家生已亦出家成道——號曰光王如來、應供、等",
    "T13n0416_004:0887c26": "正覺，復於彼如來所出家修行，亦於八萬四",
    "T13n0416_004:0887c27": "千歲中常得思惟如是三昧。賢護！時彼長者",
    "T13n0416_004:0887c28": "子須達多自是之後，過百餘劫即得成就阿",
    "T13n0416_004:0887c29": "耨多羅三藐三菩提。[0887c29] 「賢護！汝應當知，爾時彼",
    "T13n0416_004:0888a01": "長者子須達多者豈異人乎？即彼過去然燈",
    "T13n0416_004:0888a02": "如來、應供、等正覺是也。賢護！是故當知，彼長",
    "T13n0416_004:0888a03": "者子須達多者，以有如是愛樂法故、復有如",
    "T13n0416_004:0888a04": "是求法行故，能速成就阿耨多羅三藐三菩",
    "T13n0416_004:0888a05": "提也。[0888a05] 「復次，賢護！汝今當觀是三昧王為諸菩",
    "T13n0416_004:0888a06": "薩及眾生輩而作幾許大弘益事，所謂當得",
    "T13n0416_004:0888a07": "一切諸佛智地故、復能攝受一切諸佛多聞",
    "T13n0416_004:0888a08": "海故。賢護！是故，汝等當應勤求如是三昧，常",
    "T13n0416_004:0888a09": "樂聽聞、讀誦、受持、思惟、修行；既聞受已，當復",
    "T13n0416_004:0888a10": "為他讀誦、受持、解釋義理、令他勤求、咸得聞",
    "T13n0416_004:0888a11": "受、正念思惟、如說修行。所以者何？賢護！若能",
    "T13n0416_004:0888a12": "勤求、讀誦、受持、正念修行、廣宣流布是三昧",
    "T13n0416_004:0888a13": "者，不久當得證諸佛智、諸如來智、大自在智、",
    "T13n0416_004:0888a14": "不思議智、不可稱智、無等等智、一切智智，乃",
    "T13n0416_004:0888a15": "至得彼不共他智故。[0888a15] 「賢護！若復有人能善宣",
    "T13n0416_004:0888a16": "說，彼應正言：『今此三昧即是一切諸菩薩眼、",
    "T13n0416_004:0888a17": "諸菩薩父、諸菩薩母，能與一切諸菩薩輩",
    "T13n0416_004:0888a18": "諸佛智者。』賢護！如是說者，是為善說時善說",
    "T13n0416_004:0888a19": "是三昧也。[0888a19] 「賢護！若復有諸男子、女人能善說",
    "T13n0416_004:0888a20": "時，彼當正言：『是三昧者，即是佛性、即是法性、",
    "T13n0416_004:0888a21": "即是僧性、即是佛地、是多聞海、是無盡藏頭",
    "T13n0416_004:0888a22": "陀、是無盡藏頭陀功德、是無盡藏諸佛功德、",
    "T13n0416_004:0888a23": "是無盡藏能生深忍、是能生大慈、能生大悲、",
    "T13n0416_004:0888a24": "能生菩提也。』賢護！是為彼能善說時說是三",
    "T13n0416_004:0888a25": "昧也。[0888a25] 「賢護！若復有人能善宣說是三昧時，",
    "T13n0416_004:0888a26": "彼應正言：『是三昧王能破一切諸法黑闇、能",
    "T13n0416_004:0888a27": "作一切大法光明。』賢護！是為彼能善說三",
    "T13n0416_004:0888a28": "昧也。[0888a28] 「賢護！汝宜觀此菩薩念佛現前三昧為",
    "T13n0416_004:0888a29": "諸眾生作大利益，乃至一切諸菩薩輩住",
    "T13n0416_004:0888b01": "於此土，遍見十方一切世界諸佛、世尊，到諸",
    "T13n0416_004:0888b02": "佛所恭敬禮拜、聽聞正法、供養眾僧，亦不貪",
    "T13n0416_004:0888b03": "著。賢護！以是義故，諸菩薩等若欲成就三昧",
    "T13n0416_004:0888b04": "王者，常當專心精勤觀察彼四念處。[0888b04] 「賢護！云",
    "T13n0416_004:0888b05": "何菩薩觀四念處？賢護！菩薩摩訶薩常當專",
    "T13n0416_004:0888b06": "心觀察身行，畢竟不見一切諸身；常當專心",
    "T13n0416_004:0888b07": "觀察受行，而亦不見一切諸受；常當一心觀",
    "T13n0416_004:0888b08": "察心行，而亦不見一切諸心；常當一心觀察",
    "T13n0416_004:0888b09": "法行，而亦不見一切諸法。賢護！如是等事誰",
    "T13n0416_004:0888b10": "能信者？唯彼漏盡阿羅漢及以阿毘跋致諸",
    "T13n0416_004:0888b11": "菩薩等。[0888b11] 「賢護！是中一切愚惑凡夫於彼念佛",
    "T13n0416_004:0888b12": "現前三昧，常當思惟諸佛、世尊，不得生著；又",
    "T13n0416_004:0888b13": "亦思惟諸佛、世尊說如斯法，而亦不著；又亦",
    "T13n0416_004:0888b14": "思惟：『我聽聞法，一切所為皆不得著。』何以故？",
    "T13n0416_004:0888b15": "賢護？諸法皆空，本來無生故。賢護！諸法不可",
    "T13n0416_004:0888b16": "念，無念處故。賢護！諸法遠離，絕心想故。賢",
    "T13n0416_004:0888b17": "護！諸法不可執持，真如無得故。賢護！諸法無",
    "T13n0416_004:0888b18": "染，如虛空故。賢護！諸法清淨，遠離眾生故。",
    "T13n0416_004:0888b19": "賢護！諸法無濁，因緣滅故。賢護！諸法無為，",
    "T13n0416_004:0888b20": "福伽羅不可得故。賢護！諸法即涅槃相，本",
    "T13n0416_004:0888b21": "性清淨故。賢護！諸法無所有，一切物不可得",
    "T13n0416_004:0888b22": "故。[0888b22] 「賢護！是故，諸菩薩等若欲思惟此三昧者，",
    "T13n0416_004:0888b23": "不可異相而能得入，無得相故；得見諸佛、正",
    "T13n0416_004:0888b24": "念諸佛，和合相應；亦得思惟助菩提分，念",
    "T13n0416_004:0888b25": "聞正法；思量分別選擇菩提分，而不見自身",
    "T13n0416_004:0888b26": "亦不證諸法。所以者何？賢護！是中不可以色",
    "T13n0416_004:0888b27": "相故而得見佛、不可以聲相故而得聞法、不",
    "T13n0416_004:0888b28": "可以希望心成就檀波羅蜜、不可以樂著諸",
    "T13n0416_004:0888b29": "有具足尸波羅蜜、不可以慳&#x608B;祕法而得涅",
    "T13n0416_004:0888c01": "槃、不可以深著福伽羅想而獲多聞、不可以",
    "T13n0416_004:0888c02": "攀緣諸行而能遠離諸事、不可以樂著住處",
    "T13n0416_004:0888c03": "而得證果、不可以隨順貪愛誡諸過非、不可",
    "T13n0416_004:0888c04": "以常樂&#x9B2A;諍成就諸忍、不可以常行惡業而",
    "T13n0416_004:0888c05": "得善果、不可以聲聞乘人而證菩薩念佛三",
    "T13n0416_004:0888c06": "昧，亦不可得諸菩薩忍、亦不可以嫉&#x59AC;取著",
    "T13n0416_004:0888c07": "而得空三昧、亦不可以行愛欲而入奢摩他、",
    "T13n0416_004:0888c08": "亦不可以懈怠懶惰證諸聖道，乃至不可以",
    "T13n0416_004:0888c09": "不捨異念諸物而能成就思惟也。[0888c09] 「賢護！是故，",
    "T13n0416_004:0888c10": "我今以此三昧付囑世間諸天王輩受持守",
    "T13n0416_004:0888c11": "護，亦付於汝當來宣布，勿令斷絕。」[0888c11] 於是，世尊",
    "T13n0416_004:0888c12": "說斯法時，有八那由他欲色界諸天子皆發",
    "T13n0416_004:0888c13": "阿耨多羅三藐三菩提心、復有無量百千人",
    "T13n0416_004:0888c14": "亦發阿耨多羅三藐三菩提心。[0888c14] 「然而斯輩皆",
    "T13n0416_004:0888c15": "於未來過恒沙劫盡得成就阿耨多羅三藐",
    "T13n0416_004:0888c16": "三菩提，皆同一號，名正解脫如來、應供、等正",
    "T13n0416_004:0888c17": "覺，住世教化、壽命亦等。[0888c17] 「賢護！以斯初發菩提",
    "T13n0416_004:0888c18": "心故，尚得如是無量功德具足成就阿耨多",
    "T13n0416_004:0888c19": "羅三藐三菩提，況復我昔行菩提時供養我",
    "T13n0416_004:0888c20": "者，彼寧不速成就阿耨多羅三藐三菩提也？",
    "T13n0416_004:0888c21": "[0888c21] 「賢護！復有無量無邊眾生聞說此法得淨智",
    "T13n0416_004:0888c22": "眼、復有八百諸比丘等於諸漏中心得解脫。」",
    "T13n0416_004:0888c23": "[0888c23] 爾時，世尊為重明此義而說偈言：",
    "T13n0416_004:0888c24": "「誰當受持此三昧？  彼於福聚不可量，",
    "T13n0416_004:0888c25": " 斯等戒行無塵垢，  本心清淨猶如鏡。",
    "T13n0416_004:0888c26": " 誰當受持是三昧？  多聞深廣無邊崖，",
    "T13n0416_004:0888c27": " 智慧自然無缺減，  功德盛滿若明月。",
    "T13n0416_004:0888c28": " 誰當受持是三昧？  得&#x89A9;諸佛不思議，",
    "T13n0416_004:0888c29": " 智慧觀察希有法，  不思議人皆守護。",
    "T13n0416_004:0889a01": " 誰當受持此三昧？  曾見無量諸世尊，",
    "T13n0416_004:0889a02": " 彼佛說法難稱量，  皆當奉承修供養。",
    "T13n0416_004:0889a03": " 誰能受持此三昧？  彼為世間作燈光，",
    "T13n0416_004:0889a04": " 大悲如斯拔眾生，  所有世尊悉供養。",
    "T13n0416_004:0889a05": " 誰能受持此三昧？  未來無數諸聖尊，",
    "T13n0416_004:0889a06": " 若有菩薩欲見者，  清淨信心修供養。",
    "T13n0416_004:0889a07": " 誰能受持此三昧？  彼勝得利難思議，",
    "T13n0416_004:0889a08": " 善能下生於人間，  常得出家善求食。",
    "T13n0416_004:0889a09": " 誰能護持此三昧？  彼受多福不思議，",
    "T13n0416_004:0889a10": " 復能住持於將來，  獲斯功德最後利。」",
    "T13n0416_004:0889a11": "大集經賢護分具五法品第十",
    "T13n0416_004:0889a12": "[0889a12] 爾時，賢護菩薩從坐而起，整理衣服，偏袒右",
    "T13n0416_004:0889a13": "肩，右膝著地，恭敬合掌而白佛言：「世尊！唯願",
    "T13n0416_004:0889a14": "世尊及比丘僧明日食時臨顧我家受我供",
    "T13n0416_004:0889a15": "養，憐愍我等諸眾生故。」世尊默然受賢護請。",
    "T13n0416_004:0889a16": "時彼賢護知佛受已，頂禮尊足，右繞三匝於",
    "T13n0416_004:0889a17": "是辭還，遂復詣彼摩訶波闍波提比丘尼所。",
    "T13n0416_004:0889a18": "到已，頂禮波闍波提比丘尼足而即白言：「願",
    "T13n0416_004:0889a19": "阿梨耶及諸尼眾憐愍我故，受我明朝所設",
    "T13n0416_004:0889a20": "微供。」爾時，摩訶波闍波提比丘尼默然受請。",
    "T13n0416_004:0889a21": "賢護知已，頂禮辭還。[0889a21] 時彼賢護復詣寶德離",
    "T13n0416_004:0889a22": "車子所語寶德言：「寶德！汝來，汝之所有親戚、",
    "T13n0416_004:0889a23": "眷屬、朋友、知識及此會中優婆塞眾，乃至一",
    "T13n0416_004:0889a24": "切王舍大城及以自餘城邑聚落諸新來者，",
    "T13n0416_004:0889a25": "為我請曰，受我明朝所設飯食。」[0889a25] 爾時，寶德離",
    "T13n0416_004:0889a26": "車童子受賢護言，即告會中諸優婆塞、親戚、",
    "T13n0416_004:0889a27": "眷屬等曰：「仁輩當知，彼賢護菩薩令我告汝：",
    "T13n0416_004:0889a28": "『明日食時受我微供。』」[0889a28] 爾時，賢護菩薩、寶德離",
    "T13n0416_004:0889a29": "車子，及善商主長者伽訶岌多居士子那羅",
    "T13n0416_004:0889b01": "達多摩納、水天長者，并及一切諸餘眷屬、朋",
    "T13n0416_004:0889b02": "友、知識等，頂禮佛足已，還彼賢護菩薩舍宅。",
    "T13n0416_004:0889b03": "[0889b03] 到已，佐彼賢護經營，即於其夜約&#x52C5;家人辦",
    "T13n0416_004:0889b04": "具諸種精妙上&#x994D;——所謂世間凡可食噉、色香",
    "T13n0416_004:0889b05": "美味百物備有——乃至外國遠來貧窮乞丐亦",
    "T13n0416_004:0889b06": "為辦具種種精膳而供給之，與諸大眾一等無",
    "T13n0416_004:0889b07": "異。所以者何？凡諸菩薩心無憎愛、不敢輕他，",
    "T13n0416_004:0889b08": "於諸眾生皆平等故。[0889b08] 爾時，娑婆世界主大梵",
    "T13n0416_004:0889b09": "天王，乃至忉利天王釋提桓因，四天大王提",
    "T13n0416_004:0889b10": "頭賴吒等，及彼善德天子與諸眷屬，咸為人",
    "T13n0416_004:0889b11": "身贊助其事，欲令賢護菩提果報速成就故。",
    "T13n0416_004:0889b12": "[0889b12] 爾時，賢護與諸眷屬、善友、知識等，掃灑其家",
    "T13n0416_004:0889b13": "乃至王舍大城街巷、道路，處處皆悉懸妙幡",
    "T13n0416_004:0889b14": "蓋、廣設種種諸莊嚴具而莊飾之，又以諸種",
    "T13n0416_004:0889b15": "微妙華香布散其地，復燒世間第一名香而",
    "T13n0416_004:0889b16": "為供養。[0889b16] 時彼賢護如是莊嚴王舍大城及妙",
    "T13n0416_004:0889b17": "食已，於明旦時與諸眷屬詣世尊所，頭面禮",
    "T13n0416_004:0889b18": "敬而啟白言：「世尊！我事已辦，願知此時。」[0889b18] 爾時，",
    "T13n0416_004:0889b19": "世尊於晨朝時——為賢護故——著衣持&#x9262;，與彼無",
    "T13n0416_004:0889b20": "量比丘、比丘尼、優婆塞、優婆夷、天人大眾左",
    "T13n0416_004:0889b21": "右圍遶，向彼賢護菩薩舍宅。[0889b21] 於是，賢護發如",
    "T13n0416_004:0889b22": "斯念：「我家隘小，不受多眾。自非世尊威靈加",
    "T13n0416_004:0889b23": "護，令宅寬廣、盡為琉璃，令諸城內一切人民",
    "T13n0416_004:0889b24": "莫不明見，亦令今此天人大眾隨意受用無",
    "T13n0416_004:0889b25": "所乏少，不亦快乎？」[0889b25] 爾時，世尊知彼賢護心所",
    "T13n0416_004:0889b26": "念已，即以神力令其家宅嚴麗寬廣、所有眾",
    "T13n0416_004:0889b27": "具變成琉璃，亦令城內一切人民皆得&#x89A9;見",
    "T13n0416_004:0889b28": "分明顯了，足令大眾隨意用之。",
    "T13n0416_004:0889b29": "[0889b29] 爾時，世尊入賢護宅，隨其床座安詳而坐，亦",
    "T13n0416_004:0889c01": "令一切諸比丘、比丘尼、優婆塞、優婆夷、人天大",
    "T13n0416_004:0889c02": "眾隨其部類次第而坐。[0889c02] 時彼賢護及寶德離",
    "T13n0416_004:0889c03": "車子、善商主優婆塞伽訶岌多長者子、那羅",
    "T13n0416_004:0889c04": "達多長者子，既見世尊與彼四部天人大眾",
    "T13n0416_004:0889c05": "皆安坐已，於是賢護躬以自手持最妙食奉",
    "T13n0416_004:0889c06": "上世尊；世尊受已，然後授與諸四部眾及與",
    "T13n0416_004:0889c07": "一切天人大眾種種上妙香美味食，咸令自",
    "T13n0416_004:0889c08": "恣，悉皆豐滿。如是，一切飯食斯畢，澡手、漱口，乃",
    "T13n0416_004:0889c09": "至洗滌&#x9262;器、持舉皆竟，賢護於是別置小座，",
    "T13n0416_004:0889c10": "在世尊前頭面頂禮，然後退坐一心瞻仰。[0889c10] 爾",
    "T13n0416_004:0889c11": "時，世尊即為賢護菩薩及寶德離車子、善商",
    "T13n0416_004:0889c12": "主優婆塞伽訶岌多長者子、那羅達多摩納",
    "T13n0416_004:0889c13": "等，乃至四部天人大眾等，如應說法令其解",
    "T13n0416_004:0889c14": "知、開導慰喻令其歡喜，然後與諸比丘、比丘",
    "T13n0416_004:0889c15": "尼、天人大眾歸還本所。[0889c15] 時彼賢護菩薩後食",
    "T13n0416_004:0889c16": "畢已，將諸眷屬、善友、知識及百千眾左右圍",
    "T13n0416_004:0889c17": "繞，至世尊所恭敬禮拜，退坐一面，胡跪合掌",
    "T13n0416_004:0889c18": "而白佛言：「世尊！菩薩摩訶薩具足幾法當能",
    "T13n0416_004:0889c19": "證此現前三昧？」[0889c19] 佛言：「賢護！菩薩若能成就五",
    "T13n0416_004:0889c20": "法則便得此現前三昧。何等為五？所謂：一者、",
    "T13n0416_004:0889c21": "具甚深忍，滅除至盡；二者、實無所盡、無有盡",
    "T13n0416_004:0889c22": "處；三者、本無有亂，滅除諸亂；四者、本無有垢，",
    "T13n0416_004:0889c23": "滅除諸垢；五者、本無有塵，斷離諸塵。賢護！是",
    "T13n0416_004:0889c24": "為菩薩摩訶薩具足成就無生忍故而能得此",
    "T13n0416_004:0889c25": "現前三昧。[0889c25] 「復次，賢護！菩薩摩訶薩復有五法",
    "T13n0416_004:0889c26": "能得三昧：一者、深厭諸有，不受諸行；二者、一",
    "T13n0416_004:0889c27": "切生處念菩提心；三者、所生常見諸佛、世尊；",
    "T13n0416_004:0889c28": "四者、終不&#x8EAD;著陰界諸入；五者、終不愛著受",
    "T13n0416_004:0889c29": "欲樂事。賢護！是為菩薩摩訶薩具足五法成",
    "T13n0416_004:0890a01": "就三昧。[0890a01] 「復次，賢護！菩薩摩訶薩復有五法能",
    "T13n0416_004:0890a02": "得三昧：一者、常當思念無邊際心；二者、常能",
    "T13n0416_004:0890a03": "善入禪定思惟；三者、分別思惟一切諸法；四",
    "T13n0416_004:0890a04": "者、於諸眾生無有諍心；五者、常以四攝攝受",
    "T13n0416_004:0890a05": "眾生，所謂布施、愛語、利行、同事。賢護！是為菩",
    "T13n0416_004:0890a06": "薩摩訶薩具足五法成就三昧。[0890a06] 「復次，賢護！菩",
    "T13n0416_004:0890a07": "薩摩訶薩復有五法能得三昧：一者、於諸眾",
    "T13n0416_004:0890a08": "生所常行慈心；二者、於一切時念修聖行；三",
    "T13n0416_004:0890a09": "者、常行忍辱，見破戒者恒生敬心；四者、於自",
    "T13n0416_004:0890a10": "和上阿闍梨所不說己能；五者、於一切處不",
    "T13n0416_004:0890a11": "敢輕他。賢護！是為菩薩摩訶薩具足五法則",
    "T13n0416_004:0890a12": "能證是現前三昧。[0890a12] 「復次，賢護！菩薩摩訶薩復",
    "T13n0416_004:0890a13": "有五法能得三昧：一者、常依聖教，如說修行；二",
    "T13n0416_004:0890a14": "者、清淨意業，滅身、口惡；三者、清淨戒行，斷除",
    "T13n0416_004:0890a15": "諸見；四者、常求多聞，深信諸善；五者、常念如",
    "T13n0416_004:0890a16": "來、應、等正覺。賢護！是為菩薩摩訶薩具足五",
    "T13n0416_004:0890a17": "法則能獲得現前三昧。[0890a17] 「復次，賢護！菩薩摩訶",
    "T13n0416_004:0890a18": "薩復有五法能得三昧：一者、常行大施，能為",
    "T13n0416_004:0890a19": "施主，不起慳貪，心無嫉&#x59AC;，弘廣心施，純直無",
    "T13n0416_004:0890a20": "諂。於諸沙門及婆羅門、貧窮、孤獨、一切乞人",
    "T13n0416_004:0890a21": "無所愛惜、無有勝上可重之物而不施者——所",
    "T13n0416_004:0890a22": "謂一切微妙飲食、名衣上服、第一房舍、諸種",
    "T13n0416_004:0890a23": "敷具、燈燭、花香，凡所受用皆悉捨之。雖常行",
    "T13n0416_004:0890a24": "施而不求報，憐愍一切無疑惑心，既施之後",
    "T13n0416_004:0890a25": "終無變悔。二者、常為施主而行法施，所謂常",
    "T13n0416_004:0890a26": "為眾生說如斯法，所謂第一、最上、最勝、最妙、",
    "T13n0416_004:0890a27": "最精。修行如是大法施時，能出一切無礙辯",
    "T13n0416_004:0890a28": "才，文義次第相續不斷。如來所說甚深法中",
    "T13n0416_004:0890a29": "皆能安住、成就深忍。或時被他誹謗、罵辱、捶",
    "T13n0416_004:0890b01": "擊、鞭打，終無瞋恨、穢濁毒心，亦無驚懼、種種",
    "T13n0416_004:0890b02": "苦惱，而心無畏、常懷歡喜。三者、若聞他說此",
    "T13n0416_004:0890b03": "三昧時，至心聽受、書寫、讀誦、思惟其義、廣為",
    "T13n0416_004:0890b04": "他人分別演說，令是妙法久住世間，終無祕",
    "T13n0416_004:0890b05": "藏使法疾滅。四者，常無嫉&#x59AC;、遠離諸惱，棄捨",
    "T13n0416_004:0890b06": "蓋纏、斷除塵垢，不自稱譽、亦不毀他。五者、於",
    "T13n0416_004:0890b07": "諸佛所常重信心、於諸師長常行敬畏、於知",
    "T13n0416_004:0890b08": "識處常生慚愧、於諸幼稚常懷慈憐、乃至受",
    "T13n0416_004:0890b09": "他小恩尚思厚報，何況人有重德而敢輒忘？",
    "T13n0416_004:0890b10": "常住實言，未曾妄語。賢護！是為菩薩摩訶薩",
    "T13n0416_004:0890b11": "具足五法則能獲得如是三昧。」[0890b11] 爾時，世尊為",
    "T13n0416_004:0890b12": "重明此義，以偈頌曰：",
    "T13n0416_004:0890b13": "「若於深法心欲樂，  厭離一切諸後有，",
    "T13n0416_004:0890b14": " 智者不願一切生，  若能如是得三昧。",
    "T13n0416_004:0890b15": " 不用一切諸外論。  乃至語言不聽受，",
    "T13n0416_004:0890b16": " 永斷世間諸五欲，  若能如是證三昧。",
    "T13n0416_004:0890b17": " 清淨持戒住梵行，  所生不念諸女人，",
    "T13n0416_004:0890b18": " 深厭五欲真佛子，  若能如是證三昧。",
    "T13n0416_004:0890b19": " 常行大施不求報，  亦無住著悔恨心，",
    "T13n0416_004:0890b20": " 一捨已後不重緣，  唯當攝念思諸佛；",
    "T13n0416_004:0890b21": " 憐愍眾生行施時，  決定除疑無變退，",
    "T13n0416_004:0890b22": " 安住調柔而修施，  若能如是得三昧。",
    "T13n0416_004:0890b23": " 若於財施為大主，  無有憍慢、嫉&#x59AC;心，",
    "T13n0416_004:0890b24": " 行一切施常踊躍，  若能如是得三昧。",
    "T13n0416_004:0890b25": " 又於法施為上首，  善解微妙修多羅，",
    "T13n0416_004:0890b26": " 能知甚深寂滅法，  若能如是得三昧。",
    "T13n0416_004:0890b27": " 安住甚深諸法中，  善能堪忍無嫉&#x59AC;，",
    "T13n0416_004:0890b28": " 雖被撾罵無惱恨，  若能如是得三昧。",
    "T13n0416_004:0890b29": " 或時聞說此經典，  書寫、讀誦、巧廣宣，",
    "T13n0416_004:0890c01": " 唯為法住利世間，  若能如是得三昧。",
    "T13n0416_004:0890c02": " 於諸法中不祕&#x608B;，  不求利養及名聞，",
    "T13n0416_004:0890c03": " 但為紹隆諸佛種，  若能如是證三昧。",
    "T13n0416_004:0890c04": " 遠離睡眠與衰惱，  除斷嫉&#x59AC;及蓋纏，",
    "T13n0416_004:0890c05": " 不自稱讚輕毀他，  能滅我相得三昧。",
    "T13n0416_004:0890c06": " 正信諸佛及法、僧，  常行誠心無欺誑，",
    "T13n0416_004:0890c07": " 不忘一切諸恩報，  彼證三昧無艱難；",
    "T13n0416_004:0890c08": " 若能真說無妄言，  凡有所行亦不失，",
    "T13n0416_004:0890c09": " 所作雖微獲報廣，  彼於證法無障礙。",
    "T13n0416_004:0890c10": " 若人有能具斯法，  清淨持戒護有恩，",
    "T13n0416_004:0890c11": " 彼得菩提尚不難，  何況甚深微妙定？」",
    "T13n0416_004:0890c12": "大集經賢護分授記品第十一",
    "T13n0416_004:0890c13": "[0890c13] 爾時，世尊告賢護菩薩言：「賢護！我念往昔過",
    "T13n0416_004:0890c14": "於無量阿僧祇、復過無量阿僧祇劫，初於然",
    "T13n0416_004:0890c15": "燈佛、世尊所聞此三昧；聞已，即證如斯三昧，",
    "T13n0416_004:0890c16": "見諸如來常現在前；從是已來經於無量阿",
    "T13n0416_004:0890c17": "僧祇諸世尊所，皆受是經、修行供養。彼佛、世",
    "T13n0416_004:0890c18": "尊授我記曰：『摩納！汝於來世當得作佛，號釋",
    "T13n0416_004:0890c19": "迦牟尼如來、應供、等正覺、明行足、善逝、世間解、",
    "T13n0416_004:0890c20": "無上士、調御丈夫、天人師、佛、世尊。』[0890c20] 「賢護！汝輩",
    "T13n0416_004:0890c21": "亦當專精、一心思惟、修習如斯聖法——非是凡",
    "T13n0416_004:0890c22": "夫所見境界——甚深寂靜眾相滅處；如是學已，",
    "T13n0416_004:0890c23": "未來自然成就阿耨多羅三藐三菩提，無有",
    "T13n0416_004:0890c24": "艱難，如我不異。汝等當知，若有安住是三昧",
    "T13n0416_004:0890c25": "者，自然當得近大菩提。」[0890c25] 爾時，世尊為重明此",
    "T13n0416_004:0890c26": "義，以偈頌曰：",
    "T13n0416_004:0890c27": "「我昔遇彼然燈佛，  見已即得三摩提，",
    "T13n0416_004:0890c28": " 從是常&#x89A9;諸如來，  具足功德大名稱。",
    "T13n0416_004:0890c29": " 汝但多集諸功德，  一心專念即得成，",
    "T13n0416_004:0891a01": " 若人能行此法中，  當得無上菩提道。」",
    "T13n0416_004:0891a02": "大集經賢護分甚深品第十二",
    "T13n0416_004:0891a03": "[0891a03] 爾時，賢護菩薩復白佛言：「世尊！云何思惟如",
    "T13n0416_004:0891a04": "是三昧？」[0891a04] 佛言：「賢護！若有善男子、善女人念欲",
    "T13n0416_004:0891a05": "思惟此三昧者，觀彼色時不應取著、於彼聲",
    "T13n0416_004:0891a06": "中不應取著、於彼香中不應取著、於彼味中",
    "T13n0416_004:0891a07": "不應取著、於彼觸中不應取著、於諸法中不",
    "T13n0416_004:0891a08": "應取著、於諸生中不應取著、於一切處不應",
    "T13n0416_004:0891a09": "取著，於是法中當起真實大慈行也。是中何",
    "T13n0416_004:0891a10": "等名為三昧？所謂於一切法中如法行故。[0891a10] 「若",
    "T13n0416_004:0891a11": "諸菩薩觀念處時當應如是：觀察身行終不",
    "T13n0416_004:0891a12": "分別見身行處、觀察受行亦不分別見受行",
    "T13n0416_004:0891a13": "處、觀察心行亦不分別見心行處、觀察法行",
    "T13n0416_004:0891a14": "亦不分別見法行處，菩薩當應如是觀察思",
    "T13n0416_004:0891a15": "惟三昧。何以故？賢護！彼菩薩觀身行時，於身",
    "T13n0416_004:0891a16": "不起思惟分別；觀受行時，於受不起思惟分",
    "T13n0416_004:0891a17": "別；觀心行時，於心不起思惟分別；觀法行時，",
    "T13n0416_004:0891a18": "於法不起思惟分別故。所以者何？一切法不",
    "T13n0416_004:0891a19": "可得故。如是，諸法既不可得，云何當有分別",
    "T13n0416_004:0891a20": "思惟？賢護！是故，一切法無有分別；無分別者，",
    "T13n0416_004:0891a21": "無有思惟；無思惟者，當知彼中無法可見。賢",
    "T13n0416_004:0891a22": "護！無可見故便為無礙，一切法中無障礙故，",
    "T13n0416_004:0891a23": "即是菩薩現前三昧。菩薩成就是三昧故，即",
    "T13n0416_004:0891a24": "得&#x89A9;見無量無數過阿僧祇諸佛、世尊，并所",
    "T13n0416_004:0891a25": "宣說皆悉聽聞，聞彼法已咸能受持彼諸如",
    "T13n0416_004:0891a26": "來、應、等正覺所有一切無礙解脫、解脫知見，",
    "T13n0416_004:0891a27": "亦即能得彼無礙智。[0891a27] 「復次，賢護！菩薩觀察四",
    "T13n0416_004:0891a28": "念處時，無法可見、無聲可聞；無見聞故，則無",
    "T13n0416_004:0891a29": "有法可得分別、亦無有法可得思惟，而亦復",
    "T13n0416_004:0891b01": "非瞽、盲、聾類，但是諸法無可見故。是故，觀時",
    "T13n0416_004:0891b02": "不生住著而見諸道；思惟道故，即於諸法無",
    "T13n0416_004:0891b03": "有疑網；無疑網故，見佛、如來；見如來故，永離",
    "T13n0416_004:0891b04": "迷謬；無迷謬故，知一切法終無可見。何以故？",
    "T13n0416_004:0891b05": "菩薩若有如斯見者，則取彼見；取彼見故，則",
    "T13n0416_004:0891b06": "取法相；取法相故，則取事業；取事業故，則見",
    "T13n0416_004:0891b07": "眾生；見眾生故，則見壽命；見壽命故，則見富",
    "T13n0416_004:0891b08": "伽羅；見富伽羅故，則見諸陰；見諸陰故，則見",
    "T13n0416_004:0891b09": "諸入；見諸入故，則見諸界；見諸界故，則見諸",
    "T13n0416_004:0891b10": "相；見諸相故，則見諸物；見諸物故，則見彼因；",
    "T13n0416_004:0891b11": "見彼因故，則復見緣；以見緣故，則便求取；以",
    "T13n0416_004:0891b12": "求取故，則有有生。何以故？賢護！一切諸法終",
    "T13n0416_004:0891b13": "不可取。無可取故，菩薩於彼一切諸法不思、",
    "T13n0416_004:0891b14": "不念、不見、不聞。[0891b14] 「賢護！終不如諸外道、若外道",
    "T13n0416_004:0891b15": "弟子，取著富伽羅及以我見也。賢護！菩薩終",
    "T13n0416_004:0891b16": "不作如是見。云何見？菩薩見者，如如來見，終",
    "T13n0416_004:0891b17": "不退轉；菩薩見如辟支佛見、如阿羅漢見，菩",
    "T13n0416_004:0891b18": "薩當應作如斯見。如斯見故，不憶、不念、不見、",
    "T13n0416_004:0891b19": "不聞；以不憶念及見聞故，滅諸妄想，即得思",
    "T13n0416_004:0891b20": "惟如斯三昧也。",
    "T13n0416_004:0891b21": "[0891b21] 「復次，賢護！譬如虛空，本無形色，不可觀見，無",
    "T13n0416_004:0891b22": "有障礙、無所依止、無有住處，清淨無染亦無",
    "T13n0416_004:0891b23": "垢濁；諸菩薩輩見一切法亦復如是，所謂於",
    "T13n0416_004:0891b24": "彼有為、無為一切法中，無有處障礙，乃至亦",
    "T13n0416_004:0891b25": "無處所，以眼清淨無障礙故，一切諸法自然",
    "T13n0416_004:0891b26": "現前。彼諸菩薩如是念時即見諸佛，其所莊",
    "T13n0416_004:0891b27": "嚴狀如金輦、具足威儀如百千光、炎赫斯照",
    "T13n0416_004:0891b28": "如秋滿月、眾星圍繞如轉輪王、軍眾熾盛如",
    "T13n0416_004:0891b29": "天帝釋、四輔中尊如大梵王、處彼天座如師",
    "T13n0416_004:0891c01": "子王威伏眾獸、如鮮白鵠處空而飛、如須彌",
    "T13n0416_004:0891c02": "山王安住大海、如大雪山出諸良藥、如鐵圍",
    "T13n0416_004:0891c03": "山攝持猛風、如彼水界住持大地、如大風輪",
    "T13n0416_004:0891c04": "淨虛空界、如須彌頂壯麗天宮。如是，賢護！彼",
    "T13n0416_004:0891c05": "諸如來、應、等正覺以智德光照明一切三千",
    "T13n0416_004:0891c06": "大千諸佛世界，其事若此。[0891c06] 「賢護！彼諸菩薩於",
    "T13n0416_004:0891c07": "正觀中復如斯念：『而諸如來有所宣說，我",
    "T13n0416_004:0891c08": "昔聽聞；聞已，讀誦、受持、修行。』如是念已從三",
    "T13n0416_004:0891c09": "昧起，如彼定中所聞諸法，思惟其義、為他宣",
    "T13n0416_004:0891c10": "說。[0891c10] 「賢護當知，是三昧王為諸菩薩作斯利益，",
    "T13n0416_004:0891c11": "能與如是諸功德聚，所謂世間、出世間一切",
    "T13n0416_004:0891c12": "諸法也。賢護！是故，若彼善男子、善女人隨欲",
    "T13n0416_004:0891c13": "求證無上菩提，當應聽聞如是三昧；聞已，書",
    "T13n0416_004:0891c14": "寫、讀誦、受持、修習思惟、廣為他說，令是妙法",
    "T13n0416_004:0891c15": "流布世間。」[0891c15] 爾時，世尊為重明此義，以偈頌",
    "T13n0416_004:0891c16": "曰：",
    "T13n0416_004:0891c17": "「諸佛清淨離塵垢，  功德深廣無所依，",
    "T13n0416_004:0891c18": " 鍾&#x76B7;鏗鏘眾妙音，  萬種咸備修供養。",
    "T13n0416_004:0891c19": " 布散諸種超世香、  精異花鬘上寶蓋、",
    "T13n0416_004:0891c20": " 然燈供養眾塔廟，  所為求此三摩提。",
    "T13n0416_004:0891c21": " 佛法甚深難可見，  開示世諦令人知，",
    "T13n0416_004:0891c22": " 彼如自性初不遷，  汝當隨順智無礙。",
    "T13n0416_004:0891c23": " 猶日、月、天初出時，  帝釋佐天三十二，",
    "T13n0416_004:0891c24": " 眾具莊嚴實周普，  求彼三昧亦復然。",
    "T13n0416_004:0891c25": " 譬如梵天處梵眾，  威儀寂靜功德圓，",
    "T13n0416_004:0891c26": " 勇猛精進不可稱，  彼求三昧亦如是。",
    "T13n0416_004:0891c27": " 又如醫王處世間，  給施病者眾妙藥，",
    "T13n0416_004:0891c28": " 隨順諸佛清淨心，  初未曾離本空性。",
    "T13n0416_004:0891c29": " 譬如雪山、諸山王，  煒燁同於轉輪帝，",
    "T13n0416_004:0892a01": " 亦如寶輦妙莊嚴，  彼見諸佛眾相滿；",
    "T13n0416_004:0892a02": " 又猶鵠王絕明白，  處空自在無礙遊，",
    "T13n0416_004:0892a03": " 如是諸佛金色身，  世尊真子如斯念。",
    "T13n0416_004:0892a04": " 無垢三昧淨智燈，  能破大冥諸黑闇，",
    "T13n0416_004:0892a05": " 彼除一切眾物想，  念諸佛智無礙光。",
    "T13n0416_004:0892a06": " 諸垢消滅無瞋毒，  無明清淨妙智人，",
    "T13n0416_004:0892a07": " 若能觀是無自他，  彼終無有諸色相。",
    "T13n0416_004:0892a08": " 無疑惑中淨智生，  悉能斷斯諸有見，",
    "T13n0416_004:0892a09": " 亦已滅亡陰界想，  聞法除惱得清涼。",
    "T13n0416_004:0892a10": " 比丘當知諸佛子，  及以清淨比丘尼，",
    "T13n0416_004:0892a11": " 彼優婆塞、優婆夷，  若能念此得三昧。」"
}