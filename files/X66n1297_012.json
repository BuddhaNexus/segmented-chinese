{
    "X66n1297_012:0354b15": "宗鑑法林卷十二",
    "X66n1297_012:0354b17": "集雲堂 編",
    "X66n1297_012:0354b18": "  大鑒下三世",
    "X66n1297_012:0354b19": "杭州鹽官齊安國師(馬祖一嗣)[0354b19] 一日喚侍者將犀牛扇",
    "X66n1297_012:0354b20": "子來。者曰破也。師曰。扇子既破。還我犀牛兒來。者",
    "X66n1297_012:0354b21": "無對。",
    "X66n1297_012:0354b22": "[0354b22] 投子同代云。不辭將出。恐頭角不全。雪竇顯云。我要",
    "X66n1297_012:0354b23": "不全底頭角。 石霜諸代云。若還和尚。即無也。竇云",
    "X66n1297_012:0354b24": "犀牛兒猶在。 保福展代云。和尚年尊。別請人好。竇",
    "X66n1297_012:0354c01": "云。可惜勞而無功。 資福寶作一圓相。於中書牛字。",
    "X66n1297_012:0354c02": "竇云。適來為甚不將出。 雪竇顯云。若要清風再振。",
    "X66n1297_012:0354c03": "頭角重生。請諸禪德下一轉語。乃問扇子既破還我",
    "X66n1297_012:0354c04": "犀牛兒來。時有僧云。大眾參堂去。竇喝云。拋鉤釣鯤",
    "X66n1297_012:0354c05": "鯨。祇得箇蝦蟆。 雲居舜云。三伏當時正須扇子。為",
    "X66n1297_012:0354c06": "侍者不了事。雖然如是。鹽官太絮。何不大家割捨。侍",
    "X66n1297_012:0354c07": "者當時見他道還我犀牛兒來。祇對云已颺在搕[木*(天/韭)]",
    "X66n1297_012:0354c08": "堆頭了也。 地藏恩云。從上知識各說異端。作盡伎",
    "X66n1297_012:0354c09": "倆。其奈總未知犀牛兒所在。山僧見處也要諸人共",
    "X66n1297_012:0354c10": "知。扇子既破還我犀牛兒來。別處容和尚不得。 寶",
    "X66n1297_012:0354c11": "壽新代云。幸遇某甲。若是別箇。一場禍事。",
    "X66n1297_012:0354c12": "[0354c12] 犀牛扇子用多時。問著元來總不知。無限清風與頭",
    "X66n1297_012:0354c13": "角。盡隨雲雨去難追。(明覺顯)",
    "X66n1297_012:0354c14": "[0354c14] 扇子破。索犀牛。圈&#x571D;中字有來由。誰知桂轂千年魄。",
    "X66n1297_012:0354c15": "妙在通明一點秋。(天童覺)",
    "X66n1297_012:0354c16": "[0354c16] 明月冷相照。清風卒未休。鹽官無限意。何用覓犀牛。",
    "X66n1297_012:0354c17": "(艸堂清)",
    "X66n1297_012:0354c18": "[0354c18] 犀牛扇子用多年。歷掌清機授手傳。頭角不全收拾",
    "X66n1297_012:0354c19": "取。雨餘風月滿長川。(佛燈珣)",
    "X66n1297_012:0354c20": "[0354c20] 犀牛扇子有來由。幾度拈來幾度休。荷葉亂傾珠的",
    "X66n1297_012:0354c21": "皪。一番雨過碧溪頭。(&#x61F6;菴樞)",
    "X66n1297_012:0354c22": "[0354c22] 格外提持識者稀。英雄到此盡曆迷。驀然一豁雙睛",
    "X66n1297_012:0354c23": "瞎。萬象森羅發上機。(碧露夢)",
    "X66n1297_012:0354c24": "[0354c24] 鹽官問座主業何經論。曰華嚴經。師曰華嚴有幾",
    "X66n1297_012:0355a01": "種法界。曰。廣說則重重無盡。略言有四種。師豎拂",
    "X66n1297_012:0355a02": "曰者是第幾種法界。主沉吟。師曰。思而知。慮而解。",
    "X66n1297_012:0355a03": "鬼家活計。日下孤鐙。果然失照。",
    "X66n1297_012:0355a04": "[0355a04] 保福展代云。若禮拜即喫和尚棒。 禾山殷代云。某",
    "X66n1297_012:0355a05": "甲不煩。和尚莫怪。 法眼益代拊掌三下。 昭覺勤",
    "X66n1297_012:0355a06": "云。鹽官以強淩弱則且置。如何道得一句恰好。免得",
    "X66n1297_012:0355a07": "他道鬼家活計。良久云。劍閣雖險。夜行更多。 大溈",
    "X66n1297_012:0355a08": "泰代云。向下文長。付在來日。 徑山杲代云。兩段不",
    "X66n1297_012:0355a09": "同。收歸上科。",
    "X66n1297_012:0355a10": "[0355a10] 鹽官示眾。&#x8657;空為鼓。須彌為椎。什麼人打得。",
    "X66n1297_012:0355a11": "[0355a11] 南泉云。王老師不打者破鼓。 法眼益云。王老師不",
    "X66n1297_012:0355a12": "打。 雪竇顯云。打者甚多。聽者極少。且問誰是解打",
    "X66n1297_012:0355a13": "者。莫謗鹽官好。南泉云王老師不打者破鼓。法眼云",
    "X66n1297_012:0355a14": "王老師不打。兩箇既不奈何。一箇更是&#x61E1;[怡-台+羅]。又云王",
    "X66n1297_012:0355a15": "老師不打。還肯他諸方也無。代云。千年田地八百主。",
    "X66n1297_012:0355a16": " 黃龍心云。南泉法眼祇知瞻前不能顧後。且如鹽",
    "X66n1297_012:0355a17": "官道&#x8657;空為鼓須彌為椎。什麼處是破處。還檢點得",
    "X66n1297_012:0355a18": "出麼。直饒檢點得破處分明。我更問你覓鼓在。 天",
    "X66n1297_012:0355a19": "童華云。南泉法眼大似喫李子。祇向赤邊&#x9F69;。山僧今",
    "X66n1297_012:0355a20": "日與鹽官相見去也。&#x8657;空為鼓須彌為椎。要打便打。",
    "X66n1297_012:0355a21": "莫問是誰。乃拈拄杖卓一下。 天童傑云。鹽官提水",
    "X66n1297_012:0355a22": "放火。南泉撥亂星飛。法眼埋兵挑&#x9B2C;。諸尊宿各出隻",
    "X66n1297_012:0355a23": "手。并無一人性&#x22901;。祇是隨例扛鼓。祥符直捷為諸人",
    "X66n1297_012:0355a24": "道。&#x8657;空為鼓須彌為椎。漆桶參堂去。 天寧琦云。且",
    "X66n1297_012:0355b01": "道甚處是他破處。驢年夢見麼。 寶壽新代云。聽。",
    "X66n1297_012:0355b02": " 能仁鑑云。二尊宿節拍相隨。大似桑林之舞。可謂解",
    "X66n1297_012:0355b03": "和。雖然。未免隨人&#x811A;跟轉。大巖今日要與鹽官相見。",
    "X66n1297_012:0355b04": "&#x8657;空為鼓須彌為椎。驀拈拄杖卓一下云。切忌聞著。",
    "X66n1297_012:0355b05": "[0355b05] 南泉王老太無端。&#x5374;逐鹽官作樂官。西祖令嚴行禁",
    "X66n1297_012:0355b06": "止。免他禪會錯欣歡。(南巖勝)",
    "X66n1297_012:0355b07": "[0355b07] 國師費力置面鼓。猶勝塗毒萬千千。解打南泉非好",
    "X66n1297_012:0355b08": "手。至今天下勿聲冤。(埜牛平)",
    "X66n1297_012:0355b09": "[0355b09] 鹽官會下有主事。忽一日見鬼使來追。乃告曰。某",
    "X66n1297_012:0355b10": "甲身充主事未暇修行。乞容七日得否。使曰。待為",
    "X66n1297_012:0355b11": "白王。若許七日後來。不然須臾便至。言訖不見。至",
    "X66n1297_012:0355b12": "七日後復來。竟覓其僧了不可得。",
    "X66n1297_012:0355b13": "[0355b13] 洞山价代云。被他覓得也。 天童悟徵云。前頭鬼使",
    "X66n1297_012:0355b14": "因甚見。後頭鬼使因甚不見。",
    "X66n1297_012:0355b15": "[0355b15] 脫&#x5374;爛草&#x97B5;。颺下破木杓。報汝鬼大王。弄什麼手&#x811A;。",
    "X66n1297_012:0355b16": "(理安問)",
    "X66n1297_012:0355b17": "[0355b17] 因風吹火力無多。燎倒青藤裡綠蘿。&#x70DF;盡&#x7070;飛忘喫",
    "X66n1297_012:0355b18": "鐵。大王著甚鬼&#x61E1;[怡-台+羅]。(漢關喻)",
    "X66n1297_012:0355b19": "[0355b19] 鹽官因僧問如何是本身盧舍那。師曰與老僧過",
    "X66n1297_012:0355b20": "淨缾來。僧將淨缾至。師曰&#x5374;安舊處著。僧復問。師",
    "X66n1297_012:0355b21": "曰古佛過去久矣。",
    "X66n1297_012:0355b22": "[0355b22] 雲門偃別云。無朕&#x8FF9;。 雪竇顯云。直得一手指天一",
    "X66n1297_012:0355b23": "手指地。爭得無。還會麼。雲在嶺頭閒不徹。 溈山&#x5586;",
    "X66n1297_012:0355b24": "云。山僧則不然。忽有人問。但云大眾歸堂去。若人向",
    "X66n1297_012:0355c01": "大溈門下薦得。古釋迦不先新彌勒不後。且轉身一",
    "X66n1297_012:0355c02": "句作麼生道。明年更有新條在。惱亂春風卒未休。",
    "X66n1297_012:0355c03": " 東禪觀云。盲者難以與乎文彩。聵者難以與乎音聲。",
    "X66n1297_012:0355c04": "者僧既不薦來機。國師祇成&#x8657;設。雲門道無朕&#x8FF9;。扶",
    "X66n1297_012:0355c05": "國師不起。雪竇云一手指天一手指地爭得無。也扶",
    "X66n1297_012:0355c06": "國師不起。以拂子畫一畫云。前來葛藤一時畫斷。且",
    "X66n1297_012:0355c07": "道畢竟如何是本身盧舍那。擲拂子下座。法林音云。",
    "X66n1297_012:0355c08": "東禪恁麼道。還扶得起國師麼。 南堂欲云。國師不",
    "X66n1297_012:0355c09": "得。雲門洎合勞而無功。總似雪竇未免白日見鬼。如",
    "X66n1297_012:0355c10": "今或有人問。但向道一氣不言含有象。萬靈何處謝",
    "X66n1297_012:0355c11": "無私。",
    "X66n1297_012:0355c12": "[0355c12] 鳥之行空。魚之在水。江湖相忘。雲天得志。擬心一絲。",
    "X66n1297_012:0355c13": "對面千里。知恩報恩。人間幾幾。(宏智覺)",
    "X66n1297_012:0355c14": "[0355c14] 誰在玉樓相話舊。一聲幽鳥最關情。莫言未諳啼痕",
    "X66n1297_012:0355c15": "苦。春釀花奴憨正深。(天章玉)",
    "X66n1297_012:0355c16": "[0355c16] 居然已在蟾蜍窟。丹桂婆娑顧盻中。何事男兒不意",
    "X66n1297_012:0355c17": "氣。空教娥鬢倚秋風。(白巖符)",
    "X66n1297_012:0355c18": "[0355c18] 鹽官因法空禪師到。問經中諸義。師一一答了。&#x5374;",
    "X66n1297_012:0355c19": "曰。自禪師到來。我總未曾作得主人。曰請和尚便",
    "X66n1297_012:0355c20": "作主人。師曰。今日夜也。且歸本位。安置空下去。明",
    "X66n1297_012:0355c21": "旦師令沙彌屈空到。師&#x5374;顧沙彌曰。咄。者沙彌不",
    "X66n1297_012:0355c22": "曉事。教屈法空禪師。屈得箇守堂人來。空無語。",
    "X66n1297_012:0355c23": "[0355c23] 酬醋慇懃全道義。和光應物探來賓。洪鈞律轉花千",
    "X66n1297_012:0355c24": "樹。客情猶自不知春。旁敲正打喪&#x5374;全身。數聲黃鳥",
    "X66n1297_012:0356a01": "青山外。占斷風光作主人。(達變權)",
    "X66n1297_012:0356a02": "[0356a02] 空逐&#x70DF;花入汴京。客情步步隨人轉。通身出沒老鹽",
    "X66n1297_012:0356a03": "官。龍駕螭驂善舒卷。滯&#x6BBB;禽。有何限。衝霄逸翮從來",
    "X66n1297_012:0356a04": "鮮。(遠菴&#x50FC;)",
    "X66n1297_012:0356a05": "明州大梅法常禪師(馬祖一嗣)[0356a05] 住山後。馬祖令僧問。和",
    "X66n1297_012:0356a06": "尚見馬祖得箇什麼便住此山。師曰。馬祖向我道",
    "X66n1297_012:0356a07": "即心即佛我。便向者裏住。曰馬祖近日又別。師曰",
    "X66n1297_012:0356a08": "作麼生。曰又道非心非佛。師曰。者老漢惑亂人未",
    "X66n1297_012:0356a09": "有了日。任它非心非佛。我祇即心即佛。僧回舉似",
    "X66n1297_012:0356a10": "祖。祖曰梅子熟也。",
    "X66n1297_012:0356a11": "[0356a11] 禾山殷因僧問大梅恁麼意作麼生。山云真獅子兒。",
    "X66n1297_012:0356a12": " 天井新云。即心即佛。非心非佛。牙齒無筋。舌頭無",
    "X66n1297_012:0356a13": "骨。梅子熟也。是黜罰語。是證明語。長安今夜家家月。",
    "X66n1297_012:0356a14": "幾處笙歌幾處愁。 西遯超云。馬祖添箇八兩。連前",
    "X66n1297_012:0356a15": "湊成一斤。大梅已足一斤。何妨佯推八兩。雖然如是。",
    "X66n1297_012:0356a16": "未識他父子鍼芥水乳在。咄咄。自領三十棒。",
    "X66n1297_012:0356a17": "[0356a17] 祇將馬祖鉛刀子。裂破漫天鐵網羅。碧沼夜敲荷葉",
    "X66n1297_012:0356a18": "雨。至今貧恨一身多。(一關溥)",
    "X66n1297_012:0356a19": "[0356a19] 荷衣松食住深雲。蓋是當年錯見人。埋沒一生心即",
    "X66n1297_012:0356a20": "佛。萬年千載不成塵。(埜雲南)",
    "X66n1297_012:0356a21": "[0356a21] 郎心葉薄妾冰清。郎說黃金妾不應。假使偶然通一",
    "X66n1297_012:0356a22": "笑。半生誰信守孤燈。(簡翁敬)",
    "X66n1297_012:0356a23": "[0356a23] 多謝尊前窈窕娘。好將幽夢惱襄王。禪心已作沾泥",
    "X66n1297_012:0356a24": "絮。不逐東風上下狂。(五祖蕉)",
    "X66n1297_012:0356b01": "[0356b01] 大梅因龐居士問。久嚮大梅。未審梅子熟也未。師",
    "X66n1297_012:0356b02": "曰。熟也。你向甚處下口。曰百雜碎。師伸手曰還我",
    "X66n1297_012:0356b03": "核子來。士無語。",
    "X66n1297_012:0356b04": "[0356b04] 翠巖芝云。此二人大似把手上高山。又云。二人前不",
    "X66n1297_012:0356b05": "至村後不迭店。 寶峰文云。且道二人相見還有優",
    "X66n1297_012:0356b06": "劣也無。 大梅幟代龐公云。嚼破裏頭仁。用核作麼。",
    "X66n1297_012:0356b07": "復呵呵笑云。恁麼道也是臘月扇子。 國清英云。二",
    "X66n1297_012:0356b08": "大老本是同根生。相煎何太急。",
    "X66n1297_012:0356b09": "[0356b09] 大梅梅子熟。龐老已先知。正眼驗真妄。相逢拍手歸。",
    "X66n1297_012:0356b10": "(松源岳)",
    "X66n1297_012:0356b11": "[0356b11] 龐公親到豎降旗。一劍當頭斬萬機。不是從前生&#x9F69;",
    "X66n1297_012:0356b12": "破。為他梅子熟多時。(辛菴儔)",
    "X66n1297_012:0356b13": "[0356b13] 大梅因夾山與定山同行。定曰生死中無佛即無",
    "X66n1297_012:0356b14": "生死。夾曰生死中有佛即不迷生死。二人互相不",
    "X66n1297_012:0356b15": "&#x808E;。同上大梅。夾乃問。不知那箇親那箇&#x758E;。師曰。一",
    "X66n1297_012:0356b16": "親一&#x758E;。夾曰未審那箇親。師曰且去明日來。次日",
    "X66n1297_012:0356b17": "上方丈。夾再問。師曰。親者不問。問者不親。夾山住",
    "X66n1297_012:0356b18": "院後曰。當時在大梅失&#x5374;一隻眼。",
    "X66n1297_012:0356b19": "[0356b19] 雲峰悅云。夾山祇知失&#x5374;一隻眼。殊不知換得一隻",
    "X66n1297_012:0356b20": "眼。 翠峰顯云。夾山畢竟不知換得一隻眼。大梅當",
    "X66n1297_012:0356b21": "時聞舉。以棒一時打出。豈止劃斷兩人葛藤。亦乃為",
    "X66n1297_012:0356b22": "天下宗匠。 昭覺勤云。生死為諸佛根基。諸佛乃生",
    "X66n1297_012:0356b23": "死爐&#x97DB;。若解險絕承當。即證六通八解。 雪竇雲云。",
    "X66n1297_012:0356b24": "祇如失&#x5374;一隻眼換得一隻眼。同別在甚麼處。若檢",
    "X66n1297_012:0356c01": "點得出。許你具一隻眼。不然。更為下箇註&#x811A;。失&#x5374;一",
    "X66n1297_012:0356c02": "隻換一隻。今朝&#x5374;是四月一。一年三百六十日。每日",
    "X66n1297_012:0356c03": "&#x76CB;盂兩度溼。參。 古南門云。翠峰醉後添杯。不知大",
    "X66n1297_012:0356c04": "梅牙如劍樹。二老葛藤早已劃斷。夾山失&#x5374;一隻眼。",
    "X66n1297_012:0356c05": "過後方知那一隻眼向甚處去也。古南確實評量。有",
    "X66n1297_012:0356c06": "佛無佛。死生生死。一翳在眼。空花亂墜。",
    "X66n1297_012:0356c07": "[0356c07] 未曾拈出定盤星。多少行家怨不平。待得權衡來就",
    "X66n1297_012:0356c08": "手。方知斤兩自分明。(心聞賁)",
    "X66n1297_012:0356c09": "[0356c09] 同行自古不相&#x808E;。峰頂老人何足論。山凹落盡桃花",
    "X66n1297_012:0356c10": "片。流水依前遶竹門。(&#x61F6;菴樞)",
    "X66n1297_012:0356c11": "[0356c11] 竹籬茅舍酒旗斜。一箇葫蘆敗兩家。酒後不知天與",
    "X66n1297_012:0356c12": "地。歸來滿地是桃花。(雪菴瑾)",
    "X66n1297_012:0356c13": "[0356c13] 苦瓜連根苦。甜瓜徹蒂甜。兩般滋味惡。終後入黃泉。",
    "X66n1297_012:0356c14": "(應菴華)",
    "X66n1297_012:0356c15": "[0356c15] 佛之一字強安排。有無生死一坑埋。大梅老子舌無",
    "X66n1297_012:0356c16": "骨。臘月蓮花火裏栽。(雲巢巖)",
    "X66n1297_012:0356c17": "[0356c17] 青天白日。切忌尋覓。更問如何。抱贓叫屈。(無門開)",
    "X66n1297_012:0356c18": "[0356c18] 大梅因僧問如何是西來意。師曰西來無意。",
    "X66n1297_012:0356c19": "[0356c19] 鹽官安聞云。一箇棺材兩箇死漢。 玄沙備云。鹽官",
    "X66n1297_012:0356c20": "是作家。 雪竇顯云。三箇也有。 黃龍新云。三箇也",
    "X66n1297_012:0356c21": "有。是死漢是活漢。 昭覺勤云。一串穿&#x5374;。",
    "X66n1297_012:0356c22": "[0356c22] 活中死眼。無作有用。方寸不移。十方獨弄。巧拙不到",
    "X66n1297_012:0356c23": "處。鹽官有出身。親言出親口。雞犬&#x9599;比鄰。(月堂昌二)",
    "X66n1297_012:0356c24": "[0356c24] 因事長智。認渠遭累。翻身曉行。全家富貴。競頭&#x64E1;薦",
    "X66n1297_012:0357a01": "自埋沒。逆順是非誰可出。提起是令放得行。兩手扶",
    "X66n1297_012:0357a02": "&#x7282;水過膝。",
    "X66n1297_012:0357a03": "[0357a03] 大梅一日示徒曰。來莫可抑。往莫可追。從容聞鼯",
    "X66n1297_012:0357a04": "鼠聲乃曰。即此物。非它物。汝善護持。吾當逝矣。",
    "X66n1297_012:0357a05": "[0357a05] 雪竇顯云。者漢生前莽鹵。死後顢頇。即此物非他物。",
    "X66n1297_012:0357a06": "是何物。還有分付處也無。有般漢不解截斷大梅&#x811A;",
    "X66n1297_012:0357a07": "跟。祇管道貪程太速。 寶峰文云。既非他物。是什麼",
    "X66n1297_012:0357a08": "物。 地藏恩云。是什麼語話。 興善廣云。者漢臨歾",
    "X66n1297_012:0357a09": "猶口中水漉漉底。即此物非他物。顢頇不少。咄。",
    "X66n1297_012:0357a10": "[0357a10] 師初得道。即心是佛。最後示徒。物非他物。窮萬法源。",
    "X66n1297_012:0357a11": "徹千聖骨。真化不移。何妨出沒。(永明壽)",
    "X66n1297_012:0357a12": "婺州五洩山靈默禪師(馬祖一嗣)[0357a12] 初謁石頭便問。一言",
    "X66n1297_012:0357a13": "相契即住。不契即去。頭據座。師便行。頭召闍黎。師",
    "X66n1297_012:0357a14": "回首。頭曰。從生至死祇是者箇。回頭轉腦作麼。師",
    "X66n1297_012:0357a15": "大悟。乃拗折拄杖棲止焉。",
    "X66n1297_012:0357a16": "[0357a16] 洞山价云。當時若不是五洩先師大難承當。然雖如",
    "X66n1297_012:0357a17": "此。猶涉程途。 長慶云。險。 玄覺云。那箇是涉在途",
    "X66n1297_012:0357a18": "處。有僧云。為伊三寸途中薦得所以在途。覺云。為復",
    "X66n1297_012:0357a19": "薦得自己。為復薦得三寸。若是自己。為什麼成三寸。",
    "X66n1297_012:0357a20": "若是三寸。為甚麼悟去。且道洞山意作麼生。 翠巖",
    "X66n1297_012:0357a21": "芝云。石頭據座。五洩回首。石頭召他&#x5374;成多事。 雲",
    "X66n1297_012:0357a22": "峰悅云。大小石頭坐不定。把不住。似者擔板漢。放去",
    "X66n1297_012:0357a23": "便休。又喚回。被他糊塗一上。道我向者裏有箇悟處。",
    "X66n1297_012:0357a24": "驢年夢見。 溈山行云。五洩當時便去。可謂坐斷天",
    "X66n1297_012:0357b01": "下人舌頭。既被喚回。已是糊塗不少。拗折拄杖。也是",
    "X66n1297_012:0357b02": "賊過張弓。祇如石頭據座意作麼生。 地藏恩云。祇",
    "X66n1297_012:0357b03": "合與麼去。不合與麼來。",
    "X66n1297_012:0357b04": "[0357b04] 在途在舍若為酬。莫把先師一例求。雄雄氣宇如王",
    "X66n1297_012:0357b05": "者。未免半邊無髑髏。(龍門遠)",
    "X66n1297_012:0357b06": "[0357b06] 欲去高聲喚得回。當時心眼一齊開。要知不假修持",
    "X66n1297_012:0357b07": "力。生死悠悠任往來。(成枯木)",
    "X66n1297_012:0357b08": "幽州盤山寶積禪師(馬祖一嗣)[0357b08] 初參馬祖作街坊。一日",
    "X66n1297_012:0357b09": "出門見人舁喪。歌郎振鈴曰。紅輪決定沈西去。未",
    "X66n1297_012:0357b10": "委靈魂往那方。孝子哭哀哀。師忽省悟。",
    "X66n1297_012:0357b11": "[0357b11] 雲居莊云。大小盤山祇認得箇昭昭靈靈。者裏若有",
    "X66n1297_012:0357b12": "者般人。必然別有生涯。且道是什麼生涯。鴛鴦繡出",
    "X66n1297_012:0357b13": "從君看。不把金鍼度與人。",
    "X66n1297_012:0357b14": "[0357b14] 哀哀相應便承當。畢竟魂靈往那方。踴躍自然全體",
    "X66n1297_012:0357b15": "露。始知&#x5FA7;界不曾藏。(海印信)",
    "X66n1297_012:0357b16": "[0357b16] 未審靈魂往那方。無棲泊處露堂堂。水向石邊流出",
    "X66n1297_012:0357b17": "冷。風從花裏過來香。(月林觀)",
    "X66n1297_012:0357b18": "[0357b18] 忽聞幕下哭哀哀。頓使天台對五臺。風月一天今古",
    "X66n1297_012:0357b19": "在。通身是口也難開。(誰菴演)",
    "X66n1297_012:0357b20": "[0357b20] 薤歌聲咽些聲長。聽得哀哀忽斷腸。依舊紅輪西畔",
    "X66n1297_012:0357b21": "沒。大千無地著凄&#x51C9;。(天目禮)",
    "X66n1297_012:0357b22": "[0357b22] 薤露凄&#x51C9;亦可憐。白楊丹旐去翩翩。哀哀聲裏無消",
    "X66n1297_012:0357b23": "息。打著南邊動北邊。(北&#x78F5;簡)",
    "X66n1297_012:0357b24": "[0357b24] 盤山一日於街市見人買肉曰精底割一塊來。屠",
    "X66n1297_012:0357c01": "兒放下刀叉手曰。長史。那塊不是精底。師大悟。歸",
    "X66n1297_012:0357c02": "舉似祖。祖印可之。",
    "X66n1297_012:0357c03": "[0357c03] 箇事分明不覆藏。頭頭物物自相當。千言萬語無人",
    "X66n1297_012:0357c04": "會。又逐流鶯過短牆。(南華昺)",
    "X66n1297_012:0357c05": "[0357c05] 江邊送客上扁舟。相對漁翁暗擲鉤。一掣錦鱗隨手",
    "X66n1297_012:0357c06": "上。遠山疊疊水悠悠。(妙峰善)",
    "X66n1297_012:0357c07": "[0357c07] 半畝荒塘一鑑開。天光雲影共徘徊。啼鶯喚醒佳人",
    "X66n1297_012:0357c08": "夢。故友親從邗上來。(拳石沃)",
    "X66n1297_012:0357c09": "[0357c09] 盤山曰。若言即心即佛。今時未入玄微。若言非心",
    "X66n1297_012:0357c10": "非佛。猶是指蹤極則。",
    "X66n1297_012:0357c11": "[0357c11] 天童覺云。有錢不解使。解使又無錢。作麼生得十成",
    "X66n1297_012:0357c12": "去。娶他年少婦。須是白頭兒。 報恩秀云。今時路頭",
    "X66n1297_012:0357c13": "不得全體。非心非佛有缺神用。欲得十成去。除是三",
    "X66n1297_012:0357c14": "冬向火六月賣冰始得。所以道。娶他年少婦。須是白",
    "X66n1297_012:0357c15": "頭兒。然則調和琴瑟一句作麼生道。長翁短婆婆。遞",
    "X66n1297_012:0357c16": "互廝折磨。",
    "X66n1297_012:0357c17": "[0357c17] 盤山曰。三界無法何處求心。四大本空佛依何住。",
    "X66n1297_012:0357c18": "璿璣不動寂爾無言。覿面相呈更無餘事。珍重。",
    "X66n1297_012:0357c19": "[0357c19] 三界無法何處求心。白雲為蓋流水作琴。一曲兩曲",
    "X66n1297_012:0357c20": "無人會。雨過夜塘秋水深。(翠峰顯)",
    "X66n1297_012:0357c21": "[0357c21] 青青入座當軒竹。黯黯遮門對面山。更有一般堪羨",
    "X66n1297_012:0357c22": "處。夜深流水響潺潺。(佛鑑懃)",
    "X66n1297_012:0357c23": "[0357c23] 三界無法何處求心。山容雨過松韻風吟。橫眠倒臥",
    "X66n1297_012:0357c24": "無餘事。一任莓苔滿地侵。(佛性泰)",
    "X66n1297_012:0358a01": "[0358a01] 山舍無塵分外清。石榴花發透簾明。槐陰滿地日卓",
    "X66n1297_012:0358a02": "午。夢覺流鶯時一聲。(掩室開)",
    "X66n1297_012:0358a03": "[0358a03] 依依楊柳欲藏鴉。社後東風卷落花。理策邀朋何處",
    "X66n1297_012:0358a04": "好。山南山北看桑麻。(愚谷困)",
    "X66n1297_012:0358a05": "[0358a05] 江上漁翁把釣垂。生涯隨處不須歸。夜深月下饒清",
    "X66n1297_012:0358a06": "夢。風壓輕雲貼水飛。(雲&#x5CE9;喜)",
    "X66n1297_012:0358a07": "[0358a07] 盤山示眾。心月孤圓。光吞萬象。光非照境。境亦非",
    "X66n1297_012:0358a08": "存。光境俱忘。復是何物。",
    "X66n1297_012:0358a09": "[0358a09] 洞山价云。光境未忘復是何物。 雲門偃云。直饒恁",
    "X66n1297_012:0358a10": "麼猶是半途。未是透脫一路。良久云。天台華頂。 徑",
    "X66n1297_012:0358a11": "山杲云。白鷺下田千點雪。黃鸝上樹一枝花。 清化",
    "X66n1297_012:0358a12": "&#x5DBE;喝一喝云。字經三寫烏焉成馬。 東明鑑舉光境",
    "X66n1297_012:0358a13": "俱忘復是何物。喝一喝云。是什麼。光境未忘復是何",
    "X66n1297_012:0358a14": "物。乃舉拂云。喚者箇作什麼。復喝一喝。",
    "X66n1297_012:0358a15": "[0358a15] 光非照境境非存。光境俱忘復是痕。百鳥不來春已",
    "X66n1297_012:0358a16": "老。落花流水遶孤村。(肯堂充)",
    "X66n1297_012:0358a17": "[0358a17] 描不成兮&#x7575;不成。臥龍長怖碧潭清。擬心湊泊終難",
    "X66n1297_012:0358a18": "會。達者應須暗裏驚。(松源岳)",
    "X66n1297_012:0358a19": "[0358a19] 玉露暗飄無影樹。金風微動夜明簾。木人鞭起泥牛",
    "X66n1297_012:0358a20": "吼。不許蒼龍臥碧潭。(笑隱訢)",
    "X66n1297_012:0358a21": "[0358a21] 盤山曰。諸禪德。譬如擲劍揮空。莫論及之不及。斯",
    "X66n1297_012:0358a22": "乃空輪無&#x8FF9;。劍刃無虧。若能如是。心心無知。全心",
    "X66n1297_012:0358a23": "即佛。全佛即人。人佛無異。始為道矣。",
    "X66n1297_012:0358a24": "[0358a24] 徑山杲於心心無知下云。咄。我王庫內無如是刀。",
    "X66n1297_012:0358b01": " 愚菴盂云。若論本色衲子。實無如是刀。若論本色衲",
    "X66n1297_012:0358b02": "子。實有如是刀。一僧旁哂云。不見盤山道。學者勞形",
    "X66n1297_012:0358b03": "如猿捉影。盂云。咄。情知你坐在鬼窟裏。",
    "X66n1297_012:0358b04": "[0358b04] 盤山曰。可中學道。似地擎山。不知山之孤峻。如石",
    "X66n1297_012:0358b05": "含玉。不知玉之無瑕。若如此者。是名出家。",
    "X66n1297_012:0358b06": "[0358b06] 雪竇顯云。晝行三千。夜行八百。是我尋常用底。且拈",
    "X66n1297_012:0358b07": "放一邊。汝諸人向什麼處見盤山。 徑山杲云。若能",
    "X66n1297_012:0358b08": "如是。&#x63D1;目生花。 翠巖&#x5586;云。要見盤山則易。要見徑",
    "X66n1297_012:0358b09": "山則難。 靈巖儲云。開眼也著。閉眼也著。甚處不是",
    "X66n1297_012:0358b10": "盤山。良久喝一喝云。瞌睡漢醒也未。",
    "X66n1297_012:0358b11": "[0358b11] 山既孤峻。遊人罕至。玉既無瑕。莫辨真偽。(黃龍新)",
    "X66n1297_012:0358b12": "[0358b12] 山忘孤峻玉無瑕。到處仙源是我家。堪笑葛洪曾未",
    "X66n1297_012:0358b13": "悟。遠從句漏問丹砂。(天目禮)",
    "X66n1297_012:0358b14": "[0358b14] 盤山曰。向上一路。千聖不傳。",
    "X66n1297_012:0358b15": "[0358b15] 慈明圓云。向上一路千聖不然。 瑯琊覺云。上來講",
    "X66n1297_012:0358b16": "讚。無限良因。 楊岐會云。口上著。 徑山杲云。向上",
    "X66n1297_012:0358b17": "一路。熱&#x76CC;鳴聲。 天童傑云。向上一路。掘地覓天。",
    "X66n1297_012:0358b18": " 薦福璨云。向上一路千聖不傳。深諦律尼娑婆訶。向",
    "X66n1297_012:0358b19": "上一路千聖不然。蘇嚕悉唎娑婆訶。諸人與麼領會。",
    "X66n1297_012:0358b20": "歌羅歌羅。 天寧琦云。諸大老盡力道。祇發明得向",
    "X66n1297_012:0358b21": "下一路。若是向上一路。驢年夢見麼。 平陽忞云。盤",
    "X66n1297_012:0358b22": "山道向上一路千聖不傳。抱贓叫屈作麼。慈明道向",
    "X66n1297_012:0358b23": "上一路千聖不然。且莫詐明頭。徑山云向上一路熱",
    "X66n1297_012:0358b24": "&#x76CC;鳴聲。合眼跳黃河。千巖道向上一路在你&#x811A;底。接",
    "X66n1297_012:0358c01": "竹點青天。先老人道向上一路蹋破草&#x97B5;。猢猻倒上",
    "X66n1297_012:0358c02": "樹。者五箇漢被山僧一時領過了也。畢竟作麼生是",
    "X66n1297_012:0358c03": "向上一路。拈拄杖起身云。歸堂喫茶。 開先金云。向",
    "X66n1297_012:0358c04": "上一路。良久云。屋漏看星眠。 天井新云。向上一路。",
    "X66n1297_012:0358c05": "墮坑落&#x58CD;。夜夢不祥。書在壁上。 廣教玉云。向上一",
    "X66n1297_012:0358c06": "路。三生六十劫。 法林音云。向上一路。咄。",
    "X66n1297_012:0358c07": "[0358c07] 盤山向上路何言。罕見行人耳有穿。口上著來無&#x9F69;",
    "X66n1297_012:0358c08": "處。方知千聖不能傳。(白雲端)",
    "X66n1297_012:0358c09": "[0358c09] 不傳不然。海口難宣。須彌頂上。駕起鐵船。(徑山杲)",
    "X66n1297_012:0358c10": "[0358c10] 千聖不傳到今日。口上著來無等匹。洞庭山&#x811A;太湖",
    "X66n1297_012:0358c11": "心。行人路上空啾唧。(松源岳)",
    "X66n1297_012:0358c12": "[0358c12] 盤山將順世。告眾曰。有人描得吾真麼。眾將所寫",
    "X66n1297_012:0358c13": "真呈。皆不契。普化出曰某甲描得。師曰何不呈似",
    "X66n1297_012:0358c14": "老僧。化乃打筋斗而出。師曰者漢向後掣風狂去",
    "X66n1297_012:0358c15": "在。",
    "X66n1297_012:0358c16": "[0358c16] 保福展云。普化掣顛不少。盤山醜拙更多。 長蘆了",
    "X66n1297_012:0358c17": "撼身云。快活殺我也。若無爍破乾坤底眼。怎見渾金",
    "X66n1297_012:0358c18": "璞玉。復云。山僧依普化樣子摹得一本。今夜展開要",
    "X66n1297_012:0358c19": "使大眾瞻仰。遂打一筋斗。歸堂。 棲霞成云。若是臨",
    "X66n1297_012:0358c20": "濟大師。三十棒一棒也少不得。賴遇盤山放過。且道",
    "X66n1297_012:0358c21": "者棒落在什麼處。你若道便好劈脊。我也知你瞎棒",
    "X66n1297_012:0358c22": "亂做。 國清英云。咄。一人傳&#x8657;。萬人傳實。",
    "X66n1297_012:0358c23": "[0358c23] 師真醜拙不堪呈。用盡身心笑殺人。彼中莫覓絲頭",
    "X66n1297_012:0358c24": "意。白鼻&#x5D10;崙賀新正。(龍門遠)",
    "X66n1297_012:0359a01": "[0359a01] 徹底冰壺無影象。倒翻筋斗摹難成。千峰雨歇黃梅",
    "X66n1297_012:0359a02": "後。桂魄還從海上生。(雪菴瑾)",
    "X66n1297_012:0359a03": "[0359a03] 清奇古怪孃生面。妙筆丹青作麼施。者廝十分傳得",
    "X66n1297_012:0359a04": "似。依然&#x7575;虎祇成狸。(寶葉源)",
    "X66n1297_012:0359a05": "蒲州麻谷寶徹禪師(馬祖一嗣)[0359a05] 到臨濟問。大悲千手眼。",
    "X66n1297_012:0359a06": "那箇是正眼。濟曰。大悲千手眼。那箇是正眼。速道",
    "X66n1297_012:0359a07": "速道。師近前曳濟下禪&#x7240;&#x5374;坐。濟近前曰不審。師",
    "X66n1297_012:0359a08": "擬議。濟便喝。曳師下&#x7240;&#x5374;坐。師便出去。",
    "X66n1297_012:0359a09": "[0359a09] 因聖穎云。禪德。此二尊宿如此意作麼生。今人盡道",
    "X66n1297_012:0359a10": "照用。照什麼&#x76CC;。一切人祇解自騎馬去捉賊。自持刀",
    "X66n1297_012:0359a11": "去殺賊。二人偏能奪賊馬捉賊。奪賊刀殺賊。雖然如",
    "X66n1297_012:0359a12": "是。臨濟得便宜&#x5374;是失便宜。 仰山欽云。二老恁麼",
    "X66n1297_012:0359a13": "激揚。雖則百千手眼一時俱露。又怎免得二俱瞎漢。",
    "X66n1297_012:0359a14": "且道還有檢點得出麼。瞎。 天寧琦云。二老主賓互",
    "X66n1297_012:0359a15": "換縱奪可觀。如猛焰燒空。忽雷震地相似。雖然。與他",
    "X66n1297_012:0359a16": "大悲千手眼有何交涉。祇見波濤湧。不見海龍宮。",
    "X66n1297_012:0359a17": "[0359a17] 多年塞上祇聞名。今日陣前親見面。疋馬單槍戰數",
    "X66n1297_012:0359a18": "場。好是見機開一箭。(保寧勇)",
    "X66n1297_012:0359a19": "[0359a19] 相逢狹路轉身難。一陣交鋒瞚息間。旗鼓縱橫渾莫",
    "X66n1297_012:0359a20": "辨。試問何人得勝還。(普融平)",
    "X66n1297_012:0359a21": "[0359a21] 賊隊相逢午夜時。攙旗奪鼓討便宜。驀然天曉重相",
    "X66n1297_012:0359a22": "見。滿面羞慚各自歸。(別山智)",
    "X66n1297_012:0359a23": "[0359a23] 倒駕檣帆弄海風。掀翻地軸逞豪雄。抉開頷下驪珠",
    "X66n1297_012:0359a24": "色。一&#x9262;收歸兩毒龍。(理安問)",
    "X66n1297_012:0359b01": "[0359b01] 醉酣楊柳樓頭月。歌盡桃花扇底風。交錯觥籌無限",
    "X66n1297_012:0359b02": "意。相看銘酊總顏紅。(芥隱現)",
    "X66n1297_012:0359b03": "[0359b03] 麻谷與南泉二三人去謁徑山。路逢一婆。乃問徑",
    "X66n1297_012:0359b04": "山路向甚處去。婆曰驀直去。師曰前頭水深過得",
    "X66n1297_012:0359b05": "不。婆曰不溼&#x811A;。又問。上岸稻得與麼好。下岸稻得",
    "X66n1297_012:0359b06": "與麼怯。婆曰總被螃&#x880F;喫&#x5374;也。師曰禾好香。婆曰",
    "X66n1297_012:0359b07": "沒氣息。又問婆住甚處。婆曰祇在者裏。三人至店。",
    "X66n1297_012:0359b08": "婆煎茶一瓶。攜盞三隻至。謂和尚有神通者即喫",
    "X66n1297_012:0359b09": "茶。三人相顧間婆曰。看老朽自逞神通去也。於是",
    "X66n1297_012:0359b10": "傾茶便行。",
    "X66n1297_012:0359b11": "[0359b11] 承天怡云。婆子如驍騎臨陣。爭奈探頭太過。麻谷三",
    "X66n1297_012:0359b12": "人似老將巡邊。把定有餘。檢點將來。猶欠一著。",
    "X66n1297_012:0359b13": "[0359b13] 陜路相逢不等閒。旗槍倒卓話翩翩。及乎話到中原",
    "X66n1297_012:0359b14": "事。汝陟高崗我涉川。(磬山鼎)",
    "X66n1297_012:0359b15": "[0359b15] 麻谷持錫到章敬。繞禪&#x7240;三&#x5E00;。振錫一下。卓然而",
    "X66n1297_012:0359b16": "立。敬曰是是。又到南泉亦如是。泉曰不是不是。師",
    "X66n1297_012:0359b17": "曰。章敬道是。和尚為甚道不是。泉曰。章敬即是。是",
    "X66n1297_012:0359b18": "汝不是。此是風力所轉。終成敗壞。",
    "X66n1297_012:0359b19": "[0359b19] 長慶稜代谷於是是處云。和尚佛法身心何在。又代",
    "X66n1297_012:0359b20": "谷於章敬即是是汝不是處云。是什麼心行。 保福",
    "X66n1297_012:0359b21": "展別云。但振錫一下而出。又云。章敬南泉可謂一是",
    "X66n1297_012:0359b22": "一非。又云。麻谷依俙似曲纔堪聽。又被風吹別調中。",
    "X66n1297_012:0359b23": " 雲居錫云。章敬未必道是。南泉未必道不是。又云。",
    "X66n1297_012:0359b24": "麻谷當初但持錫出去恰好。 雪竇顯代兩處俱云",
    "X66n1297_012:0359c01": "錯。 溈山&#x5586;云。章敬道是。落在麻谷彀中。南泉道不",
    "X66n1297_012:0359c02": "是。亦落在麻谷彀中。今日忽有人恁麼來。但云未到",
    "X66n1297_012:0359c03": "者裏好與三十棒。 泐潭清云。章敬道是也好與三",
    "X66n1297_012:0359c04": "十拄杖。南泉道不是也好與三十拄杖。何故。是與不",
    "X66n1297_012:0359c05": "是全彰妙義。章敬南泉一場失利。 勝默光云。是無",
    "X66n1297_012:0359c06": "可是。非無真非。是非無主。萬善同歸。梟&#x9DC4;晝夜。徒自",
    "X66n1297_012:0359c07": "支離。我無三寸。&#x9F08;得喚龜。迦葉不肯。一任攢眉。 天",
    "X66n1297_012:0359c08": "寧琦云。苦瓜連根苦。甜瓜徹蒂甜。",
    "X66n1297_012:0359c09": "[0359c09] 此錯彼錯切忌拈&#x5374;。四海浪平百川潮落。古策風高",
    "X66n1297_012:0359c10": "十二門。門門有路空蕭索。非蕭索。作者好求無病藥。",
    "X66n1297_012:0359c11": "(翠峰顯)",
    "X66n1297_012:0359c12": "[0359c12] 章敬道是南泉非。逆水之波透出誰。可憐箇漢皮無",
    "X66n1297_012:0359c13": "血。駕與青龍不解騎。(南堂靜)",
    "X66n1297_012:0359c14": "[0359c14] 是是。放出南山真&#x9F08;鼻。不是不是。勒回千里追風驥。",
    "X66n1297_012:0359c15": "終成敗壞可憐生。塞斷咽喉無出氣。無出氣。有巴鼻。",
    "X66n1297_012:0359c16": "趙州東壁挂葫蘆。堪笑維摩談不二。(窮谷連)",
    "X66n1297_012:0359c17": "[0359c17] 妙轉之機掣電飛。目前生殺盡交馳。明珠自有明珠",
    "X66n1297_012:0359c18": "價。休向籬邊彈雀兒。(木菴永)",
    "X66n1297_012:0359c19": "[0359c19] 麻谷一日使扇次。僧問。風性常住無處不周。和尚",
    "X66n1297_012:0359c20": "為甚&#x5374;搖扇。師曰你祇知風性常住。且不知無處",
    "X66n1297_012:0359c21": "不周。曰如何是無處不周。師&#x5374;搖扇。僧作禮。師曰。",
    "X66n1297_012:0359c22": "無用處師僧。著得一千箇有什麼益。",
    "X66n1297_012:0359c23": "[0359c23] 昭覺勤云。者僧一期可觀。可惜有頭無尾。若不是麻",
    "X66n1297_012:0359c24": "谷作家。洎合放過。且道那裏是落節處。撥開向上竅。",
    "X66n1297_012:0360a01": "能有幾人知。 溈山果云。者僧祇知腦門著地。不覺",
    "X66n1297_012:0360a02": "當面錯過。當時若據令而行。何處更討麻谷。",
    "X66n1297_012:0360a03": "[0360a03] 麻谷一日紙帳內坐。以手巾&#x8462;頭。披雲入見便作",
    "X66n1297_012:0360a04": "哭聲。良久出去法堂。繞禪&#x7240;一&#x5E00;。&#x5374;入撥開帳。見",
    "X66n1297_012:0360a05": "師去&#x5374;手巾而坐。乃曰死中得活。萬中無一。師便",
    "X66n1297_012:0360a06": "下&#x7240;就位。作抽坐具勢。雲近前把住曰。前死後活。",
    "X66n1297_012:0360a07": "你還甘麼。師曰。甘即甘。阿師堪作甚麼。雲推開曰。",
    "X66n1297_012:0360a08": "知道你前言不副後語。",
    "X66n1297_012:0360a09": "[0360a09] 昭覺勤云。入寺看額。見表知裏。披雲慣作高賓。拈尾",
    "X66n1297_012:0360a10": "作頭。拈頭作尾。麻谷孟嘗門下。看他酬對。不道他不",
    "X66n1297_012:0360a11": "知有。祇為用意太深。當時待伊道死中得活萬中無",
    "X66n1297_012:0360a12": "一。但云蒼天蒼天。何故。得人一牛還人一馬。",
    "X66n1297_012:0360a13": "[0360a13] 五十笑他先百步。何如騎馬勝騎牛。不須重較多和",
    "X66n1297_012:0360a14": "少。歸到家山即便休。(虛堂愚)",
    "X66n1297_012:0360a15": "[0360a15] 乍雲乍雨孟春寒。&#x53E0;亂青山不一看。坐久無聊不堪",
    "X66n1297_012:0360a16": "甚。悶人天氣失人歡。(西焰傳)",
    "X66n1297_012:0360a17": "[0360a17] 麻谷問僧甚處來。曰不審。師又問甚處來。僧珍重。",
    "X66n1297_012:0360a18": "師下禪&#x7240;擒住曰。者箇師僧。問著便作佛法抵對。",
    "X66n1297_012:0360a19": "僧曰大似無眼。師放手曰放汝命通汝氣。僧作禮。",
    "X66n1297_012:0360a20": "師欲扭住。僧拂袖便行。師曰。休將三歲竹。擬比萬",
    "X66n1297_012:0360a21": "年松。",
    "X66n1297_012:0360a22": "[0360a22] 磬山鼎云。麻谷擬將斷貫穿者僧鼻孔。殊不知自己",
    "X66n1297_012:0360a23": "鼻頭&#x5374;被牽上曳下。復頌。",
    "X66n1297_012:0360a24": "[0360a24] 山川桃李笑成蹊。一抹&#x70DF;雲樹樹齊。看&#x5FA7;春來花事",
    "X66n1297_012:0360b01": "好。鷓鴣深入亂峰&#x55C1;。",
    "X66n1297_012:0360b02": "虔州西堂智藏禪師(馬祖一嗣)[0360b02] 僧問。有問有答賓主歷",
    "X66n1297_012:0360b03": "然。無問無答時如何。師曰怕爛&#x5374;那。",
    "X66n1297_012:0360b04": "[0360b04] 後有僧舉似百丈。丈云一合相不可得。 長慶稜別",
    "X66n1297_012:0360b05": "云。人人盡道休官去。林下何曾見一人。 雪竇顯云。",
    "X66n1297_012:0360b06": "何不與本分草料。 昭覺勤別云。收得安南又憂塞",
    "X66n1297_012:0360b07": "北。 南堂欲云。諸老與麼答話。可使千古流芳。若要",
    "X66n1297_012:0360b08": "塞斷衲僧咽喉猶未在。今有人恁麼問。但云冬至寒",
    "X66n1297_012:0360b09": "食一百五。上元定是正月半。 洞山瑩別云。心不負",
    "X66n1297_012:0360b10": "人面無慚色。",
    "X66n1297_012:0360b11": "[0360b11] 終日論文不記年。禪心淡薄契幽玄。白雲繚繞青山",
    "X66n1297_012:0360b12": "在。一法無私萬古傳。(大溈智)",
    "X66n1297_012:0360b13": "[0360b13] 陰雲四望失孤&#x90A8;。洞口秦人鎮掩門。無數桃花流不",
    "X66n1297_012:0360b14": "盡。溪邊猶有舊斑痕。(法林音)",
    "X66n1297_012:0360b15": "[0360b15] 西堂因李翱尚書&#x751E;問僧馬大師有甚言教。僧曰",
    "X66n1297_012:0360b16": "或說即心即佛。或說非心非佛。翱曰總過者邊。一",
    "X66n1297_012:0360b17": "日問師馬大師有甚言教。師呼尚書。翱應諾。師曰",
    "X66n1297_012:0360b18": "鼓角動也。",
    "X66n1297_012:0360b19": "[0360b19] 如菴彰云。盡道李翱勘驗者僧。殊不知在者僧面前",
    "X66n1297_012:0360b20": "敗闕一上。又向西堂處討巴鼻。&#x5374;被一拶直得轉身",
    "X66n1297_012:0360b21": "無路。還有為他轉身者麼。僧纔出菴。遽云。不是弄潮",
    "X66n1297_012:0360b22": "手。休入洪波裏。",
    "X66n1297_012:0360b23": "[0360b23] 西堂普請次。乃曰因果歷然。怎奈何。怎奈何。時有",
    "X66n1297_012:0360b24": "僧出以手拓地。師曰作甚麼。曰相救相救。師曰大",
    "X66n1297_012:0360c01": "眾。者箇師僧猶較些子。僧拂袖便走。師曰獅子身",
    "X66n1297_012:0360c02": "中蟲。自食獅子肉。",
    "X66n1297_012:0360c03": "[0360c03] 昭覺勤云。西堂洞明綱要。始終正令全提。者僧異類",
    "X66n1297_012:0360c04": "中行。其奈龍頭蛇尾。敢問大眾。因果歷然一句作麼",
    "X66n1297_012:0360c05": "生道。是則龍女頓成佛。非則善星遭陷墜。",
    "X66n1297_012:0360c06": "[0360c06] 燕趙悲歌士。相逢劇孟家。寸心言不盡。前路日將斜。",
    "X66n1297_012:0360c07": "(平陽忞)",
    "X66n1297_012:0360c08": "[0360c08] 月皎波澄際。雲消雨霽時。一江紅葉亂。無地寄相思。",
    "X66n1297_012:0360c09": "(頻吉祥)",
    "X66n1297_012:0360c10": "[0360c10] 西堂曾燒殺一僧。一日現身索命。師曰你還死也",
    "X66n1297_012:0360c11": "無。對曰死也。師曰。你既死。覓命者是誰。便乃不見",
    "X66n1297_012:0360c12": "形。",
    "X66n1297_012:0360c13": "[0360c13] 幻有傳徵云。者僧現身索命。是真要命。是不真要命。",
    "X66n1297_012:0360c14": "西堂恁麼語。是果還伊命。是不還伊命。",
    "X66n1297_012:0360c15": "[0360c15] 曾經鏖戰苦。不負聖恩心。忽聽綸音下。山川艸木吟。",
    "X66n1297_012:0360c16": "(磬山鼎)",
    "X66n1297_012:0360c17": "南嶽西園曇藏禪師(馬祖一嗣)[0360c17] 一日自燒浴。僧問和尚",
    "X66n1297_012:0360c18": "何不使沙彌童行。師乃撫掌三下。",
    "X66n1297_012:0360c19": "[0360c19] 曹山寂云。一等是拍手撫掌。就中西園奇怪。俱胝一",
    "X66n1297_012:0360c20": "指頭禪。&#x8462;為承當處不諦當。僧&#x5374;問西園。撫掌豈不",
    "X66n1297_012:0360c21": "是奴兒婢子邊事。山云是。云向上還有事也無。山云",
    "X66n1297_012:0360c22": "有。云如何是向上事。山叱云者奴兒婢子。 天童覺",
    "X66n1297_012:0360c23": "云。識尊卑。知貴賤。西園是作家。分玉石。辨金&#x936E;。曹山",
    "X66n1297_012:0360c24": "不出世。者僧雖解切磋琢磨。也祇向奴兒婢子邊著",
    "X66n1297_012:0361a01": "倒。還知麼。放曠淋漓兩不傷。猶是夜明簾外客。",
    "X66n1297_012:0361a02": "[0361a02] 尋得桃源好避秦。桃紅又見一年春。花飛已是隨流",
    "X66n1297_012:0361a03": "水。引得漁郎來問津。(三宜盂)"
}