{
    "X16n0318_007:0877a14": "[0877a14] 大佛頂如來密因修證了義諸菩薩萬行首楞嚴經",
    "X16n0318_007:0877a15": "卷第七",
    "X16n0318_007:0877a16": "[0877a16] 阿難。汝問攝心。我今先說入三摩地修學妙門。求菩",
    "X16n0318_007:0877a17": "提道。要先持此四種律儀。皎如&#x6C37;霜。自不能生一切",
    "X16n0318_007:0877a18": "枝葉。心三口四。生必無因。阿難。如是四事。若不遺失。",
    "X16n0318_007:0877a19": "心尚不緣色香味觸。一切魔事。云何發生。若有宿習。",
    "X16n0318_007:0877a20": "不能滅除。汝教是人一心誦我佛頂光明摩訶薩怛",
    "X16n0318_007:0877a21": "多般怛囉無上神&#x546A;。斯是如來無見頂相。無為心佛。",
    "X16n0318_007:0877a22": "從頂發輝。坐寶蓮華。所說心&#x546A;。且汝宿世。與摩登伽。",
    "X16n0318_007:0877a23": "歷劫因緣。恩愛習氣。非是一生及與一劫。我一宣揚。",
    "X16n0318_007:0877a24": "愛心永脫。成阿羅漢。彼尚婬女。無心修行。神力冥資。",
    "X16n0318_007:0877b01": "速證無學。云何汝等在會聲聞。求最上乘。決定成佛。",
    "X16n0318_007:0877b02": "譬如以塵揚於順風。有何艱險。若有末世。欲坐道場。",
    "X16n0318_007:0877b03": "先持比丘清淨禁戒。要當選擇戒清淨者第一沙門。",
    "X16n0318_007:0877b04": "以為其師。若其不遇真清淨僧。汝戒律儀。必不成就。",
    "X16n0318_007:0877b05": "戒成已後。著新淨衣。然香閑居。誦此心佛所說神&#x546A;",
    "X16n0318_007:0877b06": "一百八&#x5FA7;。然後結戒。建立道場。求於十方現在國土",
    "X16n0318_007:0877b07": "無上如來。放大悲光。來灌其頂。阿難。如是末世清淨",
    "X16n0318_007:0877b08": "比丘。若比丘尼。白衣檀越。心滅貪婬。持佛淨戒。於道",
    "X16n0318_007:0877b09": "場中。發菩提願。出入澡浴。六時行道。如是不寐。經三",
    "X16n0318_007:0877b10": "七日。我自現身。至其人前。摩頂安慰。令其開悟。",
    "X16n0318_007:0877b11": "[0877b11] 通曰。現業易制。自行可違。宿業難除。必假神力。故",
    "X16n0318_007:0877b12": "說神&#x546A;。能破宿習。宿習如塵。神&#x546A;如風。順風揚塵。",
    "X16n0318_007:0877b13": "散之則易。良由神力冥資。不可思議故也。以不可",
    "X16n0318_007:0877b14": "思議之佛慧。消不可思議之無明。如是而求最上",
    "X16n0318_007:0877b15": "乘。決定有所成就。此&#x546A;若超出戒定慧而另為一",
    "X16n0318_007:0877b16": "枝。然非戒定慧精嚴。則不能得其靈應。故曰若其",
    "X16n0318_007:0877b17": "不遇真清淨僧。汝戒律儀。必不成就。又曰如是不",
    "X16n0318_007:0877b18": "寐。經三七日。我自現身令其開悟。所謂思之思之。",
    "X16n0318_007:0877b19": "又重思之。思之不得。鬼神將通之也。佛本是無。心",
    "X16n0318_007:0877b20": "淨故有。水清月現。理有固然。定慧之極。與佛氣分",
    "X16n0318_007:0877b21": "相接。豈不至現形安慰者乎。若見此相。但觀空寂。",
    "X16n0318_007:0877b22": "是佛顯然。是魔即滅。此脩習禪定者所當知也。永",
    "X16n0318_007:0877b23": "明壽禪師於國清行法華懺。夜見神人持戟而入。",
    "X16n0318_007:0877b24": "師訶之曰。何得擅人。對曰。久積善業。方到此中。夜",
    "X16n0318_007:0877c01": "半繞像。見普賢前蓮華在其手。又於金華大住&#x5CEF;。",
    "X16n0318_007:0877c02": "誦經三載。禪觀中。見觀音以甘露灌其口。遂獲辨",
    "X16n0318_007:0877c03": "才。所著有宗鏡錄。及萬善同歸。行於世。明教嵩禪",
    "X16n0318_007:0877c04": "師。夜頂觀音像而誦其號。必滿十萬乃寢。亦見觀",
    "X16n0318_007:0877c05": "音以甘露灌之。自是世間經書章句。不學而能。所",
    "X16n0318_007:0877c06": "著禪門定祖圖。傳法正宗記。及原教論。宋仁宗嘉",
    "X16n0318_007:0877c07": "歎。詔編入藏。此皆摩頂安慰令其開悟之明驗也。",
    "X16n0318_007:0877c08": "[0877c08] 阿難白佛言。世尊。我蒙如來無上悲誨。心自開悟。自",
    "X16n0318_007:0877c09": "知脩證無學道成。末法脩行。建立道場。云何結界。合",
    "X16n0318_007:0877c10": "佛世尊清淨軌則。佛告阿難。若末世人。願立道場。先",
    "X16n0318_007:0877c11": "取雪山大力白牛。食其山中肥膩香草。此牛唯飲雪",
    "X16n0318_007:0877c12": "山清水。其糞微細。可取其糞。和合栴檀。以泥其地。若",
    "X16n0318_007:0877c13": "非雪山。其牛臭穢。不堪塗地。別於平原穿去地皮五",
    "X16n0318_007:0877c14": "尺以下。取其黃土。和上栴檀沉水蘇合薰陸&#x9B31;金白",
    "X16n0318_007:0877c15": "膠青木零陵甘松及雞舌香。以此十種。細羅為粉。合",
    "X16n0318_007:0877c16": "土成泥。以塗場地。方圓丈六。為八角壇。壇心置一金",
    "X16n0318_007:0877c17": "銀銅木所造蓮華。華中安&#x9262;。&#x9262;中先盛八月露水。水",
    "X16n0318_007:0877c18": "中隨安所有華葉。取八圓鏡。各安其方。圍繞華&#x9262;。鏡",
    "X16n0318_007:0877c19": "外建立十六蓮華。十六香爐。間華鋪設莊嚴。香爐純",
    "X16n0318_007:0877c20": "燒沉水。無令見火。取白牛乳。置十六器。乳為煎餅。并",
    "X16n0318_007:0877c21": "諸沙糖油餅乳糜蘇合蜜薑純酥純蜜於蓮華外。各",
    "X16n0318_007:0877c22": "各十六。圍繞華外。以奉諸佛及大菩薩。每以食時若",
    "X16n0318_007:0877c23": "在中夜。取蜜半升用酥三合。壇前別安一小火罏。以",
    "X16n0318_007:0877c24": "兜樓婆香(赤色沉水麤者)煎取香水。沐浴其炭。然令猛熾。投",
    "X16n0318_007:0878a01": "是酥蜜於炎爐內。燒令&#x70DF;盡。享佛菩薩。令其四外。&#x5FA7;",
    "X16n0318_007:0878a02": "懸幡華。於壇室中。四壁敷設十方如來及諸菩薩所",
    "X16n0318_007:0878a03": "有形像。應於當陽張盧舍那(此云光明&#x5FA7;照報身佛也)釋迦(現在佛)",
    "X16n0318_007:0878a04": "彌勒(未來佛)阿&#x95A6;(東方佛)彌陀(西方佛)諸大變化觀音形像。",
    "X16n0318_007:0878a05": "兼金剛藏。安其左右。帝釋梵王烏芻瑟摩。并藍地迦。",
    "X16n0318_007:0878a06": "(青面金剛)諸軍茶利。(金剛異號)與毗俱胝(手垂數珠鬘三目持鬘髻)四天王",
    "X16n0318_007:0878a07": "等。頻那夜迦。(即&#x732A;頭象鼻二使者)張於門側。左右安置。又取八",
    "X16n0318_007:0878a08": "鏡覆懸&#x8657;空。與壇場中所安之鏡。方面相對。使其形",
    "X16n0318_007:0878a09": "影重重相涉。於初七中。至誠頂禮十方如來。諸大菩",
    "X16n0318_007:0878a10": "薩。阿羅漢號。恒於六時。誦&#x546A;圍壇。至心行道。一時常",
    "X16n0318_007:0878a11": "行一百八&#x5FA7;。第二七中。一向專心發菩薩願。心無閒",
    "X16n0318_007:0878a12": "斷。我毗奈耶先有願教。第三七中。於十二時。一向持",
    "X16n0318_007:0878a13": "佛般怛囉&#x546A;。至第七日。十方如來。一時出現。鏡交光",
    "X16n0318_007:0878a14": "處。承佛摩頂。即於道場脩三摩地。能令如是末世修",
    "X16n0318_007:0878a15": "學。身心明淨。猶如琉璃。阿難。若此比丘。本受戒師。及",
    "X16n0318_007:0878a16": "同會中十比丘等。其中有一不清淨者。如是道場。多",
    "X16n0318_007:0878a17": "不成就。從三七後。端坐安居。經一百日。有利根者。不",
    "X16n0318_007:0878a18": "起於座。得須陀洹。縱其身心聖果未成。決定自知成",
    "X16n0318_007:0878a19": "佛不謬。汝問道場。建立如是。",
    "X16n0318_007:0878a20": "[0878a20] 通曰。建立道場。取其香潔。外盡其制。內盡其誠。自",
    "X16n0318_007:0878a21": "是表裏如一。心境不二。諸家解說。一一牽合比擬。",
    "X16n0318_007:0878a22": "或信或智。或德或行。若是。但自取寂滅場地足矣。",
    "X16n0318_007:0878a23": "何必建立為哉。唯十香各有取義。白膠香能除惡",
    "X16n0318_007:0878a24": "氣。去蒼疹。而戒香除身不善似之。青木香能寤魔",
    "X16n0318_007:0878b01": "寐。而精進香離睡似之。薰陸能止痛。而定香能持",
    "X16n0318_007:0878b02": "似之。蘇合殺鬼除邪。而忍香禦魔似之。零陵能止",
    "X16n0318_007:0878b03": "精明目。而慧香蓄精起明似之。旃檀能遠到。布施",
    "X16n0318_007:0878b04": "香似之。甘松能合眾香。而解脫能和合諸功德似",
    "X16n0318_007:0878b05": "之。&#x9B31;金能除毒去邪。而法香滅暗破執似之。雞舌",
    "X16n0318_007:0878b06": "令人身香。而解脫知見能以一切方便。&#x5FA7;入諸境",
    "X16n0318_007:0878b07": "似之。沉水則如菩提香。窮法淵底也。華嚴云。佛子",
    "X16n0318_007:0878b08": "塗香時。願十波羅蜜香普薰。蓋本於此。諸佛菩薩",
    "X16n0318_007:0878b09": "未必享此供養。為令脩行者福慧俱足。如佛受純",
    "X16n0318_007:0878b10": "陀後供云爾。佛以日中受食。故以中夜例日中。或",
    "X16n0318_007:0878b11": "謂夜半亥子中間。一陽初動。不離本際。如三摩地。",
    "X16n0318_007:0878b12": "兩無所著。是為中道。故宜享佛。至三七日。鏡交光",
    "X16n0318_007:0878b13": "處。承佛摩頂。理事無礙境界也。脩行者至灌頂位。",
    "X16n0318_007:0878b14": "佛以光攝受之。覺際入交。光光相映。而鏡交光處。",
    "X16n0318_007:0878b15": "形喻最為精切。故得果者。內瑩發光。身心明淨。猶",
    "X16n0318_007:0878b16": "如&#x7460;璃。性智明徹。與佛慧通。此&#x546A;力之明效大驗",
    "X16n0318_007:0878b17": "也。縱未得果。決定自知成佛不謬。蓋端坐安居。銷",
    "X16n0318_007:0878b18": "除塵垢。亦微窺見圓明之體。與佛無二。但為宿習",
    "X16n0318_007:0878b19": "所牽。未易透脫。需之歲月。未有不成者。靈芝律師。",
    "X16n0318_007:0878b20": "重造明州五臺戒壇成。有一老人。神氣超邁。眉鬚",
    "X16n0318_007:0878b21": "皓白。進而啟曰。弟子有三珠。奉獻以為壇成之賀。",
    "X16n0318_007:0878b22": "言訖忽然不見。因置其珠於壇心。屢現光相。其後",
    "X16n0318_007:0878b23": "有壇主會十師大開戒法。越三日夜分。有一僧登",
    "X16n0318_007:0878b24": "壇。忽&#x89A9;珠光外徹。內現善財童子。僧乃驚呼。眾起",
    "X16n0318_007:0878c01": "觀之。悉皆環禮。每夜僧眾益伸虔懇。而珠之所現。",
    "X16n0318_007:0878c02": "或金色佛。或六臂觀音。或紫竹。或碧柳。或奇木怪",
    "X16n0318_007:0878c03": "石。或迦陵頻伽飛舞左右。或月蓋。或龍神獻珠。神",
    "X16n0318_007:0878c04": "變非一。見者聞者。皆謂希有。雖然。清淨之極。心如",
    "X16n0318_007:0878c05": "佛心。其放光現瑞亦尋常事耳。",
    "X16n0318_007:0878c06": "[0878c06] 阿難。頂禮佛足而白佛言。自我出家。恃佛憍愛。求多",
    "X16n0318_007:0878c07": "聞故。未證無為。遭彼梵天邪術所禁。心雖明了。力不",
    "X16n0318_007:0878c08": "自由。賴遇文殊令我解脫。雖蒙如來佛頂神&#x546A;。冥獲",
    "X16n0318_007:0878c09": "其力。尚未親聞。唯願大慈重為宣說。悲救此會諸脩",
    "X16n0318_007:0878c10": "行輩。末及當來在輪迴者。承佛密音身意解脫。於時",
    "X16n0318_007:0878c11": "會中一切大眾。普皆作禮。佇聞如來秘密章句。爾時",
    "X16n0318_007:0878c12": "世尊從肉髻中。涌百寶光。光中涌出千葉寶蓮。有化",
    "X16n0318_007:0878c13": "如來坐寶華中。頂放十道百寶光明。一一光明。皆&#x5FA7;",
    "X16n0318_007:0878c14": "示現十恒河沙金剛密&#x8FF9;擎山持杵&#x5FA7;&#x8657;空界。大眾",
    "X16n0318_007:0878c15": "仰觀。畏愛兼抱。求佛哀祐。一心聽佛無見頂相放光",
    "X16n0318_007:0878c16": "如來宣說神&#x546A;(&#x546A;凡四百二十七句)。",
    "X16n0318_007:0878c17": "[0878c17] 通曰。神&#x546A;何以能令阿難即時解脫。蓋無見頂相",
    "X16n0318_007:0878c18": "放光如來。即妙湛總持首楞嚴王之所示現。彼以",
    "X16n0318_007:0878c19": "湛持。故分湛者化。彼以堅固。故不堅者破。如火銷",
    "X16n0318_007:0878c20": "&#x6C37;。自有默奪之理。後為金剛菩薩。精心陰速。發彼",
    "X16n0318_007:0878c21": "神識。是人應時心能記憶。得宿命通。而況如來神",
    "X16n0318_007:0878c22": "力。&#x5FA7;周沙界。在在光明。在在解脫。即有邪術。如紅",
    "X16n0318_007:0878c23": "爐點雪。應時銷融耳。皓月供養問長沙岑。如何是",
    "X16n0318_007:0878c24": "陀羅尼。沙指禪床右邊曰。這箇師僧&#x5374;誦得。曰還",
    "X16n0318_007:0879a01": "別有人誦得否。沙又指禪床左邊曰。這箇師僧亦",
    "X16n0318_007:0879a02": "誦得。曰某甲為甚麼不聞。沙曰。大德豈不知道真",
    "X16n0318_007:0879a03": "誦無響。真聽無聞。曰恁麼則聲音不入法界性也。",
    "X16n0318_007:0879a04": "沙曰。離色求觀非正見。離聲求聽是邪聞。曰如何",
    "X16n0318_007:0879a05": "是不離色是正見。不離聲是真聞。沙示偈曰。滿眼",
    "X16n0318_007:0879a06": "本非色。滿耳本非聲。文殊常觸目。觀音塞耳根。會",
    "X16n0318_007:0879a07": "三元一體。達四本同真。堂堂法界性。無佛亦無人。",
    "X16n0318_007:0879a08": "故知長沙所云法界性。隨處宣誦陀羅尼&#x546A;。彼且",
    "X16n0318_007:0879a09": "無佛亦無人。何處更有魔事來。",
    "X16n0318_007:0879a10": "[0879a10] 南無薩怛他蘇伽多耶阿羅訶帝三藐三菩陀寫。薩",
    "X16n0318_007:0879a11": "怛他佛陀俱胝瑟尼釤。南無薩婆勃陀勃地薩跢&#x979E;",
    "X16n0318_007:0879a12": "弊。南無薩多南三藐三菩陀俱知南。娑舍囉婆迦僧",
    "X16n0318_007:0879a13": "伽喃。南無盧雞阿羅漢跢喃。南無蘇盧多波那喃。南",
    "X16n0318_007:0879a14": "無娑羯唎陀伽彌喃。南無盧雞三藐伽跢喃。三藐伽",
    "X16n0318_007:0879a15": "波囉底波多那喃。南無提婆離瑟赧。南無悉陀耶毗",
    "X16n0318_007:0879a16": "地耶陀囉離瑟赧。舍波奴揭囉訶娑訶娑囉摩他喃。",
    "X16n0318_007:0879a17": "南無跋囉訶摩泥。南無因陀囉耶。南無婆伽婆帝。嚧",
    "X16n0318_007:0879a18": "陀囉耶。烏摩般帝。娑醯夜耶。南無婆伽婆帝。那囉野",
    "X16n0318_007:0879a19": "拏耶。槃遮摩訶三慕陀囉。南無悉羯唎多耶。南無婆",
    "X16n0318_007:0879a20": "伽婆帝。摩訶迦囉耶。地唎般剌那伽囉。毗陀囉波拏",
    "X16n0318_007:0879a21": "迦囉耶。阿地目帝。尸摩舍那泥婆悉泥。摩怛唎伽拏。",
    "X16n0318_007:0879a22": "南無悉羯唎多耶。南無婆伽婆帝。多他伽多俱囉耶。",
    "X16n0318_007:0879a23": "南無般頭摩俱囉耶。南無跋闍囉俱囉耶。南無摩尼",
    "X16n0318_007:0879a24": "俱囉耶。南無伽闍俱囉耶。南無婆伽婆帝。帝唎茶輸",
    "X16n0318_007:0879b01": "囉西那。波囉訶囉拏囉闍耶。跢他伽多耶。南無婆伽",
    "X16n0318_007:0879b02": "婆帝。南無阿彌多婆耶。哆他伽多耶。阿囉訶帝。三藐",
    "X16n0318_007:0879b03": "三菩陀耶。南無婆伽婆帝。阿芻&#x979E;耶。哆他伽多耶。阿",
    "X16n0318_007:0879b04": "囉訶帝。三藐三菩陀耶。南無婆伽婆帝。&#x979E;沙闍耶俱",
    "X16n0318_007:0879b05": "盧吠柱唎耶。般囉婆囉闍耶。跢他伽多耶。南無婆伽",
    "X16n0318_007:0879b06": "婆帝。三補師毖多。薩憐捺囉剌闍耶。跢他伽多耶。阿",
    "X16n0318_007:0879b07": "囉訶帝。三藐三菩陀耶。南無婆伽婆帝。舍雞耶母那",
    "X16n0318_007:0879b08": "曳。跢他伽多耶。阿囉訶帝。三藐三菩陀耶。南無婆伽",
    "X16n0318_007:0879b09": "婆帝。剌怛那雞都囉闍耶。跢他伽多耶。阿囉訶帝。三",
    "X16n0318_007:0879b10": "藐三菩陀耶。帝瓢南無薩羯唎多。翳曇婆伽婆多。薩",
    "X16n0318_007:0879b11": "怛多伽都瑟尼釤。薩怛多般怛[口*藍]。南無阿婆囉視&#x8EAD;。",
    "X16n0318_007:0879b12": "般囉帝揚岐囉。薩囉婆部多揭囉訶。尼揭囉訶揭迦",
    "X16n0318_007:0879b13": "囉訶尼。跋囉毖地耶叱陀你。阿迦囉密唎柱。般唎怛",
    "X16n0318_007:0879b14": "囉耶寧揭唎。薩囉婆槃陀那目叉尼。薩囉婆突瑟吒。",
    "X16n0318_007:0879b15": "突悉乏般那你伐囉尼。赭都囉失帝南。羯囉訶娑訶",
    "X16n0318_007:0879b16": "薩囉若闍。毗多崩娑那羯唎。阿瑟吒冰舍帝南。那叉",
    "X16n0318_007:0879b17": "剎怛囉若闍。波囉薩陀那羯唎。阿瑟吒南摩訶揭囉",
    "X16n0318_007:0879b18": "訶若闍。毗唎崩薩那羯唎。薩婆舍都嚧你婆囉若闍。",
    "X16n0318_007:0879b19": "呼藍突悉乏難遮那舍尼。毖沙舍悉怛囉。阿吉尼烏",
    "X16n0318_007:0879b20": "陀迦囉若闍。阿般囉視多具囉。摩訶般囉戰持。摩訶",
    "X16n0318_007:0879b21": "疊多。摩訶帝闍。摩訶稅多闍婆囉。摩訶跋囉槃陀囉",
    "X16n0318_007:0879b22": "婆悉你。阿唎耶多囉。毗唎俱知。誓婆毗闍耶。跋闍囉",
    "X16n0318_007:0879b23": "摩禮底。毗舍嚧多。勃騰罔迦。跋闍囉制喝那阿遮。摩",
    "X16n0318_007:0879b24": "囉制婆般囉質多。跋闍囉擅持。毗舍囉遮。扇多舍&#x979E;",
    "X16n0318_007:0879c01": "提婆補視多。蘇摩嚧波。摩訶稅多。阿唎耶多囉。摩訶",
    "X16n0318_007:0879c02": "婆囉阿般囉。跋闍囉商羯囉制婆。跋闍囉俱摩唎。俱",
    "X16n0318_007:0879c03": "藍陀唎。跋闍囉喝薩多遮。毗地耶乾遮那摩唎迦。啒",
    "X16n0318_007:0879c04": "蘇母婆羯囉跢那。&#x979E;嚧遮那俱唎耶。夜囉菟瑟尼釤。",
    "X16n0318_007:0879c05": "毗折藍婆摩尼遮。跋闍囉迦那迦波囉婆。嚧闍那跋",
    "X16n0318_007:0879c06": "闍囉頓稚遮。稅多遮迦摩囉。剎奢尸波囉婆。翳帝夷",
    "X16n0318_007:0879c07": "帝。母陀囉羯拏。娑&#x979E;囉懺。掘梵都。印兔那麼麼寫。烏",
    "X16n0318_007:0879c08": "[合*牛]。唎瑟揭拏。般剌舍悉多。薩怛他伽都瑟尼釤虎[合*牛]。",
    "X16n0318_007:0879c09": "都嚧雍。瞻婆那。虎[合*牛]。都嚧雍。悉眈婆那。虎[合*牛]。都盧雍。",
    "X16n0318_007:0879c10": "波囉瑟地耶三般叉拏羯囉。虎[合*牛]。都嚧雍。薩婆藥叉",
    "X16n0318_007:0879c11": "喝囉剎娑。揭囉訶若闍。毗騰崩薩那羯囉。虎[合*牛]。都嚧",
    "X16n0318_007:0879c12": "雍。者都囉尸底南。揭囉訶娑訶薩囉南。毗騰崩薩那",
    "X16n0318_007:0879c13": "囉虎[合*牛]。都嚧雍。囉叉婆伽梵。薩怛他伽都。瑟尼釤。波",
    "X16n0318_007:0879c14": "囉點闍吉唎。摩訶娑訶薩囉。勃樹娑訶薩囉室唎沙。",
    "X16n0318_007:0879c15": "俱知娑訶薩泥帝[口*隸]。阿弊提視婆唎哆。吒吒甖迦。摩",
    "X16n0318_007:0879c16": "訶跋闍嚧陀囉。帝唎菩婆那。曼茶囉。烏[合*牛]。莎悉帝薄",
    "X16n0318_007:0879c17": "婆都麼麼。印兔那麼麼寫。囉闍婆夜。主囉跋夜。阿祇",
    "X16n0318_007:0879c18": "尼婆夜。烏陀迦婆夜。毗沙婆夜。舍薩多囉婆夜。婆囉",
    "X16n0318_007:0879c19": "斫羯囉婆夜。突瑟叉婆夜。阿舍你婆夜。阿迦囉密唎",
    "X16n0318_007:0879c20": "柱婆夜。陀囉尼部彌劍波伽波陀婆夜。烏囉迦婆多",
    "X16n0318_007:0879c21": "婆夜。剌闍壇茶婆夜。那伽婆夜。毗條怛婆夜。蘇波囉",
    "X16n0318_007:0879c22": "拏婆夜。藥叉揭囉訶囉叉私揭囉訶。畢唎多揭囉訶。",
    "X16n0318_007:0879c23": "毗舍遮揭囉訶。部多揭囉訶鳩槃茶揭囉訶。補丹那",
    "X16n0318_007:0879c24": "揭囉訶。迦吒補丹那揭囉訶。悉乾度揭囉訶。阿播悉",
    "X16n0318_007:0880a01": "摩囉揭囉訶。烏檀摩陀揭囉訶車夜揭囉訶。醯唎婆",
    "X16n0318_007:0880a02": "帝揭囉訶。社多訶唎南。揭婆訶唎南。嚧地囉訶唎南。",
    "X16n0318_007:0880a03": "忙婆訶唎南。謎陀訶唎南。摩闍訶唎南。闍多訶唎女",
    "X16n0318_007:0880a04": "視比多訶唎南。毗多訶唎南。婆多訶唎南。阿輸遮訶",
    "X16n0318_007:0880a05": "唎女。質多訶唎女帝釤薩&#x979E;釤。薩婆揭囉訶南。毗陀",
    "X16n0318_007:0880a06": "耶闍瞋陀夜彌。雞囉夜彌。波唎跋囉者迦訖唎擔。毗",
    "X16n0318_007:0880a07": "陀夜闍瞋陀夜彌。雞囉夜彌。茶演尼訖唎擔。毗陀夜",
    "X16n0318_007:0880a08": "闍瞋陀夜彌。雞囉夜彌。摩訶般輸般怛夜。嚧陀囉訖",
    "X16n0318_007:0880a09": "唎擔。毗陀夜闍瞋陀夜彌。雞囉夜彌。那囉夜拏訖唎",
    "X16n0318_007:0880a10": "擔。毗陀夜闍瞋陀夜彌。雞囉夜彌。怛埵伽嚧茶西訖",
    "X16n0318_007:0880a11": "唎擔。毗陀夜闍瞋陀夜彌。雞囉夜彌。摩訶迦囉摩怛",
    "X16n0318_007:0880a12": "唎伽拏訖唎擔。毗陀夜闍瞋陀夜彌。雞囉夜彌。迦波",
    "X16n0318_007:0880a13": "唎迦訖唎擔。毗陀夜闍瞋陀夜彌。雞囉夜彌。闍耶羯",
    "X16n0318_007:0880a14": "囉摩度羯囉。薩婆囉他娑達那訖唎擔。毗陀夜闍瞋",
    "X16n0318_007:0880a15": "陀夜彌。雞囉夜彌。赭咄囉婆耆你訖唎擔。毗陀夜闍",
    "X16n0318_007:0880a16": "瞋陀夜彌。雞囉夜彌。毗唎羊訖唎知。難陀雞沙囉伽",
    "X16n0318_007:0880a17": "拏般帝。索醯夜訖唎擔。毗陀夜闍瞋陀夜彌。雞囉夜",
    "X16n0318_007:0880a18": "彌。那揭那舍囉婆拏訖唎擔。毗陀夜闍瞋陀夜彌。雞",
    "X16n0318_007:0880a19": "囉夜彌。阿羅漢訖唎擔。毗陀夜闍瞋陀夜彌。雞囉夜",
    "X16n0318_007:0880a20": "彌。毗多囉伽訖唎擔。毗陀夜闍瞋陀夜彌。雞囉夜彌。",
    "X16n0318_007:0880a21": "跋闍囉波你。具醯夜具醯夜。迦地般帝訖唎擔。毗陀",
    "X16n0318_007:0880a22": "夜闍瞋陀夜彌。雞囉夜彌。囉叉罔。婆伽梵。印兔那麼",
    "X16n0318_007:0880a23": "麼寫。婆伽梵。薩怛多般怛囉。南無粹都帝。阿悉多那",
    "X16n0318_007:0880a24": "囉剌迦。波囉婆悉普吒。毗迦薩怛多&#x9262;帝唎。什佛囉",
    "X16n0318_007:0880b01": "什佛囉。陀囉陀囉。頻陀囉頻陀囉瞋陀瞋陀。虎[合*牛]。虎",
    "X16n0318_007:0880b02": "[合*牛]。泮吒泮吒泮吒泮吒泮吒。娑訶。醯醯泮。阿牟迦耶",
    "X16n0318_007:0880b03": "泮。阿波囉提訶多泮。婆囉波囉陀泮。阿素囉毗陀囉",
    "X16n0318_007:0880b04": "波迦泮。薩婆提&#x979E;獘泮。薩婆那伽獘泮。薩婆藥叉獘",
    "X16n0318_007:0880b05": "泮。薩婆乾闥婆獘泮。薩婆補丹那獘泮。迦吒補怛那",
    "X16n0318_007:0880b06": "獘泮。薩婆突狼枳帝獘泮。薩婆突澀比[口*((禾*ㄉ)/牛)]訖瑟帝獘",
    "X16n0318_007:0880b07": "泮。薩婆什婆唎獘泮。薩婆阿播悉摩[口*((禾*ㄉ)/牛)]獘泮。薩婆舍",
    "X16n0318_007:0880b08": "囉婆拏獘泮。薩婆地帝雞獘泮。薩婆怛摩陀繼獘泮。",
    "X16n0318_007:0880b09": "薩婆毗陀耶囉誓遮[口*((禾*ㄉ)/牛)]獘泮。闍夜羯囉摩度羯囉。薩",
    "X16n0318_007:0880b10": "婆羅他娑陀雞獘泮。毗地夜遮唎獘泮。者都囉縛耆",
    "X16n0318_007:0880b11": "你獘泮。跋闍囉俱摩唎。毗陀夜囉誓獘泮。摩訶波囉",
    "X16n0318_007:0880b12": "丁羊叉耆唎獘泮。跋闍囉商羯囉夜。波囉丈耆囉闍",
    "X16n0318_007:0880b13": "耶泮。摩訶迦囉夜。摩訶末怛唎迦拏。南無娑羯唎多",
    "X16n0318_007:0880b14": "夜泮。毖瑟拏婢曳泮。勃囉訶牟尼曳泮。阿耆尼曳泮。",
    "X16n0318_007:0880b15": "摩訶羯唎曳泮。羯囉檀遲曳泮。蔑怛唎曳泮。嘮怛唎",
    "X16n0318_007:0880b16": "曳泮。遮文茶曳泮。羯邏囉怛唎曳泮。迦般唎曳泮。阿",
    "X16n0318_007:0880b17": "地目質多。迦尸摩舍那。婆私你曳泮。演吉質薩。埵婆",
    "X16n0318_007:0880b18": "寫。麼麼印兔那麼麼寫。突瑟吒質多。阿末怛唎質多。",
    "X16n0318_007:0880b19": "烏闍訶囉。伽婆訶囉。嚧地囉訶囉。婆娑訶囉。摩闍訶",
    "X16n0318_007:0880b20": "囉。闍多訶囉。視毖多訶囉。跋略夜訶囉。乾陀訶囉。布",
    "X16n0318_007:0880b21": "史波訶囉。頗囉訶囉。婆寫訶囉。般波質多。突瑟吒質",
    "X16n0318_007:0880b22": "多。嘮陀囉質多。藥叉揭囉訶。囉剎娑揭囉訶。閉[口*(隸-木+上)]多",
    "X16n0318_007:0880b23": "揭囉訶。毗舍遮揭囉訶。部多揭囉訶。鳩槃茶揭囉訶。",
    "X16n0318_007:0880b24": "悉乾陀揭囉訶。烏怛摩陀揭囉訶。車夜揭囉訶。阿播",
    "X16n0318_007:0880c01": "薩摩囉揭囉訶。宅祛革茶耆尼揭囉訶。唎佛帝揭囉",
    "X16n0318_007:0880c02": "訶。闍彌迦揭囉訶。舍俱尼揭囉訶。姥陀囉難地迦揭",
    "X16n0318_007:0880c03": "囉訶。阿藍婆揭囉訶。乾度波尼揭囉訶。什伐囉堙迦",
    "X16n0318_007:0880c04": "醯迦。墜帝藥迦。怛&#x96B7;帝藥迦。者突託迦。昵提什伐囉。",
    "X16n0318_007:0880c05": "毖釤摩什伐囉。薄底迦。鼻底迦。室&#x96B7;瑟蜜迦。娑你般",
    "X16n0318_007:0880c06": "帝迦。薩婆什伐囉。室嚧吉帝。末陀&#x979E;達嚧制劍。阿綺",
    "X16n0318_007:0880c07": "嚧鉗。目佉嚧鉗。羯唎突嚧鉗。揭囉訶揭藍。揭拏輸藍。",
    "X16n0318_007:0880c08": "憚多輸藍。迄唎夜輸藍。末麼輸藍。跋唎室婆輸藍。毖",
    "X16n0318_007:0880c09": "栗瑟吒輸藍。烏陀囉輸藍。羯知輸藍。跋悉帝輸藍。鄔",
    "X16n0318_007:0880c10": "嚧輸藍。常迦輸藍。喝悉多輸藍。跋陀輸藍。婆房盎伽",
    "X16n0318_007:0880c11": "般囉丈伽輸藍。部多毖跢茶。茶耆尼什婆囉。陀突嚧",
    "X16n0318_007:0880c12": "迦建咄嚧吉知婆路多毗。薩般嚧訶凌伽。輸沙怛囉",
    "X16n0318_007:0880c13": "娑那羯囉。毗沙喻迦。阿耆尼烏陀迦。末囉&#x979E;囉。建跢",
    "X16n0318_007:0880c14": "囉。阿迦囉蜜唎咄怛歛部迦。地栗剌吒。毖唎瑟質迦。",
    "X16n0318_007:0880c15": "薩婆那俱囉。肆引伽獘揭囉唎藥叉怛囉芻。末囉視",
    "X16n0318_007:0880c16": "吠帝釤娑&#x979E;釤。悉怛多&#x9262;怛囉。摩訶跋闍嚧瑟尼釤。",
    "X16n0318_007:0880c17": "摩訶般賴丈耆藍。夜波突陀舍喻闍那。辮怛&#x96B7;拏。毗",
    "X16n0318_007:0880c18": "陀耶槃曇迦嚧彌。帝殊槃曇迦嚧彌。般囉毗陀槃曇",
    "X16n0318_007:0880c19": "迦嚧彌。哆姪他。唵。阿那&#x96B7;。毗舍提。&#x979E;囉跋闍囉陀唎。",
    "X16n0318_007:0880c20": "槃陀槃陀你。跋闍囉謗尼泮。虎[合*牛]都嚧甕泮。莎婆訶。",
    "X16n0318_007:0880c21": "[0880c21] 阿難。是佛頂光聚悉怛多般怛囉秘密伽陀微妙章",
    "X16n0318_007:0880c22": "句。出生十方一切諸佛。十方如來因此&#x546A;心。得成無",
    "X16n0318_007:0880c23": "上正&#x5FA7;知覺。十方如來執此&#x546A;心。降伏諸魔。制諸外",
    "X16n0318_007:0880c24": "道。十方如來乘此&#x546A;心。坐寶蓮華。應微塵國。十方如",
    "X16n0318_007:0881a01": "來含此&#x546A;心。於微塵國。轉大法輪。十方如來持此&#x546A;",
    "X16n0318_007:0881a02": "心。能於十方摩頂授記。自果未成。亦於十方蒙佛授",
    "X16n0318_007:0881a03": "記。十方如來依此&#x546A;心。能於十方拔濟&#x7FA3;苦。所謂地",
    "X16n0318_007:0881a04": "獄餓鬼畜生。盲聾瘖&#x7602;。冤憎會苦。愛別離苦。求不得",
    "X16n0318_007:0881a05": "苦。五陰熾盛。大小諸橫。同時解脫。賊難兵難。王難獄",
    "X16n0318_007:0881a06": "難。風火水難。飢渴貧窮。應念銷散。十方如來隨此&#x546A;",
    "X16n0318_007:0881a07": "心。能於十方事善知識。四威儀中。供養如意。恒沙如",
    "X16n0318_007:0881a08": "來會中。推為大法王子。十方如來得此&#x546A;心。能於十",
    "X16n0318_007:0881a09": "方攝受親因。令諸小乘聞秘密藏。不生驚怖。十方如",
    "X16n0318_007:0881a10": "來誦此&#x546A;心。成無上覺。坐菩提樹。入大涅槃。十方如",
    "X16n0318_007:0881a11": "來傳此&#x546A;心。於滅度後。付佛法事。究竟住持。嚴淨戒",
    "X16n0318_007:0881a12": "律。悉得清淨。若我說是佛頂光聚般怛囉&#x546A;。從旦至",
    "X16n0318_007:0881a13": "暮。音聲相聯。字句中間。亦不重疊。經恒沙劫。終不能",
    "X16n0318_007:0881a14": "盡。亦說此&#x546A;名如來頂。汝等有學。未盡輪迴。發心至",
    "X16n0318_007:0881a15": "誠取阿羅漢。不持此&#x546A;而坐道場。令其身心遠諸魔",
    "X16n0318_007:0881a16": "事。無有是處。",
    "X16n0318_007:0881a17": "[0881a17] 通曰。佛頂神&#x546A;。不可思議。雖曰持諸名號。如軍中",
    "X16n0318_007:0881a18": "密令。默默符應。亦如引大海水。以息星星之火。緣",
    "X16n0318_007:0881a19": "一切魔事。唯心所造。今引諸佛所證不可思議境",
    "X16n0318_007:0881a20": "界以蕩滌之。如以心王而討心賊。無不應時除滅",
    "X16n0318_007:0881a21": "者。最上乘密修密證。不假言說。即此實際。故曰出",
    "X16n0318_007:0881a22": "生十方一切諸佛。一者成正&#x5FA7;知。二者制諸魔外。",
    "X16n0318_007:0881a23": "三者應微塵國。四者轉大法輪。五者蒙佛受記。六",
    "X16n0318_007:0881a24": "者拔濟&#x7FA3;苦。七者為法王子。八者攝受親因。九者",
    "X16n0318_007:0881b01": "入大涅槃。十者付佛法事。皆以此&#x546A;心成就。非最",
    "X16n0318_007:0881b02": "上一路。其誰當之。名經之意。總不離此。曰成正&#x5FA7;",
    "X16n0318_007:0881b03": "知。即入&#x5FA7;知海也。曰降伏魔外。即邪&#x546A;銷滅也。曰",
    "X16n0318_007:0881b04": "應微塵國。即妙蓮華王也。曰轉大法輪。即無上寶",
    "X16n0318_007:0881b05": "印也。曰摩頂授記。即灌頂章句也。曰拔濟&#x7FA3;苦。即",
    "X16n0318_007:0881b06": "度脫阿難及性比丘尼也。曰大法王子。即諸菩薩",
    "X16n0318_007:0881b07": "萬行也。曰攝受親因。即救護親因也。曰入大涅槃。",
    "X16n0318_007:0881b08": "即首楞嚴定也。曰付佛法事。即脩證了義也。以此",
    "X16n0318_007:0881b09": "&#x546A;心。含有多義。十方如來。皆由此出。故為十方佛",
    "X16n0318_007:0881b10": "母陀羅尼&#x546A;。未明此事。諸見&#x882D;起。則為魔外。作業",
    "X16n0318_007:0881b11": "不休。自受&#x7FA3;苦。此微塵國土之所同也。能明此事。",
    "X16n0318_007:0881b12": "則為法王子。蒙佛授記。付佛法事。轉大法輪。不唯",
    "X16n0318_007:0881b13": "自度。兼能度人。此即成佛之次第也。持此&#x546A;者。期",
    "X16n0318_007:0881b14": "於見性成佛。豈尋常秘密章句可倫哉。百丈云。祗",
    "X16n0318_007:0881b15": "如今於一切有無等法。有纖毫愛染心。縱然&#x811A;踏",
    "X16n0318_007:0881b16": "蓮華。亦同魔作。若執本清淨本解脫自是佛自是",
    "X16n0318_007:0881b17": "禪道解者。即屬自然外道。若執因緣脩成證得者。",
    "X16n0318_007:0881b18": "即屬因緣外道。執有即屬常見外道。執無即屬斷",
    "X16n0318_007:0881b19": "見外道。執亦有亦無。即屬邊見外道。執非有非無。",
    "X16n0318_007:0881b20": "即屬空見外道。亦云愚癡外道。秪如今但莫作佛",
    "X16n0318_007:0881b21": "見涅槃等見。都無一切有無等見。亦無無見。名正",
    "X16n0318_007:0881b22": "見。無一切聞。亦無無聞。名正聞。是名摧伏外道。無",
    "X16n0318_007:0881b23": "凡夫魔來。是大神&#x546A;。無二乘魔來。是大明&#x546A;。無菩",
    "X16n0318_007:0881b24": "薩魔來。是無上&#x546A;。乃至亦無佛魔來。是無等等&#x546A;。",
    "X16n0318_007:0881c01": "一變眾生諂曲修羅。二變二乘諂曲修羅。三變菩",
    "X16n0318_007:0881c02": "薩諂曲脩羅。是三變淨土。但是一切有無凡聖等",
    "X16n0318_007:0881c03": "法。喻如金&#x945B;。自已如理。喻如於金。金與&#x945B;各相去",
    "X16n0318_007:0881c04": "離。真金露現。忽有人覓錢覓寶。變金為錢與他。亦",
    "X16n0318_007:0881c05": "如麵體真正。無諸沙鹵。有人乞[飢-几+追]。變&#x9EAB;為[飢-几+追]與他。",
    "X16n0318_007:0881c06": "亦如智臣善解王意。王若行時。索先陀婆即便奉",
    "X16n0318_007:0881c07": "馬。食時。索先陀婆即便奉鹽。此等喻學玄旨人善",
    "X16n0318_007:0881c08": "能通達。應機不失。亦云六絕獅子。誌公云。隨人造",
    "X16n0318_007:0881c09": "作百般。十地菩薩。不飢不飽。入水不溺。入火不燒。",
    "X16n0318_007:0881c10": "倘要燒。且不可得燒。他被數量管定佛則不與麼。",
    "X16n0318_007:0881c11": "入火不燒。倘要燒便燒。入水不溺。倘要溺便溺。他",
    "X16n0318_007:0881c12": "使得四大風水自由。夫至佛地位。使得風水自由。",
    "X16n0318_007:0881c13": "即性即&#x546A;。即&#x546A;即性。安所不可成就。不可思議中",
    "X16n0318_007:0881c14": "原有是事。唯&#x546A;乃能降魔。今百丈云無諸魔來即",
    "X16n0318_007:0881c15": "是&#x546A;。亦大有意味。",
    "X16n0318_007:0881c16": "[0881c16] 阿難。若諸世界。隨所國土所有眾生。隨國所生樺皮",
    "X16n0318_007:0881c17": "貝葉。紙素白&#x6C0E;。書寫此&#x546A;。貯於香囊。是人心昏。未能",
    "X16n0318_007:0881c18": "誦憶。或帶身上。或書宅中。當知是人。盡其生平。一切",
    "X16n0318_007:0881c19": "諸毒。所不能害。阿難。我今為汝更說此&#x546A;。救護世間。",
    "X16n0318_007:0881c20": "得大無畏。成就眾生出世間智。若我滅後。末世眾生。",
    "X16n0318_007:0881c21": "有能自誦。若教他誦。當知如是持誦眾生。火不能燒。",
    "X16n0318_007:0881c22": "水不能溺。大毒小毒。所不能害。如是乃至天龍鬼神。",
    "X16n0318_007:0881c23": "精祇魔魅。所有惡&#x546A;。皆不能著。心得正受。一切&#x546A;詛",
    "X16n0318_007:0881c24": "厭蠱毒藥。金毒銀毒。草木蟲蛇。萬物毒氣。入此人口。",
    "X16n0318_007:0882a01": "成甘露味。一切惡星并諸鬼神。慘心毒人。於如是人",
    "X16n0318_007:0882a02": "不能起惡。頻那夜迦。(&#x732A;頭象鼻)諸惡鬼王。并其眷屬。皆領",
    "X16n0318_007:0882a03": "深恩。常加守護。阿難。當知是&#x546A;。常有八萬四千那由",
    "X16n0318_007:0882a04": "他恒沙河俱胝(此云百億)金剛藏王菩薩種族。一一皆有",
    "X16n0318_007:0882a05": "諸金剛眾而為眷屬。晝夜隨侍。設有眾生。於散亂心。",
    "X16n0318_007:0882a06": "非三摩地。心憶口持。是金剛王常隨從彼諸善男子。",
    "X16n0318_007:0882a07": "何況決定菩提心者。此諸金剛菩薩藏王。精心陰速。",
    "X16n0318_007:0882a08": "發彼神識。是人應時心能記憶八萬四千恒河沙劫。",
    "X16n0318_007:0882a09": "周&#x5FA7;了知。得無疑惑。從第一劫。乃至後身。生生不生",
    "X16n0318_007:0882a10": "藥叉(伺察)羅剎。(噉人鬼)及富單那。(熟病鬼)迦吒富單那。(奇臭鬼)",
    "X16n0318_007:0882a11": "鳩槃茶(魘魅鬼)毗舍遮(噉精氣鬼)等。并諸餓鬼。有形無形。有",
    "X16n0318_007:0882a12": "想無想。如是惡處。是善男子。若讀若誦。若書若寫。若",
    "X16n0318_007:0882a13": "帶若藏。諸色供養。劫劫不生貧窮下賤不可樂處。此",
    "X16n0318_007:0882a14": "諸眾生。縱其自身不作福業。十方如來所有功德。悉",
    "X16n0318_007:0882a15": "與此人。由是得於恒河沙阿僧祇不可說不可說劫。",
    "X16n0318_007:0882a16": "常與諸佛同生一處。無量功德。如惡久聚。(果名一蒂三實)同",
    "X16n0318_007:0882a17": "處熏脩。永無分散。是故能令破戒之人。戒根清淨。未",
    "X16n0318_007:0882a18": "得戒者。令其得戒。未精進者。令得精進。無智慧者。令",
    "X16n0318_007:0882a19": "得智慧。不清淨者。速得清淨。不持齋戒。自成齋戒。阿",
    "X16n0318_007:0882a20": "難。是善男子持此&#x546A;時。設犯禁戒於未受時。持&#x546A;之",
    "X16n0318_007:0882a21": "後。眾破戒罪。無問輕重。一時銷滅。縱經飲酒。食噉五",
    "X16n0318_007:0882a22": "辛。種種不淨。一切諸佛菩薩金剛天仙鬼神。不將為",
    "X16n0318_007:0882a23": "過。設著不淨破弊衣服。一行一住。悉同清淨。縱不作",
    "X16n0318_007:0882a24": "壇。不入道場。亦不行道誦持此&#x546A;。還同入壇行道。功",
    "X16n0318_007:0882b01": "德無有異也。若造五逆無間重罪。及諸比丘比丘尼",
    "X16n0318_007:0882b02": "四棄八棄。誦此&#x546A;已。如是重業。猶如猛風吹散沙聚。",
    "X16n0318_007:0882b03": "悉皆滅除。更無毫髮。阿難。若有眾生。從無量無數劫",
    "X16n0318_007:0882b04": "來。所有一切輕重罪障。從前世來。未及懺悔。若能讀",
    "X16n0318_007:0882b05": "誦書寫此&#x546A;。身上帶持。若安住處莊宅園館。如是積",
    "X16n0318_007:0882b06": "業。猶湯銷雪。不久皆得悟無生忍。",
    "X16n0318_007:0882b07": "[0882b07] 通曰。此以成就眾生出世間智而言。要歸於悟無",
    "X16n0318_007:0882b08": "生忍而已。人不能悟無生者。由積業為之障也。積",
    "X16n0318_007:0882b09": "業無逾殺盜婬妄。名曰四棄。尼加觸期覆隨。名曰",
    "X16n0318_007:0882b10": "八棄。律凡五等。配五刑。一波羅夷。配死。二僧殘。配",
    "X16n0318_007:0882b11": "流。三波逸提。配徒。四提舍尼。配杖。五突吉羅。配笞。",
    "X16n0318_007:0882b12": "與宿冤值。則水火虫蛇。皆足為害。雖在天龍惡星。",
    "X16n0318_007:0882b13": "無心毒人。然一觸其氣。未有不傷者。亦宿業所招",
    "X16n0318_007:0882b14": "也。業有輕重。報亦有輕重。若淪於惡趣。及生不可",
    "X16n0318_007:0882b15": "樂處。佛名尚不聞。而況得無生忍乎。唯持此&#x546A;。能",
    "X16n0318_007:0882b16": "消宿業。能免種種毒患。若決定菩提心者。如風吹",
    "X16n0318_007:0882b17": "沙。如湯消雪。何求而不遂耶。未得正受。則得正受。",
    "X16n0318_007:0882b18": "未能六度。則得六度。未能宿命。則得宿命。而常與",
    "X16n0318_007:0882b19": "諸佛同生一處。同處熏脩。以此悟無生忍。特易易",
    "X16n0318_007:0882b20": "耳。甚哉持&#x546A;功德不可思議也。尼無著妙總禪師。",
    "X16n0318_007:0882b21": "聞大慧舉藥山初參石頭。後見馬祖因緣。豁然省",
    "X16n0318_007:0882b22": "悟。慧下座。居士馮公&#x6A9D;隨至方丈曰。某理會得和",
    "X16n0318_007:0882b23": "尚適來所舉公案。慧曰。如何。曰恁麼也不得。蘇嚧",
    "X16n0318_007:0882b24": "娑婆訶。不恁麼也不得。悉哩娑婆訶。恁麼不恁麼",
    "X16n0318_007:0882c01": "總不得。蘇嚧悉哩娑婆訶。慧舉似尼。尼曰。曾見郭",
    "X16n0318_007:0882c02": "象註莊子。識者曰&#x5374;是莊子註郭象。慧見其語異。",
    "X16n0318_007:0882c03": "復舉岩頭婆子話問之。尼答偈曰。一葉扁舟泛渺",
    "X16n0318_007:0882c04": "茫。呈橈舞棹別宮商。雲山海月都拋&#x5374;。贏得莊周",
    "X16n0318_007:0882c05": "蝶夢長。慧休去。馮公疑其所悟不根。後過無錫。招",
    "X16n0318_007:0882c06": "至舟中問曰。婆生七子。六箇不遇知音。祗這一箇",
    "X16n0318_007:0882c07": "也不消得。便棄水中。大慧老師言道人理會得。且",
    "X16n0318_007:0882c08": "如何會。尼曰。已上供通。並是詣實。馮公大驚。若無",
    "X16n0318_007:0882c09": "著所悟無生忍。其&#x546A;也耶。其非&#x546A;也耶。胡為出詞",
    "X16n0318_007:0882c10": "吐氣。未易測識乃爾。",
    "X16n0318_007:0882c11": "[0882c11] 復次阿難。若有女人。未生男女。欲求孕者。若能至心",
    "X16n0318_007:0882c12": "憶念斯&#x546A;。或能身上帶此悉怛多般怛囉者。便生福",
    "X16n0318_007:0882c13": "德智慧男女。求長命者。即得長命。欲求果報速圓滿",
    "X16n0318_007:0882c14": "者。速得圓滿。身命色力。亦復如是。命終之後。隨願往",
    "X16n0318_007:0882c15": "生十方國土。必定不生邊地下賤。何況雜形。阿難。若",
    "X16n0318_007:0882c16": "諸國土州縣聚落。饑荒疫癘。或復刀兵賊難&#x9B2C;諍。兼",
    "X16n0318_007:0882c17": "餘一切厄難之地。寫此神&#x546A;。安城四門。并諸支提。(可供",
    "X16n0318_007:0882c18": "養處)或脫闍上。(此云幢)令其國土所有眾生。奉迎斯&#x546A;。禮",
    "X16n0318_007:0882c19": "拜恭敬。一心供養。令其人民各各身佩。或各各安所",
    "X16n0318_007:0882c20": "居宅地。一切災厄。悉皆銷滅。阿難。在在處處國土眾",
    "X16n0318_007:0882c21": "生。隨有此&#x546A;。天龍歡喜。風雨順時。五穀豐殷。兆庶安",
    "X16n0318_007:0882c22": "樂。亦復能鎮一切惡星。隨方變怪。災障不起。人無橫",
    "X16n0318_007:0882c23": "夭。杻械枷鎖。不著其身。晝夜安眠。常無惡夢。阿難。是",
    "X16n0318_007:0882c24": "娑婆界有八萬四千災變惡星。二十八大惡星而為",
    "X16n0318_007:0883a01": "上首。復有八大惡星以為其主。作種種形。出現世時。",
    "X16n0318_007:0883a02": "能生眾生種種災異。有此&#x546A;地。悉皆銷滅。十二由旬",
    "X16n0318_007:0883a03": "(方四十里)成結界地。諸惡災祥永不能入。是故如來宣示",
    "X16n0318_007:0883a04": "此&#x546A;。於未來世保護初學諸修行者。入三摩地。身心",
    "X16n0318_007:0883a05": "泰然。得大安隱。更無一切諸魔鬼神。及無始來冤橫",
    "X16n0318_007:0883a06": "宿殃。舊業陳債。來相惱害。汝及眾中諸有學人。及未",
    "X16n0318_007:0883a07": "來世諸修行者。依我壇場。如法持戒。所受戒主。逢清",
    "X16n0318_007:0883a08": "淨僧。於此&#x546A;心。不生疑悔。是善男子。於此父母所生",
    "X16n0318_007:0883a09": "之身。不得心通。十方如來。便為妄語。",
    "X16n0318_007:0883a10": "[0883a10] 通曰。此以救護世間得大無畏而言。大約同觀世",
    "X16n0318_007:0883a11": "音四不思議妙德。求男得男。求女得女。求長壽得",
    "X16n0318_007:0883a12": "長壽。求圓滿得圓滿。而要歸於心通。心通不出三",
    "X16n0318_007:0883a13": "義。一者證果。即端坐百日得須陀洹也。二者發解。",
    "X16n0318_007:0883a14": "即決定自知成佛不謬也。三者宿命通。即周&#x5FA7;了",
    "X16n0318_007:0883a15": "知得無疑惑也。此心通亦自不思議中得之。況捍",
    "X16n0318_007:0883a16": "災禦患。種種靈應。其可思議乎哉。隋大業十三載。",
    "X16n0318_007:0883a17": "四祖信大師。領徒眾抵吉州。值&#x7FA3;盜圍城。七旬不",
    "X16n0318_007:0883a18": "解。萬眾惶怖。祖愍之。教令念摩訶般若波羅蜜。時",
    "X16n0318_007:0883a19": "賊眾望雉堞間。若有神兵。乃相謂曰。城內必有異",
    "X16n0318_007:0883a20": "人。不可攻矣。稍稍引去。又陳尊宿居睦州開元寺。",
    "X16n0318_007:0883a21": "日織蒲鞋以養母。故有陳浦鞋之號。巢寇入境。尊",
    "X16n0318_007:0883a22": "宿標大草履於城門。巢欲棄之。竭力不能舉。歎曰。",
    "X16n0318_007:0883a23": "睦州有大聖人。舍城而去。遂免擾害。此其彰明較",
    "X16n0318_007:0883a24": "著者也。他如高僧傳所載。不可枚舉。至一切惡星。",
    "X16n0318_007:0883b01": "隨方變怪。如前同業妄見。各以業感非無故生。惡",
    "X16n0318_007:0883b02": "星有八萬四千。應眾生煩惱業也。人事作於下。天",
    "X16n0318_007:0883b03": "變應於上。天象大者二十八宿。及五行經星餘氣",
    "X16n0318_007:0883b04": "皆稟五行精爽運旋於空中。有違其性者。則災應",
    "X16n0318_007:0883b05": "之。如彗孛飛流。太白&#x86A9;尤旗之類。此&#x546A;慈力廣大。",
    "X16n0318_007:0883b06": "純然至善。一切戾氣所不能近。故能銷其災異於",
    "X16n0318_007:0883b07": "數百里外。南嶽讓禪師。於唐儀鳳二年四月八日",
    "X16n0318_007:0883b08": "降誕。感白氣應於玄象。在安康之分。太史瞻見。奏",
    "X16n0318_007:0883b09": "聞高宗。宗問是何祥瑞。對曰。國之法器。不染世榮。",
    "X16n0318_007:0883b10": "乃&#x52C5;金州太守韓偕。親往存慰其家。夫善惡所感。",
    "X16n0318_007:0883b11": "災祥頓殊。孰謂此&#x546A;不足以消弭災患也哉。",
    "X16n0318_007:0883b12": "[0883b12] 說是語已。會中無量百千金剛。一時佛前合掌頂禮。",
    "X16n0318_007:0883b13": "而白佛言。如佛所說。我當誠心保護如是修菩提者。",
    "X16n0318_007:0883b14": "爾時梵王并天帝釋四天大王。亦於佛前同時頂禮。",
    "X16n0318_007:0883b15": "而白佛言。審有如是修學善人。我當盡心至誠保護。",
    "X16n0318_007:0883b16": "令其一生所作如願。復有無量藥叉大將。諸羅剎王。",
    "X16n0318_007:0883b17": "富單那王。鳩槃茶王。毗舍遮王。頻那夜迦諸大鬼王。",
    "X16n0318_007:0883b18": "及諸鬼帥。亦於佛前合掌頂禮。我亦誓願護持是人。",
    "X16n0318_007:0883b19": "令菩提心速得圓滿。復有無量日月天子。風師雨師。",
    "X16n0318_007:0883b20": "雲師雷師。并電伯等。年歲巡官。諸星眷屬。亦於會中",
    "X16n0318_007:0883b21": "頂禮佛足而白佛言。我亦保護是修行人。安立道場。",
    "X16n0318_007:0883b22": "得無所畏。復有無量山神海神。一切土地水陸空行",
    "X16n0318_007:0883b23": "萬物精祗。并風神王。無色界天。於如來前。同時稽首",
    "X16n0318_007:0883b24": "而白佛言。我亦保護是修行人。得成菩提。永無魔事。",
    "X16n0318_007:0883c01": "爾時八萬四千那由他恒河沙俱胝金剛藏王菩薩。",
    "X16n0318_007:0883c02": "在大會中即從座起。頂禮佛足而白佛言。世尊。如我",
    "X16n0318_007:0883c03": "等輩。所修功業。久成菩提不取涅槃。常隨此&#x546A;。救護",
    "X16n0318_007:0883c04": "末世修三摩提正修行者。世尊。如是修心求正定人。",
    "X16n0318_007:0883c05": "若在道場。及餘經行。乃至散心遊戲聚落。我等徒眾。",
    "X16n0318_007:0883c06": "常當隨從侍衛此人。縱令魔王大自在天求其方便。",
    "X16n0318_007:0883c07": "終不可得。諸小鬼神。去此善人十由旬外。除彼發心",
    "X16n0318_007:0883c08": "樂修禪者。世尊。如是惡魔若魔眷屬。欲來侵擾是善",
    "X16n0318_007:0883c09": "人者。我以寶杵殞碎其首。猶如微塵。恒令此人所作",
    "X16n0318_007:0883c10": "如願。",
    "X16n0318_007:0883c11": "[0883c11] 通曰。持是&#x546A;者。諸神保護。持是&#x546A;者。速得菩提。持",
    "X16n0318_007:0883c12": "是&#x546A;者永無魔事。而金剛藏菩薩願力尤深。不取",
    "X16n0318_007:0883c13": "涅槃。常隨此&#x546A;。救護末世正修行者。故諸魔不得",
    "X16n0318_007:0883c14": "其便耳。障蔽魔王領眷屬一千年。隨金剛齊菩薩。",
    "X16n0318_007:0883c15": "覓起處不得。忽因一日得見。乃問曰汝當依何住。",
    "X16n0318_007:0883c16": "我一千年覓汝起處不得。菩薩云。我不依有住而",
    "X16n0318_007:0883c17": "住。不依無住而住。如是而住。法眼云。障蔽魔王。不",
    "X16n0318_007:0883c18": "見金剛齊即從。只如金剛齊還見障蔽魔王麼。妙",
    "X16n0318_007:0883c19": "喜曰。既覓起處不得。一千年隨從底是甚麼。金剛",
    "X16n0318_007:0883c20": "齊云。我不依有住而住。不依無住而住。如是而住。",
    "X16n0318_007:0883c21": "互相熱謾。法眼道。障蔽魔王不見金剛齊即且從。",
    "X16n0318_007:0883c22": "只如金剛齊還見障蔽魔王麼。恁麼批判。也是看",
    "X16n0318_007:0883c23": "孔著楔。即今莫有知得妙喜起處麼。隨後咄云。寐",
    "X16n0318_007:0883c24": "語作麼。看妙喜恁麼批判。真是魔&#x89B0;不著。然魔王",
    "X16n0318_007:0884a01": "苦苦欲覓起處。至隨從一千年。彼亦發心樂修禪",
    "X16n0318_007:0884a02": "者。故於金剛齊不甚遠去而金剛齊亦樂與之說",
    "X16n0318_007:0884a03": "法。是皆不可尋常測也。從第四卷請入華屋以來。",
    "X16n0318_007:0884a04": "通名修道分。下文別起。名證果分。",
    "X16n0318_007:0884a05": "[0884a05] 阿難即從座起。頂禮佛足而白佛言。我輩愚鈍好為",
    "X16n0318_007:0884a06": "多聞。於諸漏心。未求出離。蒙佛慈誨。得正熏脩。身心",
    "X16n0318_007:0884a07": "快然。得大饒益。世尊。如是脩證佛三摩提。未到涅槃。",
    "X16n0318_007:0884a08": "云何名為乾慧之地。四十四心。至何漸次。得脩行目。",
    "X16n0318_007:0884a09": "詣何方所。名入地中。云何名為等覺菩薩。作是語已。",
    "X16n0318_007:0884a10": "五體投地。大眾一心。佇佛慈音。瞪瞢瞻仰。爾時世尊",
    "X16n0318_007:0884a11": "讚阿難言。善哉善哉。汝等乃能普為大眾。及諸末世",
    "X16n0318_007:0884a12": "一切眾生。脩三摩提求大乘者。從於凡夫終大涅槃。",
    "X16n0318_007:0884a13": "懸示無上正脩行路。汝今諦聽。當為汝說。阿難大眾。",
    "X16n0318_007:0884a14": "合掌刳心。默然受教。",
    "X16n0318_007:0884a15": "[0884a15] 通曰。初佛語阿難。心言直故。如是乃至終始地位。",
    "X16n0318_007:0884a16": "中間永無諸委曲相。涅槃為終。乾慧為始。中間四",
    "X16n0318_007:0884a17": "十四心。信住行向。及四加行。不無漸次。乃脩行之",
    "X16n0318_007:0884a18": "名目也。進入十地。至十一地。名等覺菩薩。到大涅",
    "X16n0318_007:0884a19": "槃。方名妙覺。此所詣方所。不假於脩矣。云何得無",
    "X16n0318_007:0884a20": "委曲之相。無委曲者。一超直入。始終不異。最上妙",
    "X16n0318_007:0884a21": "菩提路也。故佛謂從於凡夫終大涅槃。懸示無上",
    "X16n0318_007:0884a22": "正脩行路。即從凡夫而證妙覺。更不假於漸次。懸",
    "X16n0318_007:0884a23": "示云者。眾生未證。預為言其大略如此爾。黃檗云。",
    "X16n0318_007:0884a24": "此心即無心之心。離一切相。眾生諸佛。更無差別。",
    "X16n0318_007:0884b01": "但能無心便是究竟。學道人。若不真下無心。累劫",
    "X16n0318_007:0884b02": "修行。終不成道。被三乘功行拘繫。不得解脫。然證",
    "X16n0318_007:0884b03": "此心有遲疾。有聞法一念便得無心者。有至十信",
    "X16n0318_007:0884b04": "十住十行十回向。乃得無心者。有至十地乃得無",
    "X16n0318_007:0884b05": "心者。長短得無心乃住。更無可修可證。實無所得。",
    "X16n0318_007:0884b06": "真實不&#x8657;。一念而得。與十地而得者。功用恰齊。更",
    "X16n0318_007:0884b07": "無深淺。只是歷劫枉受辛勤耳。黃檗此語。亦同如",
    "X16n0318_007:0884b08": "來懸示無上正修行路。於此參透。方信中間果無",
    "X16n0318_007:0884b09": "諸委曲相。",
    "X16n0318_007:0884b10": "[0884b10] 佛言。阿難。當知妙性圓明。離諸名相。本來無有世界",
    "X16n0318_007:0884b11": "眾生。因妄有生。因生有滅。生滅名妄。滅妄名真。是稱",
    "X16n0318_007:0884b12": "如來無上菩提及大涅槃。二轉依號。",
    "X16n0318_007:0884b13": "[0884b13] 通曰。性而曰妙。非滯於寂。明而曰圓。不落於所。離",
    "X16n0318_007:0884b14": "相離名。不可思議。證此妙性。即世界非世界。即眾",
    "X16n0318_007:0884b15": "生非眾生。即妄即真。即生滅非生滅也。馬鳴云。以",
    "X16n0318_007:0884b16": "不如實知真如法一故。不覺心動而有於念。念即",
    "X16n0318_007:0884b17": "生相。生即滅相。生滅名相。皆謂之妄。若能如實了",
    "X16n0318_007:0884b18": "知真如法一。則妄本無有。如人依方故迷。迷無自",
    "X16n0318_007:0884b19": "相。謂東為西。方實不轉。若其開悟。西無所有。迷故",
    "X16n0318_007:0884b20": "謂心為動。而實不動。若知動心即不生滅。即得入",
    "X16n0318_007:0884b21": "於真如之門。至哉言也。此可為滅妄名真正訓矣。",
    "X16n0318_007:0884b22": "故轉不覺而依覺。名無上菩提。轉生死而依無生。",
    "X16n0318_007:0884b23": "名大涅槃。非離不覺而別有所謂覺。非離生死而",
    "X16n0318_007:0884b24": "別有所謂無生也。但妄見滅。真性現。即此不覺便",
    "X16n0318_007:0884c01": "是真覺。即此生滅便是無生。即此世界眾生。本無",
    "X16n0318_007:0884c02": "世界眾生。故謂之無上。故謂之大。然轉依有六。第",
    "X16n0318_007:0884c03": "一損力益能轉。謂損染種勢力。益淨種功能。漸伏",
    "X16n0318_007:0884c04": "現行。亦名轉依。第二通達轉。由見道達真。力斷二",
    "X16n0318_007:0884c05": "障。麤證一分真實轉依。第三修習轉。謂地地漸斷",
    "X16n0318_007:0884c06": "俱生。證真轉依。第四果滿轉。謂究竟位以金剛定",
    "X16n0318_007:0884c07": "永斷一切麤重。頓證佛果圓滿轉依。第五下劣轉。",
    "X16n0318_007:0884c08": "謂二乘厭苦忻寂。證真擇滅無勝堪能故。第六廣",
    "X16n0318_007:0884c09": "大轉。謂大乘位。俱無忻厭。通達二空。雙斷二障。頓",
    "X16n0318_007:0884c10": "證無上菩提。有勝堪能故。此無上菩提與大涅槃。",
    "X16n0318_007:0884c11": "即第六廣大轉。與第四果滿轉也。皆取頓證。與二",
    "X16n0318_007:0884c12": "乘下劣漸次修習者。不可同日語矣。安民禪師。初",
    "X16n0318_007:0884c13": "講楞嚴於成都。為義學所歸。時圜悟居昭覺。民與",
    "X16n0318_007:0884c14": "勝禪師友善。因造焉。聞悟小參。舉三喚侍者因緣。",
    "X16n0318_007:0884c15": "趙州拈云。如人暗中書字。字雖不成。文彩已彰。那",
    "X16n0318_007:0884c16": "裏是文彩已彰處。民心疑之。告香入室。悟問座主",
    "X16n0318_007:0884c17": "講何經。對曰楞嚴。悟曰。楞嚴有七處徵心。八還辨",
    "X16n0318_007:0884c18": "見。畢竟心在甚麼處。民多呈藝解。悟皆不肯。乃令",
    "X16n0318_007:0884c19": "一切處作文彩已彰會。偶僧請益十玄談。方舉問",
    "X16n0318_007:0884c20": "君心印作何顏。悟厲聲曰。文彩已彰。民聞而有省。",
    "X16n0318_007:0884c21": "遂求印證。悟示以本色鉗鎚。則罔措。一日白悟曰。",
    "X16n0318_007:0884c22": "和尚休舉話。待某說看。悟諾。民曰。尋常拈槌&#x7AEA;拂。",
    "X16n0318_007:0884c23": "豈不是經中道。一切世界諸所有相。皆即菩提妙",
    "X16n0318_007:0884c24": "明真心。悟笑曰。你元來在這裏作活計。民又曰。下",
    "X16n0318_007:0885a01": "喝敲床時。豈不是返聞聞自性。性成無上道。悟曰。",
    "X16n0318_007:0885a02": "你豈不見經中道。妙性圓明。離諸名相。民於言下",
    "X16n0318_007:0885a03": "釋然。悟出蜀。居夾山。民罷講侍行。悟為眾夜參。舉",
    "X16n0318_007:0885a04": "古帆未挂因緣。民不契。求決。悟曰。你問我。方舉前",
    "X16n0318_007:0885a05": "話。悟曰。庭前&#x6822;樹子。遂洞徹。謂悟曰。古人道如一",
    "X16n0318_007:0885a06": "滴投於巨壑。殊不知大海投於一滴。悟笑曰。奈這",
    "X16n0318_007:0885a07": "漢何。未幾令分座。悟說偈曰。休誇四分罷楞嚴。□",
    "X16n0318_007:0885a08": "下雲頭徹底參。莫學亮公親馬祖。還如德嶠訪龍",
    "X16n0318_007:0885a09": "潭。七年往返遊昭覺。三載翱翔上碧巖。今日煩充",
    "X16n0318_007:0885a10": "第一座。百華叢裡現優曇。古人實參實證。經歷多",
    "X16n0318_007:0885a11": "少轉依。然後得穩坐地。固知滅妄名真。不易證得。",
    "X16n0318_007:0885a12": "[0885a12] 阿難。汝今欲修真三摩地直詣如來大涅槃者。先當",
    "X16n0318_007:0885a13": "識此眾生世界二顛倒因。顛倒不生。斯則如來真三",
    "X16n0318_007:0885a14": "摩地。",
    "X16n0318_007:0885a15": "[0885a15] 通曰。真三摩地。非由脩得。凡可修者。不可言真。第",
    "X16n0318_007:0885a16": "於妄緣先識其因。所因既無。顛倒不生。既無顛倒。",
    "X16n0318_007:0885a17": "不謂之真而何。所緣之塵。分段妄生。即界義。界無",
    "X16n0318_007:0885a18": "自性。遷流不住。即世義。世亦無自性。既無自性。當",
    "X16n0318_007:0885a19": "體空寂。是之謂真三摩地。古靈神贊禪師。遇百丈",
    "X16n0318_007:0885a20": "開悟。&#x5374;回。受業本師謂曰。汝離吾在外。得何事業。",
    "X16n0318_007:0885a21": "對曰。並無事業。遂遣執役。一日因澡身。命師去垢。",
    "X16n0318_007:0885a22": "師乃拊背曰。好所佛堂。而佛不聖。本師回首視之。",
    "X16n0318_007:0885a23": "師曰。佛雖不聖。且能放光。本師一日在窗下看經。",
    "X16n0318_007:0885a24": "蜂子投窗紙求出。師&#x89A9;之曰。世界如許廣&#x6FF6;。不肯",
    "X16n0318_007:0885b01": "出。鑽他故紙驢年去。遂有偈曰。空門不肯出。投窗",
    "X16n0318_007:0885b02": "也太癡。百年鑽故紙。何日出頭時。本師置經問曰。",
    "X16n0318_007:0885b03": "汝行&#x811A;遇何人。吾前後見汝發語異常。師曰。某甲",
    "X16n0318_007:0885b04": "蒙百丈和尚指箇歇處。今欲報慈德耳。本師於是",
    "X16n0318_007:0885b05": "告眾致齋。請師說法。師乃登座。舉唱百丈門風曰。",
    "X16n0318_007:0885b06": "靈光獨耀迥根根塵。體露真常。不拘文字。心性無",
    "X16n0318_007:0885b07": "染。本自圓成。但離妄緣。即如如佛。本師言下感悟",
    "X16n0318_007:0885b08": "曰。何期垂老得聞極則事。斯亦謂直詣如來大涅",
    "X16n0318_007:0885b09": "槃者。不然。鮮不隨眾生顛倒。有何已時。",
    "X16n0318_007:0885b10": "[0885b10] 阿難。云何名為眾生顛倒。阿難。由性明心。性明圓故。",
    "X16n0318_007:0885b11": "因明發性。性妄見生。從畢竟無。成究竟有。此有所有。",
    "X16n0318_007:0885b12": "非因所因。住所住相。了無根本。本此無住。建立世界。",
    "X16n0318_007:0885b13": "及諸眾生。迷本圓明。是生&#x8657;妄。妄性無體。非有所依。",
    "X16n0318_007:0885b14": "將欲復真。欲真已非真真如性。非真求復。宛成非相。",
    "X16n0318_007:0885b15": "非生非住。非心非法。展轉發生。生力發明。熏以成業。",
    "X16n0318_007:0885b16": "同業相感。因有感業。相滅相生。由是故有眾生顛倒。",
    "X16n0318_007:0885b17": "[0885b17] 通曰。前云眾生相續。覺明為咎。此云眾生顛倒。即",
    "X16n0318_007:0885b18": "攝業果。亦以因明發性。性妄見生。夫性明何以生",
    "X16n0318_007:0885b19": "妄也。因明即有分別。有分別即落識情。識情無根。",
    "X16n0318_007:0885b20": "故謂之妄。若無分別。即是智用。能分別而無染著。",
    "X16n0318_007:0885b21": "是之謂白淨識。是之謂大圓鏡智。不落方所。故謂",
    "X16n0318_007:0885b22": "明圓。其所一立。明即不圓。便為妄見。如前舉二月",
    "X16n0318_007:0885b23": "燈影。皆為眚病。從畢竟無。成究竟有。此能有及所",
    "X16n0318_007:0885b24": "有。非有因為之能為之所也。既無其因。將安所住。",
    "X16n0318_007:0885c01": "此能住所住之相。即是妄相。了無根本可得。住本",
    "X16n0318_007:0885c02": "無根。住即無住。若了此無住。當體無生。不道是無。",
    "X16n0318_007:0885c03": "只是無住。本此無住。立一切法。不妨世界眾生色",
    "X16n0318_007:0885c04": "色建立。於吾本性圓明。原無障礙。一即一切。一切",
    "X16n0318_007:0885c05": "即一。覓真且無。況有妄耶。唯迷此圓明。分別妄生。",
    "X16n0318_007:0885c06": "將謂依真而生乎。真非妄之媒也。將謂依境而生",
    "X16n0318_007:0885c07": "乎。境非心之崇也。了無所依。即是無體。妄本無體。",
    "X16n0318_007:0885c08": "即妄即真。直下便是真心。更不須除妄以求真也。",
    "X16n0318_007:0885c09": "若妄分別。將欲復真。即此復真一念。便即是妄。何",
    "X16n0318_007:0885c10": "者。真真如性。本自無心。真豈可得而欲乎。所欲之",
    "X16n0318_007:0885c11": "真。已非真矣。非真而求復之。是復乎非真。而非復",
    "X16n0318_007:0885c12": "乎真也。不宛然成非真之相乎。有妄有真。真與妄",
    "X16n0318_007:0885c13": "對。是真即妄也。可求可復。屬於造作。是造作非真",
    "X16n0318_007:0885c14": "也。故曰宛成非相。夫所謂相者。曰生相。曰住相。曰",
    "X16n0318_007:0885c15": "心相。曰法相。無生而有生。生者非矣。無住而有住。",
    "X16n0318_007:0885c16": "住者非矣。無心而有心。心者非矣。無法而有法。法",
    "X16n0318_007:0885c17": "者非矣。是四非相。展轉相生。依法生心。即境界為",
    "X16n0318_007:0885c18": "緣生智相。相續相也。由心住法。即由上二相。復起",
    "X16n0318_007:0885c19": "執取相。計名字相也。心法相生。即是生力發明。此",
    "X16n0318_007:0885c20": "四皆惑。熏以成業。即起業相也。因有同業相感。生",
    "X16n0318_007:0885c21": "滅相續。即業繫苦相也。以有惑業苦三。故成眾生",
    "X16n0318_007:0885c22": "顛倒。若不迷本圓明。即生非生。即住非住。即心非",
    "X16n0318_007:0885c23": "心。即法非法。即妄非妄。無往而非真也。何顛倒之",
    "X16n0318_007:0885c24": "有。昔文殊問維摩。身孰為本。曰貪欲為本。問貪欲",
    "X16n0318_007:0886a01": "孰為本。曰&#x8657;妄分別為本。問&#x8657;妄分別孰為本。曰",
    "X16n0318_007:0886a02": "顛倒想為本。問顛倒想孰為本。曰無住為本。又問",
    "X16n0318_007:0886a03": "無住孰為本。曰無住則無本。文殊師利。從無住本。",
    "X16n0318_007:0886a04": "立一切法。僧問法眼。承教有言。從無住本。立一切",
    "X16n0318_007:0886a05": "法。如何是無住本。眼云。形興未質。名起未名。天童",
    "X16n0318_007:0886a06": "頌云。沒蹤跡。斷消息。白雲無根。清風何色。散乾蓋",
    "X16n0318_007:0886a07": "而非心。持坤輿而有力。洞千古之淵源。造萬物之",
    "X16n0318_007:0886a08": "模則。剎塵道會也。處處普賢。樓閣門開也。頭頭彌",
    "X16n0318_007:0886a09": "勒。雪竇拈起拄杖云。大眾。拄杖是形名雙舉。形即",
    "X16n0318_007:0886a10": "無形。名即無名。諸老宿煞有一段圓明作用。更不",
    "X16n0318_007:0886a11": "落於知解。塵塵剎剎。覓眾生名相不可得。況於顛",
    "X16n0318_007:0886a12": "倒。",
    "X16n0318_007:0886a13": "[0886a13] 阿難。云何名為世界顛倒。是有所有。分段妄生。因此",
    "X16n0318_007:0886a14": "界立。非因所因。無住所住。遷流不住。因此世成。三世",
    "X16n0318_007:0886a15": "四方。和合相涉。變化眾生。成十二類。是故世界因動",
    "X16n0318_007:0886a16": "有聲。因聲有色。因色有香。因香有觸。因觸有味。因味",
    "X16n0318_007:0886a17": "知法。六亂妄想。成業性故。十二區分。由此輪轉。是故",
    "X16n0318_007:0886a18": "世間聲香味觸。窮十二變。為一旋復。乘此輪轉顛倒",
    "X16n0318_007:0886a19": "相故。是有世界卵生胎生濕生化生。有色無色有想",
    "X16n0318_007:0886a20": "無想。若非有色。若非無色。若非有想。若非無想。",
    "X16n0318_007:0886a21": "[0886a21] 通曰。前四卷中。方世相涉。加流變三疊。彼對依報。",
    "X16n0318_007:0886a22": "顯於正報。故言六根功德。各千二百。此中相涉。以",
    "X16n0318_007:0886a23": "依從正。故言變化眾生。成十二類。所以明世界之",
    "X16n0318_007:0886a24": "顛倒也。前云功德。此云顛倒。皆由六根成就。淪溺",
    "X16n0318_007:0886b01": "則為顛倒。超越則為功德。在反掌間耳。六根六塵。",
    "X16n0318_007:0886b02": "為十二區分。見相交織。為十二變。聲香味觸。即四",
    "X16n0318_007:0886b03": "大所造。六亂妄想。熏成業性種子。是十二類見分",
    "X16n0318_007:0886b04": "之所由成也。以四大乘十二區分。輪轉窮十二變。",
    "X16n0318_007:0886b05": "是十二類相分之所由成也。根身為親。相分器界",
    "X16n0318_007:0886b06": "為&#x758E;。相分總不外於六塵。六塵所起。本無先後。此",
    "X16n0318_007:0886b07": "獨以聲先之。何也。天地之氣初動。雷震有聲。震驚",
    "X16n0318_007:0886b08": "百里其聞最遠。故六根所觸。唯聲最先。若他五塵。",
    "X16n0318_007:0886b09": "漸近而後知。至味以口知。法以心知。尤為最近。然",
    "X16n0318_007:0886b10": "謂因聲而想見其色。因色而密辨其香。觸香而因",
    "X16n0318_007:0886b11": "知觸體。觸體而因知別味。別味而因知擇法。此相",
    "X16n0318_007:0886b12": "緣而起。不無先後。二十五圓通。音聲始之。而返聞",
    "X16n0318_007:0886b13": "終之。聞根最圓。於此亦可互見。然根塵相織。各有",
    "X16n0318_007:0886b14": "分段。即是界義。遷流不住。輪轉三界。即是世義。世",
    "X16n0318_007:0886b15": "界和合。根塵充塞。是有所有。非因所因。本無其因。",
    "X16n0318_007:0886b16": "妄生分別。故為世界顛倒。若六亂妄想。一時頓息。",
    "X16n0318_007:0886b17": "內不見根。外不見塵。即此世界。無住所住。本自無",
    "X16n0318_007:0886b18": "生。又何顛倒之有。楚南禪師初參芙蓉。蓉曰。吾非",
    "X16n0318_007:0886b19": "汝師。汝師黃檗是也。南遂參檗。檗問子未現三界",
    "X16n0318_007:0886b20": "影像時如何。南曰。即今豈是有耶。檗曰。有無且置。",
    "X16n0318_007:0886b21": "即今如何。南曰。非今古。檗曰。吾之法眼。已在汝躬。",
    "X16n0318_007:0886b22": "後僧問南。如何是易。南曰。著衣吃飯。不用讀經看",
    "X16n0318_007:0886b23": "教。不用行道禮拜燒身煉頂。豈不易耶。曰如何是。",
    "X16n0318_007:0886b24": "難。南曰。微有念生。便具五陰。三果輪迴生死。皆從",
    "X16n0318_007:0886c01": "汝一念生。所以佛教諸菩薩云。佛所護念。夫南禪",
    "X16n0318_007:0886c02": "師。前後際斷。而猶惕然於一念之動。是真知世界",
    "X16n0318_007:0886c03": "顛倒之因者。",
    "X16n0318_007:0886c04": "[0886c04] 阿難。由因世界&#x8657;妄輪迴。動顛倒故。和合氣成八萬",
    "X16n0318_007:0886c05": "四千飛沉亂想。如是故有卵羯邏藍。(此云凝滑)流轉國土。",
    "X16n0318_007:0886c06": "魚鳥龜蛇。其類充塞。由因世界雜染輪迴。欲顛倒故。",
    "X16n0318_007:0886c07": "和合滋成八萬四千橫豎亂想。如是故有胎遏蒲曇。",
    "X16n0318_007:0886c08": "(此云皰)流轉國土。人畜龍仙。其類充塞。由因世界執著",
    "X16n0318_007:0886c09": "輪迴。趣顛倒故。和合煖成八萬四千翻覆亂想。如是",
    "X16n0318_007:0886c10": "故有濕相蔽尸。(此云軟肉)流轉國土。含蠢蠕動。其類充塞。",
    "X16n0318_007:0886c11": "由因世界變易輪迴。假顛倒故。和合觸成八萬四千",
    "X16n0318_007:0886c12": "新故亂想。如是故有化相羯南。(此云硬肉)流轉國土。轉蛻",
    "X16n0318_007:0886c13": "飛行。其類充塞。",
    "X16n0318_007:0886c14": "[0886c14] 通曰。三界所有法。一切由心造。&#x6374;不外見分相分",
    "X16n0318_007:0886c15": "和合而成。一念之動。始於&#x8657;妄分別既生愛取。則",
    "X16n0318_007:0886c16": "為雜染。漸染日深。便乃執著。世未有常執而不捨",
    "X16n0318_007:0886c17": "者。終從變易。此情念輪轉。自然之勢也。念之動也。",
    "X16n0318_007:0886c18": "想輕而情重。故卵惟想生。胎因情有。卵但氣交。故",
    "X16n0318_007:0886c19": "圓故動。而想多升沉。故其感果有魚鳥之別。胎必",
    "X16n0318_007:0886c20": "精交。故滋故染。而情有偏正。故其感果有人畜之",
    "X16n0318_007:0886c21": "異。情之執者趨附不離。亦各&#x8EAD;其趣之意。故濕以",
    "X16n0318_007:0886c22": "合感。待日煖而後生。情迷氣滯。不藉交合。故蠢動",
    "X16n0318_007:0886c23": "之類應之。執情既變。離此託彼。與變易生死相類。",
    "X16n0318_007:0886c24": "而此非真。故名為假。化以假名。觸類而成。趣新轉",
    "X16n0318_007:0887a01": "故。轉故如蛻形之易脫。趣新如飛行之輕舉。情遷",
    "X16n0318_007:0887a02": "氣移。各應其候。故謂之變易輪迴也。凝滑入胎初",
    "X16n0318_007:0887a03": "位。胎卵未分之相。皰即胎卵漸分之相也。軟肉是",
    "X16n0318_007:0887a04": "濕生初相。既不入胎。故無前二位。硬肉蛻即成體。",
    "X16n0318_007:0887a05": "無軟相也。亦自有淺深不同。如此皆以六亂妄想",
    "X16n0318_007:0887a06": "為顛倒因。其究充塞。結為世界。是知真性無量。無",
    "X16n0318_007:0887a07": "明亦無量。慶善能禪師上堂。事不獲已。與諸人葛",
    "X16n0318_007:0887a08": "藤。一切眾生。祗為心塵未脫。情量不除。見色聞聲。",
    "X16n0318_007:0887a09": "隨波逐浪。流轉三界。汩沒四生。致使正見不明。觸",
    "X16n0318_007:0887a10": "途成滯。若也是非齊泯。善惡都忘。坐斷報化佛頭。",
    "X16n0318_007:0887a11": "截&#x5374;聖凡途路。到這裏方有少許相應。直饒如是。",
    "X16n0318_007:0887a12": "衲僧分上。未有奇特。何故如此。纔有是非。紛然失",
    "X16n0318_007:0887a13": "心。咄。僧問報慈嶼禪師。情生智隔。想變體殊。祗如",
    "X16n0318_007:0887a14": "情未生時如何。師曰隔。僧曰。情未生時隔箇甚麼。",
    "X16n0318_007:0887a15": "師曰。這箇稍郎子。未遇人在。若論衲僧分上。情想",
    "X16n0318_007:0887a16": "不生。猶待鉗鎚。何況隨波逐浪。有不汩沒四生者。",
    "X16n0318_007:0887a17": "[0887a17] 由因世界留礙輪迴。障顛倒故。和合著成八萬四千",
    "X16n0318_007:0887a18": "精耀亂想。如是故有色相羯南。流轉國土。休咎精明。",
    "X16n0318_007:0887a19": "其類充塞。由因世界銷散輪迴。惑顛倒故。和合暗成",
    "X16n0318_007:0887a20": "八萬四千陰隱亂想。如是故有無色羯南。流轉國土。",
    "X16n0318_007:0887a21": "空散銷沉。其類充塞。由因世界罔象輪迴。影顛倒故。",
    "X16n0318_007:0887a22": "和合憶成八萬四千潛結亂想。如是故有想相羯南。",
    "X16n0318_007:0887a23": "流轉國土。神鬼精靈。其類充塞。由因世界愚鈍輪迴。",
    "X16n0318_007:0887a24": "癡顛倒故。和合頑成八萬四千枯槁亂想。如是故有",
    "X16n0318_007:0887b01": "無想羯南。流轉國土。精神化為土木金石。其類充塞。",
    "X16n0318_007:0887b02": "[0887b02] 通曰。色屬相分。想屬見分。總不出四句。曰有。曰無。",
    "X16n0318_007:0887b03": "曰亦有亦無。曰非有非無。便窮盡世界變態。有色",
    "X16n0318_007:0887b04": "者著於色也。如事日月水火諸外道。其想已結成",
    "X16n0318_007:0887b05": "精耀。故但有色而已。精耀生於明。明生於覺。覺無",
    "X16n0318_007:0887b06": "住相。而精耀有麗。故名留礙。涅槃云。八十神皆因",
    "X16n0318_007:0887b07": "留礙想元。成此精耀。故一切精明神物。皆能預知",
    "X16n0318_007:0887b08": "休咎。未嘗離於覺體。特障礙而不流通耳。故謂之",
    "X16n0318_007:0887b09": "障顛倒。無色者著於空也。如厭有歸無諸外道。迷",
    "X16n0318_007:0887b10": "漏無聞。故名曰惑。晦昧陰隱。入無色界。此有想無",
    "X16n0318_007:0887b11": "色。不成業體。然生無色界。故亦有銷散羯南。神鬼",
    "X16n0318_007:0887b12": "精靈。無實狀也。似有若無。故名罔象。如禱祀祈求。",
    "X16n0318_007:0887b13": "依附影像。志慕靈通。但有憶想耳。潛結狀貌。非有",
    "X16n0318_007:0887b14": "實色。故唯有想相羯南。土木金石。有色無想。空頑",
    "X16n0318_007:0887b15": "為因。故名曰癡。外道計無情有命。金石堅牢。或習",
    "X16n0318_007:0887b16": "定&#x7070;凝。愚鈍枯槁。遇物成形。如黃頭化石之類。是",
    "X16n0318_007:0887b17": "為無想羯南。此由外道邪見所化。有色無想。不頑",
    "X16n0318_007:0887b18": "而為木石。則著而為精耀。是相分勝化而為物也。",
    "X16n0318_007:0887b19": "有想無色。不幽而為鬼物。則散而為空體。是見分",
    "X16n0318_007:0887b20": "勝化而為神也。舜若多神。無身覺觸。歸無色界。是",
    "X16n0318_007:0887b21": "皆六亂妄想所致。道眼不明。遂至於此。僧問金&#x5CEF;",
    "X16n0318_007:0887b22": "志禪師。是身無知。如土木瓦石。此意如何。師下禪",
    "X16n0318_007:0887b23": "&#x7240;扭僧耳朵。僧負痛作聲。師曰。今日始捉著箇無",
    "X16n0318_007:0887b24": "知漢。僧作禮出去。師召闍黎。僧回首。師曰。若到堂",
    "X16n0318_007:0887c01": "中。不可舉著。曰何故。師曰大有人笑金&#x5CEF;老婆心。",
    "X16n0318_007:0887c02": "又有一行者。坐靜室中。炯炯有光。某禪師恐其惑",
    "X16n0318_007:0887c03": "眾。逐之。此皆錯亂修習。不明乎平常至理也。劉經",
    "X16n0318_007:0887c04": "臣簽判。嘗著明道諭儒篇以警世。詞曰。明道在乎",
    "X16n0318_007:0887c05": "見性。余之所悟者。見性而已。孟子曰。口之於味也。",
    "X16n0318_007:0887c06": "目之於色也。耳之於聲也。鼻之於臭也。四肢之於",
    "X16n0318_007:0887c07": "安佚也。性也。揚子曰。視聽言貌思。性所有也。有見",
    "X16n0318_007:0887c08": "於此。則能明乎道矣。當知道不遠人。人之於道。猶",
    "X16n0318_007:0887c09": "魚之於水。未嘗須臾離也。唯其迷己逐物。故終身",
    "X16n0318_007:0887c10": "由之而不知。佛曰大覺。儒曰先覺。蓋覺此耳。昔人",
    "X16n0318_007:0887c11": "有言曰。今古應無墜。分明在目前。又曰。大道祗在",
    "X16n0318_007:0887c12": "目前。要且目前難&#x89A9;。欲識大道真體。不離聲色言",
    "X16n0318_007:0887c13": "說。又曰。夜夜抱佛眠。朝朝還共起。起倒鎮相隨。語",
    "X16n0318_007:0887c14": "默同居止。欲識佛去處。秪這語聲是。此佛者之語",
    "X16n0318_007:0887c15": "道為最親者。立則見其參於前也。在輿則見其倚",
    "X16n0318_007:0887c16": "於衡也。瞻之在前也。忽焉在後也。取之左右逢其",
    "X16n0318_007:0887c17": "原也。此儒者之語道最邇者。奈何此道唯可心傳。",
    "X16n0318_007:0887c18": "不立文字。故世尊拈華。而妙心傳於迦葉。達磨面",
    "X16n0318_007:0887c19": "壁。而宗旨付於神光。六葉既敷。千華競秀。分宗列",
    "X16n0318_007:0887c20": "派。各有門庭。故或瞬目揚眉。擎拳舉指。或行棒行",
    "X16n0318_007:0887c21": "喝。&#x7AEA;拂拈搥。或持&#x4E49;張弓。輥毬舞笏。或拽石搬土。",
    "X16n0318_007:0887c22": "打鼓吹毛。或一默一言。一吁一笑。乃至種種方便。",
    "X16n0318_007:0887c23": "皆是親切為人。然祗為太親。故人多罔措。瞥然見",
    "X16n0318_007:0887c24": "者。不隔絲毫。其或沉吟。迢迢萬里。欲明道者。宜無",
    "X16n0318_007:0888a01": "忽焉。祖祖相傳。至今不絕。真得吾儒所謂無所不",
    "X16n0318_007:0888a02": "悅。聞而弗違者矣。余之有得。實在此門。反思吾儒",
    "X16n0318_007:0888a03": "自有其道。良哉孔子之言。默而識之。一以貫之。故",
    "X16n0318_007:0888a04": "目擊而道存。指掌而意諭。凡若此者。皆合宗門之",
    "X16n0318_007:0888a05": "妙旨。得教外之真機。然而孔子之道。傳之子思。子",
    "X16n0318_007:0888a06": "思傳之孟子。孟子既沒。不得其傳。而所以傳於世",
    "X16n0318_007:0888a07": "者。特文字耳。故余之學必求自得而後已。幸余一",
    "X16n0318_007:0888a08": "夕開悟凡目之所見。耳之所聞。心之所思。口之所",
    "X16n0318_007:0888a09": "談。手足之所運動。無非妙者。得之既久。日益現前。",
    "X16n0318_007:0888a10": "每以與人。人不能受。然後知其妙道。果不可以文",
    "X16n0318_007:0888a11": "字傳也。嗚呼。是道也。有其人則傳。無其人則絕。予",
    "X16n0318_007:0888a12": "既得之矣。誰其似之乎。終余之身而有其人耶。無",
    "X16n0318_007:0888a13": "其人耶。所不可得而知也。故為記誦歌語。以流播",
    "X16n0318_007:0888a14": "其事。而又著此篇以諭吾徒耳。",
    "X16n0318_007:0888a15": "[0888a15] 由因世界相待輪迴。偽顛倒故。和合染成八萬四千",
    "X16n0318_007:0888a16": "因依亂想。如是故有非有色相成色羯南。流轉國土。",
    "X16n0318_007:0888a17": "諸水母等。以蝦為目。其類充塞。由因世界相引輪迴。",
    "X16n0318_007:0888a18": "性顛倒故。和合&#x546A;成八萬四千呼召亂想。由是故有",
    "X16n0318_007:0888a19": "非無色相無色羯南。流轉國土。&#x546A;詛厭生。其類充塞。",
    "X16n0318_007:0888a20": "由因世界合妄輪迴。罔顛倒故。和合異成八萬四千",
    "X16n0318_007:0888a21": "迴互亂想。如是故有非有想相成想羯南。流轉國土。",
    "X16n0318_007:0888a22": "彼蒲盧等。異質相成。其類充塞。由因世界怨害輪迴。",
    "X16n0318_007:0888a23": "殺顛倒故。和合怪成八萬四千食父母想。如是故有",
    "X16n0318_007:0888a24": "非無想相無想羯南。流轉國土。如土梟等。附塊為兒。",
    "X16n0318_007:0888b01": "及破鏡鳥。以毒樹果。抱為其子。子成。父母皆遭其食。",
    "X16n0318_007:0888b02": "其類充塞。是名眾生十二種類。",
    "X16n0318_007:0888b03": "[0888b03] 通曰。色想有無。如陰陽義。足該萬變矣。然陰中有",
    "X16n0318_007:0888b04": "陽。陽中有陰。似陰而實陽。似陽而實陰。其變叵測。",
    "X16n0318_007:0888b05": "亂想無涯。眾生無盡。非佛大圓鏡智。其熟能窮之",
    "X16n0318_007:0888b06": "相待輪迴。假物者也。故名為偽。水母以蝦為眼。本",
    "X16n0318_007:0888b07": "非有色待物成色。彼此異質。猶曰染緣合也。至邪",
    "X16n0318_007:0888b08": "業相引。但憑&#x546A;術呼召。非此有性。彼亦能引。故曰",
    "X16n0318_007:0888b09": "性顛倒。此&#x546A;詛魘魅。亦能變現。非無色相也。然藉",
    "X16n0318_007:0888b10": "聲誕質。不由生理。故本無色。此其&#x546A;力自人為之。",
    "X16n0318_007:0888b11": "無足異者。若蒲盧等。本為桑蟲。非有蜂想。而成蜂",
    "X16n0318_007:0888b12": "想。以異質故。非如胎卵想中傳命其卒相成。&#x546A;彼",
    "X16n0318_007:0888b13": "類我。以妄化妄。誣罔取他。納為己有。回他作己。故",
    "X16n0318_007:0888b14": "名迴互。此異類相附。雖云合妄。猶未至於怪也。如",
    "X16n0318_007:0888b15": "土梟破鏡。以他物為子。子成而反遭其食。棄絕倫",
    "X16n0318_007:0888b16": "義。非常理也。故名為怪。皆由多生怨害。相生相食。",
    "X16n0318_007:0888b17": "反怨為愛。反愛為怨。子子相酬自成一類。梟食母。",
    "X16n0318_007:0888b18": "破鏡食父。非無想也。然塊與毒果。豈有想乎。至於",
    "X16n0318_007:0888b19": "戒闍黎人面瘡者。乃袁盎晁錯多生怨害。一身而",
    "X16n0318_007:0888b20": "自相毒。又非梟類隔體者比。盎錯非無想。而瘡非",
    "X16n0318_007:0888b21": "有想也。此其煩惱所結。各各有八萬四千輪迴。逐",
    "X16n0318_007:0888b22": "業生生未已。充寒一時。則無界不有。充寒多劫。則",
    "X16n0318_007:0888b23": "無世不然。非眾生正報。無以感依報。非世界依報。",
    "X16n0318_007:0888b24": "無以成正報。是世界之顛倒。即眾生之顛倒。皆由",
    "X16n0318_007:0888c01": "背覺合塵始。非有二因也。此於眾生略示其顛倒",
    "X16n0318_007:0888c02": "之原。於世界詳示其顛倒之實。顛倒即是業果。而",
    "X16n0318_007:0888c03": "前所云三相續者。咸統是矣。僧問百丈。如今受戒。",
    "X16n0318_007:0888c04": "身口清淨。已具萬善。得解脫否。丈曰。少分解脫。未",
    "X16n0318_007:0888c05": "得心解脫。亦未得一切處解脫。曰如何是心解脫。",
    "X16n0318_007:0888c06": "及一切處解脫。丈曰。不求佛法僧。乃至不求福智",
    "X16n0318_007:0888c07": "知解等。垢淨情盡。亦不守此無求為是。亦不住盡",
    "X16n0318_007:0888c08": "處。亦不欣天堂畏地獄。縛脫無礙。即身心及一切",
    "X16n0318_007:0888c09": "處。皆名解脫。汝莫言有少分戒。身口意清淨。便以",
    "X16n0318_007:0888c10": "為了。不知河沙戒定慧門。無漏解脫。都未涉一毫",
    "X16n0318_007:0888c11": "在。努力向前。須猛究取。莫待耳聾眼暗。面皺髮白。",
    "X16n0318_007:0888c12": "老苦及身。悲愛纏綿。眼中流淚。心裏慞惶。一無所",
    "X16n0318_007:0888c13": "據。不知去處。到恁麼時節。整理手&#x811A;不得也。縱有",
    "X16n0318_007:0888c14": "福智名聞利養。都不相救。為心眼未開。唯念諸境。",
    "X16n0318_007:0888c15": "不知返照。復不見佛道。一生所有善惡業緣。悉現",
    "X16n0318_007:0888c16": "於前。或忻或怖。六道五蘊。俱時現前。盡敷嚴好宅",
    "X16n0318_007:0888c17": "舍。舟船車轝。光明顯赫。皆從身心貪愛所現。一切",
    "X16n0318_007:0888c18": "惡境。皆變成殊勝之境。但隨貪愛重處業識所引。",
    "X16n0318_007:0888c19": "隨著受生。都無自由分。龍畜良賤亦總未定。問如",
    "X16n0318_007:0888c20": "何得自由分。丈曰。如今得即得。或對五欲八風。情",
    "X16n0318_007:0888c21": "無取捨慳嫉貪愛。我所情盡。垢淨俱亡。如日月在",
    "X16n0318_007:0888c22": "空。不緣而照。心心如木石。念念如救頭然。亦如香",
    "X16n0318_007:0888c23": "象渡河。截流而過。更無疑滯。此人天堂地獄所不",
    "X16n0318_007:0888c24": "能攝也。嗟乎。百丈叮嚀教誡。不靳慈悲。須於諄切",
    "X16n0318_007:0889a01": "處猛省提撕。方知顛倒之因。不由乎他。而真三摩",
    "X16n0318_007:0889a02": "地。原自具足。至於垢淨俱亡。天堂地獄所不能攝。"
}