{
    "T26n1522_010:0179a02": "十地經論不動地第八卷之十",
    "T26n1522_010:0179a04": "天親菩薩造",
    "T26n1522_010:0179a05": "後魏北印度三藏菩提流支譯",
    "T26n1522_010:0179a06": "[0179a06] 論曰：第八地中有七種相差別：一、總明方便",
    "T26n1522_010:0179a07": "作集地分；二、得淨忍分；三、得勝行分；四、淨佛",
    "T26n1522_010:0179a08": "國土分；五、得自在分；六、大勝分；七、釋名分。",
    "T26n1522_010:0179a09": "云何總明方便作集地分？",
    "T26n1522_010:0179a10": "[0179a10] 經曰：爾時金剛藏菩薩言：諸佛子！若菩薩於",
    "T26n1522_010:0179a11": "七地中善集慧方便、善清淨諸行、善集助",
    "T26n1522_010:0179a12": "道法、善起大願力、善加如來力加，自善根",
    "T26n1522_010:0179a13": "力得力故、常念隨順如來力無畏不共佛法",
    "T26n1522_010:0179a14": "故、善淨深心覺故、成就福德智力故、大慈",
    "T26n1522_010:0179a15": "悲等不捨一切眾生行故、通達無量智道",
    "T26n1522_010:0179a16": "故。",
    "T26n1522_010:0179a17": "[0179a17] 論曰：總明方便作集地分者，七地總故，同相",
    "T26n1522_010:0179a18": "及別相。云何同相？同相有三種：一者二種無",
    "T26n1522_010:0179a19": "我上上證故；二者不住道清淨故；三者彼方",
    "T26n1522_010:0179a20": "便智行所攝滿足助菩提分法故。如經「諸佛",
    "T26n1522_010:0179a21": "子！若菩薩於七地中善集慧方便故、善清",
    "T26n1522_010:0179a22": "淨諸行故、善集助道法」故。云何別相？善起",
    "T26n1522_010:0179a23": "大願力等。初地等諸地，如經「善起大願力」",
    "T26n1522_010:0179a24": "故。第二地中，是故我應等行十善業道，修",
    "T26n1522_010:0179a25": "行一切種，令清淨具足彼處如來力故，如",
    "T26n1522_010:0179a26": "經「善加如來力加」故。第三地中，厭得不退禪",
    "T26n1522_010:0179a27": "定等，自善根力得通達故，如經「自善根力",
    "T26n1522_010:0179a28": "得力」故。第四地中，所說法分別智教化智障淨",
    "T26n1522_010:0179a29": "勝念通達佛法，如經「常念隨順如來力無畏",
    "T26n1522_010:0179b01": "不共佛法」故。第五地中，深淨心平等善淨深",
    "T26n1522_010:0179b02": "心等，如經「善淨深心覺」故。第六地中，大悲自",
    "T26n1522_010:0179b03": "在為首，增上觀因緣集成就福德智力，如",
    "T26n1522_010:0179b04": "經「成就福德智力」故。第七地中，方便智慧",
    "T26n1522_010:0179b05": "發起殊勝道，不捨一切眾生行，如經「大慈",
    "T26n1522_010:0179b06": "悲等不捨一切眾生行故」。以無量眾生界",
    "T26n1522_010:0179b07": "故入無量智道，如經「通達無量智道故」。如",
    "T26n1522_010:0179b08": "是第八地總明方便作集地分已說。云何得",
    "T26n1522_010:0179b09": "淨忍分？得無生法忍故。彼清淨自然無功用",
    "T26n1522_010:0179b10": "行應知。",
    "T26n1522_010:0179b11": "[0179b11] 經曰：入一切法本來無生、無成、無相、無出、",
    "T26n1522_010:0179b12": "不失、無盡、不行，非有有性，初中後平等，真",
    "T26n1522_010:0179b13": "如無分別入一切智智。是菩薩遠離一切心",
    "T26n1522_010:0179b14": "意識憶想分別，無所貪著，如虛空平等。入",
    "T26n1522_010:0179b15": "一切法如虛空性，是名得無生法忍。",
    "T26n1522_010:0179b16": "[0179b16] 論曰：復次彼忍於四種無生中應知。四種",
    "T26n1522_010:0179b17": "無生者：一、事無生；二、自性無生；三、數差別無",
    "T26n1522_010:0179b18": "生；四、作業差別無生。是中事無生者，實有七",
    "T26n1522_010:0179b19": "種事：一、淨分法中本有實，此對治，如經「入一",
    "T26n1522_010:0179b20": "切法本來無生」故。二、新新生實，此對治，如經",
    "T26n1522_010:0179b21": "「無成」故。三者相實，此對治，如經「無相」故。四、後",
    "T26n1522_010:0179b22": "際實，此對治，如經「無出」故。五、先際實，染分中",
    "T26n1522_010:0179b23": "煩惱障故，此對治，如經「不失」故。六、盡實，諸眾",
    "T26n1522_010:0179b24": "生此對治，如經「無盡」故。七、雜染實，淨分中此",
    "T26n1522_010:0179b25": "對治，如經「不行」故。自性無生者，是法無我，彼",
    "T26n1522_010:0179b26": "法無我，自體無性故，如經「非有有性」故。彼觀",
    "T26n1522_010:0179b27": "事故是此忍，不得言無所有觀，法無我無二",
    "T26n1522_010:0179b28": "相故。數差別無生者，於三時中染淨法不",
    "T26n1522_010:0179b29": "增減故，如經「初中後平等」故。作業差別無生",
    "T26n1522_010:0179c01": "者，於真如中淨無分別佛智故，如經「真如",
    "T26n1522_010:0179c02": "無分別入一切智智」故，如是無生法忍觀示",
    "T26n1522_010:0179c03": "現。次示現行遠離報分別境界想，攝受分別",
    "T26n1522_010:0179c04": "性想故，如經「是菩薩遠離一切心意識憶想",
    "T26n1522_010:0179c05": "分別」故。想者，遠離障法想，非無治法想。彼治",
    "T26n1522_010:0179c06": "想於下地中有三種勝事：一、無功用自然",
    "T26n1522_010:0179c07": "行，如經「無所貪著」故。二、遍一切法相，如",
    "T26n1522_010:0179c08": "經「如虛空平等」故。三、入真如不動自然行",
    "T26n1522_010:0179c09": "故，如經「入一切法如虛空性，是名得無生",
    "T26n1522_010:0179c10": "法忍」故。如是八地得淨忍分已說。次說得",
    "T26n1522_010:0179c11": "勝行分。",
    "T26n1522_010:0179c12": "[0179c12] 經曰：又佛子！如是成就法忍，菩薩即時得",
    "T26n1522_010:0179c13": "是第八菩薩不動地，得為深行菩薩，難可",
    "T26n1522_010:0179c14": "得知、無能分別、離一切相、離一切想一切",
    "T26n1522_010:0179c15": "貪著，無量無邊一切聲聞辟支佛所不能壞",
    "T26n1522_010:0179c16": "寂靜，一切寂靜而現在前。佛子！譬如比丘得",
    "T26n1522_010:0179c17": "具足神通心得自在，次第入滅盡定，一",
    "T26n1522_010:0179c18": "切動心憶想分別皆悉盡滅。佛子！菩薩亦如",
    "T26n1522_010:0179c19": "是，住是第八菩薩不動地，即離一切有功",
    "T26n1522_010:0179c20": "用行及諸憶念，得無功用法，離身口意務",
    "T26n1522_010:0179c21": "住報行成。佛子！譬如有人夢中見身墮在",
    "T26n1522_010:0179c22": "大河，是人爾時發大勇猛、施大方便欲出",
    "T26n1522_010:0179c23": "此河。發勇猛時忽然便寤，寤已即離一切",
    "T26n1522_010:0179c24": "勇猛方便懅事。佛子！菩薩亦如是，從初已",
    "T26n1522_010:0179c25": "來見諸眾生墮四大河，發大精進力廣修",
    "T26n1522_010:0179c26": "行道至不動地，即離一切想有功用行。是",
    "T26n1522_010:0179c27": "菩薩一切不行二心，諸所憶想不復現前。佛",
    "T26n1522_010:0179c28": "子！譬如生在梵天，欲界煩惱一切不行。如",
    "T26n1522_010:0179c29": "是佛子！菩薩住此菩薩不動地，一切心意識",
    "T26n1522_010:0180a01": "等不行，一切佛心、菩提心、菩薩心、涅槃心不",
    "T26n1522_010:0180a02": "行，何況當行世間心。",
    "T26n1522_010:0180a03": "[0180a03] 論曰：是中得勝行者，得深行故。深行有七",
    "T26n1522_010:0180a04": "種：一、難入深，如經「又佛子！如是成就法忍",
    "T26n1522_010:0180a05": "菩薩，即時得是第八菩薩不動地，得為深行",
    "T26n1522_010:0180a06": "菩薩，難可得知」故。二、同行深，諸淨地菩薩",
    "T26n1522_010:0180a07": "同故，如經「無能分別」故。三、境界深，能取可",
    "T26n1522_010:0180a08": "取不現前故，如經「離一切相、離一切想一",
    "T26n1522_010:0180a09": "切貪著」故。護一切障想故，言離一切貪著。",
    "T26n1522_010:0180a10": "四、修行深，自利利他行故，如經「無量無邊」故。",
    "T26n1522_010:0180a11": "五、不退深，如經「一切聲聞辟支佛所不能",
    "T26n1522_010:0180a12": "壞」故。六、離障深，如經「寂靜」故。七、對治現前",
    "T26n1522_010:0180a13": "深，如經「一切寂靜而現在前」故，真如一切寂",
    "T26n1522_010:0180a14": "靜故。滅盡定喻者，示彼行寂滅故，如經「佛",
    "T26n1522_010:0180a15": "子！譬如比丘乃至離身口意務住報行成」",
    "T26n1522_010:0180a16": "故。一切動心憶想分別皆悉盡滅者，無彼依",
    "T26n1522_010:0180a17": "止故。即離一切有功用行者，過功用行",
    "T26n1522_010:0180a18": "地故。得無功用法者，得彼對治法故，以",
    "T26n1522_010:0180a19": "得無功用法自然行故。住報行成，示現得",
    "T26n1522_010:0180a20": "有功用行相違法故。復住報行成者，善住阿",
    "T26n1522_010:0180a21": "梨耶識真如法中故。夢寤喻者，示此行中護",
    "T26n1522_010:0180a22": "彼過想、有正智想，此行寂滅故。如經「佛子！",
    "T26n1522_010:0180a23": "譬如有人夢中見身乃至諸所憶想不復",
    "T26n1522_010:0180a24": "現前」故。是中依清淨世間涅槃二心不行故、",
    "T26n1522_010:0180a25": "依境界受用念想不行故。生梵天喻者，於",
    "T26n1522_010:0180a26": "下地心一向不行，得報地故，此說遠離",
    "T26n1522_010:0180a27": "勝，如經「佛子！譬如生在梵天乃至何況當",
    "T26n1522_010:0180a28": "行世間心」故。是中順行不順行二分心等，佛",
    "T26n1522_010:0180a29": "等不行故、大乘小乘差別故。大乘小乘中眾",
    "T26n1522_010:0180b01": "生法差別故，無學學差別。佛等涅槃差別說",
    "T26n1522_010:0180b02": "應知。是中順行者，順行分中心等不行故，如",
    "T26n1522_010:0180b03": "經「一切心意識等不行」故。是中不順行者，不",
    "T26n1522_010:0180b04": "順行分中佛等不行故，如經「佛心乃至涅槃",
    "T26n1522_010:0180b05": "心不行」故。大乘小乘差別，大乘中差別者，佛",
    "T26n1522_010:0180b06": "菩薩涅槃差別故；小乘中差別者，聲聞涅槃",
    "T26n1522_010:0180b07": "阿羅漢等差別故。大小乘中眾生法差別者，",
    "T26n1522_010:0180b08": "佛菩薩差別故。法差別者，菩提涅槃差別故，",
    "T26n1522_010:0180b09": "小乘中無學學眾生差別故。是中法差別者，",
    "T26n1522_010:0180b10": "涅槃差別故。無學差別者，阿羅漢差別故、",
    "T26n1522_010:0180b11": "有學差別故、阿那含等差別故。如是等行",
    "T26n1522_010:0180b12": "皆悉不行故。",
    "T26n1522_010:0180b13": "[0180b13] 經曰：佛子！是菩薩得此不動地已，本願力",
    "T26n1522_010:0180b14": "住故，諸佛爾時彼法流水門中與如來智慧。",
    "T26n1522_010:0180b15": "復作是言：善哉善哉！善男子！汝得此究竟",
    "T26n1522_010:0180b16": "忍，順一切諸佛法故。善男子！我等所有十",
    "T26n1522_010:0180b17": "力、四無所畏、十八不共佛法成就，汝今未得，",
    "T26n1522_010:0180b18": "當為成就諸佛法故，勤求精進，亦莫捨此",
    "T26n1522_010:0180b19": "忍門。",
    "T26n1522_010:0180b20": "[0180b20] 論曰：此與如來智慧力，轉彼深行樂足心",
    "T26n1522_010:0180b21": "故、歎得上法故、不得修教授故。若不捨",
    "T26n1522_010:0180b22": "此忍行，不得成就一切佛法故，依彼有力",
    "T26n1522_010:0180b23": "能作故。如經「佛子！是菩薩得此不動地已，",
    "T26n1522_010:0180b24": "本願力住乃至亦莫捨此忍門」故。",
    "T26n1522_010:0180b25": "[0180b25] 經曰：復次善男子！汝雖得是寂滅解脫，此",
    "T26n1522_010:0180b26": "凡夫眾生不善不寂滅，常在種種煩惱集中，",
    "T26n1522_010:0180b27": "為種種異念覺觀所害。汝當愍念如是眾",
    "T26n1522_010:0180b28": "生。",
    "T26n1522_010:0180b29": "[0180b29] 論曰：依彼眾生無大利益事，現起煩惱使，",
    "T26n1522_010:0180c01": "在家出家分中深著煩惱，眾生轉故。如經「善",
    "T26n1522_010:0180c02": "男子！汝雖得是寂滅解脫乃至汝當愍念",
    "T26n1522_010:0180c03": "如是眾生」故。不善者，現起煩惱染故。不寂",
    "T26n1522_010:0180c04": "滅者，不遠離彼使故。常在種種煩惱集中",
    "T26n1522_010:0180c05": "者，於在家分中故。為種種異念覺觀所害",
    "T26n1522_010:0180c06": "者，於出家分中故。",
    "T26n1522_010:0180c07": "[0180c07] 經曰：復次善男子！汝應念本所願，欲大利",
    "T26n1522_010:0180c08": "益眾生，欲得不可思議智慧門。",
    "T26n1522_010:0180c09": "[0180c09] 論曰：依願教化眾生，智行廣能轉故，如經",
    "T26n1522_010:0180c10": "「復次善男子！汝應念本所願乃至欲得不",
    "T26n1522_010:0180c11": "可思議智慧門」故。",
    "T26n1522_010:0180c12": "[0180c12] 經曰：復次善男子！此一切法中法性，有佛無",
    "T26n1522_010:0180c13": "佛法界常住。諸如來不以得此法故說名",
    "T26n1522_010:0180c14": "為佛，聲聞辟支佛亦得此無分別法。",
    "T26n1522_010:0180c15": "[0180c15] 論曰：依不共義，功行疲惓彼垢轉故，如經",
    "T26n1522_010:0180c16": "「復次善男子！此一切法中法性乃至亦得此",
    "T26n1522_010:0180c17": "無分別法」故。",
    "T26n1522_010:0180c18": "[0180c18] 經曰：復次善男子！汝觀我等無量淨身、無量",
    "T26n1522_010:0180c19": "智慧、無量佛國土、無量光輪、無量起智、無量淨",
    "T26n1522_010:0180c20": "音，汝今應起如是等事。",
    "T26n1522_010:0180c21": "[0180c21] 論曰：無量淨身等，彼佛法成就有力示現，依",
    "T26n1522_010:0180c22": "利益眾生故。此利益眾生事，以何事身？如",
    "T26n1522_010:0180c23": "經「復次善男子！汝觀我等無量淨身」故。以",
    "T26n1522_010:0180c24": "何等智？世諦智、第一義諦智，如經「無量智慧」",
    "T26n1522_010:0180c25": "故。以何等土？清淨國土，如經「無量佛國土」",
    "T26n1522_010:0180c26": "故。以何等攝伏？如經「無量光輪」故。隨所度",
    "T26n1522_010:0180c27": "眾生行智慧，如經「無量起智」故。隨所言說，",
    "T26n1522_010:0180c28": "如經「無量淨音」故。如來作無量利益眾生，汝",
    "T26n1522_010:0180c29": "今應起如是等事示現。",
    "T26n1522_010:0181a01": "[0181a01] 經曰：復次善男子！汝今適得此一法明，所謂",
    "T26n1522_010:0181a02": "一切法寂滅無分別法明。如是善男子！如來",
    "T26n1522_010:0181a03": "法明無量入、無量作、無量轉。汝為得彼故，應",
    "T26n1522_010:0181a04": "起此法。",
    "T26n1522_010:0181a05": "[0181a05] 論曰：復示諸佛無量勝行，如經「復次善男",
    "T26n1522_010:0181a06": "子！汝今適得此一法明乃至應起此法」故。",
    "T26n1522_010:0181a07": "無量入者，法門差別故。無量作者，作事差別",
    "T26n1522_010:0181a08": "故。無量轉者，依上上不斷差別故。",
    "T26n1522_010:0181a09": "[0181a09] 經曰：復次善男子！汝觀十方無量國土、無量",
    "T26n1522_010:0181a10": "眾生、無量法差別，汝應如實盡通達彼事。",
    "T26n1522_010:0181a11": "如是佛子！諸佛與此菩薩如是等無量無",
    "T26n1522_010:0181a12": "邊起智慧門，以此無量智慧門故，是菩薩",
    "T26n1522_010:0181a13": "能起無量差別業皆悉成就。",
    "T26n1522_010:0181a14": "[0181a14] 論曰：復少作在隨所見無量世界、眾生、法差",
    "T26n1522_010:0181a15": "別，少分觀即能成就轉故，如經「復次善男子！",
    "T26n1522_010:0181a16": "汝觀十方無量國土乃至皆悉成就」故。",
    "T26n1522_010:0181a17": "[0181a17] 經曰：金剛藏菩薩語解脫月菩薩言：佛子！",
    "T26n1522_010:0181a18": "若諸佛不與此菩薩起智門者，是菩薩爾",
    "T26n1522_010:0181a19": "時即入涅槃，棄捨利益一切眾生。以諸佛",
    "T26n1522_010:0181a20": "與此菩薩無量無邊起智門故，於一念中",
    "T26n1522_010:0181a21": "所起智業，比從初發心以來乃至竟第七",
    "T26n1522_010:0181a22": "地，百分不及一，千分、百千分、百千那由他",
    "T26n1522_010:0181a23": "分、億分、百億分、千億分、百千億分、百千億那由",
    "T26n1522_010:0181a24": "他分不及一，乃至無量無邊阿僧祇分亦不",
    "T26n1522_010:0181a25": "及一，乃至非算數譬喻之所能及。所以者",
    "T26n1522_010:0181a26": "何？佛子？先以一身起行起故，今此菩薩地",
    "T26n1522_010:0181a27": "中得菩薩無量身差別故、集無量行力",
    "T26n1522_010:0181a28": "故、無量音聲起故、無量智慧起故、無量生起",
    "T26n1522_010:0181a29": "故、無量清淨國土故、教化無量眾生故、供",
    "T26n1522_010:0181b01": "養恭敬無量諸佛故、隨順覺無量法故、得",
    "T26n1522_010:0181b02": "無量神通力起故、無量眾會差別故，無量身",
    "T26n1522_010:0181b03": "口意業集一切菩薩行力，以不動法故。佛",
    "T26n1522_010:0181b04": "子！譬如乘船欲入大海，未至大海多用",
    "T26n1522_010:0181b05": "功力，若至大海不復用力，但以風力而",
    "T26n1522_010:0181b06": "去。若於大海一日所行，比本功力，至於百",
    "T26n1522_010:0181b07": "歲不能得及。如是佛子！菩薩善集善根資",
    "T26n1522_010:0181b08": "糧，乘大乘船，到菩薩所行大智慧海，於一",
    "T26n1522_010:0181b09": "念間無功用智能入一切智智處，本有功用",
    "T26n1522_010:0181b10": "行若一劫若百千萬劫不能得及。",
    "T26n1522_010:0181b11": "[0181b11] 論曰：是中即入涅槃者，與智慧示現，如經",
    "T26n1522_010:0181b12": "「以諸佛與此菩薩無量無邊起智門故乃至",
    "T26n1522_010:0181b13": "以不動法故」。以諸佛與此菩薩無量無邊",
    "T26n1522_010:0181b14": "起智門者，彼行中攝功德因勝，同作教授",
    "T26n1522_010:0181b15": "說故。乃至算數等，次第解釋應知。數分者，",
    "T26n1522_010:0181b16": "一一為二、二二為四，如是等。喻亦不及一，",
    "T26n1522_010:0181b17": "是事不可喻比故。無量身差別者，一切",
    "T26n1522_010:0181b18": "菩薩身信解如自身故。如是無量音聲起",
    "T26n1522_010:0181b19": "等，亦無量應知。此十句依教化眾生、依集",
    "T26n1522_010:0181b20": "助道行、依障清淨應知。隨身住、隨所說、",
    "T26n1522_010:0181b21": "隨依智、隨所取生、隨何國土得教化眾",
    "T26n1522_010:0181b22": "生，隨集功德助道、集智慧助道、供養恭敬",
    "T26n1522_010:0181b23": "無量諸佛故。隨順覺無量法故、隨神通障",
    "T26n1522_010:0181b24": "正覺障清淨故。此一切處隨順無量身口意",
    "T26n1522_010:0181b25": "業應知。以不動法者，無間不斷集故。佛子",
    "T26n1522_010:0181b26": "譬如乘船乃至百千萬劫不能得及者，船",
    "T26n1522_010:0181b27": "喻彼行速疾，知因勝示現。善集善根資糧",
    "T26n1522_010:0181b28": "者，於七地中修菩薩行故。乘大乘船到",
    "T26n1522_010:0181b29": "菩薩所行大智慧海者，八地智慧海應知。",
    "T26n1522_010:0181c01": "如是八地得勝行分已說。次說淨佛國土。此",
    "T26n1522_010:0181c02": "淨佛國土有三種自在行：一、器世間自在行；",
    "T26n1522_010:0181c03": "二、眾生世間自在行；三、智正覺自在行。云何",
    "T26n1522_010:0181c04": "器世間自在行？",
    "T26n1522_010:0181c05": "[0181c05] 經曰：佛子！是菩薩得菩薩第八地，從大方",
    "T26n1522_010:0181c06": "便慧起無功用心，在菩薩道觀一切智智",
    "T26n1522_010:0181c07": "力，所謂觀世界成、觀世界壞。是菩薩隨世",
    "T26n1522_010:0181c08": "間成，彼如實知；隨世間壞，彼如實知。隨業",
    "T26n1522_010:0181c09": "因緣集故，世間成彼亦知；隨業因緣盡故，",
    "T26n1522_010:0181c10": "世間壞彼亦知。隨世間幾時成，彼亦知；隨",
    "T26n1522_010:0181c11": "世間幾時壞，彼亦知。隨世間幾時成住，彼亦",
    "T26n1522_010:0181c12": "知；隨世間幾時壞住，彼亦知。是菩薩知地",
    "T26n1522_010:0181c13": "界小相、知地界大相、知地界無量相、知地",
    "T26n1522_010:0181c14": "界差別相。是菩薩知水界小相、知水界大",
    "T26n1522_010:0181c15": "相、知水界無量相、知水界差別相。是菩薩",
    "T26n1522_010:0181c16": "知火界小相、知火界大相、知火界無量相、",
    "T26n1522_010:0181c17": "知火界差別相。是菩薩知風界小相、知風",
    "T26n1522_010:0181c18": "界大相、知風界無量相、知風界差別相。是",
    "T26n1522_010:0181c19": "菩薩知微塵細相、&#x9E81;相、無量相，知差別相。隨",
    "T26n1522_010:0181c20": "何世界中所有微塵集散，微塵差別皆悉能",
    "T26n1522_010:0181c21": "知。隨何世界中，所有地界若干微塵皆悉能",
    "T26n1522_010:0181c22": "知，所有水界若干微塵皆悉能知，所有火界",
    "T26n1522_010:0181c23": "若干微塵皆悉能知，所有風界若干微塵皆",
    "T26n1522_010:0181c24": "悉能知，所有眾生身若干微塵皆悉能知，所",
    "T26n1522_010:0181c25": "有國土身若干微塵皆悉能知。是菩薩知諸",
    "T26n1522_010:0181c26": "眾生&#x9E81;身細身差別若干微塵成，知地獄身",
    "T26n1522_010:0181c27": "依若干微塵成，知畜生身依若干微塵成，知",
    "T26n1522_010:0181c28": "餓鬼身依若干微塵成，知阿修羅身依若干",
    "T26n1522_010:0181c29": "微塵成，知天身依若干微塵成，知人身依若",
    "T26n1522_010:0182a01": "干微塵成。是菩薩通達入如是分別微塵智",
    "T26n1522_010:0182a02": "已，知欲界成、知色界成、知無色界成，知",
    "T26n1522_010:0182a03": "欲界壞、知色界壞、知無色界壞，知欲界小",
    "T26n1522_010:0182a04": "相、知欲界大相、知欲界無量相、知欲界差",
    "T26n1522_010:0182a05": "別相，知色界小相、知色界大相、知色界無",
    "T26n1522_010:0182a06": "量相、知色界差別相，知無色界小相、知無",
    "T26n1522_010:0182a07": "色界大相、知無色界無量相、知無色界差別",
    "T26n1522_010:0182a08": "相，如是入思量三界智中。是菩薩復善起",
    "T26n1522_010:0182a09": "智明，善知眾生身差別、善知分別眾生身、",
    "T26n1522_010:0182a10": "善觀所應生處。是菩薩隨眾生生處、隨眾",
    "T26n1522_010:0182a11": "生身集業，而為受身，教化眾生故。是菩薩",
    "T26n1522_010:0182a12": "現身遍滿三千大千世界，隨眾生身各各差",
    "T26n1522_010:0182a13": "別，如是隨順生處起現前光明，若二三千",
    "T26n1522_010:0182a14": "大千世界、若三四五、若十二十三十四十五",
    "T26n1522_010:0182a15": "十、若百三千大千世界、若千若萬若百萬若",
    "T26n1522_010:0182a16": "千萬若百千萬、若億萬若百千萬億那由他，乃",
    "T26n1522_010:0182a17": "至無量無邊不可說不可說三千大千世界，身",
    "T26n1522_010:0182a18": "遍其中，隨眾生自身差別信如是生處，起",
    "T26n1522_010:0182a19": "現前光明，智隨順故。是菩薩成就如是智",
    "T26n1522_010:0182a20": "慧，於一佛國土身不動搖，乃至不可說諸",
    "T26n1522_010:0182a21": "佛國土，於眾會中起現前光明故。",
    "T26n1522_010:0182a22": "[0182a22] 論曰：器世間自在行者，有五種自在：一、隨",
    "T26n1522_010:0182a23": "心所欲彼能現及不現；二、隨何欲彼能現；",
    "T26n1522_010:0182a24": "三、隨時欲彼即時現；四、隨廣狹欲彼能現；",
    "T26n1522_010:0182a25": "五、隨心幾許欲彼能現。如經「佛子！是菩薩",
    "T26n1522_010:0182a26": "得菩薩第八地，從大方便慧起無功用心，",
    "T26n1522_010:0182a27": "在菩薩道觀一切智智力乃至隨世間壞",
    "T26n1522_010:0182a28": "彼如實知」故。此世界成壞等，初器世間自在",
    "T26n1522_010:0182a29": "行中，隨心所欲彼能現及不現故。隨業因",
    "T26n1522_010:0182b01": "緣集故，世間成彼亦知；隨業因緣盡故，世",
    "T26n1522_010:0182b02": "間壞彼亦知，業集盡智，第二隨何欲彼能現",
    "T26n1522_010:0182b03": "故。隨世間幾時成乃至第四句隨世間幾時",
    "T26n1522_010:0182b04": "壞住彼亦知。隨世間幾時成等智，第三隨",
    "T26n1522_010:0182b05": "幾時欲彼即時現故。是菩薩知地界小相乃",
    "T26n1522_010:0182b06": "至知人身依若干微塵成。地等相差別智，第",
    "T26n1522_010:0182b07": "四隨廣狹欲彼能現故。是菩薩入如是分",
    "T26n1522_010:0182b08": "別微塵智中，乃至現前光明成壞智，乃至於",
    "T26n1522_010:0182b09": "一佛國土身不動搖，第五隨心幾許欲彼能",
    "T26n1522_010:0182b10": "現故。是中地界次第，境界智、相智。云何境界",
    "T26n1522_010:0182b11": "智？非定地報識境界是名小相，定地識境",
    "T26n1522_010:0182b12": "界是名大相，如來境界是名無量相。云何",
    "T26n1522_010:0182b13": "相智？自相、同相是名差別相。身&#x9E81;細者，色無",
    "T26n1522_010:0182b14": "色等諸眾生，如是次第欲界等境界智、相智。",
    "T26n1522_010:0182b15": "欲界人境界是名小相，天境界大相；色界",
    "T26n1522_010:0182b16": "覺觀境界小相，無覺無觀境界大相；無色界",
    "T26n1522_010:0182b17": "佛法中凡夫境界小相，聲聞菩薩大相，一切",
    "T26n1522_010:0182b18": "如來境界無量相。善知眾生身差別、善知分",
    "T26n1522_010:0182b19": "別眾生身者，善知身不同，方便異生、同生差",
    "T26n1522_010:0182b20": "別應知。諸佛國土於眾會中起現前光明",
    "T26n1522_010:0182b21": "者，彼處處法身體示現。如是淨佛國土器世",
    "T26n1522_010:0182b22": "間自在行已說。云何眾生世間自在行？",
    "T26n1522_010:0182b23": "[0182b23] 經曰：是菩薩隨眾生身差別信、隨決定信差",
    "T26n1522_010:0182b24": "別，彼彼佛國土中、彼彼大會中，如是如是",
    "T26n1522_010:0182b25": "自身示現。是菩薩若於沙門眾中示沙門形",
    "T26n1522_010:0182b26": "色，婆羅門眾中示婆羅門形色，剎利眾中",
    "T26n1522_010:0182b27": "示剎利形色，毘舍眾中示毘舍形色，首陀",
    "T26n1522_010:0182b28": "眾中示首陀形色，居士眾中示居士形色，",
    "T26n1522_010:0182b29": "長者眾中示長者形色，四天王眾中示四",
    "T26n1522_010:0182c01": "天王形色，帝釋眾中示帝釋形色。如是焰",
    "T26n1522_010:0182c02": "摩眾中、兜率眾中、化樂眾中、他化自在眾中、",
    "T26n1522_010:0182c03": "魔眾中、梵天眾中，示梵天形色，乃至阿迦尼",
    "T26n1522_010:0182c04": "吒天眾中示阿迦尼吒天形色。是菩薩應",
    "T26n1522_010:0182c05": "以聲聞身度者示聲聞形色，應以辟支佛",
    "T26n1522_010:0182c06": "身度者示辟支佛形色，應以菩薩身度",
    "T26n1522_010:0182c07": "者示菩薩形色，應以佛身度者示佛身",
    "T26n1522_010:0182c08": "形色。佛子！如是所有不可說諸佛國土中，隨",
    "T26n1522_010:0182c09": "眾生身信樂差別，彼彼佛國土中，如是自身",
    "T26n1522_010:0182c10": "差別示現。",
    "T26n1522_010:0182c11": "[0182c11] 論曰：眾生世間自在行者，彼調伏自在故，彼",
    "T26n1522_010:0182c12": "行化眾生身心自同事自身心等分示現。如",
    "T26n1522_010:0182c13": "經「是菩薩隨眾生身差別信乃至彼彼佛國",
    "T26n1522_010:0182c14": "土中如是自身差別示現」故。如是眾生世間",
    "T26n1522_010:0182c15": "自在行已說。云何智正覺自在行？第一義諦",
    "T26n1522_010:0182c16": "智、世諦智等。",
    "T26n1522_010:0182c17": "[0182c17] 經曰：是菩薩遠離一切身相分別得身平",
    "T26n1522_010:0182c18": "等。是菩薩知眾生身、知國土身、知業報身、",
    "T26n1522_010:0182c19": "知聲聞身、知辟支佛身、知菩薩身、知如來",
    "T26n1522_010:0182c20": "身、知智身、知法身、知虛空身。是菩薩如是",
    "T26n1522_010:0182c21": "知眾生深心起樂，若以眾生身作自身，如",
    "T26n1522_010:0182c22": "是國土身、業報身、聲聞身、辟支佛身、菩薩身、",
    "T26n1522_010:0182c23": "如來身、智身、法身、虛空身作自身。是菩薩如",
    "T26n1522_010:0182c24": "是知眾生深心起樂，若以自身作眾生身，",
    "T26n1522_010:0182c25": "如是國土身、業報身、聲聞身、辟支佛身、菩薩",
    "T26n1522_010:0182c26": "身、如來身、智身、法身、虛空身作眾生身。是菩",
    "T26n1522_010:0182c27": "薩如是知眾生深心起樂，何等何等身、何",
    "T26n1522_010:0182c28": "等何等身中能自在作。是菩薩知眾生身、集",
    "T26n1522_010:0182c29": "業身、報身、煩惱身、色身，知無色身。是菩薩知",
    "T26n1522_010:0183a01": "國土身小相、大相、無量相、垢相、淨相、廣相、亂住",
    "T26n1522_010:0183a02": "相、倒住相、平正相，知方網差別相，知業報身",
    "T26n1522_010:0183a03": "假名差別、聲聞身假名差別、辟支佛身假名差",
    "T26n1522_010:0183a04": "別、知菩薩身假名差別。是菩薩知如來身、",
    "T26n1522_010:0183a05": "菩提身、願身、化身、受神力身、相好莊嚴身、光明",
    "T26n1522_010:0183a06": "身、意生身、功德身、法身，知智身。是菩薩善知",
    "T26n1522_010:0183a07": "智身善思量相、善如實觀相、果行所攝相、世",
    "T26n1522_010:0183a08": "間出世間差別相、三乘差別相、共不共相、乘",
    "T26n1522_010:0183a09": "不乘相、善知學無學相。是菩薩知法身平",
    "T26n1522_010:0183a10": "等相、知不壞相、知轉時假名差別相、眾生非",
    "T26n1522_010:0183a11": "眾生法差別相、知佛法聖僧法差別相。是菩",
    "T26n1522_010:0183a12": "薩知虛空身無量相、周遍相、無形相、不異相、",
    "T26n1522_010:0183a13": "無邊相，知顯色身別異相。",
    "T26n1522_010:0183a14": "[0183a14] 論曰：第一義諦智者，遠離一切身相分別，",
    "T26n1522_010:0183a15": "示得身平等，自身他身不分別故。如經「是菩",
    "T26n1522_010:0183a16": "薩遠離一切身相分別得身平等」故。此是",
    "T26n1522_010:0183a17": "不同聲聞辟支佛第一義智示現。世諦智者，",
    "T26n1522_010:0183a18": "善知眾生身等染分、淨分、不二分，善分別知",
    "T26n1522_010:0183a19": "故。如經「是菩薩知眾生身乃至知虛空身」",
    "T26n1522_010:0183a20": "故。是中眾生世間、器世間彼二生因，業煩惱",
    "T26n1522_010:0183a21": "是染分，三乘是淨分。此三乘隨何智、隨何",
    "T26n1522_010:0183a22": "法？彼淨顯示虛空是不二分故。是菩薩如",
    "T26n1522_010:0183a23": "是知眾生深心起樂，若以眾生身作自身，",
    "T26n1522_010:0183a24": "乃至以虛空身作自身等。是菩薩如是知",
    "T26n1522_010:0183a25": "眾生深心起樂，若以自身作眾生身，乃至",
    "T26n1522_010:0183a26": "以自身作虛空身等。是中以眾生身作自",
    "T26n1522_010:0183a27": "身者，彼自在中所作攝取行種種示現。是中",
    "T26n1522_010:0183a28": "眾生身者，業生煩惱妄想染差別、色無色界",
    "T26n1522_010:0183a29": "差別皆如實知。如經「是菩薩知眾生身、集業",
    "T26n1522_010:0183b01": "身、報身、煩惱身、色身，知無色身」故。國土身者，",
    "T26n1522_010:0183b02": "千等世界差別應知，淨不淨世界差別皆善",
    "T26n1522_010:0183b03": "分別知，廣等世界差別皆善分別知。如經「是",
    "T26n1522_010:0183b04": "菩薩知國土身乃至知方網差別相」故。廣相",
    "T26n1522_010:0183b05": "等諸句義，如初地說。業報、聲聞、辟支佛、菩薩",
    "T26n1522_010:0183b06": "身假名差別者，自相同相差別假名分別，無",
    "T26n1522_010:0183b07": "我人故。如經「是菩薩知業報身假名差別",
    "T26n1522_010:0183b08": "乃至知菩薩身假名差別」故。是菩薩知如來",
    "T26n1522_010:0183b09": "身者，示成正覺為菩提故、願生兜率天",
    "T26n1522_010:0183b10": "故、所有佛應化故、自身舍利住持故、所有實",
    "T26n1522_010:0183b11": "報身故、所有光明攝伏眾生故、所有同不同",
    "T26n1522_010:0183b12": "世間出世間心得自在解脫故、所有不共能",
    "T26n1522_010:0183b13": "作廣大利益因故、所有如來無漏界故、所有",
    "T26n1522_010:0183b14": "無障礙智故。是故此智能作一切事，彼事差",
    "T26n1522_010:0183b15": "別皆悉能知。如經「是菩薩知如來身、菩提身",
    "T26n1522_010:0183b16": "乃至知智身」故。是菩薩知智身者，聞思智",
    "T26n1522_010:0183b17": "差別、修智差別、果行智差別、世間出世間智差",
    "T26n1522_010:0183b18": "別，皆如實知。如經「是菩薩善知智身乃至",
    "T26n1522_010:0183b19": "知學無學相」故。是菩薩知法身平等相者，",
    "T26n1522_010:0183b20": "無量法門明等一法身故、如聞取故、隨所化",
    "T26n1522_010:0183b21": "眾生根性相應時說差別故、有根無根差別",
    "T26n1522_010:0183b22": "相故，知第一相差別，皆悉能知。如經「是菩",
    "T26n1522_010:0183b23": "薩知法身平等相乃至知佛法聖僧法差別",
    "T26n1522_010:0183b24": "相」故。是菩薩知虛空身者，知無盡相、遍相、",
    "T26n1522_010:0183b25": "不可見相、無障礙相、無為相，能通受色相因",
    "T26n1522_010:0183b26": "色，彼分別皆悉能知。如經「是菩薩知虛空身",
    "T26n1522_010:0183b27": "無量相乃至知顯色身別異相」故。如是八",
    "T26n1522_010:0183b28": "地淨佛國土三自在行已說。次說得十自在。",
    "T26n1522_010:0183b29": "[0183b29] 經曰：是菩薩善知起如是諸身，則得命自",
    "T26n1522_010:0183c01": "在，不可說不可說劫命住持故。得心自在，無",
    "T26n1522_010:0183c02": "量阿僧祇三昧入智故。得物自在，一切世界",
    "T26n1522_010:0183c03": "無量莊嚴嚴飾住持示現故。得業自在，如現",
    "T26n1522_010:0183c04": "生後時業報住持示現故。得生自在，一切世",
    "T26n1522_010:0183c05": "界生示現故。得願自在，隨心所欲佛國土",
    "T26n1522_010:0183c06": "時示成三菩提故。得信解自在，一切世界",
    "T26n1522_010:0183c07": "中佛滿示現故。得如意自在，一切佛國土中",
    "T26n1522_010:0183c08": "如意作變事示現故。得法自在，無邊無中法",
    "T26n1522_010:0183c09": "門明示現故。得智自在，如來力、無畏、不共法、",
    "T26n1522_010:0183c10": "相好莊嚴、三菩提示現故。",
    "T26n1522_010:0183c11": "[0183c11] 論曰：得自在者，是菩薩如是修行，器世間、",
    "T26n1522_010:0183c12": "眾生世間智正覺世間三種自在行故，得十",
    "T26n1522_010:0183c13": "自在。如經「是菩薩善知起如是諸身則得",
    "T26n1522_010:0183c14": "命自在乃至得智自在」故。此十自在，對治",
    "T26n1522_010:0183c15": "十種怖畏，如是次第應知。何者是十種怖",
    "T26n1522_010:0183c16": "畏？一、死怖畏；二、煩惱垢怖畏；三、貧窮怖畏；四、",
    "T26n1522_010:0183c17": "惡業怖畏；五、惡道怖畏；六、求不得怖畏；七、謗",
    "T26n1522_010:0183c18": "法罪業怖畏；八、追求時縛不活怖畏；九、云何",
    "T26n1522_010:0183c19": "云何疑怖畏；十、大眾威德怖畏。如是八地得",
    "T26n1522_010:0183c20": "十自在分已說。次說大勝分。",
    "T26n1522_010:0183c21": "[0183c21] 經曰：是菩薩得是菩薩十自在已，即時名",
    "T26n1522_010:0183c22": "為不可思議智者、無量智者、廣智者、不可壞智",
    "T26n1522_010:0183c23": "者。菩薩如是至已，如是智成就，常集起清",
    "T26n1522_010:0183c24": "淨身業、常集起清淨口業、常集起清淨意",
    "T26n1522_010:0183c25": "業，智慧為首，智隨順轉般若波羅蜜增上；大",
    "T26n1522_010:0183c26": "悲為首，方便善巧善能分別。自起願力，善",
    "T26n1522_010:0183c27": "加諸佛所加，常不捨利益眾生行，遍知無",
    "T26n1522_010:0183c28": "邊世界差別事。佛子！略說菩薩得此菩薩不",
    "T26n1522_010:0183c29": "動地，身口意業所作皆能集起一切佛法。是",
    "T26n1522_010:0184a01": "菩薩得此菩薩不動地，善住淨心力中，離",
    "T26n1522_010:0184a02": "一切煩惱集故。善住深心力中，常不離道",
    "T26n1522_010:0184a03": "故。善住大悲力中，不捨利益眾生故。善住",
    "T26n1522_010:0184a04": "大慈力中，救一切世間故。善住陀羅尼力",
    "T26n1522_010:0184a05": "中，不忘法故。善住辯才力中，智慧善巧分",
    "T26n1522_010:0184a06": "別一切佛法故。善住神通力中，行無邊世",
    "T26n1522_010:0184a07": "界差別故。善住願力中，不捨一切菩薩所",
    "T26n1522_010:0184a08": "行故。善住波羅蜜力中，修集一切佛法故。",
    "T26n1522_010:0184a09": "善住如來加力中，一切種一切智智現前故。",
    "T26n1522_010:0184a10": "是菩薩得如是智力，示一切所作，一切事",
    "T26n1522_010:0184a11": "中無有過咎故。",
    "T26n1522_010:0184a12": "[0184a12] 論曰：大勝者，有三種大：一、智大；二、業大；三、彼",
    "T26n1522_010:0184a13": "二住功德大。云何智大？不可思議智者不住",
    "T26n1522_010:0184a14": "世間、不住涅槃故。如經「是菩薩得是菩薩",
    "T26n1522_010:0184a15": "十自在已，即時名為不可思議智者」故。此",
    "T26n1522_010:0184a16": "不可思議有三種應知：一、修行盡至不可思",
    "T26n1522_010:0184a17": "議；二、所知不可思議；三、除障智不可思議。如",
    "T26n1522_010:0184a18": "經「無量智者故、廣智者故、不可壞智者故」，是",
    "T26n1522_010:0184a19": "名智大。菩薩如是至已，乃至集起一切佛",
    "T26n1522_010:0184a20": "法故。是菩薩如是至已者，如上說。如是智",
    "T26n1522_010:0184a21": "成就者，亦如上說。常集起清淨三業者，此",
    "T26n1522_010:0184a22": "是業大。彼淨業有四種相：一、起能起起同時，",
    "T26n1522_010:0184a23": "如經「智慧為首故、智隨順轉故」。二、智攝不染",
    "T26n1522_010:0184a24": "作利益眾生行等，如經「般若波羅蜜增上故，",
    "T26n1522_010:0184a25": "大悲為首，方便善巧善能分別」故。三因攝自",
    "T26n1522_010:0184a26": "行他行因等，如經「善起願力故，善加諸佛",
    "T26n1522_010:0184a27": "所加」故。四、作業所起利益眾生，淨佛國土",
    "T26n1522_010:0184a28": "成就一切佛法，如經「常不捨利益眾生行故、",
    "T26n1522_010:0184a29": "遍知無邊世界差別事故」。佛子！略說菩薩得",
    "T26n1522_010:0184b01": "此菩薩不動地，身口意業所作，皆能集起一",
    "T26n1522_010:0184b02": "切佛法故。是名業大。彼二住功德大者，善",
    "T26n1522_010:0184b03": "住淨心力等示現，依七種功德故：一、善住道",
    "T26n1522_010:0184b04": "功德，如經「是菩薩得此菩薩不動地，善住",
    "T26n1522_010:0184b05": "淨心力中，離一切煩惱集故。善住深心力",
    "T26n1522_010:0184b06": "中，常不離道故。善住大悲力中，不捨利益",
    "T26n1522_010:0184b07": "眾生故。善住大慈力中，救一切世間故」。又",
    "T26n1522_010:0184b08": "善住道功德，初二遠離障故，對治堅固故。次",
    "T26n1522_010:0184b09": "二不捨眾生故。二不忘功德。如經「善住",
    "T26n1522_010:0184b10": "陀羅尼力中，不忘法故」。三、成就口業功德，",
    "T26n1522_010:0184b11": "如經「善住辯才力中，智慧善巧分別一切佛",
    "T26n1522_010:0184b12": "法故」。四、心自在成就功德，如經「善住神通",
    "T26n1522_010:0184b13": "力中，行無邊世界差別故」。五、願力成就功德，",
    "T26n1522_010:0184b14": "如經「善住願力中，不捨一切菩薩所行故」。",
    "T26n1522_010:0184b15": "六、修行成就功德，如經「善住波羅蜜力中，",
    "T26n1522_010:0184b16": "集一切佛法故」。七、與智功德，如經「善住如",
    "T26n1522_010:0184b17": "來加力中，一切種一切智智現前故」。是菩薩",
    "T26n1522_010:0184b18": "得如是智力示一切所作者，得無憎愛，不",
    "T26n1522_010:0184b19": "分別眾生有煩惱、無煩惱，平等作業故。一切",
    "T26n1522_010:0184b20": "事中無有過咎者，以得此七種功德故。如",
    "T26n1522_010:0184b21": "是八地大勝分已說。次說釋名分。",
    "T26n1522_010:0184b22": "[0184b22] 經曰：佛子！此菩薩智地名為不動地，不可壞",
    "T26n1522_010:0184b23": "故。名為不轉地，智慧不退故。名為難得地，",
    "T26n1522_010:0184b24": "一切世間難知故。名為王子地，無家過故。",
    "T26n1522_010:0184b25": "名為生地，隨意自在故。名為成地，更不作",
    "T26n1522_010:0184b26": "故。名為究竟地，智慧善分別故。名為涅槃",
    "T26n1522_010:0184b27": "地，善起大願力故。名為加地，他不能動",
    "T26n1522_010:0184b28": "故。名為無功用地，善起先道故。",
    "T26n1522_010:0184b29": "[0184b29] 論曰：釋名有二種：一、地釋名；二、智者釋名。",
    "T26n1522_010:0184c01": "地釋名者，有六種相：一、染對治，此染有二",
    "T26n1522_010:0184c02": "種：一、下地功用行小乘願諸魔業；二、煩惱習",
    "T26n1522_010:0184c03": "行此對治。如經「佛子！此菩薩智地名為不動",
    "T26n1522_010:0184c04": "地，不可壞故。名為不轉地，智慧不退故」。二、得",
    "T26n1522_010:0184c05": "甚深，如經「名為難得地，一切世間難知故」。",
    "T26n1522_010:0184c06": "三、發行清淨，如經「名為王子地，無家過故。",
    "T26n1522_010:0184c07": "名為生地，隨意自在故」。是中發淨者，如王",
    "T26n1522_010:0184c08": "子，一切所作無過故。行淨者，住生地，所欲事",
    "T26n1522_010:0184c09": "自在成就故。四、世間、出世間有作淨勝，如經",
    "T26n1522_010:0184c10": "「名為成地，更不作故。名為究竟地，智慧善",
    "T26n1522_010:0184c11": "分別故」。是中出世間有作淨勝者，以智慧",
    "T26n1522_010:0184c12": "善分別智障淨故。五、彼二無作淨勝，如經",
    "T26n1522_010:0184c13": "「名為涅槃地，善起大願力故」。無作淨勝者，",
    "T26n1522_010:0184c14": "以本願力，不捨利益一切眾生故。六、菩薩",
    "T26n1522_010:0184c15": "地勝，如經「名為加地，他不能動故。名為無",
    "T26n1522_010:0184c16": "功用地，善起先道故」。又菩薩地勝者，六地",
    "T26n1522_010:0184c17": "七地勝故。六地勝者，發起殊勝行，他事念動",
    "T26n1522_010:0184c18": "故。七地有功用，此地中善起先道無功用自",
    "T26n1522_010:0184c19": "然行故。智者釋名者，以何義故菩薩名為",
    "T26n1522_010:0184c20": "得不動菩薩？今說此事應知。",
    "T26n1522_010:0184c21": "[0184c21] 經曰：佛子！菩薩成就如是智慧，名為得入",
    "T26n1522_010:0184c22": "佛性、名為佛功德自照明、名為隨佛威儀",
    "T26n1522_010:0184c23": "行、名為佛境界現前，日夜常為善加諸佛",
    "T26n1522_010:0184c24": "加，常為四天王、釋提桓因、梵天王等之所奉",
    "T26n1522_010:0184c25": "迎，常為密&#x8FF9;金剛神之所侍衛。不捨三昧",
    "T26n1522_010:0184c26": "力，常現無量諸身差別，一切身行中勢力成",
    "T26n1522_010:0184c27": "就，成就大果報神通。於無邊三昧中得",
    "T26n1522_010:0184c28": "自在，能受無量記，隨化世間示成正覺。",
    "T26n1522_010:0184c29": "是菩薩如是通達入大乘眾數，善思量大",
    "T26n1522_010:0185a01": "乘通，日夜常放智光明炎，入無障礙法界",
    "T26n1522_010:0185a02": "道，善知界道差別，能示一切相功德隨意自",
    "T26n1522_010:0185a03": "在。善解先際後際，通達一切迴轉魔道智，",
    "T26n1522_010:0185a04": "入如來智慧境界。能於無邊世界中行菩",
    "T26n1522_010:0185a05": "薩道，不退轉力故。是故菩薩名為得不動菩",
    "T26n1522_010:0185a06": "薩。",
    "T26n1522_010:0185a07": "[0185a07] 論曰：彼復有二種義，名為得不動菩薩：一、",
    "T26n1522_010:0185a08": "一向不動；二、一體不動，佛性隨順因故。如經",
    "T26n1522_010:0185a09": "「佛子！菩薩成就得如是智慧，名為得入佛性」",
    "T26n1522_010:0185a10": "等。是中佛性者，界滿足勝。隨順因者，三種相",
    "T26n1522_010:0185a11": "示現：一、攝功德；二、行；三、近。如經「名為佛功德",
    "T26n1522_010:0185a12": "自照明故，名為隨佛威儀行故，名為佛境",
    "T26n1522_010:0185a13": "界現前故」。是中自照明者，善清淨義故。威儀",
    "T26n1522_010:0185a14": "行者，名為正行故。現前者，近佛境界故。是",
    "T26n1522_010:0185a15": "中一向不動者，如經「日夜常為善加諸佛加」",
    "T26n1522_010:0185a16": "故。彼復依五功德應知：一、供養功德，如經",
    "T26n1522_010:0185a17": "「常為四天王、釋提桓因、梵天王等之所奉迎」",
    "T26n1522_010:0185a18": "故。二、護功德，如經「常為密&#x8FF9;金剛神之所侍",
    "T26n1522_010:0185a19": "衛」故。三、依止功德，如經「不捨三昧力」故。",
    "T26n1522_010:0185a20": "四、國土清淨功德，如經「常現無量諸身差別」",
    "T26n1522_010:0185a21": "故。五、教化眾生功德。",
    "T26n1522_010:0185a22": "[0185a22] 復次教化眾生功德，有五種示現：一、願取諸",
    "T26n1522_010:0185a23": "有生，如經「一切身行勢力成就」故。二、根心使",
    "T26n1522_010:0185a24": "智力，如經「成就大果報神通」故。三、無量法",
    "T26n1522_010:0185a25": "力轉法輪故，如經「於無邊三昧中得自",
    "T26n1522_010:0185a26": "在」故。四、受力，如經「能受無量記」故。五、說力，",
    "T26n1522_010:0185a27": "如經「隨化世間示成正覺」故。是菩薩如是",
    "T26n1522_010:0185a28": "通達者，一向不動故。是中一體不動者，入大",
    "T26n1522_010:0185a29": "乘眾數。如經「是菩薩如是通達入大乘眾",
    "T26n1522_010:0185b01": "數」故。入大乘眾數者，名不破壞義。此有九",
    "T26n1522_010:0185b02": "種：一、智不壞，如經「善思量大乘通」故。二、說",
    "T26n1522_010:0185b03": "不壞，如經「日夜常放智光明焰」故。三、解",
    "T26n1522_010:0185b04": "脫不壞，如經「入無障礙法界道」故。四、佛國",
    "T26n1522_010:0185b05": "土清淨不壞，如經「善知界道差別」故。五、入",
    "T26n1522_010:0185b06": "大乘不壞，如經「能示一切相功德」故。六、神",
    "T26n1522_010:0185b07": "通不壞，如經「隨意自在」故。七、能解釋義不壞，",
    "T26n1522_010:0185b08": "如經「善解先際後際」故。八、坐道場不壞，如",
    "T26n1522_010:0185b09": "經「通達一切迴轉魔道智」故。九、正覺不壞，",
    "T26n1522_010:0185b10": "如經「入如來智慧境界」故。能於無邊世中",
    "T26n1522_010:0185b11": "行菩薩道不退轉力故者，行無障礙不斷",
    "T26n1522_010:0185b12": "絕故。以行無障礙不斷義故，名為得不動",
    "T26n1522_010:0185b13": "地菩薩。",
    "T26n1522_010:0185b14": "[0185b14] 經曰：菩薩得菩薩不動地，常不離見無量",
    "T26n1522_010:0185b15": "諸佛，善行三昧力故及大願力故。見諸佛",
    "T26n1522_010:0185b16": "時而不捨供養恭敬。是菩薩於一一劫中、一",
    "T26n1522_010:0185b17": "一世界中，見無量佛、無量百佛、無量千佛、無",
    "T26n1522_010:0185b18": "量百千佛、無量百千那由他佛、無量億佛、無量",
    "T26n1522_010:0185b19": "百億佛、無量千億佛、無量百千億佛、無量百",
    "T26n1522_010:0185b20": "千萬億那由他佛，以大神通力、大願力故。",
    "T26n1522_010:0185b21": "見諸佛時，以上心深心供養恭敬尊重讚",
    "T26n1522_010:0185b22": "嘆，衣服飲食臥具湯藥一切供具悉以奉施，",
    "T26n1522_010:0185b23": "以諸菩薩上妙樂具供養眾僧，以此善根",
    "T26n1522_010:0185b24": "皆願迴向阿耨多羅三藐三菩提。親近諸佛，",
    "T26n1522_010:0185b25": "從諸佛受本世界差別等諸法明。是菩薩轉",
    "T26n1522_010:0185b26": "深入如來法藏，問世界差別事中無能盡",
    "T26n1522_010:0185b27": "者。是菩薩彼諸善根，無量劫中轉勝明淨，無",
    "T26n1522_010:0185b28": "量百劫、無量千劫、無量百千劫、無量百千那由",
    "T26n1522_010:0185b29": "他劫、無量億劫、無量百億劫、無量千億劫、無量",
    "T26n1522_010:0185c01": "百千億劫、無量百千億那由他劫，彼諸善根",
    "T26n1522_010:0185c02": "轉勝明淨。佛子！譬如本真金，善巧金師作",
    "T26n1522_010:0185c03": "莊嚴具已，繫在閻浮提王若頸若項，閻浮提",
    "T26n1522_010:0185c04": "人餘寶莊嚴具無能奪者。如是佛子！菩薩住",
    "T26n1522_010:0185c05": "此不動地，彼諸善根，一切聲聞辟支佛乃至",
    "T26n1522_010:0185c06": "七地菩薩所不能壞。菩薩得是地大智光",
    "T26n1522_010:0185c07": "明，滅諸眾生煩惱闇障，以善分別智門故。",
    "T26n1522_010:0185c08": "佛子！譬如千世界主大梵天王，能於一時流",
    "T26n1522_010:0185c09": "布慈心滿千世界，亦能放光遍照其中如",
    "T26n1522_010:0185c10": "是。",
    "T26n1522_010:0185c11": "[0185c11] 佛子！菩薩住此菩薩不動地中，能放身光",
    "T26n1522_010:0185c12": "照十千萬三千大千世界微塵數世界眾生，",
    "T26n1522_010:0185c13": "漸能除滅諸煩惱火令得清涼。是菩薩十",
    "T26n1522_010:0185c14": "波羅蜜中願波羅蜜增上，餘波羅蜜非不修",
    "T26n1522_010:0185c15": "習，隨力隨分。佛子！是名略說菩薩第八菩薩",
    "T26n1522_010:0185c16": "不動地，若廣說者於無量劫數不能盡。菩",
    "T26n1522_010:0185c17": "薩住是地中，多作大梵天王，主千世界自",
    "T26n1522_010:0185c18": "在最勝，與諸眾生聲聞辟支佛菩薩波羅蜜",
    "T26n1522_010:0185c19": "道無有窮盡，說世間性差別中無能壞者。",
    "T26n1522_010:0185c20": "所作善業布施愛語利益同事，是諸福德皆",
    "T26n1522_010:0185c21": "不離念佛、念法、念僧、念菩薩、念菩薩行、念波",
    "T26n1522_010:0185c22": "羅蜜、念十地、念不壞力、念無畏、念不共佛法，",
    "T26n1522_010:0185c23": "乃至不離念一切種一切智智。常生是心：",
    "T26n1522_010:0185c24": "我當於一切眾生中，為首為勝為大、為妙",
    "T26n1522_010:0185c25": "為微妙、為上為無上、為導為將、為師為",
    "T26n1522_010:0185c26": "尊，乃至為一切智智依止者。復從是念發",
    "T26n1522_010:0185c27": "精進行，以精進力故，於一念間得百萬三",
    "T26n1522_010:0185c28": "千大千世界微塵數三昧，見百萬三千大千",
    "T26n1522_010:0185c29": "世界微塵數諸佛、能知百萬三千大千世界",
    "T26n1522_010:0186a01": "微塵數佛神力、能動百萬三千大千世界微",
    "T26n1522_010:0186a02": "塵數世界、能入百萬三千大千世界微塵數",
    "T26n1522_010:0186a03": "佛世界、能照百萬三千大千世界微塵數佛",
    "T26n1522_010:0186a04": "世界、能化百萬三千大千世界微塵數佛世",
    "T26n1522_010:0186a05": "界眾生、能住壽百萬三千大千世界微塵數",
    "T26n1522_010:0186a06": "劫、能知過去未來世各百萬三千大千世界",
    "T26n1522_010:0186a07": "微塵數劫事、能善入百萬三千大千世界微",
    "T26n1522_010:0186a08": "塵數法門、能變身為百萬三千大千世界微",
    "T26n1522_010:0186a09": "塵數，於一一身能示百萬三千大千世界微",
    "T26n1522_010:0186a10": "塵數菩薩以為眷屬。若以願力自在勝上，",
    "T26n1522_010:0186a11": "菩薩願力過於此數。示種種神通，或身、或光",
    "T26n1522_010:0186a12": "明、或神通、或眼、或境界、或音聲、或行、或莊嚴、或",
    "T26n1522_010:0186a13": "加、或信、或業。是諸神通，乃至無量百千萬億",
    "T26n1522_010:0186a14": "那由他劫不可數知。",
    "T26n1522_010:0186a15": "[0186a15] 論曰：從諸佛受本世界差別等諸法明者，",
    "T26n1522_010:0186a16": "彼因相故。閻浮提王真金作莊嚴具譬者，",
    "T26n1522_010:0186a17": "得清淨地身心勝故，善根光明轉更明淨示",
    "T26n1522_010:0186a18": "現。如經「佛子！譬如千世界主大梵天王乃至",
    "T26n1522_010:0186a19": "令得清涼故」。餘如前說。"
}