{
    "T08n0227_010:0580a19": "小品般若波羅蜜經卷第十",
    "T08n0227_010:0580a21": "後秦龜茲國三藏鳩摩羅什譯",
    "T08n0227_010:0580a22": "薩陀波崙品第二十七",
    "T08n0227_010:0580a23": "[0580a23] 佛告須菩提：「若菩薩欲求般若波羅蜜，當如",
    "T08n0227_010:0580a24": "薩陀波崙菩薩，今在雷音威王佛所，行菩薩道。」",
    "T08n0227_010:0580a25": "[0580a25] 須菩提白佛言：「世尊！薩陀波崙菩薩云何求",
    "T08n0227_010:0580a26": "般若波羅蜜？」[0580a26] 佛告須菩提：「薩陀波崙菩薩，本",
    "T08n0227_010:0580a27": "求般若波羅蜜時，不依世事，不惜身命，不貪",
    "T08n0227_010:0580a28": "利養，於空林中，聞空中聲言：『善男子！汝從是",
    "T08n0227_010:0580a29": "東行，當得聞般若波羅蜜。行時莫念疲倦，莫",
    "T08n0227_010:0580b01": "念睡眠，莫念飲食，莫念晝夜，莫念寒熱如是",
    "T08n0227_010:0580b02": "諸事。莫念莫觀，亦莫思惟。離諂曲心，莫自高",
    "T08n0227_010:0580b03": "身，卑下他人。當離一切眾生之相，當離一切",
    "T08n0227_010:0580b04": "利養名譽，當離五蓋，當離慳嫉，亦莫分別內",
    "T08n0227_010:0580b05": "法外法。行時，莫得左右顧視，莫念前，莫念後，",
    "T08n0227_010:0580b06": "莫念上，莫念下，莫念四維，莫動色受、想、行、識。",
    "T08n0227_010:0580b07": "何以故？若動色、受、想、行、識，則不行佛法，行",
    "T08n0227_010:0580b08": "於生死。如是之人，不能得般若波羅蜜。』[0580b08] 「薩陀",
    "T08n0227_010:0580b09": "波崙報空中聲言：『當如教行。何以故？我為一",
    "T08n0227_010:0580b10": "切眾生，作光明故，集諸佛法。』[0580b10] 「空中聲言：『善哉，",
    "T08n0227_010:0580b11": "善哉！善男子！汝應信解空、無相、無作法，應離",
    "T08n0227_010:0580b12": "諸相，離於有見，離眾生見、人見、我見，求般若",
    "T08n0227_010:0580b13": "波羅蜜。善男子！應離惡知識，親近善知識。善",
    "T08n0227_010:0580b14": "知識者能說空、無相、無作，無生無滅法。善男",
    "T08n0227_010:0580b15": "子！汝能如是，不久得聞般若波羅蜜，若從經",
    "T08n0227_010:0580b16": "卷聞，若從法師聞。善男子！汝所從聞般若波",
    "T08n0227_010:0580b17": "羅蜜，當於是人，生大師想，當知報恩。應作是",
    "T08n0227_010:0580b18": "念：「我所從聞般若波羅蜜，則是我善知識。我",
    "T08n0227_010:0580b19": "得聞般若波羅蜜，當不退於阿耨多羅三藐",
    "T08n0227_010:0580b20": "三菩提。不離諸佛，不生無佛世界，得離諸難。」",
    "T08n0227_010:0580b21": "思惟如是功德利故，於法師所，生大師想。善",
    "T08n0227_010:0580b22": "男子！莫以世俗財利心故，隨逐法師。當以愛",
    "T08n0227_010:0580b23": "重恭敬法故，隨逐法師。又，善男子！應覺魔事。",
    "T08n0227_010:0580b24": "惡魔或時為說法者，作諸因緣，令受好妙色",
    "T08n0227_010:0580b25": "聲香味觸。說法者以方便力故受是五欲。汝",
    "T08n0227_010:0580b26": "於此中，莫生不淨之心，應作念言：「我不知",
    "T08n0227_010:0580b27": "方便之力，法師或為利益眾生，令種善根故，",
    "T08n0227_010:0580b28": "受用是法。諸菩薩者，無所障礙。」善男子！汝於",
    "T08n0227_010:0580b29": "爾時，應觀諸法實相。何等是諸法實相？佛說",
    "T08n0227_010:0580c01": "一切法無垢。何以故？一切法性空，一切法無",
    "T08n0227_010:0580c02": "我、無眾生，一切法如幻、如夢、如響、如影、如炎。",
    "T08n0227_010:0580c03": "善男子！汝若如是觀諸法實相，隨逐法師，不",
    "T08n0227_010:0580c04": "久當善知般若波羅蜜。又，善男子！復應覺知",
    "T08n0227_010:0580c05": "魔事。若法師於求般若波羅蜜者，心有嫌恨，",
    "T08n0227_010:0580c06": "而不顧錄，汝於此中，不應憂惱，但以愛重恭",
    "T08n0227_010:0580c07": "敬法心，隨逐法師，勿生厭離。』[0580c07] 「須菩提！薩陀",
    "T08n0227_010:0580c08": "波崙菩薩受虛空中如是教已，即便東行。東",
    "T08n0227_010:0580c09": "行不久，復作是念：『我向者云何不問空中聲，",
    "T08n0227_010:0580c10": "東行遠近？當從誰聞般若波羅蜜？』即住不行，",
    "T08n0227_010:0580c11": "憂愁啼哭，作是念言：『我住於此，若一日、二日，",
    "T08n0227_010:0580c12": "乃至七日，不念疲極，不念睡眠，不念飲食，不",
    "T08n0227_010:0580c13": "念晝夜，不念寒熱，要當得知我從誰聞般若",
    "T08n0227_010:0580c14": "波羅蜜。』[0580c14] 「須菩提！譬如有人唯有一子，愛之甚",
    "T08n0227_010:0580c15": "重，一旦命終，甚大憂惱，唯懷憂惱，無有餘",
    "T08n0227_010:0580c16": "念。須菩提！薩陀波崙亦如是無有餘念，但念",
    "T08n0227_010:0580c17": "我當何時得聞般若波羅蜜。[0580c17] 「須菩提！薩陀波",
    "T08n0227_010:0580c18": "崙菩薩如是憂愁啼哭時，佛像在前立，讚言：",
    "T08n0227_010:0580c19": "『善哉，善哉！善男子！過去諸佛本行菩薩道時，",
    "T08n0227_010:0580c20": "求般若波羅蜜，亦如汝今。是故，善男子！汝以",
    "T08n0227_010:0580c21": "是勤行精進愛樂法故，從是東行，去此五百",
    "T08n0227_010:0580c22": "由旬，有城名眾香，七寶合成。其城七重，縱廣",
    "T08n0227_010:0580c23": "十二由旬，皆以七寶多羅之樹，周遍圍遶。豐",
    "T08n0227_010:0580c24": "樂安靜，人民熾盛，街巷相當，端嚴如畫，橋津",
    "T08n0227_010:0580c25": "如地，寬博清淨。七重城上，皆以閻浮檀金而為",
    "T08n0227_010:0580c26": "樓閣。一一樓閣，七寶行樹，種種寶果。其諸樓",
    "T08n0227_010:0580c27": "閣，次第皆以寶繩連綿，寶鈴羅網，以覆城上。",
    "T08n0227_010:0580c28": "風吹鈴聲，其音和雅，如作五樂，甚可愛樂，以",
    "T08n0227_010:0580c29": "是音聲，娛樂眾生。其城四邊，流池清淨，冷煖",
    "T08n0227_010:0581a01": "調適。中有諸船，七寶嚴飾，是諸眾生，宿業所",
    "T08n0227_010:0581a02": "致，娛樂遊戲。諸池水中，種種蓮華，青黃赤白，",
    "T08n0227_010:0581a03": "眾雜好華，香色具足，遍滿其上，三千大千",
    "T08n0227_010:0581a04": "世界，所有好華，悉皆具有。其城四邊，有五百",
    "T08n0227_010:0581a05": "園觀，七寶莊嚴，甚可愛樂。一一園中，有五百",
    "T08n0227_010:0581a06": "池水。池水各各縱廣十里，皆以七寶雜色莊",
    "T08n0227_010:0581a07": "嚴。諸池水中，皆有青黃赤白蓮花，大如車輪，",
    "T08n0227_010:0581a08": "彌覆水上。青色青光，黃色黃光，赤色赤光，",
    "T08n0227_010:0581a09": "白色白光。諸池水中，皆有鳧鴈鴛鴦，異類眾",
    "T08n0227_010:0581a10": "鳥。是諸園觀池沼，適無所屬，皆是眾生宿業",
    "T08n0227_010:0581a11": "果報，長夜信樂深法，行般若波羅蜜，福德所",
    "T08n0227_010:0581a12": "致。善男子！眾香城中，有大高臺，曇無竭菩",
    "T08n0227_010:0581a13": "薩宮舍在上，其宮縱廣各五十里，皆以七",
    "T08n0227_010:0581a14": "寶校成雜色莊嚴。其墻七重皆亦七寶，七寶",
    "T08n0227_010:0581a15": "行樹周匝圍遶。其宮舍中有四園觀常所娛",
    "T08n0227_010:0581a16": "樂，一名常喜，二名無憂，三名華飾，四名香",
    "T08n0227_010:0581a17": "飾。一一園中有八池水，一名為賢，二名賢上，",
    "T08n0227_010:0581a18": "三名歡喜，四名喜上，五名安隱，六名多安隱，",
    "T08n0227_010:0581a19": "七名必定，八名阿毘跋致。諸池水邊，面各一",
    "T08n0227_010:0581a20": "寶，黃金、白銀、琉璃、頗梨、玫瑰為底，金沙布",
    "T08n0227_010:0581a21": "上。一一池側，有八梯階，種種寶物，以為梯橙。",
    "T08n0227_010:0581a22": "諸階陛間，有閻浮檀金芭蕉之樹。諸池水中，",
    "T08n0227_010:0581a23": "皆有青黃赤白蓮花遍覆。其上鳧鴈鴛鴦、孔",
    "T08n0227_010:0581a24": "雀眾鳥，鳴聲相和，甚可愛樂。諸池水邊，皆生",
    "T08n0227_010:0581a25": "花樹香樹，風吹香華墮池水中。其池成就八",
    "T08n0227_010:0581a26": "功德水，香若栴檀，色味具足。曇無竭菩薩，與",
    "T08n0227_010:0581a27": "六萬八千婇女，五欲具足，共相娛樂，及城中",
    "T08n0227_010:0581a28": "男女，俱入常喜等園、賢等池中，共相娛樂。善",
    "T08n0227_010:0581a29": "男子！曇無竭菩薩，與諸婇女遊戲娛樂已，日",
    "T08n0227_010:0581b01": "日三時，說般若波羅蜜，眾香城中，男女大小，",
    "T08n0227_010:0581b02": "為曇無竭菩薩，於其城內，多聚人處，敷大法",
    "T08n0227_010:0581b03": "座。其座四足，或以黃金，或以白銀，或以琉璃，",
    "T08n0227_010:0581b04": "或以頗梨，敷以綩綖雜色茵蓐，以迦尸白[疊*毛]",
    "T08n0227_010:0581b05": "而覆其上。座高五里，施諸幃帳。其地四邊，散",
    "T08n0227_010:0581b06": "五色華，燒眾名香，供養法故。曇無竭菩薩於此",
    "T08n0227_010:0581b07": "座上，說般若波羅蜜。善男子！彼諸人眾，如是",
    "T08n0227_010:0581b08": "供養、恭敬曇無竭菩薩，為聞般若波羅蜜故，",
    "T08n0227_010:0581b09": "於是大會百千萬眾諸天世人一處集會。中有",
    "T08n0227_010:0581b10": "聽者，中有受者，中有持者，中有誦者，中有書",
    "T08n0227_010:0581b11": "者，中有正觀者，中有如說行者。是諸眾生，已",
    "T08n0227_010:0581b12": "度惡道，皆不退轉於阿耨多羅三藐三菩提。",
    "T08n0227_010:0581b13": "善男子！汝從是去，當於曇無竭菩薩所，聞",
    "T08n0227_010:0581b14": "般若波羅蜜。曇無竭菩薩世世是汝善知識，",
    "T08n0227_010:0581b15": "示教利喜汝阿耨多羅三藐三菩提。善男子！",
    "T08n0227_010:0581b16": "曇無竭菩薩，本行菩薩道時，求般若波羅蜜，",
    "T08n0227_010:0581b17": "亦如汝今。今汝東行，莫計晝夜，不久當得聞",
    "T08n0227_010:0581b18": "般若波羅蜜。』[0581b18] 「薩陀波崙菩薩，心大歡喜，譬如",
    "T08n0227_010:0581b19": "有人為毒箭所中，更無餘念。唯念何時，當得",
    "T08n0227_010:0581b20": "良醫，拔出毒箭，除我此苦。如是薩陀波崙菩",
    "T08n0227_010:0581b21": "薩，無有餘念，但念何時，得見曇無竭菩薩，為",
    "T08n0227_010:0581b22": "我說般若波羅蜜。我聞般若波羅蜜，斷諸有",
    "T08n0227_010:0581b23": "見。◎[0581b23] 「爾時薩陀波崙即於住處一切法中，生",
    "T08n0227_010:0581b24": "無決定想，入諸三昧門，所謂：諸法性觀三",
    "T08n0227_010:0581b25": "昧、諸法不可得三昧、破諸法無明三昧、諸法",
    "T08n0227_010:0581b26": "不異三昧、諸法不壞三昧、諸法照明三昧、諸",
    "T08n0227_010:0581b27": "法離闇三昧、諸法不相續三昧、諸法性不可得",
    "T08n0227_010:0581b28": "三昧、散華三昧、不受諸身三昧、離幻三昧、如",
    "T08n0227_010:0581b29": "鏡像三昧、一切眾生語言三昧、一切眾生歡",
    "T08n0227_010:0581c01": "喜三昧、隨一切善三昧、種種語言字句莊嚴",
    "T08n0227_010:0581c02": "三昧、無畏三昧、性常默然三昧、無礙解脫",
    "T08n0227_010:0581c03": "三昧、離塵垢三昧、名字語言莊嚴三昧、一切",
    "T08n0227_010:0581c04": "見三昧、一切無礙際三昧、如虛空三昧、如金",
    "T08n0227_010:0581c05": "剛三昧、無負三昧、得勝三昧、轉眼三昧、畢法",
    "T08n0227_010:0581c06": "性三昧、得安隱三昧、師子吼三昧、勝一切眾",
    "T08n0227_010:0581c07": "生三昧、離垢三昧、無垢淨三昧、華莊嚴三昧、",
    "T08n0227_010:0581c08": "隨堅實三昧、出諸法得力無畏三昧、通達諸",
    "T08n0227_010:0581c09": "法三昧、壞一切法印三昧、無差別見三昧、離",
    "T08n0227_010:0581c10": "一切見三昧、離一切闇三昧、離一切相三昧、",
    "T08n0227_010:0581c11": "離一切著三昧、離一切懈怠三昧、深法照明",
    "T08n0227_010:0581c12": "三昧、善高三昧、不可奪三昧、破魔三昧、生",
    "T08n0227_010:0581c13": "光明三昧、見諸佛三昧。[0581c13] 「薩陀波崙菩薩住是",
    "T08n0227_010:0581c14": "諸三昧中，即見十方諸佛，為諸菩薩說般若",
    "T08n0227_010:0581c15": "波羅蜜。諸佛各各安慰讚言：『善哉，善哉！善男",
    "T08n0227_010:0581c16": "子！我等本行菩薩道時，求般若波羅蜜，亦如",
    "T08n0227_010:0581c17": "汝今；得是諸三昧，亦如汝今。得是諸三昧已，",
    "T08n0227_010:0581c18": "了達般若波羅蜜，住阿毘跋致地。我等得",
    "T08n0227_010:0581c19": "是諸三昧故，得阿耨多羅三藐三菩提。善男",
    "T08n0227_010:0581c20": "子！是為般若波羅蜜，所謂於諸法無所念。我",
    "T08n0227_010:0581c21": "等住於無念法中，得如是金色之身、三十二",
    "T08n0227_010:0581c22": "相、大光明不可思議智慧、諸佛無上三昧、無上",
    "T08n0227_010:0581c23": "智慧，盡諸功德邊。如是功德，諸佛說之猶不",
    "T08n0227_010:0581c24": "能盡，況聲聞、辟支佛。是故，善男子！汝於是",
    "T08n0227_010:0581c25": "法，倍應恭敬愛重，生清淨心。得阿耨多羅三",
    "T08n0227_010:0581c26": "藐三菩提，不足為難。汝於善知識，應深恭敬",
    "T08n0227_010:0581c27": "愛重信樂。善男子！若菩薩為善知識所護念",
    "T08n0227_010:0581c28": "者，疾得阿耨多羅三藐三菩提。』[0581c28] 「薩陀波崙菩",
    "T08n0227_010:0581c29": "薩白諸佛言：『何等是我善知識？』諸佛答言：『善",
    "T08n0227_010:0582a01": "男子！曇無竭菩薩，世世教誨成就汝於阿耨",
    "T08n0227_010:0582a02": "多羅三藐三菩提，令汝得學般若波羅蜜方",
    "T08n0227_010:0582a03": "便之力。曇無竭菩薩，是汝善知識，汝應報恩。",
    "T08n0227_010:0582a04": "善男子！汝若於一劫，若二劫三劫，乃至百劫，",
    "T08n0227_010:0582a05": "若過百劫，頂戴恭敬，以一切樂具而供養之；",
    "T08n0227_010:0582a06": "若以三千大千世界，妙好色聲香味觸盡以",
    "T08n0227_010:0582a07": "供養，亦未能報須臾之恩。何以故？以曇無",
    "T08n0227_010:0582a08": "竭菩薩因緣力故，令汝得如是諸深三昧，及",
    "T08n0227_010:0582a09": "聞般若波羅蜜方便。』諸佛如是教授安慰薩",
    "T08n0227_010:0582a10": "陀波崙菩薩已，忽然不現。[0582a10] 「薩陀波崙菩薩從",
    "T08n0227_010:0582a11": "三昧起，不見諸佛，作是念：『是諸佛向從何來？",
    "T08n0227_010:0582a12": "今至何所？』不見佛故，即大憂愁。作是念：『曇無",
    "T08n0227_010:0582a13": "竭菩薩，已得陀羅尼諸神通力，已曾供養",
    "T08n0227_010:0582a14": "過去諸佛，世世為我善知識，常利益我。我",
    "T08n0227_010:0582a15": "至曇無竭菩薩所，當問諸佛從何所來，去至",
    "T08n0227_010:0582a16": "何所？』[0582a16] 「爾時薩陀波崙菩薩於曇無竭菩薩，益",
    "T08n0227_010:0582a17": "加愛重，恭敬信樂，作如是念：『我今貧窮，無",
    "T08n0227_010:0582a18": "有華香瓔珞、燒香塗香、衣服幡蓋、金銀真珠、",
    "T08n0227_010:0582a19": "頗梨珊瑚，無有如是諸物，可以供養曇無竭",
    "T08n0227_010:0582a20": "菩薩。我今不應空往曇無竭菩薩所。我若空",
    "T08n0227_010:0582a21": "往，心則不安，當自賣身，以求財物，為般若波",
    "T08n0227_010:0582a22": "羅蜜故，供養曇無竭菩薩。何以故？我世世已",
    "T08n0227_010:0582a23": "來，喪身無數。於無始生死中，為欲因緣故，在",
    "T08n0227_010:0582a24": "於地獄，受無量苦，未曾為是清淨之法。』[0582a24] 「是時",
    "T08n0227_010:0582a25": "薩陀波崙菩薩，中道入一大城，至市肆上，高",
    "T08n0227_010:0582a26": "聲唱言：『誰欲須人？誰欲須人？』爾時惡魔作是",
    "T08n0227_010:0582a27": "念：『薩陀波崙菩薩，為愛法故，欲自賣身以供",
    "T08n0227_010:0582a28": "養曇無竭菩薩，為聞般若波羅蜜方便。云何",
    "T08n0227_010:0582a29": "菩薩行般若波羅蜜，疾得阿耨多羅三藐三",
    "T08n0227_010:0582b01": "菩提，亦得多聞。如大海水，不為諸魔所壞，能",
    "T08n0227_010:0582b02": "盡一切諸功德邊，於此利益無量眾生。是諸",
    "T08n0227_010:0582b03": "眾生，出我境界，得阿耨多羅三藐三菩提。我",
    "T08n0227_010:0582b04": "今當往壞其道意。』即時惡魔隱蔽諸人，乃至",
    "T08n0227_010:0582b05": "不令一人得聞唱聲，唯一長者女，魔不能蔽。",
    "T08n0227_010:0582b06": "[0582b06] 「薩陀波崙菩薩，賣身不售，在一處立，流淚而",
    "T08n0227_010:0582b07": "言：『我為大罪故，欲自賣身供養曇無竭菩薩，",
    "T08n0227_010:0582b08": "為聞般若波羅蜜，而無買者。』爾時釋提桓因",
    "T08n0227_010:0582b09": "作是念：『我今當試是善男子，實以深心為愛",
    "T08n0227_010:0582b10": "法故，捨是身不？』即化作婆羅門，在薩陀波崙",
    "T08n0227_010:0582b11": "菩薩邊行。問言：『善男子！汝今何故憂愁啼哭？』",
    "T08n0227_010:0582b12": "薩陀波崙言：『我以貧窮，無有財寶，欲自賣",
    "T08n0227_010:0582b13": "身，供養曇無竭菩薩，為聞般若波羅蜜。而無",
    "T08n0227_010:0582b14": "買者。』婆羅門言：『善男子！我不須人，今欲大祠，",
    "T08n0227_010:0582b15": "當須人心人血人髓，能與我不？』薩陀波崙自",
    "T08n0227_010:0582b16": "念：『我得大利，定當得聞般若波羅蜜方便。』以",
    "T08n0227_010:0582b17": "婆羅門欲買心血髓故，即大歡喜，語婆羅門：",
    "T08n0227_010:0582b18": "『汝所須者，盡當相與。』婆羅門言：『汝須何價？』",
    "T08n0227_010:0582b19": "答言：『隨汝所與。』薩陀波崙菩薩即執利刀，",
    "T08n0227_010:0582b20": "刺右臂出血。復割右髀，欲破骨出髓。[0582b20] 「時一長",
    "T08n0227_010:0582b21": "者女，在閣上遙見薩陀波崙菩薩刺臂出血，割",
    "T08n0227_010:0582b22": "其右髀，復欲破骨出髓，作是念：『此善男子，何",
    "T08n0227_010:0582b23": "因緣故，困苦其身？我當往問。』時長者女，即便",
    "T08n0227_010:0582b24": "下閣，到薩陀波崙菩薩所，問言：『善男子！何因",
    "T08n0227_010:0582b25": "緣故，困苦其身，用是血髓為？』薩陀波崙言：『賣",
    "T08n0227_010:0582b26": "與婆羅門，供養般若波羅蜜，及曇無竭菩薩。』",
    "T08n0227_010:0582b27": "長者女言：『善男子！汝賣血髓供養是人，得何",
    "T08n0227_010:0582b28": "等利？』薩陀波崙言：『是人當為我說般若波羅",
    "T08n0227_010:0582b29": "蜜方便力，我隨中學，當得阿耨多羅三藐三",
    "T08n0227_010:0582c01": "菩提金色之身、三十二相、常光、無量光、大",
    "T08n0227_010:0582c02": "慈大悲、大喜大捨、十力、四無所畏、四無礙智、",
    "T08n0227_010:0582c03": "十八不共法、六神通、不可思議清淨、戒品、定",
    "T08n0227_010:0582c04": "品、智慧品、解脫品、解脫知見品，得佛無上智",
    "T08n0227_010:0582c05": "慧、無上法寶，分布施與一切眾生。』[0582c05] 「時長者女",
    "T08n0227_010:0582c06": "語薩陀波崙：『汝所說者，甚為希有，微妙第一。",
    "T08n0227_010:0582c07": "為一一法，乃可應捨恒河沙身。善男子！",
    "T08n0227_010:0582c08": "汝今所須金銀真珠、琉璃頗梨、琥珀珊瑚、諸",
    "T08n0227_010:0582c09": "好珍寶，及華香瓔珞、幡蓋衣服，盡當相與，供",
    "T08n0227_010:0582c10": "養曇無竭菩薩，莫自困苦。我今亦欲隨汝至",
    "T08n0227_010:0582c11": "曇無竭菩薩所，種諸善根，為得如是清淨法",
    "T08n0227_010:0582c12": "故。』[0582c12] 「爾時釋提桓因即復其身，在薩陀波崙菩",
    "T08n0227_010:0582c13": "薩前立，作是言：『善哉，善哉！善男子！汝心堅固，",
    "T08n0227_010:0582c14": "愛法如是。過去諸佛，行菩薩道時，亦如汝今",
    "T08n0227_010:0582c15": "求聞般若波羅蜜方便，得阿耨多羅三藐三",
    "T08n0227_010:0582c16": "菩提。善男子！我實不須人心血髓，故來相試。",
    "T08n0227_010:0582c17": "汝願何等，當以相與。』薩陀波崙言：『與我阿耨",
    "T08n0227_010:0582c18": "多羅三藐三菩提。』釋提桓因言：『我無此也。",
    "T08n0227_010:0582c19": "諸佛世尊，乃能辦之。更求餘願，當以相與。』薩",
    "T08n0227_010:0582c20": "陀波崙言：『汝於此中，若無力者，還使我身，平",
    "T08n0227_010:0582c21": "復如故。』薩陀波崙身即平復，無有瘡瘢。",
    "T08n0227_010:0582c22": "於是釋提桓因忽然不現。[0582c22] 「時長者女，語薩",
    "T08n0227_010:0582c23": "陀波崙菩薩言：『可至我舍，當白父母，求索財",
    "T08n0227_010:0582c24": "寶，為聞法故，供養曇無竭菩薩。』薩陀波崙菩",
    "T08n0227_010:0582c25": "薩與長者女，俱到其舍。長者女入，白父母言：",
    "T08n0227_010:0582c26": "『與我華香瓔珞，種種衣服，及諸寶物，願聽我",
    "T08n0227_010:0583a01": "身，并先所給五百侍女，與薩陀波崙菩薩，共",
    "T08n0227_010:0583a02": "往供養曇無竭菩薩。曇無竭菩薩，當為我",
    "T08n0227_010:0583a03": "說法。以是法故，我等當得諸佛之法。』父母語",
    "T08n0227_010:0583a04": "女：『薩陀波崙菩薩今在何處？』女言：『今在門",
    "T08n0227_010:0583a05": "外。是人發心求阿耨多羅三藐三菩提，欲度",
    "T08n0227_010:0583a06": "一切眾生生死苦惱。為愛法故，欲自賣身，而",
    "T08n0227_010:0583a07": "無買者，憂愁啼哭，立在一處，作是言：「我欲賣",
    "T08n0227_010:0583a08": "身，而無買者。」時一婆羅門作是言：「汝今何故",
    "T08n0227_010:0583a09": "欲自賣身？」答言：「我愛法故，欲供養曇無竭菩",
    "T08n0227_010:0583a10": "薩，我當從彼得諸佛法。」婆羅門言：「我不須人，",
    "T08n0227_010:0583a11": "今欲大祠，當須人心人血人髓。」即時是人心",
    "T08n0227_010:0583a12": "大歡喜，手執利刀，刺臂出血，復割右髀，欲破",
    "T08n0227_010:0583a13": "骨出髓。我在閣上，遙見此事，心自念言：「是人",
    "T08n0227_010:0583a14": "何故，困苦其身，當往問之。」我即往問。答我",
    "T08n0227_010:0583a15": "言：「我以貧窮，無有財寶，欲賣心血髓，與",
    "T08n0227_010:0583a16": "婆羅門。」我時問言：「善男子！持是財物，欲作",
    "T08n0227_010:0583a17": "何等？」答我言：「為愛法故，供養曇無竭菩薩。」我",
    "T08n0227_010:0583a18": "復問言：「善男子！汝於是中得何等利？」答我",
    "T08n0227_010:0583a19": "言：「我於是中，當得無量不可思議功德之利。」",
    "T08n0227_010:0583a20": "我聞是無量不可思議諸佛功德，心大歡喜，",
    "T08n0227_010:0583a21": "作是念：「是善男子甚為希有，乃能自受如是",
    "T08n0227_010:0583a22": "苦惱。為愛法故，尚能捨身。我當云何不供養",
    "T08n0227_010:0583a23": "法？我今多有財物，於是事中當發大願。」我時",
    "T08n0227_010:0583a24": "語言：「善男子！汝莫如是困苦其身，我當多與",
    "T08n0227_010:0583a25": "財物，供養曇無竭菩薩，我亦隨汝至曇無",
    "T08n0227_010:0583a26": "竭菩薩所，欲自供養，我亦欲得無上佛法。」",
    "T08n0227_010:0583a27": "如上所說，父母今當聽我，隨是善男子，及給",
    "T08n0227_010:0583a28": "財物，供養曇無竭菩薩。』父母報言：『汝所讚者，",
    "T08n0227_010:0583a29": "希有難及，是人一心念法，一切世界勝最第",
    "T08n0227_010:0583b01": "一，必能安樂一切眾生。是人能求難事，我",
    "T08n0227_010:0583b02": "今聽汝隨去，我等亦欲見曇無竭菩薩。』是女",
    "T08n0227_010:0583b03": "為供養曇無竭菩薩故，白父母言：『我不敢斷",
    "T08n0227_010:0583b04": "人功德。』[0583b04] 「是女即時莊嚴五百乘車，敕五百侍",
    "T08n0227_010:0583b05": "女亦皆莊嚴，持種種色華；種種色衣；種種雜",
    "T08n0227_010:0583b06": "香末香塗香；金銀寶華；種種雜色、妙好瓔珞；諸",
    "T08n0227_010:0583b07": "美飲食。與薩陀波崙菩薩，各載一車，五百",
    "T08n0227_010:0583b08": "侍女，恭敬圍繞，漸漸東行。遙見眾香城。其城",
    "T08n0227_010:0583b09": "七重，七寶莊嚴，甚可愛樂。有七重塹，七重行",
    "T08n0227_010:0583b10": "樹。其城縱廣十二由旬，豐樂安靜，人民熾",
    "T08n0227_010:0583b11": "盛，五百街巷，端嚴如畫，橋津如地，寬博清淨。",
    "T08n0227_010:0583b12": "見曇無竭菩薩，於城中央，法座上坐。無量百",
    "T08n0227_010:0583b13": "千萬眾，圍繞說法。心即歡喜，譬如比丘得第",
    "T08n0227_010:0583b14": "三禪。見已，作是念：『我等不應載車趣曇無竭",
    "T08n0227_010:0583b15": "菩薩。』即皆下車步進。薩陀波崙與五百侍女，",
    "T08n0227_010:0583b16": "恭敬圍繞，各持種種莊嚴諸物，俱詣曇無竭",
    "T08n0227_010:0583b17": "菩薩所。[0583b17] 「曇無竭菩薩所，有七寶臺，牛頭栴檀",
    "T08n0227_010:0583b18": "而以校飾。真珠羅網，寶鈴間錯。四角各懸",
    "T08n0227_010:0583b19": "明珠，以為光明。有四白銀香爐，燒黑沈水，供",
    "T08n0227_010:0583b20": "養般若波羅蜜。其寶臺中，有七寶大床。床上",
    "T08n0227_010:0583b21": "有四寶函，以真金鍱，書般若波羅蜜，置是",
    "T08n0227_010:0583b22": "函中。其臺四邊，垂諸寶幡。[0583b22] 「爾時薩陀波崙菩",
    "T08n0227_010:0583b23": "薩，與五百侍女，遙見妙臺，種種珍寶，以為挍",
    "T08n0227_010:0583b24": "飾。又見釋提桓因，與無量百千諸天，以天曼",
    "T08n0227_010:0583b25": "陀羅華、天金銀華、天栴檀華，以散臺上。天於",
    "T08n0227_010:0583b26": "空中，作諸伎樂。即問釋提桓因：『憍尸迦！汝以",
    "T08n0227_010:0583b27": "何故，與諸天眾，以天曼陀羅華、天金銀華、天",
    "T08n0227_010:0583b28": "栴檀華，散此臺上；於虛空中，作諸伎樂？』釋",
    "T08n0227_010:0583b29": "提桓因言：『善男子！汝不知耶？有法名摩訶",
    "T08n0227_010:0583c01": "般若波羅蜜，是諸菩薩母。菩薩於是中學，當",
    "T08n0227_010:0583c02": "得盡諸功德、一切佛法，疾得薩婆若。』薩陀波崙",
    "T08n0227_010:0583c03": "言：『憍尸迦！摩訶般若波羅蜜，是諸菩薩母，",
    "T08n0227_010:0583c04": "為在何處？我今欲見。』『善男子！在此七寶篋",
    "T08n0227_010:0583c05": "中，黃金鍱上，曇無竭菩薩七處印之，我不",
    "T08n0227_010:0583c06": "得示汝。』[0583c06] 「爾時薩陀波崙菩薩與五百女人，各",
    "T08n0227_010:0583c07": "持種種華香瓔珞、幡蓋衣服、金銀珍寶，以半",
    "T08n0227_010:0583c08": "供養般若波羅蜜，以半供養曇無竭菩薩。薩",
    "T08n0227_010:0583c09": "陀波崙菩薩以種種花香瓔珞、幡蓋衣服、金銀",
    "T08n0227_010:0583c10": "寶花，作諸伎樂，供養般若波羅蜜已，向曇無",
    "T08n0227_010:0583c11": "竭菩薩所，復以種種華香瓔珞、碎末栴檀、金",
    "T08n0227_010:0583c12": "銀寶華，供養法故，散曇無竭菩薩上。即住虛",
    "T08n0227_010:0583c13": "空，合成寶蓋。其蓋四邊，垂諸寶幡。薩陀波崙",
    "T08n0227_010:0583c14": "菩薩及五百女人，見此神力，心大歡喜，作是",
    "T08n0227_010:0583c15": "念：『未曾有也。曇無竭大師，神力乃爾，未成",
    "T08n0227_010:0583c16": "佛道，神通之力，尚能如是，況得阿耨多羅三",
    "T08n0227_010:0583c17": "藐三菩提。』時五百女人，敬重曇無竭菩薩故，",
    "T08n0227_010:0583c18": "皆發阿耨多羅三藐三菩提心：『我等以是善根",
    "T08n0227_010:0583c19": "因緣，於未來世，當得作佛；行菩薩道時，亦",
    "T08n0227_010:0583c20": "得如是功德，如今曇無竭菩薩。供養恭敬尊",
    "T08n0227_010:0583c21": "重般若波羅蜜，為人演說，成就方便力，亦如",
    "T08n0227_010:0583c22": "曇無竭菩薩。』薩陀波崙及五百女人，頭面禮",
    "T08n0227_010:0583c23": "曇無竭菩薩足，合掌恭敬，&#x5374;住一面。[0583c23] 「薩陀波",
    "T08n0227_010:0583c24": "崙白曇無竭菩薩言：『我本求般若波羅蜜，時",
    "T08n0227_010:0583c25": "於空林中，聞空中聲言：「善男子，從是東行，",
    "T08n0227_010:0583c26": "當得聞般若波羅蜜。」我即東行。東行不久，便",
    "T08n0227_010:0584a01": "作是念：「我云何不問空中聲，去當遠近，從誰",
    "T08n0227_010:0584a02": "得聞般若波羅蜜。」憂愁懊惱，即住七日，不念",
    "T08n0227_010:0584a03": "飲食，及世俗事，但念般若波羅蜜，我云何不",
    "T08n0227_010:0584a04": "問空中聲，去當近遠，從誰得聞。即時佛像，現",
    "T08n0227_010:0584a05": "在我前，作是言：「善男子！從是東行五百由旬，",
    "T08n0227_010:0584a06": "有城名眾香城，中有菩薩名曇無竭，為諸大",
    "T08n0227_010:0584a07": "眾說般若波羅蜜。汝於是中，當得聞般若波",
    "T08n0227_010:0584a08": "羅蜜。」我於是處，一切法中，生無依止想，亦",
    "T08n0227_010:0584a09": "得無量諸三昧門。我住是諸三昧，即見十方",
    "T08n0227_010:0584a10": "諸佛，為諸大眾說般若波羅蜜。諸佛讚我言：",
    "T08n0227_010:0584a11": "「善哉，善哉！善男子！我等本行菩薩道時，亦",
    "T08n0227_010:0584a12": "得是諸三昧，住是諸三昧中，能成就諸佛",
    "T08n0227_010:0584a13": "法。」諸佛安慰示教我已，皆不復現。我從諸三",
    "T08n0227_010:0584a14": "昧覺已，作是念：「諸佛從何所來，去至何所？」不",
    "T08n0227_010:0584a15": "知諸佛來去因緣故，即作是念：「曇無竭菩薩",
    "T08n0227_010:0584a16": "已曾供養過去諸佛，深種善根，善學方便，必",
    "T08n0227_010:0584a17": "能為我說諸佛從何所來，去至何所？」惟願大",
    "T08n0227_010:0584a18": "師，今當為我說諸佛從何所來，去至何所，令",
    "T08n0227_010:0584a19": "我常得不離見佛。』",
    "T08n0227_010:0584a20": "摩訶般若波羅蜜曇無竭品第二十八",
    "T08n0227_010:0584a21": "[0584a21] 「爾時曇無竭菩薩語薩陀波崙菩薩言：『善男",
    "T08n0227_010:0584a22": "子！諸佛無所從來，去無所至。何以故？諸法如，",
    "T08n0227_010:0584a23": "不動故。諸法如，即是如來。善男子！無生無來",
    "T08n0227_010:0584a24": "無去，無生即是如來。實際無來無去，實際即",
    "T08n0227_010:0584a25": "是如來。空無來無去，空即是如來。斷無來無",
    "T08n0227_010:0584a26": "去，斷即是如來。離無來無去，離即是如來。滅",
    "T08n0227_010:0584a27": "無來無去，滅即是如來。虛空性無來無去，虛",
    "T08n0227_010:0584a28": "空性即是如來。善男子！離是諸法，無有如來。",
    "T08n0227_010:0584a29": "是諸法如，諸如來如，皆是一如，無二無別。善男",
    "T08n0227_010:0584b01": "子！是如唯一，無二無三，離諸數，無所有。善男",
    "T08n0227_010:0584b02": "子！譬如春末後月，日中熱時，見野馬動，愚夫",
    "T08n0227_010:0584b03": "逐之，謂當得水。善男子！於意云何？是水從",
    "T08n0227_010:0584b04": "何所來？為從東海來？南西北海來？』[0584b04] 「薩陀波崙",
    "T08n0227_010:0584b05": "白大師言：『焰中尚無有水，況有來處去",
    "T08n0227_010:0584b06": "處。但是愚人無有智故，於無水中而生水想，",
    "T08n0227_010:0584b07": "實無有水。』[0584b07] 「『善男子！若有人以如來身色音聲",
    "T08n0227_010:0584b08": "而生貪著，如是人等，分別諸佛有去來相，當",
    "T08n0227_010:0584b09": "知是等，愚癡無智，如無水中而生水想。何以",
    "T08n0227_010:0584b10": "故？諸佛如來，不應以色身見。諸佛如來皆是",
    "T08n0227_010:0584b11": "法身故。善男子！諸法實相，無來無去。諸佛",
    "T08n0227_010:0584b12": "如來，亦復如是。善男子！譬如幻師，幻作象兵",
    "T08n0227_010:0584b13": "馬兵、車兵步兵，無來無去。當知諸佛無來無",
    "T08n0227_010:0584b14": "去，亦復如是。善男子！如人夢中，見有如來，若",
    "T08n0227_010:0584b15": "一若二，若十若二十，若五十，若百，若過百",
    "T08n0227_010:0584b16": "數。覺已，乃至不見有一如來。善男子！於意云",
    "T08n0227_010:0584b17": "何？是諸如來，從何所來，去至何所？』[0584b17] 「薩陀波崙",
    "T08n0227_010:0584b18": "白大師言：『夢無定法，皆是虛妄。』[0584b18] 「『善男子！如",
    "T08n0227_010:0584b19": "來說一切法，虛妄如夢。若人不知諸法虛妄",
    "T08n0227_010:0584b20": "如夢，以色身名字、語言章句，而生貪著。如是",
    "T08n0227_010:0584b21": "人等，分別諸佛，而有來去，不知諸法相故。若",
    "T08n0227_010:0584b22": "人於佛分別來去，當知是人，凡夫無智，數",
    "T08n0227_010:0584b23": "受生死，往來六道，離般若波羅蜜，離於佛",
    "T08n0227_010:0584b24": "法。善男子！若能如實知佛所說，一切諸法，虛",
    "T08n0227_010:0584b25": "妄如夢，是人於法，則不分別，若來若去，若生",
    "T08n0227_010:0584b26": "若滅。若不分別，是人則以諸法實相而觀",
    "T08n0227_010:0584b27": "如來。若以法相知如來者，是人則不分別，如",
    "T08n0227_010:0584b28": "來若來若去。若能如是知諸法相，是人則",
    "T08n0227_010:0584b29": "行般若波羅蜜，近阿耨多羅三藐三菩提，",
    "T08n0227_010:0584c01": "是名真佛弟子，不虛受人信施，是為世界",
    "T08n0227_010:0584c02": "福田。善男子！譬如海中種種珍寶，不從東",
    "T08n0227_010:0584c03": "方來，南西北方、四維上下來。眾生福業因",
    "T08n0227_010:0584c04": "緣，海生此寶，非無因而有。諸寶滅時，亦不",
    "T08n0227_010:0584c05": "至十方。以眾緣合則有，眾緣滅則無。善男",
    "T08n0227_010:0584c06": "子！諸如來身，亦復如是，無有定法。不從十方",
    "T08n0227_010:0584c07": "來，亦不無因而有，以本行報生。眾緣合則",
    "T08n0227_010:0584c08": "有，眾緣滅則無。善男子！譬如箜篌音聲，無",
    "T08n0227_010:0584c09": "所從來，去無所至，屬眾因緣。有絃有槽有棍，",
    "T08n0227_010:0584c10": "有人以手鼓之，眾緣合則有聲。是聲不從絃",
    "T08n0227_010:0584c11": "出、槽出、棍出、手出。眾緣合則有聲，而無所從",
    "T08n0227_010:0584c12": "來。眾緣散則滅，而無所至。善男子！諸如來",
    "T08n0227_010:0584c13": "身，亦復如是。屬眾因緣，無量福德之所成就。",
    "T08n0227_010:0584c14": "不從一因緣一福德而生，亦不無因無緣而",
    "T08n0227_010:0584c15": "有。以眾緣合則有，而無所從來。眾緣散則",
    "T08n0227_010:0584c16": "滅，而去無所至。善男子！應當如是觀諸如來",
    "T08n0227_010:0584c17": "來去之相，亦應如是觀諸法相。善男子！汝",
    "T08n0227_010:0584c18": "若如是觀諸如來，及一切法無來無去，無生",
    "T08n0227_010:0584c19": "無滅，必至阿耨多羅三藐三菩提，亦得了",
    "T08n0227_010:0584c20": "達般若波羅蜜方便。』[0584c20] 「說是如來無來無去法",
    "T08n0227_010:0584c21": "時，三千大千世界，地大震動；諸天宮殿亦皆",
    "T08n0227_010:0584c22": "震動；諸魔宮殿皆不復現。三千大千世界，草",
    "T08n0227_010:0584c23": "木華樹，悉皆傾向曇無竭菩薩；諸樹皆出非",
    "T08n0227_010:0584c24": "時妙華。釋提桓因，及四天王，於虛空中，雨天",
    "T08n0227_010:0585a01": "名華、天末栴檀，散曇無竭菩薩上。語薩陀波",
    "T08n0227_010:0585a02": "崙菩薩言：『因仁者故，我等今日聞第一義，一",
    "T08n0227_010:0585a03": "切世界所難值遇，貪身見者所不能及。』[0585a03] 「爾",
    "T08n0227_010:0585a04": "時薩陀波崙菩薩白曇無竭菩薩：『何因緣故，",
    "T08n0227_010:0585a05": "地大震動？』[0585a05] 「曇無竭言：『以汝向問是諸如來無",
    "T08n0227_010:0585a06": "來無去，我答汝時，有八千人得無生法忍；八",
    "T08n0227_010:0585a07": "十那由他眾生發阿耨多羅三藐三菩提心；",
    "T08n0227_010:0585a08": "八萬四千眾生遠塵離垢，於諸法中，得法眼",
    "T08n0227_010:0585a09": "淨。』[0585a09] 「薩陀波崙菩薩心即歡喜，作是念：『我今",
    "T08n0227_010:0585a10": "則為大得善利，聞般若波羅蜜中，無來無去，",
    "T08n0227_010:0585a11": "利益如是無量眾生。我之善根，已為具足，於",
    "T08n0227_010:0585a12": "阿耨多羅三藐三菩提，心無疑悔，必當作佛。』",
    "T08n0227_010:0585a13": "[0585a13] 「薩陀波崙聞法生歡喜因緣，即昇虛空，高七",
    "T08n0227_010:0585a14": "多羅樹。作是念：『我今當以何物供養曇無竭",
    "T08n0227_010:0585a15": "菩薩？』[0585a15] 「釋提桓因知薩陀波崙心所念，即以天",
    "T08n0227_010:0585a16": "曼陀羅華，與薩陀波崙。作是言：『汝以是花，供",
    "T08n0227_010:0585a17": "養曇無竭菩薩。善男子！我等應助成汝，以",
    "T08n0227_010:0585a18": "汝因緣故，利益無量眾生。善男子！如是之人，",
    "T08n0227_010:0585a19": "甚難得值，能為一切眾生故，於無量阿僧祇",
    "T08n0227_010:0585a20": "劫，往來生死。』[0585a20] 「爾時薩陀波崙菩薩，受釋提桓",
    "T08n0227_010:0585a21": "因曼陀羅華，散曇無竭菩薩上。從虛空下，頭",
    "T08n0227_010:0585a22": "面作禮，白大師言：『我從今日，以身供給，奉上",
    "T08n0227_010:0585a23": "大師。』作是語已，合掌一面立。[0585a23] 「爾時長者女，及",
    "T08n0227_010:0585a24": "五百侍女，白薩陀波崙菩薩言：『我等今者，以",
    "T08n0227_010:0585a25": "身奉上，持是善根因緣，當得如是善法，世世",
    "T08n0227_010:0585a26": "常共供養諸佛，常相親近。』[0585a26] 「薩陀波崙菩薩報",
    "T08n0227_010:0585a27": "諸女言：『汝若以身與我，誠心隨我行者，我當",
    "T08n0227_010:0585a28": "受汝。』[0585a28] 「諸女白言：『我等誠心，以身奉上，當隨所",
    "T08n0227_010:0585a29": "行。』[0585a29] 「爾時薩陀波崙菩薩，與五百女人，并諸寶",
    "T08n0227_010:0585b01": "物莊嚴之具，及五百乘車，奉上曇無竭菩薩。",
    "T08n0227_010:0585b02": "白言：『大師！以是五百女人，奉給大師；五百乘",
    "T08n0227_010:0585b03": "車，隨意所用。』[0585b03] 「爾時釋提桓因讚薩陀波崙菩",
    "T08n0227_010:0585b04": "薩言：『善哉，善哉！菩薩摩訶薩應如是學一切",
    "T08n0227_010:0585b05": "捨法。菩薩有是一切捨者，則能疾得阿耨多",
    "T08n0227_010:0585b06": "羅三藐三菩提。諸菩薩為聞般若波羅蜜，及",
    "T08n0227_010:0585b07": "方便故，應如汝今供養於師。過去諸佛，本行",
    "T08n0227_010:0585b08": "菩薩道時，亦皆如汝住是捨中，為般若波羅",
    "T08n0227_010:0585b09": "蜜供養於師。為聞般若波羅蜜及方便故，",
    "T08n0227_010:0585b10": "得阿耨多羅三藐三菩提。』[0585b10] 「爾時曇無竭菩",
    "T08n0227_010:0585b11": "薩，欲令薩陀波崙菩薩善根具足故，受五百",
    "T08n0227_010:0585b12": "女人，及五百乘車。受已，還與薩陀波崙。從坐",
    "T08n0227_010:0585b13": "而起，還入宮中。是時日沒。薩陀波崙菩薩作",
    "T08n0227_010:0585b14": "是念：『我為法來，不應坐臥，當以二事，若",
    "T08n0227_010:0585b15": "行若立，以待法師出宮說法。』[0585b15] 「爾時曇無竭菩",
    "T08n0227_010:0585b16": "薩，七歲常入菩薩無量三昧、無量般若波羅蜜，",
    "T08n0227_010:0585b17": "及方便觀。薩陀波崙菩薩滿七歲中，若行若",
    "T08n0227_010:0585b18": "立，離於睡眠，不念於欲，不念美味，但念曇無",
    "T08n0227_010:0585b19": "竭菩薩何時當從禪起，我當為敷法座，曇無",
    "T08n0227_010:0585b20": "竭菩薩當坐說法；我當掃灑，令地清淨，布種",
    "T08n0227_010:0585b21": "種華，曇無竭菩薩當說般若波羅蜜及方便。",
    "T08n0227_010:0585b22": "時長者女，及五百女人，亦皆七歲隨薩陀波",
    "T08n0227_010:0585b23": "崙菩薩所行之事。[0585b23] 「爾時薩陀波崙菩薩聞空",
    "T08n0227_010:0585b24": "中聲言：『善男子！曇無竭菩薩&#x5374;後七日，從三",
    "T08n0227_010:0585b25": "昧起，當於城中法座上說法。』[0585b25] 「薩陀波崙菩薩",
    "T08n0227_010:0585b26": "聞空中聲，心大歡喜。與五百女人，欲為曇無",
    "T08n0227_010:0585b27": "竭菩薩敷大法座。是時諸女，各脫上衣，以為",
    "T08n0227_010:0585b28": "法座。作是念：『曇無竭菩薩當坐此座，說般",
    "T08n0227_010:0585b29": "若波羅蜜及方便。』薩陀波崙菩薩欲灑法",
    "T08n0227_010:0585c01": "座處地，求水不得。惡魔隱蔽，令水不現。作",
    "T08n0227_010:0585c02": "是念：『薩陀波崙求水不得，或當憂悔，心動變",
    "T08n0227_010:0585c03": "異，善根不增，智慧不照。』薩陀波崙求水不得，",
    "T08n0227_010:0585c04": "即作是念：『我當刺身出血，以用灑地。何以故？",
    "T08n0227_010:0585c05": "此中塵土坌於大師。我今何用此身。此身不",
    "T08n0227_010:0585c06": "久必當壞敗，我寧為法，以滅於身，終不空",
    "T08n0227_010:0585c07": "死。又，我常以五欲因緣喪無數身，往來生死，",
    "T08n0227_010:0585c08": "未曾得為如是法也。』薩陀波崙即以利刀，周",
    "T08n0227_010:0585c09": "遍刺身，以血灑地。五百女人，亦&#x52B9;薩陀波崙",
    "T08n0227_010:0585c10": "菩薩，各各刺身，以血灑地。薩陀波崙菩薩",
    "T08n0227_010:0585c11": "及五百女人，乃至一念，無有異心，魔不能",
    "T08n0227_010:0585c12": "壞，障其善根。[0585c12] 「爾時釋提桓因作是念：『未曾有",
    "T08n0227_010:0585c13": "也！薩陀波崙菩薩愛法堅固，發大莊嚴，不惜",
    "T08n0227_010:0585c14": "身命，深心趣於阿耨多羅三藐三菩提，當得",
    "T08n0227_010:0585c15": "阿耨多羅三藐三菩提，度脫無量眾生生死",
    "T08n0227_010:0585c16": "苦惱。』即時釋提桓因變灑地血，為天赤栴檀",
    "T08n0227_010:0585c17": "水。法座四邊，面百由旬，天栴檀氣，流布遍",
    "T08n0227_010:0585c18": "滿。釋提桓因讚言：『善哉，善哉！善男子！汝精進",
    "T08n0227_010:0585c19": "力不可思議，愛法求法最為無上。善男子！過",
    "T08n0227_010:0585c20": "去諸佛，亦皆如是，深心精進，愛法求法，以",
    "T08n0227_010:0585c21": "此修集阿耨多羅三藐三菩提。』[0585c21] 「爾時薩陀波",
    "T08n0227_010:0585c22": "崙作是念：『我為曇無竭菩薩，已敷法座，掃灑",
    "T08n0227_010:0585c23": "清淨，當於何所得好名華，莊嚴此地？曇無竭",
    "T08n0227_010:0585c24": "菩薩在座說法，當以供養。』[0585c24] 「釋提桓因知薩陀",
    "T08n0227_010:0585c25": "波崙心所念，即以三千石天曼陀羅華，與薩",
    "T08n0227_010:0585c26": "陀波崙菩薩。作是言：『善男子！取是曼陀羅華，",
    "T08n0227_010:0585c27": "莊嚴此地，供養曇無竭菩薩。』薩陀波崙菩薩",
    "T08n0227_010:0585c28": "受此華已，以半散地，以半供養曇無竭菩薩。",
    "T08n0227_010:0585c29": "[0585c29] 「爾時曇無竭菩薩，過七日已，從三昧起，與無",
    "T08n0227_010:0586a01": "量百千萬眾，恭敬圍繞，趣法座所，坐法座上，",
    "T08n0227_010:0586a02": "說般若波羅蜜。薩陀波崙見曇無竭菩薩，心",
    "T08n0227_010:0586a03": "大喜樂，譬如比丘入第三禪。爾時薩陀波崙",
    "T08n0227_010:0586a04": "及五百女人，散華供養，頭面禮足，&#x5374;坐一面。",
    "T08n0227_010:0586a05": "[0586a05] 「曇無竭菩薩因薩陀波崙為大眾說言：『諸法",
    "T08n0227_010:0586a06": "等故，般若波羅蜜亦等；諸法離故，般若波羅",
    "T08n0227_010:0586a07": "蜜亦離；諸法不動故，般若波羅蜜亦不動；諸",
    "T08n0227_010:0586a08": "法無念故，般若波羅蜜亦無念；諸法無畏故，",
    "T08n0227_010:0586a09": "般若波羅蜜亦無畏；諸法一味故，般若波羅",
    "T08n0227_010:0586a10": "蜜亦一味；諸法無邊故，般若波羅蜜亦無邊；",
    "T08n0227_010:0586a11": "諸法無生故，般若波羅蜜亦無生；諸法無滅",
    "T08n0227_010:0586a12": "故，般若波羅蜜亦無滅。如虛空無邊，般若波",
    "T08n0227_010:0586a13": "羅蜜亦無邊；如大海無邊，般若波羅蜜亦無",
    "T08n0227_010:0586a14": "邊；如須彌山莊嚴，般若波羅蜜亦莊嚴；如虛",
    "T08n0227_010:0586a15": "空無分別，般若波羅蜜亦無分別。色無邊故，",
    "T08n0227_010:0586a16": "般若波羅蜜亦無邊；受、想、行、識無邊故，般若",
    "T08n0227_010:0586a17": "波羅蜜無邊；地種無邊故，般若波羅蜜無邊；",
    "T08n0227_010:0586a18": "水種火種風種空種無邊故，般若波羅蜜無",
    "T08n0227_010:0586a19": "邊。如金剛等故，般若波羅蜜亦等；諸法無壞",
    "T08n0227_010:0586a20": "故，般若波羅蜜無壞；諸法性不可得故，般若",
    "T08n0227_010:0586a21": "波羅蜜性不可得；諸法無等故，般若波羅蜜",
    "T08n0227_010:0586a22": "無等；諸法無所作故，般若波羅蜜無所作；諸",
    "T08n0227_010:0586a23": "法不可思議故，般若波羅蜜不可思議。』[0586a23] 「是時",
    "T08n0227_010:0586a24": "薩陀波崙菩薩，即於坐所，得諸法等三昧、諸",
    "T08n0227_010:0586a25": "法離三昧、諸法不動三昧、諸法無念三昧、諸",
    "T08n0227_010:0586a26": "法無畏三昧、諸法一味三昧、諸法無邊三昧、",
    "T08n0227_010:0586a27": "諸法無生三昧、諸法無滅三昧、虛空無邊三",
    "T08n0227_010:0586a28": "昧、大海無邊三昧、須彌山莊嚴三昧、如虛",
    "T08n0227_010:0586a29": "空無分別三昧、色無邊三昧、受想行識無邊",
    "T08n0227_010:0586b01": "三昧、地種無邊三昧、水種火種風種空種無",
    "T08n0227_010:0586b02": "邊三昧、如金剛等三昧、諸法不壞三昧、諸法",
    "T08n0227_010:0586b03": "性不可得三昧、諸法無等三昧、諸法無所作",
    "T08n0227_010:0586b04": "三昧、諸法不可思議三昧。得如是等六百萬",
    "T08n0227_010:0586b05": "三昧。」",
    "T08n0227_010:0586b06": "摩訶般若波羅蜜囑累品第二十九",
    "T08n0227_010:0586b07": "[0586b07] 爾時佛告須菩提：「薩陀波崙菩薩得六百萬",
    "T08n0227_010:0586b08": "三昧門已，即見十方如恒河沙等世界諸",
    "T08n0227_010:0586b09": "佛，與大比丘眾，恭敬圍繞，皆以是文字章句",
    "T08n0227_010:0586b10": "相貌，說般若波羅蜜。如我今於此三千大千",
    "T08n0227_010:0586b11": "世界，與諸大眾恭敬圍繞，以是文字章句相",
    "T08n0227_010:0586b12": "貌，說般若波羅蜜。薩陀波崙從是已後，多聞",
    "T08n0227_010:0586b13": "智慧，不可思議。如大海水，世世所生，不離諸",
    "T08n0227_010:0586b14": "佛，現在諸佛，常生其所，一切眾難皆悉得斷。",
    "T08n0227_010:0586b15": "[0586b15] 「須菩提！當知是般若波羅蜜因緣，能具足菩",
    "T08n0227_010:0586b16": "薩道。是故諸菩薩，若欲得一切智慧，應當信",
    "T08n0227_010:0586b17": "受般若波羅蜜，讀誦正憶念，如說修行，廣為",
    "T08n0227_010:0586b18": "人說。亦當了了書寫經卷，供養恭敬，尊重讚",
    "T08n0227_010:0586b19": "歎，華香瓔珞、末香塗香、幡蓋伎樂等，則是我",
    "T08n0227_010:0586b20": "教。」",
    "T08n0227_010:0586b21": "[0586b21] 爾時佛告阿難：「於意云何？佛是汝大師不？」「世",
    "T08n0227_010:0586b22": "尊！佛是我大師，如來是我大師。」[0586b22] 佛告阿難：「我",
    "T08n0227_010:0586b23": "是汝大師，汝是我弟子。汝以身口意業，於今",
    "T08n0227_010:0586b24": "現在供養恭敬，尊重於我。我滅度後，汝當以",
    "T08n0227_010:0586b25": "是供養恭敬，尊重般若波羅蜜。第二第三亦如",
    "T08n0227_010:0586b26": "是說。我以般若波羅蜜囑累於汝，慎莫忘失，",
    "T08n0227_010:0586b27": "莫作最後斷種人也。阿難！隨爾所時般若波",
    "T08n0227_010:0586b28": "羅蜜在世，當知爾所時有佛在世說法。阿難！",
    "T08n0227_010:0586b29": "若有書寫般若波羅蜜，受持讀誦，正憶念，如",
    "T08n0227_010:0586c01": "所說行，廣為人說，供養恭敬，尊重讚歎，華香",
    "T08n0227_010:0586c02": "乃至伎樂，當知是人，不離見佛，不離聞法，常",
    "T08n0227_010:0586c03": "親近佛。」[0586c03] 佛說般若波羅蜜已，彌勒等諸菩薩",
    "T08n0227_010:0586c04": "摩訶薩，舍利弗、須菩提、目揵連、摩訶迦葉等",
    "T08n0227_010:0586c05": "諸聲聞眾，一切世間天、人、阿修羅等，聞佛",
    "T08n0227_010:0586c06": "所說，歡喜信受。"
}