{
    "X39n0709_008:0402c03": "毗尼止持會集卷第八",
    "X39n0709_008:0402c05": "金陵寶華山弘律沙門　讀體　集",
    "X39n0709_008:0402c06": "五波逸提法",
    "X39n0709_008:0402c07": "有九十條。然此波逸提究體則總攝前章。列名則",
    "X39n0709_008:0402c08": "別居第五。前論物為重。此以行為非論物。要先捨",
    "X39n0709_008:0402c09": "所貪物。而後求悔行。非必須決心說懺。乃可得除",
    "X39n0709_008:0402c10": "故。前明三十尼薩耆波逸提法竟。今復明九十波",
    "X39n0709_008:0402c11": "逸提法也。",
    "X39n0709_008:0402c12": "律攝云。波逸底迦者。謂是燒煑墮惡趣義。雖復餘",
    "X39n0709_008:0402c13": "罪。皆是其墮。此但目於墮燒煑。指其墮處也。又諸",
    "X39n0709_008:0402c14": "學處於方便位。皆悉許有不敬聖教。波逸底迦。據",
    "X39n0709_008:0402c15": "斯少分。墮義皆通。(文)准此則深窮犯源。由心不敬",
    "X39n0709_008:0402c16": "聖教。故所多有違犯所犯。若成隨事輕重。結歸本",
    "X39n0709_008:0402c17": "罪。然於最初少分墮義。一一俱通。",
    "X39n0709_008:0402c18": "第一故妄語戒",
    "X39n0709_008:0402c19": "若比丘知而故妄語者。波逸提。",
    "X39n0709_008:0402c20": "緣起　佛在釋翅瘦迦維羅衛國尼拘類園中。釋",
    "X39n0709_008:0402c21": "子象力比丘善能談論。與外道梵志論議。若不如",
    "X39n0709_008:0402c22": "時。便違反前語。若僧中間是語時。即復違反前語。",
    "X39n0709_008:0402c23": "梵志譏嫌。諸比丘白佛世尊。集十句義。為僧結戒。",
    "X39n0709_008:0402c24": "此是性罪。由詐妄事。覆藏煩惱。制斯學處。乃初篇",
    "X39n0709_008:0403a01": "妄根本種類。",
    "X39n0709_008:0403a02": "釋義　律云。知而妄語者。不見言見。不聞言聞。不",
    "X39n0709_008:0403a03": "觸言觸。不知言知。見言不見。聞言不聞。觸言不觸。",
    "X39n0709_008:0403a04": "知言不知。見者眼識。聞者耳識。觸者鼻舌身三識。",
    "X39n0709_008:0403a05": "知者意識(此以六識。束為四名。以眼耳意三根性利。力用偏多。又能遠取境界故。各分為",
    "X39n0709_008:0403a06": "名。鼻舌身三根性鈍。力用處少。又唯近取境界故。合名為觸　律攝云。故者是決定心。表非錯誤。妄語者。",
    "X39n0709_008:0403a07": "謂對了知人。違心異說。作詭誑言。名為妄語善見律云。妄語者。口與心相違。亦名空語也)。",
    "X39n0709_008:0403a08": "結罪　是中犯者。若不見不聞不觸不知。彼如是",
    "X39n0709_008:0403a09": "言。我見聞觸知知而妄語者。波逸提。",
    "X39n0709_008:0403a10": "若不見不聞不觸不知。是中見想聞想觸想知想。",
    "X39n0709_008:0403a11": "彼便言。我不見不聞不觸不知。知而妄語者。波逸",
    "X39n0709_008:0403a12": "提。",
    "X39n0709_008:0403a13": "若不見不聞不觸不知。意中生疑。彼作是言。我無",
    "X39n0709_008:0403a14": "有疑。便言。我見我聞我觸我知。知而妄語者。波逸",
    "X39n0709_008:0403a15": "提。",
    "X39n0709_008:0403a16": "若不見不聞不觸不知。意中有疑。便言我是中不",
    "X39n0709_008:0403a17": "疑。便言我不見不聞不觸不知。知而妄語者。波逸",
    "X39n0709_008:0403a18": "提。",
    "X39n0709_008:0403a19": "若不見不聞不觸不知。意中無復疑。便言若有疑。",
    "X39n0709_008:0403a20": "我見我聞我觸我知。知而妄語者。波逸提。",
    "X39n0709_008:0403a21": "我不見我不聞我不觸我不知。意中無疑。便言我",
    "X39n0709_008:0403a22": "有疑。我不見不聞不觸不知。知而妄語者。波逸提",
    "X39n0709_008:0403a23": "本作是念。我當妄語。妄語時自知是妄語。妄語已。",
    "X39n0709_008:0403a24": "知是妄語。故妄語波逸提。",
    "X39n0709_008:0403b01": "本作是念。我當妄語。妄語時知是妄語。妄語竟。不",
    "X39n0709_008:0403b02": "自憶作妄語。故妄語波逸提。",
    "X39n0709_008:0403b03": "本不作是念。我當妄語。妄語時。知是妄語。妄語竟。",
    "X39n0709_008:0403b04": "知是妄語。故妄語波逸提。",
    "X39n0709_008:0403b05": "本不作妄語。意妄語時。知是妄語。妄語已。不憶是",
    "X39n0709_008:0403b06": "妄語。故妄語波逸提。",
    "X39n0709_008:0403b07": "所見異。所忍異。所欲異。所觸異。所想異。所心異。如",
    "X39n0709_008:0403b08": "此諸事皆是妄語。一一說而了了者。波逸提　說",
    "X39n0709_008:0403b09": "而不了了者。突吉羅　若說戒時。乃至三問憶念",
    "X39n0709_008:0403b10": "有罪。而不說突吉羅。",
    "X39n0709_008:0403b11": "此九十波逸提懺悔法。總於作持中詳明。自斯以",
    "X39n0709_008:0403b12": "降。不再繁贅。",
    "X39n0709_008:0403b13": "此戒具四緣。方成本罪。一有妄語心。二說事不實。",
    "X39n0709_008:0403b14": "三言說了了。四前人領解。",
    "X39n0709_008:0403b15": "兼制　比丘尼波逸提(同制同學)式叉摩那沙彌沙彌",
    "X39n0709_008:0403b16": "尼突吉羅。是為犯。",
    "X39n0709_008:0403b17": "隨開　不犯者。據實說意。有見聞觸知想。依想而",
    "X39n0709_008:0403b18": "說。及最初未制戒等。是為不犯。",
    "X39n0709_008:0403b19": "會採　根本一切有部云。若苾芻凡有所語。違心",
    "X39n0709_008:0403b20": "而說。皆得波逸底迦罪。　若不違心而說者。皆無",
    "X39n0709_008:0403b21": "犯。",
    "X39n0709_008:0403b22": "薩婆多論云。或有妄語入波羅夷。實無過人法說。",
    "X39n0709_008:0403b23": "有過人法故。或有妄語入僧伽婆尸沙。以無根法",
    "X39n0709_008:0403b24": "謗他比丘故。或有妄語入偷蘭遮。如說過人法不",
    "X39n0709_008:0403c01": "滿。以無根法謗他不滿(不滿者謂說不具足)。或有妄語入波",
    "X39n0709_008:0403c02": "逸提。如無根僧殘謗他故。及此戒中所犯。或有妄",
    "X39n0709_008:0403c03": "語。入突吉羅。如三眾妄語。或有妄語無罪。如先作",
    "X39n0709_008:0403c04": "如在家無師僧本破戒。還作比丘(既無師僧。未曾受戒。若破戒已。",
    "X39n0709_008:0403c05": "更無戒體可護。是以二皆無犯戒罪。然作惡業。難免苦報)。若遣使妄語。若書信",
    "X39n0709_008:0403c06": "妄語。盡突吉羅　若先無心妄語。誤亂失口妄語",
    "X39n0709_008:0403c07": "者。盡突吉羅　若說法義論。若傳人語。若凡說一",
    "X39n0709_008:0403c08": "切是非。莫自攝為是。常令推寄。有本則無過也。",
    "X39n0709_008:0403c09": "此戒大乘同制。為救濟眾生故得開。謂之方便語",
    "X39n0709_008:0403c10": "利益語。若非濟救利益者。仍犯。",
    "X39n0709_008:0403c11": "附考　律攝云。佛弟子言。常說實不應為盟。自雪",
    "X39n0709_008:0403c12": "表他不信故。設被誣謗。亦不應作誓(雪者洗也)。",
    "X39n0709_008:0403c13": "十誦律云。不得自呪。呪他不得。以物自誓。誓他不",
    "X39n0709_008:0403c14": "得。自投竄。令他投竄。呪與投竄一種故。",
    "X39n0709_008:0403c15": "第三分云。時六羣比丘有小事至。便作呪詛(作呪詛者",
    "X39n0709_008:0403c16": "即今投狀訴神等事)。言我若作如是事。當墮三惡道。不生佛",
    "X39n0709_008:0403c17": "法中。若汝作如是事。亦當墮三惡道。不生佛法中。",
    "X39n0709_008:0403c18": "佛言不應爾聽。作如是語。若我作如是事。南無佛。",
    "X39n0709_008:0403c19": "若汝作如是事。亦南無佛　若居士嚏及來禮足。",
    "X39n0709_008:0403c20": "應呪願言長壽。若下座嚏時。應呪願言無病。若上",
    "X39n0709_008:0403c21": "座嚏時。應言南無。",
    "X39n0709_008:0403c22": "第二毀呰戒",
    "X39n0709_008:0403c23": "若比丘種類毀呰語者。波逸提。",
    "X39n0709_008:0403c24": "緣起　佛在舍衛國給孤獨園。時六羣比丘斷諍",
    "X39n0709_008:0404a01": "事。種種罵比丘。比丘慚愧。忘失前後。不得語。諸比",
    "X39n0709_008:0404a02": "丘聞知白佛世尊。為僧結戒。此是性罪。由出家人",
    "X39n0709_008:0404a03": "事不忍煩惱。制斯學處。乃初篇妄根本種類。",
    "X39n0709_008:0404a04": "釋義　律云。種類毀呰人者。卑姓家生。卑行業。卑",
    "X39n0709_008:0404a05": "伎術工巧。卑者旃陀羅種。除糞種。竹師種。車師種。",
    "X39n0709_008:0404a06": "卑姓者拘湊(此是天竺[(白日+田)/廾]小之姓)。拘尸婆蘇晝(此是天竺卑下種族)。婆",
    "X39n0709_008:0404a07": "羅墮(此是婆羅門十八姓中之一姓。元居[(白日+田)/廾]末者)。若本非卑姓。習卑伎",
    "X39n0709_008:0404a08": "術。即是卑姓　卑業者。販賣猪羊殺牛。放鷹鷂獵",
    "X39n0709_008:0404a09": "人。網魚作賊捕賊者。守城知刑獄　卑伎者。鍛作。",
    "X39n0709_008:0404a10": "木作。瓦陶作。皮韋作。剃髮作。竹作。或言是犯過人",
    "X39n0709_008:0404a11": "(謂犯七聚罪)。多結使人。禿盲人。禿瞎人。躄跛聾瘂。及餘",
    "X39n0709_008:0404a12": "眾患所加。若面罵言。汝是旃陀羅家生。乃至眾患",
    "X39n0709_008:0404a13": "所加人等　若喻罵言。汝似旃陀羅家生。乃至眾",
    "X39n0709_008:0404a14": "患所加人等。若自比罵言。我非旃陀羅家生。乃至",
    "X39n0709_008:0404a15": "眾患所加人等　若以善法面罵。汝是阿蘭若乞",
    "X39n0709_008:0404a16": "食補納衣。乃至坐禪人。若喻罵汝似阿蘭若。乃至",
    "X39n0709_008:0404a17": "坐禪人。若自比罵我。非阿蘭若。乃至坐禪人(根本律云。",
    "X39n0709_008:0404a18": "毀呰語者。謂於他人為毀事。出言彰表也。所以意和則悅。口和不諍。此皆違和。非律語也)。",
    "X39n0709_008:0404a19": "結罪　是中犯者。若比丘種類毀呰語。若面罵。若",
    "X39n0709_008:0404a20": "喻罵。若自比罵。說而了了者。盡波逸提　說而不",
    "X39n0709_008:0404a21": "了了者。盡突吉羅。",
    "X39n0709_008:0404a22": "若比丘說善法面罵。人喻罵。自比罵。說而了了不",
    "X39n0709_008:0404a23": "了了者。盡突吉羅。",
    "X39n0709_008:0404a24": "此戒具四緣。方成本罪。一要有毀呰心。二所毀者",
    "X39n0709_008:0404b01": "須是比丘及他父母。三必以下賤言毀。四說聽了",
    "X39n0709_008:0404b02": "了。",
    "X39n0709_008:0404b03": "兼制　比丘尼波逸提(同制同學)式叉摩那沙彌沙彌",
    "X39n0709_008:0404b04": "尼突吉羅。是為犯。",
    "X39n0709_008:0404b05": "隨開　不犯者。相利故說。為法故說。為律故說。為",
    "X39n0709_008:0404b06": "教授故說。為親厚故說。或戲笑故說。或因語次失",
    "X39n0709_008:0404b07": "口說。或獨說。或夢中說。或欲說此而誤說彼。及最",
    "X39n0709_008:0404b08": "初未制戒等是為不犯。",
    "X39n0709_008:0404b09": "會採　僧祗律云。種類毀呰有七事。種姓業相貌",
    "X39n0709_008:0404b10": "病罪罵結使(今因時當末運。人多鬬諍。是故廣引僧祗。詳明犯相。莫厭其繁。此中凡云",
    "X39n0709_008:0404b11": "偷蘭遮罪。皆是獨頭下品。與罵僧同科。非初二篇從生也)。種姓有上中下。下者",
    "X39n0709_008:0404b12": "汝是旃陀羅毛師。織師。瓦師。皮師。若作此語。使彼",
    "X39n0709_008:0404b13": "慚羞者。得波夜提　若言汝父母如是。波夜提。",
    "X39n0709_008:0404b14": "若言汝和尚阿闍黎如是。得偷蘭遮　若言汝同",
    "X39n0709_008:0404b15": "友知識如是。越毗尼罪　中者汝等是中間種姓",
    "X39n0709_008:0404b16": "(謂非貴姓所生。亦非下流之子)。作是語欲使彼慚羞者。得偷蘭遮",
    "X39n0709_008:0404b17": "　汝父母如是。得偷蘭遮　汝二師如是。越毗尼",
    "X39n0709_008:0404b18": "罪　汝同友知識如是。越毗尼心悔　上者語其",
    "X39n0709_008:0404b19": "人言。汝是剎利婆羅門種。作是語欲使彼慚羞者。",
    "X39n0709_008:0404b20": "越毗尼罪　汝父母二師如是種。皆越毗尼罪",
    "X39n0709_008:0404b21": "　汝同友知識如是種。越毗尼心悔。",
    "X39n0709_008:0404b22": "業者有下中上。下者汝是屠兒。賣猪人。魚獵人。捕",
    "X39n0709_008:0404b23": "鳥人。張弶人。守城人。魁膾人。作是語欲使彼慚羞",
    "X39n0709_008:0404b24": "者。波夜提　汝父母如是。波夜提　汝二師如是。",
    "X39n0709_008:0404c01": "偷蘭遮　汝同友知識如是。越毗尼罪　中者汝",
    "X39n0709_008:0404c02": "是賣香人。坐店肆人。田作人。種菜人。通使人。作是",
    "X39n0709_008:0404c03": "語欲使彼慚羞者。偷蘭遮　汝父母如是。偷蘭遮",
    "X39n0709_008:0404c04": "　汝二師如是。越毗尼罪　汝同友知識如是。越",
    "X39n0709_008:0404c05": "毗尼心悔　上者汝是金銀摩尼銅店肆人。作是",
    "X39n0709_008:0404c06": "語欲使彼慚羞者。越毗尼罪　汝父母二師如是。",
    "X39n0709_008:0404c07": "越毗尼罪　汝同友知識如是。越毗尼心悔。",
    "X39n0709_008:0404c08": "相貌者有下中上。下者汝是瞎眼曲脊。[跳兆+匡]脚鋸齒",
    "X39n0709_008:0404c09": "等。作是語使彼慚羞者。波夜提　汝父母如是。波",
    "X39n0709_008:0404c10": "夜提　汝二師如是。偷蘭遮　汝同友知識如是。",
    "X39n0709_008:0404c11": "越毗尼罪　中者汝是大黑大白大黃大赤。作是",
    "X39n0709_008:0404c12": "語使彼慚羞者。偷蘭遮　汝父母如是。偷蘭遮",
    "X39n0709_008:0404c13": "　汝二師如是。越毗尼罪　汝同友知識如是。越毗",
    "X39n0709_008:0404c14": "尼心悔　上者汝有三十二相圓光金光。若作是",
    "X39n0709_008:0404c15": "語欲使彼慚羞者。越毗尼罪　汝父母二師如是。",
    "X39n0709_008:0404c16": "皆得越毗尼罪　同友知識如是。越毗尼心悔",
    "X39n0709_008:0404c17": "病者。無有下中上一切病。盡名下。汝等癬疥癩病",
    "X39n0709_008:0404c18": "癰疽痔病黃病瘧病痟瘦顛狂。如是等種種病。作",
    "X39n0709_008:0404c19": "是語欲使彼慚羞者。波夜提　汝父母如是。波夜",
    "X39n0709_008:0404c20": "提　汝二師如是。偷蘭遮　汝同友知識如是。越",
    "X39n0709_008:0404c21": "毗尼罪。",
    "X39n0709_008:0404c22": "罪者無下中上一切罪。盡名下汝。犯波羅夷。乃至",
    "X39n0709_008:0404c23": "越毗尼罪。若作是語使彼慚羞者。波夜提(此中言犯棄罪",
    "X39n0709_008:0404c24": "者。是以輕心毀訾。非同無根謗毀。故不結重)。汝父母如是。波夜提　汝",
    "X39n0709_008:0405a01": "二師如是。得偷蘭遮　同友知識如是。越毗尼罪。",
    "X39n0709_008:0405a02": "罵者無上中下。一切罵盡名下。作世間罵婬逸污",
    "X39n0709_008:0405a03": "穢一切惡罵。作是語欲使彼慚羞者。波夜提　若",
    "X39n0709_008:0405a04": "言汝父母如是。波夜提　汝二師如是。偷蘭遮",
    "X39n0709_008:0405a05": "　汝同友知識如是。皆得越毗尼罪。",
    "X39n0709_008:0405a06": "結使者無上中下。一切結使盡名下。汝是愚癡闇",
    "X39n0709_008:0405a07": "鈍無知等。作如是種種語使彼慚羞者。波夜提",
    "X39n0709_008:0405a08": "　汝父母如是。波夜提　汝二師如是。偷蘭遮　汝",
    "X39n0709_008:0405a09": "同友知識如是。越毗尼罪。",
    "X39n0709_008:0405a10": "五分律云。比丘毀呰比丘尼式叉摩那沙彌沙彌",
    "X39n0709_008:0405a11": "尼。突吉羅　比丘尼毀呰比丘。波逸提。毀呰餘三",
    "X39n0709_008:0405a12": "眾。突吉羅。",
    "X39n0709_008:0405a13": "此戒大乘同制。若但毀呰無事謗他。良人即攝謗",
    "X39n0709_008:0405a14": "毀戒結輕。若兼自讚即攝自讚毀他戒結重。若增",
    "X39n0709_008:0405a15": "上煩惱犯者。失菩薩戒。",
    "X39n0709_008:0405a16": "第三兩舌戒",
    "X39n0709_008:0405a17": "若比丘兩舌語者。波逸提。",
    "X39n0709_008:0405a18": "緣起　佛在舍衛國給孤獨園。爾時六羣比丘傳",
    "X39n0709_008:0405a19": "此屏語。向彼說。傳彼屏語。向此說。如是不息。遂至",
    "X39n0709_008:0405a20": "眾中。未有鬬事。而生鬬已。有鬬事而不滅。諸比丘",
    "X39n0709_008:0405a21": "知已。白佛結戒。此是性罪。由畜眾煩惱。制斯學處。",
    "X39n0709_008:0405a22": "乃初篇妄根本種類。",
    "X39n0709_008:0405a23": "釋義　律云。兩舌者比丘鬬亂比丘比丘尼式叉",
    "X39n0709_008:0405a24": "摩那沙彌沙彌尼優婆塞優婆夷國王及大臣外",
    "X39n0709_008:0405b01": "道異學沙門婆羅門。如是乃至外道異學沙門婆",
    "X39n0709_008:0405b02": "羅門還鬬亂種種外道婆羅門比丘比丘尼等。亂",
    "X39n0709_008:0405b03": "者某甲說是言。汝是旃陀羅乃至婆羅墮種。販賣",
    "X39n0709_008:0405b04": "猪羊。乃至剃髮師。汝犯七聚戒結。使人禿盲瞎等",
    "X39n0709_008:0405b05": "眾病人。若有比丘破。皆是比丘鬬亂(准薩婆多論。此戒亦名離",
    "X39n0709_008:0405b06": "間語。所謂離間恩義。挑唆鬬諍。令眾不和。妨修道業)。",
    "X39n0709_008:0405b07": "結罪　是中犯者。兩舌語說而了了者。波逸提",
    "X39n0709_008:0405b08": "　說不了了者。突吉羅。",
    "X39n0709_008:0405b09": "此戒具四緣。方成本罪。一有起事心。二往來傳語。",
    "X39n0709_008:0405b10": "三人是比丘。四說聽了了。",
    "X39n0709_008:0405b11": "兼制　比丘尼波逸提(同制同學)。式叉摩那沙彌沙彌",
    "X39n0709_008:0405b12": "尼突吉羅。是為犯。",
    "X39n0709_008:0405b13": "隨開　不犯者。破惡知識惡伴黨。二人三人非法",
    "X39n0709_008:0405b14": "非律羯磨破。與僧與塔與和尚阿闍黎知識親友",
    "X39n0709_008:0405b15": "數數語。作無義無利者。及最初未制戒等。是為不",
    "X39n0709_008:0405b16": "犯。",
    "X39n0709_008:0405b17": "會採　僧祗律云。若作是念。欲別離彼令向己。若",
    "X39n0709_008:0405b18": "彼離不離。波夜提。",
    "X39n0709_008:0405b19": "薩婆多論云。是中犯者有八種。一種。二伎。三作。四",
    "X39n0709_008:0405b20": "犯。五病。六相。七煩惱。八罵。此八事中。種伎作三事。",
    "X39n0709_008:0405b21": "傳向剎利婆羅門估客子。突吉羅　若以八事。傳",
    "X39n0709_008:0405b22": "向四眾。突吉羅(四眾者。謂尼及小三眾)。傳向在家無師僧。若",
    "X39n0709_008:0405b23": "遣使書信。盡突吉羅。",
    "X39n0709_008:0405b24": "根本律云。若苾芻先無讎隙。偶爾聞之。或復聽已。",
    "X39n0709_008:0405c01": "欲令鬬諍。方便殄息者。無犯。",
    "X39n0709_008:0405c02": "十誦律云。若白衣於寺中欲作惡事。侵惱比丘。應",
    "X39n0709_008:0405c03": "苦切語。令其折伏。若不折伏。不應直向王言。先與",
    "X39n0709_008:0405c04": "是惡人。知識次語王夫人及王子大臣等。若是人",
    "X39n0709_008:0405c05": "捨便止。莫令得事。",
    "X39n0709_008:0405c06": "此戒大乘同制。梵網經云。鬬遘兩頭。謗欺賢人。罪",
    "X39n0709_008:0405c07": "結輕垢。",
    "X39n0709_008:0405c08": "第四與婦女同室宿戒",
    "X39n0709_008:0405c09": "若比丘與婦女同室宿者。波逸提。",
    "X39n0709_008:0405c10": "緣起　佛在舍衛國給孤獨園。阿那律從舍衛國",
    "X39n0709_008:0405c11": "向拘薩羅國中路至。無比丘住處村。聞知有一婬",
    "X39n0709_008:0405c12": "女。家常安止。賓客即往。寄宿門下。時諸長者有行",
    "X39n0709_008:0405c13": "緣之。便亦來投宿。坐相逼近。婬女愍念。尊者令入",
    "X39n0709_008:0405c14": "舍內。尊者結加趺坐。繫念在前。婬女於初夜來求",
    "X39n0709_008:0405c15": "作。夫默然不答。亦不觀視。到後夜婬女復脫衣。來",
    "X39n0709_008:0405c16": "前捉之。尊者湧身空中。婬女慚愧著衣合掌。懺悔",
    "X39n0709_008:0405c17": "至三尊者下在本處。為說微妙法。婬女得法眼淨。",
    "X39n0709_008:0405c18": "受三皈五戒。為優婆夷。次日尊者受其供養。說法",
    "X39n0709_008:0405c19": "而去。到僧伽藍。以此因緣。向眾僧說。眾中有少欲",
    "X39n0709_008:0405c20": "比丘譏嫌。白佛結戒。由女人事婬染煩惱。制斯學",
    "X39n0709_008:0405c21": "處。乃初篇婬根本種類。",
    "X39n0709_008:0405c22": "釋義　律云。女者人女有知命根不斷。室者四周",
    "X39n0709_008:0405c23": "牆壁。障上有覆葢。或前厰而無壁。或雖覆而不徧。",
    "X39n0709_008:0405c24": "或覆徧而有開處。",
    "X39n0709_008:0406a01": "結罪　是中犯者。若比丘先宿。婦女後至。或婦女",
    "X39n0709_008:0406a02": "先至。比丘後到。或二人俱至。若攲臥隨脇著地。波",
    "X39n0709_008:0406a03": "逸提(攲音溪不正也)。隨轉側。波逸提。",
    "X39n0709_008:0406a04": "若天龍夜叉鬼神女同室宿者。突吉羅　與畜生",
    "X39n0709_008:0406a05": "中女能變化不能變化者同室宿。突吉羅　晝日",
    "X39n0709_008:0406a06": "婦女立比丘臥者。突吉羅。",
    "X39n0709_008:0406a07": "此戒具三緣。方成本罪。一是人女。二同室無隔。三",
    "X39n0709_008:0406a08": "脇臥地。",
    "X39n0709_008:0406a09": "兼制　比丘尼波逸提(同制同學)。式叉摩那沙彌沙彌",
    "X39n0709_008:0406a10": "尼突吉羅。是為犯。",
    "X39n0709_008:0406a11": "隨開　不犯者。若比丘不知彼室內有婦女而宿",
    "X39n0709_008:0406a12": "若比丘先至。而婦女後至。比丘不知。若屋有覆。而",
    "X39n0709_008:0406a13": "無四邊障。或半障少障。若盡障而無覆。或少覆半",
    "X39n0709_008:0406a14": "覆。或露地。此室中若行若坐。若頭眩倒地。若為強",
    "X39n0709_008:0406a15": "力所捉。若為人所縛。若命難。淨行難。及最初未制",
    "X39n0709_008:0406a16": "戒等。是為不犯。",
    "X39n0709_008:0406a17": "會採　僧祗律云。一房有隔別戶。無罪。異房無隔。",
    "X39n0709_008:0406a18": "波夜提　共房共隔。波夜提。別房異戶。無罪　比",
    "X39n0709_008:0406a19": "丘室內女人半身在屋內。越毗尼罪　女人屋內",
    "X39n0709_008:0406a20": "比丘半身在屋內。越毗尼罪。",
    "X39n0709_008:0406a21": "律攝云。若女在閣上。苾芻在下。或復翻此。若有梯",
    "X39n0709_008:0406a22": "除去。有戶牢閉。若不去梯。應安關鑰。或雖同室。以",
    "X39n0709_008:0406a23": "物遮障。使絕行路。若不爾者。明相出時。咸得墮罪",
    "X39n0709_008:0406a24": "　小旁生女不堪行婬者。無犯　若有父母夫主",
    "X39n0709_008:0406b01": "等守護者同宿。無犯。",
    "X39n0709_008:0406b02": "五分律云。若同覆異隔。若大會說法。若母姊妹。近",
    "X39n0709_008:0406b03": "親病患。有知男子。自伴不臥。皆不犯。",
    "X39n0709_008:0406b04": "十誦律云。通夜坐不臥。不犯。",
    "X39n0709_008:0406b05": "此戒大乘同學。",
    "X39n0709_008:0406b06": "第五與未受大戒三宿戒",
    "X39n0709_008:0406b07": "若比丘與未受大戒人共宿。過二宿至三宿。波逸提。",
    "X39n0709_008:0406b08": "緣起　此戒有二制。佛在曠野城。六羣比丘與諸",
    "X39n0709_008:0406b09": "長者共在講堂止宿。時六羣中有一人散心睡眠。",
    "X39n0709_008:0406b10": "無所覺知。轉側露形。有比丘以衣覆之。復更轉側",
    "X39n0709_008:0406b11": "露形。如是至三。長者譏嫌調弄。知足比丘慚愧白",
    "X39n0709_008:0406b12": "佛。此初結戒也。爾時佛在拘睒毗國。諸比丘言。佛",
    "X39n0709_008:0406b13": "不聽我曹與未受大戒共宿。當遣羅云出時。羅云",
    "X39n0709_008:0406b14": "無屋住。往廁止宿。世尊知之。詣廁引入自房。共止",
    "X39n0709_008:0406b15": "一宿。明日清旦。集僧告諸比丘言。汝等無慈心。乃",
    "X39n0709_008:0406b16": "驅出小兒。是佛子不護我意耶。故開其二宿。此第",
    "X39n0709_008:0406b17": "二結戒也。由眠宿事不寂靜煩惱。制斯學處。",
    "X39n0709_008:0406b18": "釋義　文分二節。與未受大戒共宿明其正制。過",
    "X39n0709_008:0406b19": "二宿下結成所犯。律云。未受大戒人者。除比丘比",
    "X39n0709_008:0406b20": "丘尼。餘末受大戒人是(此攝小三眾及白衣等)。同室宿者。如",
    "X39n0709_008:0406b21": "上(薩婆多論云。若不聽二宿。必有種種惱事。及失命因緣。以憐愍心故。得共二宿。以護佛法故。不",
    "X39n0709_008:0406b22": "聽三宿)。",
    "X39n0709_008:0406b23": "結罪　是中犯不犯悉同上。",
    "X39n0709_008:0406b24": "此戒具四緣。方成本罪。一彼是未受具人。二自身",
    "X39n0709_008:0406c01": "無病。更無難緣。三共房至三宿。四明相未出不離。",
    "X39n0709_008:0406c02": "兼制　比丘尼波逸提(同制同學)。式叉摩那沙彌沙彌",
    "X39n0709_008:0406c03": "尼突吉羅。是為犯。",
    "X39n0709_008:0406c04": "會採　僧祗律云。若與未受具人同屋宿。第三宿",
    "X39n0709_008:0406c05": "時當異房。若露地。露地風雨雪寒時。當還入房坐。",
    "X39n0709_008:0406c06": "至地了(地了即明相也)。若老病不堪坐者。當以縵障。若齊",
    "X39n0709_008:0406c07": "項。若濟掖。縵下至地。當用緻物作。不得容猫子過",
    "X39n0709_008:0406c08": "　若道行時無帳縵者。若未受具人可信。應語言。",
    "X39n0709_008:0406c09": "汝眠我當坐。比丘欲眠時。當喚使覺。我眠汝坐。若",
    "X39n0709_008:0406c10": "眠汝無福德　此同室宿戒罪未悔過。後共宿者。",
    "X39n0709_008:0406c11": "罪轉增長。悔過已當別房宿。更得共宿。",
    "X39n0709_008:0406c12": "薩婆多論云。若共宿過二夜已。第三夜更共餘人",
    "X39n0709_008:0406c13": "宿。波逸提。以前人相續故　若共宿二夜已。移在",
    "X39n0709_008:0406c14": "餘處。過一宿已。還共同宿。無過　若通夜坐無犯。",
    "X39n0709_008:0406c15": "律攝云。至第三夜。令出宿時。不應遣出寺外及離",
    "X39n0709_008:0406c16": "簷前。但可離自房勢分。若恐惡苾芻為破戒緣者。",
    "X39n0709_008:0406c17": "至第三夜。應令求寂向善友房。此若無者。應共擯",
    "X39n0709_008:0406c18": "出罪惡。苾芻或自將求寂。餘處而臥。若自安居已。",
    "X39n0709_008:0406c19": "不得往者。應生心念為防護故。於三月中。與求寂",
    "X39n0709_008:0406c20": "同宿者。無犯。",
    "X39n0709_008:0406c21": "根本律云。若安居後有惡苾芻。來入寺中。師主應",
    "X39n0709_008:0406c22": "與求寂同房。宿至夏終。勿致疑惑。或夏罷已。能驅",
    "X39n0709_008:0406c23": "者可擯斥之。不可擯者。應將求寂別詣餘寺　如",
    "X39n0709_008:0406c24": "在行路。雖過二宿。通夜應眠。勿生疑惑。",
    "X39n0709_008:0407a01": "十誦律云。有病比丘使沙彌供給雖臥。無犯。是中",
    "X39n0709_008:0407a02": "有不病比丘。不應臥。",
    "X39n0709_008:0407a03": "根本目得迦云。不合與俗人求寂。授學人別住人",
    "X39n0709_008:0407a04": "等同坐。必有難緣。無犯。",
    "X39n0709_008:0407a05": "此戒大乘同學。",
    "X39n0709_008:0407a06": "附考　律攝云。若有難緣。無餘牀席。應疊七衣為",
    "X39n0709_008:0407a07": "四重而臥其上。以大衣疊安頭下。或用覆身。五衣",
    "X39n0709_008:0407a08": "以充內服。凡臥息時。右脇著牀。兩足重累。身不動",
    "X39n0709_008:0407a09": "搖。作光明想。安住正念。情無嬈惱。衣服不亂。於睡",
    "X39n0709_008:0407a10": "知量。念當早起。初夜後夜恒修善品。此是沙門睡",
    "X39n0709_008:0407a11": "息之法。若無病苦。晝不應臥。若眠息時。有人相惱。",
    "X39n0709_008:0407a12": "應向餘處。",
    "X39n0709_008:0407a13": "第六與未受戒人共誦戒",
    "X39n0709_008:0407a14": "若比丘與未受戒人共誦者。波逸提。",
    "X39n0709_008:0407a15": "緣起　佛在曠野城。六羣比丘與諸長者共在講",
    "X39n0709_008:0407a16": "堂。誦佛經。語聲高大。如婆羅門誦書。聲亂諸坐禪",
    "X39n0709_008:0407a17": "者。有知足比丘。白佛結戒。由教授事。制斯學處。乃",
    "X39n0709_008:0407a18": "初篇妄根本種類。",
    "X39n0709_008:0407a19": "釋義　律云。未受戒人者。除比丘比丘尼。餘者是。",
    "X39n0709_008:0407a20": "誦者句義。非句義字義。非字義句義者。與人同誦。",
    "X39n0709_008:0407a21": "不前不後。諸惡莫作。眾善奉行。自淨其意。是諸佛",
    "X39n0709_008:0407a22": "教　非句義者。如一人說諸惡莫作未竟。第二人",
    "X39n0709_008:0407a23": "抄前言諸惡莫作　字義者。二人共誦。不前不後。",
    "X39n0709_008:0407a24": "諸惡莫作　非字義者。如一人未稱諸。第二人抄",
    "X39n0709_008:0407b01": "前言諸(僧祗律云。雖比丘尼受具戒。亦不得教。若授弟子經。應教言。待我誦斷。汝當誦。若不",
    "X39n0709_008:0407b02": "受語者。不復得教)。法者。佛所說。聲聞所說。仙人諸天所說。",
    "X39n0709_008:0407b03": "佛印可之。皆名為法(薩婆多論云。為諸比丘結戒者。為異外道故。為與弟子差",
    "X39n0709_008:0407b04": "別故。為分別言語令分了故。為實義不貴音聲故)。",
    "X39n0709_008:0407b05": "結罪　是中犯者。與未受戒人共誦。若口授。若書",
    "X39n0709_008:0407b06": "授了了。波逸提　不了了。突吉羅。",
    "X39n0709_008:0407b07": "共天龍鬼子及畜生。能變化者。說而了了不了了",
    "X39n0709_008:0407b08": "者。盡突吉羅　若師不教言我說竟。汝可說者。師。",
    "X39n0709_008:0407b09": "突吉羅。",
    "X39n0709_008:0407b10": "此戒具三緣。方成本罪。一前人未近圓。二先不教",
    "X39n0709_008:0407b11": "誨。三同誦高聲。",
    "X39n0709_008:0407b12": "兼制　比丘尼波逸提(同制同學)。式叉摩那沙彌沙彌",
    "X39n0709_008:0407b13": "尼突吉羅。是為犯。",
    "X39n0709_008:0407b14": "隨開　不犯者。我說竟汝說。一人誦竟一人書。若",
    "X39n0709_008:0407b15": "二人同業同誦。或疾疾說。乃至錯說。及最初未制",
    "X39n0709_008:0407b16": "戒等。是為不犯。",
    "X39n0709_008:0407b17": "會採　五分律云。若教未受具戒人經並誦。波逸",
    "X39n0709_008:0407b18": "提。並誦者。俱時誦。或授聲未絕。彼已誦。或彼誦未",
    "X39n0709_008:0407b19": "竟。此復授。句句波逸提。",
    "X39n0709_008:0407b20": "十誦律云。若以不足句法。教未受具戒人。若偈說。",
    "X39n0709_008:0407b21": "偈偈波逸提(以四句為一偈)。若經說事事。波逸提(謂法喻中一段",
    "X39n0709_008:0407b22": "之事)。若別句說。句句波逸提(別句謂四句偈中但說一句)。不足味",
    "X39n0709_008:0407b23": "不足句。亦如是(昧句不足。謂一句亦未全)。",
    "X39n0709_008:0407b24": "律攝云。若語喫。若性急言。若同誦為正文句。若教",
    "X39n0709_008:0407c01": "授時。先告彼言。汝勿與我同時而說。雖同無犯",
    "X39n0709_008:0407c02": "　此戒大乘同學。",
    "X39n0709_008:0407c03": "引證　戒因緣經云。若比丘向未受戒者。說一句",
    "X39n0709_008:0407c04": "戒法。波逸提(由六群比丘向沙彌說毗尼語。佛知故制)。",
    "X39n0709_008:0407c05": "律攝云。若有俗人為求過失。或偷法心。或無信敬。",
    "X39n0709_008:0407c06": "或是外道以與律相應之說。令彼聽者。彼若聞時。",
    "X39n0709_008:0407c07": "皆得墮罪。",
    "X39n0709_008:0407c08": "善見律云。若法師所撰文字。共同誦者。不犯(准斯三律",
    "X39n0709_008:0407c09": "制意。惟重毗尼。葢五篇之名。是大僧法具沙彌等。必不可令聞也)。",
    "X39n0709_008:0407c10": "附考　律攝云。有五種人。不應為說毗奈耶藏。謂",
    "X39n0709_008:0407c11": "性無所知。強生異問。或不為除疑。而發於問。或試",
    "X39n0709_008:0407c12": "弄故問。或惱他故問。或求過失故問。返上五人為",
    "X39n0709_008:0407c13": "說非犯　其受法者。具三威儀為敬。故不應眠。授",
    "X39n0709_008:0407c14": "弟子之法。若老若少。到彼師所。合掌鞠躬。方申請",
    "X39n0709_008:0407c15": "問。四大安不。應生敬仰。直心無諂。請決所疑。一心",
    "X39n0709_008:0407c16": "善領。不令忘失。若無疑者。如常受法。禮足而退",
    "X39n0709_008:0407c17": "　若師出行。隨後而去。若師坐者。自應蹲踞。或處卑",
    "X39n0709_008:0407c18": "坐。其師亦應敬彼學徒。勿生輕懱虗心。授與於法",
    "X39n0709_008:0407c19": "無悋。善領善答。有忍有悲。無懷恚恨。令受業者情",
    "X39n0709_008:0407c20": "無疲惱。常給侍者。應數教授。性愚鈍者。亦應偏教。",
    "X39n0709_008:0407c21": "若作吟詠之聲。而授法者。得惡作罪。若說法時。或",
    "X39n0709_008:0407c22": "為讚歎。於隱屏處。作吟諷聲誦經。非犯　不應讚",
    "X39n0709_008:0407c23": "誦外書典籍。若為降伏異道。自知有力。日作三時。",
    "X39n0709_008:0407c24": "兩分勝時。應學佛法。一分下時應習外典。不應記",
    "X39n0709_008:0408a01": "年月以為三分。夜亦三時。初後習禪誦經。中間繫",
    "X39n0709_008:0408a02": "心寢息。若作婆羅門誦書。節段音韻而讀誦者。得",
    "X39n0709_008:0408a03": "越法罪。若方言。若國法隨時吟詠。為唱導者。斯亦",
    "X39n0709_008:0408a04": "無犯　苾芻尼律亦應習學。尼來請學。如法教示。",
    "X39n0709_008:0408a05": "若有疑問。善為開釋　若講誦時。忘其所在方處",
    "X39n0709_008:0408a06": "者。於六大城。隨一應說。若忘國王並大地主反鄔",
    "X39n0709_008:0408a07": "波斯迦名者。應隨意稱勝光大王給孤獨長者毗",
    "X39n0709_008:0408a08": "舍佉鄔波斯迦　又苾芻住處。常月八日及十四",
    "X39n0709_008:0408a09": "日至小食時。鳴犍椎集大眾。設香華。聽經法。有外",
    "X39n0709_008:0408a10": "道來。應設方便。令彼出去。應請耆宿。情存虔敬。善",
    "X39n0709_008:0408a11": "威儀者。宣說聖言。不應求利。以為活命。得惡作罪。",
    "X39n0709_008:0408a12": "若說非法上座。應遮　又說法人不應多領門徒。",
    "X39n0709_008:0408a13": "以為侍從。彼自遮行者。無犯(遮者要也)。既至彼處。說法",
    "X39n0709_008:0408a14": "之師踞師子座。前置高案。用承經典。嚴設香華。若",
    "X39n0709_008:0408a15": "不請輙為人說。得越法罪。",
    "X39n0709_008:0408a16": "第七說他麤罪戒",
    "X39n0709_008:0408a17": "若比丘知他有麤惡罪。向未受大戒人說。除僧羯磨。",
    "X39n0709_008:0408a18": "波逸提。",
    "X39n0709_008:0408a19": "緣起　此戒有三制。佛在羅閱城耆闍崛山中。時",
    "X39n0709_008:0408a20": "有行波利婆沙摩那埵比丘。在下行坐。六羣語諸",
    "X39n0709_008:0408a21": "白衣言。此等犯如是事。故僧罰使在下。行坐有過。",
    "X39n0709_008:0408a22": "比丘聞之慚愧。彼樂學戒者譏嫌。六羣往白世尊。",
    "X39n0709_008:0408a23": "此初結戒也。與結戒已。時諸比丘或不知麤惡。不",
    "X39n0709_008:0408a24": "知不麤惡。或有作波逸提懺悔者。或有畏慎者。佛",
    "X39n0709_008:0408b01": "言不知不犯。此第二結戒也。爾時舍利弗為眾所",
    "X39n0709_008:0408b02": "差。在王眾中及諸人民中。說調達過。調達所作者。",
    "X39n0709_008:0408b03": "莫言是佛法僧。當知是調達所作。舍利弗聞制戒",
    "X39n0709_008:0408b04": "已。便生畏慎心。諸比丘白佛。佛言眾僧。所差無犯。",
    "X39n0709_008:0408b05": "故有除僧羯磨之語。此第三結戒也。由未近圓事",
    "X39n0709_008:0408b06": "不忍煩惱。制斯學處。乃初篇妄根本種類。",
    "X39n0709_008:0408b07": "釋義　文分二節。知他有下明其所犯。除僧下以",
    "X39n0709_008:0408b08": "顯開聽。律云。未受戒者。如前。麤惡罪者。波羅夷。僧",
    "X39n0709_008:0408b09": "伽婆尸沙。向未受大戒人說者(謂對彼陳說。彰露前人所犯過也)。",
    "X39n0709_008:0408b10": "除僧羯磨者。僧謂同一羯磨。同一說戒(除僧和集。公差說罪。",
    "X39n0709_008:0408b11": "不犯此法。於作持中明)。",
    "X39n0709_008:0408b12": "結罪　是中犯者。若說了了者。波逸提　不了了",
    "X39n0709_008:0408b13": "者。突吉羅　除麤惡罪。更以餘罪向未受大戒人",
    "X39n0709_008:0408b14": "說者。突吉羅　自犯麤惡罪。向未受大戒人說。突",
    "X39n0709_008:0408b15": "吉羅　除比丘比丘尼。以餘人麤惡罪。向未受大",
    "X39n0709_008:0408b16": "戒人說。突吉羅(餘人謂三小眾及在家受戒二眾也)。麤惡罪。麤惡",
    "X39n0709_008:0408b17": "想。波逸提　麤惡罪疑　非麤惡麤惡罪想　非",
    "X39n0709_008:0408b18": "麤惡疑。皆突吉羅。",
    "X39n0709_008:0408b19": "此戒具七緣。方成本罪。一要有故說心。二是麤罪",
    "X39n0709_008:0408b20": "作麤罪想。三他人先本不知作不知想。四非奉僧",
    "X39n0709_008:0408b21": "差。五犯者是受大戒人。六向未受戒者說。七說聽",
    "X39n0709_008:0408b22": "了了。",
    "X39n0709_008:0408b23": "兼制　比丘尼波逸提(同制同學)。式叉摩那沙彌沙彌",
    "X39n0709_008:0408b24": "尼突吉羅。是為犯。",
    "X39n0709_008:0408c01": "隨開　不犯者。若不知。若眾僧差麤惡非麤惡想。",
    "X39n0709_008:0408c02": "若白衣先以聞此麤惡罪。及最初未制戒等。是為",
    "X39n0709_008:0408c03": "不犯。",
    "X39n0709_008:0408c04": "會採　僧祗律云。比丘尼雖受具戒。亦不得向說",
    "X39n0709_008:0408c05": "(以比丘尊勝恐尼輕慢之。佛慈護僧。故遮不向彼說)。",
    "X39n0709_008:0408c06": "根本律云。若於不知俗家。作不知想疑。向彼說他",
    "X39n0709_008:0408c07": "麤罪。得墮罪　若於知俗家。作不知想疑。向彼說",
    "X39n0709_008:0408c08": "者。得惡作　無犯者。於不知俗家。作先知想。若大",
    "X39n0709_008:0408c09": "眾詳說其事。或時人眾普悉聞知。猶如壁畵人所",
    "X39n0709_008:0408c10": "共觀。非我獨知說。皆無過(人眾普悉聞知。謂所集僧眾。非指世俗未近圓",
    "X39n0709_008:0408c11": "人也)。",
    "X39n0709_008:0408c12": "五分律云。教向甲說。而向乙說。教說此罪。而說彼",
    "X39n0709_008:0408c13": "罪。皆波逸提。",
    "X39n0709_008:0408c14": "十誦律云。若羯磨此比丘作說罪人。餘比丘說者。",
    "X39n0709_008:0408c15": "突吉羅(此由未被僧差。而受差者轉請彼說。既越毗尼。難免無過)若令向此",
    "X39n0709_008:0408c16": "人說此處說。向餘人餘處說者。突吉羅　若僧作",
    "X39n0709_008:0408c17": "隨意隨時隨處說。罪。羯磨者無犯(五分教向甲而向乙說。以其心",
    "X39n0709_008:0408c18": "存損陷念無利益。是故結重十誦。令向此而向彼說。皆由誤聽羯磨。錯其趨向。所以結輕)。",
    "X39n0709_008:0408c19": "薩婆多論云。與諸比丘結戒者為大護佛法故。若",
    "X39n0709_008:0408c20": "向白衣。說比丘罪惡。則前人於佛法中。無敬信心。",
    "X39n0709_008:0408c21": "寧破塔壞像。不向未受具戒人說。比丘過惡。若說",
    "X39n0709_008:0408c22": "過罪。則破法身故。若說二篇罪。名得波逸提。說罪",
    "X39n0709_008:0408c23": "事得惡作(罪事者。即隨犯婬盜等事)。",
    "X39n0709_008:0408c24": "此戒大乘同制。梵網義疏云。說過者有兩。一陷沒",
    "X39n0709_008:0409a01": "心。欲令前人失名利等。二治罰心。欲令前人被繫",
    "X39n0709_008:0409a02": "縛等。此二心皆是業主。必犯重戒。若獎勸心說。及",
    "X39n0709_008:0409a03": "被差說。罪皆不犯。又犯七逆十重。前人失戒。失戒",
    "X39n0709_008:0409a04": "後說。但犯輕垢。",
    "X39n0709_008:0409a05": "第八向外人說法戒",
    "X39n0709_008:0409a06": "若比丘向未受戒人說過人法。言我見是。我知是實",
    "X39n0709_008:0409a07": "者。波逸提。",
    "X39n0709_008:0409a08": "緣起　此戒起自婆裘園比丘。如初篇中廣說。於",
    "X39n0709_008:0409a09": "間異者。在虗實之別。故犯分重輕也。",
    "X39n0709_008:0409a10": "律攝云。先所未得而今得之。以上人法向未近圓",
    "X39n0709_008:0409a11": "者說。因未近圓人似求名利。似有貪故。制斯學處。",
    "X39n0709_008:0409a12": "乃初篇妄根本種類(按戒因緣經原為向沙彌說故制)。",
    "X39n0709_008:0409a13": "釋義　律云。人法者。人界人陰人入。上人法者。諸",
    "X39n0709_008:0409a14": "法出要。自言有念善思惟。有戒有欲。有不放逸。有",
    "X39n0709_008:0409a15": "情進。有定有正定。有道有修行。有智慧有見。有得",
    "X39n0709_008:0409a16": "有果　(諸言有等。如初篇內廣釋　此中但云。過人法而不言過天法者。謂佛出於人間。於人中",
    "X39n0709_008:0409a17": "詰戒。以人中有波羅提木叉戒故。又人勝於天故。以人能修習善法。多證聖道。諸天著樂。不能勤修。是以",
    "X39n0709_008:0409a18": "但言。過人則其間已攝過天矣)。實者。謂自身真實。證得此法",
    "X39n0709_008:0409a19": "結罪　是中犯者。若真實有此事。向未受大戒人。",
    "X39n0709_008:0409a20": "說了了者。波逸提　說不了了者。突吉羅　若手",
    "X39n0709_008:0409a21": "印書。若作知相遣人。了了。波逸提　不了了。突吉",
    "X39n0709_008:0409a22": "羅　若向天龍鬼子。及畜生能變化者。說了了不",
    "X39n0709_008:0409a23": "了了。盡突吉羅　若向受大戒人。非同意者說。突",
    "X39n0709_008:0409a24": "吉羅。",
    "X39n0709_008:0409b01": "此戒具四緣。方成本罪。一實有過人法。二有貪名",
    "X39n0709_008:0409b02": "利心。三向未受戒人說。四前人領解。",
    "X39n0709_008:0409b03": "兼制　比丘尼波逸提(同制同學)。式叉摩那沙彌沙彌",
    "X39n0709_008:0409b04": "尼突吉羅。是為犯。",
    "X39n0709_008:0409b05": "隨開　不犯者。若增上慢。若自言是業報。不言是",
    "X39n0709_008:0409b06": "修得。若實得向同意比丘說。或戲說獨語。夢中語。",
    "X39n0709_008:0409b07": "及最初未制戒等。是為不犯。",
    "X39n0709_008:0409b08": "會採　薩婆多毗婆沙云。若實得四果。乃至得不",
    "X39n0709_008:0409b09": "淨觀。向他說。盡波逸提　若為名利故言。我清淨",
    "X39n0709_008:0409b10": "持戒。實誦得三藏。及隨所誦經。隨所解義。隨能問",
    "X39n0709_008:0409b11": "答。向人說者。盡突吉羅。",
    "X39n0709_008:0409b12": "僧祗律云。現阿羅漢相。越毗尼心悔。",
    "X39n0709_008:0409b13": "五分律云。若受大戒人不問而向說。語語突吉羅",
    "X39n0709_008:0409b14": "　不犯者。若泥洹時說。若受具戒人問而後說",
    "X39n0709_008:0409b15": "　律攝云。對俗人現神通。得惡作罪　不犯者。為顯",
    "X39n0709_008:0409b16": "聖教現希有事。或欲令彼所化有情心調伏故。雖",
    "X39n0709_008:0409b17": "說無犯。",
    "X39n0709_008:0409b18": "摩得勒伽云。向狂人散亂心人重病人說。突吉羅。",
    "X39n0709_008:0409b19": "此戒大乘同學。",
    "X39n0709_008:0409b20": "第九與女人過說法戒",
    "X39n0709_008:0409b21": "若比丘與女人說法。過五六語。除有知男子。波逸提。",
    "X39n0709_008:0409b22": "緣起　此戒有三制。佛在舍衛國給孤獨園。迦留",
    "X39n0709_008:0409b23": "陀夷乞食詣長者家。在姑前。與兒婦耳語說法。姑",
    "X39n0709_008:0409b24": "見生疑云。若說法者。當高聲說。令我等聞。何乃耳",
    "X39n0709_008:0409c01": "中獨言耶。有乞食比丘。聞知訶責黑光。往白世尊",
    "X39n0709_008:0409c02": "此初結戒也。時有諸女人。請比丘說法。因佛制戒。",
    "X39n0709_008:0409c03": "不敢為說。故開聽說。不得過五六語。此第二結戒",
    "X39n0709_008:0409c04": "也。諸比丘復有畏慎心。以無有知男子便休。不與",
    "X39n0709_008:0409c05": "女人說法。又加除有知男子之語。故有第三結戒",
    "X39n0709_008:0409c06": "也。此是遮罪。因說法事譏嫌煩惱。制斯學處。乃初",
    "X39n0709_008:0409c07": "篇婬根本種類。",
    "X39n0709_008:0409c08": "釋義　律云。五語者。色無我。乃至識無我。六語者。",
    "X39n0709_008:0409c09": "眼無常。乃至意無常(律攝云五六相應所有言語。名五六語。過者謂應五過五",
    "X39n0709_008:0409c10": "至六。應六過六至七)。有知男子者。解麤惡不麤惡事(僧祗律云。若盲",
    "X39n0709_008:0409c11": "若聾若眠。亦名無知男子。有知男子者。若減七歲。若過七歲。不解好惡語義味。不名有知。若七歲若過七",
    "X39n0709_008:0409c12": "歲。解好惡義味。是名有知)。",
    "X39n0709_008:0409c13": "結罪　是中犯者。若為女人說法。過五六語。除有",
    "X39n0709_008:0409c14": "知男子。說而了了者。波逸提　說不了了。突吉羅",
    "X39n0709_008:0409c15": "　若天龍鬼女及畜生女。能變化者。說過五六語。",
    "X39n0709_008:0409c16": "了了不了了。盡突吉羅。",
    "X39n0709_008:0409c17": "此戒具四緣。方成本罪。一必是在家。非幻小人婦",
    "X39n0709_008:0409c18": "女。二無在家。有知男伴。三說法過五六語。四言辭",
    "X39n0709_008:0409c19": "了了。",
    "X39n0709_008:0409c20": "兼制　比丘尼波逸提(同制同學)。式叉摩那沙彌沙彌",
    "X39n0709_008:0409c21": "尼突吉羅。是為犯。",
    "X39n0709_008:0409c22": "隨開　不犯者。若五六語說。若有知男子前過五",
    "X39n0709_008:0409c23": "六語說。若無有知男子前授優婆夷五戒。及說五",
    "X39n0709_008:0409c24": "戒法。授八關齋。及說八關齋法。說八聖道法。說十",
    "X39n0709_008:0410a01": "善法。若女人問義。無有知男子應答。若不解者得",
    "X39n0709_008:0410a02": "廣為說。並最初未制戒等。是為不犯。",
    "X39n0709_008:0410a03": "會採　五分律云。為女人說五六語竟。語言法正",
    "X39n0709_008:0410a04": "齊此。從坐起去。更有因緣。還復來坐。為說不犯",
    "X39n0709_008:0410a05": "　若說五六語竟。更有女人。來為後女人說。如是相",
    "X39n0709_008:0410a06": "續為無量女人說。皆不犯　若自誦經女人來聽。",
    "X39n0709_008:0410a07": "若女人問義要。使得解過五六語。皆不犯。",
    "X39n0709_008:0410a08": "薩婆多論云。女謂能受婬欲者。若石女若小女未",
    "X39n0709_008:0410a09": "堪任作婬欲者。突吉羅　若說世間常事。突吉羅",
    "X39n0709_008:0410a10": "　若說布施福報呪願。不犯　得為尼說法。一切",
    "X39n0709_008:0410a11": "尼眾以教誡。故無過。",
    "X39n0709_008:0410a12": "律攝云。或男無欲意。女有染心。或時翻此。皆得惡",
    "X39n0709_008:0410a13": "作。縱是聰敏。亦不應說　雖曰女人。智同男子。由",
    "X39n0709_008:0410a14": "對此女無邪說故。亦不犯。",
    "X39n0709_008:0410a15": "此戒大乘同學。護譏嫌故。必若不起譏嫌。方可隨",
    "X39n0709_008:0410a16": "機。廣略無犯。",
    "X39n0709_008:0410a17": "第十掘地戒",
    "X39n0709_008:0410a18": "若比丘自手掘地。若教人掘者。波逸提。",
    "X39n0709_008:0410a19": "緣起　此戒有二制。佛在曠野城。六羣比丘與佛",
    "X39n0709_008:0410a20": "修治講堂周匝。自掘地。諸長者見皆譏嫌。斷他命",
    "X39n0709_008:0410a21": "根。此初結戒也。六羣更教人掘地言。掘是置是。長",
    "X39n0709_008:0410a22": "者復譏嫌。此第二結戒也。此是遮罪。由作鄙業妨",
    "X39n0709_008:0410a23": "廢正修。制斯學處。",
    "X39n0709_008:0410a24": "釋義　律云。地者。已掘地。未掘地。若已掘地。經四",
    "X39n0709_008:0410b01": "月被雨漬。還如本(十誦律云。地有二種。生地不生地。多雨國土八月地生。此謂驚",
    "X39n0709_008:0410b02": "螯後立冬前也。少雨國土四月地生。此夏四月也。除是名不生地　律攝云。生地者。謂未曾掘。若曾經掘。",
    "X39n0709_008:0410b03": "被天雨濕。或餘水霑時經三月。是名生地。若無雨濕及水霑潤時經六月。亦名生地。異此非生　善見律",
    "X39n0709_008:0410b04": "云。若地四分。石一分。土及被燒。皆非生地)。",
    "X39n0709_008:0410b05": "結罪　是中犯者。若用鋤。或以钁[利禾+亞]。或以椎打。或",
    "X39n0709_008:0410b06": "鎌刀刺。乃至指爪搯傷地。打橛入地。地上然火。一",
    "X39n0709_008:0410b07": "切波逸提　若不教言看是知是。突吉羅(比丘法不得直",
    "X39n0709_008:0410b08": "言掘是置是。此是淨語。令淨人自知看所應掘所應置也　五分律云。一一所須。語淨人言。汝知是。若不",
    "X39n0709_008:0410b09": "解。復語言。汝看是。若不解。復語言。我須是。若不解。復語言。與我是)。",
    "X39n0709_008:0410b10": "此戒具三緣。方成本罪。一是生地。二無敬教心。三",
    "X39n0709_008:0410b11": "自掘教他。",
    "X39n0709_008:0410b12": "兼制　比丘尼波逸提(同制同學)。式叉摩那沙彌沙彌",
    "X39n0709_008:0410b13": "尼突吉羅是為犯。",
    "X39n0709_008:0410b14": "隨開　不犯者。若語言知是看是。若曳材木曳竹。",
    "X39n0709_008:0410b15": "若籬倒地扶正。若反塼石取牛屎(西域建壇及燒多取用故)。取",
    "X39n0709_008:0410b16": "崩岸土。若取鼠壤土。若除經行處土。若除屋內土。",
    "X39n0709_008:0410b17": "若往來經行。若掃地。若杖築地。若不故掘。及最初",
    "X39n0709_008:0410b18": "未制戒等。是為不犯。",
    "X39n0709_008:0410b19": "會採　僧祗律云。若河邊坎上以脚蹋墮。蹋蹋波",
    "X39n0709_008:0410b20": "逸提。坎岸邊行土崩。無罪　若營事比丘多有塔",
    "X39n0709_008:0410b21": "物僧物。欲藏地中。若在露處生地。不得自掘。當使",
    "X39n0709_008:0410b22": "淨人知。若在覆處死地。得自掘藏　若地打栓(古橛",
    "X39n0709_008:0410b23": "字)。越毗尼罪。傷如蚊脚。波逸提。拔栓亦爾　若死",
    "X39n0709_008:0410b24": "土被雨已。比丘不得取。使淨人取。盡雨所洽際。然",
    "X39n0709_008:0410c01": "後自取。無罪　掘地波逸提。半沙越毗尼罪。純沙",
    "X39n0709_008:0410c02": "無罪　若土塊一人不勝破者。波逸提。破減一人",
    "X39n0709_008:0410c03": "重者。無罪　石薑石糞灰。准此應知。",
    "X39n0709_008:0410c04": "十誦律云。若掘不生地隨。一一掘突吉羅　若掘",
    "X39n0709_008:0410c05": "生地隨。一一掘波逸提　若掘泥處。乃至沒膝處",
    "X39n0709_008:0410c06": "隨。一一掘突吉羅　若手畫地。乃至沒芥子。一一",
    "X39n0709_008:0410c07": "畫突吉羅　若生金銀等鑛處。若雌黃赭土白墡",
    "X39n0709_008:0410c08": "處。生石處。黑石處。沙處。鹽處。掘者不犯。",
    "X39n0709_008:0410c09": "根本律云。若營作。苾芻欲定基時。得好星。候吉辰。",
    "X39n0709_008:0410c10": "無有淨人。應自以橛釘地。記疆界深四指者。無犯。",
    "X39n0709_008:0410c11": "五分律云。餘三眾無事掘地。突吉羅。若取燥土。不",
    "X39n0709_008:0410c12": "犯(准此應知。三眾有事。不禁下斷。草木例斯亦爾)。",
    "X39n0709_008:0410c13": "此戒大乘同學。",
    "X39n0709_008:0410c14": "第十一壞鬼神村戒",
    "X39n0709_008:0410c15": "若比丘壞鬼神村。波逸提。",
    "X39n0709_008:0410c16": "緣起　佛在曠野城。有一比丘。修治屋舍。自手斫",
    "X39n0709_008:0410c17": "樹。佛知訶責。為僧結戒。此是遮罪。因種子及鬼神",
    "X39n0709_008:0410c18": "村事以譏嫌。無悲煩惱。制斯學處。",
    "X39n0709_008:0410c19": "釋義　律云。鬼者。非人是(婆沙論云。鬼者畏也。謂虗怯多畏故。又威也。能",
    "X39n0709_008:0410c20": "令人畏其威故。神者能也。大力者能移山填海。小力者能隱顯變化)。村者。一切諸草",
    "X39n0709_008:0410c21": "木是。若斫截墮故名壞。村有五種(本律五種梵語未翻。今准根本",
    "X39n0709_008:0410c22": "律云)。一根種。謂香附子菖蒲薑等(此物皆由根。種乃生故)。二莖",
    "X39n0709_008:0410c23": "種(即枝種也)。謂石榴楊柳菩提貝多葡萄等樹(此等皆由莖生",
    "X39n0709_008:0410c24": "故)。三節種。謂苷蔗竹葦等(此等皆由節生故)。四開種。謂蘭",
    "X39n0709_008:0411a01": "香橘柚等(此等諸子皆由開裂乃得生故)。五子種。謂稻麥豆芥等",
    "X39n0709_008:0411a02": "(此等皆由子還生子故。然斯五種鬼神託之棲止。猶若人之依村落也。故名鬼神村　戒因緣經云。有神",
    "X39n0709_008:0411a03": "依樹根。有神依樹枝。有依樹皮。裏有依樹皮裂中有依樹蓓蕾。有依樹葉。有依樹華。有依樹果。一切藥草",
    "X39n0709_008:0411a04": "樹木盡有神。神所以依住者。食其香故　正法念處經云。樹下住鬼者。由見人種樹。為施人作蔭。惡心斫",
    "X39n0709_008:0411a05": "伐。取材而用。故墮樹中。常被寒熱)。",
    "X39n0709_008:0411a06": "結罪　是中犯者。於五生種。若生生想。自斷自炒",
    "X39n0709_008:0411a07": "自煑。教他斷炒煑。盡波逸提　若生疑自斷炒煑",
    "X39n0709_008:0411a08": "教他斷炒煑。突吉羅　生非生想　非生生想",
    "X39n0709_008:0411a09": "　非生疑。盡突吉羅。",
    "X39n0709_008:0411a10": "若生草木。生草木想。自斷炒煑。教他斷炒煑。盡波",
    "X39n0709_008:0411a11": "逸提　生草木疑自斷。乃至教他煑。突吉羅　生",
    "X39n0709_008:0411a12": "草木非生草木想　非生草木生草木想　非生",
    "X39n0709_008:0411a13": "草木疑。盡突吉羅。",
    "X39n0709_008:0411a14": "若釘橛者樹上。若以火燒著。生草木上。若斷多分",
    "X39n0709_008:0411a15": "生草木。盡波逸提　斷半乾半生草木。突吉羅",
    "X39n0709_008:0411a16": "　若不言看是知是。突吉羅。",
    "X39n0709_008:0411a17": "此戒具四緣。方成本罪。一知是生草木。二生草木",
    "X39n0709_008:0411a18": "作生草木想。三欲自壞或非淨語教他壞。四必斷",
    "X39n0709_008:0411a19": "已。",
    "X39n0709_008:0411a20": "兼制　比丘尼波逸提(同制同學)。式叉摩那沙彌沙彌",
    "X39n0709_008:0411a21": "尼突吉羅。是為犯。",
    "X39n0709_008:0411a22": "隨開　不犯者。言看是知是。若斷枯乾草木。若於",
    "X39n0709_008:0411a23": "生草木上。曳材曳竹。正籬障。若撥壍塼石。若取牛",
    "X39n0709_008:0411a24": "屎若生草覆道。以杖披遮令開。若以瓦石柱之。而",
    "X39n0709_008:0411b01": "斷傷草木。若除經行地土。若掃經行來往處地。誤",
    "X39n0709_008:0411b02": "撥斷生草木。及最初未制戒等。是為不犯。",
    "X39n0709_008:0411b03": "會採　第三分云。不應不淨果便食。應作五種淨",
    "X39n0709_008:0411b04": "法食。一火淨(乃至以火一觸)。二刀淨(以刀損壞)。三瘡淨(果上自有壞處)。",
    "X39n0709_008:0411b05": "四鳥啄淨(鳥曾啄傷)。五不中種淨(不任為種或未成熟)。是中初後",
    "X39n0709_008:0411b06": "兩種淨已都食。餘三種淨應去子食　復有五種",
    "X39n0709_008:0411b07": "淨法。若皮剝(剝去少皮)。若剝皮(皮盡剝去)。若腐(爛壞)。若破(劈裂)。若",
    "X39n0709_008:0411b08": "瘀燥(自薦乾)。不應噉不淨果菜。不應自作淨。不應自",
    "X39n0709_008:0411b09": "手捉。令人作淨應置地。使人作淨。作淨已不應不",
    "X39n0709_008:0411b10": "受而食。",
    "X39n0709_008:0411b11": "律攝云。若葡桃瓜果。總為一聚。於三四處。以火拄",
    "X39n0709_008:0411b12": "之(拄音主刺傷也)。此便為淨。若刀爪。一一皆須別淨。若自",
    "X39n0709_008:0411b13": "將刀等作淨者。食時無犯　淨時。波逸提。",
    "X39n0709_008:0411b14": "五分律云。若食根種。亦應五種淨。謂剝截破洗火。",
    "X39n0709_008:0411b15": "若食莖葉。應三種淨。謂刀火洗。若作淨時。應作總",
    "X39n0709_008:0411b16": "淨。於一聚一器中。若淨一名為總淨　餘三眾無",
    "X39n0709_008:0411b17": "故殺生草木。突吉羅　若為火燒。若折若斫。知必",
    "X39n0709_008:0411b18": "不生。不犯　若比丘住處庭中生草聽。使淨人知",
    "X39n0709_008:0411b19": "(知乃令彼自知除去)。",
    "X39n0709_008:0411b20": "僧祗律云。有國土作穀聚。畏非人偷。以灰火燒上",
    "X39n0709_008:0411b21": "作識。此即為淨　若摩摩帝有倉穀未淨。畏年少",
    "X39n0709_008:0411b22": "比丘不知法。使淨人火淨。至倉穀盡。比丘恒得語",
    "X39n0709_008:0411b23": "言舂去。不犯　若拾乾牛屎合生草者。波逸提",
    "X39n0709_008:0411b24": "　摩得勒伽云。以灰土沙覆生草。突吉羅　若語餘",
    "X39n0709_008:0411c01": "人言。取是果。我欲食。突吉羅　生果未淨全咽。突",
    "X39n0709_008:0411c02": "吉羅(全咽謂口含也)。咬破。波逸提　取木耳。突吉羅　打",
    "X39n0709_008:0411c03": "熟果落。突吉羅　打生果落。波逸提。",
    "X39n0709_008:0411c04": "善見律云。若火淨已後。生芽生芽處。便淨非生芽",
    "X39n0709_008:0411c05": "處。得食　若須華果得攀樹枝。下使淨人取。不犯。",
    "X39n0709_008:0411c06": "不得令技折　若樹高淨人不及。比丘得抱。淨人",
    "X39n0709_008:0411c07": "取之。不犯　若木倒笮比丘而不死。雖手中有刀",
    "X39n0709_008:0411c08": "斧等。寧守死不斫木掘土。以脫自命。何以故。掘土",
    "X39n0709_008:0411c09": "斫木得墮罪。智慧人寧守戒而死。不犯戒而生",
    "X39n0709_008:0411c10": "　若樹押人。比丘得斫樹掘地。以救其命。不犯(須知為己",
    "X39n0709_008:0411c11": "遵制。勿犯運悲。救生聽開。全同大乘教意)。若人放火燒寺。為護住處。得",
    "X39n0709_008:0411c12": "剗草掘土以斷火。不犯。",
    "X39n0709_008:0411c13": "根本律云。若於生草及青苔地。經行之時起念。令",
    "X39n0709_008:0411c14": "草損壞者。隨所損壞。波逸提　若但作經行心者。",
    "X39n0709_008:0411c15": "無犯　若拔地菌。突吉羅。",
    "X39n0709_008:0411c16": "薩婆多論云。有三戒大利益佛法。一不得擔。二不",
    "X39n0709_008:0411c17": "殺草木。三不掘地。若不制三戒。國王當使比丘種",
    "X39n0709_008:0411c18": "種作役。有此三戒。國王息心。三眾是淨人。故不犯",
    "X39n0709_008:0411c19": "(本律並諸部式叉尼沙彌沙彌尼皆犯惡作者。是制彼等隨律威儀也。今云不犯者。正明別開非類大僧",
    "X39n0709_008:0411c20": "也)。",
    "X39n0709_008:0411c21": "此戒大乘同學。",
    "X39n0709_008:0411c22": "引證　根本雜事云。得叉尸羅國有醫羅鉢龍王。",
    "X39n0709_008:0411c23": "化身為摩納婆形。持滿篋金。徧遊諸處。說偈問言。",
    "X39n0709_008:0411c24": "　何處王為上　　於染而染著　　無染而有染",
    "X39n0709_008:0412a01": "　何者是愚夫　　何處愚者憂　　何處智者喜",
    "X39n0709_008:0412a02": "　誰和合別離　　說名為安樂",
    "X39n0709_008:0412a03": "若有解者。即以金篋供養。然無有人能解釋者。漸",
    "X39n0709_008:0412a04": "行至婆羅尼斯國。復如是唱。有人報言。有上智人。",
    "X39n0709_008:0412a05": "住阿蘭若。名那剌陀。當解斯義。未幾那剌陀至。龍",
    "X39n0709_008:0412a06": "王以偈問。彼聞記憶告言。十二年後。當為汝釋。龍",
    "X39n0709_008:0412a07": "言太長太久。漸求減至七日。時那剌陀即往告五",
    "X39n0709_008:0412a08": "苾芻。苾芻答言。汝可問佛。即詣鹿林。禮佛足而坐。",
    "X39n0709_008:0412a09": "佛為說法。證預流果。願求出家。佛言。先為摩納婆",
    "X39n0709_008:0412a10": "解釋頌義。然後出家。應如是答。第六王為上染處。",
    "X39n0709_008:0412a11": "即生著無染。而起染說。此是愚夫。愚者於此憂。智",
    "X39n0709_008:0412a12": "者於此喜。愛處能別離。此則名安樂。彼若不解。更",
    "X39n0709_008:0412a13": "為說頌。若人聞妙語。解己勝修定。若聞不了義。彼",
    "X39n0709_008:0412a14": "人由放逸。彼若更疑汝。可對彼以爪截葉。若問世",
    "X39n0709_008:0412a15": "尊出世。報言已出。若問何處。報言在施鹿林。時摩",
    "X39n0709_008:0412a16": "剌陀受佛教已。至彼龍所。具答如上。彼龍化作金",
    "X39n0709_008:0412a17": "轉輪聖王。往世尊所。佛言。汝愚癡人。於迦攝波佛",
    "X39n0709_008:0412a18": "時。受佛禁戒。不能護持。感此下劣長壽龍身。今者",
    "X39n0709_008:0412a19": "何故還起詐心。汝今可復本形。龍言。世尊。我是龍",
    "X39n0709_008:0412a20": "身。多諸怨惡。恐有眾生共相損害。佛敕金剛手。為",
    "X39n0709_008:0412a21": "之守護。龍王別至一處。遂復本形。身有七頭。頭尾",
    "X39n0709_008:0412a22": "相去有二百驛(謂二百由旬也)。一一頭上各生一醫羅大",
    "X39n0709_008:0412a23": "樹。被風搖動。膿血皆流。霑污形骸。臭穢可惡。常有",
    "X39n0709_008:0412a24": "蠅蛆諸蟲。徧其身上。晝夜唼食。是時龍王即以本",
    "X39n0709_008:0412b01": "身。詣世尊所。禮足却住白言。惟願世尊。為我授記。",
    "X39n0709_008:0412b02": "當於何日捨此龍身。佛言。當來人壽八萬歲時。有",
    "X39n0709_008:0412b03": "佛出世。號曰慈氏。為汝授記。當免龍身。龍王悲哭。",
    "X39n0709_008:0412b04": "諸頭眼中一時淚出。成十四河。駛流驚注。佛令裁",
    "X39n0709_008:0412b05": "止。勿致損國。龍禮佛足。忽然不現。大眾問其往因。",
    "X39n0709_008:0412b06": "佛言。迦攝佛時。此龍於佛法中。出家修行。善閒三",
    "X39n0709_008:0412b07": "藏。具習定門。經行醫羅樹下。以自策勵。樹葉打頭。",
    "X39n0709_008:0412b08": "即便忍受。後時繫心疲倦。從定而起。策念經行。葉",
    "X39n0709_008:0412b09": "還打頭極痛。發瞋恚心。以兩手折其樹葉投地。作",
    "X39n0709_008:0412b10": "如是語。迦攝波佛無情物上。見何過咎。而制學處。",
    "X39n0709_008:0412b11": "令受斯苦。彼猛毒瞋心。毀戒命終。墮此龍中。",
    "X39n0709_008:0412b12": "附考　根本律云。凡授事苾芻為營作故。將伐樹",
    "X39n0709_008:0412b13": "時。於七八日前。在彼樹下。設諸祭食。誦三啟經(謂三",
    "X39n0709_008:0412b14": "誦也)。耆宿苾芻應為呪願。說十善道。讚歎善業。復應",
    "X39n0709_008:0412b15": "告言。若於此樹舊住天神。應別求居止。此樹今為",
    "X39n0709_008:0412b16": "三寶。有所營作。過七八日已。當使淨人斬伐之。若",
    "X39n0709_008:0412b17": "伐樹時。有異相現者。應為讚歎施捨功德。說慳貪",
    "X39n0709_008:0412b18": "過。若仍現異相。則不應伐。若無別相應可伐之(要令",
    "X39n0709_008:0412b19": "淨人知非自伐也)。",
    "X39n0709_008:0412b21": "毗尼止持會集卷第八"
}