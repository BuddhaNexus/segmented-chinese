{
    "X65n1280_003:0128c04": "天童和尚闢妄救略說卷之三",
    "X65n1280_003:0128c06": "侍者 真啟 編",
    "X65n1280_003:0128c07": "東土祖師",
    "X65n1280_003:0128c08": "▲初祖菩提達磨大師者[0128c08] 南天竺國。香至王第三子",
    "X65n1280_003:0128c09": "也。姓剎帝利。本名菩提多羅。後於般若多羅尊者得",
    "X65n1280_003:0128c10": "法。尊者謂曰。汝於諸法。已得通量。達磨者。通大之義",
    "X65n1280_003:0128c11": "也。宜名達磨。因改今名。祖恭稟教義。服勤四十年。迨",
    "X65n1280_003:0128c12": "尊者順世。遂演化本國。時有二師。一名佛大先。二名",
    "X65n1280_003:0128c13": "佛大勝多。本與祖。同學佛陀[跳-兆+友]陀小乘禪觀。佛大先",
    "X65n1280_003:0128c14": "既遇般若波羅尊者。捨小趣大。與祖並化。時號為二",
    "X65n1280_003:0128c15": "甘露門矣。而佛大勝多。更分徒為六宗。第一有相宗。",
    "X65n1280_003:0128c16": "第二無相宗。第三定慧宗。第四戒行宗。第五無得宗。",
    "X65n1280_003:0128c17": "第六寂靜宗。各封己解。別展化源。祖喟然歎曰。彼之",
    "X65n1280_003:0128c18": "一師。已陷牛跡。況復支離。而分六宗。我若不除。永纏",
    "X65n1280_003:0128c19": "邪見。言已。微現神力。至有相宗所。問曰。一切諸法。何",
    "X65n1280_003:0128c20": "名實相。彼眾中有一尊長薩婆羅。答曰。於諸相中。不",
    "X65n1280_003:0128c21": "互諸相。是名實相。祖曰。一切諸相。而不互者。若名實",
    "X65n1280_003:0128c22": "相。當何定耶。彼曰。於諸相中。實無有定。若定諸相。何",
    "X65n1280_003:0128c23": "名為實。祖曰。諸相不定。便名實相。汝今不定。當何得",
    "X65n1280_003:0128c24": "之。彼曰。我言不定。不說諸相。當說諸相。其義亦然。祖",
    "X65n1280_003:0129a01": "曰。汝言不定。當為實相。定不定故。即非實相。彼曰。定",
    "X65n1280_003:0129a02": "既不定。即非實相。知我非故。不定不變。祖曰。汝今不",
    "X65n1280_003:0129a03": "變。何名實相。已變已往。其義亦然。彼曰。不變當在。在",
    "X65n1280_003:0129a04": "不在故。故變實相。以定其義。祖曰。實相不變。變即非",
    "X65n1280_003:0129a05": "實。於有無中。何名實相。薩婆羅心知聖師。懸解潛達。",
    "X65n1280_003:0129a06": "即以手指&#x8657;空曰。此是世間有相。亦能空故。當我此",
    "X65n1280_003:0129a07": "身。得似此否。祖曰。若解實相。即見非相。若了非相。其",
    "X65n1280_003:0129a08": "色亦然。當於色中。不失色體。於非相中。不礙有故。若",
    "X65n1280_003:0129a09": "能是解。此名實相。彼眾聞已。心意朗然。欽禮信受。如",
    "X65n1280_003:0129a10": "是次第。至寂靜宗所。問曰。何名寂靜。於此法中。誰靜",
    "X65n1280_003:0129a11": "誰寂。彼眾中有尊者。答曰。此心不動。是名為寂。於法",
    "X65n1280_003:0129a12": "無染。名之為靜。祖曰。本心不寂。要假寂靜。本來寂故。",
    "X65n1280_003:0129a13": "何用寂靜。彼曰。諸法本空。以空空故。於彼空空。故名",
    "X65n1280_003:0129a14": "寂靜。祖曰。空空已空。諸法亦爾。寂靜無相。何靜何寂。",
    "X65n1280_003:0129a15": "彼尊者聞師指誨。豁然開悟。於是六眾咸誓歸依。化",
    "X65n1280_003:0129a16": "被南天。聲馳五印。經六十載。度無量眾。",
    "X65n1280_003:0129a17": "[0129a17] 祖念。東震旦國。佛記。後五百歲。般若智燈。運光於彼。",
    "X65n1280_003:0129a18": "遂囑弟子不若蜜多羅。住天竺傳法。而躬至震旦。乃",
    "X65n1280_003:0129a19": "辭祖塔。別學侶。泛重溟。凡三周寒暑。達於南海。實梁",
    "X65n1280_003:0129a20": "普通七年。庚子歲。九月二十一日也。廣州刺史蕭昂。",
    "X65n1280_003:0129a21": "具禮迎供。表聞武帝。帝遣使齎詔迎請。以十月一日。",
    "X65n1280_003:0129a22": "至金陵。帝問。如何是聖諦第一義。祖曰。廓然無聖。帝",
    "X65n1280_003:0129a23": "曰。對朕者誰。祖曰不識。帝不悟。",
    "X65n1280_003:0129a24": "[0129a24] 祖知機不契。是月十九日。潛回江北。十一月二十三",
    "X65n1280_003:0129b01": "日。屆洛陽。寓止嵩山少林寺。面壁而坐。終日默然。人",
    "X65n1280_003:0129b02": "莫之測。謂之壁觀婆羅門。有僧神光。久居伊洛。博覽",
    "X65n1280_003:0129b03": "&#x7FA3;籍。善談玄理。每歎曰。孔老之教。禮術風規。莊易之",
    "X65n1280_003:0129b04": "書。未盡妙理。近聞達磨大士。住止少林。至人不遙。當",
    "X65n1280_003:0129b05": "造玄境。遂詣祖參承。祖常端坐面壁。莫聞誨勵。光自",
    "X65n1280_003:0129b06": "惟曰。昔人求道。敲骨取髓。刺血濟饑。布髮掩泥。投崖",
    "X65n1280_003:0129b07": "飼虎。古尚若此。我又何人。值大雪。光夜侍立。遲明積",
    "X65n1280_003:0129b08": "雪過膝。立愈恭。祖顧而憫之。問曰。汝久立雪中。當求",
    "X65n1280_003:0129b09": "何事。光悲淚曰。惟願和尚慈悲。開甘露門。廣度&#x7FA3;品。",
    "X65n1280_003:0129b10": "祖曰。諸佛無上妙道。矌劫精勤。難行能行。非忍而忍。",
    "X65n1280_003:0129b11": "豈以小德小智。輕心慢心。欲冀真乘。徒勞勤苦。光聞",
    "X65n1280_003:0129b12": "祖誨勵。潛取利刀。自斷左臂。置於祖前。祖知是法器。",
    "X65n1280_003:0129b13": "乃曰。諸佛最初求道。為法忘形。汝今斷臂吾前。求亦",
    "X65n1280_003:0129b14": "可在。祖遂因與易名。曰慧可。可曰。諸佛法印。可得聞",
    "X65n1280_003:0129b15": "乎。祖曰。諸佛法印。匪從人得。可曰。我心未寧。乞師與",
    "X65n1280_003:0129b16": "安。祖曰。將心來。與汝安。可良久曰。&#x8994;心了不可得。祖",
    "X65n1280_003:0129b17": "曰。我與汝安心竟。",
    "X65n1280_003:0129b18": "[0129b18] 越九年。欲返天竺。命門人曰。時將至矣。汝等盍言所",
    "X65n1280_003:0129b19": "得乎。有道副對曰。如我所見。不執文字。不離文字。而",
    "X65n1280_003:0129b20": "為道用。祖曰。汝得吾皮。尼總持曰。我今所解。如慶喜",
    "X65n1280_003:0129b21": "見阿&#x95A6;佛國。一見更不再見。祖曰。汝得吾肉。道育曰。",
    "X65n1280_003:0129b22": "四大本空。五陰非有。而我見處。無一法可得。祖曰。汝",
    "X65n1280_003:0129b23": "得吾骨。最後慧可。禮拜依位而立。祖曰。汝得吾髓。乃",
    "X65n1280_003:0129b24": "顧慧可。而告之曰。昔如來以正法眼。付迦葉大士。展",
    "X65n1280_003:0129c01": "轉囑累。而至於我。我今付汝。汝當護持。并授汝袈裟。",
    "X65n1280_003:0129c02": "以為法信。各有所表。宜可知矣。可曰。請師指陳。祖曰。",
    "X65n1280_003:0129c03": "內傳法印。以契證心。外付袈裟。以定宗旨。後代澆薄。",
    "X65n1280_003:0129c04": "疑慮競生。云吾西天之人。言汝此方之子。憑何得法。",
    "X65n1280_003:0129c05": "以何證之。汝今受此衣法。&#x5374;後難生。但出此衣。并吾",
    "X65n1280_003:0129c06": "法偈。用以表明。其化無礙。至吾滅後二百年。衣止不",
    "X65n1280_003:0129c07": "傳。法周沙界。明道者多。行道者少。說理者多。通理者",
    "X65n1280_003:0129c08": "少。潛符密證。千萬有餘。汝當闡揚。勿輕未悟。一念回",
    "X65n1280_003:0129c09": "機。便同本得。聽吾偈曰。吾本來茲土。傳法救迷情。一",
    "X65n1280_003:0129c10": "花開五葉。結果自然成。吾自到此。凡五度中毒。我&#x751E;",
    "X65n1280_003:0129c11": "自出。而試之置石。石裂。緣吾本離南印。來此東土。見",
    "X65n1280_003:0129c12": "赤縣神州。有大乘氣象。遂踰海越漠。為法求人。際會",
    "X65n1280_003:0129c13": "未諧。如愚若訥。今得汝傳授。吾意已終。",
    "X65n1280_003:0129c14": "[0129c14] 潭吉據雪竇頌初祖見武帝公案。作救云。廓然不",
    "X65n1280_003:0129c15": "識。塗毒鼓聲也。雪竇以本語作頌。可謂白圭無玷",
    "X65n1280_003:0129c16": "矣。後人向左右顧視處。妄下註&#x811A;。而自謂不存知",
    "X65n1280_003:0129c17": "解。不亦難乎。老僧道。雪竇以本語作起句。專為要",
    "X65n1280_003:0129c18": "出他千古萬古空相憶句。此即雪竇點後人。不可",
    "X65n1280_003:0129c19": "憶達磨為祖師。故曰休相憶。清風&#x5E00;地有何極。正",
    "X65n1280_003:0129c20": "指普天&#x5E00;地之人。無不是祖師。故左右顧視曰。者",
    "X65n1280_003:0129c21": "裏還有祖師麼。喚來與老僧洗&#x811A;。雪竇如是指呼。",
    "X65n1280_003:0129c22": "而汝等猶自不惺。反謂老僧下註&#x811A;。存知解。試問",
    "X65n1280_003:0129c23": "潭吉。顧視左右云。者裏還有祖師麼。非要人自知",
    "X65n1280_003:0129c24": "自悟。自承當自祖師而何。又說甚麼祖師西來。直",
    "X65n1280_003:0130a01": "指人心。見性成佛。且大慧云。菩薩人見性以眼見。",
    "X65n1280_003:0130a02": "又云。直須眼見始得。而潭吉反謂直指人心。見性",
    "X65n1280_003:0130a03": "成佛猶芋。而以綱宗偈頌。為紙包火煨之法。令諸",
    "X65n1280_003:0130a04": "窮子。展轉求食。如法噉之。不復饑餓。必以綱宗偈",
    "X65n1280_003:0130a05": "頌為宗旨。而不以綱宗偈頌。發人自悟為宗旨。反",
    "X65n1280_003:0130a06": "以自悟本來。開頂門正眼者。為抹殺宗旨。汝何不",
    "X65n1280_003:0130a07": "思古人云。驅耕夫牛。奪饑人食。則死盡學者。展轉",
    "X65n1280_003:0130a08": "求食之偷心。自休自在。始稱直指人人。見自性也。",
    "X65n1280_003:0130a09": "豈若潭吉以五家綱宗偈頌。紙包火煨。展轉求食",
    "X65n1280_003:0130a10": "為宗旨哉。且大慧參禪十八年。於古人綱宗偈頌。",
    "X65n1280_003:0130a11": "一一透過。授受之際。皆燒臂香以表信。後見湛堂。",
    "X65n1280_003:0130a12": "為伊點破。始覺從前所學得底。到者裏。總用不著。",
    "X65n1280_003:0130a13": "乃自謂曰。若禪有傳有受。豈佛祖自證自悟之法。",
    "X65n1280_003:0130a14": "據是則學綱宗偈頌。又當得甚麼&#x6900;。昔仰山謂香",
    "X65n1280_003:0130a15": "嚴。祖師禪未夢見在。嚴曰。我有一機。瞬目視伊。若",
    "X65n1280_003:0130a16": "人不會。別喚沙彌。據瞬目視伊。非雪竇顧視左右",
    "X65n1280_003:0130a17": "之意乎。仰山曰。且喜嚴師弟。會得祖師禪也。又豈",
    "X65n1280_003:0130a18": "別有所謂祖師禪者。而潭吉反謂老僧。單以揚眉",
    "X65n1280_003:0130a19": "瞬目見解。執悟中迷。發為狂打潑罵之瘴。然則臨",
    "X65n1280_003:0130a20": "濟問黃檗佛法大意。三遭痛棒。未聞臨濟以黃檗",
    "X65n1280_003:0130a21": "為狂打。而云我二十年。在黃檗先師處。三度問佛",
    "X65n1280_003:0130a22": "法的的大意。三度蒙他賜杖。如蒿枝拂著相似。何",
    "X65n1280_003:0130a23": "哉。救中又謂。雪峰三登九上。所至皆有得。末上於",
    "X65n1280_003:0130a24": "阻雪因緣。始得大悟。故與巖頭書曰。一自鰲山成",
    "X65n1280_003:0130b01": "道後。直至於今飽不饑。今之禪者。以有所得心。執",
    "X65n1280_003:0130b02": "有所得法。取舍宛然。而自謂滿足。瘴氣所持。非真",
    "X65n1280_003:0130b03": "飽者。老僧道。此語誠足以證漢月之非。何則。&#x8462;雪",
    "X65n1280_003:0130b04": "峰因述從前。于鹽官德山諸老處所得。故巖頭喝",
    "X65n1280_003:0130b05": "曰。從門入者。不是家珍。而汝等反據古人綱宗偈",
    "X65n1280_003:0130b06": "頌。為紙包火煨之法。令學者展轉求食。如法噉之。",
    "X65n1280_003:0130b07": "非從門入者乎。豈非反巖頭之意乎。雪峰又問。他",
    "X65n1280_003:0130b08": "後如何即是。巖頭曰。他後若欲播揚大教。一一從",
    "X65n1280_003:0130b09": "自胸襟。流出將來。與我&#x8462;天&#x8462;地去。雪峰大悟。作",
    "X65n1280_003:0130b10": "禮曰。今日始是鰲山成道。故住後&#x57C0;語云。盡大地",
    "X65n1280_003:0130b11": "是箇解脫門。把手拽不不入。時有僧出云。和尚&#x6060;",
    "X65n1280_003:0130b12": "某甲不得。又僧云。用入作麼。峰便打。汝等敢道雪",
    "X65n1280_003:0130b13": "峰為狂打者乎。又云。盡大地是沙門一隻眼。汝等",
    "X65n1280_003:0130b14": "諸人。向甚麼處屙。又云。盡大地是沙門全身。汝等",
    "X65n1280_003:0130b15": "總敢道為相似野狐涎者乎。然則漢月於自己",
    "X65n1280_003:0130b16": "外。別有四法交加。雙頭獨結。一○為千佛萬佛之",
    "X65n1280_003:0130b17": "祖。及執三玄三要等。名相為宗旨。正是以有所得",
    "X65n1280_003:0130b18": "心。執有所得法。而妄謂不饑。去雪峰之飽遠矣。救",
    "X65n1280_003:0130b19": "中又曰。作禮三拜。依位而立。當時同在四人之列。",
    "X65n1280_003:0130b20": "記錄者。謂初祖特顧慧可而付法眼。以表得髓之",
    "X65n1280_003:0130b21": "意。非於顧字有旨趣也。闢書從默顧二字。作如許",
    "X65n1280_003:0130b22": "解註。反笑三峰為知解云云。仍與上章謗老僧。下",
    "X65n1280_003:0130b23": "註&#x811A;。存知解同意。且問潭吉。若於顧字無旨趣。則",
    "X65n1280_003:0130b24": "同列四人。何不咸付法眼乎。請看祖師付法曰。汝",
    "X65n1280_003:0130c01": "當闡揚。勿輕未悟。一念回機。便同本得。今漢月不",
    "X65n1280_003:0130c02": "據人人本得之旨。示一切人。而妄&#x63D1;一○為千佛",
    "X65n1280_003:0130c03": "萬佛之祖。暨鑽出四法交加。雙頭獨結。種種奇名",
    "X65n1280_003:0130c04": "異相。故老僧不辭作箇知解宗徒。以正漢月之邪",
    "X65n1280_003:0130c05": "知邪解耳。豈不自知為知解哉。以戈止戈。以楔出",
    "X65n1280_003:0130c06": "楔。老僧為汝。恁麼老婆心切。汝等諸人還知麼。",
    "X65n1280_003:0130c07": "▲二祖慧可大師[0130c07] 武牢人姬氏子。父寂。以無子禱祈",
    "X65n1280_003:0130c08": "既久。一夕有異光照室。母遂懷&#x59D9;故生而名之曰光。",
    "X65n1280_003:0130c09": "少則超然。博極載籍。尤善談老莊。後覽佛乘。遂盡棄",
    "X65n1280_003:0130c10": "去。依寶靜禪師出家。&#x5FA7;學大小乘義。年三十三。返香",
    "X65n1280_003:0130c11": "山。終日燕坐。又八年。於寂默中。忽見一神人。謂曰。將",
    "X65n1280_003:0130c12": "欲受果。汝其南矣。翌日覺頭痛如刺。欲治之。忽聞空",
    "X65n1280_003:0130c13": "中曰。此換骨也。往見靜述其事。靜視之。見頂骨嶢然。",
    "X65n1280_003:0130c14": "如五峰秀出。以有神異。更名神光。靜語祖曰。汝相吉",
    "X65n1280_003:0130c15": "祥。而神令汝南。彼少林有達磨大士。必汝師矣。祖遂",
    "X65n1280_003:0130c16": "造少室。逮得法至北齊。天平二年。有一居士。年踰四",
    "X65n1280_003:0130c17": "十。不言名氏。聿來設禮。而問祖曰。弟子身纏風恙。請",
    "X65n1280_003:0130c18": "和尚懺罪。祖曰。將罪來。與汝懺。士良久曰。&#x8994;罪了不",
    "X65n1280_003:0130c19": "可得。祖曰。與汝懺罪竟。宜依佛法僧住。士曰。今見和",
    "X65n1280_003:0130c20": "尚。已知是僧。未審何名佛法。祖曰。是心是佛。是心是",
    "X65n1280_003:0130c21": "法。法佛無二。僧寶亦然。士曰。今日始知。罪性不在內。",
    "X65n1280_003:0130c22": "不在外。不在中間。如其心然。佛法無二也。祖深器之。",
    "X65n1280_003:0130c23": "即為剃髮曰。是吾寶也。宜名僧璨。其年三月十八日。",
    "X65n1280_003:0130c24": "於光福寺受具。自茲疾漸愈。執侍經二載。祖遂囑累。",
    "X65n1280_003:0131a01": "付以衣法。偈曰。本來緣有地。因地種花生。本來無有",
    "X65n1280_003:0131a02": "種。花亦不曾生。又曰。汝受吾教。宜處深山。未可行化。",
    "X65n1280_003:0131a03": "當有國難。般若多羅懸記所謂。心中雖吉外頭凶者。",
    "X65n1280_003:0131a04": "是也。吾亦有宿累。今往酬之。汝諦思聖記。勿罹世難。",
    "X65n1280_003:0131a05": "善去善行。俟時傳付。",
    "X65n1280_003:0131a06": "[0131a06] 祖乃往鄴都化導。四眾皈依。三十四載。遂韜光混跡。",
    "X65n1280_003:0131a07": "變易儀相。或入酒肆。或過屠門。或習街談。或隨廝役。",
    "X65n1280_003:0131a08": "或問之曰。師是道人。何故如是。祖曰。我自調心。何關",
    "X65n1280_003:0131a09": "汝事。",
    "X65n1280_003:0131a10": "▲三祖僧璨大士[0131a10] 不知何許人。以白衣謁二祖。得度",
    "X65n1280_003:0131a11": "傳法。後隱於舒之皖公山。往來太湖縣司空山。當後",
    "X65n1280_003:0131a12": "周毀法。祖深自韜晦。居無常處。積十餘載。人無能知",
    "X65n1280_003:0131a13": "者。至隋開皇十二年。有沙彌道信。年始十四。來禮祖",
    "X65n1280_003:0131a14": "曰。願和尚慈悲。乞與解脫法門。祖曰。誰縛汝。曰無人",
    "X65n1280_003:0131a15": "縛。祖曰。何更求解脫乎。信於言下大悟。服勞九載。後",
    "X65n1280_003:0131a16": "於吉州受戒。侍奉尤謹。祖屢試以玄微。知其緣熟。乃",
    "X65n1280_003:0131a17": "付衣法偈曰。花種雖因地。從地種花生。若無人下種。",
    "X65n1280_003:0131a18": "花地盡無生。",
    "X65n1280_003:0131a19": "[0131a19] 三祖章救曰。祖有信心銘近千言。其略曰。至道無",
    "X65n1280_003:0131a20": "難。唯嫌揀擇。但莫憎愛。洞然明白。毫釐有差。天地",
    "X65n1280_003:0131a21": "懸隔。欲得現前。莫存順逆。要知臨濟德山。千奇百",
    "X65n1280_003:0131a22": "&#x6060;處。不過驅學者。喪盡心智。與此數語符合耳。義",
    "X65n1280_003:0131a23": "學之徒解曰。至道本無難易。但不揀擇即是。譬夫",
    "X65n1280_003:0131a24": "&#x7575;龍。頭角牙眼一一相似。惟不能行雨。所以毫釐",
    "X65n1280_003:0131b01": "有差。天地懸隔。非宗旨何以辯之。據潭吉恁麼判。",
    "X65n1280_003:0131b02": "顛倒之甚。獲罪先聖不淺。老僧只據臨濟自云。排",
    "X65n1280_003:0131b03": "斥三藏教。罵辱諸小兒。向逆順中&#x8994;人。豈非本來",
    "X65n1280_003:0131b04": "人現前。則不見有順逆。唯見一切皆人。故曰向逆",
    "X65n1280_003:0131b05": "順中&#x8994;人乎。而潭吉反謂。要知臨濟千奇百&#x6060;處。",
    "X65n1280_003:0131b06": "不過驅學者。喪盡心智。非顛倒而何。又豈知據人",
    "X65n1280_003:0131b07": "人面目現前。則無有心智用事。無有心智用事。則",
    "X65n1280_003:0131b08": "為至道。何以故。至道初未&#x751E;有心智。唯一人耳。有",
    "X65n1280_003:0131b09": "難易則有二。有二便有揀擇。有揀擇便有憎愛。有",
    "X65n1280_003:0131b10": "揀擇憎愛。便有毫釐之差。天地之隔。&#x8462;面目不現",
    "X65n1280_003:0131b11": "前。一切順逆境界。打作兩橛。千奇百&#x6060;。繇此而生。",
    "X65n1280_003:0131b12": "去至道遠矣。老僧則謂至道者。即至人之異稱。非",
    "X65n1280_003:0131b13": "於人外別有至道也。故趙州舉至道無難。唯嫌揀",
    "X65n1280_003:0131b14": "擇。但莫憎愛。洞然明白。云老僧不在明白裏。非據",
    "X65n1280_003:0131b15": "趙州自為至道乎。然所謂至人者。亦非於人外。別",
    "X65n1280_003:0131b16": "有至處。所以德山云。若論此事。直得三世諸佛。口",
    "X65n1280_003:0131b17": "掛壁上。更有一人。呵呵大笑。若識此人。參學事畢。",
    "X65n1280_003:0131b18": "豈於人外。別有至人至道乎。臨濟唯向逆順中&#x8994;",
    "X65n1280_003:0131b19": "人。所以道。我於十二年中。求箇業性。如芥子許不",
    "X65n1280_003:0131b20": "可得。又豈於人外。別有千奇百&#x6060;乎。漢月唯為千",
    "X65n1280_003:0131b21": "奇百&#x6060;。故認臨濟為真師。請問潭吉。祇如學者。學",
    "X65n1280_003:0131b22": "者千奇百&#x6060;。豈止毫釐有差。天地懸隔而已乎。且",
    "X65n1280_003:0131b23": "本來人之面目。描也描不成。&#x7575;也&#x7575;不就。顧謂譬",
    "X65n1280_003:0131b24": "夫&#x7575;龍。頭角牙眼。一一相似。惟不能行雨乎。若果",
    "X65n1280_003:0131c01": "是真龍。頭角牙眼。一一相似。即不行雨時。龍有甚",
    "X65n1280_003:0131c02": "麼差處。而懸隔乃爾乎。老僧只據本人為宗旨。故",
    "X65n1280_003:0131c03": "行雨也龍現前。不行雨也龍現前。順也人現前。逆",
    "X65n1280_003:0131c04": "也人現前。初無第二人。欲求毫釐之差。天地之隔。",
    "X65n1280_003:0131c05": "了不可得也。",
    "X65n1280_003:0131c06": "▲四祖道信大師者[0131c06] 姓司馬氏。世居河內。後徙於蘄",
    "X65n1280_003:0131c07": "州廣濟縣。生而超異。幼慕空宗。諸解脫門。宛如宿習。",
    "X65n1280_003:0131c08": "既嗣祖風。攝心無寐。&#x8107;不至席者六十年。一日往黃",
    "X65n1280_003:0131c09": "梅縣。路逢一小兒。骨相奇秀。異乎&#x751E;童。祖問曰。子何",
    "X65n1280_003:0131c10": "姓。答曰。姓即有。不是&#x751E;姓。祖曰。是何姓。答曰。是佛姓。",
    "X65n1280_003:0131c11": "祖曰。汝無姓耶。答曰。性空故無。祖默識其法器。即俾",
    "X65n1280_003:0131c12": "侍者。至其母所。乞令出家。母以宿緣故。殊無難色。遂",
    "X65n1280_003:0131c13": "捨為弟子。以至付法傳衣。偈曰。華種有生性。因地華",
    "X65n1280_003:0131c14": "生生。大緣與性合。當生生不生。",
    "X65n1280_003:0131c15": "▲五祖弘忍大師者[0131c15] 蘄州黃梅人也。先為破頭山中",
    "X65n1280_003:0131c16": "栽松道者。&#x751E;請於四祖曰。法道可得聞乎。祖曰。汝已",
    "X65n1280_003:0131c17": "老。脫有聞。其能廣化耶。倘若再來。吾尚可遲汝。乃去",
    "X65n1280_003:0131c18": "行水邊。見一女子浣衣。揖曰。寄宿得否。女曰。我有父",
    "X65n1280_003:0131c19": "兄。可往求之。曰諾。我即敢行。女首肯之。即回策而去。",
    "X65n1280_003:0131c20": "女周氏季子也。歸&#x8F19;孕。父母大惡。逐之。女無所歸。日",
    "X65n1280_003:0131c21": "傭紡里中。夕止於眾&#x8218;之下。已而生一子。以為不祥。",
    "X65n1280_003:0131c22": "因拋濁港中。明日見之。泝流而上。氣體鮮明。大驚遂",
    "X65n1280_003:0131c23": "舉之。成童隨母乞食。里人呼為無姓兒。逢一智者。歎",
    "X65n1280_003:0131c24": "曰。此子缺七種相。不逮如來。後遇信大師得法。嗣化",
    "X65n1280_003:0132a01": "於破頭山。",
    "X65n1280_003:0132a02": "[0132a02] 咸亨中。有居士姓盧名慧能。自新州來。參謁。祖問曰。",
    "X65n1280_003:0132a03": "汝自何來。盧曰嶺南。祖曰。欲須何事。盧曰。惟求作佛。",
    "X65n1280_003:0132a04": "祖曰。嶺南人無佛性。若為得佛。盧曰。人即有南北。佛",
    "X65n1280_003:0132a05": "性豈然。祖令隨眾作務。盧曰。弟子自性。&#x751E;生智慧。不",
    "X65n1280_003:0132a06": "離自性。即是福田。未審和尚教作何務。祖曰。者獦獠",
    "X65n1280_003:0132a07": "根性太利。著槽&#x53B0;去。盧禮足而退。便入碓坊。服勞於",
    "X65n1280_003:0132a08": "杵臼。晝夜不息。經八月。祖知付授時至。告眾曰。正法",
    "X65n1280_003:0132a09": "難解。不可徒記。吾言持為己任。汝等各自隨意述一",
    "X65n1280_003:0132a10": "偈。若語意冥符。則衣法皆付。時會下七百餘僧。上座",
    "X65n1280_003:0132a11": "神秀者。學通內外。眾所宗仰。咸推稱曰。若非尊秀疇。",
    "X65n1280_003:0132a12": "敢當之。神秀竊聆眾譽。不復思惟。乃於廊壁。書一偈",
    "X65n1280_003:0132a13": "曰。身是菩提樹。心如明鏡臺。時時勤拂拭。莫使惹塵",
    "X65n1280_003:0132a14": "埃。祖因經行。忽見此偈。知是神秀所述。乃讚歎曰。後",
    "X65n1280_003:0132a15": "代依此修行。亦得勝果。盧在碓坊。忽聆誦偈。乃問。同",
    "X65n1280_003:0132a16": "學是何章句。同學曰。汝不知。和尚求法嗣。令各述心",
    "X65n1280_003:0132a17": "偈。此則秀上座所述。和尚深加歎賞。必將付法傳衣",
    "X65n1280_003:0132a18": "也。盧曰。其偈云何。同學為誦。盧良久曰。美則美矣。了",
    "X65n1280_003:0132a19": "則未了。同學訶曰。庸流何知勿發狂言。盧曰。子不信",
    "X65n1280_003:0132a20": "耶。願以一偈和之。同學不答。相視而笑。盧至夜。密告",
    "X65n1280_003:0132a21": "一童子。引至廊下。盧自秉燭。請別駕張日用於秀偈",
    "X65n1280_003:0132a22": "之側。寫一偈曰。菩提本無樹。明鏡亦非臺。本來無一",
    "X65n1280_003:0132a23": "物。何處惹塵埃。祖後見此偈曰。此是誰作。亦未見性。",
    "X65n1280_003:0132a24": "眾聞祖語。遂不之顧。逮夜祖潛詣碓坊。問曰。米白也",
    "X65n1280_003:0132b01": "未。盧曰。白也。未有篩。祖以杖三擊其碓。盧即以三鼓",
    "X65n1280_003:0132b02": "入室。室告曰。諸佛出世。為一大事。故隨機大小。而引",
    "X65n1280_003:0132b03": "導之。遂有十地三乘頓漸等旨。以為教門。然以無上",
    "X65n1280_003:0132b04": "微妙秘密圓明真實正法眼藏。付於上首大迦葉尊",
    "X65n1280_003:0132b05": "者。展轉傳授。二十八世。至達磨。屆於此土。得可大師。",
    "X65n1280_003:0132b06": "承襲以至於今。以法寶及所傳袈裟。用付於汝。善自",
    "X65n1280_003:0132b07": "保護。無令斷絕。聽吾偈曰。有情來下種。因地果還生。",
    "X65n1280_003:0132b08": "無情既無種。無性亦無生。盧跪受訖。問法則既受。衣",
    "X65n1280_003:0132b09": "付何人。祖曰。昔達磨初至。人未之信。故傳衣以明得",
    "X65n1280_003:0132b10": "法。今信心已熟。衣乃爭端。止於汝身。不復傳也。",
    "X65n1280_003:0132b11": "▲六祖慧能大師[0132b11] 姓盧氏。父行&#x746B;。母李氏。感異夢覺。",
    "X65n1280_003:0132b12": "而異香滿室。因有娠。六年乃生。毫光騰空。黎明有僧。",
    "X65n1280_003:0132b13": "來語祖之父曰。此子可名慧能。父曰。何謂也。僧曰。惠",
    "X65n1280_003:0132b14": "者。以法惠濟眾生。能者。能作佛事。語畢。不知所之。祖",
    "X65n1280_003:0132b15": "不飲母乳。遇夜神人。灌以甘露。三歲父喪。母嫠居。家",
    "X65n1280_003:0132b16": "貧甚。幼則樵採鬻薪。以養母。一日負薪過市中。聞客",
    "X65n1280_003:0132b17": "讀金剛經。至應無所住而生其心。有所感悟。而問客",
    "X65n1280_003:0132b18": "曰。此何法也。曰此金剛經。黃梅東山五祖忍和尚。恒",
    "X65n1280_003:0132b19": "教人誦此經。祖聞語。勃然思出家求法。乃乞於一客。",
    "X65n1280_003:0132b20": "為其母備歲儲。遂辭母。直抵韶州。遇高行士劉志略。",
    "X65n1280_003:0132b21": "結為交友。尼無盡藏者。即志略之姑也。&#x751E;讀涅槃經。",
    "X65n1280_003:0132b22": "師暫聽之。即為解說其義。尼遂執卷。問字。祖曰。字即",
    "X65n1280_003:0132b23": "不識。義即請問。尼曰。字尚不識。曷能會義。祖曰。諸佛",
    "X65n1280_003:0132b24": "妙理。非關文字。尼驚異之。告鄉里耆艾。請居寶林寺。",
    "X65n1280_003:0132c01": "寺廢已久。四眾營緝。朝夕奔湊。俄成寶坊。祖曰。我求",
    "X65n1280_003:0132c02": "大法。止此何為。遂棄之。抵黃梅。參禮五祖。語在五祖",
    "X65n1280_003:0132c03": "章。當呈偈。後三鼓入五祖室。五祖復徵其初悟。應無",
    "X65n1280_003:0132c04": "所住。而生其心語。祖言下大徹。遂啟五祖曰。一切萬",
    "X65n1280_003:0132c05": "法。不離自性。何期自性。本自清淨。何期自性。本不生",
    "X65n1280_003:0132c06": "滅。何期自性。本自具足。何期自性。本不動搖。何期自",
    "X65n1280_003:0132c07": "性。能生萬法。五祖知悟本性。謂祖曰。不識本心。學法",
    "X65n1280_003:0132c08": "無益。若識本心。見自本性。即名丈夫天人師佛。遂傳",
    "X65n1280_003:0132c09": "衣法。",
    "X65n1280_003:0132c10": "[0132c10] 五祖送祖至九江驛邊。令祖上船。祖隨即把櫓。五祖",
    "X65n1280_003:0132c11": "曰。合是吾度汝。祖曰。迷時師度。悟時自度。度名雖一。",
    "X65n1280_003:0132c12": "用處不同。能蒙師傳。法今已得。悟只合自性自度。五",
    "X65n1280_003:0132c13": "祖云。如是如是。以後佛法。繇汝大行。",
    "X65n1280_003:0132c14": "[0132c14] 祖禮辭。南行者兩月。至大庾嶺。僧惠明本將軍同數",
    "X65n1280_003:0132c15": "百人來。欲奪衣&#x9262;。明先&#x8D82;及。祖擲衣&#x9262;於石曰。此衣",
    "X65n1280_003:0132c16": "表信。可力爭耶。明舉衣&#x9262;。不能動。乃曰。我為法來。不",
    "X65n1280_003:0132c17": "為衣來。祖曰。汝既為法來。可屏息諸緣。勿生一念。吾",
    "X65n1280_003:0132c18": "為汝說。明良久。祖曰。不思善。不思惡。正與麼時。那箇",
    "X65n1280_003:0132c19": "是明上座本來面目。惠明言下大悟。復問曰。上來密",
    "X65n1280_003:0132c20": "語密意外。還更有密意旨否。祖曰。與汝說者。即非密",
    "X65n1280_003:0132c21": "也。汝若返照。密在汝邊。明曰。惠明雖在黃梅。實未省",
    "X65n1280_003:0132c22": "自己面目。今蒙指示。如人飲水。冷煖自知。",
    "X65n1280_003:0132c23": "[0132c23] 儀鳳元年正月八日。忽念說法時至。遂出至廣州法",
    "X65n1280_003:0132c24": "性寺。值印宗法師。講涅槃經。寓止廊廡間。暮夜風颺",
    "X65n1280_003:0133a01": "剎幡。聞二僧對論。一曰幡動。一曰風動。往復不已。祖",
    "X65n1280_003:0133a02": "曰。不是風動。不是幡動。仁者心動。一眾竦然。",
    "X65n1280_003:0133a03": "[0133a03] 正月十五日。印宗會諸名德。為祖剃髮。二月八日。就",
    "X65n1280_003:0133a04": "法性寺智光律師。受滿分戒。其戒壇即宋求那跋陀",
    "X65n1280_003:0133a05": "三藏之所置也。三藏記云。後當有肉身菩薩。在此壇",
    "X65n1280_003:0133a06": "受戒。又梁末真諦三藏。於壇之側。手植二菩提樹。謂",
    "X65n1280_003:0133a07": "眾曰。&#x5374;後一百二十年。有大開士。於此樹下。演無上",
    "X65n1280_003:0133a08": "乘。度無量眾。祖受戒已。於此樹下。開東山法門。宛如",
    "X65n1280_003:0133a09": "宿契。",
    "X65n1280_003:0133a10": "[0133a10] 南嶽懷讓禪師禮祖。祖曰。何處來。曰嵩山。祖曰。甚麼",
    "X65n1280_003:0133a11": "物。恁麼來。曰說似一物。即不中。祖曰。還假修證否。曰",
    "X65n1280_003:0133a12": "修證即不無。污梁即不得。祖曰。只此不污染。諸佛之",
    "X65n1280_003:0133a13": "所護念。汝既如是。吾亦如是。西天般若多羅讖。汝足",
    "X65n1280_003:0133a14": "下出一馬駒。踏殺天下人。應在汝躬。不須速說。",
    "X65n1280_003:0133a15": "[0133a15] 青原行思禪師。參祖。問曰。當何所務。即不落階級。祖",
    "X65n1280_003:0133a16": "曰。汝曾作甚麼來。曰聖諦亦不為。祖曰。落何階級。曰",
    "X65n1280_003:0133a17": "聖諦尚不為。何階級之有。祖深哭之。令首眾。",
    "X65n1280_003:0133a18": "[0133a18] 永嘉玄覺禪師。少習經論。精天台止觀法門。閱維摩",
    "X65n1280_003:0133a19": "經。發明心地。後遇左谿朗禪師激勵。舉東揚策禪師。",
    "X65n1280_003:0133a20": "同詣曹溪。初到。振錫繞祖三&#x5E00;。卓然而立。祖曰。夫沙",
    "X65n1280_003:0133a21": "門者。具三千威儀八萬細行。大德自何方來。生大我",
    "X65n1280_003:0133a22": "慢。曰生死事大。無常迅速。祖曰。何不體取無生。了無",
    "X65n1280_003:0133a23": "速乎。曰體即無生。了本無速。祖曰。如是如是。於時大",
    "X65n1280_003:0133a24": "眾。無不愕然。覺方具威儀參禮。須臾告辭。祖曰。返太",
    "X65n1280_003:0133b01": "速乎。曰本自非動。豈有速耶。祖曰。誰知非動。曰仁者",
    "X65n1280_003:0133b02": "自生分別。祖曰。汝甚得無生之意。曰無生豈有意耶。",
    "X65n1280_003:0133b03": "祖曰。無意誰當分別。曰分別亦非意。祖歎曰。善哉少",
    "X65n1280_003:0133b04": "留一宿。時謂一宿覺。",
    "X65n1280_003:0133b05": "[0133b05] 僧智通。看楞伽經。約千餘&#x5FA7;。不會三身四智。禮祖求",
    "X65n1280_003:0133b06": "解其義。祖曰。三身者。清淨法身。汝之性也。圓滿報身。",
    "X65n1280_003:0133b07": "汝之智也。千百億化身。汝之行也。若離本性。別說三",
    "X65n1280_003:0133b08": "身。即名有身無智。若悟三身。無有自性。即名四智菩",
    "X65n1280_003:0133b09": "提。聽吾偈曰。自性具三身。發明成四智。不離見聞緣。",
    "X65n1280_003:0133b10": "超然登佛地。吾今為汝說。諦信永無迷。莫學馳求者。",
    "X65n1280_003:0133b11": "終日說菩提。通曰。四智之義。可得聞乎。祖曰。既會三",
    "X65n1280_003:0133b12": "身。便明四智。何更問耶。若離三身。別談四智。此名有",
    "X65n1280_003:0133b13": "智無身也。即此有智。還成無智。復說偈曰。大圓鏡智",
    "X65n1280_003:0133b14": "性清淨。平等性智心無病。妙觀察智見非功。成所作",
    "X65n1280_003:0133b15": "智同圓鏡。五八六七果因轉。但用名言無實性。若於",
    "X65n1280_003:0133b16": "轉處不留情。繁興永處那伽定。",
    "X65n1280_003:0133b17": "[0133b17] 僧問。黃梅意旨。甚麼人得。祖曰。會佛法人得。曰和尚",
    "X65n1280_003:0133b18": "還得否。祖曰。我不會佛法。",
    "X65n1280_003:0133b19": "[0133b19] 七月八日。謂門人曰。吾欲歸新州。汝等速理舟楫。大",
    "X65n1280_003:0133b20": "眾哀留甚堅。祖曰。諸佛出現。猶示涅槃。有來必去。理",
    "X65n1280_003:0133b21": "亦當然。吾此形骸。歸必有所。眾曰。師從此去。早晚可",
    "X65n1280_003:0133b22": "回。祖曰。葉落歸根。來時無口。",
    "X65n1280_003:0133b23": "[0133b23] 救曰。五祖觀六祖偈畢。乃云。亦未見性在。及其三",
    "X65n1280_003:0133b24": "鼓入室。徵至應無所住。言下大徹。則亦未見性之",
    "X65n1280_003:0133c01": "語。皎然明白。後世裝點云。故意不許。以息其爭。而",
    "X65n1280_003:0133c02": "謂袈裟遮圍。不欲人見。非以世俗流布。誣謗祖師",
    "X65n1280_003:0133c03": "耶。夫既曰。入室。閉門足矣。何至遮遮掩掩。欲隱彌",
    "X65n1280_003:0133c04": "露乎。此無他。只欲於本來無一物上作解會。而袈",
    "X65n1280_003:0133c05": "裟遮圍處。註&#x811A;不行。強作此語耳。可發千古一笑。",
    "X65n1280_003:0133c06": "老僧據大藏中。壇經所載。謂五祖一日忽見六祖",
    "X65n1280_003:0133c07": "曰。吾思汝之見可用。恐有惡人害汝。遂不與言。汝",
    "X65n1280_003:0133c08": "知之否。六祖曰。弟子亦知此意。不敢行至堂前。令",
    "X65n1280_003:0133c09": "人不覺。後五祖見法眾總驚。無不嗟訝。遂將&#x97B5;擦",
    "X65n1280_003:0133c10": "了偈曰。亦未見性在。眾人疑息。次日潛至碓坊。三",
    "X65n1280_003:0133c11": "鼓入室。徵至應無所住。而生其心。言下大徹。謂一",
    "X65n1280_003:0133c12": "切萬法。不離自性。何期自性。本自清淨。何期自性。",
    "X65n1280_003:0133c13": "本不生滅。何期自性。本自具足。何期自性。本無動",
    "X65n1280_003:0133c14": "搖。何期自性。能生萬法。老僧據徵字義。當見三鼓",
    "X65n1280_003:0133c15": "入室。不過徵六祖。前悟應無所住。而生其心之言",
    "X65n1280_003:0133c16": "下大徹。非別有所謂。而云言下大徹也。故見五祖",
    "X65n1280_003:0133c17": "時。謂弟子念念不離自性。與此一切萬法。不離自",
    "X65n1280_003:0133c18": "性。乃至何期自性。能生萬法等句。言雖廣略不同。",
    "X65n1280_003:0133c19": "而前後理無二致。不然則徵之一字。了沒意味矣。",
    "X65n1280_003:0133c20": "安可以亦未見性之語為實哉。其袈裟遮圍之事。",
    "X65n1280_003:0133c21": "本無所載。又何足掛齒哉。然則既皆不離自性為",
    "X65n1280_003:0133c22": "本。則本來無一物之意。全是自性。豈離自性外。別",
    "X65n1280_003:0133c23": "有一物。足可證漢月誣六祖為斷見外道。致潭吉",
    "X65n1280_003:0133c24": "謗六祖著於淨邊者。豈止發千古一笑。正恐招謗",
    "X65n1280_003:0134a01": "法之過。盡未來劫。不止於千古矣。救中又道。如秀",
    "X65n1280_003:0134a02": "公之博聞廣記。履踐明潔。人天大眾。素所歸仰",
    "X65n1280_003:0134a03": "者。自抑為旁出。而獦獠之一丁不識者為正傳。",
    "X65n1280_003:0134a04": "使天下後世。知此道至公。非碩學厚德聞見智識",
    "X65n1280_003:0134a05": "之可造。後之真不識丁者。遂借口於盧公。聞誦而",
    "X65n1280_003:0134a06": "能講如盧公乎。聞音而發悟如盧公乎。說法如雲",
    "X65n1280_003:0134a07": "雨如盧公乎。偈頌之圓妙昭徹如盧公乎。據此不",
    "X65n1280_003:0134a08": "過發明老僧真不識丁。出脫漢月為真人。不可抑",
    "X65n1280_003:0134a09": "為知解旁出耳。則不得不再據老僧昔日。舉拄杖",
    "X65n1280_003:0134a10": "云。舉一不得舉二。放過一著。落在第二。擲杖云。老",
    "X65n1280_003:0134a11": "僧落二了也。且一又如何舉。時漢月向前拿拄杖",
    "X65n1280_003:0134a12": "去。以較古乾峰曰。舉一不得舉二。放過一著。落在",
    "X65n1280_003:0134a13": "第二。雲門出眾云。昨日有人從天台來。&#x5374;往徑山",
    "X65n1280_003:0134a14": "去。峰曰。典座來日不得普請者。相去遠矣。雲門據",
    "X65n1280_003:0134a15": "人為第一。而漢月反以拄杖為第一。豈老僧不察",
    "X65n1280_003:0134a16": "其心。抑之為學解。為旁出。漢月自未&#x751E;據人為正。",
    "X65n1280_003:0134a17": "喚作真人得麼。至於老僧。誠然不識丁字。即世尊",
    "X65n1280_003:0134a18": "初生時。便以一手指天。一手指地。目顧四方。周行",
    "X65n1280_003:0134a19": "七步云。天上天下。唯我獨尊。豈論識丁不識丁耶。",
    "X65n1280_003:0134a20": "又未離兜率。已降皇宮。未出母胎。度人已畢。唯據",
    "X65n1280_003:0134a21": "世尊為度人。豈於世尊外。別有法度人耶。故曰。始",
    "X65n1280_003:0134a22": "從鹿野苑。終至跋提河。於是二中間。不曾說一字。",
    "X65n1280_003:0134a23": "潭吉未曾到者地位。反謂得意者。以無意為意。而",
    "X65n1280_003:0134a24": "療執意之病。祇以意根圖度。在意裏打輥。復謂忘",
    "X65n1280_003:0134b01": "言者。以無言為言。及舉世尊忘言。而有四十九年",
    "X65n1280_003:0134b02": "之教海。又祇在言裏打輥。何不思古人道。在口談",
    "X65n1280_003:0134b03": "論。是箇甚麼。一切談論。與不談論時。豈離唯我獨",
    "X65n1280_003:0134b04": "尊耶。據應無所住而生其心。非唯我獨尊而何。菩",
    "X65n1280_003:0134b05": "提本無樹。明鏡亦非臺。本來無一物。何處惹塵埃。",
    "X65n1280_003:0134b06": "又非唯我獨尊而何。汝不思古人道。情生智隔。想",
    "X65n1280_003:0134b07": "變體殊。亦為發明唯我獨尊耳。誰與汝論想明斯",
    "X65n1280_003:0134b08": "聰。情幽斯鈍來。汝又道。馬鳴龍樹皆造論。即如龍",
    "X65n1280_003:0134b09": "樹中論曰。諸法不自生。亦不從他生。不共不無因。",
    "X65n1280_003:0134b10": "是故說無生。非據唯我獨尊。為無生法忍耶。馬鳴",
    "X65n1280_003:0134b11": "起信論曰。始覺合本之謂佛。非六祖謂不思善。不",
    "X65n1280_003:0134b12": "思惡。正恁麼時。那箇是明上座本來面目。惠明於",
    "X65n1280_003:0134b13": "言下。頓惺自己面目。而初祖謂二祖。汝當闡揚。勿",
    "X65n1280_003:0134b14": "輕未悟。一念回機。便同本得者耶。據老僧舉目了",
    "X65n1280_003:0134b15": "然。無一非真人。但不醒唯我獨尊。常樂我淨之無",
    "X65n1280_003:0134b16": "上正等正覺。所以老僧一棒不作一棒用。直指一",
    "X65n1280_003:0134b17": "切人。一念回機。自醒本得。唯我獨尊也。臨濟曰。大",
    "X65n1280_003:0134b18": "德莫錯。我且不取你解經論。我亦不取你國王大",
    "X65n1280_003:0134b19": "臣。我亦不取你辨似懸河。我亦不取你聰明智慧。",
    "X65n1280_003:0134b20": "唯要你真正見解。道流。設解得百本經論。不如一",
    "X65n1280_003:0134b21": "箇無事底阿師。你解得即輕蔑人。勝負修羅。人我",
    "X65n1280_003:0134b22": "無明。長地獄業。據是則潭吉讚神秀聰明。以類漢",
    "X65n1280_003:0134b23": "月與己。輕蔑一切人。反臨濟所言。而妄竊為真師",
    "X65n1280_003:0134b24": "何耶。潭吉又讚六祖偈頌。圓妙昭徹據答智通。三",
    "X65n1280_003:0134c01": "身四智偈。救云。此等偈頌。真不識丁者。還借口得",
    "X65n1280_003:0134c02": "麼。老僧誠借口不得。汝等若到老僧前恁麼道。唯",
    "X65n1280_003:0134c03": "劈脊與汝一棒。汝等若會得老僧用處。便會得六",
    "X65n1280_003:0134c04": "祖道。若於轉處不留情。繁興永處那伽定耳。潭吉",
    "X65n1280_003:0134c05": "又謂六祖南嶽。問答數言。料揀賓主。回互之旨皆",
    "X65n1280_003:0134c06": "備。但後人易以解路穿鑿。若臨濟德山。則此徒何",
    "X65n1280_003:0134c07": "以置喙。老僧道。料揀賓主之旨則不問。且問潭吉。",
    "X65n1280_003:0134c08": "那一句是回互處。老僧三十年時。曾頌曰。恁麼來",
    "X65n1280_003:0134c09": "兮甚麼物。不似一物還自屈。堂堂直下用無私。後",
    "X65n1280_003:0134c10": "代兒孫施棒喝。據是則潭吉若到老僧處。恁麼判",
    "X65n1280_003:0134c11": "斷。喫棒未有了日在。救中又道。五家宗旨。備在四",
    "X65n1280_003:0134c12": "七二三諸祖。臨機與奪中。老僧祇據六祖云。吾此",
    "X65n1280_003:0134c13": "形駭。歸必有所。以正潭吉背山背水。臨機與奪等",
    "X65n1280_003:0134c14": "語。豈非無夢說夢。老僧若作六祖。謂吾此形骸。歸",
    "X65n1280_003:0134c15": "必有所。待眾曰。師從此去。早晚&#x5374;回。便與驀面一",
    "X65n1280_003:0134c16": "唾。不唯當時大眾。知恩有地。亦免潭吉。作奇名異",
    "X65n1280_003:0134c17": "相語。何以故。不見古人道。將佛祖見解。貼在額頭",
    "X65n1280_003:0134c18": "上。如靈龜負圖。自取喪身之兆。潭吉等得無類是",
    "X65n1280_003:0134c19": "乎。至於聞音發悟。與入室始徹。自語相違。不足供",
    "X65n1280_003:0134c20": "千古明眼人一笑。"
}