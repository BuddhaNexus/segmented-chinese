{
    "T22n1425_025:0427a18": "摩訶僧祇律卷第二十五",
    "T22n1425_025:0427a20": "東晉天竺三藏佛陀跋陀羅",
    "T22n1425_025:0427a21": "共法顯譯",
    "T22n1425_025:0427a22": "明雜誦跋渠法之三",
    "T22n1425_025:0427a23": "復次佛住舍衛城，爾時阿梨吒比丘謗契經，",
    "T22n1425_025:0427a24": "作是說言：「長老！世尊說法我解知，行障道法",
    "T22n1425_025:0427a25": "不能障道。」諸比丘語言：「長老！莫謗契經，謗契",
    "T22n1425_025:0427a26": "經者是惡邪見，墮惡道入泥犁中。」答言：「此",
    "T22n1425_025:0427a27": "是好見、善見，父母、先師相承已來作如是見。」",
    "T22n1425_025:0427a28": "諸比丘以是因緣往白世尊。佛告諸比丘：「是",
    "T22n1425_025:0427a29": "阿梨吒比丘作是說：『世尊說法我解知，行障",
    "T22n1425_025:0427b01": "道法不能障道。』應屏處三諫、多人中三諫、眾",
    "T22n1425_025:0427b02": "僧中三諫。」屏處諫者，應先問：「長老阿梨吒！汝",
    "T22n1425_025:0427b03": "實謗契經，作是說：『世尊說法我解知，行障道",
    "T22n1425_025:0427b04": "法不能障道。』耶？」答言：「實爾。」爾時屏處應諫，作",
    "T22n1425_025:0427b05": "是言：「長老！莫謗契經，謗契經者，此是惡邪見，",
    "T22n1425_025:0427b06": "墮惡道入泥犁。我慈心饒益故諫汝，汝當捨",
    "T22n1425_025:0427b07": "此事。一諫已過二諫在，捨此事不？」答言：「此是",
    "T22n1425_025:0427b08": "好見、善見，父母、先師相承已來作如是見，我",
    "T22n1425_025:0427b09": "不能捨。」如是二諫、三諫不止。如是眾多人中",
    "T22n1425_025:0427b10": "三諫。若不捨者，僧中應作羯磨。羯磨人應",
    "T22n1425_025:0427b11": "作如是說：「大德僧聽！是阿梨吒比丘謗契",
    "T22n1425_025:0427b12": "經，作是說：『世尊說法我解知，行障道法不能",
    "T22n1425_025:0427b13": "障道。』已屏處三諫、眾多人中三諫不捨。若僧",
    "T22n1425_025:0427b14": "時到，僧亦應三諫。」僧中應問：「長老！汝實謗契",
    "T22n1425_025:0427b15": "經，作是說：『世尊說法我解知，行障道法不能",
    "T22n1425_025:0427b16": "障道。』已屏處三諫、眾多人中三諫，不捨此事",
    "T22n1425_025:0427b17": "耶？」答言：「爾。」僧中應諫：「長老！汝莫謗契經。謗",
    "T22n1425_025:0427b18": "契經者，此是惡邪見，墮惡道入泥犁。僧今慈",
    "T22n1425_025:0427b19": "心饒益故諫汝。一諫已過二諫在，捨此事不？」",
    "T22n1425_025:0427b20": "答言：「此是好見、善見，父母、先師相承已來作",
    "T22n1425_025:0427b21": "如是見，我不能捨。」如是第二、第三諫不止。諸",
    "T22n1425_025:0427b22": "比丘以是因緣往白世尊。佛告諸比丘：「是阿",
    "T22n1425_025:0427b23": "梨吒比丘謗契經，已屏處三諫、眾多人中三",
    "T22n1425_025:0427b24": "諫，不捨者，僧應作謗契經不捨舉羯磨。」羯磨",
    "T22n1425_025:0427b25": "人應作是說：「大德僧聽！是阿梨吒比丘謗契",
    "T22n1425_025:0427b26": "經，作是說：『世尊說法我解知，行障道法不能",
    "T22n1425_025:0427b27": "障道。』已屏處三諫、眾多人中三諫、眾僧中",
    "T22n1425_025:0427b28": "三諫而不捨。若僧時到，僧今與阿梨吒比丘",
    "T22n1425_025:0427b29": "作謗契經不捨舉羯磨。白如是。」如是白三羯",
    "T22n1425_025:0427c01": "磨。",
    "T22n1425_025:0427c02": "復次佛住舍衛城，爾時尸利耶婆惡邪見",
    "T22n1425_025:0427c03": "起，作是說：「殺生、自殺、教人殺，乃至作惡無",
    "T22n1425_025:0427c04": "殃，為善無福，無今世後世善惡果報。」諸比丘",
    "T22n1425_025:0427c05": "言：「長老！尸利耶婆莫起惡見，起惡見者，是",
    "T22n1425_025:0427c06": "不善，墮惡道入泥犁。」答言：「此是好見，善見，我",
    "T22n1425_025:0427c07": "父母、先師相承已來作如是見。」諸比丘以是",
    "T22n1425_025:0427c08": "因緣往白世尊。佛言：「是尸利耶婆起惡邪",
    "T22n1425_025:0427c09": "見，乃至無善惡果報應。」屏處三諫、眾多人中",
    "T22n1425_025:0427c10": "三諫、僧中三諫。屏處三諫者，應先問：「長老",
    "T22n1425_025:0427c11": "尸利耶婆！汝實起惡邪見，作是說：『殺生、自殺、",
    "T22n1425_025:0427c12": "教人殺，乃至作惡無殃為善無福、無今世後",
    "T22n1425_025:0427c13": "世善惡果報。』耶？」答言：「爾。」是時應諫言：「長老！莫",
    "T22n1425_025:0427c14": "起惡邪見。起惡邪見者，是不善，墮惡道入",
    "T22n1425_025:0427c15": "泥梨。我今慈心饒益汝故諫汝。一諫已過二",
    "T22n1425_025:0427c16": "諫在，捨是見不？」答言：「此是好見、善見，父母、",
    "T22n1425_025:0427c17": "先師相承已來作如是見，我不能捨。」如是第",
    "T22n1425_025:0427c18": "二、第三諫不止、眾多人中三諫。如是不止者，",
    "T22n1425_025:0427c19": "僧中應作舉羯磨。羯磨人應作是說：「大德僧",
    "T22n1425_025:0427c20": "聽！是尸利耶婆起惡邪見，作是說：『殺生、自殺、",
    "T22n1425_025:0427c21": "教人殺，乃至作惡無殃為善無福，無今世後",
    "T22n1425_025:0427c22": "世善惡果報。』已屏處三諫、眾多人中三諫而",
    "T22n1425_025:0427c23": "不捨。若僧時到，僧今應三諫。」是時僧中應",
    "T22n1425_025:0427c24": "問：「長老尸利耶婆！汝實作是說：『殺生、自殺、教",
    "T22n1425_025:0427c25": "人殺，乃至作惡無殃、為善無福，無今世後世",
    "T22n1425_025:0427c26": "善惡果報。』已屏處三諫、眾多人中三諫，不捨",
    "T22n1425_025:0427c27": "此事耶？」答言：「實爾！」僧中應諫：「長老！汝莫起",
    "T22n1425_025:0427c28": "惡邪見，此是不善，墮惡道入泥犁中。眾僧慈",
    "T22n1425_025:0427c29": "心欲饒益故諫汝。一諫已過二諫在，捨此見",
    "T22n1425_025:0428a01": "不？」答言：「此是好見、善見，父母、先師相承已",
    "T22n1425_025:0428a02": "來作如是見，我不能捨。」如是一諫不止，乃至",
    "T22n1425_025:0428a03": "三諫不止。諸比丘以是因緣往白世尊。佛告",
    "T22n1425_025:0428a04": "諸比丘：「是尸利耶婆起惡邪見，三諫不止，",
    "T22n1425_025:0428a05": "僧應與作不捨惡邪見舉羯磨。」羯磨人應作",
    "T22n1425_025:0428a06": "是說：「大德僧聽！是尸利耶婆比丘起惡邪",
    "T22n1425_025:0428a07": "見，已屏處三諫、眾多人中三諫，眾僧中三",
    "T22n1425_025:0428a08": "諫不止。若僧時到，僧今與尸利耶婆作不捨",
    "T22n1425_025:0428a09": "惡邪見舉羯磨。白如是。」白三羯磨，乃至僧",
    "T22n1425_025:0428a10": "忍默然故，是事如是持。",
    "T22n1425_025:0428a11": "復次佛住舍衛城，爾時摩樓伽子比丘起邊",
    "T22n1425_025:0428a12": "見，作是說：「世界有邊、世界無邊。」諸比丘言：「長",
    "T22n1425_025:0428a13": "老！莫起邊見，此是惡見，墮惡道入泥犁。」答",
    "T22n1425_025:0428a14": "言：「此是好見、善見，父母、先師相承已來作如",
    "T22n1425_025:0428a15": "是見，我不能捨。」諸比丘以是因緣往白世尊。",
    "T22n1425_025:0428a16": "佛告諸比丘：「是摩樓伽子比丘起邊見，作是",
    "T22n1425_025:0428a17": "說：『世界有邊、世界無邊。』應屏處三諫、眾多人",
    "T22n1425_025:0428a18": "中三諫、眾僧中三諫。」屏處諫者，應問：「長老！",
    "T22n1425_025:0428a19": "汝實起邊見，作是說：『世界有邊、世界無邊。』耶？」",
    "T22n1425_025:0428a20": "答言：「實爾。」爾時應諫言：「長老！此是惡見，墮",
    "T22n1425_025:0428a21": "惡道入泥犁。我今慈心饒益故諫汝。一諫已",
    "T22n1425_025:0428a22": "過二諫在，捨此見不？」答言：「此是好見、善見，父",
    "T22n1425_025:0428a23": "母、先師相承已來作如是見，我不能捨。」如是",
    "T22n1425_025:0428a24": "第二、第三諫不止。眾多人中亦如是三諫。若",
    "T22n1425_025:0428a25": "不止者，僧中應作舉羯磨。羯磨人應作是",
    "T22n1425_025:0428a26": "說：「大德僧聽！是摩樓伽子比丘起邊見，說世",
    "T22n1425_025:0428a27": "界有邊、世界無邊。已屏處三諫、眾多人中三",
    "T22n1425_025:0428a28": "諫不止。若僧時到，僧亦應三諫。」僧中應先問：",
    "T22n1425_025:0428a29": "「長老！汝實起邊見，說世界有邊世界無邊。已",
    "T22n1425_025:0428b01": "屏處三諫、眾多人中三諫，不捨此見耶？」答",
    "T22n1425_025:0428b02": "言：「實爾。」爾時應僧中諫：「長老！莫起邊見，此",
    "T22n1425_025:0428b03": "是惡見，墮惡道入泥犁。僧慈心饒益故諫汝。",
    "T22n1425_025:0428b04": "一諫已過二諫在，捨此見不？」答言：「此是好見、",
    "T22n1425_025:0428b05": "善見，父母、先師相承已來作如是見，我不能",
    "T22n1425_025:0428b06": "捨。」如是第二、第三諫不止。諸比丘以是因緣",
    "T22n1425_025:0428b07": "往白世尊。佛告諸比丘：「以是摩樓伽子比丘",
    "T22n1425_025:0428b08": "起邊見，已屏處、眾多人中三諫不止者，僧",
    "T22n1425_025:0428b09": "應與作不捨邊見舉羯磨。」如上說，是名舉羯",
    "T22n1425_025:0428b10": "磨。",
    "T22n1425_025:0428b11": "佛住舍衛城，爾時尸利耶婆比丘數數犯僧",
    "T22n1425_025:0428b12": "伽婆尸沙罪，語諸比丘言：「長老！與我摩那埵。」",
    "T22n1425_025:0428b13": "諸比丘問言：「長老！何故索摩那埵？」答言：「我犯",
    "T22n1425_025:0428b14": "僧伽婆尸沙罪。」諸比丘先知數數犯僧伽婆",
    "T22n1425_025:0428b15": "尸沙罪，語言：「長老尸利耶婆！僧和合集作",
    "T22n1425_025:0428b16": "羯磨難，長老所犯一切盡說，當一時作羯磨。」",
    "T22n1425_025:0428b17": "如是第二、第三，答言：「我正犯是罪。」作羯磨已，",
    "T22n1425_025:0428b18": "作是念：「我何故再作羯磨？應一切盡說、一時",
    "T22n1425_025:0428b19": "作羯磨。」語諸比丘言：「長老！與我摩那埵。」諸",
    "T22n1425_025:0428b20": "比丘問言：「何故復索摩那埵？」答言：「我犯僧伽",
    "T22n1425_025:0428b21": "婆尸沙罪。」諸比丘問：「長老！何時犯？」答言：「爾時",
    "T22n1425_025:0428b22": "犯。」諸比丘言：「我先已語長老，僧和合集作羯",
    "T22n1425_025:0428b23": "磨難，長老所犯一切盡說，當一時作羯磨。爾",
    "T22n1425_025:0428b24": "時何故不說？」答言：「我慚愧故，不盡說。」諸比丘",
    "T22n1425_025:0428b25": "以是因緣往白世尊。佛言：「呼尸利耶婆來。」",
    "T22n1425_025:0428b26": "來已，佛具問上事：「汝實爾不？」答言：「實爾。」佛",
    "T22n1425_025:0428b27": "言：「癡人！犯時不知羞慚，求清淨時何以羞",
    "T22n1425_025:0428b28": "慚？此是惡事，非法非律、非如佛教，不可以",
    "T22n1425_025:0428b29": "是長養善法。」",
    "T22n1425_025:0428c01": "佛告諸比丘：「持律比丘與他出罪時，他語有",
    "T22n1425_025:0428c02": "罪亦知、無罪亦知、覆亦知、不覆亦知、發露亦",
    "T22n1425_025:0428c03": "知、不發露亦知；應與別住亦知、不應與別住",
    "T22n1425_025:0428c04": "亦知、如法與別住亦知、不如法與別住亦知、",
    "T22n1425_025:0428c05": "如法行波利婆沙亦知、不如法行波利婆沙",
    "T22n1425_025:0428c06": "亦知、中間有罪亦知、中間無罪亦知、夜斷亦",
    "T22n1425_025:0428c07": "知、夜不斷亦知、隨順行亦知、不隨順行亦知；",
    "T22n1425_025:0428c08": "應與摩那埵亦知、不應與摩那埵亦知、如法",
    "T22n1425_025:0428c09": "與摩那埵亦知、不如法與摩那埵亦知、究竟",
    "T22n1425_025:0428c10": "摩那埵亦知、不究竟摩那埵亦知、中間有罪",
    "T22n1425_025:0428c11": "亦知、中間無罪亦知、夜斷亦知、夜不斷亦",
    "T22n1425_025:0428c12": "知、隨順行亦知、不隨順行亦知；應與阿浮呵",
    "T22n1425_025:0428c13": "那亦知、不應與亦知、如法與阿浮呵那亦知、",
    "T22n1425_025:0428c14": "不如法與亦知、共覆亦知、不共覆亦知、無量",
    "T22n1425_025:0428c15": "覆亦知、比舍遮脚亦知、或有罪合非夜合、",
    "T22n1425_025:0428c16": "或有夜合非罪合、或有罪合夜亦合、或有非",
    "T22n1425_025:0428c17": "罪合非夜合本罪中間罪。比丘成就四法，名",
    "T22n1425_025:0428c18": "為持律。何等四？知罪、知無罪、知重、知輕，是名",
    "T22n1425_025:0428c19": "四法。復成就四法，名為持律：知罪、知無罪、",
    "T22n1425_025:0428c20": "不以重罪作輕、不以輕罪作重，是名四法。復",
    "T22n1425_025:0428c21": "成就四法：知罪、知無罪、無罪人不言有罪、有",
    "T22n1425_025:0428c22": "罪人不言無罪，是名四法。復成就四法：不",
    "T22n1425_025:0428c23": "以重作輕、不以輕作重、不以不犯罪人作犯",
    "T22n1425_025:0428c24": "罪、不以犯罪人作不犯罪，是名四。復成就五",
    "T22n1425_025:0428c25": "法，名為持律：善知諍、善知諍緣起處、善知",
    "T22n1425_025:0428c26": "斷諍事、善知斷諍分別、善知斷諍滅止，是名",
    "T22n1425_025:0428c27": "五。復成就六法，即上五事更增善斷諍結集，",
    "T22n1425_025:0428c28": "是名六。復成就七法：知罪、知無罪、知重、知",
    "T22n1425_025:0428c29": "輕、不以重罪作輕、不以輕罪作重、善知羯磨，",
    "T22n1425_025:0429a01": "是名七。復成就八法，即上七事更增善誦波",
    "T22n1425_025:0429a02": "羅提木叉、廣略毘尼識知緣起，是名八。復成",
    "T22n1425_025:0429a03": "就九法。何等九？即上八事更增善誦毘尼、",
    "T22n1425_025:0429a04": "善知義不妄見徹、善知羯磨，是名九。復成",
    "T22n1425_025:0429a05": "就十法，即上九事更增善調伏諸根梵行滿",
    "T22n1425_025:0429a06": "足，深知羯磨是名十。復成就五法，名為持",
    "T22n1425_025:0429a07": "律。何等五？持戒、知罪、知無罪、誦波羅提木",
    "T22n1425_025:0429a08": "叉、略廣義知其緣起、善知羯磨，是名五。復",
    "T22n1425_025:0429a09": "成就四法。何等四？持戒、善知罪、知無罪、善",
    "T22n1425_025:0429a10": "知羯磨，是名四。復成就三法：知罪、知無罪、",
    "T22n1425_025:0429a11": "知羯磨，是名三。復成就二法。何等二？知罪、",
    "T22n1425_025:0429a12": "知無罪，是名二。復成就一法。何等一？善知羯",
    "T22n1425_025:0429a13": "磨，是名持律。乃至成就十四法，是名持律最",
    "T22n1425_025:0429a14": "第一，除如來、應供、正遍知。何等十四？知罪、知",
    "T22n1425_025:0429a15": "無罪、知重、知輕、知覆、知不覆、知可治、知",
    "T22n1425_025:0429a16": "不可治、知得清淨、知不得清淨、得四禪功",
    "T22n1425_025:0429a17": "德住現法樂、得天眼天耳宿命通、盡有漏、得",
    "T22n1425_025:0429a18": "無漏，是名十四法，一切持律中最第一，除如",
    "T22n1425_025:0429a19": "來、應供、正遍知。」",
    "T22n1425_025:0429a20": "佛告諸比丘：「優波離比丘成就是十四法，持",
    "T22n1425_025:0429a21": "律第一，有罪亦知，無罪亦知，乃至盡有漏得",
    "T22n1425_025:0429a22": "無漏慧解脫。」有罪亦知者，知五眾罪：波羅夷、",
    "T22n1425_025:0429a23": "僧伽婆尸沙、波夜提、波羅提提舍尼、越毘尼。",
    "T22n1425_025:0429a24": "波羅夷者，婬、盜、斷人命、自稱過人法。僧伽婆",
    "T22n1425_025:0429a25": "尸沙者，故出精、相觸、惡口語，乃至聚落中污",
    "T22n1425_025:0429a26": "他家。波夜提者，三十尼薩耆、九十二純波夜",
    "T22n1425_025:0429a27": "提波羅提。提舍尼者，阿練若處無病比丘",
    "T22n1425_025:0429a28": "尼邊取食、比丘尼指示食、拜學家。越毘尼者，",
    "T22n1425_025:0429a29": "有十三事：阿遮與、偷蘭遮、醜偷蘭、不作、不",
    "T22n1425_025:0429b01": "語、突吉羅、惡聲、威儀、非威儀、惡威儀、惡邪",
    "T22n1425_025:0429b02": "命、惡見、心生悔毘尼。阿遮與者，如外道須",
    "T22n1425_025:0429b03": "深摩、如尊者跋陀梨、如王舍城比丘尼，如是",
    "T22n1425_025:0429b04": "比向佛悔過，是名阿遮與。偷蘭遮者，盜減",
    "T22n1425_025:0429b05": "五錢、動五錢物不離地，是名偷蘭遮。醜偷蘭",
    "T22n1425_025:0429b06": "者，染污心弄身生，是名醜偷蘭。不作者，和",
    "T22n1425_025:0429b07": "上、阿闍梨語作是事，共法中應作，若不作",
    "T22n1425_025:0429b08": "者，越毘尼罪。若語：「喚婦人來、取酒來。」應語",
    "T22n1425_025:0429b09": "和上、阿闍梨：「我聞法中不得作。」是名不作。",
    "T22n1425_025:0429b10": "不語者，和上、阿闍梨共語，聞而不報者，越",
    "T22n1425_025:0429b11": "毘尼罪。若口中有食，若能使聲不異者，應答；",
    "T22n1425_025:0429b12": "若不能者，咽已然後答。若和上、阿闍梨作是",
    "T22n1425_025:0429b13": "語：「何以聞我語而不應？」應語和上、阿闍梨：",
    "T22n1425_025:0429b14": "「我口中有食，是故不得答。」是名不語。突吉羅",
    "T22n1425_025:0429b15": "者，如世尊語優陀夷、六群比丘，及餘比丘等：",
    "T22n1425_025:0429b16": "「作是事不好。」是名突吉羅。惡聲者，作象聲、馬",
    "T22n1425_025:0429b17": "聲、牛驢、駱駝，如是等一切畜生聲；長引促",
    "T22n1425_025:0429b18": "斷、促引長斷，是名惡聲。威儀者，晨起當除洗",
    "T22n1425_025:0429b19": "大小便行處，當益大小行處甕水，應當掃塔",
    "T22n1425_025:0429b20": "院僧坊院，若取與作事，乃至紐一線不白",
    "T22n1425_025:0429b21": "和上、依止阿闍梨者，越毘尼罪，是名威儀。",
    "T22n1425_025:0429b22": "非威儀者，治髮莊眼，作好色擣衣，光生帛帶",
    "T22n1425_025:0429b23": "繫腰，熏鉢光現以鏡照面，是名非威儀。惡",
    "T22n1425_025:0429b24": "威儀者，身惡威儀、口惡威儀、身口惡威儀，身",
    "T22n1425_025:0429b25": "害、口害、身口害，身邪命、口邪命、身口邪命，是",
    "T22n1425_025:0429b26": "名惡威儀。惡邪命者，身曲、口曲、心曲、現親愛",
    "T22n1425_025:0429b27": "希望供養，是名惡邪命。惡見者，斷、常等一切",
    "T22n1425_025:0429b28": "諸見，是名惡見。心生悔毘尼者，眾學威儀心",
    "T22n1425_025:0429b29": "念惡、不故觸女人，如是比皆名心悔，是名",
    "T22n1425_025:0429c01": "心生悔毘尼。",
    "T22n1425_025:0429c02": "復次或有罪從欲生、或有罪從瞋恚生、或有",
    "T22n1425_025:0429c03": "罪從愚癡生，或有罪不從欲、瞋恚、愚癡生，或",
    "T22n1425_025:0429c04": "有罪是身行非口行、或是口行非身行、或是",
    "T22n1425_025:0429c05": "身口行、或非身口行，或有罪從自身生非他",
    "T22n1425_025:0429c06": "身、或從他身生非自身、或從自身他身生、",
    "T22n1425_025:0429c07": "或非自身非他身生，或有罪從自口生非",
    "T22n1425_025:0429c08": "他口、或有從他口非自口、或從自口亦從他",
    "T22n1425_025:0429c09": "口、或非自口非他口，或有罪取心不取事、或",
    "T22n1425_025:0429c10": "有罪取事不取心，或有罪事重非心重、或有",
    "T22n1425_025:0429c11": "心重非事重、或有事重心亦重、或有非事重",
    "T22n1425_025:0429c12": "非心重，或有罪自物非他物、或有他物非自",
    "T22n1425_025:0429c13": "物、或自物亦他物、或有非自物非他物，或",
    "T22n1425_025:0429c14": "有罪是一處犯眾多、或有眾多處犯一罪、或",
    "T22n1425_025:0429c15": "有眾多處犯眾多罪、或有一處犯一罪，或",
    "T22n1425_025:0429c16": "緣無罪至有罪、或緣有罪至無罪、或緣有罪",
    "T22n1425_025:0429c17": "至有罪、或緣無罪至無罪，或有罪重而緣輕、",
    "T22n1425_025:0429c18": "或有罪輕而緣重、或有罪重緣亦重、或有罪",
    "T22n1425_025:0429c19": "輕緣亦輕，有受時罪、有食時罪、事成罪、不受",
    "T22n1425_025:0429c20": "得罪、受無罪、不與得罪、與無罪，或有罪是聚",
    "T22n1425_025:0429c21": "落非阿練若、或有是阿練若非聚落、或有是",
    "T22n1425_025:0429c22": "聚落亦阿練若、或有非聚落亦非阿練若，或",
    "T22n1425_025:0429c23": "有罪是時非非時、或是非時非是時、或是時",
    "T22n1425_025:0429c24": "亦非時、或有罪亦非是時亦非非時，或有罪",
    "T22n1425_025:0429c25": "是夜非晝、或有罪是晝非夜、或有罪是夜亦",
    "T22n1425_025:0429c26": "是晝、或有罪亦非夜亦非晝，或有罪是覆處",
    "T22n1425_025:0429c27": "非露處、或有罪是露處非覆處、或有罪亦是",
    "T22n1425_025:0429c28": "覆處亦是露處、或有罪亦非覆處亦非露處，",
    "T22n1425_025:0429c29": "或有罪是行非住、或有罪是住非行、或有罪",
    "T22n1425_025:0430a01": "亦是行亦是住、或有罪亦非行亦非住，或有",
    "T22n1425_025:0430a02": "罪是住非坐、或是坐非住、或是坐是住、或非",
    "T22n1425_025:0430a03": "坐非住，或有罪是坐非眠、或是眠非坐、或",
    "T22n1425_025:0430a04": "是坐是眠、或非坐非眠，或有罪是眠非行、或",
    "T22n1425_025:0430a05": "是行非眠、或亦是行亦是眠、或非眠非行，",
    "T22n1425_025:0430a06": "或有罪是屏處非眾多、或是眾多非屏處、或",
    "T22n1425_025:0430a07": "亦是屏處亦是眾多、或非屏處亦非眾多，或",
    "T22n1425_025:0430a08": "有罪是眾多非僧中、或是僧中非眾多、或亦",
    "T22n1425_025:0430a09": "是眾多亦是僧中、或非眾多亦非僧中，或有",
    "T22n1425_025:0430a10": "罪是僧中非屏處、或是屏處非僧中、或是僧",
    "T22n1425_025:0430a11": "中亦是屏處、或非僧中非屏處，或有罪是冬",
    "T22n1425_025:0430a12": "非春、或是春非冬、或亦是冬亦是春、或亦非",
    "T22n1425_025:0430a13": "冬亦非春，或有罪是春非夏、或是夏非春、或",
    "T22n1425_025:0430a14": "亦是春亦是夏、或有亦非春亦非夏，或有罪",
    "T22n1425_025:0430a15": "是夏非冬、或是冬非夏、或亦是夏亦是冬、或",
    "T22n1425_025:0430a16": "亦非夏亦非冬。有罪從欲生者，故弄身生、摩",
    "T22n1425_025:0430a17": "觸、惡口、自稱、媒嫁、一切染污心語，是名從欲",
    "T22n1425_025:0430a18": "生。有罪從瞋恚生者，無根謗、毀呰、兩舌、鬪亂、",
    "T22n1425_025:0430a19": "驅出、知食已足故惱、聚落驅出、拳打、手擬、",
    "T22n1425_025:0430a20": "屏處聽等，是名從瞋恚生。有罪從愚癡生者，",
    "T22n1425_025:0430a21": "愚癡心謂真實世界有常、世界無常，如是",
    "T22n1425_025:0430a22": "一切見，是名從愚癡生。有罪非欲瞋恚愚癡",
    "T22n1425_025:0430a23": "生者，阿羅漢犯，是名非欲瞋恚愚癡生。有",
    "T22n1425_025:0430a24": "罪是身非口者，女人同室、未受具足人過三",
    "T22n1425_025:0430a25": "宿、同床眠、同床坐、處處食、別眾食、同器食，是",
    "T22n1425_025:0430a26": "名身非口。有罪是口非身者，一切口跋渠，是",
    "T22n1425_025:0430a27": "名口非身。有罪是身口者，無根謗、毀呰、兩舌、",
    "T22n1425_025:0430a28": "鬪亂、驅出、知食已足故惱、聚落驅出、拳",
    "T22n1425_025:0430a29": "打、手擬、屏處聽等，是名身口有罪。非身口者，",
    "T22n1425_025:0430b01": "從心生，是名非身口。有罪從自身非他身者，",
    "T22n1425_025:0430b02": "瞋恚自打身，是名從自身非他身。有罪從他",
    "T22n1425_025:0430b03": "身非自身者，見他婬盜殺人覆藏，是名從他",
    "T22n1425_025:0430b04": "身非自身。有罪從自身他身生者，共女人同",
    "T22n1425_025:0430b05": "室宿、未受具足人過三宿、同床眠、同床坐、處",
    "T22n1425_025:0430b06": "處食、別眾食、同器食，是名從自身他身生。有",
    "T22n1425_025:0430b07": "罪非自身非他身者，一切口跋渠，除未受具",
    "T22n1425_025:0430b08": "足人說句法，是名非自身非他身。有罪從自",
    "T22n1425_025:0430b09": "口非他口者，一切口罪，除未受具足人說句",
    "T22n1425_025:0430b10": "法，是名從自口非他口。有罪從他口非自口",
    "T22n1425_025:0430b11": "者，若比丘僧中非法斷事、不與欲、復不與見",
    "T22n1425_025:0430b12": "不欲，默然聽過，是名從他口非自口。有罪從",
    "T22n1425_025:0430b13": "自口從他口者，與未受具足人說句法，是名",
    "T22n1425_025:0430b14": "從自口從他口。有罪非自口非他口者，從身",
    "T22n1425_025:0430b15": "心生，是名非自口非他口。有罪取心不取事",
    "T22n1425_025:0430b16": "者，應當問：「以何心盜？何心殺人？何心觸女人？",
    "T22n1425_025:0430b17": "何心斷生草？何心掘地？」是名取心不取事。有",
    "T22n1425_025:0430b18": "罪取事不取心者，不應問：「以何心婬？何心非",
    "T22n1425_025:0430b19": "時食？何心飲酒？何心與女人同室宿、未受",
    "T22n1425_025:0430b20": "具足人過三宿？」若犯者當如法治，是名取事",
    "T22n1425_025:0430b21": "不取心。有罪事重非心重者，比丘非時謂是",
    "T22n1425_025:0430b22": "時食者，波夜提，是名事重非心重。有罪心重",
    "T22n1425_025:0430b23": "非事重者，比丘時謂非時食者，越毘尼罪，",
    "T22n1425_025:0430b24": "是名心重非事重。有罪事重心亦重者，非時",
    "T22n1425_025:0430b25": "謂非時食者，波夜提，是名事重心亦重。有罪",
    "T22n1425_025:0430b26": "事輕心亦輕者，眾學及威儀，是名事輕心亦",
    "T22n1425_025:0430b27": "輕。有罪從自物生非他物者，比丘自財物盜",
    "T22n1425_025:0430b28": "心取犯偷蘭遮，是名自物生非他物生。有罪",
    "T22n1425_025:0430b29": "從他物非自物者，比丘盜心偷他物，減五錢",
    "T22n1425_025:0430c01": "偷蘭遮，滿五錢波羅夷，是名他物生非自物。",
    "T22n1425_025:0430c02": "有罪從自物他物生者，比丘共他物盜心取，",
    "T22n1425_025:0430c03": "減五錢偷蘭遮，滿者波羅夷，是名從自物他",
    "T22n1425_025:0430c04": "物生。有罪非自物非他物者，比丘盜心取無",
    "T22n1425_025:0430c05": "主物，越毘尼罪，是名非自物非他物。有罪",
    "T22n1425_025:0430c06": "是一處犯眾多者，比丘一處并乞得八種好",
    "T22n1425_025:0430c07": "食，各各別食者，得八波夜提，是名一處犯",
    "T22n1425_025:0430c08": "眾多。有眾多處犯一罪者，比丘眾多處乞，得",
    "T22n1425_025:0430c09": "八種美食，一坐食者得一波夜提，是名眾多",
    "T22n1425_025:0430c10": "處犯一罪。有眾多處犯眾多者，比丘八處乞",
    "T22n1425_025:0430c11": "得八種美食，各各食者，得八波夜提，是名眾",
    "T22n1425_025:0430c12": "多處犯眾多罪。一處犯一罪者，一處乞得八",
    "T22n1425_025:0430c13": "種美食，一坐食，是名一處犯一罪。緣無罪得",
    "T22n1425_025:0430c14": "有罪者，比丘無罪，作罪悔過，得越毘尼罪，",
    "T22n1425_025:0430c15": "是名緣無罪而得罪緣。有罪得無罪者，作",
    "T22n1425_025:0430c16": "小房大房氈一切，乃至三諫，是名緣有罪得",
    "T22n1425_025:0430c17": "無罪。緣有罪至有罪者，僧中說波羅提木叉",
    "T22n1425_025:0430c18": "時，乃至三問，有罪者如法作，無罪者默然。爾",
    "T22n1425_025:0430c19": "時有罪不如法作，復不語人，又不作念：「我待",
    "T22n1425_025:0430c20": "清淨同意人當如法作。」默然者，得越毘尼罪，",
    "T22n1425_025:0430c21": "是名緣有罪至有罪。緣無罪得無罪者，不作",
    "T22n1425_025:0430c22": "不犯，是名緣無罪至無罪。緣重至輕者，比丘",
    "T22n1425_025:0430c23": "犯波夜提，向惡邪邊見被舉人悔過，是名緣",
    "T22n1425_025:0430c24": "重至輕。罪緣輕至重者，比丘犯越毘尼罪，向",
    "T22n1425_025:0430c25": "謗線經被舉人悔過，得波夜提，是名緣輕至",
    "T22n1425_025:0430c26": "重。緣重至重者，比丘犯波夜提，向謗線經被",
    "T22n1425_025:0430c27": "舉人悔過，得波夜提，是名緣重至重。緣輕",
    "T22n1425_025:0430c28": "至輕者，比丘犯越毘尼罪，向未受具足人悔",
    "T22n1425_025:0430c29": "過，不名作，更得越毘尼罪，是名緣輕至輕。受",
    "T22n1425_025:0431a01": "時罪者，受生肉、生穀、金銀、象馬、駝驢、牛羊、奴",
    "T22n1425_025:0431a02": "婢、婦女、田宅、屋舍，是名受時罪。有食時罪者，",
    "T22n1425_025:0431a03": "別眾食、處處食、同器食、不淨果食，是名食時",
    "T22n1425_025:0431a04": "罪。事成罪者，作小房大房一切二諫，是名事",
    "T22n1425_025:0431a05": "成罪。有不受得罪受無罪者，受迦絺那衣，得",
    "T22n1425_025:0431a06": "捨五戒：別眾食、處處食、離同食、不白長衣、離",
    "T22n1425_025:0431a07": "衣宿，是名不受得罪受無罪。不與得罪與無",
    "T22n1425_025:0431a08": "罪者，比丘得新衣，不三種壞色，若一一壞色",
    "T22n1425_025:0431a09": "作淨受用者，波夜提，是名不與得罪與無罪。",
    "T22n1425_025:0431a10": "或有罪是聚落非阿練若者，不著僧伽梨入",
    "T22n1425_025:0431a11": "聚落、不著紐入聚落、不著繫腰繩、不持鉢、",
    "T22n1425_025:0431a12": "不白離同食、非時入聚落，是名聚落非阿練",
    "T22n1425_025:0431a13": "若。阿練若非聚落者，比丘與賊伴、與女人、比",
    "T22n1425_025:0431a14": "丘尼共期道行，是名阿練若非聚落。亦阿練",
    "T22n1425_025:0431a15": "若亦聚落者，拳打掌刀擬，是名亦阿練若亦",
    "T22n1425_025:0431a16": "聚落。有罪非阿練若非聚落者，王門側，是",
    "T22n1425_025:0431a17": "名非阿練若非聚落。有罪是時非非時者，別",
    "T22n1425_025:0431a18": "眾食、處處食、同器食、挑食八種美食、不作淨",
    "T22n1425_025:0431a19": "果食，是名時非非時。有罪是非時非是時者，",
    "T22n1425_025:0431a20": "不白非時入聚落、非時食、日暮教誡比丘",
    "T22n1425_025:0431a21": "尼，是名非時非是時。有罪亦是時亦非時者，",
    "T22n1425_025:0431a22": "拳打、掌刀擬，是名亦時亦非時。有罪非時非",
    "T22n1425_025:0431a23": "非時者，正中時是名非時亦非非時。有罪",
    "T22n1425_025:0431a24": "是夜非晝者，若女人同室宿、未受具足人",
    "T22n1425_025:0431a25": "過三宿、日沒教誡比丘尼，是名夜非晝。有罪",
    "T22n1425_025:0431a26": "是晝而非夜者，別眾食乃至不淨菓食，是名",
    "T22n1425_025:0431a27": "晝而非夜有罪。亦是晝亦是夜者，拳打、掌刀",
    "T22n1425_025:0431a28": "擬，是名亦是晝亦是夜。有罪亦非晝亦非",
    "T22n1425_025:0431a29": "夜者，明相出時，是名亦非晝亦非夜。有罪",
    "T22n1425_025:0431b01": "是覆處非露處者，女人同室宿、未受具足",
    "T22n1425_025:0431b02": "人過三夜、內敷置婬處坐、屏處坐，是名覆",
    "T22n1425_025:0431b03": "處非露處。有罪是露處非覆處者，眾僧床褥",
    "T22n1425_025:0431b04": "露地自敷、若教人敷，不白去，離二十五肘，波",
    "T22n1425_025:0431b05": "夜提，是名露處非覆處。有罪亦覆處亦露處",
    "T22n1425_025:0431b06": "者，拳打、掌刀擬。云何罪非覆處非露處者，",
    "T22n1425_025:0431b07": "屋簷下。云何罪是行非住？比丘與女人、賊伴、",
    "T22n1425_025:0431b08": "比丘尼共期道行，僧和上、阿闍梨語「莫去」而",
    "T22n1425_025:0431b09": "去者，得罪，是名行非住。云何罪是住非行？婬",
    "T22n1425_025:0431b10": "女邊住、沽酒邊住、摴蒱邊住、獄囚邊住、當",
    "T22n1425_025:0431b11": "門立住，僧和上、阿闍梨語「莫住」而住，得罪，",
    "T22n1425_025:0431b12": "是名住非行。云何罪亦行亦住？拳打、掌刀擬。",
    "T22n1425_025:0431b13": "云何罪非行非住？坐時眠時。云何罪是立非",
    "T22n1425_025:0431b14": "坐？婬女邊立，乃至和上、阿闍梨語「莫立」而立",
    "T22n1425_025:0431b15": "者，得罪。云何罪是坐非立坐？過量床、兜羅綿",
    "T22n1425_025:0431b16": "貯褥、皮坐具，及婬女邊坐、沽酒家、摴蒲",
    "T22n1425_025:0431b17": "邊、獄囚邊坐，僧和上、阿闍梨語「莫坐」而坐者，",
    "T22n1425_025:0431b18": "得罪。云何罪亦立亦坐？拳打、掌刀擬。云何罪",
    "T22n1425_025:0431b19": "非立非坐？若行、若眠時。云何罪是坐非眠？坐",
    "T22n1425_025:0431b20": "過量床，乃至僧和上、阿闍梨語「莫坐」而坐者，",
    "T22n1425_025:0431b21": "得罪。云何罪是眠非坐？女人同室宿、未受具",
    "T22n1425_025:0431b22": "足人過三夜、過量床、兜羅貯褥、坐皮坐具。云",
    "T22n1425_025:0431b23": "何罪亦是坐亦是眠？拳打、掌刀擬。云何罪非",
    "T22n1425_025:0431b24": "坐非眠？行時、立時。云何罪是眠非行？女人同",
    "T22n1425_025:0431b25": "室宿乃至皮褥上眠。云何罪是行非眠？比丘",
    "T22n1425_025:0431b26": "與女人、賊伴，乃至和上、阿闍梨語「莫去」而去",
    "T22n1425_025:0431b27": "者，得罪。云何罪亦眠亦行？拳打、掌刀擬。云何",
    "T22n1425_025:0431b28": "罪非眠亦非行？坐、立時。云何罪是屏處非眾",
    "T22n1425_025:0431b29": "多？屏處三諫不捨。云何罪是眾多非屏處？眾",
    "T22n1425_025:0431c01": "多人中三諫不捨。云何罪亦屏處亦眾多？拳",
    "T22n1425_025:0431c02": "打、掌刀擬。云何罪非屏處非眾多？眾僧中。云",
    "T22n1425_025:0431c03": "何罪是眾多非僧中？眾多人中三諫不捨。云",
    "T22n1425_025:0431c04": "何罪是僧中非眾多僧中？三諫不捨。云何罪",
    "T22n1425_025:0431c05": "亦眾多亦僧中？拳打、掌刀擬。云何罪非眾多",
    "T22n1425_025:0431c06": "非僧中？屏處三諫不捨。云何罪是僧中非屏",
    "T22n1425_025:0431c07": "處？僧中三諫不捨。云何罪是屏處非僧中？屏",
    "T22n1425_025:0431c08": "處三諫不捨。云何罪亦僧中亦屏處？拳打、掌",
    "T22n1425_025:0431c09": "刀擬。云何罪非僧中非屏處？眾多人中三諫不",
    "T22n1425_025:0431c10": "捨。云何罪是冬非春？比丘到八月十五日",
    "T22n1425_025:0431c11": "不捨雨浴衣，至十六日捨，得越毘尼罪。云何罪",
    "T22n1425_025:0431c12": "是春非冬？比丘受迦絺那衣，至臘月十五日",
    "T22n1425_025:0431c13": "應捨，若不捨，至十六日者越毘尼罪。云何罪",
    "T22n1425_025:0431c14": "亦冬亦春！拳打、掌刀擬。云何罪非冬非春？安",
    "T22n1425_025:0431c15": "居時。云何罪是春非夏？比丘受迦絺那衣不",
    "T22n1425_025:0431c16": "捨，至臘月十六日越毘尼罪。云何罪是夏非",
    "T22n1425_025:0431c17": "春？比丘至四月十六日應安居，不安居者，越",
    "T22n1425_025:0431c18": "毘尼罪。到後安居復不安居者，得二越毘尼",
    "T22n1425_025:0431c19": "罪。云何罪亦是春亦是夏？拳打、掌刀擬。云何",
    "T22n1425_025:0431c20": "罪非春非夏？是冬時。云何罪是夏非冬者？於",
    "T22n1425_025:0431c21": "二安居時而不安居，得二越毘尼罪。云何罪",
    "T22n1425_025:0431c22": "是冬非夏？八月十五日應捨雨浴衣而不捨，",
    "T22n1425_025:0431c23": "至十六日得罪。云何罪亦是夏亦是冬？拳打、",
    "T22n1425_025:0431c24": "掌刀擬。云何罪非夏非冬？是春時，是名罪非",
    "T22n1425_025:0431c25": "夏非冬。復有罪名，不攝身、不攝口、不攝身口，",
    "T22n1425_025:0431c26": "身犯、口犯、身口犯，身惡行、口惡行、身口惡行，",
    "T22n1425_025:0431c27": "是名罪。無罪者，攝身、攝口、攝身口，身不犯、口",
    "T22n1425_025:0431c28": "不犯、身口不犯，身不惡行、口不惡行、身口不",
    "T22n1425_025:0431c29": "惡行，是名無罪。",
    "T22n1425_025:0431c30": "佛告諸比丘：「持律比丘與他出罪時，有罪亦",
    "T22n1425_025:0432a01": "知、無罪亦知。覆亦知。不覆亦知。」覆亦知者，",
    "T22n1425_025:0432a02": "比丘明相出時犯僧伽婆尸沙，知是罪，不作",
    "T22n1425_025:0432a03": "覆藏心；至日出時作覆藏心，至明相出時，是",
    "T22n1425_025:0432a04": "名一夜覆。復有覆名，比丘明相出時犯僧伽",
    "T22n1425_025:0432a05": "婆尸沙，知是罪，不作覆藏心；至食時作覆藏",
    "T22n1425_025:0432a06": "心，至明相出時，是名一夜覆。如是中時、晡時、",
    "T22n1425_025:0432a07": "日沒、初夜、中夜時亦如是。比丘至明相出時",
    "T22n1425_025:0432a08": "犯僧伽婆尸沙，知是罪，不作覆藏心；乃至後",
    "T22n1425_025:0432a09": "夜知是罪，作覆藏心，至明相出時，是名二時",
    "T22n1425_025:0432a10": "一夜覆。復有覆名，比丘明相出時犯僧伽婆",
    "T22n1425_025:0432a11": "尸沙，不知是罪，至日出時知是罪，不作覆藏",
    "T22n1425_025:0432a12": "心；到食時作覆藏心，乃至明相出時，是名一",
    "T22n1425_025:0432a13": "夜覆。中時、晡時、日沒、初夜時亦如是。比丘明",
    "T22n1425_025:0432a14": "相出時犯僧伽婆尸沙，不知是罪，乃至中夜",
    "T22n1425_025:0432a15": "知是罪，不作覆藏心；至後夜作覆藏心，至明",
    "T22n1425_025:0432a16": "相出時，是名三時一夜覆。復有覆名，比丘明",
    "T22n1425_025:0432a17": "相出時犯僧伽婆尸沙，不知是罪，到食時知",
    "T22n1425_025:0432a18": "是罪，不作覆藏心；至日中作覆藏心，至明相",
    "T22n1425_025:0432a19": "出時，是名一夜覆晡時。日沒、初夜亦如是。比",
    "T22n1425_025:0432a20": "丘明相出時犯僧伽婆尸沙，不知是罪，乃至",
    "T22n1425_025:0432a21": "中夜知是罪，不作覆藏心，到後夜作覆藏心，",
    "T22n1425_025:0432a22": "至明相出時，是名四時一夜覆。復有覆名，比",
    "T22n1425_025:0432a23": "丘明相出時，犯僧伽婆尸沙，知是罪，覆不覆",
    "T22n1425_025:0432a24": "猶豫；至日出時作覆藏心，乃至明相出時，是",
    "T22n1425_025:0432a25": "名一夜覆。如是食時、中時、晡時、日沒時、初夜、中",
    "T22n1425_025:0432a26": "夜乃至後夜作覆藏心，至明相出，是名二時",
    "T22n1425_025:0432a27": "一夜覆。復有覆名，比丘明相出時犯僧伽婆",
    "T22n1425_025:0432a28": "尸沙，不知是罪，至日出時知是罪，覆不覆猶",
    "T22n1425_025:0432a29": "豫；到食時作覆藏心，至明相出時，是名一夜",
    "T22n1425_025:0432b01": "覆。如是中時、晡時、日沒、初夜亦如是。比丘明",
    "T22n1425_025:0432b02": "相出時犯僧伽婆尸沙，不知是罪，乃至中夜",
    "T22n1425_025:0432b03": "知是罪，覆不覆猶豫；到後夜作覆藏心，至明",
    "T22n1425_025:0432b04": "相出時，是名三時一夜覆。復有覆名，比丘",
    "T22n1425_025:0432b05": "明相出時犯僧伽婆尸沙，不知是罪，乃至食",
    "T22n1425_025:0432b06": "時知是罪，覆不覆猶豫；到中時作覆藏心，至",
    "T22n1425_025:0432b07": "明相出時，是名一夜覆。如是晡時、日沒、初夜",
    "T22n1425_025:0432b08": "亦如是。比丘明相出時犯僧伽婆尸沙，不知",
    "T22n1425_025:0432b09": "是罪，乃至中夜知是罪，覆不覆猶豫到後夜",
    "T22n1425_025:0432b10": "作覆藏心，至明相出時，是名四時一夜覆。復",
    "T22n1425_025:0432b11": "有覆名，比丘明相出時犯僧伽婆尸沙，知是",
    "T22n1425_025:0432b12": "罪，作覆藏心；至日出時作不覆藏心，乃至後",
    "T22n1425_025:0432b13": "夜作覆藏心，至明相出時，是名一夜覆。復",
    "T22n1425_025:0432b14": "有覆名，比丘犯僧伽婆尸沙，若隔壁、若隔塹、",
    "T22n1425_025:0432b15": "若闇中小聲說他名，某甲比丘犯僧伽婆尸",
    "T22n1425_025:0432b16": "沙，是不名發露，知而妄語，得波夜提，是名覆。",
    "T22n1425_025:0432b17": "復有不覆名，若隔障、若隔塹、若闇中小聲自",
    "T22n1425_025:0432b18": "稱說他名犯僧伽婆尸沙，得名發露。但諂曲",
    "T22n1425_025:0432b19": "作，得越毘尼罪。復有不覆名，比丘犯僧伽婆",
    "T22n1425_025:0432b20": "尸沙，不隔壁、不隔塹、不闇中，不小聲，不說他",
    "T22n1425_025:0432b21": "自說名字犯，是名不覆。復有不覆名，非罪想",
    "T22n1425_025:0432b22": "罪疑、覆不覆疑、夜疑，若發露，是名不覆。復有",
    "T22n1425_025:0432b23": "不覆，不作覆藏心、未得發露、若忘、若罷道、若",
    "T22n1425_025:0432b24": "入定、若命終，是名不覆。",
    "T22n1425_025:0432b25": "佛告諸比丘：「持律比丘與他出罪時，有罪應",
    "T22n1425_025:0432b26": "知、無罪應知、覆應知、不覆應知、發露應知、",
    "T22n1425_025:0432b27": "不發露應知。或有覆非發露、或有發露非覆、",
    "T22n1425_025:0432b28": "或有覆亦發露、或有非覆非發露。」云何覆非",
    "T22n1425_025:0432b29": "發露？比丘犯僧伽婆尸沙，知是罪，作覆藏心，",
    "T22n1425_025:0432c01": "不向他說，是名覆非發露。云何是發露非覆",
    "T22n1425_025:0432c02": "藏？比丘犯僧伽婆尸沙，知是罪，不作覆藏",
    "T22n1425_025:0432c03": "心，向他說，是名發露非覆。云何是覆亦發露？",
    "T22n1425_025:0432c04": "比丘犯僧伽婆尸沙，知是罪，覆藏已後向他",
    "T22n1425_025:0432c05": "說，是名覆亦發露。云何非覆非發露？比丘犯",
    "T22n1425_025:0432c06": "僧伽婆尸沙，知是罪，不作覆藏心，作是念：「待",
    "T22n1425_025:0432c07": "時待方待人，當如法作。」是名非覆非發露。",
    "T22n1425_025:0432c08": "佛告諸比丘：「持律比丘與他出罪時，有罪應",
    "T22n1425_025:0432c09": "知、無罪應知、覆應知、不覆應知、發露應知、",
    "T22n1425_025:0432c10": "不發露應知、與別住應知、不與別住應知。」",
    "T22n1425_025:0432c11": "者，云何不應與？無罪不應與、不覆不應與，",
    "T22n1425_025:0432c12": "罪不決定、覆不決定、夜不決定，前人不索不",
    "T22n1425_025:0432c13": "問，不應與。云何應與？有罪應與、覆應與，罪決",
    "T22n1425_025:0432c14": "定、覆決定、夜決定、前人索問，應與。如法與不",
    "T22n1425_025:0432c15": "如法與。云何不如法與？無罪、罪不決定、覆不",
    "T22n1425_025:0432c16": "決定、夜不決定、前人不索不問、眾不成就、白",
    "T22n1425_025:0432c17": "不成就、羯磨不成就，是名不如法與。云何如",
    "T22n1425_025:0432c18": "法與？有罪、罪決定、覆決定、夜決定、前人索",
    "T22n1425_025:0432c19": "問、眾成就、白成就、羯磨成就，若一一成就，",
    "T22n1425_025:0432c20": "是名如法與。不如法行婆利婆沙、如法行",
    "T22n1425_025:0432c21": "婆利婆沙。云何不如法行？僧伽藍無比丘，",
    "T22n1425_025:0432c22": "中間有罪更舉，與比丘同房同障住，客比丘",
    "T22n1425_025:0432c23": "來不白，時集、非時集不白，是名不如法行。云",
    "T22n1425_025:0432c24": "何如法行？僧伽藍有比丘住，行婆利婆沙",
    "T22n1425_025:0432c25": "中間不犯不舉，與比丘別房別障住，客比丘",
    "T22n1425_025:0432c26": "來白，時集、非時集白，是名如法行。夜斷、夜不",
    "T22n1425_025:0432c27": "斷。云何夜不斷？僧伽藍中有比丘住，乃至時",
    "T22n1425_025:0432c28": "集、非時集白，是名夜不斷。云何夜斷？僧伽藍",
    "T22n1425_025:0432c29": "中無比丘住，乃至時集、非時集不白，是名夜",
    "T22n1425_025:0433a01": "斷。中間有罪、中間無罪。云何中間有罪？發露",
    "T22n1425_025:0433a02": "已，僧未與波利婆沙，更犯；行波利婆沙中間",
    "T22n1425_025:0433a03": "犯，是名中間罪。云何中間無罪？中間不犯，",
    "T22n1425_025:0433a04": "是名無罪。行波利婆沙比丘，應隨順行七事。",
    "T22n1425_025:0433a05": "何等七？一、比丘事；二、比丘尼事；三、眷屬",
    "T22n1425_025:0433a06": "事；四、入聚落事；五、執眾苦事；六、受拜事；",
    "T22n1425_025:0433a07": "七、王事。云何比丘事？不得受比丘禮、不得說",
    "T22n1425_025:0433a08": "比丘罪、不得與比丘語論，不得說沙彌罪、不",
    "T22n1425_025:0433a09": "得福罰沙彌、不得與沙彌語論，不得作比",
    "T22n1425_025:0433a10": "丘使、不得在比丘前後行入聚落、眾集時不",
    "T22n1425_025:0433a11": "得為眾作說法人除別處，是名比丘事。云何",
    "T22n1425_025:0433a12": "比丘尼事？不得受比丘尼禮、不得說比丘尼",
    "T22n1425_025:0433a13": "罪、不得與比丘尼語論，不得說式叉摩尼罪、",
    "T22n1425_025:0433a14": "沙彌尼罪，不得福罰式叉摩尼、沙彌尼，不得",
    "T22n1425_025:0433a15": "與式叉摩尼、沙彌尼語論，不得遮比丘尼布",
    "T22n1425_025:0433a16": "薩自恣、不得遮比丘尼齊門止、不得往教誡",
    "T22n1425_025:0433a17": "比丘尼、若已受者不得往，是名比丘尼事。云",
    "T22n1425_025:0433a18": "何眷屬事？不得度人、不得與人受具足、不得",
    "T22n1425_025:0433a19": "受人依止及畜沙彌、不得受比丘供給、不得",
    "T22n1425_025:0433a20": "授人經、不得從他受經、本所誦經當細聲誦，",
    "T22n1425_025:0433a21": "若先有依止弟子、教令依止他，當斷眷屬，是",
    "T22n1425_025:0433a22": "名眷屬事。云何入聚落事？不得太早入聚落",
    "T22n1425_025:0433a23": "太晚出、不得在前後行，沙門入聚落不得到",
    "T22n1425_025:0433a24": "知識檀越家、不得無比丘僧伽藍中住、坐時",
    "T22n1425_025:0433a25": "食時在比丘下。不得使人迎食、不得與人迎",
    "T22n1425_025:0433a26": "食，除次到，是名入聚落事。云何執眾苦事？晨",
    "T22n1425_025:0433a27": "起掃塔院僧院、授僧水、洗僧大小行處、",
    "T22n1425_025:0433a28": "如是一切可作事應隨力作、不得與欲、不得",
    "T22n1425_025:0433a29": "受他欲，除次到，是名執眾苦事。云何受拜事？",
    "T22n1425_025:0433b01": "不得受一切拜，白一羯磨、白三羯磨盡不得",
    "T22n1425_025:0433b02": "受，是名受拜事。云何王事？不得恃王大臣",
    "T22n1425_025:0433b03": "居士凶人力勢、不得嫌佛嫌法嫌僧嫌羯磨",
    "T22n1425_025:0433b04": "人，但自責不得嫌他，是名王事。波利婆沙比",
    "T22n1425_025:0433b05": "丘行此七事，是名隨順行。不行者是名不隨",
    "T22n1425_025:0433b06": "順行。不應與摩那埵、應與摩那埵。云何不應",
    "T22n1425_025:0433b07": "與？無罪不應與，覆藏、未與別住不應與，半覆",
    "T22n1425_025:0433b08": "半不覆不應與，罪不決定、覆不決定、夜不決",
    "T22n1425_025:0433b09": "定不應與，波利婆沙不決定不應與，不索不",
    "T22n1425_025:0433b10": "問不應與。云何應與？有罪、覆、行波利婆沙竟、",
    "T22n1425_025:0433b11": "罪決定、覆決定、夜決定、波利婆沙決定、前人",
    "T22n1425_025:0433b12": "索問應與。不如法與、如法與。云何不如法與？",
    "T22n1425_025:0433b13": "無罪，乃至不索不問、眾不成就、白不成就、",
    "T22n1425_025:0433b14": "羯磨不成就，若一一不成就，是名不如法與。",
    "T22n1425_025:0433b15": "云何如法與？有罪，乃至索問眾成就、白成就、",
    "T22n1425_025:0433b16": "羯磨一一成就，是名如法與。不究竟行摩那",
    "T22n1425_025:0433b17": "埵、究竟行摩那埵。云何不究竟行摩那埵？眾",
    "T22n1425_025:0433b18": "不滿不名行摩那埵、中間犯更舉、與比丘一房",
    "T22n1425_025:0433b19": "一障住、不白客比丘、時集非時集不白、不日",
    "T22n1425_025:0433b20": "日白界內僧，是名不究竟行。云何究竟行？眾",
    "T22n1425_025:0433b21": "滿是名究竟。中間不犯不舉、不共比丘一房",
    "T22n1425_025:0433b22": "一障住、客比丘來白、時集非時集白、日日",
    "T22n1425_025:0433b23": "白界內僧，是名究竟行。夜斷、夜不斷。云何夜",
    "T22n1425_025:0433b24": "斷？夜中間眾不滿，乃至不日日白界內僧，是",
    "T22n1425_025:0433b25": "名夜斷。云何夜不斷？中間眾滿，乃至日日白",
    "T22n1425_025:0433b26": "界內僧，是名夜不斷。中間有罪、中間無罪。",
    "T22n1425_025:0433b27": "云何中間有罪？未與摩那埵中間犯、與摩那",
    "T22n1425_025:0433b28": "埵中間犯、究竟中間犯，是名中間罪。云何中",
    "T22n1425_025:0433b29": "間無罪？無上諸事，是名中間無罪。行摩那埵",
    "T22n1425_025:0433c01": "比丘，應隨順行七事，如上說，是名摩那埵比",
    "T22n1425_025:0433c02": "丘隨順行；不行者，是名不隨順。應與阿浮呵",
    "T22n1425_025:0433c03": "那、不應與。不應與者，無罪不應與，覆、未與別",
    "T22n1425_025:0433c04": "住不應與，摩那埵不究竟不應與，不覆、未行",
    "T22n1425_025:0433c05": "摩那埵不應與，覆不覆不應與，罪不決定、覆",
    "T22n1425_025:0433c06": "不決定、夜不決定、別住不決定、摩那埵不決",
    "T22n1425_025:0433c07": "定、不索不問，是名不應與阿浮呵那。應與者，",
    "T22n1425_025:0433c08": "有罪應與、覆罪應與、別住摩那埵究竟應與、",
    "T22n1425_025:0433c09": "不覆摩那埵究竟應與，罪決定、覆決定、夜決",
    "T22n1425_025:0433c10": "定、別住決定、摩那埵決定、前人索問，是名應",
    "T22n1425_025:0433c11": "與阿浮呵那。如法與阿浮呵那、不如法與阿",
    "T22n1425_025:0433c12": "浮呵那。不如法與者，無罪不應與，乃至眾不",
    "T22n1425_025:0433c13": "成就、白不成就、羯磨不成就，若一一不成就，",
    "T22n1425_025:0433c14": "是名不如法與。如法與者，有罪應與，乃至眾成",
    "T22n1425_025:0433c15": "就、白成就、羯磨成就，若一一成就，是名如法",
    "T22n1425_025:0433c16": "與。阿浮呵那共覆者，比丘月一日犯一僧伽",
    "T22n1425_025:0433c17": "婆尸沙，知是罪，不作覆藏心，如是二日、三日",
    "T22n1425_025:0433c18": "乃至十日，一切知是罪，作覆藏心，至明相出",
    "T22n1425_025:0433c19": "時，是十罪一切共一夜覆，應作十別住羯",
    "T22n1425_025:0433c20": "磨、十摩那埵、十阿浮呵那，亦得作一別住羯",
    "T22n1425_025:0433c21": "磨、一摩那埵、一阿浮呵那，是名共覆。復有共",
    "T22n1425_025:0433c22": "覆名，比丘月一日犯一僧伽婆尸沙，知是罪，",
    "T22n1425_025:0433c23": "不作覆藏心，如是二日犯二、三日犯三，乃至",
    "T22n1425_025:0433c24": "十日犯十僧伽婆尸沙，一切知是罪，一切作",
    "T22n1425_025:0433c25": "覆藏心，至明相出時，是五十五僧伽婆尸沙",
    "T22n1425_025:0433c26": "罪，一切共一夜覆，應作五十五別住羯磨、五",
    "T22n1425_025:0433c27": "十五摩那埵、五十五阿浮呵那，亦得作一別",
    "T22n1425_025:0433c28": "住羯磨、一摩那埵、一阿浮呵那，是名共覆。復",
    "T22n1425_025:0433c29": "有共覆名，比丘月一日犯一僧伽婆尸沙，不知",
    "T22n1425_025:0434a01": "是罪，如是二日、三日乃至十日，一切知是罪、",
    "T22n1425_025:0434a02": "一切作覆藏心，至明相出時，是十罪共一夜",
    "T22n1425_025:0434a03": "覆，乃至亦得作一別住羯磨、一摩那埵、一阿",
    "T22n1425_025:0434a04": "浮呵那，是名共覆。復有共覆名，比丘月一日",
    "T22n1425_025:0434a05": "犯一僧伽婆尸沙，不知是罪，不作覆藏心，乃",
    "T22n1425_025:0434a06": "至十日犯十僧伽婆尸沙，一切知是罪，作覆",
    "T22n1425_025:0434a07": "藏心，至明相出時，是五十五罪共一夜覆，乃",
    "T22n1425_025:0434a08": "至亦得作一別住羯磨、一摩那埵、一阿浮呵",
    "T22n1425_025:0434a09": "那，是名共覆。參差覆者，比丘月一日犯一僧",
    "T22n1425_025:0434a10": "伽婆尸沙，知是罪，作覆藏心，至二日向他說",
    "T22n1425_025:0434a11": "已，復犯僧伽婆尸沙，乃至十日向他說已，復",
    "T22n1425_025:0434a12": "犯，知是罪，作覆藏心，至十一日向他說，是十",
    "T22n1425_025:0434a13": "僧伽婆尸沙，如是一切各一夜共參差覆，應",
    "T22n1425_025:0434a14": "作十別住羯磨、十摩那埵、十阿浮呵那，亦得",
    "T22n1425_025:0434a15": "作一別住、一摩那埵、一阿浮呵那，是名參差",
    "T22n1425_025:0434a16": "覆。復有參差覆名，比丘月一日犯一僧伽婆",
    "T22n1425_025:0434a17": "尸沙，知是罪，作覆藏心，至二日向人說已，復",
    "T22n1425_025:0434a18": "更犯，如是乃至十日犯十僧伽婆尸沙，知是",
    "T22n1425_025:0434a19": "罪，作覆藏心，至十一日向人說，是五十五僧",
    "T22n1425_025:0434a20": "伽婆尸沙，如是一切各一夜參差覆，應作五",
    "T22n1425_025:0434a21": "十五別住羯磨、五十五摩那埵、五十五阿浮",
    "T22n1425_025:0434a22": "呵那，亦得作一別住羯磨、一摩那埵、一阿浮",
    "T22n1425_025:0434a23": "呵那，是名參差覆。無量覆者，或憶罪不憶夜、",
    "T22n1425_025:0434a24": "或憶夜不憶罪、或憶罪亦憶夜、或不憶罪亦",
    "T22n1425_025:0434a25": "不憶夜。憶罪不憶夜者，憶知犯罪多少、不憶",
    "T22n1425_025:0434a26": "若干夜。憶夜不憶罪者，憶知爾許夜、不憶罪",
    "T22n1425_025:0434a27": "多少。亦憶罪亦憶夜者，憶知罪多少、憶知若",
    "T22n1425_025:0434a28": "干夜。不憶罪不憶夜者，不憶犯罪多少、亦不",
    "T22n1425_025:0434a29": "憶若干夜。是中憶罪不憶夜者，應當問：「汝何",
    "T22n1425_025:0434b01": "時犯？未有歲時耶？」若前人默然者，應隨年與",
    "T22n1425_025:0434b02": "別住。若言：「不爾。」更問：「一歲耶？二歲耶？五歲",
    "T22n1425_025:0434b03": "耶？」可隨默然處與別住，是名憶罪不憶夜。",
    "T22n1425_025:0434b04": "憶夜不憶罪者，隨夜多少，應與作無量罪別",
    "T22n1425_025:0434b05": "住，是名憶夜不憶罪。憶罪亦憶夜者，憶罪",
    "T22n1425_025:0434b06": "多少隨所憶夜與別住，是名憶罪亦憶夜。不",
    "T22n1425_025:0434b07": "憶罪不憶夜者，應當問：「無歲時犯耶？」若默然",
    "T22n1425_025:0434b08": "者，隨年與作無量罪別住。若言：「不爾。」更問：「未",
    "T22n1425_025:0434b09": "有歲耶？一歲、二、三、四、五歲耶？」隨默然處與作",
    "T22n1425_025:0434b10": "無量罪別住，是名無量覆。共覆、參差覆、無量",
    "T22n1425_025:0434b11": "覆，是三俱名為覆。別覆者，比丘月一日犯",
    "T22n1425_025:0434b12": "一僧伽婆尸沙，知是罪，作覆藏心，不向他說；",
    "T22n1425_025:0434b13": "二日復犯，知是罪，作覆藏心，不向他說；乃至",
    "T22n1425_025:0434b14": "十日復犯，知是罪，作覆藏心，不向他說，是十",
    "T22n1425_025:0434b15": "罪各別覆，最後罪一夜覆，如是二夜三夜，乃",
    "T22n1425_025:0434b16": "至初罪有十夜覆，應與作十別住羯磨、十摩",
    "T22n1425_025:0434b17": "那埵、十阿浮呵那，亦得作一別住、一摩那埵、",
    "T22n1425_025:0434b18": "一阿浮呵那。復有別覆名，比丘月一日犯一僧",
    "T22n1425_025:0434b19": "伽婆尸沙，知是罪，作覆藏心，不向他人說，",
    "T22n1425_025:0434b20": "乃至十日犯十僧伽婆尸沙，知是罪，作覆藏",
    "T22n1425_025:0434b21": "心，不向他說，是五十五罪各別覆，最後罪一",
    "T22n1425_025:0434b22": "夜覆，如是二夜三夜，乃至初罪有五十五夜",
    "T22n1425_025:0434b23": "覆，應與五十五夜別住羯磨、五十五摩那埵、",
    "T22n1425_025:0434b24": "五十五阿浮呵那，亦得作一別住、一摩那埵、",
    "T22n1425_025:0434b25": "一阿浮呵那，是名別覆。同覆別覆，是二俱名",
    "T22n1425_025:0434b26": "覆。比舍遮脚者，或有罪長非夜長、或有夜長",
    "T22n1425_025:0434b27": "非罪長、或有罪長夜亦長、或有非罪長非夜",
    "T22n1425_025:0434b28": "長。罪長非夜長者，比丘竟日犯僧伽婆尸沙，",
    "T22n1425_025:0434b29": "知是罪，向人說，是名罪長非夜長。有夜長非",
    "T22n1425_025:0434c01": "罪長者，比丘犯一僧伽婆尸沙，知是罪，作覆",
    "T22n1425_025:0434c02": "藏心，不向他人說，是名夜長非罪長。有罪",
    "T22n1425_025:0434c03": "長夜亦長者，比丘日日犯僧伽婆尸沙，知是",
    "T22n1425_025:0434c04": "罪，覆半說半，是名罪長夜亦長。有非罪長亦",
    "T22n1425_025:0434c05": "非夜長者，比丘犯僧伽婆尸沙，知是罪，不作",
    "T22n1425_025:0434c06": "覆藏心，向他人說，更不犯，是名非罪長亦非",
    "T22n1425_025:0434c07": "夜長。是中罪長夜不長、罪亦長夜亦長者，行",
    "T22n1425_025:0434c08": "波利婆沙時，當少與食、多與作務。若故不止",
    "T22n1425_025:0434c09": "者，當使淨人縛手脚著床，應語言：「若更犯者，",
    "T22n1425_025:0434c10": "僧復重治汝。」是名比舍遮脚。或有罪合非",
    "T22n1425_025:0434c11": "夜合、或有夜合非罪合、或有罪合夜亦合、或",
    "T22n1425_025:0434c12": "有非罪合亦非夜合。罪合非夜合者，比丘犯",
    "T22n1425_025:0434c13": "十僧伽婆尸沙，一切十夜覆，僧合與百夜別",
    "T22n1425_025:0434c14": "住羯磨。比丘言：「長老！我羸病不堪，得與略",
    "T22n1425_025:0434c15": "行波利婆沙。」不應語言：「得百夜羯磨合作十",
    "T22n1425_025:0434c16": "夜別住。」是名罪合非夜合。夜合非罪合者，比",
    "T22n1425_025:0434c17": "丘犯十僧伽婆尸沙，一切十夜覆，僧合與十",
    "T22n1425_025:0434c18": "夜別住。比丘言：「長老！我慚愧，我欲廣行波利",
    "T22n1425_025:0434c19": "婆沙。」應語言：「得。」是名夜合非罪合。罪合夜亦",
    "T22n1425_025:0434c20": "合者，比丘犯十僧伽婆尸沙，十夜覆藏，僧合",
    "T22n1425_025:0434c21": "與作十夜別住，是名罪合夜亦合。非罪合非",
    "T22n1425_025:0434c22": "夜合者，各各別作波利婆沙羯磨，是名非罪",
    "T22n1425_025:0434c23": "合非夜合。",
    "T22n1425_025:0434c24": "摩訶僧祇律卷第二十五"
}