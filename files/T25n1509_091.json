{
    "T25n1509_091:0699c02": "大智度論釋照明品第八十一",
    "T25n1509_091:0699c03": "(卷第九十一)",
    "T25n1509_091:0699c05": "龍樹菩薩造",
    "T25n1509_091:0699c06": "後秦龜茲國三藏鳩摩羅什譯",
    "T25n1509_091:0699c07": "【經】須菩提白佛言：「世尊！若菩薩摩訶薩行六",
    "T25n1509_091:0699c08": "波羅蜜、十八空、三十七助道法、佛十力、四無所",
    "T25n1509_091:0699c09": "畏、四無礙智、十八不共法，不具足菩薩道，不",
    "T25n1509_091:0699c10": "能得阿耨多羅三藐三菩提。世尊！菩薩摩訶",
    "T25n1509_091:0699c11": "薩當云何具足菩薩道，能得阿耨多羅三藐三",
    "T25n1509_091:0699c12": "菩提？」佛告須菩提：「若菩薩摩訶薩行般若波",
    "T25n1509_091:0699c13": "羅蜜時，以方便力故，行檀波羅蜜，不得施、",
    "T25n1509_091:0699c14": "不得施者、不得受者，亦不遠離是法行檀波",
    "T25n1509_091:0699c15": "羅蜜，是則照明菩薩道。如是，須菩提！菩薩",
    "T25n1509_091:0699c16": "以方便力故具足菩薩道；具足已，能得阿耨",
    "T25n1509_091:0699c17": "多羅三藐三菩提。持戒、忍辱、精進、禪定、智慧",
    "T25n1509_091:0699c18": "乃至十八不共法亦如是。」舍利弗白佛言：「世",
    "T25n1509_091:0699c19": "尊！云何菩薩摩訶薩習般若波羅蜜？」佛告舍",
    "T25n1509_091:0699c20": "利弗：「若菩薩摩訶薩行般若波羅蜜，以方便",
    "T25n1509_091:0699c21": "力故，不壞色、不隨色。何以故？是色性無故不",
    "T25n1509_091:0699c22": "壞、不隨，乃至識亦如是。舍利弗！菩薩摩訶",
    "T25n1509_091:0699c23": "薩行般若波羅蜜，以方便力故，檀波羅蜜不",
    "T25n1509_091:0699c24": "壞、不隨。何以故？檀波羅蜜性無故。乃至十八",
    "T25n1509_091:0699c25": "不共法亦如是。」舍利弗白佛言：「世尊！若諸法",
    "T25n1509_091:0699c26": "無自性可壞、可隨者，云何菩薩摩訶薩能習",
    "T25n1509_091:0699c27": "般若波羅蜜諸菩薩摩訶薩所學處？何以故？",
    "T25n1509_091:0699c28": "菩薩摩訶薩不學般若波羅蜜，不能得阿耨",
    "T25n1509_091:0699c29": "多羅三藐三菩提。」佛告舍利弗：「如汝所言：『菩",
    "T25n1509_091:0700a01": "薩不學般若波羅蜜，不能得阿耨多羅三藐",
    "T25n1509_091:0700a02": "三菩提。』不離方便力故可得。舍利弗！若菩",
    "T25n1509_091:0700a03": "薩摩訶薩行般若波羅蜜，若有一法可得，應",
    "T25n1509_091:0700a04": "當取；若不可得，何所取？所謂此是般若波羅",
    "T25n1509_091:0700a05": "蜜、是禪波羅蜜、是毘梨耶波羅蜜、是羼提",
    "T25n1509_091:0700a06": "波羅蜜、是尸羅波羅蜜、是檀波羅蜜，是色、",
    "T25n1509_091:0700a07": "受、想、行、識，乃至是阿耨多羅三藐三菩提。舍",
    "T25n1509_091:0700a08": "利弗！是般若波羅蜜不可取相，乃至一切諸",
    "T25n1509_091:0700a09": "佛法不可取相。舍利弗！是名不取般若波羅",
    "T25n1509_091:0700a10": "蜜乃至佛法，是菩薩摩訶薩所應學。菩薩摩",
    "T25n1509_091:0700a11": "訶薩於是中學時，學相亦不可得，何況般若",
    "T25n1509_091:0700a12": "波羅蜜、佛法、菩薩法、辟支佛法、聲聞法、凡夫",
    "T25n1509_091:0700a13": "人法！何以故？舍利弗！諸法無一法有性。如",
    "T25n1509_091:0700a14": "是無性諸法，何等是凡夫人、須陀洹、斯陀含、",
    "T25n1509_091:0700a15": "阿那含、阿羅漢、辟支佛、菩薩、佛？若無是諸賢",
    "T25n1509_091:0700a16": "聖，云何有法？以是法故，分別說是凡夫人、須",
    "T25n1509_091:0700a17": "陀洹、斯陀含、阿那含、阿羅漢、辟支佛、菩薩、佛？」",
    "T25n1509_091:0700a18": "舍利弗白佛言：「世尊！若諸法無性、無實、無根、",
    "T25n1509_091:0700a19": "無本，云何知是凡夫人乃至是佛？」佛告舍",
    "T25n1509_091:0700a20": "利弗：「凡夫人所著處色，有性、有實不？」「不也！世",
    "T25n1509_091:0700a21": "尊！但以顛倒心故。受、想、行、識，乃至十八不共",
    "T25n1509_091:0700a22": "法亦如是。」「舍利弗！菩薩摩訶薩行般若波羅",
    "T25n1509_091:0700a23": "蜜時，以方便力故，見諸法無性、無根本故，能",
    "T25n1509_091:0700a24": "發阿耨多羅三藐三菩提心。」舍利弗白佛言：",
    "T25n1509_091:0700a25": "「云何菩薩摩訶薩行般若波羅蜜時，以方便",
    "T25n1509_091:0700a26": "力故，見諸法無性、無根本故，發阿耨多羅三",
    "T25n1509_091:0700a27": "藐三菩提心？」佛告舍利弗：「菩薩摩訶薩行",
    "T25n1509_091:0700a28": "般若波羅蜜時，不見諸法根本住中退沒、",
    "T25n1509_091:0700a29": "生懈怠心。舍利弗！諸法根本實無我、無所有、",
    "T25n1509_091:0700b01": "性常空，但顛倒愚癡故，眾生著陰、入、界。是菩",
    "T25n1509_091:0700b02": "薩摩訶薩見諸法無所有、性常空、自性空時，",
    "T25n1509_091:0700b03": "行般若波羅蜜，自立如幻師，為眾生說法：慳",
    "T25n1509_091:0700b04": "者為說布施法，破戒者為說持戒法，瞋者為",
    "T25n1509_091:0700b05": "說忍辱法，懈怠者為說精進法，亂想者為",
    "T25n1509_091:0700b06": "說禪定法，愚癡者為說智慧法。令眾生住布",
    "T25n1509_091:0700b07": "施乃至智慧，然後為說聖法能出苦；用是法",
    "T25n1509_091:0700b08": "故，得須陀洹果乃至得阿羅漢果、辟支佛道，",
    "T25n1509_091:0700b09": "乃至得阿耨多羅三藐三菩提。」舍利弗白佛",
    "T25n1509_091:0700b10": "言：「世尊！菩薩摩訶薩得是眾生無所有，教",
    "T25n1509_091:0700b11": "令布施、持戒乃至智慧，然後為說聖法能出",
    "T25n1509_091:0700b12": "苦；以是法故，得須陀洹果乃至阿耨多羅三",
    "T25n1509_091:0700b13": "藐三菩提？」佛告舍利弗：「菩薩摩訶薩行般若",
    "T25n1509_091:0700b14": "波羅蜜時，無有所得過罪。何以故？舍利",
    "T25n1509_091:0700b15": "弗！是菩薩摩訶薩行般若波羅蜜時不得眾",
    "T25n1509_091:0700b16": "生，但空法相續故名為眾生。舍利弗！菩薩",
    "T25n1509_091:0700b17": "摩訶薩住二諦中為眾生說法：世諦、第一義",
    "T25n1509_091:0700b18": "諦。舍利弗！二諦中眾生雖不可得，菩薩摩",
    "T25n1509_091:0700b19": "訶薩行般若波羅蜜，以方便力故，為眾生說",
    "T25n1509_091:0700b20": "法。眾生聞是法，今世吾我尚不可得，何況",
    "T25n1509_091:0700b21": "當得阿耨多羅三藐三菩提及所用法！如是，",
    "T25n1509_091:0700b22": "舍利弗！菩薩摩訶薩行般若波羅蜜時，以方",
    "T25n1509_091:0700b23": "便力故，為眾生說法。」舍利弗白佛言：「世尊！是",
    "T25n1509_091:0700b24": "菩薩摩訶薩心曠大！無有法可得若一相、若",
    "T25n1509_091:0700b25": "異相、若別相，而能如是大誓莊嚴。用是莊",
    "T25n1509_091:0700b26": "嚴故，不生欲界、不生色界、不生無色界，不見",
    "T25n1509_091:0700b27": "有為性、不見無為性，而於三界中度脫眾",
    "T25n1509_091:0700b28": "生，亦不得眾生。何以故？眾生不縛不解；眾",
    "T25n1509_091:0700b29": "生不縛不解故，無垢無淨；無垢無淨故，無",
    "T25n1509_091:0700c01": "分別五道；無分別五道故，無業無煩惱；無",
    "T25n1509_091:0700c02": "業無煩惱故，亦不應有果報、以是果報故",
    "T25n1509_091:0700c03": "生三界中。」佛告舍利弗：「如是！如是！如汝所",
    "T25n1509_091:0700c04": "言。若眾生先有後無，諸佛、菩薩則有過罪。",
    "T25n1509_091:0700c05": "諸法五道生死亦如是，若先有後無，諸佛、",
    "T25n1509_091:0700c06": "菩薩則有過罪。舍利弗！今有佛、無佛，諸法相",
    "T25n1509_091:0700c07": "常住不異，是法相中尚無我、無眾生、無壽命，",
    "T25n1509_091:0700c08": "乃至無知者、無見者，何況當有色、受、想、行、識！",
    "T25n1509_091:0700c09": "若無是法，云何當有五道往來，拔出眾生處？",
    "T25n1509_091:0700c10": "舍利弗！是諸法性常空，以是故，諸菩薩摩",
    "T25n1509_091:0700c11": "訶薩從過去佛聞是法相，發阿耨多羅三藐",
    "T25n1509_091:0700c12": "三菩提意。是中無有法我當得，亦無有眾生",
    "T25n1509_091:0700c13": "定著處法不可出，但以眾生顛倒故著。以是",
    "T25n1509_091:0700c14": "故，菩薩摩訶薩發大誓莊嚴，常不退阿耨多",
    "T25n1509_091:0700c15": "羅三藐三菩提。是菩薩不疑：『我當不得阿",
    "T25n1509_091:0700c16": "耨多羅三藐三菩提？』我必當得阿耨多羅三",
    "T25n1509_091:0700c17": "藐三菩提，得阿耨多羅三藐三菩提已，用實",
    "T25n1509_091:0700c18": "法利益眾生，令出顛倒。舍利弗！譬如幻師幻",
    "T25n1509_091:0700c19": "作百千萬億人，與種種飲食令飽滿，歡喜唱",
    "T25n1509_091:0700c20": "言：『我得大福！我得大福！』於汝意云何？是中",
    "T25n1509_091:0700c21": "有人食飲飽滿不？」「不也！世尊！」佛言：「如是！舍利",
    "T25n1509_091:0700c22": "弗！菩薩摩訶薩從初發意已來，行六波羅",
    "T25n1509_091:0700c23": "蜜、四禪、四無量心、四無色定、四念處乃至八聖",
    "T25n1509_091:0700c24": "道分、十四空、三解脫門、八背捨、九次第定、佛",
    "T25n1509_091:0700c25": "十力乃至十八不共法，具足菩薩道，成就眾",
    "T25n1509_091:0700c26": "生、淨佛國土，無眾生法可度。」須菩提白佛言：",
    "T25n1509_091:0700c27": "「世尊！何等是菩薩摩訶薩道？菩薩行是道，能",
    "T25n1509_091:0700c28": "成就眾生、淨佛國土？」佛告須菩提：「菩薩摩訶",
    "T25n1509_091:0700c29": "薩從初發意已來，行檀波羅蜜，行尸羅、羼",
    "T25n1509_091:0701a01": "提、毘梨耶、禪、般若波羅蜜，乃至行十八不共",
    "T25n1509_091:0701a02": "法，成就眾生、淨佛國土。」須菩提白佛言：「世",
    "T25n1509_091:0701a03": "尊！云何菩薩摩訶薩行檀波羅蜜成就眾生？」",
    "T25n1509_091:0701a04": "佛告須菩提：「有菩薩摩訶薩行檀波羅蜜時，",
    "T25n1509_091:0701a05": "自布施，亦教眾生布施，作是言：『諸善男子！汝",
    "T25n1509_091:0701a06": "等莫著布施！汝著布施故當更受身，受身故",
    "T25n1509_091:0701a07": "多受眾苦。諸善男子！諸法相中無所施、無施",
    "T25n1509_091:0701a08": "者、無受者，是三法性皆空；是性空法不可取，",
    "T25n1509_091:0701a09": "不可取相是性空。』如是，須菩提！菩薩摩訶",
    "T25n1509_091:0701a10": "薩行檀波羅蜜時，布施眾生，是中不得布施、",
    "T25n1509_091:0701a11": "不得施者、不得受者。何以故？無所得檀波",
    "T25n1509_091:0701a12": "羅蜜是名為檀波羅蜜。是菩薩不得是三法",
    "T25n1509_091:0701a13": "故，能教眾生，令得須陀洹果，乃至令得阿羅",
    "T25n1509_091:0701a14": "漢果、辟支佛道、阿耨多羅三藐三菩提。如是，",
    "T25n1509_091:0701a15": "須菩提！菩薩摩訶薩行檀波羅蜜時，成就眾",
    "T25n1509_091:0701a16": "生。是菩薩自行布施，亦教他人行布施，讚",
    "T25n1509_091:0701a17": "歎布施法，歡喜讚歎行布施者。是菩薩如是",
    "T25n1509_091:0701a18": "布施已，生剎利大姓、婆羅門大姓、居士大家，",
    "T25n1509_091:0701a19": "若作小王、若轉輪聖王，是時，以四事攝取眾",
    "T25n1509_091:0701a20": "生。何等四？布施、愛語、利行、同事。是四事攝",
    "T25n1509_091:0701a21": "眾生已，眾生漸漸住於戒、四禪、四無量心、四",
    "T25n1509_091:0701a22": "無色定，四念處乃至八聖道分，空、無相、無作",
    "T25n1509_091:0701a23": "三昧，得入正位中，得須陀洹果乃至得阿",
    "T25n1509_091:0701a24": "羅漢果，若得辟支佛道，若教令得阿耨多羅",
    "T25n1509_091:0701a25": "三藐三菩提，作是言：『諸善男子！汝等當發阿",
    "T25n1509_091:0701a26": "耨多羅三藐三菩提心，是阿耨多羅三藐三",
    "T25n1509_091:0701a27": "菩提易得耳！何以故？無有定法眾生所著處，",
    "T25n1509_091:0701a28": "但顛倒故眾生著。是故汝當自離生死，亦",
    "T25n1509_091:0701a29": "當教他離生死；汝等當發心，能自利益，亦當",
    "T25n1509_091:0701b01": "得利益他人。』須菩提！菩薩摩訶薩應如是行",
    "T25n1509_091:0701b02": "檀波羅蜜！「是行檀波羅蜜因緣故，從初發意",
    "T25n1509_091:0701b03": "已來，終不墮惡道，常作轉輪聖王。何以故？隨",
    "T25n1509_091:0701b04": "其所種，得大果報。是菩薩作轉輪聖王時，見",
    "T25n1509_091:0701b05": "有乞者，作是念：『我不為餘事故受轉輪聖",
    "T25n1509_091:0701b06": "王果，但為利益一切眾生故。』是時，作是言：『此",
    "T25n1509_091:0701b07": "是汝物，汝自取之，莫有所難，我無所惜！我為",
    "T25n1509_091:0701b08": "眾生故受生死，憐愍汝等故具足大悲。』行是",
    "T25n1509_091:0701b09": "大悲，饒益眾生，亦不得實定眾生相，但有",
    "T25n1509_091:0701b10": "假名故可說是眾生；是名字亦空，如嚮聲，實",
    "T25n1509_091:0701b11": "不可說相。須菩提！菩薩摩訶薩應如是行檀",
    "T25n1509_091:0701b12": "波羅蜜，於眾生中無所惜，乃至不惜自身",
    "T25n1509_091:0701b13": "肌肉，何況外物！以是法故，能出眾生生",
    "T25n1509_091:0701b14": "死。何等是法？所謂檀波羅蜜、尸羅波羅蜜、羼",
    "T25n1509_091:0701b15": "提波羅蜜、毘梨耶波羅蜜、禪波羅蜜、般若波羅",
    "T25n1509_091:0701b16": "蜜乃至十八不共法，令眾生從生死中得脫。",
    "T25n1509_091:0701b17": "「復次，須菩提！菩薩摩訶薩住檀波羅蜜中布",
    "T25n1509_091:0701b18": "施已，作是言：『諸善男子！汝等來持戒，我當供",
    "T25n1509_091:0701b19": "給汝等，令無乏短，衣、食、臥具乃至資生所須，",
    "T25n1509_091:0701b20": "盡當給汝；汝等乏少故破戒，我當給汝所須，",
    "T25n1509_091:0701b21": "令無所乏，若飲食乃至七寶。汝等住是戒律",
    "T25n1509_091:0701b22": "儀中，漸漸當得盡苦，成於三乘而得度脫：若",
    "T25n1509_091:0701b23": "聲聞乘、辟支佛乘、佛乘。』「復次，須菩提！菩薩摩",
    "T25n1509_091:0701b24": "訶薩住檀波羅蜜中，若見眾生瞋惱，作是言：",
    "T25n1509_091:0701b25": "『諸善男子！汝等以何因緣故瞋惱？我當與汝",
    "T25n1509_091:0701b26": "所須；汝等所欲，從我取之，悉當給汝，令無所",
    "T25n1509_091:0701b27": "乏，若飲食、衣服，乃至資生所須。』是菩薩住檀",
    "T25n1509_091:0701b28": "波羅蜜中，教眾生忍辱，作是言：『一切法中無",
    "T25n1509_091:0701b29": "有堅實，汝等所瞋，是因緣空無堅實，皆從",
    "T25n1509_091:0701c01": "虛妄憶想生，汝無有根本。汝瞋恚壞心，惡",
    "T25n1509_091:0701c02": "口罵詈，刀杖相加，以至害命！汝等莫以是虛",
    "T25n1509_091:0701c03": "妄法起瞋故，墮地獄、畜生、餓鬼中及餘惡道，受",
    "T25n1509_091:0701c04": "無量苦。汝等莫以是虛妄無實諸法故而作",
    "T25n1509_091:0701c05": "罪業；以是罪業故，尚不得人身，何況得生",
    "T25n1509_091:0701c06": "佛世！諸人！佛世難值、人身難得，汝等莫失好",
    "T25n1509_091:0701c07": "時！若失好時，則不可救。』是菩薩摩訶薩如是",
    "T25n1509_091:0701c08": "教化眾生，自行忍辱，亦教他人令行忍辱，讚",
    "T25n1509_091:0701c09": "歎忍辱法，歡喜讚歎行忍辱者。是菩薩令眾",
    "T25n1509_091:0701c10": "生住忍辱中，漸以三乘得盡眾苦。如是，須菩",
    "T25n1509_091:0701c11": "提！菩薩摩訶薩住檀波羅蜜，令眾生住忍辱。",
    "T25n1509_091:0701c12": "「須菩提！云何菩薩摩訶薩住檀波羅蜜，令眾",
    "T25n1509_091:0701c13": "生精進？須菩提！菩薩見眾生懈怠，作如是",
    "T25n1509_091:0701c14": "言：『汝等何以懈怠？』眾生言：『因緣少故。』是菩",
    "T25n1509_091:0701c15": "薩行檀波羅蜜時，語諸人言：『我當令汝因緣",
    "T25n1509_091:0701c16": "具足，若布施、若持戒、若忍辱。如是等因緣，令",
    "T25n1509_091:0701c17": "汝具足。』是眾生得菩薩利益因緣故，身精進、",
    "T25n1509_091:0701c18": "口精進、心精進；身精進、口精進、心精進故，一",
    "T25n1509_091:0701c19": "切善法具足，修聖無漏法；修聖無漏法故，當",
    "T25n1509_091:0701c20": "得須陀洹果乃至阿羅漢果、辟支佛道，若得",
    "T25n1509_091:0701c21": "阿耨多羅三藐三菩提。如是，須菩提！菩薩摩",
    "T25n1509_091:0701c22": "訶薩行檀波羅蜜時，住精進波羅蜜，攝取眾",
    "T25n1509_091:0701c23": "生。「須菩提！云何菩薩摩訶薩行檀波羅蜜時，",
    "T25n1509_091:0701c24": "教化眾生令修禪波羅蜜？」佛告須菩提：「菩薩",
    "T25n1509_091:0701c25": "見眾生亂心，作是言：『汝等可修禪定！』眾生言：",
    "T25n1509_091:0701c26": "『我等因緣不具足故。』菩薩言：『我當與汝等作",
    "T25n1509_091:0701c27": "因緣，以是因緣故，令汝心不隨覺觀，亦不",
    "T25n1509_091:0701c28": "馳散。』眾生以是因緣故斷覺觀，入初禪、二禪、",
    "T25n1509_091:0701c29": "三禪、四禪，行慈、悲、喜、捨心。眾生以是禪、無量",
    "T25n1509_091:0702a01": "心因緣故，能修四念處乃至八聖道分；修三",
    "T25n1509_091:0702a02": "十七助道法時，漸入三乘而得涅槃，終不失",
    "T25n1509_091:0702a03": "道。如是，須菩提！菩薩摩訶薩行檀波羅蜜時，",
    "T25n1509_091:0702a04": "以禪波羅蜜攝取眾生，令行禪波羅蜜。「須菩",
    "T25n1509_091:0702a05": "提！云何菩薩摩訶薩行檀波羅蜜，以般若波",
    "T25n1509_091:0702a06": "羅蜜攝取眾生？須菩提！菩薩見眾生愚癡，無",
    "T25n1509_091:0702a07": "有智慧，作是言：『汝等何以故不修智慧？』眾生",
    "T25n1509_091:0702a08": "言：『因緣未具故。』菩薩住檀波羅蜜中，作是",
    "T25n1509_091:0702a09": "言：『汝等所須得智慧具，從我取之，所謂布施、",
    "T25n1509_091:0702a10": "持戒、忍辱、精進、入禪定。是因緣具足已，汝等",
    "T25n1509_091:0702a11": "如是思惟：「思惟般若波羅蜜時，有法可得不？",
    "T25n1509_091:0702a12": "若我、若眾生、若壽命、乃至知者、見者可得不？",
    "T25n1509_091:0702a13": "若色、受、想、行、識，若欲界、色界、無色界，若六波",
    "T25n1509_091:0702a14": "羅蜜，若三十七助道法，若須陀洹果，若斯陀",
    "T25n1509_091:0702a15": "含、阿那含、阿羅漢果、辟支佛道，若阿耨多羅",
    "T25n1509_091:0702a16": "三藐三菩提可得不？」』是眾生如是思惟時，於",
    "T25n1509_091:0702a17": "般若波羅蜜中，無有法可得可著處；若不著",
    "T25n1509_091:0702a18": "諸法，是時不見法有生有滅、有垢有淨；不分",
    "T25n1509_091:0702a19": "別是地獄、是畜生、是餓鬼、是阿修羅眾、是天、是",
    "T25n1509_091:0702a20": "人，是持戒、是破戒，是須陀洹、是斯陀含、是阿那",
    "T25n1509_091:0702a21": "含、是阿羅漢、是辟支佛、是佛。如是，須菩提！菩",
    "T25n1509_091:0702a22": "薩摩訶薩行檀波羅蜜時，以般若波羅蜜攝",
    "T25n1509_091:0702a23": "取眾生。「須菩提！云何菩薩摩訶薩住檀波羅",
    "T25n1509_091:0702a24": "蜜中，以尸羅波羅蜜、羼提波羅蜜、毘梨耶波",
    "T25n1509_091:0702a25": "羅蜜、禪波羅蜜、般若波羅蜜，乃至以三十七",
    "T25n1509_091:0702a26": "助道法，攝取眾生？須菩提！菩薩摩訶薩住檀",
    "T25n1509_091:0702a27": "波羅蜜中，以供養具利益眾生。以是利益因",
    "T25n1509_091:0702a28": "緣故，眾生能修四念處、四正勤、四如意足、五",
    "T25n1509_091:0702a29": "根、五力、七覺分、八聖道分；眾生行是三十七",
    "T25n1509_091:0702b01": "助道法，於生死中得解脫。如是，須菩提！菩薩",
    "T25n1509_091:0702b02": "摩訶薩以無漏聖法攝取眾生。「復次，須菩提！",
    "T25n1509_091:0702b03": "菩薩摩訶薩教化眾生時，如是言：『諸善男子！",
    "T25n1509_091:0702b04": "汝等從我取所須物，若飲食、衣服、臥具、香華",
    "T25n1509_091:0702b05": "乃至七寶等種種資生所須，汝當以是攝取",
    "T25n1509_091:0702b06": "眾生，汝等長夜利益安樂。莫作是念：「是物非",
    "T25n1509_091:0702b07": "我所有。」我長夜為眾生故，集此諸物；汝等當",
    "T25n1509_091:0702b08": "取是物，如己物無異。』教化眾生令行布施、",
    "T25n1509_091:0702b09": "持戒、忍辱、精進、禪定、智慧，乃至令得三十七",
    "T25n1509_091:0702b10": "助道法、佛十力乃至十八不共法，亦令得無",
    "T25n1509_091:0702b11": "漏法果，所謂須陀洹乃至阿羅漢果、辟支佛",
    "T25n1509_091:0702b12": "道、阿耨多羅三藐三菩提。如是，須菩提！菩薩",
    "T25n1509_091:0702b13": "摩訶薩行檀波羅蜜時，應如是教化眾生，令",
    "T25n1509_091:0702b14": "得離三惡道及一切生死往來苦。「復次，須菩",
    "T25n1509_091:0702b15": "提！菩薩摩訶薩住尸羅波羅蜜教化眾生，作",
    "T25n1509_091:0702b16": "是言：『眾生！汝等少何因緣故破戒？我當與",
    "T25n1509_091:0702b17": "汝作具足因緣，若布施乃至智慧及種種資",
    "T25n1509_091:0702b18": "生所須。』是菩薩住尸羅波羅蜜，利益眾生，令",
    "T25n1509_091:0702b19": "行十善，遠離十不善道。是諸眾生持諸戒，不",
    "T25n1509_091:0702b20": "破戒、不缺戒、不濁戒、不雜戒、不取戒，漸以三",
    "T25n1509_091:0702b21": "乘而得盡苦。尸羅波羅蜜為首，如檀波羅蜜",
    "T25n1509_091:0702b22": "說，餘四波羅蜜亦如是。」",
    "T25n1509_091:0702b23": "【論】問曰：先說「菩薩行六波羅蜜等諸助道",
    "T25n1509_091:0702b24": "法，不具足菩薩道，則不能得阿耨多羅三",
    "T25n1509_091:0702b25": "藐三菩提」，今須菩提應自知「行六波羅蜜",
    "T25n1509_091:0702b26": "等，具足菩薩道，應得阿耨多羅三藐三菩",
    "T25n1509_091:0702b27": "提」，何以更問？答曰：須菩提不疑「云何得阿",
    "T25n1509_091:0702b28": "耨多羅三藐三菩提」，今但問「云何具足菩薩",
    "T25n1509_091:0702b29": "道，得阿耨多羅三藐三菩提」。佛答：「若菩薩",
    "T25n1509_091:0702c01": "用六波羅蜜等諸法，以方便力和合故能",
    "T25n1509_091:0702c02": "行；是時，具足菩薩道。方便力者，不決定得",
    "T25n1509_091:0702c03": "是布施等三事，亦不離是三事，行檀波羅",
    "T25n1509_091:0702c04": "蜜；是時，照明菩薩道。」照明、具足是一義。若菩",
    "T25n1509_091:0702c05": "薩決定得布施等三事，直墮常顛倒、取相著",
    "T25n1509_091:0702c06": "法等過罪；若不得是三事，則墮斷滅邊，著",
    "T25n1509_091:0702c07": "空，還起邪見等諸煩惱，便離菩薩道。若菩",
    "T25n1509_091:0702c08": "薩離是二邊——因空捨是施等假名字虛誑",
    "T25n1509_091:0702c09": "法，因諸法實相離是著空無施者、無受者；",
    "T25n1509_091:0702c10": "如阿耨多羅三藐三菩提相，觀是布施亦爾",
    "T25n1509_091:0702c11": "無異。如是布施名為具足。乃至十八不共",
    "T25n1509_091:0702c12": "法亦如是。舍利弗在會中，聞佛與須菩提",
    "T25n1509_091:0702c13": "說：「般若甚深果報，大有利益。」雖有利益，無",
    "T25n1509_091:0702c14": "決定性，云何可習？佛答：「菩薩行般若波羅",
    "T25n1509_091:0702c15": "蜜時，不壞色、不隨色，如是名習般若波",
    "T25n1509_091:0702c16": "羅蜜。」菩薩初發心，為知實法故，常行般",
    "T25n1509_091:0702c17": "若波羅蜜；次第隨其所宜，行布施等諸法。",
    "T25n1509_091:0702c18": "是故常說：「菩薩行般若波羅蜜時，行布施",
    "T25n1509_091:0702c19": "等諸法。」色不壞者，不言是色無常，不言是",
    "T25n1509_091:0702c20": "色空無所有，是名不壞色。不隨色者，不如",
    "T25n1509_091:0702c21": "眼見色取相生著。復次，不說「是色若常、若",
    "T25n1509_091:0702c22": "無常、若苦、若樂等」，是名不隨色。常、無常等",
    "T25n1509_091:0702c23": "皆非色實相。復次，不說「是色根本從世性",
    "T25n1509_091:0702c24": "中來、若從微塵中來、從大自在天中來」，亦",
    "T25n1509_091:0702c25": "不說「從時來」，亦不說「自然生」，亦不說「無",
    "T25n1509_091:0702c26": "因無緣而強生」。如是等名為不隨、不壞。此",
    "T25n1509_091:0702c27": "中佛自說因緣：「是色性無故，不隨、不壞。」性",
    "T25n1509_091:0702c28": "無者，是色從一切四大和合，假名為色；是",
    "T25n1509_091:0702c29": "中無定一法名為色。如先「破色」中說。是色",
    "T25n1509_091:0703a01": "從因緣和合生故，即是無性；若無性，即是性",
    "T25n1509_091:0703a02": "空。若得是色相性空，即是習般若波羅蜜。",
    "T25n1509_091:0703a03": "乃至十八不共法亦如是。復問：「世尊！若諸法",
    "T25n1509_091:0703a04": "無自性可壞可隨者，云何菩薩習般若波",
    "T25n1509_091:0703a05": "羅蜜？不學般若波羅蜜，不得阿耨多羅三",
    "T25n1509_091:0703a06": "藐三菩提！」佛可舍利弗意，自說因緣：「若菩",
    "T25n1509_091:0703a07": "薩用方便力行六波羅蜜，是人雖知諸法",
    "T25n1509_091:0703a08": "空，而能起般若波羅蜜。舍利弗！若菩薩求一",
    "T25n1509_091:0703a09": "切法，若得少許定性，則可取可著；今菩薩",
    "T25n1509_091:0703a10": "實求覓一切法，不得定實，所謂是般若波",
    "T25n1509_091:0703a11": "羅蜜、是禪波羅蜜，乃至是十八不共法，是諸",
    "T25n1509_091:0703a12": "法皆不可得；不可得故，何所取？舍利弗！是",
    "T25n1509_091:0703a13": "名菩薩無取般若波羅蜜。菩薩應學無取般",
    "T25n1509_091:0703a14": "若波羅蜜。」無取尚不可得，何況般若等諸",
    "T25n1509_091:0703a15": "法！一切法無性故。舍利弗復問：「若一切法無",
    "T25n1509_091:0703a16": "性，云何知是凡人乃至佛？」佛答：「一切法雖",
    "T25n1509_091:0703a17": "無根本定相，但凡人顛倒故著。菩薩行般若",
    "T25n1509_091:0703a18": "波羅蜜時，以方便力故，見一切法無根本，",
    "T25n1509_091:0703a19": "而發阿耨多羅三藐三菩提心。」是菩薩深行",
    "T25n1509_091:0703a20": "諸法性空故，不見一切法有根本，不見故",
    "T25n1509_091:0703a21": "不懈不退；了了知一切法無我、無所有性、性",
    "T25n1509_091:0703a22": "常空。但眾生愚癡顛倒故，著是陰、界、入。是時，",
    "T25n1509_091:0703a23": "菩薩思惟籌量諸法甚深寂滅相，而眾生深",
    "T25n1509_091:0703a24": "著虛誑顛倒。菩薩自立如幻師，種種神通變",
    "T25n1509_091:0703a25": "化，說法度人，如幻所作，無憎無愛，等心說",
    "T25n1509_091:0703a26": "法，所謂慳者教施等六法；復為說轉勝法，",
    "T25n1509_091:0703a27": "令出生死，得須陀洹果乃至阿耨多羅三藐",
    "T25n1509_091:0703a28": "三菩提。問曰：六波羅蜜外更有何法為勝？",
    "T25n1509_091:0703a29": "何以言更為說勝法？答曰：此中不說波羅",
    "T25n1509_091:0703b01": "蜜，但為慳者說施，乃至癡者為說智慧。諸",
    "T25n1509_091:0703b02": "佛、菩薩法，有初、有後。初法，所謂布施、持戒；",
    "T25n1509_091:0703b03": "受戒施果報，得天上福樂。為說五欲味利",
    "T25n1509_091:0703b04": "少失多，受世間身，但有衰苦；讚歎遠離",
    "T25n1509_091:0703b05": "世間、斷愛法，然後為說四諦，令得須陀洹",
    "T25n1509_091:0703b06": "果。此中菩薩但說欲令眾生得佛道故，先",
    "T25n1509_091:0703b07": "教令行六法。此中善智慧不名為三解脫",
    "T25n1509_091:0703b08": "門所攝；是善智慧能生布施等善法，能滅",
    "T25n1509_091:0703b09": "慳貪、瞋恚等惡法，能令眾生得生天上。何",
    "T25n1509_091:0703b10": "以知之？更有勝法故。勝法者，所謂四諦聖",
    "T25n1509_091:0703b11": "法、出法。一切聖人所行法，名為聖法；出三",
    "T25n1509_091:0703b12": "界生死，名為出法。以是四諦說法故，隨眾",
    "T25n1509_091:0703b13": "生根因緣，令得須陀洹果乃至得一切種",
    "T25n1509_091:0703b14": "智。此中雖不說初六法，說布施等，當知",
    "T25n1509_091:0703b15": "已攝。復次，菩薩為佛道故說是六法；但眾",
    "T25n1509_091:0703b16": "生意劣故，自取小乘，是故不說「布施、持戒生",
    "T25n1509_091:0703b17": "天受報等初六法」。舍利弗白佛言：「世尊！先",
    "T25n1509_091:0703b18": "說菩薩是畢竟不可得法；今為無所有眾生",
    "T25n1509_091:0703b19": "說法，令得無所有法，所謂須陀洹果乃至",
    "T25n1509_091:0703b20": "一切種智。世尊！菩薩今得無所有法故，能",
    "T25n1509_091:0703b21": "令眾生得無所有法——無所得是有所得？」佛",
    "T25n1509_091:0703b22": "答：「菩薩行般若波羅蜜時，無有有所得",
    "T25n1509_091:0703b23": "過！何以故？菩薩行般若波羅蜜時不見眾",
    "T25n1509_091:0703b24": "生及法，但諸因緣和合，假名眾生。」菩薩住",
    "T25n1509_091:0703b25": "二諦中，為眾生說法，不但說空、不但",
    "T25n1509_091:0703b26": "說有；為愛著眾生故說空，為取相著空眾",
    "T25n1509_091:0703b27": "生故說有；有、無中二處不染。如是方便力",
    "T25n1509_091:0703b28": "為眾生說法：「眾生！現在我身及我尚不可",
    "T25n1509_091:0703b29": "得，何況當得阿耨多羅三藐三菩提！」舍利弗",
    "T25n1509_091:0703c01": "歡喜白佛言：「世尊！曠大心是菩薩！」曠大心",
    "T25n1509_091:0703c02": "者，此中自說因緣，所謂：「無有法可得若一",
    "T25n1509_091:0703c03": "相、若異相。」如人市買，必須交易；大心人則",
    "T25n1509_091:0703c04": "不然。無所依止而能發大莊嚴，大莊嚴故",
    "T25n1509_091:0703c05": "不生三界，亦拔眾生令出三界，而眾生不",
    "T25n1509_091:0703c06": "可得，不縛不解故，一切法空。從久遠以來，",
    "T25n1509_091:0703c07": "煩惱顛倒皆是虛誑不實，是故名無縛；縛",
    "T25n1509_091:0703c08": "無故亦無解。縛即是垢，解即是淨。無淨無垢",
    "T25n1509_091:0703c09": "故，無六道分別；不分別六道故，無罪福業；",
    "T25n1509_091:0703c10": "罪福業無故，無煩惱能起罪福業者；不起",
    "T25n1509_091:0703c11": "罪福業，亦不應有果報。如是諸法畢竟空",
    "T25n1509_091:0703c12": "中而作大莊嚴，是為希有！譬如人虛空中",
    "T25n1509_091:0703c13": "種樹，樹葉花果，多所利益。佛可舍利弗意。",
    "T25n1509_091:0703c14": "舍利弗難是空故，佛亦答、亦可——以其說空",
    "T25n1509_091:0703c15": "故可，以其難空故答，所謂：「舍利弗！若眾生及",
    "T25n1509_091:0703c16": "諸法先有今無，諸佛賢聖有過罪。」過罪者，所",
    "T25n1509_091:0703c17": "謂令眾生入無餘涅槃，永滅色等一切法；",
    "T25n1509_091:0703c18": "入空中皆無所有，以斷滅眾生及一切法，",
    "T25n1509_091:0703c19": "故有過罪。舍利弗！眾生及一切法先來無，",
    "T25n1509_091:0703c20": "若有佛、無佛，常住不異，是諸法實相；是故無",
    "T25n1509_091:0703c21": "六道生死，亦無眾生可拔出。舍利弗！一切",
    "T25n1509_091:0703c22": "法先空，是故菩薩於諸佛所聞諸法如是",
    "T25n1509_091:0703c23": "相故，發阿耨多羅三藐三菩提心，作是念：",
    "T25n1509_091:0703c24": "「菩提中亦無有法可得，亦無實定法令眾",
    "T25n1509_091:0703c25": "生著而不可度，但眾生癡狂顛倒故，著是虛",
    "T25n1509_091:0703c26": "誑法。」是故菩薩發大莊嚴，不轉於阿耨多",
    "T25n1509_091:0703c27": "羅三藐三菩提，作是念：「我必當得阿耨多",
    "T25n1509_091:0703c28": "羅三藐三菩提，非不得；得已，用實法利益",
    "T25n1509_091:0703c29": "眾生；利益眾生故，眾生從顛倒得出。」欲明",
    "T25n1509_091:0704a01": "了是事故，經中說幻師譬喻：幻師即是菩薩，",
    "T25n1509_091:0704a02": "幻師所作園林、廬觀即是六波羅蜜等度眾",
    "T25n1509_091:0704a03": "生法，幻師所作象馬、男女即是菩薩所度",
    "T25n1509_091:0704a04": "眾生。如幻師一身，以幻力故，幻作眾生、園",
    "T25n1509_091:0704a05": "林、廬觀等娛樂眾生；若幻師以所幻作事",
    "T25n1509_091:0704a06": "為實，於所幻人求其恩惠，即是狂人！菩",
    "T25n1509_091:0704a07": "薩亦如是，從諸佛聞一切法性空如幻，而",
    "T25n1509_091:0704a08": "以布施等利益眾生；欲求恩惠福報，即",
    "T25n1509_091:0704a09": "是顛倒。問曰：幻法呪術實有，幻所作物可",
    "T25n1509_091:0704a10": "虛。如眾生空，菩薩亦空，菩薩不化作眾生，",
    "T25n1509_091:0704a11": "何得為喻？答曰：諸法實相中，法尚無，何況",
    "T25n1509_091:0704a12": "眾生！眾生異名，名為幻師，幻師實無，何以",
    "T25n1509_091:0704a13": "言「幻師有而所幻者無」？如汝以幻師實有、所",
    "T25n1509_091:0704a14": "幻者無，聖人觀幻師及所幻物不異。以明",
    "T25n1509_091:0704a15": "了事故說譬喻，取其少許相似處為喻，",
    "T25n1509_091:0704a16": "何以盡取為難？如師子喻王，師子於獸",
    "T25n1509_091:0704a17": "中無畏，王於群下自在無難，故以為喻；復",
    "T25n1509_091:0704a18": "何可責四腳負毛為異也？佛說性空法，諸",
    "T25n1509_091:0704a19": "法皆空，猶有眾生，是故說幻為喻。我今說",
    "T25n1509_091:0704a20": "喻以破眾生，汝云何復以眾生為難？爾時，",
    "T25n1509_091:0704a21": "須菩提白佛言：「世尊！何等是成就眾生、淨",
    "T25n1509_091:0704a22": "佛國土道？」須菩提雖知菩薩道，以中說",
    "T25n1509_091:0704a23": "甚深性空故，聽者生疑，是故發問。佛答：「菩",
    "T25n1509_091:0704a24": "薩從初發心，行六波羅蜜乃至十八不共法，",
    "T25n1509_091:0704a25": "是菩薩道；行是道，成就眾生、淨佛國土。」須",
    "T25n1509_091:0704a26": "菩提復問：「云何行是法成就眾生？」須菩提",
    "T25n1509_091:0704a27": "意：若是法性空，眾生亦性空，云何可得成",
    "T25n1509_091:0704a28": "就？佛答：「菩薩以方便力故，以布施法教化",
    "T25n1509_091:0704a29": "眾生，不教令著布施以為真實。」方便者，菩",
    "T25n1509_091:0704b01": "薩語眾生：「汝曹，善男子！來布施，莫著是布",
    "T25n1509_091:0704b02": "施。」如經中說。眾生以布施生貴樂處，貴",
    "T25n1509_091:0704b03": "樂因緣故生我憍慢，我憍慢增長故破善",
    "T25n1509_091:0704b04": "法，破善法故墮三惡道；是故菩薩先教言：",
    "T25n1509_091:0704b05": "「莫著布施！」但因是布施、修持戒等善法，",
    "T25n1509_091:0704b06": "皆迴是法向涅槃。所以者何？是性空諸法",
    "T25n1509_091:0704b07": "實相，不可取相。如是菩薩方便力故教",
    "T25n1509_091:0704b08": "化眾生，令得須陀洹果乃至佛道。是菩薩自",
    "T25n1509_091:0704b09": "行布施，亦教眾生布施。若不自施，或有人",
    "T25n1509_091:0704b10": "言：「若施是好法，何不自行？」是故菩薩先自布",
    "T25n1509_091:0704b11": "施。復次，菩薩深愛善法，布施是初門，是故",
    "T25n1509_091:0704b12": "行是布施。又菩薩深慈悲眾生，以慈悲心",
    "T25n1509_091:0704b13": "雖大，而不能充滿眾生，是故先行布施，令",
    "T25n1509_091:0704b14": "其心濡，可以引導。布施因緣生於四姓",
    "T25n1509_091:0704b15": "及作轉輪王；以四攝法攝取眾生，漸漸以",
    "T25n1509_091:0704b16": "三乘法令得涅槃。教他布施，讚歎布施",
    "T25n1509_091:0704b17": "法，歡喜讚歎行布施者，是深愛布施，見",
    "T25n1509_091:0704b18": "同行故，歡喜讚歎。復次，憐愍心於眾生，若",
    "T25n1509_091:0704b19": "見修福，則為之歡喜；如慈父見子行善，心",
    "T25n1509_091:0704b20": "則歡喜。是人四種行布施，生剎利等貴",
    "T25n1509_091:0704b21": "姓中。以布施攝已，漸漸教令持戒、禪定等，",
    "T25n1509_091:0704b22": "乃至令得辟支佛道。或見眾生有大心者，",
    "T25n1509_091:0704b23": "有少許慈悲心，是人怖畏生死長遠故，其",
    "T25n1509_091:0704b24": "心懈退；菩薩方便力故，語是眾生：「咄！眾生！阿",
    "T25n1509_091:0704b25": "耨多羅三藐三菩提易得，汝等何以為難？眾",
    "T25n1509_091:0704b26": "生所著處，此中無有定實法能遮者、難解者。",
    "T25n1509_091:0704b27": "汝等當發阿耨多羅三藐三菩提心，既自得",
    "T25n1509_091:0704b28": "度，復當度脫眾生！」度脫眾生者，菩薩",
    "T25n1509_091:0704b29": "自乘大乘得度，以三乘隨眾生所應度",
    "T25n1509_091:0704c01": "而度之；既自利益，復利益他人。利益他",
    "T25n1509_091:0704c02": "者，既自作佛，而以三乘度脫眾生。若菩薩",
    "T25n1509_091:0704c03": "能如是行般若波羅蜜者，從初發心，終不",
    "T25n1509_091:0704c04": "墮三惡道，常作轉輪聖王者，菩薩多生欲",
    "T25n1509_091:0704c05": "界。何以故？以無色界中無形故，不可教化；",
    "T25n1509_091:0704c06": "色界中多味著禪定樂，無厭惡心故難化；",
    "T25n1509_091:0704c07": "亦不生欲天。所以者何？著妙五欲多故難",
    "T25n1509_091:0704c08": "化。在人中，世世以四事攝眾生故，作轉",
    "T25n1509_091:0704c09": "輪聖王。此中佛自說因緣：「隨其所種，得",
    "T25n1509_091:0704c10": "大果報等。」如經中說布施相。復有菩薩行",
    "T25n1509_091:0704c11": "檀波羅蜜時，見眾生破戒，作是言：「汝曹以",
    "T25n1509_091:0704c12": "因緣不具足故破戒，我當給汝所須，令無",
    "T25n1509_091:0704c13": "乏少。」破戒人有二種：一者、持戒因緣不具足",
    "T25n1509_091:0704c14": "故，如貧窮人，飢寒急故作賊；二者、持戒因",
    "T25n1509_091:0704c15": "緣雖具足，以習惡心故，好行惡事。貧窮",
    "T25n1509_091:0704c16": "破戒者，菩薩語之言：「汝但持戒，我當給汝",
    "T25n1509_091:0704c17": "所須！汝等住持戒中，漸漸以三乘而得度",
    "T25n1509_091:0704c18": "脫。」是名「因布施生戒」。眾生以不如意事故",
    "T25n1509_091:0704c19": "瞋：若以求物不如意故瞋，人不稱意故",
    "T25n1509_091:0704c20": "瞋。菩薩住檀中，隨其意而給足之。問曰：若",
    "T25n1509_091:0704c21": "貧乏者給施令不瞋，可爾；人不得稱意，",
    "T25n1509_091:0704c22": "惱之令瞋，復云何？答曰：以如意珠施之，則",
    "T25n1509_091:0704c23": "使人皆稱意。珠之威德故，人無瞋者；如行",
    "T25n1509_091:0704c24": "者入慈三昧故，人無瞋者。是故說：「少何因",
    "T25n1509_091:0704c25": "緣故瞋？我當令汝所少具足。」復次，一切法",
    "T25n1509_091:0704c26": "性皆空無所有，汝所瞋因緣亦皆虛誑無定，",
    "T25n1509_091:0704c27": "汝云何以虛誑事故，瞋罵、加害乃至奪命？",
    "T25n1509_091:0704c28": "起此重罪業故，墮三惡道，受無量苦。汝莫",
    "T25n1509_091:0704c29": "以虛誑無實事故，而受大罪！如山中有一",
    "T25n1509_091:0705a01": "佛圖，彼中有一別房，房中有鬼來恐惱道",
    "T25n1509_091:0705a02": "人故，諸道人皆捨房而去。有一客僧來，維",
    "T25n1509_091:0705a03": "那處分，令住此空房，而語之言：「此房中",
    "T25n1509_091:0705a04": "有鬼神喜惱人，能住中者住。」客僧自以持",
    "T25n1509_091:0705a05": "戒力、多聞故，言：「小鬼何所能？我能伏之！」",
    "T25n1509_091:0705a06": "即入房住。暮更有一僧來求住處，維那亦",
    "T25n1509_091:0705a07": "令在此房住，亦語：「有鬼惱人。」其人亦言：「小",
    "T25n1509_091:0705a08": "鬼何所能？我當伏之！」先入者，閉戶，端坐待",
    "T25n1509_091:0705a09": "鬼；後來者，夜闇，打戶求入。先入者謂為是",
    "T25n1509_091:0705a10": "鬼，不為開戶；後來者極力打戶。在內道",
    "T25n1509_091:0705a11": "人以力拒之，外者得勝，排戶得入；內者",
    "T25n1509_091:0705a12": "打之，外者亦極力熟打。至明旦相見，乃是",
    "T25n1509_091:0705a13": "故舊同學，各相愧謝。眾人雲集，笑而怪之。眾",
    "T25n1509_091:0705a14": "生亦如是，五眾無我、無人，空取相致鬪",
    "T25n1509_091:0705a15": "諍；若支解在地，但有骨肉，無人、無我。是故",
    "T25n1509_091:0705a16": "菩薩語眾生言：「汝莫於根本空中鬪諍作",
    "T25n1509_091:0705a17": "罪，鬪諍故，人身尚不可得，何況值佛！當",
    "T25n1509_091:0705a18": "知人身難得，佛世難值，好時易過；一墮諸",
    "T25n1509_091:0705a19": "難，永不可治！」若墮地獄，燒炙屠割，何可教",
    "T25n1509_091:0705a20": "化？若墮畜生，共相殘害，亦不可化。若墮餓",
    "T25n1509_091:0705a21": "鬼，飢渴熱惱，亦不可化。若生長壽天，千萬",
    "T25n1509_091:0705a22": "佛過，著禪定味故，皆不覺知。如安息國諸",
    "T25n1509_091:0705a23": "邊地生者，皆是人身，愚不可教化。雖生中",
    "T25n1509_091:0705a24": "國，或六情不具、或四支不完、或盲聾瘖",
    "T25n1509_091:0705a25": "啞、或不識義理。或時六情具足、諸根通利，",
    "T25n1509_091:0705a26": "而深著邪見、言無罪福，不可教化。是故為",
    "T25n1509_091:0705a27": "說：「好時易過，墮諸難中不可得度。」餘波羅",
    "T25n1509_091:0705a28": "蜜，如經中廣說故，不復解之。問曰：住檀波",
    "T25n1509_091:0705a29": "羅蜜行五波羅蜜訖，何以復更說六波羅",
    "T25n1509_091:0705b01": "蜜？答曰：上一度中次第具足五，今則一時總",
    "T25n1509_091:0705b02": "說。復次，先但說六波羅蜜，今通說三十七",
    "T25n1509_091:0705b03": "品及諸道果。問曰：三十七品自從心出，云何",
    "T25n1509_091:0705b04": "是因緣可與？答曰：菩薩供給坐禪者衣服、飲",
    "T25n1509_091:0705b05": "食、醫藥、法杖、禪毱、禪鎮，令得好師教照，令",
    "T25n1509_091:0705b06": "得好弟子受化；與骨人令觀，與禪經，令",
    "T25n1509_091:0705b07": "人為說禪法——如是等三十七助道法因緣。",
    "T25n1509_091:0705b08": "又令人為說摩訶衍法：「汝等所須衣服、飲食，",
    "T25n1509_091:0705b09": "盡來取之，便是汝物，莫自疑難！汝等得是",
    "T25n1509_091:0705b10": "物已，自行六波羅蜜，亦教化他人令行六",
    "T25n1509_091:0705b11": "波羅蜜。是布施性皆空，汝等莫著是施及以",
    "T25n1509_091:0705b12": "果報。」眾生得是性空，漸漸得阿耨多羅三藐",
    "T25n1509_091:0705b13": "三菩提，入無餘涅槃。如布施為首生五波",
    "T25n1509_091:0705b14": "羅蜜，餘波羅蜜亦如是。",
    "T25n1509_091:0705b15": "大智度論卷第九十一"
}