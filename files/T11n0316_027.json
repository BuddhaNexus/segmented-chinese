{
    "T11n0316_027:0849b20": "佛說大乘菩薩藏正法經卷第二",
    "T11n0316_027:0849b21": "十七",
    "T11n0316_027:0849b23": "西天譯經三藏銀青光祿大夫",
    "T11n0316_027:0849b24": "試光祿卿慈覺傳梵大師賜紫",
    "T11n0316_027:0849b25": "沙門臣法護等奉　詔譯",
    "T11n0316_027:0849b26": "精進波羅蜜多品第九之三",
    "T11n0316_027:0849b27": "「復次舍利子！時諸天眾對彼童子，復說伽陀",
    "T11n0316_027:0849b28": "曰：",
    "T11n0316_027:0849b29": "「『諸有貪者於欲樂，　　一切境界無出離，",
    "T11n0316_027:0849c01": "　　由愚癡故非正理，　　當墮地獄惡趣中。",
    "T11n0316_027:0849c02": "　　若於正道求出家，　　應捨受用諸欲境，",
    "T11n0316_027:0849c03": "　　彼能開示諸正理，　　是名世間相應者。』",
    "T11n0316_027:0849c04": "「舍利子！時彼童子對諸天眾，復說伽陀曰：",
    "T11n0316_027:0849c05": "「『我今為汝天眾說，　　汝於正道未能知，",
    "T11n0316_027:0849c06": "　　如是相應真正理，　　當說令汝悉解了。』",
    "T11n0316_027:0849c07": "「爾時童子說是偈已，與諸大眾俱時往詣毘",
    "T11n0316_027:0849c08": "婆尸如來所。到已頭面禮足，右遶三匝却住",
    "T11n0316_027:0849c09": "一面，瞻仰毘婆尸如來目不暫捨。是時童子",
    "T11n0316_027:0849c10": "心大歡喜，說伽陀曰：",
    "T11n0316_027:0849c11": "「『具足三明施甘露，　　能為世間作善利，",
    "T11n0316_027:0849c12": "　　稽首龍象師子王，　　是故我今常讚禮。",
    "T11n0316_027:0849c13": "　　佛智光明甚希有，　　猶如日月照世間，",
    "T11n0316_027:0849c14": "　　亦如優曇花出現，　　堅固安住妙色相。",
    "T11n0316_027:0849c15": "　　世間有情多重障，　　於佛聖道不能知，",
    "T11n0316_027:0849c16": "　　猶若生盲愚癡人，　　不覺墮於險惡道。",
    "T11n0316_027:0849c17": "　　願我當來成正覺，　　猶如毘婆尸世尊，",
    "T11n0316_027:0849c18": "　　令諸有情離眾苦，　　滅三毒火得清涼。",
    "T11n0316_027:0849c19": "　　又令無量諸有情，　　隨我廣發如是願，",
    "T11n0316_027:0849c20": "　　聞佛演說最上乘，　　悉得開示菩提道。』",
    "T11n0316_027:0849c21": "「爾時童子說是偈已，又作是言：『南無毘婆尸",
    "T11n0316_027:0849c22": "如來、應、正等覺，善說法要。』時八萬四千俱胝",
    "T11n0316_027:0849c23": "人眾亦作是言：『南無毘婆尸如來、應、正等覺，",
    "T11n0316_027:0849c24": "善說法要。』如是三歎終而復始。『願我當來皆",
    "T11n0316_027:0849c25": "得成就正等正覺，如毘婆尸如來善說法要。』",
    "T11n0316_027:0849c26": "爾時毘婆尸如來知彼童子及八萬四千俱",
    "T11n0316_027:0849c27": "胝人眾堪任授記，即現神變，於其面門放大",
    "T11n0316_027:0849c28": "光明名決定勝，其光復有無量種種色相，所",
    "T11n0316_027:0849c29": "謂青、黃、赤、白、紅、頗胝迦、金色等。如是色相普",
    "T11n0316_027:0850a01": "遍無量世界，洞然照耀，上徹梵世至色邊際，",
    "T11n0316_027:0850a02": "日月光明悉皆映蔽。其光復來至佛頂上，右",
    "T11n0316_027:0850a03": "旋宛轉遶百千匝，忽然不現。舍利子！時毘婆",
    "T11n0316_027:0850a04": "尸如來有一親侍苾芻，見佛神變光明事已，",
    "T11n0316_027:0850a05": "即從坐起整衣服，偏袒右肩右膝著地，合掌",
    "T11n0316_027:0850a06": "向佛瞻仰尊顏，以偈問曰：",
    "T11n0316_027:0850a07": "「『毘婆尸佛大希有，　　於諸聖中量尊聖，",
    "T11n0316_027:0850a08": "　　我今啟問善逝尊，　　何因緣故現光明？』",
    "T11n0316_027:0850a09": "「爾時苾芻復白佛言：『世尊！以何因緣現大神",
    "T11n0316_027:0850a10": "變放是光明？唯願如來大慈哀慜，為我除",
    "T11n0316_027:0850a11": "疑敷演斯事。復有無量百千人眾，現住佛前",
    "T11n0316_027:0850a12": "願樂欲聞，我等志心慇懃諦聽，為諸有情慈",
    "T11n0316_027:0850a13": "悲開示。如來大悲為世間眼，救護一切如諸",
    "T11n0316_027:0850a14": "舍宅覆廕一切。唯願如來大慈憐慜，斷除疑",
    "T11n0316_027:0850a15": "網。而諸有情過去未來現在所行想念一切行",
    "T11n0316_027:0850a16": "業及諸疑惑，如來於彼無不了知。又諸佛剎",
    "T11n0316_027:0850a17": "所有有情，於三世中一切智慧言語差別，如",
    "T11n0316_027:0850a18": "來於彼無不通達。如來為諸法王，具足八種",
    "T11n0316_027:0850a19": "言音，於說法中皆得自在。以何因緣現大神",
    "T11n0316_027:0850a20": "通放是光明？唯願如來，斷除我等一切疑網",
    "T11n0316_027:0850a21": "及一切憂悲苦惱悉皆斷滅。我等今者如是",
    "T11n0316_027:0850a22": "三請，一心專注合掌恭敬，願樂欲聞。』舍利子！",
    "T11n0316_027:0850a23": "時毘婆尸如來語彼親侍苾芻言：『汝見此童",
    "T11n0316_027:0850a24": "子於我前住合掌立不？』『唯然善逝！我今已見。』",
    "T11n0316_027:0850a25": "佛言：『苾芻！今此童子，於往昔時已曾親近稱",
    "T11n0316_027:0850a26": "讚恭敬禮拜，復以衣服臥具種種湯藥供養",
    "T11n0316_027:0850a27": "八萬四千俱胝那由他佛，種諸善根，為求成",
    "T11n0316_027:0850a28": "就正等菩提常修梵行。』佛言：『苾芻！汝又見是",
    "T11n0316_027:0850a29": "八萬四千俱胝人眾於我前住合掌立不？』『唯",
    "T11n0316_027:0850b01": "然善逝！我今已見。』佛言：『彼諸人眾於過去世，",
    "T11n0316_027:0850b02": "皆悉曾為童子父母，生生無不從之教化，發",
    "T11n0316_027:0850b03": "心於後後世，願皆不受女人之身，皆能隨順",
    "T11n0316_027:0850b04": "修習，同發阿耨多羅三藐三菩提心。我今為",
    "T11n0316_027:0850b05": "彼授作佛記，以是因緣現大神通放是光明。』",
    "T11n0316_027:0850b06": "爾時毘婆尸如來為彼親侍苾芻及諸人等",
    "T11n0316_027:0850b07": "說伽陀曰：",
    "T11n0316_027:0850b08": "「『汝見現前諸大眾，　　隨於童子悉來集，",
    "T11n0316_027:0850b09": "　　八萬四千俱胝數，　　一心專注聽我說，",
    "T11n0316_027:0850b10": "　　佛說法中得自在，　　我今親語汝苾芻。",
    "T11n0316_027:0850b11": "　　我知童子多劫中，　　親近供養於諸佛，",
    "T11n0316_027:0850b12": "　　復於無量諸佛所，　　志心堅固求出家，",
    "T11n0316_027:0850b13": "　　修持最上清淨行，　　復能利樂天人眾。",
    "T11n0316_027:0850b14": "　　又此現前諸大眾，　　八萬四千俱胝數，",
    "T11n0316_027:0850b15": "　　生生昔曾為父母，　　教化歡喜常無間。",
    "T11n0316_027:0850b16": "　　復於往昔無數劫，　　廣發無邊諸大願，",
    "T11n0316_027:0850b17": "　　世世悉皆為父母，　　同求無上大菩提。",
    "T11n0316_027:0850b18": "　　如是安住離生死，　　應當隨我共修學，",
    "T11n0316_027:0850b19": "　　志求無上妙菩提。　　我今為彼親授記，",
    "T11n0316_027:0850b20": "　　彼等決定成正覺，　　是故我現大神通。",
    "T11n0316_027:0850b21": "　　我能盡令汝心中，　　行住坐臥無疑惑，",
    "T11n0316_027:0850b22": "　　汝等天龍及人眾，　　那由他數在我前，",
    "T11n0316_027:0850b23": "　　同聞為彼親授記，　　不久當成二足尊。』",
    "T11n0316_027:0850b24": "「舍利子！時彼童子聞佛授記，歡喜踊躍，速疾",
    "T11n0316_027:0850b25": "往詣到父母前，發誠實語說伽陀曰：",
    "T11n0316_027:0850b26": "「『如是八萬四千眾，　　往昔皆為我父母，",
    "T11n0316_027:0850b27": "　　俱時同發菩提心，　　今日父母復如何？』",
    "T11n0316_027:0850b28": "「舍利子！時彼父母而為童子說伽陀曰：",
    "T11n0316_027:0850b29": "「『如汝所說諸人眾，　　各各已發菩提心，",
    "T11n0316_027:0850c01": "　　我今歸依一切智，　　與汝發願無有異。",
    "T11n0316_027:0850c02": "　　如是進求究竟道，　　汝今身是我所生，",
    "T11n0316_027:0850c03": "　　與汝同發真實心，　　願得菩提果成就。』",
    "T11n0316_027:0850c04": "「舍利子！時彼童子為自父母復說伽陀曰：",
    "T11n0316_027:0850c05": "「『我若最先得成佛，　　誓與一切悉開示，",
    "T11n0316_027:0850c06": "　　願我父母諸人眾，　　共成無上大菩提。』",
    "T11n0316_027:0850c07": "「復次舍利子！時毘婆尸如來為彼童子及諸",
    "T11n0316_027:0850c08": "人眾發如是言：『我今為汝授作佛記。勿生疑",
    "T11n0316_027:0850c09": "惑，善自安慰勿復異見。所以者何？汝於往昔",
    "T11n0316_027:0850c10": "為大自在天子，我於彼時已曾為汝授作佛",
    "T11n0316_027:0850c11": "記。過是已後經俱胝那由他劫不墮惡趣，又",
    "T11n0316_027:0850c12": "過俱胝那由他劫於彼轉輪聖王族姓中生，",
    "T11n0316_027:0850c13": "得成為佛，名曰大悲如來、阿羅訶、三藐三佛",
    "T11n0316_027:0850c14": "陀，具大名稱。父名淨飯，離諸暗鈍。母名摩",
    "T11n0316_027:0850c15": "耶，離諸憂惱。其子爾時亦如我子，字羅睺羅。",
    "T11n0316_027:0850c16": "出現世已，求成阿耨多羅三藐三菩提。於菩",
    "T11n0316_027:0850c17": "提道既成就已，其佛壽命滿十萬歲。彼佛光",
    "T11n0316_027:0850c18": "明普能照耀十萬踰繕那國土。彼世界中一",
    "T11n0316_027:0850c19": "切有情，有緣無緣悉皆承佛光明照觸。時佛",
    "T11n0316_027:0850c20": "光中有百俱胝、那由陀俱胝、百千那由他俱",
    "T11n0316_027:0850c21": "胝大聲聞眾皆來集會。復有一俱胝眾，皆是",
    "T11n0316_027:0850c22": "大阿羅漢，具足白法諸漏已盡，無復煩惱心",
    "T11n0316_027:0850c23": "得自在，具八解脫得六神通。』舍利子！如是大",
    "T11n0316_027:0850c24": "阿羅漢皆來集會，復有無量大菩薩眾皆來",
    "T11n0316_027:0850c25": "集會，復有彼佛往昔一切父母亦來集會。時",
    "T11n0316_027:0850c26": "大悲如來說法教化無量阿僧祇有情，皆住",
    "T11n0316_027:0850c27": "不退轉地，於諸有情作善利已，即於是時入",
    "T11n0316_027:0850c28": "般涅盤，正法住世一俱胝歲。彼佛舍利於",
    "T11n0316_027:0850c29": "諸世間廣大流布，如我滅後流布舍利等無",
    "T11n0316_027:0851a01": "有異。舍利子！說是語時，諸有正士發起勇猛",
    "T11n0316_027:0851a02": "廣大精進，而起尋伺觀察世間利樂有情心",
    "T11n0316_027:0851a03": "無退轉。復有菩薩摩訶薩發起正念，轉復增",
    "T11n0316_027:0851a04": "勝心無間斷，志求阿耨多羅三藐三菩提。如",
    "T11n0316_027:0851a05": "是經於無量阿僧祇劫，願於生死流轉之中，",
    "T11n0316_027:0851a06": "化利有情求佛菩提。舍利子！我於彼時亦發",
    "T11n0316_027:0851a07": "是願，盡生死際被精進鎧化利有情，圓滿一劫",
    "T11n0316_027:0851a08": "精進行願，勇猛精進心無退轉，願成菩提。「復",
    "T11n0316_027:0851a09": "次舍利子！云何菩薩摩訶薩不退勇猛精進？",
    "T11n0316_027:0851a10": "若菩薩摩訶薩行不退勇猛精進行時，設見",
    "T11n0316_027:0851a11": "三千大千世界滿中火聚，為求如來正等菩",
    "T11n0316_027:0851a12": "提，應當發起勇猛精進，入是火中而能安忍",
    "T11n0316_027:0851a13": "不生懈倦。彼諸菩薩聞是法時，即得超越圓",
    "T11n0316_027:0851a14": "滿一劫精進行願。又諸菩薩聞是法時，於不",
    "T11n0316_027:0851a15": "退轉勇猛精進即得增長無量善根。「復次舍",
    "T11n0316_027:0851a16": "利子！若菩薩摩訶薩行不退轉勇猛精進時，",
    "T11n0316_027:0851a17": "而為利益一切有情求證涅盤，純一無雜常",
    "T11n0316_027:0851a18": "住堅固，於善不善起大悲慜，於諸有情行相",
    "T11n0316_027:0851a19": "應行。「復次舍利子！菩薩摩訶薩當行勇猛精",
    "T11n0316_027:0851a20": "進悉無懈怠，於一切處舉足下足常不離於",
    "T11n0316_027:0851a21": "菩提之心，觀諸三寶常在目前，亦不棄捨一",
    "T11n0316_027:0851a22": "切有情，亦不隨順一切煩惱。",
    "T11n0316_027:0851a23": "「復次舍利子！菩薩摩訶薩當行勇猛精進悉",
    "T11n0316_027:0851a24": "無懈怠，於已生未生諸善根力悉令回向菩",
    "T11n0316_027:0851a25": "提正道，復令善根增長無盡。舍利子！譬如百",
    "T11n0316_027:0851a26": "川流注大海其水無盡。今此善根回向菩提，",
    "T11n0316_027:0851a27": "亦復如是無有窮盡，是故說名不退勇猛精",
    "T11n0316_027:0851a28": "進。「復次舍利子！菩薩摩訶薩當行不退勇猛",
    "T11n0316_027:0851a29": "精進之時悉無懈怠，於諸正行一切智智積",
    "T11n0316_027:0851b01": "集善根，復能利樂一切有情，是故說名不退",
    "T11n0316_027:0851b02": "勇猛精進。",
    "T11n0316_027:0851b03": "「復次舍利子！我今略說菩薩摩訶薩乃至一",
    "T11n0316_027:0851b04": "切有情所獲福蘊，乃至有學無學聲聞緣覺",
    "T11n0316_027:0851b05": "所獲福蘊，不及如來一毛端量所獲福蘊，何",
    "T11n0316_027:0851b06": "況如來遍身毛孔所有福蘊？為由如來於無",
    "T11n0316_027:0851b07": "量劫積集修行廣大福蘊。設有廣大積集福",
    "T11n0316_027:0851b08": "蘊如實行相百分千分，不及如來一大人相，",
    "T11n0316_027:0851b09": "何況如來一切相好？又諸福蘊，不及如來眉",
    "T11n0316_027:0851b10": "間白毫一珂月相，何況百千匝中所有功德？",
    "T11n0316_027:0851b11": "又諸福蘊，不及如來一無見頂相，何況如來",
    "T11n0316_027:0851b12": "大丈夫相，乃至烏瑟膩沙諸根相好出生百",
    "T11n0316_027:0851b13": "千俱胝所有功德？又諸福蘊，不及如來大法",
    "T11n0316_027:0851b14": "螺音一說法相，何況如來廣大法音，普能遍",
    "T11n0316_027:0851b15": "滿無量世界，令諸有情諸根調適皆生歡喜，",
    "T11n0316_027:0851b16": "隨其勝解得善調伏，於如是難得阿耨多羅",
    "T11n0316_027:0851b17": "三藐三菩提應生知解。如是菩薩於無量世",
    "T11n0316_027:0851b18": "界隨學如來發大音聲，普令有情悉皆得聞，",
    "T11n0316_027:0851b19": "被精進鎧發堅固意，樂習菩薩不退勇猛精",
    "T11n0316_027:0851b20": "進之行。",
    "T11n0316_027:0851b21": "「復次舍利子！菩薩摩訶薩修精進行時而無",
    "T11n0316_027:0851b22": "退屈，假使普令三千大千世界一切有情具",
    "T11n0316_027:0851b23": "足成就勝解智力，若諸有情於此菩薩藏正",
    "T11n0316_027:0851b24": "法隨順成就具足智力，比前功德，百分千分",
    "T11n0316_027:0851b25": "百千萬億分乃至烏波尼殺曇分，不及其一。",
    "T11n0316_027:0851b26": "以要言之，如是三千大千世界一切有情，悉",
    "T11n0316_027:0851b27": "令獲得須陀洹智力、斯陀含智力、阿那含智",
    "T11n0316_027:0851b28": "力、阿羅漢智力，又令獲得十信、十住、十行、十",
    "T11n0316_027:0851b29": "回向、不退轉地智力，一生補處菩薩之位，乃",
    "T11n0316_027:0851c01": "至廣說無量世界一切有情普令獲得一生",
    "T11n0316_027:0851c02": "補處菩薩智力。若諸有情，於如來無分別及",
    "T11n0316_027:0851c03": "有分別智力等，如是聽已不驚不怖，當於彼",
    "T11n0316_027:0851c04": "時次第樂欲甚深智力。比前功德，百分千分",
    "T11n0316_027:0851c05": "百千萬億分阿僧祇分乃至烏波尼殺曇分，",
    "T11n0316_027:0851c06": "不及其一。而菩薩樂欲發起勇猛精進，寧棄",
    "T11n0316_027:0851c07": "身命頭目髓腦一切支分，於如來智力不樂",
    "T11n0316_027:0851c08": "暫時間斷修習。如是棄捨勇猛精進，我說是",
    "T11n0316_027:0851c09": "名菩薩不退精進之行。「復次舍利子！菩薩摩",
    "T11n0316_027:0851c10": "訶薩應當如是修學不退轉地，乃至發起一",
    "T11n0316_027:0851c11": "心遍入過去未來現在一切有情無量無邊",
    "T11n0316_027:0851c12": "心行差別，若諸有情具足充滿貪瞋癡等一",
    "T11n0316_027:0851c13": "切煩惱，而復回入菩薩之心。是時菩薩以智",
    "T11n0316_027:0851c14": "慧力，譬喻言辭種種推求，如是發起勇猛精",
    "T11n0316_027:0851c15": "進，見是色相一切有情貪瞋癡等之所燒煮。",
    "T11n0316_027:0851c16": "是時菩薩以諸方便，普令止息一切苦惱，如",
    "T11n0316_027:0851c17": "彼灰燼散滅無餘，復令修習趣涅盤道，我說",
    "T11n0316_027:0851c18": "是名菩薩不退精進之行。",
    "T11n0316_027:0851c19": "「復次舍利子！菩薩摩訶薩修不退精進行時，",
    "T11n0316_027:0851c20": "所謂身作業善、語作業善、意作業善，乃至所",
    "T11n0316_027:0851c21": "有一切精進波羅蜜多，皆悉不離身語意業",
    "T11n0316_027:0851c22": "之所修習，然於三業發生精進意為最勝。云",
    "T11n0316_027:0851c23": "何意業精進最勝？謂無分別及有分別。云何",
    "T11n0316_027:0851c24": "無分別？謂菩提心。云何有分別？謂於一切有",
    "T11n0316_027:0851c25": "情起大悲心。云何無分別？謂於忍智悟無我",
    "T11n0316_027:0851c26": "理。云何有分別？謂能攝受一切有情。云何無",
    "T11n0316_027:0851c27": "分別？謂雖能攝受一切有情而無取相。云何",
    "T11n0316_027:0851c28": "有分別？謂厭離輪回。無分別者，謂於三界都",
    "T11n0316_027:0851c29": "無所得。有分別者，謂諸有財寶隨樂捨施。無",
    "T11n0316_027:0852a01": "分別者，謂於布施無取於相。有分別者，謂於",
    "T11n0316_027:0852a02": "持戒有所積集。無分別者，謂於持戒不取於",
    "T11n0316_027:0852a03": "相。有分別者，謂安受苦忍。無分別者，謂於",
    "T11n0316_027:0852a04": "剎那心無所住。有分別者，謂能發起諸善根",
    "T11n0316_027:0852a05": "法。無分別者，謂常靜慮。有分別者，謂於禪定",
    "T11n0316_027:0852a06": "有所積集。無分別者，謂心常決定安住不動。",
    "T11n0316_027:0852a07": "有分別者，謂修聞慧而無厭足。無分別者，謂",
    "T11n0316_027:0852a08": "於內心專注善巧。有分別者，謂於聞慧廣說",
    "T11n0316_027:0852a09": "諸法。無分別者，謂於法性都無記念。有分別",
    "T11n0316_027:0852a10": "者，謂於智慧有所修作。無分別者，謂於諸法",
    "T11n0316_027:0852a11": "離諸戲論。有分別者，謂於諸梵行積集修作。",
    "T11n0316_027:0852a12": "無分別者，謂於諸慧性悉能棄捨。有分別者，",
    "T11n0316_027:0852a13": "謂於五神通而能圓滿。無分別者，謂盡諸有",
    "T11n0316_027:0852a14": "漏。有分別者，謂於觀想而常思惟。無分別者，",
    "T11n0316_027:0852a15": "謂於內心而常正念。有分別者，謂於四正斷",
    "T11n0316_027:0852a16": "悉能巧妙。無分別者，謂能超越一切善根。有",
    "T11n0316_027:0852a17": "分別者，謂著文字相欲求出離。無分別者，謂",
    "T11n0316_027:0852a18": "於廣大福報普遍無相。有分別者，謂於諸有",
    "T11n0316_027:0852a19": "情善達根宜。無分別者，謂善能觀察諸善根",
    "T11n0316_027:0852a20": "法而無所得。有分別者，謂於諸力有所修習。",
    "T11n0316_027:0852a21": "無分別者，謂於是處無所損壞。有分別者，謂",
    "T11n0316_027:0852a22": "能出生菩提分法。無分別者，謂於諸法離分",
    "T11n0316_027:0852a23": "別智。有分別者，謂於正道而能求進。無分別",
    "T11n0316_027:0852a24": "者，觀諸神變猶如虛空。有分別者，謂於定門",
    "T11n0316_027:0852a25": "而能積集。無分別者，謂住奢摩他而唯一",
    "T11n0316_027:0852a26": "境。有分別者，謂於毘鉢舍那而有積集。無分",
    "T11n0316_027:0852a27": "別者，謂善入法性。有分別者，善能入解諸因",
    "T11n0316_027:0852a28": "緣法。無分別者，謂善能了知非因緣法。有分",
    "T11n0316_027:0852a29": "別者，謂著勝義聲故。無分別者，謂行正法行",
    "T11n0316_027:0852b01": "故。有分別者，謂莊嚴法身。無分別者，謂於法",
    "T11n0316_027:0852b02": "身離諸莊嚴。有分別者，謂莊嚴語言。無分別",
    "T11n0316_027:0852b03": "者，謂依諸聖能常寂默。有分別者，謂依三解",
    "T11n0316_027:0852b04": "脫門而生樂欲。無分別者，謂無增上我故。有",
    "T11n0316_027:0852b05": "分別者，謂能遠離四種魔事。無分別者，謂能",
    "T11n0316_027:0852b06": "棄捨煩惱習氣種故。有分別者，謂能善解巧",
    "T11n0316_027:0852b07": "方便故。無分別者，謂於智慧如實知見。有分",
    "T11n0316_027:0852b08": "別者，謂離攀緣有所見故。無分別者，謂離超",
    "T11n0316_027:0852b09": "越見故。有分別者，謂有想念見。無分別者，",
    "T11n0316_027:0852b10": "謂意業見。此說名為意業精進，於精進中最",
    "T11n0316_027:0852b11": "為殊勝，我說是名菩薩摩訶薩修不退轉精",
    "T11n0316_027:0852b12": "進之行。",
    "T11n0316_027:0852b13": "「復次舍利子！如是菩薩摩訶薩行不退轉精",
    "T11n0316_027:0852b14": "進行時，行是五種最上極妙之法，速疾證得",
    "T11n0316_027:0852b15": "無上正等菩提。云何五種最上極妙之法？一",
    "T11n0316_027:0852b16": "者而常思念佛出於世，二者而能親近諸善",
    "T11n0316_027:0852b17": "知識，三者而常值遇好時，四者而常積集諸",
    "T11n0316_027:0852b18": "善根法常令堅固，五者隨學菩薩摩訶薩具",
    "T11n0316_027:0852b19": "足戒品而得圓滿。是名五種最上極妙之法，",
    "T11n0316_027:0852b20": "由是菩薩速疾獲得阿耨多羅三藐三菩提。」",
    "T11n0316_027:0852b21": "爾時尊者舍利子重白佛言：「世尊！若諸菩薩",
    "T11n0316_027:0852b22": "離此五種最上極妙之法，得成阿耨多羅三",
    "T11n0316_027:0852b23": "藐三菩提不？」佛言：「舍利子！若諸菩薩不常思",
    "T11n0316_027:0852b24": "念佛出於世、不能親近諸善知識、若不值遇",
    "T11n0316_027:0852b25": "好時、不能積集諸善根法、不令堅固，不能隨",
    "T11n0316_027:0852b26": "學諸菩薩摩訶薩具足戒品而不圓滿。如是",
    "T11n0316_027:0852b27": "遠離五種最上極妙之法，不能速疾獲得阿",
    "T11n0316_027:0852b28": "耨多羅三藐三菩提；違而得者，無有是處。舍",
    "T11n0316_027:0852b29": "利子！云何在家菩薩遠離五種之法？所謂如",
    "T11n0316_027:0852c01": "王家臣住大眾中，恃其威勢恐怖多人，又",
    "T11n0316_027:0852c02": "語眾言：『我能為汝作種種事。』但以欺誑而實",
    "T11n0316_027:0852c03": "不作，乃至如是安住虛誑語言等事。舍利子！",
    "T11n0316_027:0852c04": "由是虛誑不能得生諸天善趣，如是行相亦",
    "T11n0316_027:0852c05": "不能得值遇好時。舍利子！又此行相，在家菩",
    "T11n0316_027:0852c06": "薩唯自具足資養等事不能利他，亦復不",
    "T11n0316_027:0852c07": "能值佛出世，乃至不能速疾得成阿耨多羅",
    "T11n0316_027:0852c08": "三藐三菩提。",
    "T11n0316_027:0852c09": "「復次舍利子！又在家菩薩住城邑中，有諸障",
    "T11n0316_027:0852c10": "難而常嬈惱。云何城邑有諸障難？舍利子！有",
    "T11n0316_027:0852c11": "諸如來出世成等正覺，為諸天人阿脩羅等",
    "T11n0316_027:0852c12": "說法教化，初中後善，其義深遠，其語巧妙，具",
    "T11n0316_027:0852c13": "足清白梵行之相，及四部眾圍遶恭敬。雖復",
    "T11n0316_027:0852c14": "親近供養禮拜苾芻、苾芻尼、優婆塞、優婆夷，",
    "T11n0316_027:0852c15": "然彼聚落城邑巷陌舍宅，人民國王大臣長",
    "T11n0316_027:0852c16": "者居士悉住其中，由是因緣不能具足清淨",
    "T11n0316_027:0852c17": "戒蘊，我說是名城中障難。若在家菩薩如是",
    "T11n0316_027:0852c18": "樂著五欲，不能思念佛出於世，乃至不能速",
    "T11n0316_027:0852c19": "疾得成無上正等正覺。",
    "T11n0316_027:0852c20": "「復次舍利子！在家菩薩而自宣說現行法律，",
    "T11n0316_027:0852c21": "復多障難。所謂父母男女、妻妾奴婢、姊妹兄",
    "T11n0316_027:0852c22": "弟、朋友眷屬於長夜中而為障難。舍利子！如",
    "T11n0316_027:0852c23": "是之法能為在家菩薩作諸障難，亦復不樂",
    "T11n0316_027:0852c24": "佛出於世，乃至不能速疾得成阿耨多羅三",
    "T11n0316_027:0852c25": "藐三菩提。",
    "T11n0316_027:0852c26": "佛說大乘菩薩藏正法經卷第二十七"
}