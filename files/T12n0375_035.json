{
    "T12n0375_035:0838b12": "大般涅槃經卷第三十五",
    "T12n0375_035:0838b14": "宋代沙門慧嚴等依泥洹經加之",
    "T12n0375_035:0838b15": "憍陳如品第二十五之一",
    "T12n0375_035:0838b16": "[0838b16] 爾時，世尊告憍陳如：「色是無常，因滅是色",
    "T12n0375_035:0838b17": "獲得解脫常住之色；受、想、行、識亦是無常，因",
    "T12n0375_035:0838b18": "滅是識獲得解脫常住之識。[0838b18] 「憍陳如！色即",
    "T12n0375_035:0838b19": "是苦，因滅是色獲得解脫安樂之色；受、想、",
    "T12n0375_035:0838b20": "行、識亦復如是。[0838b20] 「憍陳如！色即是空，因滅空",
    "T12n0375_035:0838b21": "色獲得解脫非空之色；受、想、行、識亦復如",
    "T12n0375_035:0838b22": "是。[0838b22] 「憍陳如！色是無我，因滅是色獲得解脫",
    "T12n0375_035:0838b23": "真我之色；受、想、行、識亦復如是。[0838b23] 「憍陳如！色是",
    "T12n0375_035:0838b24": "不淨，因滅是色獲得解脫清淨之色；受、想、",
    "T12n0375_035:0838b25": "行、識亦復如是。[0838b25] 「憍陳如！色是生、老、病、死之相，",
    "T12n0375_035:0838b26": "因滅是色獲得解脫非生、老、病、死相之色；",
    "T12n0375_035:0838b27": "受、想、行、識亦復如是。[0838b27] 「憍陳如！色是無明因，因",
    "T12n0375_035:0838b28": "滅是色獲得解脫非無明因色；受、想、行、識",
    "T12n0375_035:0838b29": "亦復如是。[0838b29] 「憍陳如！乃至色是生因，因滅是",
    "T12n0375_035:0838c01": "色獲得解脫非生因色；受、想、行、識亦復如",
    "T12n0375_035:0838c02": "是。[0838c02] 「憍陳如！色者即是四顛倒因，因滅倒",
    "T12n0375_035:0838c03": "色獲得解脫非四倒因色；受、想、行、識亦復",
    "T12n0375_035:0838c04": "如是。[0838c04] 「憍陳如！色是無量惡法之因——所謂男",
    "T12n0375_035:0838c05": "女等身、食愛、欲愛、貪、瞋、嫉&#x59AC;、惡心、慳心、摶食、",
    "T12n0375_035:0838c06": "識食、思食、觸食、卵生、胎生、濕生、化生、五欲、五",
    "T12n0375_035:0838c07": "蓋，如是等法皆因於色——因滅色故獲得解",
    "T12n0375_035:0838c08": "脫無如是等無量惡色；受、想、行、識亦復如",
    "T12n0375_035:0838c09": "是。[0838c09] 「憍陳如！色即是縛，因滅縛色獲得解脫",
    "T12n0375_035:0838c10": "無縛之色；受、想、行、識亦復如是。[0838c10] 「憍陳如！色即",
    "T12n0375_035:0838c11": "是流，因滅流色獲得解脫非流之色；受、想、",
    "T12n0375_035:0838c12": "行、識亦復如是。[0838c12] 「憍陳如！色非歸依，因滅是",
    "T12n0375_035:0838c13": "色獲得解脫歸依之色；受、想、行、識亦復如",
    "T12n0375_035:0838c14": "是。[0838c14] 「憍陳如！色是瘡疣，因滅是色獲得解脫",
    "T12n0375_035:0838c15": "無瘡疣色；受、想、行、識亦復如是。[0838c15] 「憍陳如！色",
    "T12n0375_035:0838c16": "非寂靜，因滅是色獲得涅槃寂靜之色；受、",
    "T12n0375_035:0838c17": "想、行、識亦復如是。[0838c17] 「憍陳如！若有人能如是",
    "T12n0375_035:0838c18": "知者，是名沙門、名婆羅門，具足沙門、婆羅",
    "T12n0375_035:0838c19": "門法。[0838c19] 「憍陳如！若離佛法，無有沙門、無婆羅",
    "T12n0375_035:0838c20": "門，亦無沙門、婆羅門法。一切外道虛假詐稱",
    "T12n0375_035:0838c21": "都無實行，雖復作相言有是二，實無是",
    "T12n0375_035:0838c22": "處。何以故？若無沙門、婆羅門法，云何而言",
    "T12n0375_035:0838c23": "有沙門、婆羅門？我常於此大眾之中作師",
    "T12n0375_035:0838c24": "子吼，汝等亦當在大眾中作師子吼。」",
    "T12n0375_035:0838c25": "[0838c25] 爾時，外道有無量人聞是語已，心生瞋惡：",
    "T12n0375_035:0838c26": "「瞿曇今說我等眾中無有沙門及婆羅門，亦",
    "T12n0375_035:0838c27": "無沙門、婆羅門法。我當云何廣設方便，語",
    "T12n0375_035:0838c28": "瞿曇言：『我等眾中亦有沙門、有沙門法，有",
    "T12n0375_035:0838c29": "婆羅門、有婆羅門法。』」[0838c29] 時彼眾中有一梵志",
    "T12n0375_035:0839a01": "唱如是言：「諸仁者！瞿曇之言如狂無異，何",
    "T12n0375_035:0839a02": "可撿校？世間狂人或歌、或舞、或哭、或笑、或罵、",
    "T12n0375_035:0839a03": "或讚，於怨親所不能分別。沙門瞿曇亦復",
    "T12n0375_035:0839a04": "如是，或說我生淨飯王家、或言不生，或",
    "T12n0375_035:0839a05": "說生已行至七步、或說不行，或說從小習",
    "T12n0375_035:0839a06": "學世事、或說我是一切智人，或時處宮受樂",
    "T12n0375_035:0839a07": "生子、或時厭患、呵責、惡賤，或時親修苦行",
    "T12n0375_035:0839a08": "六年、或時呵責外道苦行，或言從彼&#x6B1D;頭",
    "T12n0375_035:0839a09": "藍弗、阿羅邏等稟承未聞、或時說其無所",
    "T12n0375_035:0839a10": "知曉，或時說言菩提樹下得阿耨多羅三藐",
    "T12n0375_035:0839a11": "三菩提、或時說言我不至樹無所剋獲，或",
    "T12n0375_035:0839a12": "時說言我今此身即是涅槃、或言身滅乃是",
    "T12n0375_035:0839a13": "涅槃。瞿曇所說如狂無異，何故以此而愁",
    "T12n0375_035:0839a14": "憒耶？」[0839a14] 諸婆羅門即便答言：「大士！我等今者何",
    "T12n0375_035:0839a15": "得不愁？沙門瞿曇先出家已，說無常、苦、空、",
    "T12n0375_035:0839a16": "無我、不淨，我諸弟子聞生恐怖：『云何眾生無",
    "T12n0375_035:0839a17": "常、苦、空、無我、不淨？』不受其語。今者，瞿曇復來",
    "T12n0375_035:0839a18": "至此娑羅林中，為諸大眾說有常、樂、我、淨",
    "T12n0375_035:0839a19": "之法。我諸弟子聞是語已，悉捨我去，受瞿",
    "T12n0375_035:0839a20": "曇語。以是因緣，生大愁苦。」[0839a20] 爾時，復有一婆",
    "T12n0375_035:0839a21": "羅門作如是言：「諸仁者！諦聽諦聽。瞿曇沙",
    "T12n0375_035:0839a22": "門名修慈悲，是言虛妄，非真實也。若有慈",
    "T12n0375_035:0839a23": "悲，云何教我諸弟子等自受其法？慈悲果者，",
    "T12n0375_035:0839a24": "隨順他意。今違我願，云何言有？若有說言",
    "T12n0375_035:0839a25": "沙門瞿曇不為世間八法所染，是亦虛妄。",
    "T12n0375_035:0839a26": "若言瞿曇少欲知足，今者云何奪我等利？若",
    "T12n0375_035:0839a27": "言種姓是上族者，是亦虛妄。何以故？從昔",
    "T12n0375_035:0839a28": "已來不見不聞大師子王殘害小鼠。若使",
    "T12n0375_035:0839a29": "瞿曇是上種姓，如何今者惱亂我等？若言瞿",
    "T12n0375_035:0839b01": "曇具大勢力，是亦虛妄。何以故？從昔已來",
    "T12n0375_035:0839b02": "亦不見聞金翅鳥王與烏共諍。若言力大，",
    "T12n0375_035:0839b03": "復以何事與我共&#x9B2A;？若言瞿曇具他心智，",
    "T12n0375_035:0839b04": "是亦虛妄。何以故？若具此智，以何因緣不",
    "T12n0375_035:0839b05": "知我心？諸仁者！我昔曾從先舊智人聞說",
    "T12n0375_035:0839b06": "是事：『過百年已，世間當有一妖幻出。』即是",
    "T12n0375_035:0839b07": "瞿曇。如是妖惑今於此處娑羅林中將滅",
    "T12n0375_035:0839b08": "不久，汝等今者不應愁惱。」[0839b08] 爾時，復有一尼",
    "T12n0375_035:0839b09": "犍子答言：「仁者！我今愁苦，不為自身弟子",
    "T12n0375_035:0839b10": "供養，但為世間癡闇無眼，不識福田及非",
    "T12n0375_035:0839b11": "福田，棄捨先舊智婆羅門，供養年少，以為",
    "T12n0375_035:0839b12": "愁耳。瞿曇沙門大知&#x546A;術，因&#x546A;術力能令",
    "T12n0375_035:0839b13": "一身作無量身、令無量身還作一身，或以",
    "T12n0375_035:0839b14": "自身作男女像、牛、羊、象、馬。我力能滅如是",
    "T12n0375_035:0839b15": "&#x546A;術。瞿曇沙門&#x546A;術既滅，汝等當還多得供",
    "T12n0375_035:0839b16": "養，受於安樂。」[0839b16] 爾時，復有一婆羅門作如是",
    "T12n0375_035:0839b17": "言：「諸仁者！瞿曇沙門成就具足無量功德，",
    "T12n0375_035:0839b18": "是故汝等不應與諍。」[0839b18] 大眾答言：「癡人！云何",
    "T12n0375_035:0839b19": "說言沙門瞿曇具大功德？其生七日母便",
    "T12n0375_035:0839b20": "命終，是可得名福德相耶？」[0839b20] 婆羅門言：「罵時",
    "T12n0375_035:0839b21": "不瞋、打時不報，當知即是大福德相。其身",
    "T12n0375_035:0839b22": "具足三十二相、八十種好、無量神通，是故當",
    "T12n0375_035:0839b23": "知是福德相。心無憍慢，先意問訊，言語柔",
    "T12n0375_035:0839b24": "軟，初無&#x9E81;獷，年志俱盛，心不卒暴。王國多財",
    "T12n0375_035:0839b25": "無所愛戀，捨之出家如棄涕唾。是故，我",
    "T12n0375_035:0839b26": "說沙門瞿曇成就具足無量功德。」[0839b26] 大眾答",
    "T12n0375_035:0839b27": "言：「善哉，仁者！瞿曇沙門實如所說，成就無",
    "T12n0375_035:0839b28": "量神通變化，我不與彼捔試是事。瞿曇沙",
    "T12n0375_035:0839b29": "門受性柔軟，不堪苦行，生長深宮，不綜外",
    "T12n0375_035:0839c01": "事，唯可軟語，不知伎藝、書籍、論議。請共",
    "T12n0375_035:0839c02": "詳辯正法之要，彼若勝我，我當給事；我若",
    "T12n0375_035:0839c03": "勝彼，彼當事我。」",
    "T12n0375_035:0839c04": "[0839c04] 爾時，多有無量外道和合共往摩伽陀王阿",
    "T12n0375_035:0839c05": "闍世所。王見便問：「諸仁者！汝等各各修習聖",
    "T12n0375_035:0839c06": "道，是出家人，捨離財貨及在家事。我國人民",
    "T12n0375_035:0839c07": "皆共供養，敬心瞻視，無相犯觸。何故和合而",
    "T12n0375_035:0839c08": "來至此？諸仁者！汝等各受異法、異戒，出家",
    "T12n0375_035:0839c09": "不同，亦復各各自隨戒法出家修道。何因緣",
    "T12n0375_035:0839c10": "故今者一心而共和合，猶如葉落，旋風所吹，",
    "T12n0375_035:0839c11": "聚在一處？說何因緣而來至此？我常擁",
    "T12n0375_035:0839c12": "護出家之人，乃至不惜身之與命。」[0839c12] 爾時，一",
    "T12n0375_035:0839c13": "切諸外道眾咸作是言：「大王諦聽，大王今",
    "T12n0375_035:0839c14": "者是大法橋、是大法礪、是大法秤，即是一切",
    "T12n0375_035:0839c15": "功德之器、一切功德真實之性、正法道路，即",
    "T12n0375_035:0839c16": "是種子之良田也、一切國土之根本也、一切",
    "T12n0375_035:0839c17": "國土之明鏡也、一切諸天之形像也、一切國",
    "T12n0375_035:0839c18": "人之父母也。大王！一切世間功德寶藏即是",
    "T12n0375_035:0839c19": "王身。何以故名功德藏？王斷國事不擇",
    "T12n0375_035:0839c20": "怨親，其心平等如地、水、火、風，是故名王為",
    "T12n0375_035:0839c21": "功德藏。大王！現在眾生雖復壽短，王之功德",
    "T12n0375_035:0839c22": "如昔長壽安樂時，王亦如頂生、善見、忍辱、那",
    "T12n0375_035:0839c23": "&#x777A;沙王、耶耶帝王、尸毘王、一叉鳩王。如是",
    "T12n0375_035:0839c24": "等王具足善法，大王今者亦復如是。大王！",
    "T12n0375_035:0839c25": "以王因緣，國土安樂，人民熾盛。是故，一切出",
    "T12n0375_035:0839c26": "家之人慕樂此國，持戒精勤，修習正道。大",
    "T12n0375_035:0839c27": "王！我經中說：『若出家人隨所住國持戒精",
    "T12n0375_035:0839c28": "進，勤修正道，其王亦有修善之分。』大王！一",
    "T12n0375_035:0839c29": "切盜賊王已整理，出家之人都無畏懼。今者",
    "T12n0375_035:0840a01": "唯有一大惡人瞿曇沙門，王未撿校，我等甚",
    "T12n0375_035:0840a02": "畏。其人自恃豪族種姓，身色具足，又因過去",
    "T12n0375_035:0840a03": "布施之報多得供養，恃此眾事生大憍慢，",
    "T12n0375_035:0840a04": "或因&#x546A;術而生憍慢。以是因緣不能苦",
    "T12n0375_035:0840a05": "行，受畜細軟、衣服、臥具。是故，一切世間惡人",
    "T12n0375_035:0840a06": "為利養故往集其所而為眷屬，不能苦",
    "T12n0375_035:0840a07": "行。&#x546A;術力故，調伏迦葉及舍利弗、目犍連等。",
    "T12n0375_035:0840a08": "今復來至我所住處娑羅林中，宣說是身常、",
    "T12n0375_035:0840a09": "樂、我、淨，誘我弟子。大王！瞿曇先說無常、無",
    "T12n0375_035:0840a10": "樂、無我、無淨，我能忍之；今乃宣說常、樂、我、",
    "T12n0375_035:0840a11": "淨，我實不忍。惟願大王聽我與彼瞿曇論",
    "T12n0375_035:0840a12": "議。」[0840a12] 王即答言：「諸大士！汝等今者為誰教導",
    "T12n0375_035:0840a13": "而令其心狂亂不定，如水濤波、旋火之輪、&#x7328;",
    "T12n0375_035:0840a14": "猴擲樹？是事可恥，智人若聞即生憐愍、",
    "T12n0375_035:0840a15": "愚人聞之即生嗤笑。汝等所說，非出家相。",
    "T12n0375_035:0840a16": "汝若病風黃、水患者，吾悉有藥能療治之；",
    "T12n0375_035:0840a17": "如其鬼病，家兄耆婆善能去之。汝等今者欲",
    "T12n0375_035:0840a18": "以手爪鉋須彌山、欲以口齒&#x9F5A;齧金剛。",
    "T12n0375_035:0840a19": "諸大士！譬如愚人見師子王飢時睡眠而",
    "T12n0375_035:0840a20": "欲悟之、如人以指置毒蛇口、如欲以手",
    "T12n0375_035:0840a21": "觸灰覆火，汝等今者亦復如是。[0840a21] 「善男子！譬",
    "T12n0375_035:0840a22": "如野狐作師子吼、猶如蚊子共金翅鳥捔",
    "T12n0375_035:0840a23": "行遲疾、如兔渡海欲盡其底，汝等今者亦",
    "T12n0375_035:0840a24": "復如是。汝若夢見勝瞿曇者，是夢狂惑，未",
    "T12n0375_035:0840a25": "足可信。諸大士！汝等今者興建是意，猶如",
    "T12n0375_035:0840a26": "飛蛾投大火聚。汝隨我語，不須更說。汝雖",
    "T12n0375_035:0840a27": "讚我平等如秤，勿令外人復聞此語。」[0840a27] 爾",
    "T12n0375_035:0840a28": "時，外道復作是言：「大王！瞿曇沙門所作幻術",
    "T12n0375_035:0840a29": "到汝邊耶？乃令大王心疑，不信是等聖人。",
    "T12n0375_035:0840b01": "大王！不應輕蔑如是大士。大王！是月增減、",
    "T12n0375_035:0840b02": "大海&#x918E;味、摩羅延山，如是等事誰之所作？豈",
    "T12n0375_035:0840b03": "非我等婆羅門耶？大王！不聞阿竭多仙十",
    "T12n0375_035:0840b04": "二年中恒河之水停耳中耶？大王！不聞瞿",
    "T12n0375_035:0840b05": "曇仙人大現神通，十二年中變作釋身，并",
    "T12n0375_035:0840b06": "令釋身作羝羊形、作千女根在釋身耶？大",
    "T12n0375_035:0840b07": "王！不聞耆[少/兔]仙人一日之中飲四海水令",
    "T12n0375_035:0840b08": "大地乾耶？大王！不聞婆藪仙人為自在天",
    "T12n0375_035:0840b09": "作三眼耶？大王！不聞羅邏仙人變迦富",
    "T12n0375_035:0840b10": "羅城作[鹵/土](他本作國)土耶？大王！婆羅門中有如",
    "T12n0375_035:0840b11": "是等大力諸仙現可撿校，大王！云何見輕",
    "T12n0375_035:0840b12": "蔑耶？」[0840b12] 王言：「諸仁者！若不見信故欲為者，如",
    "T12n0375_035:0840b13": "來正覺今者近在娑羅林中，汝等可往隨意",
    "T12n0375_035:0840b14": "問難。如來亦當為汝分別，稱汝意答。」",
    "T12n0375_035:0840b15": "[0840b15] 爾時，阿闍世王與諸外道徒眾眷屬往至佛",
    "T12n0375_035:0840b16": "所，頭面作禮，右遶三匝。修敬已畢，&#x5374;住一",
    "T12n0375_035:0840b17": "面，白佛言：「世尊！是諸外道欲隨意問難，",
    "T12n0375_035:0840b18": "唯願如來隨意答之。」[0840b18] 佛言：「大王！且止，我自",
    "T12n0375_035:0840b19": "知時。」",
    "T12n0375_035:0840b20": "[0840b20] 爾時，眾中有婆羅門名闍提首那，作如是",
    "T12n0375_035:0840b21": "言：「瞿曇！汝說涅槃是常法耶？」[0840b21] 「如是，如是。大",
    "T12n0375_035:0840b22": "婆羅門！」[0840b22] 婆羅門言：「瞿曇若說涅槃常者，是",
    "T12n0375_035:0840b23": "義不然。何以故？世間之法從子生果，相續",
    "T12n0375_035:0840b24": "不斷，如從&#x57FF;出瓶、從縷得衣。瞿曇常說：",
    "T12n0375_035:0840b25": "『修無常想獲得涅槃。』因是無常，果云何常？",
    "T12n0375_035:0840b26": "瞿曇又說：『解脫欲貪即是涅槃，解脫色貪",
    "T12n0375_035:0840b27": "及無色貪即是涅槃，滅無明等一切煩惱即",
    "T12n0375_035:0840b28": "是涅槃。』從欲乃至無明煩惱皆是無常，因是",
    "T12n0375_035:0840b29": "無常，所得涅槃亦應無常。瞿曇又說：『從因故",
    "T12n0375_035:0840c01": "生天、從因故墮地獄、從因得解脫，是故",
    "T12n0375_035:0840c02": "諸法皆從因生。』若從因故得解脫者，云何",
    "T12n0375_035:0840c03": "言常？瞿曇亦說：『色從緣生，故名無常；受、想、",
    "T12n0375_035:0840c04": "行、識亦復如是。』如是解脫若是色者，當知無",
    "T12n0375_035:0840c05": "常；受、想、行、識亦復如是。若離五陰有解脫",
    "T12n0375_035:0840c06": "者，當知解脫即是虛空。若是虛空，不得說",
    "T12n0375_035:0840c07": "言從因緣生。何以故？是常、是一，遍一切處。",
    "T12n0375_035:0840c08": "瞿曇亦說：『從因生者，即是苦也。』若是苦者，云",
    "T12n0375_035:0840c09": "何復說解脫是樂？瞿曇又說：『無常即苦，苦即",
    "T12n0375_035:0840c10": "無我。』若是無常、苦、無我者，即是不淨。一切從",
    "T12n0375_035:0840c11": "因所生諸法皆無常、苦、無我、不淨，云何復",
    "T12n0375_035:0840c12": "說涅槃即是常、樂、我、淨？若瞿曇說亦常、無常，",
    "T12n0375_035:0840c13": "亦苦、亦樂，亦我、無我，亦淨、不淨，如是豈非是",
    "T12n0375_035:0840c14": "二語耶？我亦曾從先舊智人聞說是語：『佛",
    "T12n0375_035:0840c15": "若出世，言則無二。』瞿曇今者說於二語，復",
    "T12n0375_035:0840c16": "言佛即我身是也，是義云何？」[0840c16] 佛言：「婆羅門！",
    "T12n0375_035:0840c17": "如汝所說，我今問汝，隨汝意答。」[0840c17] 婆羅門言：",
    "T12n0375_035:0840c18": "「善哉，瞿曇！」[0840c18] 佛言：「婆羅門！汝性常耶？是無常乎？」",
    "T12n0375_035:0840c19": "[0840c19] 婆羅門言：「我性是常。」[0840c19] 「婆羅門！是性能作一切",
    "T12n0375_035:0840c20": "內外法之因耶？」[0840c20] 「如是。瞿曇！」[0840c20] 佛言：「婆羅門！云",
    "T12n0375_035:0840c21": "何作因？」[0840c21] 「瞿曇！從性生大，從大生慢，從慢",
    "T12n0375_035:0840c22": "生十六法，所謂地、水、火、風、空五知根，眼、耳、鼻、",
    "T12n0375_035:0840c23": "舌、身五業根，手、&#x811A;、口、聲、男女二根、心平等",
    "T12n0375_035:0840c24": "根。是十六法從五法生：色、聲、香、味、觸。是二",
    "T12n0375_035:0840c25": "十一法根本有三：一者、染，二者、&#x9E81;，三者、黑。",
    "T12n0375_035:0840c26": "染者，名愛；&#x9E81;者，名瞋；黑，名無明。瞿曇！是",
    "T12n0375_035:0840c27": "二十四法皆因性生。」[0840c27] 「婆羅門！是大等法，常、",
    "T12n0375_035:0840c28": "無常耶？」[0840c28] 「瞿曇！我法性常，大等諸法悉是無常。」",
    "T12n0375_035:0840c29": "[0840c29] 「婆羅門！如汝法中因常、果無常，然我法中",
    "T12n0375_035:0841a01": "因雖無常、果是常者，有何等過？婆羅門！汝",
    "T12n0375_035:0841a02": "等法中有二因不？」[0841a02] 答言：「有。」[0841a02] 佛言：「云何為二？」",
    "T12n0375_035:0841a03": "[0841a03] 婆羅門言：「一者、生因，二者、了因。」[0841a03] 佛言：「云何生",
    "T12n0375_035:0841a04": "因？云何了因？」[0841a04] 婆羅門言：「生因者，如&#x57FF;出瓶；",
    "T12n0375_035:0841a05": "了因者，如燈照物。」[0841a05] 佛言：「是二種因，因性是一。",
    "T12n0375_035:0841a06": "若是一者，可令生因作於了因、可令了因",
    "T12n0375_035:0841a07": "作生因不？」[0841a07] 「不也。瞿曇！」[0841a07] 佛言：「若使生因不作",
    "T12n0375_035:0841a08": "了因、了因不作生因，可得說言是因相",
    "T12n0375_035:0841a09": "不？」[0841a09] 婆羅門言：「雖不相作，故有因相。」[0841a09] 「婆羅",
    "T12n0375_035:0841a10": "門！了因所了即同了不？」[0841a10] 「不也。瞿曇！」[0841a10] 佛言：「我",
    "T12n0375_035:0841a11": "法雖從無常獲得涅槃而非無常。婆羅門！",
    "T12n0375_035:0841a12": "從了因得故，常、樂、我、淨；從生因得故，無常、",
    "T12n0375_035:0841a13": "無樂、無我、無淨。是故，如來所說有二。如是二",
    "T12n0375_035:0841a14": "語無有二也，是故如來名無二語。如汝所",
    "T12n0375_035:0841a15": "說：『曾從先舊智人邊聞：「佛出於世無有二",
    "T12n0375_035:0841a16": "語。」』是言善哉，一切十方三世諸佛所說無差，",
    "T12n0375_035:0841a17": "是故說言佛無二語。云何無差？有同說有、",
    "T12n0375_035:0841a18": "無同說無，故名一義。婆羅門！如來世尊雖",
    "T12n0375_035:0841a19": "名二語，為了一語故。云何二語了於一語？",
    "T12n0375_035:0841a20": "如眼、色二語生識一語；乃至意、法亦復如",
    "T12n0375_035:0841a21": "是。」[0841a21] 婆羅門言：「瞿曇！善能分別如是語義，我",
    "T12n0375_035:0841a22": "今未解所出二語了於一語。」[0841a22] 爾時，世尊即為",
    "T12n0375_035:0841a23": "宣說四真諦法：「婆羅門！言苦諦者，亦二、亦",
    "T12n0375_035:0841a24": "一；乃至道諦，亦二、亦一。」[0841a24] 婆羅門言：「世尊！我已",
    "T12n0375_035:0841a25": "知已。」[0841a25] 佛言：「善男子！云何知已？」[0841a25] 婆羅門言：「世",
    "T12n0375_035:0841a26": "尊！苦諦，一切凡夫二，是聖人一；乃至道諦亦",
    "T12n0375_035:0841a27": "復如是。」[0841a27] 佛言：「善哉，已解。」[0841a27] 婆羅門言：「世尊！我",
    "T12n0375_035:0841a28": "今聞法已得正見，今當歸依佛、法、僧寶，唯",
    "T12n0375_035:0841a29": "願大慈聽我出家。」[0841a29] 爾時，世尊告憍陳如：「汝",
    "T12n0375_035:0841b01": "當為是闍提首那剃除鬚髮，聽其出家。」[0841b01] 時",
    "T12n0375_035:0841b02": "憍陳如即受佛&#x52C5;為其剃髮，即下手時有",
    "T12n0375_035:0841b03": "二種落：一者、鬢髮，二者、煩惱，即於坐處得",
    "T12n0375_035:0841b04": "阿羅漢果。",
    "T12n0375_035:0841b05": "[0841b05] 復有梵志姓婆私吒，復作是言：「瞿曇所說",
    "T12n0375_035:0841b06": "涅槃常耶？」[0841b06] 「如是。梵志！」[0841b06] 婆私吒言：「瞿曇！將不",
    "T12n0375_035:0841b07": "說無煩惱為涅槃耶？」[0841b07] 「如是。梵志！」[0841b07] 婆私吒",
    "T12n0375_035:0841b08": "言：「瞿曇！世間四種名之為無：一者、未出之",
    "T12n0375_035:0841b09": "法名之為無，如瓶未出&#x57FF;時名為無瓶；",
    "T12n0375_035:0841b10": "二者、已滅之法名之為無，如瓶壞已名為",
    "T12n0375_035:0841b11": "無瓶；三者、異相互無名之為無，如牛中無",
    "T12n0375_035:0841b12": "馬、馬中無牛；四者、畢竟無故名之為無，如",
    "T12n0375_035:0841b13": "龜毛、兔角。瞿曇！若以除煩惱已名涅槃",
    "T12n0375_035:0841b14": "者，涅槃即無。若是無者，云何言有常、樂、我、",
    "T12n0375_035:0841b15": "淨？」[0841b15] 佛言：「善男子！如是涅槃非是先無同&#x57FF;",
    "T12n0375_035:0841b16": "時瓶，亦非滅無同瓶壞無，亦非畢竟無如",
    "T12n0375_035:0841b17": "龜毛、兔角，同於異無。善男子！如汝所言，雖",
    "T12n0375_035:0841b18": "牛中無馬，不可說言牛亦是無；雖馬中無",
    "T12n0375_035:0841b19": "牛，亦不可說馬亦是無。涅槃亦爾，煩惱中",
    "T12n0375_035:0841b20": "無涅槃、涅槃中無煩惱，是故名為異相互",
    "T12n0375_035:0841b21": "無。」[0841b21] 婆私吒言：「瞿曇！若以異無為涅槃者，夫",
    "T12n0375_035:0841b22": "異無者，無常、樂、我、淨。瞿曇！云何說言涅槃常、",
    "T12n0375_035:0841b23": "樂、我、淨？」[0841b23] 佛言：「善男子！如汝所說是異無者，",
    "T12n0375_035:0841b24": "有三種無：牛馬悉是先無後有，是名先無；",
    "T12n0375_035:0841b25": "已有還無，是名壞無；異相無者，如汝所說。",
    "T12n0375_035:0841b26": "善男子！是三種無，涅槃中無，是故涅槃常、樂、",
    "T12n0375_035:0841b27": "我、淨。如世病人：一者、熱病，二者、風病，三者、",
    "T12n0375_035:0841b28": "冷病。是三種病，三藥能治：有熱病者，蘇能",
    "T12n0375_035:0841b29": "治之；有風病者，油能治之；有冷病者，蜜能",
    "T12n0375_035:0841c01": "治之。是三種藥能治如是三種惡病。善男",
    "T12n0375_035:0841c02": "子！風中無油、油中無風，乃至蜜中無冷、冷",
    "T12n0375_035:0841c03": "中無蜜，是故能治。一切眾生亦復如是，有",
    "T12n0375_035:0841c04": "三種病：一者、貪，二者、瞋，三者、癡。如是三病",
    "T12n0375_035:0841c05": "有三種藥：不淨觀者能為貪藥、慈心觀者能",
    "T12n0375_035:0841c06": "為瞋藥、觀因緣智能為癡藥。善男子！為除",
    "T12n0375_035:0841c07": "貪故，作非貪觀；為除瞋故，作非瞋觀；為除",
    "T12n0375_035:0841c08": "癡故，作非癡觀。三種病中無三種藥，三種",
    "T12n0375_035:0841c09": "藥中無三種病。善男子！三種病中無三藥",
    "T12n0375_035:0841c10": "故，無常、無我、無樂、無淨；三種藥中無三種",
    "T12n0375_035:0841c11": "病，是故得稱常、樂、我、淨。」[0841c11] 婆私吒言：「世尊！如",
    "T12n0375_035:0841c12": "來為我說常、無常，云何為常？云何無常？」[0841c12] 佛",
    "T12n0375_035:0841c13": "言：「善男子！色是無常，解脫色常；乃至識是無",
    "T12n0375_035:0841c14": "常，解脫識常。善男子！若有善男子、善女人",
    "T12n0375_035:0841c15": "能觀色乃至識是無常者，當知是人獲得",
    "T12n0375_035:0841c16": "常法。」[0841c16] 婆私吒言：「世尊！我今已知常、無常法。」",
    "T12n0375_035:0841c17": "[0841c17] 佛言：「善男子！汝云何知常、無常法？」[0841c17] 婆私吒",
    "T12n0375_035:0841c18": "言：「世尊！我今知我色是無常，得解脫常；乃",
    "T12n0375_035:0841c19": "至識亦如是。」[0841c19] 佛言：「善男子！汝今善哉，已報",
    "T12n0375_035:0841c20": "是身。」[0841c20] 告憍陳如：「是婆私吒已證阿羅漢果，",
    "T12n0375_035:0841c21": "汝可施其三衣&#x9262;器。」[0841c21] 時憍陳如如佛所&#x52C5;",
    "T12n0375_035:0841c22": "施其衣&#x9262;。時婆私吒受衣&#x9262;已，作如是言：",
    "T12n0375_035:0841c23": "「大德憍陳如！我今因是弊惡之身得善果",
    "T12n0375_035:0841c24": "報，唯願大德為我屈意至世尊所具宣",
    "T12n0375_035:0841c25": "我心。我既惡人，觸犯如來你瞿曇姓，唯",
    "T12n0375_035:0841c26": "願為我懺悔此罪。我亦不能久住毒身，今",
    "T12n0375_035:0841c27": "入涅槃。」[0841c27] 時憍陳如即往佛所作如是言：「世",
    "T12n0375_035:0841c28": "尊！婆私吒比丘生慚愧心，自言頑嚚，觸犯",
    "T12n0375_035:0841c29": "如來你瞿曇姓，不能久住是毒蛇身，今",
    "T12n0375_035:0842a01": "欲滅身，寄我懺悔。」[0842a01] 佛言：「憍陳如！婆私吒比",
    "T12n0375_035:0842a02": "丘已於過去無量佛所成就善根，今受我",
    "T12n0375_035:0842a03": "語，如法而住。如法住故，獲得正果。汝等應",
    "T12n0375_035:0842a04": "當供養其身。」[0842a04] 爾時，憍陳如從佛聞已，還其",
    "T12n0375_035:0842a05": "身所而設供養。時婆私吒於焚身時作種",
    "T12n0375_035:0842a06": "種神足。諸外道輩見是事已，高聲唱言：「是",
    "T12n0375_035:0842a07": "婆私吒已得瞿曇沙門&#x546A;術，是人不久復當",
    "T12n0375_035:0842a08": "勝彼瞿曇沙門。」",
    "T12n0375_035:0842a09": "[0842a09] 爾時，眾中復有梵志名曰先尼，復作是言：",
    "T12n0375_035:0842a10": "「瞿曇！有我耶？」如來默然。「瞿曇！無我耶？」如來",
    "T12n0375_035:0842a11": "默然。第二、第三亦如是問，佛皆默然。先尼",
    "T12n0375_035:0842a12": "言：「瞿曇！若一切眾生有我、遍一切處、是一",
    "T12n0375_035:0842a13": "作者，瞿曇何故默然不答？」[0842a13] 佛言：「先尼！汝說",
    "T12n0375_035:0842a14": "是我遍一切處耶？」[0842a14] 先尼答言：「瞿曇！不但我",
    "T12n0375_035:0842a15": "說，一切智人亦如是說。」[0842a15] 佛言：「善男子！若我",
    "T12n0375_035:0842a16": "周遍一切處者，應當五道一時受報。若有",
    "T12n0375_035:0842a17": "五道一時受報，汝等梵志何因緣故不造",
    "T12n0375_035:0842a18": "眾惡為遮地獄、修諸善法為受天身？」[0842a18] 先",
    "T12n0375_035:0842a19": "尼言：「瞿曇！我法中我則有二種：一、作身我，",
    "T12n0375_035:0842a20": "二者、常身我。為作身我修離惡法不入地",
    "T12n0375_035:0842a21": "獄，修諸善法生於天上。」[0842a21] 佛言：「善男子！如",
    "T12n0375_035:0842a22": "汝說我遍一切處，如是我者若作身中當",
    "T12n0375_035:0842a23": "知無常。若作身無，云何言遍？」[0842a23] 「瞿曇！我所立",
    "T12n0375_035:0842a24": "我亦在作中、亦是常法。瞿曇！如人失火燒",
    "T12n0375_035:0842a25": "舍宅時，其主出去，不可說言：『舍宅被燒，主",
    "T12n0375_035:0842a26": "亦被燒。』我法亦爾，而此作身雖是無常，當",
    "T12n0375_035:0842a27": "無常時我則出去。是故，我我亦遍、亦常。」[0842a27] 佛言：",
    "T12n0375_035:0842a28": "「善男子！如汝說我亦遍、亦常，是義不然。何",
    "T12n0375_035:0842a29": "以故？遍有二種：一者、常，二者、無常。復有二",
    "T12n0375_035:0842b01": "種：一、色，二、無色。是故，若言一切有者，亦常、",
    "T12n0375_035:0842b02": "亦無常，亦色、亦無色。若言舍主得出不名",
    "T12n0375_035:0842b03": "無常，是義不然。何以故？舍不名主、主不名",
    "T12n0375_035:0842b04": "舍，異燒、異出，故得如是。我則不爾，何以故？",
    "T12n0375_035:0842b05": "我即是色、色即是我，無色即我、我即無色。云",
    "T12n0375_035:0842b06": "何而言色無常時我則得出？善男子！汝意若",
    "T12n0375_035:0842b07": "謂一切眾生同一我者，如是即違世出世",
    "T12n0375_035:0842b08": "法。何以故？世間法名父母、子女。若我是一，",
    "T12n0375_035:0842b09": "父即是子、子即是父，母即是女、女即是母，怨",
    "T12n0375_035:0842b10": "即是親、親即是怨，此即是彼、彼即是此。是故，",
    "T12n0375_035:0842b11": "若說一切眾生同一我者，是即違背世出",
    "T12n0375_035:0842b12": "世法。」[0842b12] 先尼言：「我亦不說一切眾生同於一",
    "T12n0375_035:0842b13": "我，乃說一人各有一我。」[0842b13] 佛言：「善男子！若言",
    "T12n0375_035:0842b14": "一人各有一我，是為多我，是義不然。何以",
    "T12n0375_035:0842b15": "故？如汝先說，我遍一切。若遍一切，一切眾",
    "T12n0375_035:0842b16": "生業根應同。天得見時，佛得亦見；天得作時，",
    "T12n0375_035:0842b17": "佛得亦作；天得聞時，佛得亦聞；一切諸法皆",
    "T12n0375_035:0842b18": "亦如是。若天得見非佛得見者，不應說我",
    "T12n0375_035:0842b19": "遍一切處；若不遍者，是即無常。」[0842b19] 先尼言：「瞿",
    "T12n0375_035:0842b20": "曇！一切眾生我遍一切，法與非法不遍一",
    "T12n0375_035:0842b21": "切。以是義故，佛得作異、天得作異。是故，瞿",
    "T12n0375_035:0842b22": "曇不應說言：『佛得見時，天得應見；佛得聞",
    "T12n0375_035:0842b23": "時，天得應聞。』」[0842b23] 佛言：「善男子！法與非法非業",
    "T12n0375_035:0842b24": "作耶？」[0842b24] 先尼言：「瞿曇！是業所作。」[0842b24] 佛言：「善男子！",
    "T12n0375_035:0842b25": "若法非法是業作者，即是同法。云何言異？",
    "T12n0375_035:0842b26": "何以故？佛得業處，有天得我；天得業處，有佛",
    "T12n0375_035:0842b27": "得我。是故，佛得作時，天得亦作；法與非法亦",
    "T12n0375_035:0842b28": "應如是。善男子！是故，一切眾生法與非法",
    "T12n0375_035:0842b29": "若如是者，所得果報亦應不異。善男子！從",
    "T12n0375_035:0842c01": "子出果，是子終不思惟分別：『我唯當作婆",
    "T12n0375_035:0842c02": "羅門果，不與剎利、毘舍、首陀而作果也。』何",
    "T12n0375_035:0842c03": "以故？從子出果終不障礙如是四姓。法",
    "T12n0375_035:0842c04": "與非法亦復如是，不能分別：『我唯當與佛",
    "T12n0375_035:0842c05": "得作果，不與天得作果；作天得果，不作",
    "T12n0375_035:0842c06": "佛得果。』何以故？業平等故。」[0842c06] 先尼言：「瞿曇！譬",
    "T12n0375_035:0842c07": "如一室有百千燈，炷雖有異，明則無差。燈、",
    "T12n0375_035:0842c08": "炷別異，喻法、非法；其明無差，喻眾生我。」[0842c08] 佛",
    "T12n0375_035:0842c09": "言：「善男子！汝說燈明以喻我者，是義不然。",
    "T12n0375_035:0842c10": "何以故？室異、燈異，是燈光明亦在炷邊、亦",
    "T12n0375_035:0842c11": "遍室中。汝所言我若如是者，法、非法邊俱",
    "T12n0375_035:0842c12": "應有我，我中亦應有法、非法。若法、非法無",
    "T12n0375_035:0842c13": "有我者，不得說言遍一切處；若俱有者，何",
    "T12n0375_035:0842c14": "得復以炷明為喻？善男子！汝意若謂炷",
    "T12n0375_035:0842c15": "之與明真實別異，何因緣故炷增明盛、炷枯",
    "T12n0375_035:0842c16": "明滅？是故，不應以法、非法喻於燈炷，光明",
    "T12n0375_035:0842c17": "無差喻於我也。何以故？法、非法、我，三事即",
    "T12n0375_035:0842c18": "一。」[0842c18] 先尼言：「瞿曇！汝引燈喻，是事不吉。何以",
    "T12n0375_035:0842c19": "故？燈喻若吉，我已先引；如其不吉，何故復說？」",
    "T12n0375_035:0842c20": "[0842c20] 「善男子！我所引喻都亦不作吉以不吉，隨",
    "T12n0375_035:0842c21": "汝意說，是喻亦說離炷有明、即炷有明。汝",
    "T12n0375_035:0842c22": "心不等，故說燈炷喻法、非法，明則喻我。是",
    "T12n0375_035:0842c23": "故責汝：炷即是明、離炷有明，法即有我、我即",
    "T12n0375_035:0842c24": "有法，非法即我、我即非法。汝今何故但受一",
    "T12n0375_035:0842c25": "邊、不受一邊？如是喻者於汝不吉，是故我",
    "T12n0375_035:0842c26": "今還以教汝。善男子！如是喻者即是非喻，",
    "T12n0375_035:0842c27": "是非喻故，於我即吉、於汝不吉。善男子！汝",
    "T12n0375_035:0842c28": "意若謂：『若我不吉，汝亦不吉。』是義不然。何以",
    "T12n0375_035:0842c29": "故？見世間人自刀、自害、自作、他用，汝所引",
    "T12n0375_035:0843a01": "喻亦復如是，於我則吉，於汝不吉。」[0843a01] 先尼言：",
    "T12n0375_035:0843a02": "「瞿曇！汝先責我心不平等，今汝所說亦不",
    "T12n0375_035:0843a03": "平等。何以故？瞿曇！今者以吉向己、不吉向",
    "T12n0375_035:0843a04": "我，以是推之真是不平。」[0843a04] 佛言：「善男子！如",
    "T12n0375_035:0843a05": "我不平能破汝不平，是故汝平我之不平即",
    "T12n0375_035:0843a06": "是吉也。我之不平破汝不平，令汝得平，即是",
    "T12n0375_035:0843a07": "我平。何以故？同諸聖人得平等故。」[0843a07] 先尼言：",
    "T12n0375_035:0843a08": "「瞿曇！我常是平，汝云何言壞我不平？一切眾",
    "T12n0375_035:0843a09": "生平等有我，云何言我是不平耶？」[0843a09] 「善男子！",
    "T12n0375_035:0843a10": "汝亦說言當受地獄、當受餓鬼、當受畜",
    "T12n0375_035:0843a11": "生、當受人天，我若先遍五道中者，云何方",
    "T12n0375_035:0843a12": "言當受諸趣？汝亦說言父母和合然後生",
    "T12n0375_035:0843a13": "子，若子先有，云何復言和合已有？是故，一人",
    "T12n0375_035:0843a14": "有五趣身。若是五處先有身者，何因緣故為",
    "T12n0375_035:0843a15": "身造業？是故不平。善男子！汝意若謂我是",
    "T12n0375_035:0843a16": "作者，是義不然。何以故？若我作者，何因緣故",
    "T12n0375_035:0843a17": "自作苦事？然今眾生實有受苦，是故當知",
    "T12n0375_035:0843a18": "我非作者。若言是苦非我所作、不從因生，",
    "T12n0375_035:0843a19": "一切諸法亦當如是不從因生，何因緣故說",
    "T12n0375_035:0843a20": "我作耶？善男子！眾生苦樂實從因緣，如是",
    "T12n0375_035:0843a21": "苦樂能作憂喜，憂時無喜、喜時無憂，或喜、",
    "T12n0375_035:0843a22": "或憂，智人云何說是常耶？[0843a22] 「善男子！汝說",
    "T12n0375_035:0843a23": "我常，若是常者，云何說有十時別異？常法",
    "T12n0375_035:0843a24": "不應有歌羅邏時乃至老時。虛空常法尚",
    "T12n0375_035:0843a25": "無一時，況有十時？善男子！我者非是歌",
    "T12n0375_035:0843a26": "羅邏時乃至老時，云何說有十時別異？[0843a26] 「善",
    "T12n0375_035:0843a27": "男子！若我作者，是我亦有盛時、衰時，眾生",
    "T12n0375_035:0843a28": "亦有盛時、衰時。若我爾者，云何是常？善男",
    "T12n0375_035:0843a29": "子！我若作者，云何一人有利、有鈍？善男子！",
    "T12n0375_035:0843b01": "我若作者，是我能作身業、口業、意業。若是我",
    "T12n0375_035:0843b02": "所作者，云何口說無有我耶？云何自疑有",
    "T12n0375_035:0843b03": "耶？無耶？[0843b03] 「善男子！汝意若謂離眼有見，是義",
    "T12n0375_035:0843b04": "不然。何以故？若離眼已別有見者，何須此",
    "T12n0375_035:0843b05": "眼？乃至身根亦復如是。汝意若謂：『我雖能",
    "T12n0375_035:0843b06": "見，要因眼見。』是亦不然。何以故？如有人",
    "T12n0375_035:0843b07": "言：『須曼那花能燒大村。云何能燒？因火能",
    "T12n0375_035:0843b08": "燒。』汝立我見亦復如是。」[0843b08] 先尼言：「瞿曇！如人",
    "T12n0375_035:0843b09": "執鎌則能刈草；我因五根見、聞至觸亦復",
    "T12n0375_035:0843b10": "如是。」[0843b10] 「善男子！人鎌各異，是故執鎌能有所",
    "T12n0375_035:0843b11": "作。離根之外更無別我，云何說言我因諸",
    "T12n0375_035:0843b12": "根能有所作？善男子！汝意若謂：『執鎌能刈，",
    "T12n0375_035:0843b13": "我亦如是。』是我有手耶？為無手乎？若有手",
    "T12n0375_035:0843b14": "者，何不自執？若無手者，云何說言我是作者？",
    "T12n0375_035:0843b15": "善男子！能刈草者即是鎌也，非我、非人。若",
    "T12n0375_035:0843b16": "我人能，何故因鎌？善男子！人有二業：一、則執",
    "T12n0375_035:0843b17": "草，二則、執鎌。是鎌唯有能斷之功，眾生見",
    "T12n0375_035:0843b18": "法亦復如是。眼能見色從和合生，若從因",
    "T12n0375_035:0843b19": "緣和合見者，智人云何說言有我？[0843b19] 「善男子！",
    "T12n0375_035:0843b20": "汝意若謂身作我受，是義不然。何以故？世",
    "T12n0375_035:0843b21": "間不見天得作業、佛得受果。若言不是身",
    "T12n0375_035:0843b22": "作、我非因受，汝等何故從於因緣求解脫",
    "T12n0375_035:0843b23": "耶？汝先是身非因緣生，得解脫已，亦應非",
    "T12n0375_035:0843b24": "因而更生身。如身，一切煩惱亦應如是。」[0843b24] 先",
    "T12n0375_035:0843b25": "尼言：「瞿曇！我有二種：一者、有知，二者、無知。",
    "T12n0375_035:0843b26": "無知之我能得於身，有知之我能捨離身。",
    "T12n0375_035:0843b27": "猶如坏瓶，既被燒已，失於本色，更不復生；",
    "T12n0375_035:0843b28": "智者煩惱亦復如是，既滅壞已，更不復生。」",
    "T12n0375_035:0843b29": "[0843b29] 佛言：「善男子！所言知者，智能知耶？我能知乎？",
    "T12n0375_035:0843c01": "若智能知，何故說言我是知耶？若我知者，何",
    "T12n0375_035:0843c02": "故方便更求於智？汝意若謂我因智知，同",
    "T12n0375_035:0843c03": "花喻壞。善男子！譬如刺樹，性自能刺，不得",
    "T12n0375_035:0843c04": "說言樹執刺刺；智亦如是，智自能知，云何說",
    "T12n0375_035:0843c05": "言我執智知？[0843c05] 「善男子！如汝法中我得解脫，",
    "T12n0375_035:0843c06": "無知我得？知我得耶？若無知得，當知猶故具",
    "T12n0375_035:0843c07": "足煩惱；若知得者，當知已有五情諸根。何以",
    "T12n0375_035:0843c08": "故？離根之外別更無知。若具諸根，云何復",
    "T12n0375_035:0843c09": "名得解脫耶？若言是我其性清淨，離於五",
    "T12n0375_035:0843c10": "根，云何說言遍五道有？以何因緣為解",
    "T12n0375_035:0843c11": "脫故修諸善法？善男子！譬如有人拔虛空",
    "T12n0375_035:0843c12": "刺；汝亦如是，我若清淨，云何復言斷諸煩",
    "T12n0375_035:0843c13": "惱？汝意若謂不從因緣獲得解脫，一切畜",
    "T12n0375_035:0843c14": "生何故不得？」[0843c14] 先尼言：「瞿曇！若無我者，誰能",
    "T12n0375_035:0843c15": "憶念？」[0843c15] 佛告先尼：「若有我者，何緣復忘？善男",
    "T12n0375_035:0843c16": "子！若念是我者，何因緣故念於惡念、念所",
    "T12n0375_035:0843c17": "不念、不念所念？」[0843c17] 先尼復言：「瞿曇！若無我",
    "T12n0375_035:0843c18": "者，誰見？誰聞？」[0843c18] 佛言：「善男子！內有六入、外有",
    "T12n0375_035:0843c19": "六塵，內外和合生六種識，是六種識因緣得",
    "T12n0375_035:0843c20": "名。善男子！譬如一火，因木得故名為木火、",
    "T12n0375_035:0843c21": "因草得故名為草火、因糠得故名為糠火、",
    "T12n0375_035:0843c22": "因牛糞得名牛糞火。眾生意識亦復如是，",
    "T12n0375_035:0843c23": "因眼、因色、因明、因欲名為眼識。善男子！如",
    "T12n0375_035:0843c24": "是眼識不在眼中乃至欲中，四事和合故",
    "T12n0375_035:0843c25": "生是識；乃至意識亦復如是。若是因緣和合",
    "T12n0375_035:0843c26": "故生智，不應說見即是我乃至觸即是我。",
    "T12n0375_035:0843c27": "善男子！是故我說眼識乃至意識、一切諸法",
    "T12n0375_035:0843c28": "即是幻也。云何如幻？本無今有，已有還無。善",
    "T12n0375_035:0843c29": "男子！譬如蘇麵、蜜薑、胡椒、蓽茇、蒲萄、胡桃、",
    "T12n0375_035:0844a01": "石榴、桵子，如是和合名歡喜丸，離是和合",
    "T12n0375_035:0844a02": "無歡喜丸。內、外六入是名眾生、我、人、士夫，",
    "T12n0375_035:0844a03": "離內、外入無別眾生、我、人、士夫。」[0844a03] 先尼言：「瞿",
    "T12n0375_035:0844a04": "曇！若無我者，云何說言我見、我聞、我苦、我樂、",
    "T12n0375_035:0844a05": "我憂、我喜？」[0844a05] 佛言：「善男子！若言我見、我聞名",
    "T12n0375_035:0844a06": "有我者，何因緣故世間復言汝所作罪非我",
    "T12n0375_035:0844a07": "見聞？善男子！譬如四兵和合名軍，如是四",
    "T12n0375_035:0844a08": "兵不名為一，而亦說言我軍勇健、我軍勝",
    "T12n0375_035:0844a09": "彼。是內、外入和合所作亦復如是，雖不是",
    "T12n0375_035:0844a10": "一，亦得說言我作、我受、我見、我聞、我苦、我樂。」",
    "T12n0375_035:0844a11": "[0844a11] 先尼言：「瞿曇！如汝所言內外和合，誰出聲",
    "T12n0375_035:0844a12": "言我作、我受？」[0844a12] 佛言：「先尼！從愛無明因緣生",
    "T12n0375_035:0844a13": "業，從業生有，從有出生無量心數，心生覺",
    "T12n0375_035:0844a14": "觀，覺觀動風，風隨心觸喉、舌、齒、脣，眾生想",
    "T12n0375_035:0844a15": "倒聲出說言我作、我受、我見、我聞。善男子！如",
    "T12n0375_035:0844a16": "幢頭鈴，風因緣故便出音聲，風大聲大、風",
    "T12n0375_035:0844a17": "小聲小，無有作者。善男子！譬如熱鐵投之",
    "T12n0375_035:0844a18": "水中出種種聲，是中真實無有作者。善男",
    "T12n0375_035:0844a19": "子！凡夫不能思惟分別如是事故，說言",
    "T12n0375_035:0844a20": "有我及有我所、我作、我受。」[0844a20] 先尼言：「如瞿曇",
    "T12n0375_035:0844a21": "說無我、我所，何緣復說常、樂、我、淨？」[0844a21] 佛言：「善",
    "T12n0375_035:0844a22": "男子！我亦不說內、外六入及六識意常、樂、",
    "T12n0375_035:0844a23": "我、淨。我乃宣說滅內、外入所生六識名之",
    "T12n0375_035:0844a24": "為常；以是常故，名之為我；有常我故，名",
    "T12n0375_035:0844a25": "之為樂；常我樂故，名之為淨。善男子！眾生",
    "T12n0375_035:0844a26": "厭苦，斷是苦因，自在遠離，是名為我。以是",
    "T12n0375_035:0844a27": "因緣，我今宣說常、樂、我、淨。」[0844a27] 先尼言：「世尊！唯",
    "T12n0375_035:0844a28": "願大慈為我宣說，我當云何獲得如是常、",
    "T12n0375_035:0844a29": "樂、我、淨？」[0844a29] 佛言：「善男子！一切世間從本已來",
    "T12n0375_035:0844b01": "具足大慢、能增長慢，亦復造作慢因、慢業，",
    "T12n0375_035:0844b02": "是故今者受慢果報，不能遠離一切煩惱，",
    "T12n0375_035:0844b03": "得常、樂、我、淨。若諸眾生欲得遠離一切煩",
    "T12n0375_035:0844b04": "惱，先當離慢。」[0844b04] 先尼言：「世尊！如是如是，誠",
    "T12n0375_035:0844b05": "如聖教。我先有慢，因慢因緣故稱如來",
    "T12n0375_035:0844b06": "你瞿曇姓。我今已離如是大慢，是故誠心",
    "T12n0375_035:0844b07": "啟請求法。云何當得常、樂、我、淨？」[0844b07] 佛言：「善男",
    "T12n0375_035:0844b08": "子！諦聽諦聽，今當為汝分別解說。善男子！",
    "T12n0375_035:0844b09": "若能非自、非他、非眾生者，遠離是法。」[0844b09] 先尼",
    "T12n0375_035:0844b10": "言：「世尊！我已知解，得正法眼。」[0844b10] 佛言：「善男子！",
    "T12n0375_035:0844b11": "汝云何知已解、已得正法眼？」[0844b11] 「世尊！所言色",
    "T12n0375_035:0844b12": "者，非自、非他、非諸眾生；乃至識亦復如是。",
    "T12n0375_035:0844b13": "我如是觀，得正法眼。世尊！我今甚樂出家",
    "T12n0375_035:0844b14": "修道，願見聽許。」[0844b14] 佛言：「善來，比丘！」即時具足",
    "T12n0375_035:0844b15": "清淨梵行，證阿羅漢果。",
    "T12n0375_035:0844b16": "[0844b16] 外道眾中復有梵志姓迦葉氏，復作是言：",
    "T12n0375_035:0844b17": "「瞿曇！身即是命，身異、命異。」如來默然。第二、第",
    "T12n0375_035:0844b18": "三亦復如是。梵志復言：「瞿曇！若人捨身未",
    "T12n0375_035:0844b19": "得後身，於其中間豈可不名身異命異？",
    "T12n0375_035:0844b20": "若是異者，瞿曇何故默然不答？」[0844b20] 「善男子！我說",
    "T12n0375_035:0844b21": "身、命皆從因緣，非不因緣；如身、命，一切法",
    "T12n0375_035:0844b22": "亦如是。」[0844b22] 梵志復言：「瞿曇！我見世間有法不",
    "T12n0375_035:0844b23": "從因緣。」[0844b23] 佛言：「梵志！汝云何見世間有法不",
    "T12n0375_035:0844b24": "從因緣？」[0844b24] 梵志言：「我見大火焚燒榛木，風",
    "T12n0375_035:0844b25": "吹絕焰，墮在餘處，是豈不名無因緣耶？」[0844b25] 佛",
    "T12n0375_035:0844b26": "言：「善男子！我說是火亦從因生，非不從因。」",
    "T12n0375_035:0844b27": "[0844b27] 梵志言：「瞿曇！絕焰去時不因薪炭，云何而",
    "T12n0375_035:0844b28": "言因於因緣？」[0844b28] 佛言：「善男子！雖無薪炭，因",
    "T12n0375_035:0844b29": "風而去，風因緣故，其焰不滅。」[0844b29] 「瞿曇！若人捨",
    "T12n0375_035:0844c01": "身未得後身，中間壽命誰為因緣？」[0844c01] 佛言：「梵",
    "T12n0375_035:0844c02": "志！無明與愛而為因緣。是無明、愛二因緣故，",
    "T12n0375_035:0844c03": "壽命得住。善男子！有因緣故，身即是命、命",
    "T12n0375_035:0844c04": "即是身；有因緣故，身異、命異。智者不應一",
    "T12n0375_035:0844c05": "向而說身異、命異。」[0844c05] 梵志言：「世尊！唯願為我",
    "T12n0375_035:0844c06": "分別解說，令我了了得知因果。」[0844c06] 佛言：「梵志！",
    "T12n0375_035:0844c07": "因即五陰，果亦五陰。善男子！若有眾生不",
    "T12n0375_035:0844c08": "然火者，是則無煙。」[0844c08] 梵志言：「世尊！我已知已，",
    "T12n0375_035:0844c09": "我已解已。」[0844c09] 佛言：「善男子！汝云何知？云何解？」[0844c09] 「世",
    "T12n0375_035:0844c10": "尊！火即煩惱，能於地獄、餓鬼、畜生、人、天燒",
    "T12n0375_035:0844c11": "然；煙者，即是煩惱果報，無常、不淨、臭穢可惡，",
    "T12n0375_035:0844c12": "是故名煙。若有眾生不作煩惱，是人則無",
    "T12n0375_035:0844c13": "煩惱果報。是故，如來說不然火則無有煙。",
    "T12n0375_035:0844c14": "世尊！我已正見，唯願慈矜，聽我出家。」[0844c14] 爾時，",
    "T12n0375_035:0844c15": "世尊告憍陳如：「聽是梵志出家受戒。」時憍陳",
    "T12n0375_035:0844c16": "如受佛&#x52C5;已，和合眾僧聽其出家，受具足",
    "T12n0375_035:0844c17": "戒。經五日已，得阿羅漢果。",
    "T12n0375_035:0844c18": "[0844c18] 外道眾中復有梵志名曰富那，復作是言：",
    "T12n0375_035:0844c19": "「瞿曇！汝見世間是常法已，說言常耶？如是",
    "T12n0375_035:0844c20": "義者，實耶？虛耶？常、無常、亦常無常、非常非無",
    "T12n0375_035:0844c21": "常，有邊、無邊、亦有邊亦無邊、非有邊非無",
    "T12n0375_035:0844c22": "邊，是身、是命、身異、命異，如來滅後，如去、不如去、",
    "T12n0375_035:0844c23": "亦如去不如去，非如去非不如去？」[0844c23] 佛言：「富那！",
    "T12n0375_035:0844c24": "我不說世間常虛、實，常、無常、亦常無常，非常",
    "T12n0375_035:0844c25": "非無常，有邊、無邊、亦有邊無邊、非有邊非無",
    "T12n0375_035:0844c26": "邊，是身、是命、身異、命異。如來滅後如去、不如去、",
    "T12n0375_035:0844c27": "亦如去不如去、非如去非不如去。」[0844c27] 富那復言：",
    "T12n0375_035:0844c28": "「瞿曇！今者見何罪過不作是說？」[0844c28] 佛言：「富那！",
    "T12n0375_035:0844c29": "若有人說：『世間是常，唯此為實，餘妄語。』者，",
    "T12n0375_035:0845a01": "是名為見。見所見處，是名見行、是名見業、",
    "T12n0375_035:0845a02": "是名見著、是名見縛、是名見苦、是名見取、",
    "T12n0375_035:0845a03": "是名見怖、是名見熱、是名見纏。富那！凡夫",
    "T12n0375_035:0845a04": "之人為見所纏，不能遠離生、老、病、死，迴流",
    "T12n0375_035:0845a05": "六趣，受無量苦；乃至非如去非不如去亦復",
    "T12n0375_035:0845a06": "如是。富那！我見是見有如是過，是故不",
    "T12n0375_035:0845a07": "著、不為人說。」[0845a07] 「瞿曇！若見如是罪過不著、",
    "T12n0375_035:0845a08": "不說。瞿曇今者何見？何著？何所宣說？」[0845a08] 佛言：",
    "T12n0375_035:0845a09": "「善男子！夫見著者，名生死法。如來已離生死",
    "T12n0375_035:0845a10": "法故，是故不著。善男子！如來名為能見、能",
    "T12n0375_035:0845a11": "說，不名為著。」[0845a11] 「瞿曇！云何能見？云何能說？」[0845a11] 佛",
    "T12n0375_035:0845a12": "言：「善男子！我能明見苦、集、滅、道，分別宣說",
    "T12n0375_035:0845a13": "如是四諦。我見如是，故能遠離一切見、一",
    "T12n0375_035:0845a14": "切愛、一切流、一切慢。是故我具清淨梵行，無",
    "T12n0375_035:0845a15": "上寂靜，獲得常身，是身亦非東、西、南、北。」[0845a15] 富",
    "T12n0375_035:0845a16": "那言：「瞿曇！何因緣故常身非是東、西、南、北？」",
    "T12n0375_035:0845a17": "[0845a17] 佛言：「善男子！我今問汝，隨汝意答。於意云",
    "T12n0375_035:0845a18": "何？善男子！如於汝前然大火聚，當其然",
    "T12n0375_035:0845a19": "時，汝知然不？」[0845a19] 「如是。瞿曇！」[0845a19] 「是火滅時，汝知滅",
    "T12n0375_035:0845a20": "不？」[0845a20] 「如是。瞿曇！」[0845a20] 「富那！若有人問汝：『前火聚然",
    "T12n0375_035:0845a21": "從何來？滅何所至？』當云何答？」[0845a21] 「瞿曇！若有問",
    "T12n0375_035:0845a22": "者，我當答言：『是火生時賴於眾緣，本緣已",
    "T12n0375_035:0845a23": "盡，新緣未至，是火則滅。』」[0845a23] 「若復有問：『是火滅已",
    "T12n0375_035:0845a24": "至何方面？』復云何答？」[0845a24] 「瞿曇！我當答言：『緣盡",
    "T12n0375_035:0845a25": "故滅，不至方所。』」[0845a25] 「善男子！如來亦爾，若有無",
    "T12n0375_035:0845a26": "常色乃至無常識，因愛故然，然者即受二十",
    "T12n0375_035:0845a27": "五有。是故然時可說是火東、西、南、北。現在愛",
    "T12n0375_035:0845a28": "滅，二十五有果報不然；以不然故，不可說",
    "T12n0375_035:0845a29": "有東、西、南、北。善男子！如來已滅無常之色",
    "T12n0375_035:0845b01": "至無常識，是故身常。身若是常，不得說有",
    "T12n0375_035:0845b02": "東、西、南、北。」[0845b02] 富那言：「請說一喻，唯願聽",
    "T12n0375_035:0845b03": "採。」[0845b03] 佛言：「善哉，善哉。隨意說之。」[0845b03] 「世尊！如",
    "T12n0375_035:0845b04": "大村外有娑羅林，中有一樹先林而生，足一",
    "T12n0375_035:0845b05": "百年。是時，林主灌之以水，隨時修治。其樹",
    "T12n0375_035:0845b06": "陳朽，皮膚枝葉悉皆脫落，唯貞實在。如來亦",
    "T12n0375_035:0845b07": "爾，所有陳故悉已除盡，唯有一切真實法在。",
    "T12n0375_035:0845b08": "世尊！我今甚樂出家修道。」[0845b08] 佛言：「善來，比丘！」",
    "T12n0375_035:0845b09": "[0845b09] 說是語已，即時出家，漏盡證得阿羅漢果。"
}