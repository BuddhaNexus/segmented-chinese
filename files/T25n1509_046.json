{
    "T25n1509_046:0389b02": "大智度論釋乘乘品第十六(卷第四十六)",
    "T25n1509_046:0389b04": "龍樹菩薩造",
    "T25n1509_046:0389b05": "後秦龜茲國三藏鳩摩羅什譯",
    "T25n1509_046:0389b06": "[0389b06] 【經】[0389b06] 爾時，慧命舍利弗問富樓那：「云何名菩",
    "T25n1509_046:0389b07": "薩摩訶薩乘於大乘？」[0389b07] 富樓那答舍利弗言：「菩",
    "T25n1509_046:0389b08": "薩摩訶薩行般若波羅蜜時，乘檀波羅蜜，亦",
    "T25n1509_046:0389b09": "不得檀波羅蜜，亦不得菩薩，亦不得受者，用",
    "T25n1509_046:0389b10": "無所得故，是名菩薩摩訶薩乘檀波羅蜜。菩",
    "T25n1509_046:0389b11": "薩摩訶薩行般若波羅蜜時，乘尸羅波羅蜜、",
    "T25n1509_046:0389b12": "羼提波羅蜜、毘梨耶波羅蜜、禪波羅蜜；乘般",
    "T25n1509_046:0389b13": "若波羅蜜，亦不得般若波羅蜜，亦不得菩薩，",
    "T25n1509_046:0389b14": "用無所得故，是為菩薩摩訶薩乘於般若波",
    "T25n1509_046:0389b15": "羅蜜。如是，舍利弗！是為菩薩摩訶薩乘於大",
    "T25n1509_046:0389b16": "乘。[0389b16] 「復次，舍利弗！菩薩摩訶薩摩訶衍，一心應",
    "T25n1509_046:0389b17": "薩婆若，修四念處，法壞故；乃至一心應薩婆",
    "T25n1509_046:0389b18": "若，修十八不共法，法壞故，是亦不可得。如",
    "T25n1509_046:0389b19": "是，舍利弗！是名菩薩摩訶薩乘於大乘。[0389b19] 「復次，",
    "T25n1509_046:0389b20": "舍利弗！菩薩摩訶薩作是念：『菩薩但有名字，",
    "T25n1509_046:0389b21": "眾生不可得故。』是名菩薩摩訶薩乘於大乘。",
    "T25n1509_046:0389b22": "[0389b22] 「復次，舍利弗！若菩薩摩訶薩作是念：『色但",
    "T25n1509_046:0389b23": "有名字，色不可得故；受、想、行，識但有名字，識",
    "T25n1509_046:0389b24": "不可得故。眼但有名字，眼不可得故；乃至意",
    "T25n1509_046:0389b25": "亦如是。四念處但有名字，四念處不可得故；",
    "T25n1509_046:0389b26": "乃至八聖道分但有名字，八聖道分不可得",
    "T25n1509_046:0389b27": "故。內空但有名字，內空不可得故；乃至無法",
    "T25n1509_046:0389b28": "有法空但有名字，無法有法空不可得故；乃",
    "T25n1509_046:0389b29": "至十八不共法但有名字，十八不共法不可",
    "T25n1509_046:0389c01": "得故。諸法如但有名字，如不可得故；法相、法",
    "T25n1509_046:0389c02": "性、法住、實際但有名字，實際不可得故。阿耨",
    "T25n1509_046:0389c03": "多羅三藐三菩提及佛但有名字，佛不可得",
    "T25n1509_046:0389c04": "故。』如是，舍利弗！是名菩薩摩訶薩乘於大乘。",
    "T25n1509_046:0389c05": "[0389c05] 「復次，舍利弗！若菩薩摩訶薩從初發意已來，",
    "T25n1509_046:0389c06": "具足菩薩神通，成就眾生，從一佛國至一佛",
    "T25n1509_046:0389c07": "國，恭敬、供養、尊重、讚歎諸佛，從諸佛聽受法",
    "T25n1509_046:0389c08": "教，所謂菩薩大乘。是菩薩乘此大乘，從一佛",
    "T25n1509_046:0389c09": "國至一佛國，淨佛世界，成就眾生，初無佛",
    "T25n1509_046:0389c10": "國想，亦無眾生想。此人住不二法中，為眾生",
    "T25n1509_046:0389c11": "受身，隨其所應，自變其形而教化之；乃至一",
    "T25n1509_046:0389c12": "切智，終不離菩薩乘。是菩薩得一切種智已，",
    "T25n1509_046:0389c13": "轉法輪，聲聞、辟支佛及天龍、鬼神、阿修羅、世",
    "T25n1509_046:0389c14": "間人民所不能轉。爾時，十方如恒河沙等諸",
    "T25n1509_046:0389c15": "佛皆歡喜稱名讚歎，作是言：『某方某國某菩",
    "T25n1509_046:0389c16": "薩摩訶薩乘於大乘，得一切種智，轉法輪！』舍",
    "T25n1509_046:0389c17": "利弗！是名菩薩摩訶薩乘於大乘。」",
    "T25n1509_046:0389c18": "[0389c18] 【論】[0389c18] 釋曰：[0389c18] 富樓那以三事明摩訶薩，上已",
    "T25n1509_046:0389c19": "說二事，今問第三事「乘於大乘」，富樓那答。",
    "T25n1509_046:0389c20": "[0389c20] 有人言：菩薩直布施內外物，不能破吾我",
    "T25n1509_046:0389c21": "相，是名「大莊嚴」；若能破吾我相，入眾生空，",
    "T25n1509_046:0389c22": "未入法空，是名「發大莊嚴」。因眾生空入法",
    "T25n1509_046:0389c23": "空中，行檀波羅蜜，不見三事：施者、受者、財",
    "T25n1509_046:0389c24": "物，能如是者，是名「乘於大乘」。餘波羅蜜亦",
    "T25n1509_046:0389c25": "如是。[0389c25] 是菩薩以不雜心，離諸煩惱及二",
    "T25n1509_046:0390a01": "乘意，為薩婆若故，修行四念處，修相亦",
    "T25n1509_046:0390a02": "不可得，畢竟清淨故。是名乘於大乘。乃至",
    "T25n1509_046:0390a03": "十八不共法亦如是。[0390a03] 復次，若菩薩知一切法",
    "T25n1509_046:0390a04": "假名字，於名字和合中復有名字；一切世",
    "T25n1509_046:0390a05": "間、若出世間，皆是假名。是名乘於大乘。[0390a05] 復次，",
    "T25n1509_046:0390a06": "菩薩發大莊嚴，具足菩薩神通；具足菩薩",
    "T25n1509_046:0390a07": "神通故，成就眾生，從一佛國至一佛國；所",
    "T25n1509_046:0390a08": "經諸國，雨七寶蓮華，供養諸佛，拔三惡道",
    "T25n1509_046:0390a09": "眾生。變身無數，各各至諸佛前，聽受大乘",
    "T25n1509_046:0390a10": "法化；從諸佛前，趣大乘相。乘此大乘，從一",
    "T25n1509_046:0390a11": "佛國至一佛國，成就眾生，淨佛世界；不",
    "T25n1509_046:0390a12": "生眾生相，不取佛國相。住不二入地中，",
    "T25n1509_046:0390a13": "隨諸眾生所應度者而化度之，為眾生故",
    "T25n1509_046:0390a14": "受身。常乘大乘，初無休息。是菩薩乘於大",
    "T25n1509_046:0390a15": "乘，得成佛，轉法輪，諸聲聞、辟支佛所不能",
    "T25n1509_046:0390a16": "轉，何況餘小凡夫！十方如恒河沙等世界諸",
    "T25n1509_046:0390a17": "佛讚歎是菩薩：「某方某國某甲菩薩乘於大",
    "T25n1509_046:0390a18": "乘，成佛，轉法輪。」如是相，名為乘於大乘。[0390a18] 復",
    "T25n1509_046:0390a19": "次，大乘名畢竟清淨六波羅蜜。菩薩摩訶薩",
    "T25n1509_046:0390a20": "乘大乘時，以五神通而自莊嚴；菩薩住是",
    "T25n1509_046:0390a21": "乘中，一時變身無數，至十方世界供養諸",
    "T25n1509_046:0390a22": "佛，度脫眾生。是菩薩常不離諸佛，乃至得",
    "T25n1509_046:0390a23": "佛道，常乘此大乘。",
    "T25n1509_046:0390a24": "大智度論釋無縛無脫品第十七",
    "T25n1509_046:0390a25": "[0390a25] 【經】[0390a25] 爾時，須菩提白佛言：「世尊！菩薩摩訶薩",
    "T25n1509_046:0390a26": "大莊嚴，何等是大莊嚴？何等菩薩能大莊",
    "T25n1509_046:0390a27": "嚴？」[0390a27] 佛語須菩提：「菩薩摩訶薩摩訶衍大莊",
    "T25n1509_046:0390a28": "嚴，所謂檀波羅蜜乃至般若波羅蜜莊嚴；四",
    "T25n1509_046:0390a29": "念處莊嚴，乃至八聖道分；內空莊嚴，乃至無",
    "T25n1509_046:0390b01": "法有法空；十力乃至十八不共法，及一切種",
    "T25n1509_046:0390b02": "智莊嚴。變身如佛莊嚴，光明遍照三千大千",
    "T25n1509_046:0390b03": "世界，亦照東方如恒河沙等世界；南西北方、",
    "T25n1509_046:0390b04": "四維、上下，亦復如是。三千大千世界六種振",
    "T25n1509_046:0390b05": "動，亦動東方如恒河沙等諸世界；南西北方、",
    "T25n1509_046:0390b06": "四維、上下，亦復如是。是菩薩摩訶薩住檀波羅",
    "T25n1509_046:0390b07": "蜜摩訶衍大莊嚴，是三千大千世界，變為琉",
    "T25n1509_046:0390b08": "璃；化作轉輪聖王，隨眾生所欲，須食與食，",
    "T25n1509_046:0390b09": "須飲與飲，衣服、臥具、花香、纓珞、搗香、澤香、房",
    "T25n1509_046:0390b10": "舍、燈燭、醫藥種種所須盡給與之；與已，而為說",
    "T25n1509_046:0390b11": "法，所謂應六波羅蜜法。眾生聞是法者，終",
    "T25n1509_046:0390b12": "不離六波羅蜜，乃至阿耨多羅三藐三菩提。",
    "T25n1509_046:0390b13": "如是，須菩提！是名菩薩摩訶薩摩訶衍大莊",
    "T25n1509_046:0390b14": "嚴。須菩提！譬如工幻師、若幻師弟子，於四衢",
    "T25n1509_046:0390b15": "道中，化作大眾於前，須食與食，須飲與飲，乃",
    "T25n1509_046:0390b16": "至種種所須盡給與之。於須菩提意云何？是",
    "T25n1509_046:0390b17": "幻師實有眾生有給與不？」[0390b17] 須菩提言：「不也！",
    "T25n1509_046:0390b18": "世尊！」[0390b18] 「須菩提！菩薩摩訶薩亦如是，化作轉輪",
    "T25n1509_046:0390b19": "聖王，種種具足，須食與食，須飲與飲，乃至種",
    "T25n1509_046:0390b20": "種所須盡給與之；雖有所施，實無所與。何以",
    "T25n1509_046:0390b21": "故？須菩提！諸法相如幻故。復次，須菩提！菩薩",
    "T25n1509_046:0390b22": "摩訶薩住尸羅波羅蜜，現生轉輪聖王家，以",
    "T25n1509_046:0390b23": "十善道教化眾生，又以四禪、四無量心、四無",
    "T25n1509_046:0390b24": "色定、四念處乃至十八不共法教化眾生；聞",
    "T25n1509_046:0390b25": "是法者，至阿耨多羅三藐三菩提，終不離是",
    "T25n1509_046:0390b26": "法。譬如幻師、若幻師弟子，於四衢道中，化作",
    "T25n1509_046:0390b27": "大眾，以十善道教化令行，又以四禪、四無量",
    "T25n1509_046:0390b28": "心、四無色定、四念處乃至十八不共法，教化令",
    "T25n1509_046:0390b29": "行。須菩提！於汝意云何？是幻師，實有眾生，教",
    "T25n1509_046:0390c01": "化令行十善道乃至十八不共法不？」[0390c01] 須菩提",
    "T25n1509_046:0390c02": "言：「不也！世尊！」[0390c02] 「須菩提！菩薩摩訶薩亦如是，",
    "T25n1509_046:0390c03": "以十善道教化眾生令行，乃至十八不共法；",
    "T25n1509_046:0390c04": "實無眾生行十善道乃至十八不共法。何以",
    "T25n1509_046:0390c05": "故？諸法相如幻故。須菩提！是名菩薩摩訶薩",
    "T25n1509_046:0390c06": "大莊嚴。[0390c06] 「復次，須菩提！菩薩摩訶薩住羼提波",
    "T25n1509_046:0390c07": "羅蜜，教化眾生忍辱。須菩提！云何菩薩摩訶",
    "T25n1509_046:0390c08": "薩住羼提波羅蜜，教化眾生著忍辱波羅蜜",
    "T25n1509_046:0390c09": "中？須菩提！菩薩摩訶薩從初發意已來，如",
    "T25n1509_046:0390c10": "是大莊嚴：若一切眾生來罵詈、刀杖傷害，",
    "T25n1509_046:0390c11": "菩薩摩訶薩於此中不起一念，亦教一切眾",
    "T25n1509_046:0390c12": "生行此忍辱。譬如幻師、若幻師弟子，於四衢",
    "T25n1509_046:0390c13": "道中，化作大眾，令行忍辱；餘如上說。須菩提！",
    "T25n1509_046:0390c14": "是名菩薩摩訶薩大莊嚴。[0390c14] 「復次，須菩提！菩薩",
    "T25n1509_046:0390c15": "摩訶薩住毘梨耶波羅蜜，教化一切眾生令",
    "T25n1509_046:0390c16": "行毘梨耶波羅蜜。須菩提！云何菩薩摩訶薩",
    "T25n1509_046:0390c17": "住毘梨耶波羅蜜，教一切眾生令行毘梨耶波",
    "T25n1509_046:0390c18": "羅蜜？須菩提！菩薩摩訶薩應薩婆若心，身心",
    "T25n1509_046:0390c19": "精進，教化眾生。譬如幻師、若幻師弟子，於四",
    "T25n1509_046:0390c20": "衢道中，化作大眾，教令行身心精進；餘如上",
    "T25n1509_046:0390c21": "說。是名菩薩摩訶薩大莊嚴。[0390c21] 「復次，須菩提！",
    "T25n1509_046:0390c22": "菩薩摩訶薩住禪波羅蜜，教一切眾生令行",
    "T25n1509_046:0390c23": "禪波羅蜜。須菩提！云何菩薩摩訶薩住禪波",
    "T25n1509_046:0390c24": "羅蜜，教一切眾生令行禪波羅蜜？須菩提！菩",
    "T25n1509_046:0390c25": "薩摩訶薩住諸法等中，不見法若亂若定。如",
    "T25n1509_046:0390c26": "是，須菩提！菩薩摩訶薩住禪波羅蜜，教一切",
    "T25n1509_046:0390c27": "眾生令行禪波羅蜜，乃至阿耨多羅三藐三",
    "T25n1509_046:0390c28": "菩提，終不離禪波羅蜜。譬如工幻師、若幻師",
    "T25n1509_046:0390c29": "弟子，於四衢道中，化作大眾，教令行禪波羅",
    "T25n1509_046:0391a01": "蜜；餘如上說。須菩提！是名菩薩摩訶薩大",
    "T25n1509_046:0391a02": "莊嚴。[0391a02] 「復次，須菩提！菩薩摩訶薩住般若波羅",
    "T25n1509_046:0391a03": "蜜，教一切眾生令行般若波羅蜜。須菩提！云",
    "T25n1509_046:0391a04": "何菩薩摩訶薩住般若波羅蜜，教一切眾生",
    "T25n1509_046:0391a05": "令行般若波羅蜜？須菩提！菩薩摩訶薩行般",
    "T25n1509_046:0391a06": "若波羅蜜時，無有法得此岸、彼岸。如是菩薩",
    "T25n1509_046:0391a07": "摩訶薩住般若波羅蜜中，教一切眾生令行般",
    "T25n1509_046:0391a08": "若波羅蜜。譬如幻師、若幻師弟子，於四衢",
    "T25n1509_046:0391a09": "道中，化作大眾，教令行般若波羅蜜。須菩提！",
    "T25n1509_046:0391a10": "是名菩薩摩訶薩大莊嚴。[0391a10] 「復次，須菩提！菩薩",
    "T25n1509_046:0391a11": "摩訶薩大莊嚴，十方如恒河沙等世界中，",
    "T25n1509_046:0391a12": "隨其所應，自變其身，住檀波羅蜜乃至般若",
    "T25n1509_046:0391a13": "波羅蜜，亦教眾生令行檀波羅蜜乃至般若",
    "T25n1509_046:0391a14": "波羅蜜。是眾生行是法乃至阿耨多羅三藐",
    "T25n1509_046:0391a15": "三菩提，終不離是法。須菩提！譬如幻師、若",
    "T25n1509_046:0391a16": "幻師弟子，於四衢道中，化作眾生，教令行六",
    "T25n1509_046:0391a17": "波羅蜜；餘如上說。如是，須菩提！是名菩薩摩",
    "T25n1509_046:0391a18": "訶薩大莊嚴。[0391a18] 「復次，須菩提！菩薩摩訶薩大",
    "T25n1509_046:0391a19": "莊嚴，應薩婆若心，不生是念：『我教若干人",
    "T25n1509_046:0391a20": "住檀波羅蜜，不教若干人住檀波羅蜜。乃至",
    "T25n1509_046:0391a21": "般若波羅蜜亦如是。』不生是念：『我教若干人",
    "T25n1509_046:0391a22": "住四念處，不教若干人住四念處。乃至十八",
    "T25n1509_046:0391a23": "不共法亦如是。』亦不生是念：『我教若干人令",
    "T25n1509_046:0391a24": "得須陀洹果、斯陀含果、阿那含果、阿羅漢果、辟",
    "T25n1509_046:0391a25": "支佛道、一切種智；亦不教若干人令得須陀",
    "T25n1509_046:0391a26": "洹果乃至一切種智。』我當令無量無邊阿僧",
    "T25n1509_046:0391a27": "祇眾生住檀波羅蜜乃至般若波羅蜜，立眾",
    "T25n1509_046:0391a28": "生於四念處乃至十八不共法，令無量無邊",
    "T25n1509_046:0391a29": "阿僧祇眾生得須陀洹果乃至一切種智。譬",
    "T25n1509_046:0391b01": "如工幻師、若幻師弟子，於四衢道中，化作大",
    "T25n1509_046:0391b02": "眾，教令住六波羅蜜乃至得一切種智。餘如",
    "T25n1509_046:0391b03": "上說。須菩提！是名菩薩摩訶薩大莊嚴。」",
    "T25n1509_046:0391b04": "[0391b04] 【論】[0391b04] 釋曰：[0391b04] 上富樓那說大莊嚴及發大誓莊",
    "T25n1509_046:0391b05": "嚴相，今須菩提作是念：「富樓那未得一",
    "T25n1509_046:0391b06": "切智，雖說大莊嚴，或當有錯。」是故問佛",
    "T25n1509_046:0391b07": "取定。佛為須菩提說「檀波羅蜜大莊嚴，乃",
    "T25n1509_046:0391b08": "至一切智」。[0391b08] 是諸善法果報故，得菩薩大神通",
    "T25n1509_046:0391b09": "力。[0391b09] 為出家好道眾生故，化作佛身，放大光",
    "T25n1509_046:0391b10": "明，照十方世界，震動大地，令眾生發心行",
    "T25n1509_046:0391b11": "善法，隨其所應而為說法，令得三乘。[0391b11] 為在",
    "T25n1509_046:0391b12": "家好樂眾生，作轉輪聖王，變三千世界悉",
    "T25n1509_046:0391b13": "為琉璃，為不障礙故；乘七寶車，身放光",
    "T25n1509_046:0391b14": "明，雨諸寶物，隨眾生所須，皆令充足，然後",
    "T25n1509_046:0391b15": "為說菩薩法。[0391b15] 菩薩住大乘中，以二施利益",
    "T25n1509_046:0391b16": "眾生，所謂財施、法施。眾生聞已，行六波羅蜜",
    "T25n1509_046:0391b17": "乃至十八不共法，至阿耨多羅三藐三菩提，",
    "T25n1509_046:0391b18": "終不離是法。菩薩雖住是變化中，亦不於",
    "T25n1509_046:0391b19": "諸法中生著相，亦不自高。[0391b19] 須菩提作是念：",
    "T25n1509_046:0391b20": "「菩薩能作如是大事，又諸漏未盡故，云何",
    "T25n1509_046:0391b21": "於諸法得不著，亦不生高心？」[0391b21] 是中佛自說",
    "T25n1509_046:0391b22": "譬喻：「若幻師於四衢道中，化作種種物，隨",
    "T25n1509_046:0391b23": "人所須，悉能與之。於須菩提意云何？是幻",
    "T25n1509_046:0391b24": "師實有所與不？有受者、有用者不？」[0391b24] 須菩提",
    "T25n1509_046:0391b25": "言：「是但虛誑，實無所有。」[0391b25] 佛言：「菩薩亦如是，",
    "T25n1509_046:0391b26": "雖作佛身、轉輪聖王，以財、法施眾生，亦如",
    "T25n1509_046:0391b27": "幻師實無所與。何以故？諸法相畢竟空如",
    "T25n1509_046:0391b28": "幻。」[0391b28] 餘五波羅蜜亦如是，隨義分別。[0391b28] 復次，檀",
    "T25n1509_046:0391b29": "波羅蜜、尸羅波羅蜜因緣故，人中富貴，作轉",
    "T25n1509_046:0391c01": "輪聖王；餘波羅蜜，或作梵王，或作法身菩",
    "T25n1509_046:0391c02": "薩。[0391c02] 問曰：[0391c02] 六波羅蜜外，更有何法可莊嚴？",
    "T25n1509_046:0391c03": "[0391c03] 答曰：[0391c03] 諸功德皆六波羅蜜中攝。[0391c03] 有人言：「別有",
    "T25n1509_046:0391c04": "智波羅蜜及方便等。」[0391c04] 於十方如恒河沙等世",
    "T25n1509_046:0391c05": "界中，隨所應度，作種種因緣說法，令眾生",
    "T25n1509_046:0391c06": "住六波羅蜜。[0391c06] 復次，決定誓願名為大莊嚴，",
    "T25n1509_046:0391c07": "所謂菩薩不作是念：「我度若干人令住檀",
    "T25n1509_046:0391c08": "波羅蜜，不能度餘人；乃至十八不共法亦",
    "T25n1509_046:0391c09": "如是。」亦不作是念：「我令若干人得須陀洹",
    "T25n1509_046:0391c10": "果，不能令若干人得須陀洹果；乃至佛道",
    "T25n1509_046:0391c11": "亦如是。」我當悉令無量阿僧祇眾生住諸功",
    "T25n1509_046:0391c12": "德中，檀波羅蜜乃至一切種智。[0391c12] 「自立如幻師」，",
    "T25n1509_046:0391c13": "如先說。[0391c13] 是名發大莊嚴。",
    "T25n1509_046:0391c14": "[0391c14] 【經】[0391c14] 爾時，須菩提白佛言：「世尊！如我從佛所",
    "T25n1509_046:0391c15": "聞義，菩薩摩訶薩無大莊嚴為大莊嚴，諸",
    "T25n1509_046:0391c16": "法自相空故，所謂色、色相空，受、想、行，識、識相",
    "T25n1509_046:0391c17": "空。眼、眼相空，乃至意、意相空；色、色相空，乃至",
    "T25n1509_046:0391c18": "法、法相空。眼識、眼識相空，乃至意識、意識相",
    "T25n1509_046:0391c19": "空；眼觸、眼觸相空，乃至意觸、意觸相空；眼觸",
    "T25n1509_046:0391c20": "因緣生受、受相空，乃至意觸因緣生受、受相",
    "T25n1509_046:0391c21": "空。世尊！檀波羅蜜、檀波羅蜜相空，乃至般若",
    "T25n1509_046:0391c22": "波羅蜜、般若波羅蜜相空。內空、內空空相空，",
    "T25n1509_046:0391c23": "乃至無法有法空、無法有法空相空。四念處、",
    "T25n1509_046:0391c24": "四念處相空，乃至十八不共法、十八不共法",
    "T25n1509_046:0391c25": "相空。菩薩、菩薩相空。世尊！以是因緣故，當",
    "T25n1509_046:0391c26": "知菩薩摩訶薩無大莊嚴為大莊嚴。」[0391c26] 佛告",
    "T25n1509_046:0391c27": "須菩提：「如是！如是！如汝所說。須菩提！薩婆",
    "T25n1509_046:0391c28": "若非作法，眾生亦非作法，菩薩為是眾生大",
    "T25n1509_046:0391c29": "莊嚴。」[0391c29] 須菩提白佛言：「世尊！何因緣故，薩婆",
    "T25n1509_046:0392a01": "若非作法，是眾生亦非作法，菩薩為是眾生",
    "T25n1509_046:0392a02": "大莊嚴？」[0392a02] 佛語須菩提：「作者不可得故，薩婆",
    "T25n1509_046:0392a03": "若非作非起法，是諸眾生亦非作非起法。何",
    "T25n1509_046:0392a04": "以故？須菩提！色非作非不作，受、想、行、識非作",
    "T25n1509_046:0392a05": "非不作；眼非作非不作，乃至意非作非不作；",
    "T25n1509_046:0392a06": "色乃至法，眼識乃至意識，眼觸乃至意觸，眼",
    "T25n1509_046:0392a07": "觸因緣生受乃至意觸因緣生受，非作非不",
    "T25n1509_046:0392a08": "作。須菩提！我非作非不作，乃至知者、見者非",
    "T25n1509_046:0392a09": "作非不作。何以故？是諸法畢竟不可得故。須",
    "T25n1509_046:0392a10": "菩提！夢非作非不作，何以故？畢竟不可得故；",
    "T25n1509_046:0392a11": "幻、嚮、影、焰、化非作非不作，何以故？畢竟不可",
    "T25n1509_046:0392a12": "得故。須菩提！內空非作非不作，畢竟不可得",
    "T25n1509_046:0392a13": "故；乃至無法有法空非作非不作，畢竟不可",
    "T25n1509_046:0392a14": "得故。須菩提！四念處非作非不作，畢竟不可",
    "T25n1509_046:0392a15": "得故；乃至十八不共法非作非不作，何以故？",
    "T25n1509_046:0392a16": "是法皆畢竟不可得故。須菩提！諸法如、法相、",
    "T25n1509_046:0392a17": "法性、法住、法位、實際，非作非不作，畢竟不可",
    "T25n1509_046:0392a18": "得故。須菩提！菩提非作非不作，畢竟不可",
    "T25n1509_046:0392a19": "得故；薩婆若及一切種智，非作非不作，畢竟",
    "T25n1509_046:0392a20": "不可得故。以是因緣故，須菩提！薩婆若非作",
    "T25n1509_046:0392a21": "非起法，是眾生亦非作非起法，菩薩為是眾",
    "T25n1509_046:0392a22": "生大莊嚴。」[0392a22] 爾時，須菩提白佛言：「如我觀佛",
    "T25n1509_046:0392a23": "所說義，世尊！色無縛無脫，受、想、行、識無縛無",
    "T25n1509_046:0392a24": "脫。」",
    "T25n1509_046:0392a25": "[0392a25] 爾時，富樓那彌多羅尼子語須菩提：「色是無",
    "T25n1509_046:0392a26": "縛無脫？受、想、行、識是無縛無脫？」[0392a26] 須菩提言：「如",
    "T25n1509_046:0392a27": "是！如是！色是無縛無脫，受、想、行、識是無縛無",
    "T25n1509_046:0392a28": "脫。」[0392a28] 富樓那彌多羅尼子問須菩提：「何等色無",
    "T25n1509_046:0392a29": "縛無脫？何等受、想、行、識無縛無脫？」[0392a29] 須菩提言：",
    "T25n1509_046:0392b01": "「如夢色無縛無脫，如夢受、想、行、識無縛無脫。",
    "T25n1509_046:0392b02": "如嚮、如影、如幻、如焰、如化色受想行識無縛",
    "T25n1509_046:0392b03": "無脫。[0392b03] 「富樓那彌多羅尼子！過去色無縛無脫，",
    "T25n1509_046:0392b04": "過去受、想、行、識無縛無脫；未來色無縛無脫，",
    "T25n1509_046:0392b05": "未來受、想、行、識無縛無脫；現在色無縛無脫，",
    "T25n1509_046:0392b06": "現在受、想、行、識無縛無脫。何以故無縛無脫？",
    "T25n1509_046:0392b07": "是色無所有故，無縛無脫；受、想、行、識無所有",
    "T25n1509_046:0392b08": "故，無縛無脫。離故，寂滅故，不生故，無縛無脫。",
    "T25n1509_046:0392b09": "[0392b09] 「富樓那！善色、受、想、行、識無縛無脫；不善色、受、",
    "T25n1509_046:0392b10": "想、行、識無縛無脫；無記色無縛無脫，無記受、",
    "T25n1509_046:0392b11": "想、行、識無縛無脫。世間、出世間、有漏、無漏色",
    "T25n1509_046:0392b12": "無縛無脫，受、想、行、識亦無縛無脫。何以故？無",
    "T25n1509_046:0392b13": "所有故，離故，寂滅故，不生故，無縛無脫。富樓",
    "T25n1509_046:0392b14": "那！一切法亦無縛無脫，無所有故，離故，寂滅",
    "T25n1509_046:0392b15": "故，不生故。[0392b15] 「富樓那！檀波羅蜜無縛無脫，尸羅",
    "T25n1509_046:0392b16": "波羅蜜、羼提波羅蜜、毘梨耶波羅蜜、禪波羅蜜、",
    "T25n1509_046:0392b17": "般若波羅蜜無縛無脫；無所有故，離故，寂滅",
    "T25n1509_046:0392b18": "故，不生故，無縛無脫。[0392b18] 「富樓那！內空亦無縛無",
    "T25n1509_046:0392b19": "脫，乃至無法有法空亦無縛無脫。四念處無",
    "T25n1509_046:0392b20": "縛無脫，乃至十八不共法無縛無脫；無所有",
    "T25n1509_046:0392b21": "故，離故，寂滅故，不生故，無縛無脫。阿耨多羅",
    "T25n1509_046:0392b22": "三藐三菩提無縛無脫，一切智、一切種智無",
    "T25n1509_046:0392b23": "縛無脫。菩薩無縛無脫，佛亦無縛無脫；無",
    "T25n1509_046:0392b24": "所有故，離故，寂滅故，不生故，無縛無脫。[0392b24] 「富樓",
    "T25n1509_046:0392b25": "那！諸法如、法相、法性、法住、法位、實際、無為法",
    "T25n1509_046:0392b26": "無縛無脫，無所有故，離故，寂滅故，不生故，無",
    "T25n1509_046:0392b27": "縛無脫。[0392b27] 「富樓那！是名菩薩摩訶薩無縛無脫",
    "T25n1509_046:0392b28": "檀波羅蜜乃至般若波羅蜜，四念處乃至一",
    "T25n1509_046:0392b29": "切種智無縛無脫。是菩薩摩訶薩住無縛無",
    "T25n1509_046:0392c01": "脫檀波羅蜜中，乃至住無縛無脫般若波羅",
    "T25n1509_046:0392c02": "蜜；住無縛無脫四念處，乃至住無縛無脫一",
    "T25n1509_046:0392c03": "切種智；無縛無脫成就眾生，無縛無脫淨佛",
    "T25n1509_046:0392c04": "世界；無縛無脫諸佛當供養，無縛無脫當聽",
    "T25n1509_046:0392c05": "法；無縛無脫諸佛終不離，無縛無脫諸神通",
    "T25n1509_046:0392c06": "終不離，無縛無脫五眼終不離；無縛無脫陀",
    "T25n1509_046:0392c07": "羅尼門終不離，無縛無脫諸三昧終不離；無",
    "T25n1509_046:0392c08": "縛無脫當生道種智，無縛無脫當得一切種",
    "T25n1509_046:0392c09": "智；無縛無脫法輪轉，無縛無脫眾生安立三",
    "T25n1509_046:0392c10": "乘。如是，富樓那！菩薩摩訶薩行無縛無脫六",
    "T25n1509_046:0392c11": "波羅蜜，當知一切法無縛無脫，無所有故，離",
    "T25n1509_046:0392c12": "故，寂滅故，不生故。富樓那！是名菩薩摩訶薩",
    "T25n1509_046:0392c13": "無縛無脫大莊嚴。」[0392c13] 【論】[0392c13] 釋曰：[0392c13] 須菩提言：「如",
    "T25n1509_046:0392c14": "我聞佛義，無大莊嚴為大莊嚴，何以故？自",
    "T25n1509_046:0392c15": "相空故。」[0392c15] 問曰：[0392c15] 須菩提何以故如是說？[0392c15] 答曰：",
    "T25n1509_046:0392c16": "[0392c16] 佛說發大莊嚴義，甚深、難得、難解。會中眾生",
    "T25n1509_046:0392c17": "聞是事，心或退沒：如是莊嚴畢竟空，亦以",
    "T25n1509_046:0392c18": "神通力故，一時能遍至十方如恒河沙世",
    "T25n1509_046:0392c19": "界可適眾生，言：「此是聖王事，我等云何能",
    "T25n1509_046:0392c20": "知！」以是故，須菩提說：「發大莊嚴非深非難！",
    "T25n1509_046:0392c21": "非但發大莊嚴自相空，易行易得；色、色中定",
    "T25n1509_046:0392c22": "相不可得，乃至十八不共法亦爾。若菩薩能",
    "T25n1509_046:0392c23": "如是知諸法空寂滅相，而不捨本願、精進，",
    "T25n1509_046:0392c24": "是故名發大莊嚴非是難得。」[0392c24] 佛證須菩提",
    "T25n1509_046:0392c25": "所說，故言「如是」。作法皆是虛誑，故言：「薩婆若",
    "T25n1509_046:0392c26": "無作法；眾生畢竟空故，亦無作法。」[0392c26] 佛說：「作者",
    "T25n1509_046:0392c27": "不可得故，一切智非作相；眾生不可得故，作",
    "T25n1509_046:0392c28": "者不可得；作者不可得故，薩婆若非作非起",
    "T25n1509_046:0392c29": "相。復次，色亦無所能作，法空故，乃至諸佛",
    "T25n1509_046:0393a01": "法亦如是。」[0393a01] 須菩提等謂「諸法中無有定",
    "T25n1509_046:0393a02": "作相，如幻雖無實事，而有來去相」；以是故，",
    "T25n1509_046:0393a03": "佛說：「如幻、如焰等無作相，畢竟不可得故。」[0393a03] 是",
    "T25n1509_046:0393a04": "時聽者作是念——「十八空能破一切法，則是有",
    "T25n1509_046:0393a05": "用，是則為實」，謂言「有作」。是以佛言：「內空無",
    "T25n1509_046:0393a06": "所作，乃至無法有法空，至十八不共法亦",
    "T25n1509_046:0393a07": "無所作。」[0393a07] 若謂今十八空，有為，虛誑無實，故可",
    "T25n1509_046:0393a08": "無作；如、法性、實際是真實法，應當有作！何",
    "T25n1509_046:0393a09": "以故？一切有為法各各共因，無為法亦與有",
    "T25n1509_046:0393a10": "為法作因故。佛言：「如、法性、實際、法住、法位",
    "T25n1509_046:0393a11": "亦無作。」[0393a11] 又謂：「菩薩、佛、一切種智是實法，能有",
    "T25n1509_046:0393a12": "所作。」以是故，佛言：「是法亦畢竟空故，亦無",
    "T25n1509_046:0393a13": "所作。」作相因緣生故。[0393a13] 行者念言：「佛法甚難！甚",
    "T25n1509_046:0393a14": "為希有！諸法都無作、無縛無解者，我等云",
    "T25n1509_046:0393a15": "何當從苦得脫？」是故須菩提白佛言：「如我",
    "T25n1509_046:0393a16": "知佛所說義，五眾無縛無解；若畢竟空無",
    "T25n1509_046:0393a17": "有作者，誰縛誰解？」[0393a17] 凡夫人法虛誑不可得，",
    "T25n1509_046:0393a18": "故非縛；聖人法畢竟空不可得，故非解。[0393a18] 如夢",
    "T25n1509_046:0393a19": "等五眾，及三世五眾、善不善等五眾，一切",
    "T25n1509_046:0393a20": "法亦如是，乃至實際等亦復如是；無所有故，",
    "T25n1509_046:0393a21": "離故，不生故，無縛無解。是名菩薩摩訶薩不",
    "T25n1509_046:0393a22": "縛不解菩薩道。[0393a22] 住是道中，諸煩惱不牽墮",
    "T25n1509_046:0393a23": "凡夫中，故言「不縛」；不以諸無漏法破煩惱，",
    "T25n1509_046:0393a24": "故言「不解」。[0393a24] 教化眾生，淨佛世界，乃至五神",
    "T25n1509_046:0393a25": "通、五眼、諸陀羅尼、三昧門，終不離佛，及安立",
    "T25n1509_046:0393a26": "眾生於三乘，亦無縛無解。所以者何？諸法",
    "T25n1509_046:0393a27": "無所有故，離故，寂滅故，不生故，畢竟空故。[0393a27] 如",
    "T25n1509_046:0393a28": "是等因緣，是名菩薩摩訶薩發大莊嚴相，所",
    "T25n1509_046:0393a29": "謂不縛不解。",
    "T25n1509_046:0393b01": "大智度論釋摩訶衍品第十八",
    "T25n1509_046:0393b02": "[0393b02] 【經】[0393b02] 爾時，須菩提白佛言：「世尊！何等是菩薩摩",
    "T25n1509_046:0393b03": "訶薩摩訶衍？云何當知菩薩摩訶薩發趣大",
    "T25n1509_046:0393b04": "乘？是乘發何處？是乘至何處？當住何處？誰",
    "T25n1509_046:0393b05": "當乘是乘出者？」[0393b05] 佛告須菩提：「汝問：『何等是菩",
    "T25n1509_046:0393b06": "薩摩訶薩摩訶衍？』須菩提！六波羅蜜是菩薩",
    "T25n1509_046:0393b07": "摩訶薩摩訶衍。何等六？檀波羅蜜，尸羅波羅",
    "T25n1509_046:0393b08": "蜜，羼提波羅蜜，毘梨耶波羅蜜，禪波羅蜜，般若",
    "T25n1509_046:0393b09": "波羅蜜。[0393b09] 「云何名檀波羅蜜？須菩提！菩薩摩訶",
    "T25n1509_046:0393b10": "薩以應薩婆若心，內、外所有布施，共一切眾",
    "T25n1509_046:0393b11": "生，迴向阿耨多羅三藐三菩提，用無所得故。",
    "T25n1509_046:0393b12": "須菩提！是名菩薩摩訶薩檀波羅蜜。[0393b12] 「云何名",
    "T25n1509_046:0393b13": "尸羅波羅蜜？須菩提！菩薩摩訶薩以應薩婆",
    "T25n1509_046:0393b14": "若心，自行十善道，亦教他行十善道，用無所",
    "T25n1509_046:0393b15": "得故，是名菩薩摩訶薩不著尸羅波羅蜜。[0393b15] 「云",
    "T25n1509_046:0393b16": "何名羼提波羅蜜？須菩提！菩薩摩訶薩以應",
    "T25n1509_046:0393b17": "薩婆若心，自具足忍辱，亦教他行忍辱，用無",
    "T25n1509_046:0393b18": "所得故，是名菩薩摩訶薩羼提波羅蜜。[0393b18] 「云何",
    "T25n1509_046:0393b19": "名毘梨耶波羅蜜？須菩提！菩薩摩訶薩以應",
    "T25n1509_046:0393b20": "薩婆若心，行五波羅蜜，懃修不息，亦安立一",
    "T25n1509_046:0393b21": "切眾生於五波羅蜜，用無所得故，是名菩薩",
    "T25n1509_046:0393b22": "摩訶薩毘梨耶波羅蜜。[0393b22] 「云何名禪波羅蜜？",
    "T25n1509_046:0393b23": "須菩提！菩薩摩訶薩以應薩婆若心，自以方便",
    "T25n1509_046:0393b24": "入諸禪，不隨禪生，亦教他令入諸禪，用無所",
    "T25n1509_046:0393b25": "得故，是名菩薩摩訶薩禪波羅蜜。[0393b25] 「云何名般",
    "T25n1509_046:0393b26": "若波羅蜜？須菩提！菩薩摩訶薩以應薩婆若",
    "T25n1509_046:0393b27": "心，不著一切法，亦觀一切法性，用無所得故；",
    "T25n1509_046:0393b28": "亦教他不著一切法，亦觀一切法性，用無所",
    "T25n1509_046:0393b29": "得故，是名菩薩摩訶薩般若波羅蜜。[0393b29] 「須菩提！",
    "T25n1509_046:0393c01": "是為菩薩摩訶薩摩訶衍。[0393c01] 「復次，須菩提！菩薩",
    "T25n1509_046:0393c02": "摩訶薩復有摩訶衍，所謂內空、外空、內外空、",
    "T25n1509_046:0393c03": "空空、大空、第一義空、有為空、無為空、畢竟空、無",
    "T25n1509_046:0393c04": "始空、散空、性空、自相空、諸法空、不可得空、無法",
    "T25n1509_046:0393c05": "空、有法空、無法有法空。」[0393c05] 須菩提白佛言：「何等",
    "T25n1509_046:0393c06": "為內空？」[0393c06] 佛言：「內法名眼、耳、鼻、舌、身、意。眼、眼空，",
    "T25n1509_046:0393c07": "非常非滅故。何以故？性自爾。耳、耳空，鼻、鼻空，",
    "T25n1509_046:0393c08": "舌、舌空，身、身空，意、意空，非常非滅故。何以故？",
    "T25n1509_046:0393c09": "性自爾。是名內空。」[0393c09] 「何等為外空？」[0393c09] 「外法名色、",
    "T25n1509_046:0393c10": "聲、香、味、觸、法。色、色空，非常非滅故。何以故？性",
    "T25n1509_046:0393c11": "自爾。聲、聲空，香、香空，味、味空，觸、觸空，法、法空，",
    "T25n1509_046:0393c12": "非常非滅故。何以故？性自爾。是名外空。」[0393c12] 「何等",
    "T25n1509_046:0393c13": "為內外空？」[0393c13] 「內、外法名內六入、外六入。內法、內",
    "T25n1509_046:0393c14": "法空，非常非滅故。何以故？性自爾。外法、外法",
    "T25n1509_046:0393c15": "空，非常非滅故。何以故？性自爾。是名內外空。」",
    "T25n1509_046:0393c16": "[0393c16] 「何等為空空？」[0393c16] 「一切法空，是空亦空，非常非滅",
    "T25n1509_046:0393c17": "故。何以故？性自爾。是名空空。」[0393c17] 「何等為大空？」",
    "T25n1509_046:0393c18": "[0393c18] 「東方、東方空，非常非滅故。何以故？性自爾。",
    "T25n1509_046:0393c19": "南西北方、四維、上下，南西北方、四維、上下空，非",
    "T25n1509_046:0393c20": "常非滅故。何以故？性自爾。是名大空。」[0393c20] 「何",
    "T25n1509_046:0393c21": "等為第一義空？」[0393c21] 「第一義名涅槃。涅槃、涅槃",
    "T25n1509_046:0393c22": "空，非常非滅故。何以故？性自爾。是名第一義",
    "T25n1509_046:0393c23": "空。」[0393c23] 「何等為有為空？」[0393c23] 「有為法名欲界、色界、無色",
    "T25n1509_046:0393c24": "界。欲界、欲界空，色界、色界空，無色界、無色界",
    "T25n1509_046:0393c25": "空，非常非滅故。何以故？性自爾。是名有為空。」",
    "T25n1509_046:0393c26": "[0393c26] 「何等為無為空？」[0393c26] 「無為法名為無生相、無住相、",
    "T25n1509_046:0393c27": "無滅相。無為法、無為法空，非常非滅故。何以",
    "T25n1509_046:0393c28": "故？性自爾。是名無為空。」[0393c28] 「何等為畢竟空？」[0393c28] 「畢竟",
    "T25n1509_046:0393c29": "名諸法至竟不可得，非常非滅故。何以故？性",
    "T25n1509_046:0394a01": "自爾。是名畢竟空。」[0394a01] 「何等為無始空？」[0394a01] 「若法初",
    "T25n1509_046:0394a02": "來處不可得，非常非滅故。何以故？性自爾。是",
    "T25n1509_046:0394a03": "名無始空。」[0394a03] 「何等為散空？」[0394a03] 「散名諸法無滅，非常",
    "T25n1509_046:0394a04": "非滅故。何以故？性自爾。是名散空。」[0394a04] 「何等為",
    "T25n1509_046:0394a05": "性空？」[0394a05] 「一切法性，若有為法性，若無為法性，是",
    "T25n1509_046:0394a06": "性非聲聞、辟支佛所作，非佛所作，亦非餘人",
    "T25n1509_046:0394a07": "所作。是性、性空，非常非滅故。何以故？性自爾。",
    "T25n1509_046:0394a08": "是名性空。」[0394a08] 「何等為自相空？」[0394a08] 「自相名色——壞相，受——",
    "T25n1509_046:0394a09": "受相，想——取相，行——作相，識——識相；如是等有為法，",
    "T25n1509_046:0394a10": "無為法各各自相空，非常非滅故。何以故？",
    "T25n1509_046:0394a11": "性自爾。是名自相空。」[0394a11] 「何等為諸法空？」[0394a11] 「諸法",
    "T25n1509_046:0394a12": "名色、受、想、行、識，眼、耳、鼻、舌、身、意，色、聲、香、味、觸、法，",
    "T25n1509_046:0394a13": "眼界、色界、眼識界，乃至意界、法界、意識界。是諸",
    "T25n1509_046:0394a14": "法、諸法空，非常非滅故。何以故？性自爾。是",
    "T25n1509_046:0394a15": "為諸法空。」[0394a15] 「何等為不可得空？」[0394a15] 「求諸法不可得。",
    "T25n1509_046:0394a16": "是不可得空，非常非滅故。何以故？性自爾。是",
    "T25n1509_046:0394a17": "名不可得空。」[0394a17] 「何等為無法空？」[0394a17] 「若法無，是亦空，",
    "T25n1509_046:0394a18": "非常非滅故。何以故？性自爾。是名無法空。」[0394a18] 「何",
    "T25n1509_046:0394a19": "等為有法空？」[0394a19] 「有法名諸法和合中有自性相。",
    "T25n1509_046:0394a20": "是有法空，非常非滅故。何以故？性自爾。是名",
    "T25n1509_046:0394a21": "有法空。」[0394a21] 「何等為無法有法空？」[0394a21] 「諸法中無法，諸",
    "T25n1509_046:0394a22": "法和合中有自性相。是無法有法空，非常非",
    "T25n1509_046:0394a23": "滅故。何以故？性自爾。是名無法有法空。」",
    "T25n1509_046:0394a24": "[0394a24] 「復次，須菩提！法法相空，無法無法相空，自",
    "T25n1509_046:0394a25": "法自法相空，他法他法相空。」[0394a25] 「何等名法法",
    "T25n1509_046:0394a26": "相空？」[0394a26] 「法名五眾，五眾空，是名法法相空。」[0394a26] 「何",
    "T25n1509_046:0394a27": "等名無法無法相空？」[0394a27] 「無法名無為法，是名無",
    "T25n1509_046:0394a28": "法無法相空。」[0394a28] 「何等名自法自法空？」[0394a28] 「諸法自",
    "T25n1509_046:0394a29": "法空，是空非智作，非見作，是名自法自法",
    "T25n1509_046:0394b01": "空。」[0394b01] 「何等名他法他法空？」[0394b01] 「若佛出、若佛未出，",
    "T25n1509_046:0394b02": "法住、法相、法位、法性、如、實際；過此諸法空，是",
    "T25n1509_046:0394b03": "名他法他法空。」[0394b03] 「是名菩薩摩訶薩摩訶衍。」",
    "T25n1509_046:0394b04": "[0394b04] 【論】[0394b04] 問曰：[0394b04] 是經名為般若波羅蜜，又佛命須",
    "T25n1509_046:0394b05": "菩提為菩薩說般若波羅蜜，須菩提應問",
    "T25n1509_046:0394b06": "般若波羅蜜，佛亦應答般若波羅蜜；今須菩",
    "T25n1509_046:0394b07": "提何以乃問摩訶衍，佛亦答摩訶衍？[0394b07] 答曰：",
    "T25n1509_046:0394b08": "[0394b08] 般若波羅蜜、摩訶衍一義，但名字異；若說般",
    "T25n1509_046:0394b09": "若波羅蜜、說摩訶衍，無咎。摩訶衍名佛道，",
    "T25n1509_046:0394b10": "行是法得至佛，所謂六波羅蜜；六波羅蜜",
    "T25n1509_046:0394b11": "中第一大者，般若波羅蜜；如「後品」佛種種說",
    "T25n1509_046:0394b12": "大因緣。[0394b12] 若說般若波羅蜜，則攝六波羅蜜；",
    "T25n1509_046:0394b13": "若說六波羅蜜，則具說菩薩道，所謂從初",
    "T25n1509_046:0394b14": "發意，乃至得佛。譬如王來，必有營從，雖不",
    "T25n1509_046:0394b15": "說從者，當知必有。摩訶衍亦如是，菩薩初",
    "T25n1509_046:0394b16": "發意所行，為求佛道故，所修集善法，隨",
    "T25n1509_046:0394b17": "可度眾生所說種種法，所謂《本起經》、《斷一切",
    "T25n1509_046:0394b18": "眾生疑經》、《華手經》、《法華經》、《雲經》、《大雲經》、《法",
    "T25n1509_046:0394b19": "雲經》、《彌勒問經》、《六波羅蜜經》、《摩訶般若波羅",
    "T25n1509_046:0394b20": "蜜經》——如是等無量無邊阿僧祇經，或佛說，或",
    "T25n1509_046:0394b21": "化佛說，或大菩薩說，或聲聞說，或諸得道天",
    "T25n1509_046:0394b22": "說。是事和合，皆名摩訶衍。[0394b22] 此諸經中，般若波",
    "T25n1509_046:0394b23": "羅蜜最大故，說摩訶衍即知已說般若",
    "T25n1509_046:0394b24": "波羅蜜。諸餘助道法，無般若波羅蜜和合，則",
    "T25n1509_046:0394b25": "不能至佛；以是故，一切助道法皆是般若",
    "T25n1509_046:0394b26": "波羅蜜，如後品中佛語須菩提：「汝說摩",
    "T25n1509_046:0394b27": "訶衍，不異般若波羅蜜。」[0394b27] 問曰：[0394b27] 若爾者，初何",
    "T25n1509_046:0394b28": "以不先說「摩訶衍」？[0394b28] 答曰：[0394b28] 我上說般若波羅蜜",
    "T25n1509_046:0394b29": "最大，故應先說。[0394b29] 又佛意欲說「摩訶般若波",
    "T25n1509_046:0394c01": "羅蜜」，放大光明。十方諸菩薩各自問佛：「今何",
    "T25n1509_046:0394c02": "以有是光明？」諸佛各答言：「娑婆世界有佛，",
    "T25n1509_046:0394c03": "名釋迦牟尼，欲說般若波羅蜜。」彼諸菩薩",
    "T25n1509_046:0394c04": "及諸天人，和合而來。[0394c04] 舍利弗問佛：「世尊！云何",
    "T25n1509_046:0394c05": "菩薩摩訶薩欲知一切法，習行般若波羅蜜？」",
    "T25n1509_046:0394c06": "[0394c06] 又佛初品中種種讚般若波羅蜜功德：「若欲",
    "T25n1509_046:0394c07": "得是者，當學般若波羅蜜。」[0394c07] 有如是等因緣",
    "T25n1509_046:0394c08": "故，應初說「般若波羅蜜」。[0394c08] 佛命須菩提：「汝為",
    "T25n1509_046:0394c09": "諸菩薩說般若波羅蜜！」須菩提謙言：「菩薩空",
    "T25n1509_046:0394c10": "但有名。」後言：「能如是解，了知菩薩相，即是",
    "T25n1509_046:0394c11": "行般若波羅蜜。」既知是已，問菩薩句義，次",
    "T25n1509_046:0394c12": "有摩訶薩義；摩訶薩義中，有大莊嚴、摩訶衍。",
    "T25n1509_046:0394c13": "如勇夫雖有種種器杖莊嚴，不乘駛馬，",
    "T25n1509_046:0394c14": "則無能為。[0394c14] 是「大乘」，天竺語名「摩訶衍」。[0394c14] 諸佛",
    "T25n1509_046:0394c15": "斷法愛故，又明般若波羅蜜義無異故，佛",
    "T25n1509_046:0394c16": "不訶。以是故，須菩提更作異名，問摩訶衍。",
    "T25n1509_046:0394c17": "[0394c17] 問曰：[0394c17] 如摩訶衍序中說：「從初發心乃至佛",
    "T25n1509_046:0394c18": "道，為佛道故集一切善法，皆名摩訶衍。」今",
    "T25n1509_046:0394c19": "何以但說「六波羅蜜為摩訶衍」？[0394c19] 答曰：[0394c19] 如先",
    "T25n1509_046:0394c20": "說：「般若波羅蜜，則說六波羅蜜；說六波羅",
    "T25n1509_046:0394c21": "蜜，則攝一切善法。」以是故，不應作是問：「諸",
    "T25n1509_046:0394c22": "善法多，何以但說六波羅蜜？」[0394c22] 復次，摩訶衍，初",
    "T25n1509_046:0394c23": "發心作願乃至後方便，等六波羅蜜；是諸法",
    "T25n1509_046:0394c24": "雖不名為波羅蜜，然義皆在六波羅蜜中。",
    "T25n1509_046:0394c25": "如初發心作願、大悲等，心力大故，名毘梨",
    "T25n1509_046:0394c26": "耶波羅蜜；捨小利、取大乘，名般若波羅蜜；",
    "T25n1509_046:0394c27": "方便即是智慧，智慧淳淨故，變名「方便」。教化",
    "T25n1509_046:0394c28": "眾生、淨佛世界等，皆在六波羅蜜中，隨義",
    "T25n1509_046:0394c29": "相攝。[0394c29] 問曰：[0394c29] 若爾者，後何以更說「十八空、百八",
    "T25n1509_046:0395a01": "三昧等，名摩訶衍」？[0395a01] 答曰：[0395a01] 六波羅蜜是摩訶衍",
    "T25n1509_046:0395a02": "體，但後廣分別其義。如十八空、四十二字等，",
    "T25n1509_046:0395a03": "是般若波羅蜜義；百八三昧等，是禪波羅蜜",
    "T25n1509_046:0395a04": "義。以是故初說六波羅蜜。[0395a04] 問曰：[0395a04] 何以故正",
    "T25n1509_046:0395a05": "說六波羅蜜，不多不少？[0395a05] 答曰：[0395a05] 佛為法王，",
    "T25n1509_046:0395a06": "隨眾生可度，或時略說一、二、三、四；或時廣",
    "T25n1509_046:0395a07": "說，如《賢劫經》八萬四千波羅蜜。[0395a07] 復次，六道眾",
    "T25n1509_046:0395a08": "生皆受身心苦惱，如地獄眾生拷掠苦，畜",
    "T25n1509_046:0395a09": "生中相殘害苦，餓鬼中飢餓苦，人中求欲苦，",
    "T25n1509_046:0395a10": "天上離所愛欲時苦，阿修羅道&#x9B2A;諍苦；菩",
    "T25n1509_046:0395a11": "薩生大悲心，欲滅六道眾生苦故，生六波",
    "T25n1509_046:0395a12": "羅蜜。[0395a12] 以是故說六波羅蜜，不多不少。[0395a12] 問曰：",
    "T25n1509_046:0395a13": "[0395a13] 檀波羅蜜有種種相，此中佛何以但說五相，",
    "T25n1509_046:0395a14": "所謂「用薩婆若相應心，捨內、外物，是福共",
    "T25n1509_046:0395a15": "一切眾生，迴向阿耨多羅三藐三菩提，用無",
    "T25n1509_046:0395a16": "所得故」？何以不說「大慈悲心，供養諸佛，及",
    "T25n1509_046:0395a17": "神通、布施」等？[0395a17] 答曰：[0395a17] 是五種相中，攝一切布施。",
    "T25n1509_046:0395a18": "「相應薩婆若心布施」者，此緣佛道，依佛道。",
    "T25n1509_046:0395a19": "「捨內外」者，則捨一切諸煩惱。「共眾生」者，則",
    "T25n1509_046:0395a20": "是大悲心。「迴向」者，以此布施，但求佛道，不",
    "T25n1509_046:0395a21": "求餘報。「用無所得故」者，得諸法實相般若",
    "T25n1509_046:0395a22": "波羅蜜氣分故，檀波羅蜜非誑非倒，亦無",
    "T25n1509_046:0395a23": "窮盡。[0395a23] 問曰：[0395a23] 若爾者，則不須五種相，但說「薩",
    "T25n1509_046:0395a24": "婆若相應心」則足！[0395a24] 答曰：[0395a24] 此事可爾！但以眾",
    "T25n1509_046:0395a25": "生不知云何應薩婆若心布施義故，是故",
    "T25n1509_046:0395a26": "以四事分別其義。[0395a26] 「應薩婆若心」者，以菩",
    "T25n1509_046:0395a27": "薩心求佛薩婆若，作緣、作念、繫心。持是布",
    "T25n1509_046:0395a28": "施，欲得薩婆若果，不求今世因緣、名聞、恩",
    "T25n1509_046:0395a29": "分等，亦不求後世轉輪聖王、天王富貴處；為",
    "T25n1509_046:0395b01": "度眾生故，不求涅槃，但欲具一切智等諸",
    "T25n1509_046:0395b02": "佛法，為盡一切眾生苦故，是名「應薩婆若",
    "T25n1509_046:0395b03": "心」。[0395b03] 「內、外物」者，內名頭、腦、骨、髓、血、肉等，難捨故",
    "T25n1509_046:0395b04": "在初說；外物者，國土、妻子、七寶、飲食等。[0395b04] 「共一",
    "T25n1509_046:0395b05": "切眾生」者，是布施福德果報，與一切眾生",
    "T25n1509_046:0395b06": "共用；譬如大家種穀，與人共食。菩薩福德",
    "T25n1509_046:0395b07": "果報，一切眾生皆來依附；譬如好&#x83D3;樹，眾鳥",
    "T25n1509_046:0395b08": "歸集。[0395b08] 「迴向」者，是福德邊，不求餘報，但求阿",
    "T25n1509_046:0395b09": "耨多羅三藐三菩提。[0395b09] 問曰：[0395b09] 先言「應薩婆若心」，",
    "T25n1509_046:0395b10": "後言「迴向」，有何等異？[0395b10] 答曰：[0395b10] 「應薩婆若心」，為",
    "T25n1509_046:0395b11": "起諸福德因緣；「迴向」者，不求餘報，但求",
    "T25n1509_046:0395b12": "佛道。[0395b12] 復次，「薩婆若相應心」，為應阿耨多羅三",
    "T25n1509_046:0395b13": "藐三菩提故施；如先義說：「薩婆若為主，一",
    "T25n1509_046:0395b14": "切功德皆為薩婆若。」讚佛智慧有二種：一者、",
    "T25n1509_046:0395b15": "無上正智名「阿耨多羅三藐三菩提」，二者、一",
    "T25n1509_046:0395b16": "切種智名「薩婆若」。[0395b16] 「用無所得」者，以般若波",
    "T25n1509_046:0395b17": "羅蜜心布施，順諸法實相而不虛誑。如是",
    "T25n1509_046:0395b18": "等說檀波羅蜜義。[0395b18] 問曰：[0395b18] 尸羅波羅蜜則總一",
    "T25n1509_046:0395b19": "切戒法，譬如大海總攝眾流；所謂不飲酒、",
    "T25n1509_046:0395b20": "不過中食、不杖加眾生等，是事十善中不攝，",
    "T25n1509_046:0395b21": "何以但說十善？[0395b21] 答曰：[0395b21] 佛總相說六波羅蜜，",
    "T25n1509_046:0395b22": "十善為總相戒，別相有無量戒。不飲酒、不過",
    "T25n1509_046:0395b23": "中食，入不貪中；杖不加眾生等，入不瞋中；餘",
    "T25n1509_046:0395b24": "道隨義相從。戒名身業、口業，七善道所攝。",
    "T25n1509_046:0395b25": "十善道及初後，如發心欲殺，是時作方便",
    "T25n1509_046:0395b26": "——惡口，鞭打、繫縛、斫刺，乃至垂死，皆屬於初；死",
    "T25n1509_046:0395b27": "後剝皮、食噉、割截、歡喜，皆名後；奪命是本體；",
    "T25n1509_046:0395b28": "此三事和合，總名殺不善道。以是故知說",
    "T25n1509_046:0395b29": "十善道則攝一切戒。[0395b29] 復次，是菩薩生慈悲",
    "T25n1509_046:0395c01": "心，發阿耨多羅三藐三菩提，布施利益眾",
    "T25n1509_046:0395c02": "生，隨其所須，皆給與之；持戒不惱眾生，不",
    "T25n1509_046:0395c03": "加諸苦，常施無畏。十善業道為根本，餘者",
    "T25n1509_046:0395c04": "是不惱眾生遠因緣。戒律為今世取涅槃",
    "T25n1509_046:0395c05": "故，婬欲雖不惱眾生，心繫縛故為大罪；以",
    "T25n1509_046:0395c06": "是故，戒律中婬欲為初。白衣，不殺戒在前，",
    "T25n1509_046:0395c07": "為求福德故。菩薩不求今世涅槃，於無量",
    "T25n1509_046:0395c08": "世中往返生死，修諸功德。十善道為舊",
    "T25n1509_046:0395c09": "戒，餘律儀為客。[0395c09] 復次，若佛出好世，則無此",
    "T25n1509_046:0395c10": "戒律；如釋迦文佛，雖在惡世，十二年中亦",
    "T25n1509_046:0395c11": "無此戒，以是故知是客。[0395c11] 復次，有二種戒：有",
    "T25n1509_046:0395c12": "佛時，或有、或無；十善，有佛、無佛常有。[0395c12] 復次，戒",
    "T25n1509_046:0395c13": "律中戒，雖復細微，懺則清淨；犯十善戒，雖",
    "T25n1509_046:0395c14": "復懺悔，三惡道罪不除。如比丘殺畜生，雖",
    "T25n1509_046:0395c15": "復得悔，罪報猶不除。[0395c15] 如是等種種因緣故，",
    "T25n1509_046:0395c16": "但說十善業道。[0395c16] 亦自行，亦教他人，名為尸",
    "T25n1509_046:0395c17": "羅波羅蜜。十善道：七事是戒，三為守護故，",
    "T25n1509_046:0395c18": "通名為尸羅波羅蜜。[0395c18] 餘波羅蜜亦如是，隨",
    "T25n1509_046:0395c19": "義分別；如初品中「六波羅蜜」論議廣說。[0395c19] 是",
    "T25n1509_046:0395c20": "經名《般若波羅蜜》，般若波羅蜜名捨離相；以",
    "T25n1509_046:0395c21": "是故，一切法中皆用無所得故。[0395c21] 問曰：[0395c21] 若用",
    "T25n1509_046:0395c22": "有所得集諸善法猶尚為難，何況用無所",
    "T25n1509_046:0395c23": "得！[0395c23] 答曰：[0395c23] 若得是無所得智慧，是時能妨善",
    "T25n1509_046:0395c24": "行，或生邪疑；若不得是無所得智慧，是時",
    "T25n1509_046:0395c25": "無所妨，亦不生邪疑！佛亦不稱著心取相",
    "T25n1509_046:0395c26": "行諸善道。何以故？虛誑住世間，終歸於盡。",
    "T25n1509_046:0395c27": "若著心修善，破者則易；若著空生悔，還失",
    "T25n1509_046:0395c28": "是道！譬如火起草中，得水則滅；若水中生",
    "T25n1509_046:0395c29": "火，則無物能滅。初習行著心取相菩薩，修福",
    "T25n1509_046:0396a01": "德，如草生火，易可得滅；若體得實相菩",
    "T25n1509_046:0396a02": "薩，以大悲心行眾行，難可得破，如水中",
    "T25n1509_046:0396a03": "生火，無能滅者。以是故，雖用無所得心",
    "T25n1509_046:0396a04": "行眾行，心亦不弱，不生疑悔。[0396a04] 是名略說六",
    "T25n1509_046:0396a05": "波羅蜜義。廣說如「初品」中，一一波羅蜜皆具",
    "T25n1509_046:0396a06": "足。[0396a06] 十八空者，六波羅蜜中說般若波羅蜜義，",
    "T25n1509_046:0396a07": "不著諸法。所以者何？以十八空故。「十八空」",
    "T25n1509_046:0396a08": "論議，如初品中，佛告舍利弗：「菩薩摩訶薩欲",
    "T25n1509_046:0396a09": "住十八空，當學般若波羅蜜。」彼義，應此中",
    "T25n1509_046:0396a10": "廣說。[0396a10] 問曰：[0396a10] 十八空，內空等後皆言「非常非滅",
    "T25n1509_046:0396a11": "故」，此義云何？[0396a11] 答曰：[0396a11] 若人不習此空，必墮",
    "T25n1509_046:0396a12": "二邊，若常、若滅。所以者何？若諸法實有，則無",
    "T25n1509_046:0396a13": "滅義，墮常中。如人出一舍入一舍，眼雖",
    "T25n1509_046:0396a14": "不見，不名為無；諸法亦爾，從未來世入",
    "T25n1509_046:0396a15": "現在世，現在世入過去世，如是則不滅。[0396a15] 行",
    "T25n1509_046:0396a16": "者以有為患，用空破有；心復貴空，著於",
    "T25n1509_046:0396a17": "空者，則墮斷滅。以是故，行是空以破有，",
    "T25n1509_046:0396a18": "亦不著空；離是二邊，以中道行是十八空，",
    "T25n1509_046:0396a19": "以大悲心為度眾生，是故十八空後皆言",
    "T25n1509_046:0396a20": "非常非滅，是名摩訶衍。若異此者，則是戲論",
    "T25n1509_046:0396a21": "狂人，於佛法中空無所得；如人於珍寶聚",
    "T25n1509_046:0396a22": "中取水精珠，眼見雖好，價無所直。[0396a22] 問曰：[0396a22] 若",
    "T25n1509_046:0396a23": "十八空已攝諸空，何以更說四空？[0396a23] 答曰：[0396a23] 十",
    "T25n1509_046:0396a24": "八空中，現空盡攝。諸佛有二種說法：或初略",
    "T25n1509_046:0396a25": "後廣，或初廣後略。初略後廣，為解義故。初",
    "T25n1509_046:0396a26": "廣後略，為易持故。或為後會眾生略說其",
    "T25n1509_046:0396a27": "要，或以偈頌。今佛前廣說十八空，後略說",
    "T25n1509_046:0396a28": "四空相。[0396a28] 「法法相空」者，一切法中，法相不可得；",
    "T25n1509_046:0396a29": "如色中，色相不可得。復次，法中不生法故，名",
    "T25n1509_046:0396b01": "為「法法空」。[0396b01] 「無法無法空」者，無為法名「無法」。",
    "T25n1509_046:0396b02": "何以故？相不可得故。[0396b02] 問曰：[0396b02] 佛以三相說無",
    "T25n1509_046:0396b03": "為法，云何言「無相」？[0396b03] 答曰：[0396b03] 不然！破生故言「無",
    "T25n1509_046:0396b04": "生」，破住故言「無住」，破滅故言「無滅」，皆從生、",
    "T25n1509_046:0396b05": "住、滅邊有此名，更無別無生、無滅法。是名",
    "T25n1509_046:0396b06": "「無法無法空」。是義，如「無為空」中說。[0396b06] 「自法自法",
    "T25n1509_046:0396b07": "空」者，「自法」名諸法自性。自性有二種：一者、",
    "T25n1509_046:0396b08": "如世間法，地堅性等；二者、聖人知如、法性、實",
    "T25n1509_046:0396b09": "際。此法空。所以者何？不由智見知故有",
    "T25n1509_046:0396b10": "二性空，如先說。[0396b10] 問曰：[0396b10] 如、法性、實際，無為法中",
    "T25n1509_046:0396b11": "已攝，何以復更說？[0396b11] 答曰：[0396b11] 觀時分別，說五眾",
    "T25n1509_046:0396b12": "實相：法性、如、實際；又非空智慧觀故令空，",
    "T25n1509_046:0396b13": "性自爾。[0396b13] 問曰：[0396b13] 如色，是自法；識，為他法。此中",
    "T25n1509_046:0396b14": "何以說「如、法性、實際，有佛、無佛常住，過是名",
    "T25n1509_046:0396b15": "為他法空」？[0396b15] 答曰：[0396b15] 有人未善斷見結故，處處",
    "T25n1509_046:0396b16": "生著。是人聞是如、法性、實際，謂「過是已，更",
    "T25n1509_046:0396b17": "有餘法」；以是故說「過如、法性、實際亦空」。"
}