{
    "X81n1571_001:0402c02": "No. 1571",
    "X81n1571_001:0402c03": "五燈全書卷第一",
    "X81n1571_001:0402c05": "京都聖感禪寺住持(臣)僧 (超永) 編輯",
    "X81n1571_001:0402c06": "京都古華嚴寺住持(臣)僧 (超揆) 較閱 進",
    "X81n1571_001:0402c07": "呈",
    "X81n1571_001:0402c08": "七佛",
    "X81n1571_001:0402c09": "[0402c09] 古佛應世。綿歷無窮。不可以周知而悉數也。祖燈相",
    "X81n1571_001:0402c10": "傳。必自佛始。故自釋迦以上。略舉七佛。長阿含經云。",
    "X81n1571_001:0402c11": "七佛精進力。放光滅暗冥。各各坐樹下。於中成正覺。",
    "X81n1571_001:0402c12": "又曼殊室利。為七佛師。所以今之撰述。&#x69E9;標七佛。",
    "X81n1571_001:0402c13": "毗婆尸佛(過去莊嚴劫。第九百九十八尊)[0402c13] 偈曰。身從無相中受生。猶",
    "X81n1571_001:0402c14": "如幻出諸形象。幻人心識本來無。罪福皆空無所住。",
    "X81n1571_001:0402c15": "長阿含經云。人壽八萬歲時。此佛出世。種剎利。姓拘",
    "X81n1571_001:0402c16": "利若。父槃頭。母槃頭婆提。居般頭婆提城。坐波波羅",
    "X81n1571_001:0402c17": "樹下。說法三會。度人三十四萬八千。神足二。一名騫",
    "X81n1571_001:0402c18": "茶。二名提舍。侍者無憂。子方膺。",
    "X81n1571_001:0402c19": "尸棄佛(莊嚴劫。第九百九十九尊)[0402c19] 偈曰。起諸善法本是幻。造諸惡",
    "X81n1571_001:0402c20": "業亦是幻。身如聚沫心如風。幻出無根無實性。長阿",
    "X81n1571_001:0402c21": "含經云。人壽七萬歲時。此佛出世。種剎利。姓拘利若。",
    "X81n1571_001:0402c22": "父明相。母光耀。居光相城。坐分陀利樹下。說法三會。",
    "X81n1571_001:0402c23": "度人二十五萬。神足二。一名阿毗浮。二名婆婆。侍者",
    "X81n1571_001:0402c24": "忍行。子無量。",
    "X81n1571_001:0403a01": "毗舍浮佛(莊嚴劫第一千尊)[0403a01] 偈曰。假借四大以為身。心本無",
    "X81n1571_001:0403a02": "生因境有。前境若無心亦無。罪福如幻起亦滅。長阿",
    "X81n1571_001:0403a03": "含經云。人壽六萬歲時。此佛出世。種剎利。姓拘利若。",
    "X81n1571_001:0403a04": "父善燈。母稱戒。居無喻城。坐婆羅樹下。說法二會。度",
    "X81n1571_001:0403a05": "人一十三萬。神足二。一扶遊。二鬱多摩。侍者寂滅。子",
    "X81n1571_001:0403a06": "妙覺。",
    "X81n1571_001:0403a07": "拘留孫佛(見在賢劫第一尊)[0403a07] 偈曰。見身無實是佛身。了心如",
    "X81n1571_001:0403a08": "幻是佛幻。了得身心本性空。斯人與佛何殊別。長阿",
    "X81n1571_001:0403a09": "含經云。人壽四萬歲時。此佛出世。種婆羅門。姓迦葉。",
    "X81n1571_001:0403a10": "父禮得。母善枝。居安和城。坐尸利沙樹下。說法一會。",
    "X81n1571_001:0403a11": "度人四萬。神足二。一薩尼。二毗樓。侍者善覺。子上勝。",
    "X81n1571_001:0403a12": "拘那含牟尼佛(賢劫第二尊)[0403a12] 偈曰。佛不見身知是佛。若實",
    "X81n1571_001:0403a13": "有知別無佛。智者能知罪性空。坦然不怖於生死。長",
    "X81n1571_001:0403a14": "阿含經云。人壽三萬歲時。此佛出世。種婆羅門。姓迦",
    "X81n1571_001:0403a15": "葉。父大德。母善勝。居清淨城。坐烏暫婆羅門樹下。說",
    "X81n1571_001:0403a16": "法一會。度人三萬。神足二。一舒槃那。二鬱多樓。侍者",
    "X81n1571_001:0403a17": "安和。子導師。",
    "X81n1571_001:0403a18": "迦葉佛(賢劫第三尊)[0403a18] 偈曰。一切眾生性清淨。從本無生無",
    "X81n1571_001:0403a19": "可滅。即此身心是幻生。幻化之中無罪福。長阿含經",
    "X81n1571_001:0403a20": "云。人壽二萬歲時。此佛出世。種婆羅門。姓迦葉。父梵",
    "X81n1571_001:0403a21": "德。母財主。居波羅奈城。坐尼拘律樹下。說法一會。度",
    "X81n1571_001:0403a22": "人二萬。神足二。一提舍。二婆羅婆。侍者善友。子集軍。",
    "X81n1571_001:0403a23": "釋迦牟尼佛(賢劫第四尊)[0403a23] 姓剎利。父淨飯天。母大清淨玅。",
    "X81n1571_001:0403a24": "位登補處。生兜率天上。名曰勝善天人。亦名護明大",
    "X81n1571_001:0403b01": "士。度諸天眾。說補處行。於十方界中。現身說法。普曜",
    "X81n1571_001:0403b02": "經云。佛初生剎利王家。放大智光明。照十方世界。地",
    "X81n1571_001:0403b03": "涌金蓮華。自然捧雙足。東西及南北。各行於七步。分",
    "X81n1571_001:0403b04": "手指天地。作獅子吼聲。上下及四維無能尊我者。即",
    "X81n1571_001:0403b05": "周昭王。二十四年甲寅歲。四月八日也。至四十二年",
    "X81n1571_001:0403b06": "二月八日。年十九。欲求出家。而自念言。當復何遇。即",
    "X81n1571_001:0403b07": "於四門遊觀。見四等事。心有悲喜。而作思惟。此老病",
    "X81n1571_001:0403b08": "死。終可厭離。於是夜子時。有一天人。名曰淨居。於&#x7255;",
    "X81n1571_001:0403b09": "牖中。叉手白言。出家時至。可去矣。太子聞已。心生歡",
    "X81n1571_001:0403b10": "喜。即逾城而去。於檀特山中修道。始於阿藍迦藍處。",
    "X81n1571_001:0403b11": "三年學不用處定。知非便捨。復至鬱頭藍弗處。三年",
    "X81n1571_001:0403b12": "學非非想定。知非亦捨。又至象頭山。同諸外道。日食",
    "X81n1571_001:0403b13": "麻麥。經於六年。故經云。以無心意無受行。而悉摧伏",
    "X81n1571_001:0403b14": "諸外道。先歷試邪法。示諸方便。發諸異見。令至菩提。",
    "X81n1571_001:0403b15": "故普集經云菩薩於二月八日。明星出時成道。號天",
    "X81n1571_001:0403b16": "人師。時年三十矣。即穆王三年癸未歲也。既而於鹿",
    "X81n1571_001:0403b17": "野苑中。為憍陳如等五人。轉四諦法輪。而證道果。說",
    "X81n1571_001:0403b18": "法住世。四十九年。後告弟子摩訶迦葉吾以清淨法",
    "X81n1571_001:0403b19": "眼。涅槃妙心。實相無相。微妙正法。將付於汝。汝當護",
    "X81n1571_001:0403b20": "持。并&#x52D1;阿難。副貳傳化。無令斷絕。而說偈曰。法本法",
    "X81n1571_001:0403b21": "無法。無法法亦法。今付無法時。法法何曾法。爾時世",
    "X81n1571_001:0403b22": "尊說此偈已。復告迦葉。吾將金縷僧伽梨衣。傳付於",
    "X81n1571_001:0403b23": "汝。轉授補處。至慈氏佛出世。勿令朽壞。迦葉聞偈。頭",
    "X81n1571_001:0403b24": "面禮足曰。善哉善哉。我當依&#x52D1;。恭順佛故。爾時世尊",
    "X81n1571_001:0403c01": "至拘尸那城。告諸大眾。吾今背痛。欲入涅槃。即往&#x7188;",
    "X81n1571_001:0403c02": "連河側。娑羅雙樹下。右&#x8107;累足。泊然宴寂。復從棺起。",
    "X81n1571_001:0403c03": "為母說法。特示雙足化婆耆。并說無常偈曰。諸行無",
    "X81n1571_001:0403c04": "常。是生滅法。生滅滅已。寂滅為樂。時諸弟子。即以香",
    "X81n1571_001:0403c05": "薪。競茶毗之。燼後金棺如故。爾時大眾即於佛前。以",
    "X81n1571_001:0403c06": "偈讚曰。凡俗諸猛熾。何能致火爇。請尊三昧火。闍維",
    "X81n1571_001:0403c07": "金色身。爾時金棺從座而舉。高七多羅樹。往反空中。",
    "X81n1571_001:0403c08": "化火三昧。須臾&#x7070;生。得舍利八斛四斗。即穆王五十",
    "X81n1571_001:0403c09": "二年壬申歲。二月十五日也。自世尊滅後一千一十",
    "X81n1571_001:0403c10": "七年。教至中夏。即後漢永平十年戊辰歲也 世尊",
    "X81n1571_001:0403c11": "纔生下。乃一手指天。一手指地。周行七步。目顧四方",
    "X81n1571_001:0403c12": "曰。天上天下。唯吾獨尊 世尊一日陞座。大眾集定。",
    "X81n1571_001:0403c13": "文殊白椎曰。諦觀法王法。法王法如是。世尊便下座",
    "X81n1571_001:0403c14": " 世尊一日陞座。默然而坐。阿難白椎曰。請世尊說",
    "X81n1571_001:0403c15": "法。世尊曰。會中有二比丘犯律行。我故不說法。阿難",
    "X81n1571_001:0403c16": "以他心通。觀是比丘。遂乃遣出。世尊還復默然。阿難",
    "X81n1571_001:0403c17": "又白。適來為二比丘犯律。是二比丘已遣出。世尊何",
    "X81n1571_001:0403c18": "不說法。世尊曰。吾誓不為二乘聲聞人說法。便下座",
    "X81n1571_001:0403c19": " 世尊一日陞座。大眾集定。迦葉白椎曰。世尊說法",
    "X81n1571_001:0403c20": "竟。世尊便下座 世尊。九十日在忉利天。為母說法。",
    "X81n1571_001:0403c21": "及辭天界而下時。四眾八部。俱往空界奉迎。有蓮花",
    "X81n1571_001:0403c22": "色比丘尼。作念云。我是尼身。必居大僧後見佛。不如",
    "X81n1571_001:0403c23": "用神力。變作轉輪聖王。千子圍繞。最初見佛。果滿其",
    "X81n1571_001:0403c24": "願。世尊纔見。乃訶曰。蓮花色比丘尼。汝何得越大僧",
    "X81n1571_001:0404a01": "見吾。汝雖見吾色身。且不見吾法身。須菩提。巖中宴",
    "X81n1571_001:0404a02": "坐。&#x5374;見吾法身 世尊。昔因文殊至諸佛集處。諸佛",
    "X81n1571_001:0404a03": "各還本處。唯有一女人。近彼佛坐。入於三昧。文殊乃",
    "X81n1571_001:0404a04": "白佛。云何此人。得近佛坐。而我不得。佛告文殊。汝但",
    "X81n1571_001:0404a05": "覺此女。令從三昧起汝自問之。文殊遶女人三匝。鳴",
    "X81n1571_001:0404a06": "指一下。乃托至梵天。盡其神力。而不能出。世尊曰。假",
    "X81n1571_001:0404a07": "使百千文殊。亦出此女人定不得。下方過四十二恒",
    "X81n1571_001:0404a08": "河沙國土。有罔明菩薩。能出此女人定。須臾罔明大",
    "X81n1571_001:0404a09": "士。從地涌出。作禮世尊。世尊&#x52D1;罔明出。罔明&#x5374;至女",
    "X81n1571_001:0404a10": "子前。鳴指一下。女子於是從定而出 世尊因波斯",
    "X81n1571_001:0404a11": "匿王問。勝義諦中。有世俗諦否。若言無。智不應二。若",
    "X81n1571_001:0404a12": "言有。智不應一。一二之義。其義云何。佛言大王。汝於",
    "X81n1571_001:0404a13": "過去龍光佛法中。曾問此義。我今無說。汝今無聽。無",
    "X81n1571_001:0404a14": "說無聽。是名為一義二義 世尊一日見文殊在門",
    "X81n1571_001:0404a15": "外立。乃曰。文殊文殊。何不入門來。文殊曰。我不見一",
    "X81n1571_001:0404a16": "法在門外。何以教我入門 世尊一日坐次。見二人",
    "X81n1571_001:0404a17": "舁豬過。乃問。這箇是甚麼。曰佛具一切智。豬子也不",
    "X81n1571_001:0404a18": "識。世尊曰。也須問過 世尊。因有異學問。諸法是常",
    "X81n1571_001:0404a19": "耶。世尊不對。又問。諸法是無常耶。亦不對。異學曰。世",
    "X81n1571_001:0404a20": "尊具一切智。何不對我。世尊曰。汝之所問。皆為戲論",
    "X81n1571_001:0404a21": " 世尊一日示隨色摩尼珠。問五方天王。此珠而作",
    "X81n1571_001:0404a22": "何色。時五方天王。互說異色。世尊復藏珠入袖。&#x5374;&#x64E1;",
    "X81n1571_001:0404a23": "手曰。此珠作何色。天王曰。佛手中無珠。何處有色。世",
    "X81n1571_001:0404a24": "尊嘆曰。汝何迷倒之甚。吾將世珠示之。便各彊說有",
    "X81n1571_001:0404b01": "青黃赤白色。吾將真珠示之。便總不知。時五方天王。",
    "X81n1571_001:0404b02": "悉皆悟道 世尊因乾闥婆王獻樂。其時山河大地。",
    "X81n1571_001:0404b03": "盡作琴聲。迦葉起作舞。王問。迦葉豈不是阿羅漢。諸",
    "X81n1571_001:0404b04": "漏已盡。何更有餘習。佛曰。實無餘習。莫謗法也。王又",
    "X81n1571_001:0404b05": "撫琴三&#x5FA7;。迦葉亦三度作舞。王曰。迦葉作舞。豈不是。",
    "X81n1571_001:0404b06": "佛曰。實不曾作舞。王曰。世尊何得妄語。佛曰。不妄語。",
    "X81n1571_001:0404b07": "汝撫琴山河大地木石。盡作琴聲。豈不是。王曰。是。佛",
    "X81n1571_001:0404b08": "曰。迦葉亦復如是。所以實不曾作舞。王乃信受 世",
    "X81n1571_001:0404b09": "尊因外道問。昨日說何法。曰說定法。外道曰。今日說",
    "X81n1571_001:0404b10": "何法。曰不定法。外道曰。昨日說定法。今日何說不定",
    "X81n1571_001:0404b11": "法。世尊曰。昨日定。今日不定 世尊因五通仙人問。",
    "X81n1571_001:0404b12": "世尊有六通。我有五通。如何是那一通。佛召五通仙",
    "X81n1571_001:0404b13": "人。五通應諾。佛曰。那一通你問我 世尊因普眼菩",
    "X81n1571_001:0404b14": "薩。欲見普賢。不可得見。乃至三度入定。&#x5FA7;觀三千大",
    "X81n1571_001:0404b15": "千世界。&#x8994;普賢不可得見。而來白佛。佛曰。汝但於靜",
    "X81n1571_001:0404b16": "三昧中起一念。便見普賢。普眼於是纔起一念。便見",
    "X81n1571_001:0404b17": "普賢向空中乘六牙白象 世尊因自恣日。文殊三",
    "X81n1571_001:0404b18": "處過夏。迦葉欲白椎擯出。纔拈椎。乃見百千萬億文",
    "X81n1571_001:0404b19": "殊。迦葉盡其神力。椎不能舉。世尊遂問迦葉。汝擬擯",
    "X81n1571_001:0404b20": "那箇文殊。迦葉無對 世尊因長爪梵志索論義。預",
    "X81n1571_001:0404b21": "約曰。我義若墮。我自斬首。世尊曰。汝義以何為宗。志",
    "X81n1571_001:0404b22": "曰。我以一切不受為宗。世尊曰。是見受否。志拂袖而",
    "X81n1571_001:0404b23": "去。行至中路。乃省。謂弟子曰。我當回去斬首以謝世",
    "X81n1571_001:0404b24": "尊。弟子曰。人天眾前。幸當得勝。何以斬首。志曰。我寧",
    "X81n1571_001:0404c01": "於有智人前斬首。不於無智人前得勝。乃歎曰。我義",
    "X81n1571_001:0404c02": "兩處負墮。是見若受。負門處麤。是見不受。負門處細。",
    "X81n1571_001:0404c03": "一切人天二乘。皆不知我義墮處。唯有世尊諸大菩",
    "X81n1571_001:0404c04": "薩。知我義墮。回至世尊前曰。我義兩處負墮。故當斬",
    "X81n1571_001:0404c05": "首以謝。世尊曰。我法中無如是事。汝當回心向道。於",
    "X81n1571_001:0404c06": "是同五百徒眾。一時投佛出家。證阿羅漢 世尊。昔",
    "X81n1571_001:0404c07": "欲將諸聖眾。往第六天。說大集經。&#x52D1;他方此土。人間",
    "X81n1571_001:0404c08": "天上。一切獰惡鬼神。悉皆輯會。受佛付囑。擁護正法。",
    "X81n1571_001:0404c09": "設有不赴者。四天門王。飛熱鐵輪。追之令集。既集會",
    "X81n1571_001:0404c10": "已。無有不順佛&#x52D1;者。各發弘誓。擁護正法。唯有一魔",
    "X81n1571_001:0404c11": "王。謂世尊曰。瞿曇。我待一切眾生成佛盡。眾生界空。",
    "X81n1571_001:0404c12": "無有眾生名字。我乃發菩提心 世尊&#x751E;與阿難行",
    "X81n1571_001:0404c13": "次。見一古佛&#x5896;。世尊便作禮。阿難曰。此是甚麼人&#x5896;。",
    "X81n1571_001:0404c14": "世尊曰。此是過去諸佛&#x5896;。阿難曰。過去諸佛。是甚麼",
    "X81n1571_001:0404c15": "人弟子。世尊曰。是吾弟子。阿難曰。應當如是 世尊",
    "X81n1571_001:0404c16": "因外道問。不問有言。不問無言。世尊良久。外道讚歎",
    "X81n1571_001:0404c17": "曰。世尊大慈大悲。開我迷雲。令我得入。乃作禮而去。",
    "X81n1571_001:0404c18": "阿難白佛。外道得何道理。稱讚而去。世尊曰。如世良",
    "X81n1571_001:0404c19": "馬。見鞭影而行 世尊一日&#x52D1;阿難。食時將至。汝當",
    "X81n1571_001:0404c20": "入城持&#x9262;。阿難應諾。世尊曰。汝既持&#x9262;。須依過去七",
    "X81n1571_001:0404c21": "佛儀式。阿難便問。如何是過去七佛儀式。世尊召阿",
    "X81n1571_001:0404c22": "難。阿難應諾。世尊曰。持&#x9262;去 世尊因有比丘問。我",
    "X81n1571_001:0404c23": "於世尊法中。見處即有。證處未是。世尊當何所示。世",
    "X81n1571_001:0404c24": "尊曰。比丘某甲。當何所示。是汝此問 世尊成道後。",
    "X81n1571_001:0405a01": "在逝多林中一樹下。跏趺而坐。有二商人。以五百乘",
    "X81n1571_001:0405a02": "車。經過林畔。有二車牛。不肯前進。商人乃訝見之。山",
    "X81n1571_001:0405a03": "神報言。林中有聖人成道。經逾四十九日未食。汝當",
    "X81n1571_001:0405a04": "供養。商人入林。果見一人端然不動。乃問曰。為是梵",
    "X81n1571_001:0405a05": "王耶。帝釋耶。山神耶。河神耶。世尊微笑。舉袈裟角示",
    "X81n1571_001:0405a06": "之。商人頂禮。遂陳供養 世尊。因耆婆善別音響。至",
    "X81n1571_001:0405a07": "一塚間。見五髑髏。乃敲一髑髏問耆婆。此生何處。曰",
    "X81n1571_001:0405a08": "此生人道。世尊又敲一曰。此生何處。曰此生天道。世",
    "X81n1571_001:0405a09": "尊又別敲一問。此生何處。耆婆罔知生處 世尊因",
    "X81n1571_001:0405a10": "黑氏梵志運神力。以左右手。擎合歡梧桐花兩株。來",
    "X81n1571_001:0405a11": "供養佛。佛召仙人。梵志應諾。佛曰。放下著。梵志遂放",
    "X81n1571_001:0405a12": "下左手一株華。佛又召仙人放下著。梵志又放下右",
    "X81n1571_001:0405a13": "手一株華。佛又召仙人放下著。梵志曰。世尊。我今兩",
    "X81n1571_001:0405a14": "手皆空。更教放下箇甚麼。佛曰。吾非教汝放捨其華。",
    "X81n1571_001:0405a15": "汝當放捨外六塵。內六根。中六識。一時捨&#x5374;。無可捨",
    "X81n1571_001:0405a16": "處。是汝免生死處。梵志於言下。悟無生忍 世尊因",
    "X81n1571_001:0405a17": "靈山會上五百比丘。得四禪定。具五神通。未得法忍。",
    "X81n1571_001:0405a18": "以宿命智通。各各自見過去。殺父害母。及諸重罪。於",
    "X81n1571_001:0405a19": "自心內。各各懷疑。於甚深法。不能證入。於是。文殊承",
    "X81n1571_001:0405a20": "佛神力。遂手握利&#x5292;持逼如來。世尊乃謂文殊曰。住",
    "X81n1571_001:0405a21": "住。不應作逆。勿得害吾。吾必被害。為善被害。文殊師",
    "X81n1571_001:0405a22": "利。爾從本已來。無有我人。但以內心見有我人。內心",
    "X81n1571_001:0405a23": "起時。我必被害。即名為害。於是五百比丘。自悟本心。",
    "X81n1571_001:0405a24": "如夢如幻。於夢幻中。無有我人乃至能生所生父母。",
    "X81n1571_001:0405b01": "於是。五百比丘。同讚歎曰。文殊大智士。深達法源底。",
    "X81n1571_001:0405b02": "自手握利&#x5292;。持逼如來身。如&#x5292;佛亦爾。一相無有二。",
    "X81n1571_001:0405b03": "無相無所生。是中云何殺 世尊因地布髮掩泥。獻",
    "X81n1571_001:0405b04": "華於然燈。然燈見布髮處。遂約退眾。乃指地曰。此一",
    "X81n1571_001:0405b05": "方地。宜建一梵剎。時眾中有一賢于長者。持標於指",
    "X81n1571_001:0405b06": "處插曰。建梵剎竟。時諸天散華讚曰。庶子有大智矣",
    "X81n1571_001:0405b07": " 世尊因七賢女遊屍陀林。一女指屍曰。屍在者裏。",
    "X81n1571_001:0405b08": "人向甚處去。一女曰。作麼作麼。諸姊諦觀。各各契悟。",
    "X81n1571_001:0405b09": "感帝[狂-王+睪]散華曰。惟願聖姊有何所須。我當終身供給。",
    "X81n1571_001:0405b10": "女曰。我家四事七珍。悉皆具足。唯要三般物。一要無",
    "X81n1571_001:0405b11": "根樹子一株。二要無陰陽地一片。三要&#x544C;不響山谷",
    "X81n1571_001:0405b12": "一所。帝釋曰。一切所須。我悉有之。若三般物。我實無",
    "X81n1571_001:0405b13": "得。女曰。汝若無此。爭解濟人。帝釋罔措。遂同往白佛。",
    "X81n1571_001:0405b14": "佛言。憍尸迦。我諸弟子大阿羅漢。不解此義。唯有諸",
    "X81n1571_001:0405b15": "大菩薩。乃解此義 世尊。因調達謗佛。生身入地獄。",
    "X81n1571_001:0405b16": "遂令阿難問。你在地獄中。安否。曰我雖在地獄。如三",
    "X81n1571_001:0405b17": "禪天樂。佛又令問。你還求出否。曰我待世尊來便出。",
    "X81n1571_001:0405b18": "阿難曰。佛是三界大師。豈有入地獄分。曰佛既無入",
    "X81n1571_001:0405b19": "地獄分。我豈有出地獄分 世尊。因文殊忽起佛見",
    "X81n1571_001:0405b20": "法見。被世尊威神。攝向二鐵圍山 城東有一老母。",
    "X81n1571_001:0405b21": "與佛同生。而不欲見佛。每見佛來。即便回避。雖然如",
    "X81n1571_001:0405b22": "此。回顧東西。總皆是佛。遂以手掩面。於十指掌中。亦",
    "X81n1571_001:0405b23": "總是佛 殃崛摩羅。因持&#x9262;至一長者門。其家婦人。",
    "X81n1571_001:0405b24": "正值產難。子母未分。長者曰。瞿曇弟子。汝為至聖。當",
    "X81n1571_001:0405c01": "有何法能免產難。殃崛語長者曰。我乍入道。未知此",
    "X81n1571_001:0405c02": "法。待我回問世尊。&#x5374;來相報。及返具事白佛。佛告殃",
    "X81n1571_001:0405c03": "崛。汝速去報言。我自從賢聖法來。未曾殺生。殃崛奉",
    "X81n1571_001:0405c04": "佛語。疾往告之。其婦得聞。當時分娩 世尊嘗在尼",
    "X81n1571_001:0405c05": "俱律樹下坐次。因二商人問。世尊還見車過否。曰不",
    "X81n1571_001:0405c06": "見。商人曰。還聞否。曰不聞。商人曰。莫禪定否。曰不禪",
    "X81n1571_001:0405c07": "定。曰莫睡眠否。曰不睡眠。商人乃嘆曰。善哉善哉。世",
    "X81n1571_001:0405c08": "尊覺而不見。遂獻白[疊*毛]兩段 世尊在靈山會上。拈",
    "X81n1571_001:0405c09": "華示眾。是時眾皆罔測。唯迦葉尊者。破顏微笑。世尊",
    "X81n1571_001:0405c10": "曰。吾有正法眼藏。涅槃妙心。實相無相。微妙法門。不",
    "X81n1571_001:0405c11": "立文字。教外別傳。付囑摩訶迦葉 世尊至多子&#x5896;",
    "X81n1571_001:0405c12": "前。命摩訶迦葉。分座令坐。以僧伽梨圍之。遂告曰。吾",
    "X81n1571_001:0405c13": "以正法眼藏。密付於汝。汝當護持傳付將來 世尊",
    "X81n1571_001:0405c14": "臨入涅槃。文殊大士。請佛再轉法輪。世尊咄曰。文殊。",
    "X81n1571_001:0405c15": "吾四十九年住世。未曾說一字。汝請吾再轉法輪。是",
    "X81n1571_001:0405c16": "吾曾轉法輪耶 世尊於涅槃會上。以手摩胸。告眾",
    "X81n1571_001:0405c17": "曰。汝等善觀吾紫磨金色之身。瞻仰取足。勿令後悔。",
    "X81n1571_001:0405c18": "若謂吾滅度。非吾弟子。若謂吾不滅度。亦非吾弟子。",
    "X81n1571_001:0405c19": "時百萬億眾。悉皆契悟。",
    "X81n1571_001:0405c20": "西天祖師",
    "X81n1571_001:0405c21": "一祖摩訶迦葉尊者[0405c21] 摩竭陀國人也。姓婆羅門。父飲",
    "X81n1571_001:0405c22": "澤。母香志。昔為鍛金師。善明金性。使其柔伏。付法傳",
    "X81n1571_001:0405c23": "云。&#x751E;於久遠劫中毗婆尸佛入涅槃後。四眾起&#x5896;。&#x5896;",
    "X81n1571_001:0405c24": "中像面。金色有缺壞。時有貧女。將金珠往金師所。請",
    "X81n1571_001:0406a01": "飾佛面。既而因共發願。願我二人。為無染夫妻。由是",
    "X81n1571_001:0406a02": "因緣。九十一劫。身皆金色。後生梵天。天壽盡。生中天",
    "X81n1571_001:0406a03": "摩竭陀國婆羅門家。名曰迦葉波。此云飲光勝尊。&#x8462;",
    "X81n1571_001:0406a04": "以金色為號也。繇是志求出家。冀度諸有。佛言。善來",
    "X81n1571_001:0406a05": "比丘。鬚髮自除。袈裟著體。常於眾中。稱歎第一。一日",
    "X81n1571_001:0406a06": "於世尊拈華示眾處。徹見法源。因而破顏微笑。世尊",
    "X81n1571_001:0406a07": "乃授以金縷伽黎。復言。吾以清淨法眼。付囑於汝。汝",
    "X81n1571_001:0406a08": "可流布無令斷絕 尊者因外道問。如何是我我。者",
    "X81n1571_001:0406a09": "曰。&#x8994;我者是汝我。外道曰。這箇是我我。師我何在。者",
    "X81n1571_001:0406a10": "曰。汝問我&#x8994; 尊者一日踏泥次。有一沙彌。見乃問。",
    "X81n1571_001:0406a11": "尊者何得自為。者曰。我若不為。誰為我為 涅槃經",
    "X81n1571_001:0406a12": "云。爾時世尊。欲涅槃時。迦葉不在眾會。佛告諸大弟",
    "X81n1571_001:0406a13": "子。迦葉來時。可合宣揚正法眼藏。爾時迦葉在耆闍",
    "X81n1571_001:0406a14": "崛山畢&#x9262;羅窟。&#x89A9;勝光明。即入三昧。以淨天眼。觀見",
    "X81n1571_001:0406a15": "世尊於&#x7188;連河側入般涅槃。乃告其徒曰。如來涅槃",
    "X81n1571_001:0406a16": "也。何其駛哉。即至雙樹間。悲戀號泣。佛於金棺出示",
    "X81n1571_001:0406a17": "雙足。爾時迦葉告諸比丘。佛已茶毗。金剛舍利。非我",
    "X81n1571_001:0406a18": "等事。我等宜當結集法眼。無令斷絕。乃說偈曰。如來",
    "X81n1571_001:0406a19": "弟子。且莫涅槃。得神通者。當赴結集。於是。得神通者。",
    "X81n1571_001:0406a20": "悉集王舍城耆闍崛山畢&#x9262;羅窟。時阿難。為漏未盡。",
    "X81n1571_001:0406a21": "不得入會。後證阿羅漢果。由是得入。迦葉乃白眾言。",
    "X81n1571_001:0406a22": "此阿難比丘。多聞總持。有大智慧。常隨如來。梵行清",
    "X81n1571_001:0406a23": "淨。所聞佛法。如水傳器。無有遺餘。佛所讚歎。聰敏第",
    "X81n1571_001:0406a24": "一。宜可請彼集修多羅藏。大眾默然。迦葉告阿難曰。",
    "X81n1571_001:0406b01": "汝今宜宣法眼。阿難聞語信受。觀察眾心。而宣偈言。",
    "X81n1571_001:0406b02": "比丘諸眷屬。離佛不莊嚴。猶如&#x8657;空中。眾星之無月。",
    "X81n1571_001:0406b03": "說是偈已。禮眾僧足。升法座而宣是言。如是我聞。一",
    "X81n1571_001:0406b04": "時佛住某處。說某經教。乃至人天等。作禮奉行。時迦",
    "X81n1571_001:0406b05": "葉問諸比丘。阿難所言。不錯謬乎。皆曰。不異世尊所",
    "X81n1571_001:0406b06": "說。迦葉乃告阿難言。我今年不久留。今將正法付囑",
    "X81n1571_001:0406b07": "於汝。汝善守護。聽吾偈言。法法本來法。無法無非法。",
    "X81n1571_001:0406b08": "何於一法中。有法有不法。說偈已。乃持僧伽梨衣。入",
    "X81n1571_001:0406b09": "雞足山。俟慈氏下生。即周孝王五年丙辰歲也。",
    "X81n1571_001:0406b10": "二祖阿難尊者[0406b10] 王舍城人也。姓剎帝利。父斛飯王。實",
    "X81n1571_001:0406b11": "佛之從弟也。梵語阿難陀。此云慶喜。亦云歡喜。如來",
    "X81n1571_001:0406b12": "成道夜生。因為之名。多聞博達。智慧無礙。世尊以為",
    "X81n1571_001:0406b13": "總持第一。&#x751E;所讚歎。加以宿世有大功德。受持法藏。",
    "X81n1571_001:0406b14": "如水傳器。佛乃命為侍者 尊者。一日白佛言。今日",
    "X81n1571_001:0406b15": "入城。見一奇特事。佛曰。見何奇特事。者曰。入城時。見",
    "X81n1571_001:0406b16": "一攢樂人作舞。出城總見無常。佛曰。我昨日入城。亦",
    "X81n1571_001:0406b17": "見一奇特事。者曰。未審見何奇特事。佛曰。我入城時。",
    "X81n1571_001:0406b18": "見一攢樂人作舞。出城時亦見樂人作舞 一日問",
    "X81n1571_001:0406b19": "迦葉曰。師兄。世尊傳金襴袈裟外。別傳箇甚麼。迦葉",
    "X81n1571_001:0406b20": "召阿難。阿難應諾。迦葉曰。倒卻門前剎竿著 後阿",
    "X81n1571_001:0406b21": "闍世王白言。仁者。如來迦葉尊勝二師。皆已涅槃。而",
    "X81n1571_001:0406b22": "我多故。悉不能&#x89A9;。尊者般涅槃時。願垂告別。尊者許",
    "X81n1571_001:0406b23": "之。後自念言。我身危脆。猶如聚沫。況復衰老。豈堪久",
    "X81n1571_001:0406b24": "長。阿闍世王與吾有約。乃詣王宮告之曰。吾欲入涅",
    "X81n1571_001:0406c01": "槃。來辭耳。門者曰。王寢不可以聞。者曰。俟王覺時當",
    "X81n1571_001:0406c02": "為我說。時阿闍世王。夢中見一寶&#x8462;。七寶嚴飾。千萬",
    "X81n1571_001:0406c03": "億眾圍繞瞻仰。俄而風雨暴至。吹折其柄。珍寶瓔珞。",
    "X81n1571_001:0406c04": "悉墜於地。心甚驚異。既寤。門者具白上事。王聞。失聲",
    "X81n1571_001:0406c05": "號慟。哀感天地。即至毗舍離城。見尊者在恒河中流",
    "X81n1571_001:0406c06": "跏趺而坐。王乃作禮。而說偈曰。稽首三界尊。棄我而",
    "X81n1571_001:0406c07": "至此。暫憑悲願力。且莫般涅槃。時毗舍離王亦在河",
    "X81n1571_001:0406c08": "側。說偈言。尊者一何速。而歸寂滅場。願住須臾間。而",
    "X81n1571_001:0406c09": "受於供養。尊者見二國王咸來勸請。乃說偈言。二王",
    "X81n1571_001:0406c10": "善嚴住。勿為苦悲戀。涅槃當我淨。而無諸有故。尊者",
    "X81n1571_001:0406c11": "復念。我若偏向一國。諸國爭競。無有是處。應以平等",
    "X81n1571_001:0406c12": "度諸有情。遂以恒河中流。將入寂滅。是時山河大地。",
    "X81n1571_001:0406c13": "六種震動 雪山有五百仙人。&#x89A9;茲瑞應。飛空而至。",
    "X81n1571_001:0406c14": "禮尊者足。胡跪白言。我於長老。當證佛法。願垂大慈。",
    "X81n1571_001:0406c15": "度脫我等。尊者默然受請。即變殑伽河。悉為金地。為",
    "X81n1571_001:0406c16": "其仙眾。說諸大法。尊者復念。先所度脫弟子。應當來",
    "X81n1571_001:0406c17": "集。須臾五百羅漢。從空而下。為諸仙人。出家授具。其",
    "X81n1571_001:0406c18": "仙眾中。有二羅漢。一名商那和修。二名末田底迦。尊",
    "X81n1571_001:0406c19": "者知是法器。乃告之曰。昔如來以正法眼。付大迦葉。",
    "X81n1571_001:0406c20": "迦葉入定而付於我。我今將滅。用傳於汝。汝受吾教。",
    "X81n1571_001:0406c21": "當聽偈言。本來付有法。付了言無法。各各須自悟。悟",
    "X81n1571_001:0406c22": "了無無法 尊者付法眼藏竟。踊身&#x8657;空。現十八變。",
    "X81n1571_001:0406c23": "入風奮迅三昧。分身四分。一分奉忉利天。一分奉娑",
    "X81n1571_001:0406c24": "竭羅龍宮。一分奉毗舍離王。一分奉阿闍世王。各造",
    "X81n1571_001:0407a01": "寶&#x5896;而供養之。乃周厲王十二年癸巳歲也。",
    "X81n1571_001:0407a02": "三祖商那和修尊者[0407a02] 摩突羅國人也。亦名舍那婆斯。",
    "X81n1571_001:0407a03": "姓毗舍多。父林勝。母憍奢邪。在胎六年而生。梵語商",
    "X81n1571_001:0407a04": "諾迦。此云自然服。即西域九枝秀草名也。若聖人降",
    "X81n1571_001:0407a05": "生。則此草生於淨潔之地。和修生時。瑞草斯應。昔如",
    "X81n1571_001:0407a06": "來行化。至摩突羅國。見一青林枝葉茂盛。語阿難曰。",
    "X81n1571_001:0407a07": "此林地。名優留茶。吾滅度後一百年。有比丘商那和",
    "X81n1571_001:0407a08": "修。於此轉妙法輪。後百歲果誕和修。出家證道。受慶",
    "X81n1571_001:0407a09": "喜尊者法眼。化導有情。及止此林。降二火龍。歸順佛",
    "X81n1571_001:0407a10": "教。龍因施其地。以建梵宮 尊者化緣既久。思付正",
    "X81n1571_001:0407a11": "法。尋於吒利國。得優波&#x6BF1;多。以為給侍。因問&#x6BF1;多曰。",
    "X81n1571_001:0407a12": "汝年幾耶。答曰。我年十七。者曰。汝身十七。性十七耶。",
    "X81n1571_001:0407a13": "答曰。師髮已白。為髮白耶。心白耶。者曰。我但髮白。非",
    "X81n1571_001:0407a14": "心白耳。&#x6BF1;多曰。我身十七。非性十七也。尊者知是法",
    "X81n1571_001:0407a15": "器。後三載。遂為落髮授具。乃告曰。昔如來以無上法",
    "X81n1571_001:0407a16": "眼。付囑迦葉。展轉相授。而至於我。我今付汝。勿令斷",
    "X81n1571_001:0407a17": "絕。汝受吾教。聽吾偈言。非法亦非心。無心亦無法。說",
    "X81n1571_001:0407a18": "是心法時。是法非心法。說偈已。即隱於罽賓國南象",
    "X81n1571_001:0407a19": "白山中 後於三昧中。見弟子&#x6BF1;多。有五百徒眾。常",
    "X81n1571_001:0407a20": "多懈慢。尊者乃往彼。現龍奮迅三昧。以調伏之。而說",
    "X81n1571_001:0407a21": "偈曰。通達非彼此。至聖無長短。汝除輕慢意。疾得阿",
    "X81n1571_001:0407a22": "羅漢。五百比丘聞偈已。依教奉行。皆獲無漏 尊者",
    "X81n1571_001:0407a23": "乃現十八變。火光三昧。用焚其身。&#x6BF1;多收舍利。葬於",
    "X81n1571_001:0407a24": "梵迦羅山。五百比丘。各持一幡。迎導至彼。建&#x5896;供養。",
    "X81n1571_001:0407b01": "乃周宣王二十三年乙未歲也。",
    "X81n1571_001:0407b02": "四祖優波&#x6BF1;多尊者[0407b02] 吒利國人也。亦名優波崛多。又",
    "X81n1571_001:0407b03": "名鄔波&#x6BF1;多。姓首陀。父善意。十七出家。二十證果。隨",
    "X81n1571_001:0407b04": "方行化。至摩突羅國。得度者甚眾。由是魔宮震動。波",
    "X81n1571_001:0407b05": "旬愁怖。遂竭其魔力。以害正法。尊者即入三昧。觀其",
    "X81n1571_001:0407b06": "所由。波旬復伺便。密持瓔珞。縻之於頸。及尊者出定。",
    "X81n1571_001:0407b07": "乃取人狗蛇三屍。化為華鬘。[而/火]言慰諭波旬曰。汝與",
    "X81n1571_001:0407b08": "我瓔珞。甚是珍妙。吾有華鬘。以相酬奉。波旬大喜。引",
    "X81n1571_001:0407b09": "頸受之。即變為三種臭屍。蟲蛆壞爛。波旬厭惡。大生",
    "X81n1571_001:0407b10": "憂惱。盡己神力。不能移動。乃升六欲天。告諸天主。又",
    "X81n1571_001:0407b11": "詣梵王求其解免。彼各告言。十力弟子所作神變。我",
    "X81n1571_001:0407b12": "輩凡陋。何能去之。波旬曰。然則奈何。梵王曰。汝可歸",
    "X81n1571_001:0407b13": "心尊者。即能除斷。乃為說偈。令其回向曰。若因地倒。",
    "X81n1571_001:0407b14": "還因地起。離地求起。終無其理。波旬受教已。即下天",
    "X81n1571_001:0407b15": "宮。禮尊者足。哀露懺悔。尊者告曰。汝自今去。於如來",
    "X81n1571_001:0407b16": "正法。更不作嬈害否。波旬曰。我誓回向佛道。永斷不",
    "X81n1571_001:0407b17": "善。尊者曰。若然者。汝可口自唱言歸依三寶。魔王合",
    "X81n1571_001:0407b18": "掌三唱。華鬘悉除。乃歡喜踊躍。作禮尊者。而說偈曰。",
    "X81n1571_001:0407b19": "稽首三昧尊。十力聖弟子。我今願回向。勿令有劣弱",
    "X81n1571_001:0407b20": " 尊者在世化導。證果最多。每度一人。以一籌置於",
    "X81n1571_001:0407b21": "石室。其室縱十八肘。廣十二肘。充滿其間。最後有一",
    "X81n1571_001:0407b22": "長者子。名曰香眾。來禮尊者。志求出家。尊者問曰。汝",
    "X81n1571_001:0407b23": "身出家。心出家。答曰。我來出家。非為身心。尊者曰。不",
    "X81n1571_001:0407b24": "為身心。復誰出家。答曰。夫出家者。無我我故。無我我",
    "X81n1571_001:0407c01": "故。即心不生滅。心不生滅。即是常道。諸佛亦常。心無",
    "X81n1571_001:0407c02": "形相。其體亦然。尊者曰。汝當大悟心自通達。宜依佛",
    "X81n1571_001:0407c03": "法僧。紹隆聖種。即為剃度。授具足戒。仍告之曰。汝父",
    "X81n1571_001:0407c04": "嘗夢金日而生汝。可名提多迦。復謂曰。如來以正法",
    "X81n1571_001:0407c05": "眼藏。次第傳授。以至於我。今復付汝。聽吾偈言。心自",
    "X81n1571_001:0407c06": "本來心。本心非有法。有法有本心。非心非本法。付法",
    "X81n1571_001:0407c07": "已。乃踊身&#x8657;空。呈十八變。卻復本座。跏趺而逝。提多",
    "X81n1571_001:0407c08": "迦。以室內籌用焚師軀。收舍利。建&#x5896;供養。即周平王",
    "X81n1571_001:0407c09": "三十一年庚子歲也。",
    "X81n1571_001:0407c10": "五祖提多迦尊者[0407c10] 摩伽陀國人也。梵語提多迦。此云",
    "X81n1571_001:0407c11": "通真量。初生之時。父夢金日自屋而出。照耀天地。前",
    "X81n1571_001:0407c12": "有大山。諸寶嚴飾。山頂泉涌。滂沱四流。後遇&#x6BF1;多尊",
    "X81n1571_001:0407c13": "者。為之解言。寶山者。吾身也。泉涌者。法無盡也。日從",
    "X81n1571_001:0407c14": "屋出者。汝今入道之相也。照耀天地者。汝智慧超越",
    "X81n1571_001:0407c15": "也。尊者聞師說已。歡喜踊躍。而唱偈言。巍巍七寶山。",
    "X81n1571_001:0407c16": "常出智慧泉。回為真法味。能度諸有緣。&#x6BF1;多尊者。亦",
    "X81n1571_001:0407c17": "說偈曰。我法傳於汝。當現大智慧。金日從屋出。照耀",
    "X81n1571_001:0407c18": "於天地。提多迦。聞師妙偈。設禮奉持 後至中印度。",
    "X81n1571_001:0407c19": "彼國有八千大仙。彌遮迦為首。聞尊者至。率眾瞻禮。",
    "X81n1571_001:0407c20": "謂尊者曰。昔與師同生梵天。我遇阿私陀仙。授我仙",
    "X81n1571_001:0407c21": "法。師逢十力弟子。修習禪那。自此報分殊途。已經六",
    "X81n1571_001:0407c22": "劫。者曰。支離累劫。誠哉不&#x8657;今可捨邪歸正以入佛",
    "X81n1571_001:0407c23": "乘。彌遮迦曰。昔阿私陀仙人。授我記云。汝卻後六劫。",
    "X81n1571_001:0407c24": "當遇同學獲無漏果。今也相遇。非宿緣耶。願師慈悲。",
    "X81n1571_001:0408a01": "令我解脫。者即度出家。命諸聖授戒。其餘仙眾。始生",
    "X81n1571_001:0408a02": "我慢。尊者示大神通。於是俱發菩提心。一時出家。者",
    "X81n1571_001:0408a03": "將示寂日。乃告彌遮迦曰。昔如來。以正法眼藏。密付",
    "X81n1571_001:0408a04": "迦葉。展轉相授。而至於我。我今付汝。當護念之。乃說",
    "X81n1571_001:0408a05": "偈曰。通達本法心。無法無非法。悟了同未悟。無心亦",
    "X81n1571_001:0408a06": "無法。說偈已。踊身&#x8657;空。作十八變。火光三昧。自焚其",
    "X81n1571_001:0408a07": "軀。彌遮迦與八千比丘。同收舍利。於班茶山中。起&#x5896;",
    "X81n1571_001:0408a08": "供養。即周莊王七年己丑歲也。",
    "X81n1571_001:0408a09": "六祖彌遮迦尊者[0408a09] 中印度人也。既傳法已。遊化至北",
    "X81n1571_001:0408a10": "天竺國。見雉堞之上。有金色祥雲。歎曰。斯道人氣也。",
    "X81n1571_001:0408a11": "必有大士為吾嗣。乃入城。於闤闠間。有一人。手持酒",
    "X81n1571_001:0408a12": "器。逆而問曰。師何方來。欲往何所。祖曰。從自心來。欲",
    "X81n1571_001:0408a13": "往無處。曰識我手中物否。祖曰。此是觸器。而負淨者。",
    "X81n1571_001:0408a14": "曰師識我否。祖曰。我即不識。識即非我。復謂之曰。汝",
    "X81n1571_001:0408a15": "試自稱名氏。吾當後示本因。彼說偈答曰。我從無量",
    "X81n1571_001:0408a16": "劫。至於生此國。本姓頗羅墮。名字婆須密。祖曰。我師",
    "X81n1571_001:0408a17": "提多迦說。世尊昔遊北印度。語阿難言。此國中。吾滅",
    "X81n1571_001:0408a18": "度後三百年。有一聖人。姓頗羅墮。名婆須密。而於禪",
    "X81n1571_001:0408a19": "祖當獲第七。世尊記汝。汝應出家。彼乃置器禮師。側",
    "X81n1571_001:0408a20": "立而言。我思往劫。嘗作檀那。獻一如來寶座。彼佛記",
    "X81n1571_001:0408a21": "我。汝於賢劫釋迦法中。宣傳至教。今符師說。願加度",
    "X81n1571_001:0408a22": "脫。祖即與披剃。復圓戒相。乃告之曰。正法眼藏。今付",
    "X81n1571_001:0408a23": "於汝。勿令斷絕。乃說偈曰。無心無可得。說得不名法。",
    "X81n1571_001:0408a24": "若了心非心。始解心心法。祖說偈已。入師子奮迅三",
    "X81n1571_001:0408b01": "昧。踊身&#x8657;空。高七多羅樹。卻復本座。化火自焚。婆須",
    "X81n1571_001:0408b02": "密收靈骨。貯七寶函。建浮圖寘於上級。即周襄王十",
    "X81n1571_001:0408b03": "七年甲申歲也。",
    "X81n1571_001:0408b04": "七祖婆須密尊者[0408b04] 北天竺國人也。姓頗羅墮。常服淨",
    "X81n1571_001:0408b05": "衣執酒器。遊行里閈。或吟或嘯。人謂之狂。及遇彌遮",
    "X81n1571_001:0408b06": "迦尊者。宣如來往誌。自省前緣。投器出家受法。行化",
    "X81n1571_001:0408b07": "至迦摩羅國。廣興佛事 一日於法座前。忽有智者。",
    "X81n1571_001:0408b08": "自稱我名佛陀難提。今與師論義。祖曰。仁者論即不",
    "X81n1571_001:0408b09": "義。義即不論。若擬論義。終非義論。難提知師義勝。心",
    "X81n1571_001:0408b10": "即欽服曰。我願求道。霑甘露味。祖遂與剃度。而授具",
    "X81n1571_001:0408b11": "戒。復告之曰。如來正法眼藏。我今付汝。汝當護持。乃",
    "X81n1571_001:0408b12": "說偈曰。心同&#x8657;空界。示等&#x8657;空法。證得&#x8657;空時。無是",
    "X81n1571_001:0408b13": "無非法。即入慈心三昧 時梵王帝釋及諸天眾。俱",
    "X81n1571_001:0408b14": "來作禮。而說偈言。賢劫眾聖祖。而當第七位。尊者哀",
    "X81n1571_001:0408b15": "念我。請為宣佛地。尊者從三昧起。示眾曰。我所得法。",
    "X81n1571_001:0408b16": "而非有故。若識佛地。離有無故。語已。還入三昧。示涅",
    "X81n1571_001:0408b17": "槃相。難提即於本座。起七寶&#x5896;。以葬全身。即周定王",
    "X81n1571_001:0408b18": "十九年辛未歲也。",
    "X81n1571_001:0408b19": "八祖佛陀難提尊者[0408b19] 迦摩羅國人也。姓瞿曇氏。頂有",
    "X81n1571_001:0408b20": "肉髻。辨捷無礙。初遇婆須密。出家受教。既而領徒。行",
    "X81n1571_001:0408b21": "化至提伽國毗舍羅家。見舍上有白光上騰。謂其徒",
    "X81n1571_001:0408b22": "曰。此家有聖人。口無言說。真大乘器。不行四衢。知觸",
    "X81n1571_001:0408b23": "穢耳。言訖。長者出致禮。問何所須。祖曰。我求侍者。長",
    "X81n1571_001:0408b24": "者曰。我有一子。名伏馱蜜多。年已五十。口未曾言。足",
    "X81n1571_001:0408c01": "未曾履。祖曰。如汝所說。真吾弟子。伏馱聞之。遽起禮",
    "X81n1571_001:0408c02": "拜。而說偈曰。父母非我親。誰是最親者。諸佛非我道。",
    "X81n1571_001:0408c03": "誰為最道者。祖以偈答曰。汝言與心親。父母非可比。",
    "X81n1571_001:0408c04": "汝行與道合。諸佛心即是。外求有相佛。與汝不相似。",
    "X81n1571_001:0408c05": "欲識汝本心。非合亦非離。伏馱聞偈已。便行七步。祖",
    "X81n1571_001:0408c06": "曰。此子昔曾值佛。悲願廣大。慮父母愛情難捨。故不",
    "X81n1571_001:0408c07": "言不履耳。長者遂捨令出家。祖尋授具戒。復告之曰。",
    "X81n1571_001:0408c08": "我今以如來正法眼藏。付囑於汝。勿令斷絕。乃說偈",
    "X81n1571_001:0408c09": "曰。&#x8657;空無內外。心法亦如此。若了&#x8657;空故。是達真如",
    "X81n1571_001:0408c10": "理。伏馱承師付囑。以偈讚曰。我師禪祖中。當得為第",
    "X81n1571_001:0408c11": "八。法化眾無量。悉獲阿羅漢。爾時祖即現神變。卻復",
    "X81n1571_001:0408c12": "本座。儼然寂滅。眾興寶&#x5896;。葬其全身。即周景王十二",
    "X81n1571_001:0408c13": "年丙寅歲也。",
    "X81n1571_001:0408c14": "九祖伏馱蜜多尊者[0408c14] 提伽國人也。姓毗舍羅。既受八",
    "X81n1571_001:0408c15": "祖付囑。後至中印度行化。時有長者香&#x8462;。&#x643A;一子而",
    "X81n1571_001:0408c16": "來。瞻禮祖曰。此子處胎六十歲。因號難生。嘗會一仙",
    "X81n1571_001:0408c17": "者。謂此兒非凡。當為法器。今遇尊者。可令出家。祖即",
    "X81n1571_001:0408c18": "與落髮授戒。羯磨之際。祥光燭座。仍感舍利三七粒",
    "X81n1571_001:0408c19": "現前。自此精進忘疲。既而祖告之曰。如來正法眼藏。",
    "X81n1571_001:0408c20": "今付於汝。汝護念之。乃說偈曰。真理本無名。因名顯",
    "X81n1571_001:0408c21": "真理。受得真實法。非真亦非偽。祖付法已。即入滅盡",
    "X81n1571_001:0408c22": "三昧。而般涅槃。眾以香油旃檀闍維。收舍利。建&#x5896;於",
    "X81n1571_001:0408c23": "那爛陀寺。即周敬王三十三年甲寅歲也。",
    "X81n1571_001:0408c24": "十祖&#x8107;尊者[0408c24] 中印度人也。本名難生。將誕時。父夢一",
    "X81n1571_001:0409a01": "白象。背有寶座。座上安一明珠。從門而入。光照四眾。",
    "X81n1571_001:0409a02": "既覺。遂生。後值九祖。執侍左右。未嘗睡眠。謂其&#x8107;不",
    "X81n1571_001:0409a03": "至席。遂號&#x8107;尊者焉 初至華氏國。憩一樹下。右手",
    "X81n1571_001:0409a04": "指地而告眾曰。此地變金色。當有聖人入會。言訖。即",
    "X81n1571_001:0409a05": "變金色。時有長者子富那夜奢。合掌前立。祖問曰。汝",
    "X81n1571_001:0409a06": "從何來。答曰。我心非往。祖曰。汝何處住。答曰。我心非",
    "X81n1571_001:0409a07": "止。祖曰。汝不定耶。曰諸佛亦然。祖曰。汝非諸佛。曰諸",
    "X81n1571_001:0409a08": "佛亦非。祖因說偈曰。此地變金色。預知有聖至。當坐",
    "X81n1571_001:0409a09": "菩提樹。覺華而成已。夜奢復說偈曰。師坐金色地。常",
    "X81n1571_001:0409a10": "說真實義。回光而照我。令入三摩諦。祖知其意。即度",
    "X81n1571_001:0409a11": "出家。復具戒品。乃告之曰。如來正法眼藏。今付於汝。",
    "X81n1571_001:0409a12": "汝護念之。乃說偈曰。真體自然真。因真說有理。領得",
    "X81n1571_001:0409a13": "真真法。無行亦無止。祖付法已。即現神變。而入涅槃。",
    "X81n1571_001:0409a14": "化火自焚。四眾各以衣&#x88D3;盛舍利。隨處興&#x5896;而供養",
    "X81n1571_001:0409a15": "之。即周貞定王二十八年己亥歲也。",
    "X81n1571_001:0409a16": "十一祖富那夜奢尊者[0409a16] 華氏國人也。姓瞿曇氏。父寶",
    "X81n1571_001:0409a17": "身。既得法於&#x8107;尊者。尋詣波羅奈國。有馬鳴大士。迎",
    "X81n1571_001:0409a18": "而作禮。問曰。我欲識佛。何者即是。祖曰。汝欲識佛。不",
    "X81n1571_001:0409a19": "識者是。曰佛既不識。焉知是乎。祖曰。既不識佛。焉知",
    "X81n1571_001:0409a20": "不是。曰此是鋸義。祖曰。彼是木義。祖問。鋸義者何。曰",
    "X81n1571_001:0409a21": "與師平出。馬鳴卻問。木義者何。祖曰。汝被我解。馬鳴",
    "X81n1571_001:0409a22": "豁然省悟。稽首歸依。遂求剃度。祖謂眾曰。此大士者。",
    "X81n1571_001:0409a23": "昔為毗舍利國王。其國有一類人。如馬裸露。王運神",
    "X81n1571_001:0409a24": "力。分身為蠶彼乃得衣。王後復生中印度。馬人感戀",
    "X81n1571_001:0409b01": "悲鳴。因號馬鳴焉。如來記云。吾滅度後六百年。當有",
    "X81n1571_001:0409b02": "賢者馬鳴。於波羅奈國。摧伏異道。度人無量。繼吾傳",
    "X81n1571_001:0409b03": "化。今正是時。即告之曰。如來正法眼藏。今付於汝。即",
    "X81n1571_001:0409b04": "說偈曰。迷悟如隱顯。明暗不相離。今付隱顯法。非一",
    "X81n1571_001:0409b05": "亦非二。尊者付法已。即現神變。湛然圓寂。眾興寶&#x5896;。",
    "X81n1571_001:0409b06": "以閟全身。即周安王十九年戊戌歲也。",
    "X81n1571_001:0409b07": "十二祖馬鳴大士[0409b07] 波羅奈國人也。亦名功勝。以有作",
    "X81n1571_001:0409b08": "無作諸功德。最為殊勝。故名焉。既受法於夜奢尊者。",
    "X81n1571_001:0409b09": "後於華氏國。轉妙法輪。忽有老人座前仆地。祖謂眾",
    "X81n1571_001:0409b10": "曰。此非庸流。當有異相。言訖不見。俄從地涌出一金",
    "X81n1571_001:0409b11": "色人。復化為女子。右手指祖。而說偈曰。稽首長老尊。",
    "X81n1571_001:0409b12": "當受如來記。今於此地上。宣通第一義。說偈已。瞥然",
    "X81n1571_001:0409b13": "不見。祖曰。將有魔來與吾較(音角)力。有頃風雨暴至。天",
    "X81n1571_001:0409b14": "地晦冥。祖曰。魔之來信矣。吾當除之。即指空中。現一",
    "X81n1571_001:0409b15": "大金龍。奮發威神。震動山嶽。祖儼然於座。魔事隨滅。",
    "X81n1571_001:0409b16": "經七日有一小蟲。大若蟭螟。潛形座下。祖以手取之。",
    "X81n1571_001:0409b17": "示眾曰。斯乃魔之所變。盜聽吾法耳。乃放之令去。魔",
    "X81n1571_001:0409b18": "不能動。祖告之曰。汝但歸依三寶。即得神通。遂復本",
    "X81n1571_001:0409b19": "形。作禮懺悔。祖問曰。汝名誰耶。眷屬多少。曰我名迦",
    "X81n1571_001:0409b20": "毗摩羅。有三千眷屬。祖曰。盡汝神力變化若何。曰我",
    "X81n1571_001:0409b21": "化巨海。極為小事。祖曰。汝化性海得否。曰何謂性海。",
    "X81n1571_001:0409b22": "我未嘗知。祖即為說性海曰。山河大地皆依建立。三",
    "X81n1571_001:0409b23": "昧六通由茲發現。迦毗摩羅聞言。遂發信心。與徒眾",
    "X81n1571_001:0409b24": "三千。俱求剃度。祖乃召五百羅漢。與授具戒。復告之",
    "X81n1571_001:0409c01": "曰。如來正法眼藏。今當付汝。汝聽偈言。隱顯即本法。",
    "X81n1571_001:0409c02": "明暗元不二。今付悟了法。非取亦非離。付囑已。即入",
    "X81n1571_001:0409c03": "龍奮迅三昧。挺身空中。如日輪相。然後示滅。四眾以",
    "X81n1571_001:0409c04": "真體。藏之龍龕。即周顯王四十二年甲午歲也。",
    "X81n1571_001:0409c05": "十三祖迦毗摩羅尊者[0409c05] 華氏國人也。初為外道。有徒",
    "X81n1571_001:0409c06": "三千。通諸異論。後於馬鳴尊者得法。領徒至西印度。",
    "X81n1571_001:0409c07": "彼有太子。名雲自在。仰尊者名。請於宮中供養。祖曰。",
    "X81n1571_001:0409c08": "如來有教。沙門不得親近國王大臣權勢之家。太子",
    "X81n1571_001:0409c09": "云。我今國城之北。有大山焉。山有一石窟。可禪寂於",
    "X81n1571_001:0409c10": "此否。祖曰諾。即入彼山。行數里。逢一大蟒。祖直前不",
    "X81n1571_001:0409c11": "顧。盤繞祖身。祖因與授三歸依。蟒聽訖而去。祖將至",
    "X81n1571_001:0409c12": "石窟。復有一老人。素服而出。合掌問訊。祖曰。汝何所",
    "X81n1571_001:0409c13": "止。答曰。我昔嘗為比丘。多樂寂靜。有初學比丘。數來",
    "X81n1571_001:0409c14": "請益。而我煩於應答。起嗔恨想。命終墮為蟒身。住是",
    "X81n1571_001:0409c15": "窟中。今已千載。適遇尊者。獲聞戒法。故來謝爾。祖問",
    "X81n1571_001:0409c16": "曰。此山更有何人居止。曰北去十里。有大樹蔭覆五",
    "X81n1571_001:0409c17": "百大龍。其樹王名龍樹。常為龍眾說法。我亦聽受耳。",
    "X81n1571_001:0409c18": "祖遂與徒眾詣彼。龍樹出迎曰。深山孤寂。龍蟒所居。",
    "X81n1571_001:0409c19": "大德至尊。何枉神足。祖曰。吾非至尊。來訪賢者。龍樹",
    "X81n1571_001:0409c20": "默念。此師得決定性。明道眼否。是大聖繼真乘否。祖",
    "X81n1571_001:0409c21": "曰。汝雖心語。我已意知。但辦出家。何慮吾之不聖。龍",
    "X81n1571_001:0409c22": "樹聞已悔謝。祖即與度脫。及五百龍眾。俱授具戒。復",
    "X81n1571_001:0409c23": "告之曰。今以如來正法眼藏。付囑於汝。諦聽偈言。非",
    "X81n1571_001:0409c24": "隱非顯法。說是真實際。悟此隱顯法。非愚亦非智。付",
    "X81n1571_001:0410a01": "法已。即現神變。化火焚身。龍樹收五色舍利。建&#x5896;焉。",
    "X81n1571_001:0410a02": "即周赧王四十六年壬辰歲也。",
    "X81n1571_001:0410a03": "十四祖龍樹尊者[0410a03] 西天竺國人也。亦名龍勝。始於摩",
    "X81n1571_001:0410a04": "羅尊者得法。後至南印度。彼國之人。多信福業。祖為",
    "X81n1571_001:0410a05": "說法。遞相謂曰。人有福業。世間第一。徒言佛性。誰能",
    "X81n1571_001:0410a06": "&#x89A9;之。祖曰。汝欲見佛性。先須除我慢。彼人曰。佛性大",
    "X81n1571_001:0410a07": "小祖曰。非大非小。非廣非狹。無福無報。不死不生。彼",
    "X81n1571_001:0410a08": "聞理勝。悉回初心。祖復於座上。現自在身。如滿月輪。",
    "X81n1571_001:0410a09": "一切眾唯聞法音。不&#x89A9;祖相。彼眾中有長者子。名迦",
    "X81n1571_001:0410a10": "那提婆。謂眾曰。識此相否。眾曰。目所未&#x89A9;。安能辨識。",
    "X81n1571_001:0410a11": "提婆曰。此是尊者現佛性體相。以示我等。何以知之。",
    "X81n1571_001:0410a12": "&#x8462;以無相三昧。形如滿月。佛性之義。廓然&#x8657;明。言訖。",
    "X81n1571_001:0410a13": "輪相即隱。復居本座。而說偈言。身現圓月相。以表諸",
    "X81n1571_001:0410a14": "佛體。說法無其形。用辨非聲色。彼眾聞偈。頓悟無生。",
    "X81n1571_001:0410a15": "咸願出家。以求解脫。祖即為剃髮。命諸聖授具 其",
    "X81n1571_001:0410a16": "國先有外道五千餘眾。作大幻術。眾皆宗仰。祖悉為",
    "X81n1571_001:0410a17": "化之。令歸三寶 復造大智度論。中論。十二門論。垂",
    "X81n1571_001:0410a18": "之於世。後告上首弟子迦那提婆曰。如來正法眼藏。",
    "X81n1571_001:0410a19": "今當付汝。聽吾偈言。為明隱顯法。方說解脫理。於法",
    "X81n1571_001:0410a20": "心不證。無瞋亦無喜。付法訖。入月輪三昧。廣現神變。",
    "X81n1571_001:0410a21": "復就本座。凝然禪寂。迦那提婆。與諸四眾。共建寶&#x5896;",
    "X81n1571_001:0410a22": "以葬焉。即秦始皇三十五年己丑歲也。",
    "X81n1571_001:0410a23": "十五祖迦那提婆尊者[0410a23] 南天竺國人也。姓毗舍羅。初",
    "X81n1571_001:0410a24": "求福業。兼樂辨論。後謁龍樹大士。將及門。龍樹知是",
    "X81n1571_001:0410b01": "智人。先遣侍者。以滿&#x9262;水。置於座前。尊者&#x89A9;之。即以",
    "X81n1571_001:0410b02": "一針投之而進。欣然契會。龍樹即為說法。不起於座。",
    "X81n1571_001:0410b03": "現月輪相。唯聞其聲。不見其形。祖語眾曰。今此瑞者。",
    "X81n1571_001:0410b04": "師現佛性。表說法非聲色也 祖既得法後。至迦毗",
    "X81n1571_001:0410b05": "羅國。彼有長者。曰梵摩淨德。一日園樹生耳如菌。味",
    "X81n1571_001:0410b06": "甚美。唯長者與第二子羅&#x777A;羅多。取而食之。取已隨",
    "X81n1571_001:0410b07": "長。盡而復生。自餘親屬皆不能見。祖知其宿因。遂至",
    "X81n1571_001:0410b08": "其家。長者乃問其故。祖曰。汝家昔曾供養一比丘。然",
    "X81n1571_001:0410b09": "此比丘。道眼未明。以&#x8657;霑信施故。報為木菌。唯汝與",
    "X81n1571_001:0410b10": "子。精誠供養。得以享之。餘即否矣。又問。長者年多少。",
    "X81n1571_001:0410b11": "答曰。七十有九。祖乃說偈曰。入道不通理。復身還信",
    "X81n1571_001:0410b12": "施。汝年八十一。此樹不生耳。長者聞偈已。彌加歎伏。",
    "X81n1571_001:0410b13": "且云。弟子衰老。不能事師。願捨次子。隨師出家。祖曰。",
    "X81n1571_001:0410b14": "昔如來記此子。當第二五百年。為大教主。今之相遇。",
    "X81n1571_001:0410b15": "&#x8462;符宿因。即與剃髮執侍。後至巴連弗城。聞諸外道",
    "X81n1571_001:0410b16": "欲障佛法。計之既久。祖乃執長旛。入彼眾中。彼問祖",
    "X81n1571_001:0410b17": "曰。汝何不前。祖曰。汝何不後。彼曰。汝似賤人。祖曰。汝",
    "X81n1571_001:0410b18": "似良人。彼曰。汝解何法。祖曰。汝百不解。彼曰。我欲得",
    "X81n1571_001:0410b19": "佛。祖曰。我灼然得佛。彼曰。汝不合得。祖曰。元道我得。",
    "X81n1571_001:0410b20": "汝實不得。彼曰。汝既不得。云何言得。祖曰。汝有我故。",
    "X81n1571_001:0410b21": "所以不得。我無我我。故自當得。彼辭既屈。乃問祖曰。",
    "X81n1571_001:0410b22": "汝名何等。祖曰。我名迦那提婆。彼既夙聞祖名。乃悔",
    "X81n1571_001:0410b23": "過致謝。時眾中猶互興問難。祖析以無礙之辨。由是",
    "X81n1571_001:0410b24": "歸伏。乃告上足羅&#x777A;羅多。而付法眼。偈曰。本對傳法",
    "X81n1571_001:0410c01": "人。為說解脫理。於法實無證。無終亦無始。祖說偈已。",
    "X81n1571_001:0410c02": "入奮迅定。身放光而歸寂滅。學眾興&#x5896;而供養之。即",
    "X81n1571_001:0410c03": "前漢文帝後元三年庚辰歲也。"
}