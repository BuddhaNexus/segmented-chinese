{
    "T26n1538_002:0517a07": "施設論卷第二",
    "T26n1538_002:0517a09": "西天譯經三藏朝散大夫試",
    "T26n1538_002:0517a10": "光祿卿傳梵大師賜紫沙門",
    "T26n1538_002:0517a11": "臣法護等奉　詔譯",
    "T26n1538_002:0517a12": "對法大論中因施設門第四",
    "T26n1538_002:0517a13": "總說頌曰：",
    "T26n1538_002:0517a14": "　二瑞相出現，　　作護胎無染，",
    "T26n1538_002:0517a15": "　完具無欲心，　　快樂及不坐。",
    "T26n1538_002:0517a16": "　鹿皮以承接，　　七步觀四方，",
    "T26n1538_002:0517a17": "　語言并二龍，　　及阿難往事。",
    "T26n1538_002:0517a18": "　天花與天藥，　　床座捨莊嚴，",
    "T26n1538_002:0517a19": "　受草見法衣，　　悲心現神化。",
    "T26n1538_002:0517a20": "又問：何因菩薩最初於兜率天宮歿已降母",
    "T26n1538_002:0517a21": "胎時，一切大地皆悉振動？答：龍威力故。以",
    "T26n1538_002:0517a22": "諸龍王得聞菩薩大士大威德者，兜率天宮",
    "T26n1538_002:0517a23": "歿已降神母胎，乃從水中跳躍而出，心生",
    "T26n1538_002:0517a24": "歡喜適悅慶快，乘空盤旋往返游泳，樂欲",
    "T26n1538_002:0517a25": "瞻覩菩薩聖相。龍出水故水即大動，以水動",
    "T26n1538_002:0517a26": "故大地振動。又復菩薩決定當成如來、應供、",
    "T26n1538_002:0517a27": "正等正覺已，勤為眾生宣說出要離生善法，",
    "T26n1538_002:0517a28": "是故上鼓於風、中搖於水、下振於地，此是",
    "T26n1538_002:0517a29": "菩薩先現瑞相。又問：何因菩薩最初從兜率",
    "T26n1538_002:0517b01": "天宮歿已，降母胎時，有大光明普照世界，",
    "T26n1538_002:0517b02": "所有一切黑暗昏冥悉得明亮，日月威光映",
    "T26n1538_002:0517b03": "蔽不現。是時所有一切眾生蒙光照已，互得",
    "T26n1538_002:0517b04": "相見，咸作是言：「奇哉仁者！有異大士生此",
    "T26n1538_002:0517b05": "界邪？」答：以菩薩大士大威德者，最初從彼兜",
    "T26n1538_002:0517b06": "率天宮歿已降母胎時，有欲色界諸天子眾，",
    "T26n1538_002:0517b07": "聞其菩薩大威德者從兜率天降神母胎，諸",
    "T26n1538_002:0517b08": "天歡喜適悅慶快，乘空盤旋往返游泳，樂",
    "T26n1538_002:0517b09": "欲瞻覩菩薩聖相。而彼諸天當往返時，有大",
    "T26n1538_002:0517b10": "光明普照世界，黑暗昏冥悉使明亮，日月威",
    "T26n1538_002:0517b11": "光映蔽不現。是時所有一切眾生蒙光照已，",
    "T26n1538_002:0517b12": "互得相見，咸作是言：「奇哉仁者！有異大士生",
    "T26n1538_002:0517b13": "此界邪？奇哉仁者！有異大士生此界邪？」又",
    "T26n1538_002:0517b14": "復菩薩決定當成如來應供正等正覺已，出",
    "T26n1538_002:0517b15": "現廣大勝慧光明普照世間，此是菩薩先現",
    "T26n1538_002:0517b16": "瑞相。",
    "T26n1538_002:0517b17": "又問：何因菩薩最初從兜率天宮歿已降母",
    "T26n1538_002:0517b18": "胎時，有四天子自四方來，隨方而住，為菩薩",
    "T26n1538_002:0517b19": "母密作衛護答：以彼三十三天子眾，長時安",
    "T26n1538_002:0517b20": "慰守護善法，咸作是言：「大哉世間無光明",
    "T26n1538_002:0517b21": "者、無歸向者，如來、應供、正等正覺當出世間",
    "T26n1538_002:0517b22": "悉為化度。」彼諸天子以利益誓願為勝緣故，",
    "T26n1538_002:0517b23": "是故來為菩薩聖母密作衛護。",
    "T26n1538_002:0517b24": "又問：何因菩薩住母胎中而能不染胎藏",
    "T26n1538_002:0517b25": "諸垢，無血肉垢、無雜穢垢，乃至餘諸不淨垢",
    "T26n1538_002:0517b26": "等而悉不染？答：菩薩往昔修因其事廣大，謂",
    "T26n1538_002:0517b27": "於父母知識及師尊所并餘沙門婆羅門眾",
    "T26n1538_002:0517b28": "不生惱害，而復愛樂不惱害者，即以清淨事",
    "T26n1538_002:0517b29": "用所攝，謂持清淨臥具、衣服飲食、塗香粖香，",
    "T26n1538_002:0517c01": "及妙花鬘床座舍宇、燈明等物，廣行布施；以",
    "T26n1538_002:0517c02": "清淨法普照眾生。由斯善業同分因故，住母",
    "T26n1538_002:0517c03": "胎中不染諸垢。",
    "T26n1538_002:0517c04": "又問：何因菩薩住母胎中身相完具，母亦復",
    "T26n1538_002:0517c05": "見清淨圓滿？答菩薩往昔修因其事廣大，謂",
    "T26n1538_002:0517c06": "於父母知識及師尊所并餘沙門婆羅門眾",
    "T26n1538_002:0517c07": "不生惱害，而復愛樂不惱害者，即以完具舍",
    "T26n1538_002:0517c08": "宇衣服飲食受用等物完無缺者，內心清淨",
    "T26n1538_002:0517c09": "廣行布施。由斯善業同分因故，在母胎中身",
    "T26n1538_002:0517c10": "相完具。",
    "T26n1538_002:0517c11": "又問：何因菩薩在母胎時，而菩薩母不於",
    "T26n1538_002:0517c12": "男子起彼欲染和合之意？答：菩薩往昔修因",
    "T26n1538_002:0517c13": "其事廣大，謂自能持清淨梵行，無非法行、離",
    "T26n1538_002:0517c14": "諸惡香、超越女人染污之法，自能精持諸梵",
    "T26n1538_002:0517c15": "行已，復教他人如理修持。由斯善業同分因",
    "T26n1538_002:0517c16": "故，而菩薩母無染欲意。",
    "T26n1538_002:0517c17": "又問：何因菩薩在母胎時，其菩薩母奉持五",
    "T26n1538_002:0517c18": "戒，所謂乃至盡壽不殺、不盜、不染、不妄及",
    "T26n1538_002:0517c19": "不飲酒。以不飲酒故，離諸放逸。答：菩薩往昔",
    "T26n1538_002:0517c20": "修因其事廣大，謂自斷殺生離殺生業，復教",
    "T26n1538_002:0517c21": "他人斷離亦然；自行不盜、不染、不妄及不飲",
    "T26n1538_002:0517c22": "酒，復教他人斷離亦然。由斯善業同分因故，",
    "T26n1538_002:0517c23": "而菩薩母奉戒清淨。",
    "T26n1538_002:0517c24": "又問：何因菩薩在母胎時，其菩薩母身無疲",
    "T26n1538_002:0517c25": "倦、心得快樂？答：菩薩大士具大威德、有勝光",
    "T26n1538_002:0517c26": "明，使菩薩母大種堅牢而無增損。以如是",
    "T26n1538_002:0517c27": "因故，而菩薩母無倦快樂。",
    "T26n1538_002:0517c28": "又問：何因菩薩出母胎時大地振動？答：菩",
    "T26n1538_002:0517c29": "薩大士具大威德，廣如前說。",
    "T26n1538_002:0518a01": "又問：何因菩薩出母胎時，有大光明普照世",
    "T26n1538_002:0518a02": "界？答：廣如前說。",
    "T26n1538_002:0518a03": "又問：何因菩薩出母胎時，其菩薩母不坐不",
    "T26n1538_002:0518a04": "臥安然而立，有剎帝利上族同時所生？答：菩",
    "T26n1538_002:0518a05": "薩聖母少病少惱、作諸善業，勝妙果報現前",
    "T26n1538_002:0518a06": "克成，故不坐臥離諸苦受。",
    "T26n1538_002:0518a07": "又問：何因菩薩出母胎時，有四天子自四方",
    "T26n1538_002:0518a08": "來，以妙鹿皮承接菩薩？答：菩薩長時少病",
    "T26n1538_002:0518a09": "少惱、作諸善業，勝妙果報現前克成，故使",
    "T26n1538_002:0518a10": "天來承接菩薩，免致墮地離諸苦受。",
    "T26n1538_002:0518a11": "又問：何因菩薩初生即行七步？答：菩薩大士",
    "T26n1538_002:0518a12": "於長時中，正念出離親近修習，廣多施作，",
    "T26n1538_002:0518a13": "復善記說。又復菩薩決定當成如來應供正",
    "T26n1538_002:0518a14": "等正覺已，廣為眾生說七覺支法。",
    "T26n1538_002:0518a15": "又問：何因菩薩初生觀察四方？答：菩薩長時",
    "T26n1538_002:0518a16": "與毘鉢舍那所俱正念親近修習，廣多施作，",
    "T26n1538_002:0518a17": "復善記說。又復菩薩決定當成如來應供正",
    "T26n1538_002:0518a18": "等正覺已，觀察四聖諦法，廣為眾生開示演",
    "T26n1538_002:0518a19": "說，此是菩薩先現瑞相。",
    "T26n1538_002:0518a20": "又問：何因菩薩初生即作是言：「今我此身，是",
    "T26n1538_002:0518a21": "最後有、是邊際生。」答：菩薩在母胎中，常生悲",
    "T26n1538_002:0518a22": "惱念救眾生。既出胎已，乃作是言：「今我此",
    "T26n1538_002:0518a23": "身，是最後有、是邊際生。」又復菩薩決定當",
    "T26n1538_002:0518a24": "成如來應供正等正覺已，廣為眾生說法化",
    "T26n1538_002:0518a25": "度，此是菩薩先現瑞相。",
    "T26n1538_002:0518a26": "又問：何因菩薩初生，於虛空中天降二水",
    "T26n1538_002:0518a27": "一冷一暖，用沐菩薩無垢之身？答：龍威力故，",
    "T26n1538_002:0518a28": "以彼天龍於其菩薩深生淨信，故現斯相。",
    "T26n1538_002:0518a29": "又問：何因菩薩初生，於聖母前大水涌現，隨",
    "T26n1538_002:0518b01": "菩薩母所欲受用？答：龍威力故，以彼諸龍於",
    "T26n1538_002:0518b02": "菩薩母深生淨信，故現斯相。",
    "T26n1538_002:0518b03": "又問：何因菩薩初生，空中自然奏天音樂？答：",
    "T26n1538_002:0518b04": "天威力故，以彼諸天於其菩薩深生淨信。又",
    "T26n1538_002:0518b05": "復菩薩決定當成如來應供正等正覺已，聲",
    "T26n1538_002:0518b06": "聞十方，此是菩薩先現瑞相。",
    "T26n1538_002:0518b07": "又問：何因菩薩初生，空中自然天雨眾花，所",
    "T26n1538_002:0518b08": "謂優鉢羅花、鉢納摩花、奔拏利伽花、俱母那",
    "T26n1538_002:0518b09": "花、曼陀羅花等。又復雨彼眾妙沈水、薰陸、旃",
    "T26n1538_002:0518b10": "檀香粖，及散天中殊妙之衣？答：天威力故，以",
    "T26n1538_002:0518b11": "彼諸天於其菩薩深生淨信。又復菩薩決定",
    "T26n1538_002:0518b12": "當成如來應供正等正覺已，具大福力，一切",
    "T26n1538_002:0518b13": "衣服飲食床座病緣醫藥并餘受用皆悉豐",
    "T26n1538_002:0518b14": "足，此是菩薩先現瑞相。",
    "T26n1538_002:0518b15": "又問：何因菩薩生後始經七日，其菩薩母",
    "T26n1538_002:0518b16": "即趣命終？答菩薩大士大威德者降母胎時，",
    "T26n1538_002:0518b17": "三十三天子眾於其菩薩極大尊重，即以天",
    "T26n1538_002:0518b18": "勝威光授菩薩母。其後菩薩出母胎已，母不",
    "T26n1538_002:0518b19": "復有天之威光，但具人中威光色相，眾妙飲",
    "T26n1538_002:0518b20": "膳隨宜資養，故菩薩母速趣命終。",
    "T26n1538_002:0518b21": "如經所說，菩薩能知入胎住胎出胎等事。云",
    "T26n1538_002:0518b22": "何是為菩薩能知入胎住胎出胎等事？答：菩",
    "T26n1538_002:0518b23": "薩昔於迦葉如來、應供、正等正覺法中，最初",
    "T26n1538_002:0518b24": "為菩提故，勤修梵行、正念具足、親近修習、廣",
    "T26n1538_002:0518b25": "多施作，發大誓願：「願我當成如來、應供、正等",
    "T26n1538_002:0518b26": "正覺已，所有世間癡暗眾生、無救護者、無歸",
    "T26n1538_002:0518b27": "向者，廣為化度。」以是因故，我於迦葉如來法",
    "T26n1538_002:0518b28": "中最初為菩提故，修梵行已，得生兜率陀天。",
    "T26n1538_002:0518b29": "生彼天已，乃作是念：「我當得成如來、應供、正",
    "T26n1538_002:0518c01": "等正覺已，正念具足、親近修習、廣多施作。」以",
    "T26n1538_002:0518c02": "是因故生彼天中，未久之間即得彼天三事",
    "T26n1538_002:0518c03": "所攝：一、天壽命；二、天色相；三、天名稱。菩薩作",
    "T26n1538_002:0518c04": "是念時，兜率陀天諸天子眾悉知菩薩決定",
    "T26n1538_002:0518c05": "當成如來、應供、正等正覺。以是緣故，皆生恭",
    "T26n1538_002:0518c06": "敬尊重供養，正念具足、親近修習、廣多施作。",
    "T26n1538_002:0518c07": "乃至菩薩隨彼天子壽量而住，正念具足、親",
    "T26n1538_002:0518c08": "近修習、廣多施作，菩薩即能了知入母胎事。",
    "T26n1538_002:0518c09": "又作是念：「我當得成如來、應供、正等正覺已，",
    "T26n1538_002:0518c10": "正念具足、親近修習、廣多施作。」菩薩即能了",
    "T26n1538_002:0518c11": "知出母胎事。住胎亦然。",
    "T26n1538_002:0518c12": "如經所說，佛告尊者阿難言：「我念往昔，於彼",
    "T26n1538_002:0518c13": "迦葉如來、應供、正等正覺法中，最初為菩提",
    "T26n1538_002:0518c14": "故，勤修梵行、正念具足、親近修習、廣多施作，",
    "T26n1538_002:0518c15": "發大誓願：『願我當成如來、應供、正等正覺已，",
    "T26n1538_002:0518c16": "所有世間癡暗眾生、無救護者、無歸向者，廣",
    "T26n1538_002:0518c17": "為化度。』以是因故，我於迦葉如來法中，最初",
    "T26n1538_002:0518c18": "為菩提故，修梵行已，得生兜率陀天。生彼天",
    "T26n1538_002:0518c19": "已，乃至得彼天中三事所攝，即作是念：『我當",
    "T26n1538_002:0518c20": "成正覺已，正念具足、修習施作。』以是因故，作",
    "T26n1538_002:0518c21": "是念時，彼天子眾悉知菩薩當成正覺，皆生",
    "T26n1538_002:0518c22": "恭敬尊重供養，正念具足、修習施作。以是緣",
    "T26n1538_002:0518c23": "故，乃至菩薩隨彼天子壽量而住，修習施作，",
    "T26n1538_002:0518c24": "菩薩即能了知從兜率天宮歿已入母胎事。",
    "T26n1538_002:0518c25": "又作是念：『我當成正覺已，正念具足、修習施",
    "T26n1538_002:0518c26": "作。』菩薩即能了知住母胎事。菩薩又作是念：",
    "T26n1538_002:0518c27": "『我當成正覺已，正念具足、修習施作。』即能了",
    "T26n1538_002:0518c28": "知出母胎事。",
    "T26n1538_002:0518c29": "「復次阿難！我以正念具足、修習施作故，未久",
    "T26n1538_002:0519a01": "之間出母胎藏即行七步。",
    "T26n1538_002:0519a02": "「阿難當知！此如是等，一一皆是我昔思念，",
    "T26n1538_002:0519a03": "當成如來、應供、正等正覺已，廣為眾生宣說",
    "T26n1538_002:0519a04": "七覺支法。此是菩薩先現瑞相。」",
    "T26n1538_002:0519a05": "施設論卷第二"
}