{
    "X85n1594_025:0588a04": "佛祖綱目卷第二十五(閏字號)",
    "X85n1594_025:0588a06": "甲子(晉哀帝興寧二年起)丙寅(帝奕太和元年)辛未(簡文咸安元年)癸酉(孝武",
    "X85n1594_025:0588a07": "寧康元年)丙子(改太元)丁酉(安帝隆安元年)壬寅(改元興)乙巳(改義熙)",
    "X85n1594_025:0588a08": "己未(恭帝元熙元年)庚申(宋高祖永初元年)癸亥(宋文帝景平元年止)",
    "X85n1594_025:0588a09": "[0588a09] 南北朝 宋。劉姓。八主。共六十年。魏。拓拔姓。十",
    "X85n1594_025:0588a10": "二主。共一百四十九年。分而為東西魏。",
    "X85n1594_025:0588a11": "(丁卯)支遁法師隱居剡山",
    "X85n1594_025:0588a12": "[0588a12] 支遁。字道林。壯歲出家。興寧二年。至都講道行般若",
    "X85n1594_025:0588a13": "經。謝安王義之殷浩郗超孫綽許詢何充王坦之等。",
    "X85n1594_025:0588a14": "皆與結方外交。太和二年。歸隱剡山。&#x751E;著銘以勗眾",
    "X85n1594_025:0588a15": "有曰。勤之勤之。至道非彌。茫茫三界。渺渺長羈謹守",
    "X85n1594_025:0588a16": "明禁。抗志無為。有遺以馬者。畜之曰。吾愛其神駿耳。",
    "X85n1594_025:0588a17": "有遺以鶴者。縱之曰。&#x51B2;天之物。豈耳目玩哉。晚移石",
    "X85n1594_025:0588a18": "城山。木食澗飲。復至山陰。講維摩經。許詢為都講。聽",
    "X85n1594_025:0588a19": "者欽服○慧永。內江潘氏子。與慧遠同師道安。相期",
    "X85n1594_025:0588a20": "結屋羅浮。及遠為安所留。永乃先至。潯陽刺史陶範。",
    "X85n1594_025:0588a21": "留憩廬山舍宅。為西林以居之。&#x5CEF;嵿別立茅室。&#x751E;有",
    "X85n1594_025:0588a22": "一虎馴伏。入其室者。&#x8F19;聞異香。因號香谷。",
    "X85n1594_025:0588a23": "(己卯)道安法師至長安",
    "X85n1594_025:0588a24": "[0588a24] 道安。常山衛氏子。世業儒。年十一出家。師事佛圖澄。",
    "X85n1594_025:0588b01": "讀書日記萬言。才辯無敵。性聰而貌醜。時人語曰。漆",
    "X85n1594_025:0588b02": "道人驚四&#x96A3;。澄歿。率徒眾依陸渾山。寧康元年。至襄",
    "X85n1594_025:0588b03": "陽立檀溪寺。時有高士習鑿齒。詣安。自稱曰四海習",
    "X85n1594_025:0588b04": "鑿齒。安應聲答曰。彌天釋道安。太元四年。秦主符堅",
    "X85n1594_025:0588b05": "攻拔襄陽。得安而喜。謂左右曰。吾以十萬師取襄陽。",
    "X85n1594_025:0588b06": "才得一人半耳。左右問為誰。曰安公一人。習鑿齒半",
    "X85n1594_025:0588b07": "人也。安至長安。大弘法化。",
    "X85n1594_025:0588b08": "(丙戌)慧遠法師住廬山",
    "X85n1594_025:0588b09": "[0588b09] 慧遠。鴈門賈氏子。少好學。博綜六經。尤善莊老。宿儒",
    "X85n1594_025:0588b10": "先進。莫不服其深致。年二十一。與弟慧持。造道安法",
    "X85n1594_025:0588b11": "席。聞出世法。而悅之嘆曰。儒道九流。特糠&#x7C83;耳。遂出",
    "X85n1594_025:0588b12": "家。時門徒數千。遠居第一座。安&#x751E;謂眾曰。使道流東",
    "X85n1594_025:0588b13": "國者。其在遠乎。及關中擾亂。安散其徒。各隨所往。靡",
    "X85n1594_025:0588b14": "不諄諄規誨。獨遠不聞一言。因&#x6060;問之。安曰。若汝者",
    "X85n1594_025:0588b15": "吾尚何言哉。遂自荊州。將之羅浮。抵潯陽。見廬山愛",
    "X85n1594_025:0588b16": "之。乃立精舍。以去水猶遠。舉杖扣地曰。若此可居。當",
    "X85n1594_025:0588b17": "使朽壤抽泉。言畢。清流湧出。學侶漸眾。遠慮居隘。非",
    "X85n1594_025:0588b18": "弘道之所。其夜山神忽見夢曰。此山足可棲神。願母",
    "X85n1594_025:0588b19": "他往。一夕天大雷雨。詰旦林麓廣闢。素沙布地。楩柟",
    "X85n1594_025:0588b20": "文梓。充布地上。刺史大相感動。乃為建剎。丙戌畢功。",
    "X85n1594_025:0588b21": "名其殿曰神運。號曰東林。先是陶侃刺廣州。漁人見",
    "X85n1594_025:0588b22": "海中有神光。網之得金像文殊。後商人於海東。獲一",
    "X85n1594_025:0588b23": "圓光。持以就像。若彌縫然。侃以送武昌寒溪寺。及侃",
    "X85n1594_025:0588b24": "移督江州。迎像將還。至舟而溺。及寺成。遠至江上。虔",
    "X85n1594_025:0588c01": "禱。像忽浮出。遂迎至神運殿。造重閣以奉之。",
    "X85n1594_025:0588c02": "(戊子)二十六祖不如蜜多傳法般若多羅",
    "X85n1594_025:0588c03": "[0588c03] 不如蜜多。姓剎帝利。南印度王之次子。既得法於婆",
    "X85n1594_025:0588c04": "舍斯多。後行化至東印度。彼王名堅固。奉外道師長",
    "X85n1594_025:0588c05": "爪梵志。暨蜜多將至。王與梵志。同&#x89A9;白氣貫於上下。",
    "X85n1594_025:0588c06": "王曰。斯何瑞也。梵志曰。此魔來之兆耳。何瑞之有。即",
    "X85n1594_025:0588c07": "鳩徒眾。議曰。不如蜜多將入都城。誰能挫之。弟子曰。",
    "X85n1594_025:0588c08": "我等各有&#x546A;術。可以動天地入水火。何患哉。蜜多至。",
    "X85n1594_025:0588c09": "見宮墻有黑氣。乃曰。小難耳。直詣王所。王曰。師來何",
    "X85n1594_025:0588c10": "為。曰將度眾生。王曰。以何法度。曰各以其類度之。時",
    "X85n1594_025:0588c11": "梵志聞言。不勝其忿。即以幻法。化一大山於蜜多頂",
    "X85n1594_025:0588c12": "上。蜜多指之。忽移化山。還壓彼頭。復以手按地。地動。",
    "X85n1594_025:0588c13": "五百外道皆不能立。梵志怖懼。懺禮蜜多。蜜多復按",
    "X85n1594_025:0588c14": "地。地靜。指山。山滅。王異日大治齋。集諸外道。懇蜜多",
    "X85n1594_025:0588c15": "預會。蜜多初不欲行。而知所會地將陷。乃往。王喜曰。",
    "X85n1594_025:0588c16": "師肯來耶。蜜多曰。吾非應供。來救死耳。此地已為龍",
    "X85n1594_025:0588c17": "窟。須臾當下陷。王大恐。與其眾俱如高原。反顧其地。",
    "X85n1594_025:0588c18": "已淵然成湫矣。王益敬信。蜜多乃為王演說法要。俾",
    "X85n1594_025:0588c19": "趣真乘。且曰。王國有聖人。當繼我法。先是東印有婆",
    "X85n1594_025:0588c20": "羅門子。年二十。幼失殳母。不知名氏。或自言。瓔珞人。",
    "X85n1594_025:0588c21": "遂名曰瓔珞童子。丐行閭里。有問汝行何急。即曰。汝",
    "X85n1594_025:0588c22": "行何緩。問何姓。即曰。與汝同姓。人莫測之。一日王與",
    "X85n1594_025:0588c23": "蜜多。同車而出。瓔珞稽首於前。蜜多曰。汝憶往事否。",
    "X85n1594_025:0588c24": "答曰。我憶往劫中與師同居。師演摩訶般若。我演甚",
    "X85n1594_025:0589a01": "深修多羅。今日之事。蓋契昔因。蜜多謂王曰。此大勢",
    "X85n1594_025:0589a02": "至菩薩也。繼後出二人。一人化南印度。一人緣在震",
    "X85n1594_025:0589a03": "旦。九年&#x5374;返此方。遂以昔因。名童子為般若多羅。付",
    "X85n1594_025:0589a04": "正法眼藏。偈曰。真性心地藏。無頭亦無尾。應緣而化",
    "X85n1594_025:0589a05": "物。方便呼為智。蜜多既付法已。即辭王曰。吾化緣已",
    "X85n1594_025:0589a06": "終。當歸寂滅。願王於最上乘。無忘外護。即還本座。現",
    "X85n1594_025:0589a07": "形如日。少頃復呈十八變。出三昧火。自焚。雨金色舍",
    "X85n1594_025:0589a08": "利。王以金塔閟之。當此土晉武帝戊子歲也。",
    "X85n1594_025:0589a09": "(己丑)道安法師入寂",
    "X85n1594_025:0589a10": "[0589a10] 太元十四年。正月二十七日。道安見有異僧出入&#x7A93;",
    "X85n1594_025:0589a11": "隙。安以生處問之。異僧手指西北。即時雲開。見樓閣。",
    "X85n1594_025:0589a12": "如幻出。曰彼兜率天也。二月八日。跏趺而逝。安每疏",
    "X85n1594_025:0589a13": "經義。必求聖證。一日感龐眉尊者降。安出所製似之。",
    "X85n1594_025:0589a14": "尊者欽嘆。以為盡契佛心。仍許以密助弘通。安識其",
    "X85n1594_025:0589a15": "為賓頭盧。因設日供。門弟子通其業者數十人。有法",
    "X85n1594_025:0589a16": "遇者。傳教長沙。徒眾數百中。有一人私飲。遇縱而不",
    "X85n1594_025:0589a17": "舉。安廉知之。即封荊以寄。遇抱荊泣曰。董眾無狀。遠",
    "X85n1594_025:0589a18": "遺師憂。於是俯伏受譴。安左臂有一肉串。隆起如印。",
    "X85n1594_025:0589a19": "捋可上下。而不出腕。時號印手菩薩。",
    "X85n1594_025:0589a20": "(庚寅)慧遠法師結蓮社",
    "X85n1594_025:0589a21": "[0589a21] 晉室式微。天下奇才。絕俗之士。多隱居不仕。來歸慧",
    "X85n1594_025:0589a22": "遠。遠曰。諸君倘有心。淨土之遊。宜加勉勵。於是率眾",
    "X85n1594_025:0589a23": "共結蓮社。一心念佛。期生淨土。令劉程之。著發願文。",
    "X85n1594_025:0589a24": "而王喬之等。復為念佛三昧詩。以見志。遠序曰。念佛",
    "X85n1594_025:0589b01": "三昧者何。思專想寂之謂。思專則志一不撓。想寂則",
    "X85n1594_025:0589b02": "氣&#x8657;神朗。氣&#x8657;則智恬其照。神朗則無幽不徹。斯二",
    "X85n1594_025:0589b03": "乃是自然之玄符。會一而致用也。是故靖恭閒宇而",
    "X85n1594_025:0589b04": "感物。通靈御心。惟正動而入微。此假修以凝神。積習",
    "X85n1594_025:0589b05": "以移性。猶或若茲。況夫尸居坐忘。冥懷至極。智落宇",
    "X85n1594_025:0589b06": "宙。而暗蹈大方者哉。請言其始。菩薩初登道位。甫窺",
    "X85n1594_025:0589b07": "玄門。體寂無為。而無弗為及其神變也。則令修短葺",
    "X85n1594_025:0589b08": "常度。巨細互相違。三光迴景。以移照。天地卷而入懷",
    "X85n1594_025:0589b09": "矣。又諸三昧。其名甚眾。功高易進。念佛為先。窮玄極",
    "X85n1594_025:0589b10": "微。尊號如來。神體合變。應不以方。故令入斯定者。昧",
    "X85n1594_025:0589b11": "然忘知。即所緣以成鑒。鑒明則內照交映。而色像生",
    "X85n1594_025:0589b12": "焉。非耳目之所暨。而聞見行焉。於是&#x89A9;夫淵凝&#x8657;鏡",
    "X85n1594_025:0589b13": "之體。則悟靈相。湛一清明。自然察玄音之叩。心聽則",
    "X85n1594_025:0589b14": "塵累每消。滯情融朗。非天下之至玅。孰能與於此。以",
    "X85n1594_025:0589b15": "茲而觀。一覿之感。乃發久習之深覆。豁&#x662C;習之重迷。",
    "X85n1594_025:0589b16": "若匹夫眾定之所緣。故不得與其優劣。居可知也。是",
    "X85n1594_025:0589b17": "以奉誡諸賢。咸思一揆之契感。寸陰之頹景。懼來儲",
    "X85n1594_025:0589b18": "之未積。於是洗心法堂。整衿清向。夜分忘寢。夙宵惟",
    "X85n1594_025:0589b19": "勒。庶夫貞詣之功。以通三乘之志。臨津濟物。與九流",
    "X85n1594_025:0589b20": "而同往。仰援超步。拔茆之興。俯引約進。秉策其後。以",
    "X85n1594_025:0589b21": "&#x89A7;眾篇之揮翰。豈徒文詠而已哉○釋慧巍。山居禪",
    "X85n1594_025:0589b22": "定。山鬼現種種形。皆隨巍點化而隱。時大雪。有一女",
    "X85n1594_025:0589b23": "子。姿容婉媚。衣服鮮麗。來白巍曰。上人有德。天遣我",
    "X85n1594_025:0589b24": "來。以相慰諭。因說種種欲言。巍一心不動。乃謂女曰。",
    "X85n1594_025:0589c01": "吾心若死&#x7070;。無以革囊見試。女遂凌雲而去。顧嘆曰。",
    "X85n1594_025:0589c02": "海水可竭。須彌可傾。彼上人者。秉志堅貞。",
    "X85n1594_025:0589c03": "(辛丑)鳩摩羅什法師至長安",
    "X85n1594_025:0589c04": "[0589c04] 鳩摩羅什。(此翻童壽)中天竺人。父名鳩摩羅炎。家世相國。",
    "X85n1594_025:0589c05": "棄榮出遊。龜茲王以妹妻之。生羅什。什生而神靈。七",
    "X85n1594_025:0589c06": "歲隨母入寺。見鐵&#x9262;。試取加項。俄念。此&#x9262;甚重。我何",
    "X85n1594_025:0589c07": "能舉。即不勝重。遂悟萬法惟心。博學強記。人莫能及。",
    "X85n1594_025:0589c08": "年二十。什母辭王。往天竺。謂什曰方等深教。不可思",
    "X85n1594_025:0589c09": "議。傳之東土。惟爾之力。但於汝無利。其可柰何。什曰。",
    "X85n1594_025:0589c10": "必使大化流轉。雖苦無恨。母至天竺。道成獲阿那含",
    "X85n1594_025:0589c11": "果。符堅據秦攻襄陽。得道安。安因勸堅。迎西域羅什。",
    "X85n1594_025:0589c12": "適太史奏。德星現於西域分野。當有大智人。入輔中",
    "X85n1594_025:0589c13": "國。堅曰。朕聞龜茲有羅什者。得非此耶。遣將呂光。謂",
    "X85n1594_025:0589c14": "曰。朕非貪地用兵。聞羅什深解法相。為後學宗。若克",
    "X85n1594_025:0589c15": "龜茲。即宜馳驛送什。及破龜茲。送什以歸。中道聞堅",
    "X85n1594_025:0589c16": "已為姚萇所害。遂止不返。什因不至秦。後萇亦聞什",
    "X85n1594_025:0589c17": "名。要請。而光不允。萇亡。子興復請。亦不允。因遣兵伐",
    "X85n1594_025:0589c18": "光。光敗降。秦方得迎什。十二月。什至長安。秦主命什。",
    "X85n1594_025:0589c19": "於西內逍遙園譯經。什尋覽舊經。多所紕繆。不與梵",
    "X85n1594_025:0589c20": "本相應。乃集沙門僧肇僧叡等重譯○僧肇。自為沙",
    "X85n1594_025:0589c21": "門。名震三輔。什在姑臧。肇往依之。什與語驚曰。法中",
    "X85n1594_025:0589c22": "龍象也。及歸關中。助什詳定經論。因出大品之後。著",
    "X85n1594_025:0589c23": "般若無知論。什覽奇之。傳其論。至廬山。慧遠深相讚",
    "X85n1594_025:0589c24": "嘆○僧叡。冀州人。初遊學諸方。後入關從羅什。講成",
    "X85n1594_025:0590a01": "實論。什嘆曰。子真精識。傳譯有賞音。吾何恨焉。",
    "X85n1594_025:0590a02": "○慧遠法師著法性等論",
    "X85n1594_025:0590a03": "[0590a03] 慧遠。住廬山。大弘法道。聞鳩摩羅什入關。遣書通好。",
    "X85n1594_025:0590a04": "什答書略曰。經言。末後東方。當有護法菩薩。勗哉仁",
    "X85n1594_025:0590a05": "者。善弘其事。并遺偈一章曰。既已捨染樂。心得善攝",
    "X85n1594_025:0590a06": "否。若得不馳散。深入實相否。異境空相中。其心無所",
    "X85n1594_025:0590a07": "樂。若悅禪智慧。是法性無照。&#x8657;誑等無實亦非停心",
    "X85n1594_025:0590a08": "處。仁者所得法。幸願示其要。遠復答以偈曰。本端竟",
    "X85n1594_025:0590a09": "何從。起滅有無際。一微涉動境。成此頹山勢。惑想更",
    "X85n1594_025:0590a10": "相乘。觸理自生滯。因緣雖無主。開塗非一世。時無悟",
    "X85n1594_025:0590a11": "宗匠。誰將握玄契。來問尚悠悠。相與期暮歲。初震旦",
    "X85n1594_025:0590a12": "未有涅槃常住之說。但云壽命長遠。遠曰。佛是至極。",
    "X85n1594_025:0590a13": "至極則無變。無變之理。豈有窮哉。乃著法性論十四",
    "X85n1594_025:0590a14": "篇。略曰。至極以不變為性。得性以體極為宗。羅什見",
    "X85n1594_025:0590a15": "論歎曰。邊方未見經便。闇與理會。豈不玅哉。",
    "X85n1594_025:0590a16": "(丙午)天竺佛馱跋陀至關中",
    "X85n1594_025:0590a17": "[0590a17] 天竺佛馱跋陀。(此云覺賢)得正法於佛大先。佛大先與達",
    "X85n1594_025:0590a18": "磨。同參二十七祖&#x47E6;陀。既得法後。遊罽賓國。&#x751E;積歲",
    "X85n1594_025:0590a19": "宴坐。時有秦沙門智嚴等。西往罽賓。迎陀入關。鳩摩",
    "X85n1594_025:0590a20": "羅什倒屣而迎。恨相見之晚。議論多所發藥。秦太子",
    "X85n1594_025:0590a21": "姚泓。延至東宮。對什論法。什問法云何空。陀曰。眾微",
    "X85n1594_025:0590a22": "成色。色無自性。故色即空。又問。既以極微破色空。復",
    "X85n1594_025:0590a23": "云何破一微。陀曰。以一微故眾微空。以眾微故一微",
    "X85n1594_025:0590a24": "空。沙門寶雲。不省其意。咸謂跋陀所計微塵是常。更",
    "X85n1594_025:0590b01": "申請之。陀曰。法不自生。緣會故生。緣一微故有眾微。",
    "X85n1594_025:0590b02": "微無自性。則是空矣。寧當言不破一微乎。時秦尚玄",
    "X85n1594_025:0590b03": "化沙門。出入宮闕者數千。跋陀隤然而已。一日偶謂",
    "X85n1594_025:0590b04": "弟子曰。昨見天竺五舶俱發。應合至矣。又其徒自言。",
    "X85n1594_025:0590b05": "得那含果。僧正道[(丰*力)/石]曰。佛不許言自所得法。五舶之",
    "X85n1594_025:0590b06": "論。何所窮詰。弟子輕言。誑惑於律。於違義。不同處。陀",
    "X85n1594_025:0590b07": "遂渡江。入匡廬。見慧遠論義。遠高之。乃請出禪數諸",
    "X85n1594_025:0590b08": "經。稽考別傳之旨。源流所自。未幾而五舶俱至。",
    "X85n1594_025:0590b09": "(丁未)天竺佛陀耶舍至關中",
    "X85n1594_025:0590b10": "[0590b10] 鳩摩羅什。在秦。&#x751E;於草堂寺講經。秦主姚興及朝臣",
    "X85n1594_025:0590b11": "沙門數千。肅容觀聽。一日興謂什曰。大師聰明。才辨",
    "X85n1594_025:0590b12": "海內無雙。何可使法種不嗣哉。遂以宮女十輩。逼令",
    "X85n1594_025:0590b13": "受之。什自是不住僧房。別立廨舍。諸僧中有欲效之",
    "X85n1594_025:0590b14": "者。什乃聚鍼盈&#x9262;。謂諸僧曰。若能見效食此者。乃可",
    "X85n1594_025:0590b15": "畜室耳。因舉七進鍼。如常膳。諸僧媿服乃止。天竺佛",
    "X85n1594_025:0590b16": "陀耶舍。(此云覺明)至姑臧。聞羅什受秦宮女。嘆曰。什如好",
    "X85n1594_025:0590b17": "綿。其可使入棘刺乎。什聞耶舍為己遠來。勸秦主迎",
    "X85n1594_025:0590b18": "之。使者至彼。耶舍曰。明旨遠降。便當驛馳。副檀越待",
    "X85n1594_025:0590b19": "士之勤。脫如見禮羅什。則貧道當在北山北矣。使還。",
    "X85n1594_025:0590b20": "興復敦請。耶舍乃來。秦主郊迎。別創精舍處之。設供",
    "X85n1594_025:0590b21": "如王者。耶舍一無所受。時至分衛。一食而已。",
    "X85n1594_025:0590b22": "○陶潛居士謁慧遠大師",
    "X85n1594_025:0590b23": "[0590b23] 慧遠。住東林寺。下有虎溪。遠送客。每以虎溪為限。義",
    "X85n1594_025:0590b24": "&#x7188;三年。道士陸修靜。偕陶潛入山。見遠。遠送之。執手",
    "X85n1594_025:0590c01": "談話。不覺過虎溪。虎便哮吼。三人相顧大笑。世傳為",
    "X85n1594_025:0590c02": "三笑圖。時潛居柴桑。近廬山。常訪遠。遠愛其曠達。以",
    "X85n1594_025:0590c03": "書招入社。潛性嗜酒。謂許飲即來。遠許之。乃造焉。久",
    "X85n1594_025:0590c04": "之。以無酒。攢眉而去。潛字元亮。初名淵明。&#x751E;仕晉為",
    "X85n1594_025:0590c05": "彭澤令。晉滅。改名潛。時號靖節先生。",
    "X85n1594_025:0590c06": "(庚戌)遺民居士劉程之示生淨土",
    "X85n1594_025:0590c07": "[0590c07] 劉程之。字仲思。彭城人。少孤。事母。以孝聞。初為府參",
    "X85n1594_025:0590c08": "軍。即隱去。桓玄劉&#x2567F;等交薦。不就。乃之廬山。依慧遠。",
    "X85n1594_025:0590c09": "遠曰。官祿巍巍。何以不為。程之曰君臣相疑。疣贅相",
    "X85n1594_025:0590c10": "虧。晉室無磐石之固。物情有累卵之危。吾何為哉。遠",
    "X85n1594_025:0590c11": "然其說。大相器厚。朝廷知其志不可奪。旌其號。曰遺",
    "X85n1594_025:0590c12": "民。遠創蓮社。俾程之撰誓文。其略曰。神者可以感涉。",
    "X85n1594_025:0590c13": "而不可以&#x8FF9;求。必感之有物。則幽路咫尺。苟求之無",
    "X85n1594_025:0590c14": "方。則渺茫何津。今幸以不謀而感。僉心西境。乃機象",
    "X85n1594_025:0590c15": "通。於寢夢欣懽。百於子來。可不克心克念。重精疊思。",
    "X85n1594_025:0590c16": "以凝其慮哉。然景續參差。功福不一。雖晨期云同。而",
    "X85n1594_025:0590c17": "夕歸攸隔。即我師友之眷良。可悲矣。是以慨然胥命。",
    "X85n1594_025:0590c18": "整衿法堂。等施一心。亭懷幽極。誓茲同人。俱遊絕域。",
    "X85n1594_025:0590c19": "其有警世絕倫。首登神界。則無獨善於雲嶠。忘兼金",
    "X85n1594_025:0590c20": "於幽谷。先進後升。勉思&#x5F5A;征之道。然後妙觀大儀。啟",
    "X85n1594_025:0590c21": "心真照。識以悟新。形繇化革。程之復著念佛三昧詩。",
    "X85n1594_025:0590c22": "以表專志。始涉半歲。即於定中。見佛光照地。皆作金",
    "X85n1594_025:0590c23": "色。居十五年。又見阿彌陀佛。玉毫光照。垂手慰接。程",
    "X85n1594_025:0590c24": "之懇曰。安得如來為我摩頂。覆我以衣。俄而佛為摩",
    "X85n1594_025:0591a01": "頂。引袈裟被之。翼日念佛。又見身入寶池。蓮花青白。",
    "X85n1594_025:0591a02": "其水湛然。一人頂有圓光。胸出卍字。指池水曰。八功",
    "X85n1594_025:0591a03": "德水。汝可飲之。程之飲水。甘美。及寤猶覺。毛孔香發。",
    "X85n1594_025:0591a04": "乃告眾曰。吾淨土之緣。至矣。對像焚香。再拜祝曰。我",
    "X85n1594_025:0591a05": "以釋迦遺教故。知有阿彌陀佛。此香供養釋迦如來。",
    "X85n1594_025:0591a06": "次供阿彌陀佛。及妙法華經。願一切有情。俱生淨土。",
    "X85n1594_025:0591a07": "言訖。面西合掌而逝。異香郁然。七日而息。時晉義&#x7188;",
    "X85n1594_025:0591a08": "六年也○周續之。字道祖。鴈門人。幼通五經五緯。號",
    "X85n1594_025:0591a09": "十經童子。養志閒居。公卿交辟。皆不就事。慧遠預蓮",
    "X85n1594_025:0591a10": "社。宋文帝踐祚。召對辯析。帝大悅。或問。身為處士。時",
    "X85n1594_025:0591a11": "踐王廷。可乎。答曰。心馳魏闕者。以江湖為桎梏。情致",
    "X85n1594_025:0591a12": "兩忘者。市朝亦巖穴耳。時稱通隱先生。後居鍾山。專",
    "X85n1594_025:0591a13": "心念佛。愈老愈篤。一日向空云。佛來迎我。合掌而逝",
    "X85n1594_025:0591a14": "○張野。字莘民。居潯陽。兼通華梵。尤善屬文。舉茂才",
    "X85n1594_025:0591a15": "屢徵散騎常侍。俱不就。入廬山蓮社。修淨業。義&#x7188;十",
    "X85n1594_025:0591a16": "四年。與家人別。入室端坐而逝○張詮。字秀碩。野之",
    "X85n1594_025:0591a17": "族子。高逸好學。耕鋤間。帶經不釋。屢徵弗就。庚悅以",
    "X85n1594_025:0591a18": "其貧。舉為潯陽令。笑曰。古人以容膝為安。屈志就祿。",
    "X85n1594_025:0591a19": "奚榮之有。乃入廬山。依蓮社。研窮內典。多有悟入。宋",
    "X85n1594_025:0591a20": "景平元年。無疾安臥而逝○雷次宗。字仲倫。入廬山",
    "X85n1594_025:0591a21": "蓮社。立館東林之側。及遠示寂。與子侄書曰。吾弱冠",
    "X85n1594_025:0591a22": "入廬山。事釋和尚。於時師友淵源。務宏聖道。玩心佛",
    "X85n1594_025:0591a23": "理。夜以繼日。樂而忘憂。二十餘載。淵匠既傾。良朋亦",
    "X85n1594_025:0591a24": "喪。遂與汝曹。歸耕隴畔山。居十年。齒逾知命。及今耄",
    "X85n1594_025:0591b01": "未至昏。尚可勵志成西歸之津梁。自今以往。家務大",
    "X85n1594_025:0591b02": "小。一勿見關子平之言。可以為法○闕公則。入廬山",
    "X85n1594_025:0591b03": "蓮社。既卒。友人於洛陽白馬寺。夜中為作忌祭。忽一",
    "X85n1594_025:0591b04": "時林木殿宇皆成。金色空中。有聲曰。我闕公則也。祈",
    "X85n1594_025:0591b05": "生極樂。今已得生。言訖。無所見。",
    "X85n1594_025:0591b06": "(壬子)慧持法師入寂",
    "X85n1594_025:0591b07": "[0591b07] 慧持。即慧遠之弟。年十八。與遠同事道安。止廬山。隆",
    "X85n1594_025:0591b08": "安二年。辭遠入蜀。遠留之曰。人生愛聚。汝獨樂離。持",
    "X85n1594_025:0591b09": "曰。滯情愛聚者。本不應出家。今既割欲求道。正以西",
    "X85n1594_025:0591b10": "方為期耳。遂辭至成都。大弘佛法。升其堂者。皆號登",
    "X85n1594_025:0591b11": "龍門。晉義&#x7188;八年。垂誡門徒訖。即入定於龍龕樹。",
    "X85n1594_025:0591b12": "(癸丑)鳩摩羅什法師示寂",
    "X85n1594_025:0591b13": "[0591b13] 鳩摩羅什。雅好大乘。志在敷演。常嘆曰。吾若著筆。作",
    "X85n1594_025:0591b14": "大乘阿毗曇。非迦旃子比也。今深識者既寡。將何所",
    "X85n1594_025:0591b15": "論。惟為姚興。著實相論二卷。後秦弘始十五年四月。",
    "X85n1594_025:0591b16": "示有疾。乃口出三番神&#x546A;。令外國弟子誦之。以自救。",
    "X85n1594_025:0591b17": "未及致力。病覺危殆。遂集眾曰。因法相逢。殊未盡心。",
    "X85n1594_025:0591b18": "方復後世惻愴可言。自以闇短。謬充傳譯。願傳之後。",
    "X85n1594_025:0591b19": "世咸共流通。今於眾前。發誠實誓。若所傳無謬。義契",
    "X85n1594_025:0591b20": "佛心。當使焚身之後。舌不焦爛。言訖而寂。闍維薪滅",
    "X85n1594_025:0591b21": "形盡。舌根不壞。若紅蓮色。壽七十。初什&#x751E;與母。謁大",
    "X85n1594_025:0591b22": "月氏國北山尊者。北山謂其母曰。善護此沙彌。年三",
    "X85n1594_025:0591b23": "十五。毗尼無缺。度人如優波&#x6BF1;多。杯度在彭城。聞什",
    "X85n1594_025:0591b24": "入關。嘆曰。吾與此子。戲別三百餘年。相見杳然。未期",
    "X85n1594_025:0591c01": "遲於來世耳。什自入關後。弟子凡千餘人。生肇融叡。",
    "X85n1594_025:0591c02": "謂之什門四聖。所譯經論。三百九十餘卷○釋道生。",
    "X85n1594_025:0591c03": "姓魏氏。生而&#x9834;悟。不喜塵囂。落髮受戒。初入廬山幽",
    "X85n1594_025:0591c04": "棲七年。後游關中。從羅什受業。關中僧眾。欽服若神。",
    "X85n1594_025:0591c05": "(甲寅)慧永法師往生淨土",
    "X85n1594_025:0591c06": "[0591c06] 慧永。住西林三十年。絕志塵囂。一心安養。鎮南將軍",
    "X85n1594_025:0591c07": "何無忌至虎溪。慧遠從徒數百人。高言華論。舉止可",
    "X85n1594_025:0591c08": "觀。而永衲衣半脛荷錫持&#x9262;。松下飄然而來。神氣自",
    "X85n1594_025:0591c09": "若。無忌嘆曰。永公清散之風。乃多於遠公也。義&#x7188;十",
    "X85n1594_025:0591c10": "年。示微疾。忽斂衣合掌。求屣欲起。如有所見。眾咸驚",
    "X85n1594_025:0591c11": "問。永曰。佛來迎我。言訖而化。異香七日乃歇。",
    "X85n1594_025:0591c12": "(丙辰)慧遠法師示生淨土",
    "X85n1594_025:0591c13": "[0591c13] 慧遠。住廬山三十年。影不出山。&#x5C05;志西方。初十一年。",
    "X85n1594_025:0591c14": "三&#x89A9;聖相。沉厚不言。後十九年。義&#x7188;丙辰七月晦夕。",
    "X85n1594_025:0591c15": "於般若臺前。方從定起。見阿彌陀佛身滿&#x8657;空。圓光",
    "X85n1594_025:0591c16": "之中。有諸化佛觀音勢至。左右侍立。又見水流光明。",
    "X85n1594_025:0591c17": "分十四支流。注上下。演說玅法。佛告遠曰。我以本願",
    "X85n1594_025:0591c18": "力故。來安慰汝。七日後。當生我國。又見佛陀耶舍慧",
    "X85n1594_025:0591c19": "持慧永劉遺民在佛之側。前揖遠曰。師志在先。何來",
    "X85n1594_025:0591c20": "之晚耶。遠乃謂弟子曰。吾始居此。三&#x89A9;聖相。今復再",
    "X85n1594_025:0591c21": "見。吾生淨土必矣。至八月六日。遠乃端坐入寂。壽八",
    "X85n1594_025:0591c22": "十四○僧濟。從慧遠游。遠&#x751E;曰。紹隆大法。其在爾乎。",
    "X85n1594_025:0591c23": "後疾篤。誠期淨土。遠遺燭一枝曰。汝可運心安養。濟",
    "X85n1594_025:0591c24": "執燭憑几。停想無亂。又集眾諷淨土諸經。五更濟以",
    "X85n1594_025:0592a01": "燭授弟子。元弼令隨眾行道。頃之覺自秉一燭。乘空",
    "X85n1594_025:0592a02": "而行。見阿彌陀佛。接置於掌。遍至十方。&#x6B58;然而覺。且",
    "X85n1594_025:0592a03": "悲且慰。自省四大了無疾苦。明夕忽起立。目逆&#x8657;空。",
    "X85n1594_025:0592a04": "如有所見。須臾還臥。容色愉悅。謂傍人曰。吾行矣。右",
    "X85n1594_025:0592a05": "&#x8107;而逝。時方炎暑。三日而體不變。異香郁然○道敬。",
    "X85n1594_025:0592a06": "瑯琊人。祖凝之刺江州。因從慧遠出家。博通經論。篤",
    "X85n1594_025:0592a07": "志念佛。宋永初元年。謂眾曰。先師見命。吾其行矣。端",
    "X85n1594_025:0592a08": "坐唱佛而化。眾見光明滿室。彌時方滅。"
}