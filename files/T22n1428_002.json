{
    "T22n1428_002:0575c06": "四分律卷第二(初分之二)",
    "T22n1428_002:0575c08": "姚秦罽賓三藏佛陀耶舍",
    "T22n1428_002:0575c09": "共竺佛念等譯",
    "T22n1428_002:0575c10": "四波羅夷法之二",
    "T22n1428_002:0575c11": "[0575c11] ◎爾時世尊遊毘舍離獼猴江邊講堂中，以",
    "T22n1428_002:0575c12": "無數方便與諸比丘說不淨行、歎不淨行、",
    "T22n1428_002:0575c13": "歎思惟不淨行，諸比丘作是念：「今世尊為",
    "T22n1428_002:0575c14": "我等說不淨行、歎不淨行、歎思惟不淨行。」",
    "T22n1428_002:0575c15": "時諸比丘即無數方便習不淨觀，從定覺已",
    "T22n1428_002:0575c16": "厭患身命愁憂不樂。譬如自喜男子、女人",
    "T22n1428_002:0575c17": "以死蛇、死狗、死人繫其頸，甚厭患臭穢。諸",
    "T22n1428_002:0575c18": "比丘亦復如是，以無數方便習不淨觀，厭",
    "T22n1428_002:0575c19": "患身命愁憂不樂，便求刀欲自殺、歎死、讚",
    "T22n1428_002:0575c20": "死、勸死。諸比丘在婆裘河邊園中住，作是",
    "T22n1428_002:0575c21": "念：「世尊無數方便說不淨行、歎不淨行、歎",
    "T22n1428_002:0575c22": "思惟不淨行。」彼以無數方便習不淨觀，厭",
    "T22n1428_002:0575c23": "患身命，愁憂不樂，求刀欲自殺、歎死、讚死、",
    "T22n1428_002:0575c24": "勸死。時有比丘字勿力伽難提，是沙門種",
    "T22n1428_002:0575c25": "出家(言沙門種是姓)，手執利刀入婆裘園中，見有",
    "T22n1428_002:0575c26": "一比丘厭患身命穢污不淨，遙見勿力伽",
    "T22n1428_002:0575c27": "難提比丘來，語言：「大德！斷我命來，我以衣",
    "T22n1428_002:0575c28": "&#x9262;與汝。」彼即受其雇衣&#x9262;已，便斷其命。於",
    "T22n1428_002:0575c29": "彼河邊洗刀，心生悔恨言：「我今無利非",
    "T22n1428_002:0576a01": "善，彼比丘無罪過，而我受雇斷他命根。」",
    "T22n1428_002:0576a02": "時有一天魔知彼比丘心念，即以神足而",
    "T22n1428_002:0576a03": "來，在勿力伽難提比丘前，於水上立而不",
    "T22n1428_002:0576a04": "陷沒，勸讚言：「善哉，善哉！善男子！汝今獲大功",
    "T22n1428_002:0576a05": "德，度不度者。」時難提比丘聞魔讚已，悔恨",
    "T22n1428_002:0576a06": "即滅，便作是念：「我今獲大功德，度不度者。」",
    "T22n1428_002:0576a07": "即復持刀入園中而問言：「誰未度者，我今欲",
    "T22n1428_002:0576a08": "度之。」時有未離欲比丘，見勿力伽難提比",
    "T22n1428_002:0576a09": "丘，甚大怖懼毛&#x7AEA;。勿力伽難提見已，語諸比",
    "T22n1428_002:0576a10": "丘言：「汝等勿懼！諸根未熟，未任受化，須",
    "T22n1428_002:0576a11": "待成熟，當來相化。」其中比丘欲愛盡者，見",
    "T22n1428_002:0576a12": "勿力伽難提心不怖懼，身毛不&#x7AEA;。時勿力",
    "T22n1428_002:0576a13": "伽難提比丘或日殺一比丘，或殺二、三、四、五",
    "T22n1428_002:0576a14": "乃至六十人。[0576a14] 時彼園中死屍狼藉，臭處不淨，",
    "T22n1428_002:0576a15": "狀如塚間。時有諸居士禮拜諸寺，漸次",
    "T22n1428_002:0576a16": "至彼園中，見已皆共驚怪，譏嫌言：「此園中乃",
    "T22n1428_002:0576a17": "有是變，沙門釋子無有慈愍、共相殺害，自",
    "T22n1428_002:0576a18": "稱言：『我修正法。』如是何有正法共相殺害？",
    "T22n1428_002:0576a19": "此諸比丘，猶自相殺，況於餘人。我等自今，",
    "T22n1428_002:0576a20": "勿復敬奉，承事供養沙門釋子！」即告諸村",
    "T22n1428_002:0576a21": "邑，勿復容止往來。時諸居士見此園中，如",
    "T22n1428_002:0576a22": "是穢惡便不復往返。[0576a22] 爾時毘舍離比丘，以",
    "T22n1428_002:0576a23": "小因緣集在一處，爾時世尊觀諸比丘眾減",
    "T22n1428_002:0576a24": "少，諸大德比丘有名聞者皆不復見。爾時",
    "T22n1428_002:0576a25": "世尊知而故問阿難言：「眾僧何故減少？諸名",
    "T22n1428_002:0576a26": "聞大德者，今為所在皆不見耶！」爾時阿難",
    "T22n1428_002:0576a27": "以先因緣具白佛言：「世尊先以無數方便",
    "T22n1428_002:0576a28": "廣為諸比丘說不淨行、歎不淨行、歎思惟",
    "T22n1428_002:0576a29": "不淨行。時諸比丘聞已，厭患身命，求人斷",
    "T22n1428_002:0576b01": "命，是以少耳！唯願世尊！與諸比丘更作方",
    "T22n1428_002:0576b02": "便說法，使心開解永無疑惑。」",
    "T22n1428_002:0576b03": "[0576b03] 佛告阿難：「今可集諸比丘會講堂。」時阿難",
    "T22n1428_002:0576b04": "受佛教，即集諸比丘會講堂。集比丘僧已",
    "T22n1428_002:0576b05": "往世尊所，頭面禮足在一面住，白世尊",
    "T22n1428_002:0576b06": "言：「今眾僧已集，願聖知時。」爾時世尊即詣",
    "T22n1428_002:0576b07": "講堂在眾中坐，告諸比丘：「有阿那般那三",
    "T22n1428_002:0576b08": "昧，寂然快樂，諸不善法生，即能滅之，永使",
    "T22n1428_002:0576b09": "不生。譬如秋天，降雨之後，無復塵穢。又如",
    "T22n1428_002:0576b10": "大雨能止猛風，阿那般那三昧亦復如是，寂",
    "T22n1428_002:0576b11": "靜快樂，諸不善法生即能滅之。」爾時世尊以",
    "T22n1428_002:0576b12": "無數方便，為諸比丘說阿那般那三昧，歎",
    "T22n1428_002:0576b13": "阿那般那三昧，歎修阿那般那三昧。彼諸比",
    "T22n1428_002:0576b14": "丘便作是念：「世尊今日無數方便為我等",
    "T22n1428_002:0576b15": "說阿那般那三昧、歎阿那般那三昧、歎修",
    "T22n1428_002:0576b16": "阿那般那三昧，當勤修習之。」時諸比丘即",
    "T22n1428_002:0576b17": "以種種方便思惟入阿那般那三昧。從阿",
    "T22n1428_002:0576b18": "那般那三昧覺已，自知得增上勝法住於",
    "T22n1428_002:0576b19": "果證。[0576b19] 爾時世尊以此因緣集比丘僧，無數",
    "T22n1428_002:0576b20": "方便呵責婆裘園中比丘：「汝所為非，非威",
    "T22n1428_002:0576b21": "儀、非沙門法、非淨行、非隨順行，所不應",
    "T22n1428_002:0576b22": "為。云何婆裘園中比丘癡人而自共斷命？」",
    "T22n1428_002:0576b23": "世尊無數方便呵責已，告諸比丘：「婆裘園",
    "T22n1428_002:0576b24": "中比丘癡人，多種有漏處最初犯戒。自今已",
    "T22n1428_002:0576b25": "去與諸比丘結戒，集十句義乃至正法久",
    "T22n1428_002:0576b26": "住，欲說戒者當如是說：若比丘故自手斷",
    "T22n1428_002:0576b27": "人命，持刀與人，歎譽死、快勸死：『咄！男子！用",
    "T22n1428_002:0576b28": "此惡活為？寧死不生。』作如是心思惟，種種",
    "T22n1428_002:0576b29": "方便歎譽死、快勸死，是比丘波羅夷，不共",
    "T22n1428_002:0576c01": "住。」[0576c01] 比丘義如上。[0576c01] 人者，從初識至後識而斷",
    "T22n1428_002:0576c02": "其命。[0576c02] 殺者，若自殺、若教殺、若遣使殺、若往",
    "T22n1428_002:0576c03": "來使殺、若重使殺、若展轉遣使殺、若求男子",
    "T22n1428_002:0576c04": "殺、若教人求男子殺、若求持刀人殺、若教",
    "T22n1428_002:0576c05": "求持刀人殺、若身現相、若口說、若身口俱現",
    "T22n1428_002:0576c06": "相、若遣書、若教遣使書、若坑陷、若倚發、若",
    "T22n1428_002:0576c07": "與藥、若安殺具。[0576c07] 自殺者，若以手、若瓦石、",
    "T22n1428_002:0576c08": "刀杖及餘物而自殺，殺者波羅夷；方便不殺，",
    "T22n1428_002:0576c09": "偷蘭遮。[0576c09] 教殺者，殺時自看，教前人擲水火",
    "T22n1428_002:0576c10": "中，若山上推著谷底，若使象踏殺，若使惡",
    "T22n1428_002:0576c11": "獸噉，或使蛇螫，及餘種種教殺，殺者波羅",
    "T22n1428_002:0576c12": "夷；方便不殺，偷蘭遮。[0576c12] 遣使殺者，比丘遣使",
    "T22n1428_002:0576c13": "斷某甲命，隨語往若斷命，波羅夷；方便不",
    "T22n1428_002:0576c14": "斷，偷蘭遮。[0576c14] 往來使者，比丘遣使往斷某甲",
    "T22n1428_002:0576c15": "命，隨語往欲殺，未得殺便還，即承前教",
    "T22n1428_002:0576c16": "復往殺，若殺，波羅夷；方便不殺，偷蘭遮。[0576c16] 重使",
    "T22n1428_002:0576c17": "者，比丘遣使：「汝去斷某甲命。」續復遣使，如",
    "T22n1428_002:0576c18": "是乃至四五，彼使即往殺，殺者，波羅夷；方便",
    "T22n1428_002:0576c19": "不殺，偷蘭遮。[0576c19] 展轉使者，比丘遣使：「汝斷某",
    "T22n1428_002:0576c20": "甲命。」彼使復轉遣使若百若千，往斷其命",
    "T22n1428_002:0576c21": "者，波羅夷；方便不殺，偷蘭遮。[0576c21] 求男子者，「是",
    "T22n1428_002:0576c22": "中誰知有如是人能用刀，有方便久習學",
    "T22n1428_002:0576c23": "不恐怖、不退、能斷某甲人命？」彼使即往斷",
    "T22n1428_002:0576c24": "其命者，波羅夷；方便不殺，偷蘭遮。[0576c24] 教求男",
    "T22n1428_002:0576c25": "子者，教人求「是中誰知有如是人能用刀、",
    "T22n1428_002:0576c26": "有方便、久學習、不恐怖、不退、能斷某甲人",
    "T22n1428_002:0576c27": "命？」彼使即往斷其命，波羅夷；方便不殺，偷",
    "T22n1428_002:0576c28": "蘭遮。[0576c28] 求持刀者，自求：「誰勇健能持刀斷",
    "T22n1428_002:0576c29": "某甲命？」彼即往殺者，波羅夷；不殺，偷蘭遮。教",
    "T22n1428_002:0577a01": "求持刀者亦如是。[0577a01] 身現相者，身作相殺，",
    "T22n1428_002:0577a02": "令墮水火中，從上墮谷底，令象踏殺，令",
    "T22n1428_002:0577a03": "惡獸食毒蛇螫，彼因此現身相故自殺者，",
    "T22n1428_002:0577a04": "波羅夷；方便不殺，偷蘭遮。[0577a04] 口說者，或作是",
    "T22n1428_002:0577a05": "說：「汝所作惡無仁慈、懷毒意，不作眾善行。",
    "T22n1428_002:0577a06": "汝不作救護，汝生便受罪多，不如死。」若復",
    "T22n1428_002:0577a07": "作是語：「汝不作惡暴、有仁慈、不懷毒意。",
    "T22n1428_002:0577a08": "汝已作眾善行，汝已作功德，汝已作救護，",
    "T22n1428_002:0577a09": "汝生便受眾苦，汝若死當生天。」若彼因此",
    "T22n1428_002:0577a10": "言故便自殺者，波羅夷；方便不殺，偷蘭遮。",
    "T22n1428_002:0577a11": "身口現相亦如是。[0577a11] 遣使者，若遣使往彼：「汝",
    "T22n1428_002:0577a12": "所作善惡廣說如上。」承此使口歎死，自殺",
    "T22n1428_002:0577a13": "者，波羅夷；方便不死，偷蘭遮。[0577a13] 遣書殺者，執",
    "T22n1428_002:0577a14": "書言：「汝所作善惡如是。」廣說亦如上。遣使書",
    "T22n1428_002:0577a15": "者亦如是。[0577a15] 坑陷者，審知彼所行道必從是",
    "T22n1428_002:0577a16": "來往，當於道中鑿深坑，著火、若刀、若毒蛇、",
    "T22n1428_002:0577a17": "若尖橛、若以毒塗刺，若墮中死者，波羅夷；",
    "T22n1428_002:0577a18": "方便不死，偷蘭遮。[0577a18] 倚發者，知彼人必當倚",
    "T22n1428_002:0577a19": "發彼處，若樹、若牆、若柵，於彼外若著火、若",
    "T22n1428_002:0577a20": "刀、若橛、若毒蛇、若毒塗刺，機發使墮中死",
    "T22n1428_002:0577a21": "者，波羅夷；方便不死，偷蘭遮。藥者，知彼人",
    "T22n1428_002:0577a22": "病，與非藥、或雜毒、或過限與種種藥使死，",
    "T22n1428_002:0577a23": "波羅夷；與藥不死，偷蘭遮。[0577a23] 安殺具者，先知",
    "T22n1428_002:0577a24": "彼人本來患厭身命穢賤此身，即持刀",
    "T22n1428_002:0577a25": "毒若繩及餘死具置之於前，若彼用一一",
    "T22n1428_002:0577a26": "物自殺者，波羅夷；方便不殺，偷蘭遮。若作",
    "T22n1428_002:0577a27": "如此比及餘方便殺具死者，波羅夷；方便不",
    "T22n1428_002:0577a28": "死，偷蘭遮。[0577a28] 若天子、若龍子、阿須羅子、揵闥",
    "T22n1428_002:0577a29": "婆子、夜叉、餓鬼，若畜生中有智解人語者，",
    "T22n1428_002:0577b01": "若復有能變形者，方便求殺，殺者偷蘭遮；方",
    "T22n1428_002:0577b02": "便不死，突吉羅。畜生不能變形，若殺，波夜",
    "T22n1428_002:0577b03": "提；方便不殺，突吉羅。實人人想殺，波羅夷；人",
    "T22n1428_002:0577b04": "疑，偷蘭遮；人非人想，偷蘭遮。非人人想，偷蘭",
    "T22n1428_002:0577b05": "遮；非人疑，偷蘭遮。[0577b05] 比丘尼，波羅夷；式叉摩那、",
    "T22n1428_002:0577b06": "沙彌、沙彌尼，突吉羅滅擯。此是犯。[0577b06] 不犯者，若",
    "T22n1428_002:0577b07": "擲刀杖、瓦石誤著彼身死者，不犯。若營事",
    "T22n1428_002:0577b08": "作房舍，誤墮塹石、材木、椽柱殺人，不犯。",
    "T22n1428_002:0577b09": "重病人扶起，若扶臥、浴時、服藥時，從涼處",
    "T22n1428_002:0577b10": "至熱處，從熱處至涼處，入房、出房、向廁",
    "T22n1428_002:0577b11": "往返，一切無害心而死，不犯。[0577b11] 不犯者，最",
    "T22n1428_002:0577b12": "初未制戒，癡狂、心亂、痛惱所纏，不犯。(三竟)",
    "T22n1428_002:0577b13": "[0577b13] 爾時世尊遊於毘舍離獼猴江邊高閣講堂，",
    "T22n1428_002:0577b14": "時世穀貴人民飢餓乞食難得。時世尊告",
    "T22n1428_002:0577b15": "阿難：「諸有在毘舍離比丘，盡令集在講堂。」",
    "T22n1428_002:0577b16": "阿難即承佛教&#x52C5;，諸比丘集會講堂。眾僧集",
    "T22n1428_002:0577b17": "已，頭面禮佛足&#x5374;住一面，白佛言：「毘舍離",
    "T22n1428_002:0577b18": "比丘已集講堂，唯聖知時。」爾時世尊即詣",
    "T22n1428_002:0577b19": "講堂在大眾中坐，告諸比丘：「汝等當知！今",
    "T22n1428_002:0577b20": "時世穀貴，人民飢餓，乞食難得。汝等諸有同",
    "T22n1428_002:0577b21": "和上、同師、隨親友知識，各共於此毘舍離",
    "T22n1428_002:0577b22": "左右，隨所宜安居，我亦當於此處安居。何",
    "T22n1428_002:0577b23": "以故？飲食難得，令眾疲苦。」時諸比丘聞世",
    "T22n1428_002:0577b24": "尊教已，即各隨同和上、同師親友知識，於",
    "T22n1428_002:0577b25": "毘舍離左右安居，世尊於毘舍離城內安居。",
    "T22n1428_002:0577b26": "[0577b26] 時有眾多比丘，於婆裘河邊僧伽藍中安居",
    "T22n1428_002:0577b27": "者，作是念：「如今此國穀貴，人民飢餓，乞食難",
    "T22n1428_002:0577b28": "得。我等作何方便，不以飲食為苦。」尋即念",
    "T22n1428_002:0577b29": "言：「我今當至諸居士家語言：『我得上人法！",
    "T22n1428_002:0577c01": "我是阿羅漢，得禪、得神通、知他心，并復歎",
    "T22n1428_002:0577c02": "彼某甲得阿羅漢，得禪、得神通、知他心。』中",
    "T22n1428_002:0577c03": "有信樂居士，所有飲食不敢自噉、不與妻",
    "T22n1428_002:0577c04": "子，當持供養我等。彼諸居士亦當稱歎我",
    "T22n1428_002:0577c05": "等：『此諸比丘真是福田可尊敬者。』我等於",
    "T22n1428_002:0577c06": "是可得好美飲食，可得安樂住，不為乞",
    "T22n1428_002:0577c07": "食所苦。」爾時婆裘河邊諸比丘作是念已，",
    "T22n1428_002:0577c08": "即往至諸居士家，自說：「我得上人法，是阿羅",
    "T22n1428_002:0577c09": "漢，得禪、得神通、知他心。」并復歎彼某甲比",
    "T22n1428_002:0577c10": "丘得阿羅漢，得禪、得神通、知他心。時諸信",
    "T22n1428_002:0577c11": "樂居士信受其言，即以所有飲食、妻子之分",
    "T22n1428_002:0577c12": "不食，盡持供養諸比丘言：「此是世間可尊",
    "T22n1428_002:0577c13": "敬者。」此諸比丘受諸居士供養，顏色光澤和",
    "T22n1428_002:0577c14": "悅氣力充足。[0577c14] 諸餘比丘在毘舍離安居者，顏",
    "T22n1428_002:0577c15": "色憔悴，形體枯燥，衣服弊壞。安居竟攝持衣",
    "T22n1428_002:0577c16": "&#x9262;，往世尊所頭面作禮在一面坐。爾時世",
    "T22n1428_002:0577c17": "尊慰問諸比丘言：「汝等住止和合安樂不？",
    "T22n1428_002:0577c18": "不以飲食為苦耶？」諸比丘白佛言：「我等住",
    "T22n1428_002:0577c19": "止和合安樂。」時世穀貴，人民飢餓，乞食難得",
    "T22n1428_002:0577c20": "以此為苦，在婆裘河邊僧伽藍中，安居諸",
    "T22n1428_002:0577c21": "比丘，顏色光澤和悅，氣力充足。安居竟，攝衣",
    "T22n1428_002:0577c22": "持&#x9262;往世尊所，到已頭面作禮在一面",
    "T22n1428_002:0577c23": "坐。時世尊慰問諸比丘：「汝等住止和合安樂",
    "T22n1428_002:0577c24": "不？不以飲食為苦耶？」諸比丘白佛言：「我等",
    "T22n1428_002:0577c25": "住止和合安樂，不以飲食為苦。」佛問言：「今",
    "T22n1428_002:0577c26": "世穀貴，人民飢饉，乞食難得，汝等以何方",
    "T22n1428_002:0577c27": "便，不以飲食為苦耶？」諸比丘即以上因緣",
    "T22n1428_002:0577c28": "具白世尊，以是故不以飲食為苦。世尊問",
    "T22n1428_002:0577c29": "諸比丘：「汝等有實不？」答言：「或有實、或無實。」",
    "T22n1428_002:0578a01": "佛告諸比丘：「汝等愚人，有實尚不應向人",
    "T22n1428_002:0578a02": "說，況復無實而向人說。」時世尊告諸比丘：",
    "T22n1428_002:0578a03": "「世有二賊：一者實非淨行自稱淨行，二者",
    "T22n1428_002:0578a04": "為口腹故不真實、非己有，在大眾中故",
    "T22n1428_002:0578a05": "作妄語，自稱言：『我得上人法。』是中為口",
    "T22n1428_002:0578a06": "腹故，不真實、非己有，於大眾中故妄語，自",
    "T22n1428_002:0578a07": "稱言『我得上人法』者最上大賊。何以故？以",
    "T22n1428_002:0578a08": "盜受人飲食故。」時世尊以無數方便，訶",
    "T22n1428_002:0578a09": "責婆裘河邊僧伽藍中安居諸比丘已，告諸",
    "T22n1428_002:0578a10": "比丘：「此愚人，多種有漏處，最初犯戒。自今已",
    "T22n1428_002:0578a11": "去與諸比丘結戒，集十句義乃至正法久",
    "T22n1428_002:0578a12": "住，欲說戒者當如是說：若比丘實無所知，",
    "T22n1428_002:0578a13": "自稱言：『我得上人法。我如是、我見是。』彼於",
    "T22n1428_002:0578a14": "異時，若問、若不問，欲自清淨故作是說：『我",
    "T22n1428_002:0578a15": "實不知不見，言知言見虛誑妄語。』是比丘波",
    "T22n1428_002:0578a16": "羅夷，不共住。」如是世尊，與諸比丘結戒。[0578a16] 爾",
    "T22n1428_002:0578a17": "時有一增上慢比丘語人言：「我得道。」彼於",
    "T22n1428_002:0578a18": "後時精進不懈，勤求方便證最上勝法。彼",
    "T22n1428_002:0578a19": "作是念：「世尊與諸比丘結戒，若比丘實無",
    "T22n1428_002:0578a20": "所知，自稱言：『我得上人法，我知是、我見",
    "T22n1428_002:0578a21": "是。』彼於異時若問、若不問，欲自清淨故",
    "T22n1428_002:0578a22": "言：『我實不知不見，言知言見虛誑妄語。』是",
    "T22n1428_002:0578a23": "比丘波羅夷不共住。」而我慢心自言：「我得道。",
    "T22n1428_002:0578a24": "後勤方便精進不懈，證最上勝法。我將無",
    "T22n1428_002:0578a25": "犯波羅夷耶？今當云何？」尋語諸同意比丘：",
    "T22n1428_002:0578a26": "「世尊與諸比丘結戒：『若比丘實無所知，自",
    "T22n1428_002:0578a27": "稱言：「我得上人法，我知是、我見是。」彼於異",
    "T22n1428_002:0578a28": "時若問若不問，欲自清淨故言：「我實不知",
    "T22n1428_002:0578a29": "不見，言知言見虛誑妄語。」波羅夷，不共住。』",
    "T22n1428_002:0578b01": "我以增上慢故自稱言：『我得道。』後勤方便，精",
    "T22n1428_002:0578b02": "進不懈，證最上勝法。我將不犯波羅夷耶？",
    "T22n1428_002:0578b03": "善哉大德！為我白佛，隨佛教&#x52C5;我當奉行。」",
    "T22n1428_002:0578b04": "爾時諸比丘往至世尊所，以此因緣具白",
    "T22n1428_002:0578b05": "世尊。世尊爾時以此因緣集比丘僧，為諸",
    "T22n1428_002:0578b06": "比丘隨順說法，無數方便，讚歎頭陀，端嚴",
    "T22n1428_002:0578b07": "少欲知足，樂出離者。告諸比丘：「增上慢者",
    "T22n1428_002:0578b08": "不犯。自今已去當如是說戒：『若比丘實無",
    "T22n1428_002:0578b09": "所知，自稱言：「我得上人法，我已入聖智勝",
    "T22n1428_002:0578b10": "法，我知是、我見是。」彼於異時若問、若不問，",
    "T22n1428_002:0578b11": "欲自清淨故作是說：「我實不知不見，言",
    "T22n1428_002:0578b12": "知言見虛誑妄語。」除增上慢，是比丘波羅",
    "T22n1428_002:0578b13": "夷，不共住。』」[0578b13] 比丘義如上。[0578b13] 不知不見者，實無",
    "T22n1428_002:0578b14": "知見。[0578b14] 自稱者，自稱說有信、戒、施、聞、智慧、辯",
    "T22n1428_002:0578b15": "才。[0578b15] 人法者，人陰、人界、人入。[0578b15] 上人法者，諸法能出",
    "T22n1428_002:0578b16": "要成就。[0578b16] 自言念在身、自言正憶念、自言持戒、",
    "T22n1428_002:0578b17": "自言有欲、自言不放逸、自言精進、自言得定、",
    "T22n1428_002:0578b18": "自言得正受、自言有道、自言修習、自言有",
    "T22n1428_002:0578b19": "慧、自言見、自言得、自言果。[0578b19] 自言念在身者，有",
    "T22n1428_002:0578b20": "念能令人出離，狎習親附此法，修習增廣",
    "T22n1428_002:0578b21": "如調伏乘，守護觀察善得平等，已得決定，",
    "T22n1428_002:0578b22": "無復艱難而得自在，是為自言得身念處。",
    "T22n1428_002:0578b23": "[0578b23] 自言正憶念者，有念能令人出離，狎習親",
    "T22n1428_002:0578b24": "附此法，修習增廣如調伏乘，守護觀察善得",
    "T22n1428_002:0578b25": "平等，已得決定，無復艱難而得自在，是為",
    "T22n1428_002:0578b26": "自言正憶念。自言得戒、自言有欲、自言不放",
    "T22n1428_002:0578b27": "逸、自言精進、亦如上說。[0578b27] 自言得定者，有覺",
    "T22n1428_002:0578b28": "有觀三昧、無覺有觀三昧、無覺無觀三昧、空",
    "T22n1428_002:0578b29": "無相無作三昧，狎習親附思惟此定，餘如",
    "T22n1428_002:0578c01": "上說。[0578c01] 自言得正受者，想正受、無想正受、隨法",
    "T22n1428_002:0578c02": "正受、心想正受、除色想正受、不除色想正受、",
    "T22n1428_002:0578c03": "除入正受、一切入正受，狎習親附思惟此",
    "T22n1428_002:0578c04": "正受，餘如上說。[0578c04] 自言有道者，從一支道乃",
    "T22n1428_002:0578c05": "至十一支道，狎習親附思惟此道，餘如上",
    "T22n1428_002:0578c06": "說。[0578c06] 自言修者，修戒、修定、修智、修解脫慧、",
    "T22n1428_002:0578c07": "修見解脫慧，狎習親附，餘如上說。[0578c07] 自言有",
    "T22n1428_002:0578c08": "智者，法智、比智、等智、他心智，狎習親附思",
    "T22n1428_002:0578c09": "惟此智，餘如上說。[0578c09] 自言見者，見苦、見集、見",
    "T22n1428_002:0578c10": "盡、見道，若復作如是言：「天眼清淨觀諸眾",
    "T22n1428_002:0578c11": "生，生者、死者，善色、惡色，善趣、惡趣。知有好",
    "T22n1428_002:0578c12": "醜、貴賤，隨眾生業報如實知之。」狎習親附，",
    "T22n1428_002:0578c13": "餘如上說。[0578c13] 自言得者，得須陀洹、斯陀含、阿",
    "T22n1428_002:0578c14": "那含、阿羅漢，狎習親附，餘如上說。[0578c14] 自言果者，",
    "T22n1428_002:0578c15": "須陀洹果、斯陀含果、阿那含果、阿羅漢果，狎",
    "T22n1428_002:0578c16": "習親附，餘如上說。[0578c16] 如是虛而不實，不知、不",
    "T22n1428_002:0578c17": "見，向人說言：「我得上人法。」口自向人說，前",
    "T22n1428_002:0578c18": "人知者，波羅夷；說而不知者，偷蘭遮。若遣手",
    "T22n1428_002:0578c19": "印、若遣使、若書、若作知相，若知者，波羅夷；若",
    "T22n1428_002:0578c20": "不知者，偷蘭遮。自在靜處作不靜想，口說言：",
    "T22n1428_002:0578c21": "「我得上人法。」偷蘭遮。不靜處作靜處想，口",
    "T22n1428_002:0578c22": "說言：「我得上人法。」偷蘭遮。諸天、阿須羅、乾",
    "T22n1428_002:0578c23": "闥婆、夜叉、餓鬼、畜生能變形有智，向說得",
    "T22n1428_002:0578c24": "上人法，知者，偷蘭遮；說而不知者，突吉羅。手",
    "T22n1428_002:0578c25": "印遣使、若書、若作知相使彼知，偷蘭遮；彼",
    "T22n1428_002:0578c26": "不知，突吉羅。畜生不能變形者，向說得上",
    "T22n1428_002:0578c27": "人法，突吉羅。若人實得道，向不同意大比丘",
    "T22n1428_002:0578c28": "說：「得上人法。」突吉羅。若為人說根、力、覺、意、",
    "T22n1428_002:0578c29": "解脫、三昧、正受，我等得是，波羅夷。人作人",
    "T22n1428_002:0579a01": "想，波羅夷；人疑者，偷蘭遮；人非人想，偷蘭遮。",
    "T22n1428_002:0579a02": "非人人想，偷蘭遮；非人疑，亦偷蘭遮。[0579a02] 比丘尼，",
    "T22n1428_002:0579a03": "波羅夷；式叉摩那、沙彌、沙彌尼，突吉羅滅擯。",
    "T22n1428_002:0579a04": "是為犯。[0579a04] 不犯者，增上慢人自言：「是業報因緣",
    "T22n1428_002:0579a05": "非修得。」若向同意大比丘說上人法，若向",
    "T22n1428_002:0579a06": "人說根、力、覺、意、解脫三昧、正受法，不自稱",
    "T22n1428_002:0579a07": "言我得。若戲笑說，或疾疾說，屏處獨說，夢",
    "T22n1428_002:0579a08": "中說，欲說此錯說彼，不犯。[0579a08] 不犯者，最初",
    "T22n1428_002:0579a09": "未制戒，癡狂、心亂、痛惱所纏。(四竟)",
    "T22n1428_002:0579a10": "十三僧殘法之一",
    "T22n1428_002:0579a11": "[0579a11] 爾時世尊遊舍衛城。時迦留陀夷，欲意熾盛，",
    "T22n1428_002:0579a12": "顏色憔悴，身體損瘦。於異時獨處一房，敷",
    "T22n1428_002:0579a13": "好繩床、木床、大小褥被枕地，復敷好敷具，",
    "T22n1428_002:0579a14": "戶外別安湯水洗足具，飲食豐足，欲意熾",
    "T22n1428_002:0579a15": "盛，隨念憶想弄失不淨，諸根悅豫，顏色光澤。",
    "T22n1428_002:0579a16": "諸親友比丘見已問言：「汝先時顏色憔悴身",
    "T22n1428_002:0579a17": "形損瘦，如今顏色和悅光澤，為是住止安樂，",
    "T22n1428_002:0579a18": "不以飲食為苦耶？云何得爾？」答言：「住止",
    "T22n1428_002:0579a19": "安樂，不以飲食為苦。」彼復問言：「以何方便",
    "T22n1428_002:0579a20": "住止安樂，不以飲食為苦。」答言：「大德！我先",
    "T22n1428_002:0579a21": "欲意熾盛，顏色憔悴，形體損瘦。我時在一房",
    "T22n1428_002:0579a22": "住，敷好繩床、木床、大小褥被枕地，復敷好",
    "T22n1428_002:0579a23": "敷具，戶外別安湯水洗足之具，飲食豐足，我",
    "T22n1428_002:0579a24": "欲意熾盛，隨念憶想弄失不淨。我以是故",
    "T22n1428_002:0579a25": "住止安樂，顏色和悅光澤。」諸比丘言：「汝所為",
    "T22n1428_002:0579a26": "甚苦，何以言安樂耶？所為不安而言安耶？",
    "T22n1428_002:0579a27": "此正法中說欲除欲，說慢除慢，滅除渴愛，",
    "T22n1428_002:0579a28": "斷諸結使，愛盡涅槃。汝云何欲意熾盛，隨念",
    "T22n1428_002:0579a29": "憶想弄失不淨耶？」爾時諸比丘往至世尊",
    "T22n1428_002:0579b01": "所，以此因緣具白世尊。世尊爾時以此因",
    "T22n1428_002:0579b02": "緣集比丘僧，知而故問迦留陀夷：「汝審爾",
    "T22n1428_002:0579b03": "欲意熾盛，隨念憶想弄陰失精耶？」報言：「實爾！」",
    "T22n1428_002:0579b04": "世尊以無數方便呵責：「汝所為非，非威儀、",
    "T22n1428_002:0579b05": "非沙門法、非淨行、非隨順行，所不應為。",
    "T22n1428_002:0579b06": "汝今云何於我清淨法中出家，作穢污行",
    "T22n1428_002:0579b07": "弄陰失精耶？汝今愚人，舒手受人信施，",
    "T22n1428_002:0579b08": "復以此手弄陰墮精。」爾時世尊以無數方",
    "T22n1428_002:0579b09": "便呵責已，告諸比丘：「此愚人！多種有漏處，",
    "T22n1428_002:0579b10": "最初犯戒。自今已去與諸比丘結戒，集十",
    "T22n1428_002:0579b11": "句義乃至正法久住，欲說戒者當如是說：",
    "T22n1428_002:0579b12": "若比丘，故弄陰失精，僧伽婆尸沙。」如是世尊",
    "T22n1428_002:0579b13": "與比丘結戒。[0579b13] 時有一比丘亂意睡眠，於夢",
    "T22n1428_002:0579b14": "中失精有憶念，覺已作是念：「世尊與諸",
    "T22n1428_002:0579b15": "比丘結戒，弄陰失精僧伽婆尸沙。而我亂",
    "T22n1428_002:0579b16": "意睡眠，於夢中失精而有憶念，將不犯",
    "T22n1428_002:0579b17": "僧伽婆尸沙耶？我今當云何？」即具向同意",
    "T22n1428_002:0579b18": "比丘說：「世尊與諸比丘結戒，弄陰失精僧",
    "T22n1428_002:0579b19": "伽婆尸沙。我今亂意睡眠，於夢中失精，覺",
    "T22n1428_002:0579b20": "已作是念：『我將不犯僧伽婆尸沙耶？』今當",
    "T22n1428_002:0579b21": "云何？大德！可以此因緣為我白佛，若佛有",
    "T22n1428_002:0579b22": "所教&#x52C5;，我當修行。」爾時諸比丘往至世尊",
    "T22n1428_002:0579b23": "所，頭面禮足在一面坐，以此因緣具白世",
    "T22n1428_002:0579b24": "尊。世尊以此因緣即集諸比丘告言：「亂意",
    "T22n1428_002:0579b25": "睡眠有五過失：一者惡夢；二者諸天不護；",
    "T22n1428_002:0579b26": "三者心不入法；四者不思惟明相；五者於",
    "T22n1428_002:0579b27": "夢中失精。是為五過失。善意睡眠有五功",
    "T22n1428_002:0579b28": "德：不見惡夢；諸天衛護；心入於法；繫意",
    "T22n1428_002:0579b29": "在明相；不於夢中失精。是謂五功德。於",
    "T22n1428_002:0579c01": "夢中失精，不犯。自今已去當如是說戒：若",
    "T22n1428_002:0579c02": "比丘故弄陰失精，除夢中，僧伽婆尸沙。」[0579c02] 比",
    "T22n1428_002:0579c03": "丘義如上。[0579c03] 弄者，實心故作失精。精有七種：",
    "T22n1428_002:0579c04": "青、黃、赤、白、黑、酪色、酪漿色。何者精青色？轉輪",
    "T22n1428_002:0579c05": "聖王精也。何者精黃色？轉輪聖王太子精也。",
    "T22n1428_002:0579c06": "何者精赤色？犯女色多也。何者精白色？負",
    "T22n1428_002:0579c07": "重人精也。何者精黑色？轉輪聖王第一大臣",
    "T22n1428_002:0579c08": "精也。何者精酪色？須陀洹精也。何者精酪漿",
    "T22n1428_002:0579c09": "色？斯陀含人精也。[0579c09] 爾時有一婆羅門，居閑靜",
    "T22n1428_002:0579c10": "處誦持&#x546A;術。彼經所說，若故墮精者，命終",
    "T22n1428_002:0579c11": "生天。彼欲求天道，常弄陰失精。時有一婆",
    "T22n1428_002:0579c12": "羅門出家為道者，聞此言，為生天故，即便",
    "T22n1428_002:0579c13": "弄陰失精。彼疑，語諸比丘，諸比丘白佛。佛",
    "T22n1428_002:0579c14": "言：「僧伽婆尸沙。」[0579c14] 若為樂故、為藥故、為自",
    "T22n1428_002:0579c15": "試出精故、為福德故、為祠天故、為生",
    "T22n1428_002:0579c16": "天故、為施故為種子故、為自憍恣故、為",
    "T22n1428_002:0579c17": "自試力故、為好顏色故，為如是事弄失，一",
    "T22n1428_002:0579c18": "切僧伽婆尸沙。若憶念弄失精，僧伽婆尸沙。",
    "T22n1428_002:0579c19": "若憶念弄欲出青精，若出，僧伽婆尸沙；若",
    "T22n1428_002:0579c20": "憶念弄欲出青精，乃出黃、赤、白、黑、酪酪",
    "T22n1428_002:0579c21": "漿色，僧伽婆尸沙。若欲出黃，乃出赤、白、黑酪、",
    "T22n1428_002:0579c22": "酪漿青色，僧伽婆尸沙。赤、白、黑酪色、酪漿",
    "T22n1428_002:0579c23": "色亦如是。欲為樂故憶念弄失不淨，僧伽",
    "T22n1428_002:0579c24": "婆尸沙。欲為樂故憶念弄，欲失青不淨，",
    "T22n1428_002:0579c25": "若失，僧伽婆尸沙。欲為樂故憶念弄，欲失",
    "T22n1428_002:0579c26": "青不淨，乃至黃、赤、白、黑酪色、酪漿色，僧伽婆",
    "T22n1428_002:0579c27": "尸沙。欲為樂故憶念弄，欲失黃、赤、白、黑酪",
    "T22n1428_002:0579c28": "色、酪漿色青色亦如是。若欲為藥故、為",
    "T22n1428_002:0579c29": "欲自試故、為福德故、為祭祀故、為生天",
    "T22n1428_002:0580a01": "故、為施故、為種子故、為自憍恣故、為自",
    "T22n1428_002:0580a02": "試力故、為顏色和悅故亦如是。[0580a02] 若於內色、",
    "T22n1428_002:0580a03": "外色、內外色、水、風、空。內色者，受色。外色者，不",
    "T22n1428_002:0580a04": "受色。內外色者，受不受色。水者，若順水、若逆",
    "T22n1428_002:0580a05": "水、若以水灑。風者，若順風、若逆風、或口吹。空",
    "T22n1428_002:0580a06": "者，自空動身。若於內色弄失不淨，僧伽婆",
    "T22n1428_002:0580a07": "尸沙。若於內色憶念弄，欲失青不淨，若失，",
    "T22n1428_002:0580a08": "僧伽婆尸沙。若於內色弄，欲失青不淨，乃",
    "T22n1428_002:0580a09": "失黃、赤、白、黑酪、酪漿色，僧伽婆尸沙。若",
    "T22n1428_002:0580a10": "為樂故於內色憶念弄失不淨，僧伽婆尸",
    "T22n1428_002:0580a11": "沙。若為樂故於內色憶念弄，欲失青不淨，",
    "T22n1428_002:0580a12": "若失，僧伽婆尸沙。若為樂故於內色憶念弄，",
    "T22n1428_002:0580a13": "欲失青不淨，乃失黃、赤、白、黑酪、酪漿色，",
    "T22n1428_002:0580a14": "僧伽婆尸沙。若為藥故，乃至為顏色和悅",
    "T22n1428_002:0580a15": "故亦如是。於外色亦如是，於內外色亦如",
    "T22n1428_002:0580a16": "是，水風空亦如是，憶念弄失不淨，僧伽婆",
    "T22n1428_002:0580a17": "尸沙。不失，偷蘭遮。[0580a17] 若比丘方便弄失不淨，",
    "T22n1428_002:0580a18": "僧伽婆尸沙；不失，偷蘭遮。若比丘教比丘方",
    "T22n1428_002:0580a19": "便弄失不淨，若失，偷蘭遮；不失，突吉羅。若",
    "T22n1428_002:0580a20": "比丘尼教比丘方便弄失不淨，若失，偷蘭遮；",
    "T22n1428_002:0580a21": "不失，突吉羅。除比丘比丘尼，教餘人弄失",
    "T22n1428_002:0580a22": "不失，一切突吉羅。[0580a22] 比丘尼，波夜提；式叉摩",
    "T22n1428_002:0580a23": "那、沙彌、沙彌尼，突吉羅。是名為犯。[0580a23] 不犯者，夢",
    "T22n1428_002:0580a24": "中失，覺已恐污身、污衣床褥，若以弊物、樹",
    "T22n1428_002:0580a25": "葉、器物盛棄，若以手捺棄，若欲想出不淨，",
    "T22n1428_002:0580a26": "若見好色不觸失不淨，若行時自觸兩",
    "T22n1428_002:0580a27": "髀，若觸衣觸涅槃僧失不淨，若大便、小",
    "T22n1428_002:0580a28": "便時失不淨，若冷水、暖水洗浴失不淨，若",
    "T22n1428_002:0580a29": "在浴室中用樹皮細末藥泥土浴失不淨，",
    "T22n1428_002:0580b01": "若手揩摩失不淨，若大啼哭，若用力作時，",
    "T22n1428_002:0580b02": "一切不作出不淨意，不犯。[0580b02] 不犯者，最初",
    "T22n1428_002:0580b03": "未制戒，癡狂、心亂、痛惱所纏(一竟)。",
    "T22n1428_002:0580b04": "[0580b04] 佛在舍衛國，時迦留陀夷聞佛所制不得",
    "T22n1428_002:0580b05": "弄陰墮精，便手執戶鑰在門外立，伺諸婦",
    "T22n1428_002:0580b06": "女居士家婦女童女來，語言：「大妹！可來入",
    "T22n1428_002:0580b07": "房看。」將至房中捉捫摸嗚口。樂者便笑其",
    "T22n1428_002:0580b08": "所作，不樂者便瞋恚罵詈出房，語諸比丘",
    "T22n1428_002:0580b09": "言：「大德當知！不善、非法、非宜、不得時。我常",
    "T22n1428_002:0580b10": "謂是安隱處、無患、無災變、無怖懼處，今更",
    "T22n1428_002:0580b11": "於中遭遇災變恐懼。本謂水能滅火，今更",
    "T22n1428_002:0580b12": "水中生火。迦留陀夷將我等至房中，牽捉、",
    "T22n1428_002:0580b13": "嗚口、捫摸。我等夫主在本房中，牽挽作如",
    "T22n1428_002:0580b14": "是事猶不堪忍，況今沙門釋子乃作此事！」",
    "T22n1428_002:0580b15": "時諸比丘聞，中有少欲知足、行頭陀、樂學",
    "T22n1428_002:0580b16": "戒、知慚愧者，呵責迦留陀夷言：「世尊制戒",
    "T22n1428_002:0580b17": "不得弄陰失精，汝今云何手執戶鑰於門",
    "T22n1428_002:0580b18": "外立，伺諸婦女若居士家婦女來，將入房",
    "T22n1428_002:0580b19": "看，便捉捫摸嗚口耶？」如是呵責已，往至世尊",
    "T22n1428_002:0580b20": "所頭面禮足在一面坐，以此因緣具白世",
    "T22n1428_002:0580b21": "尊。世尊以此因緣集諸比丘，知而故問：「迦",
    "T22n1428_002:0580b22": "留陀夷！云何？汝實爾不？」答言：「爾。」世尊爾時",
    "T22n1428_002:0580b23": "呵責迦留陀夷言：「汝所為非，非威儀、非",
    "T22n1428_002:0580b24": "沙門法、非淨行、非隨順行，所不應為。」以",
    "T22n1428_002:0580b25": "無數方便呵責已，告諸比丘：「此癡人！多種",
    "T22n1428_002:0580b26": "有漏處，最初犯戒。自今已去與比丘結戒，",
    "T22n1428_002:0580b27": "集十句義乃至正法久住。欲說戒者當如",
    "T22n1428_002:0580b28": "是說：若比丘婬欲意，與女人身相觸，若捉",
    "T22n1428_002:0580b29": "手、若捉髮、若觸一一身分者，僧伽婆尸沙。」",
    "T22n1428_002:0580c01": "[0580c01] 比丘義如上。[0580c01] 婬欲意者，愛染污心。[0580c01] 女人者，如",
    "T22n1428_002:0580c02": "上說。[0580c02] 身者，從髮至足。[0580c02] 身相觸者，若捉摩、重",
    "T22n1428_002:0580c03": "摩、或牽、或推、或逆摩、或順摩、或舉、或下、或捉、",
    "T22n1428_002:0580c04": "或捺。若捉摩者，摩身前後。牽者，牽前。推者，",
    "T22n1428_002:0580c05": "推&#x5374;。逆摩者，從下至上。順摩者，從上至下。",
    "T22n1428_002:0580c06": "舉者，捉舉上。下者，若立捉令坐。捉者，若捉",
    "T22n1428_002:0580c07": "前、捉後、捉乳、捉髀。捺者，捺前、捺後、若捺",
    "T22n1428_002:0580c08": "乳、捺髀，僧伽婆尸沙。[0580c08] 若女作女想，女捫",
    "T22n1428_002:0580c09": "摸比丘，身身相觸欲意染著受觸樂，僧伽婆",
    "T22n1428_002:0580c10": "尸沙。女作女想，女以手捫摸比丘，動身欲",
    "T22n1428_002:0580c11": "意染著受觸樂，僧伽婆尸沙。如是乃至捉捺",
    "T22n1428_002:0580c12": "亦如是。是女疑者，偷蘭遮。若女作女想，身",
    "T22n1428_002:0580c13": "觸彼衣瓔珞具，欲心染著受觸樂，偷蘭遮。",
    "T22n1428_002:0580c14": "若女作女想，身觸彼衣瓔珞具，欲心染著不",
    "T22n1428_002:0580c15": "受觸樂，偷蘭遮。若女作女想女，以身衣瓔",
    "T22n1428_002:0580c16": "珞具觸比丘身，欲心染著受觸樂，偷蘭",
    "T22n1428_002:0580c17": "遮。若女作女想女，以身衣瓔珞具觸比",
    "T22n1428_002:0580c18": "丘身，欲心染著不受觸樂，偷蘭遮。女作女",
    "T22n1428_002:0580c19": "想，以身觸女衣瓔珞具，欲心染著動身不",
    "T22n1428_002:0580c20": "受觸樂，偷蘭遮。若女作女想，以身觸女衣",
    "T22n1428_002:0580c21": "瓔珞具，欲心染著不動身受觸樂，偷蘭遮。",
    "T22n1428_002:0580c22": "若女作女想，女以身衣瓔珞具觸比丘身，",
    "T22n1428_002:0580c23": "欲心染著動身不受觸樂，偷蘭遮。女作女",
    "T22n1428_002:0580c24": "想，女以身衣瓔珞具觸比丘身，欲心染著",
    "T22n1428_002:0580c25": "受觸樂不動身，偷蘭遮。女作女想，身相觸，",
    "T22n1428_002:0580c26": "欲心染著不受觸樂動身，偷蘭遮。女作女",
    "T22n1428_002:0580c27": "想，身相觸，欲心染著受觸樂不動身，偷蘭",
    "T22n1428_002:0580c28": "遮。如是捉摩乃至捉捺，一切偷蘭遮。若女疑，",
    "T22n1428_002:0580c29": "突吉羅。女作女想，以身衣觸身衣瓔珞具，",
    "T22n1428_002:0581a01": "欲心染著受觸樂，突吉羅。女作女想，以身",
    "T22n1428_002:0581a02": "衣觸身衣瓔珞具，欲心染著不受觸樂，突",
    "T22n1428_002:0581a03": "吉羅。女作女想，以身衣觸身衣瓔珞具，欲",
    "T22n1428_002:0581a04": "心染著不受觸樂動身，突吉羅。女作女想，",
    "T22n1428_002:0581a05": "以身衣觸身衣瓔珞具，欲心染著受觸樂",
    "T22n1428_002:0581a06": "不動身，突吉羅。女作女想，以身衣觸身衣",
    "T22n1428_002:0581a07": "瓔珞具，欲心染著不受觸樂不動身，突吉",
    "T22n1428_002:0581a08": "羅。女作女想，以身衣觸身衣瓔珞具，欲心",
    "T22n1428_002:0581a09": "染著受觸樂動身，突吉羅。乃至捉捺，一切突",
    "T22n1428_002:0581a10": "吉羅。是女疑，突吉羅。[0581a10] 若比丘與女人身相",
    "T22n1428_002:0581a11": "觸，一觸一僧伽婆尸沙。隨觸多少，一一僧伽",
    "T22n1428_002:0581a12": "婆尸沙。若天女、阿修羅女、龍女、餓鬼女、畜生",
    "T22n1428_002:0581a13": "女能變形者，身相觸偷蘭遮；畜生不能變形",
    "T22n1428_002:0581a14": "者，身相觸，突吉羅。若與男子身相觸，突吉羅。",
    "T22n1428_002:0581a15": "與二形身相觸者，偷蘭遮。若女人作禮捉",
    "T22n1428_002:0581a16": "足，覺觸樂不動身，突吉羅。若比丘有欲心",
    "T22n1428_002:0581a17": "觸衣&#x9262;、尼師檀、針筒、草[卄/告]乃至自觸身，一",
    "T22n1428_002:0581a18": "切突吉羅。人女人女想，僧伽婆尸沙；人女生",
    "T22n1428_002:0581a19": "疑，偷蘭遮；人女非人女想，偷蘭遮。非人女作",
    "T22n1428_002:0581a20": "人女想，偷蘭遮；非人女生疑，偷蘭遮。[0581a20] 比丘尼，",
    "T22n1428_002:0581a21": "波羅夷；式叉摩那、沙彌、沙彌尼，突吉羅。是謂",
    "T22n1428_002:0581a22": "為犯。[0581a22] 不犯者，若有所取與相觸、戲笑相觸、",
    "T22n1428_002:0581a23": "若相解時相觸，不犯。[0581a23] 不犯者，最初未制戒，",
    "T22n1428_002:0581a24": "癡狂、心亂、痛惱所纏。(二竟)◎"
}