{
    "X50n0820_010:0645c03": "成唯識論俗詮卷第十",
    "X50n0820_010:0645c05": "天親菩薩造頌",
    "X50n0820_010:0645c06": "護法等菩薩造論",
    "X50n0820_010:0645c07": "唐三藏法師玄奘奉 詔譯",
    "X50n0820_010:0645c08": "明西蜀沙門 明昱 俗詮",
    "X50n0820_010:0645c09": "[0645c09] 修習位中。解釋頌意分四。一廣明轉依。二修斷證",
    "X50n0820_010:0645c10": "義分三。一問答標數。二依數別釋分四。一明十聖",
    "X50n0820_010:0645c11": "地。二修十勝行。三斷十重障分二。一正釋十種。九",
    "X50n0820_010:0645c12": "卷竟。此中第二二障所攝。",
    "X50n0820_010:0645c13": "[0645c13] 此十一障二障所攝(至)八地以上畢竟不行。",
    "X50n0820_010:0645c14": "[0645c14] 總舉煩惱所知二障。攝前諸障。前標十障。今舉十",
    "X50n0820_010:0645c15": "一者。為前十地斷障之後。復有著礙二愚。名有餘",
    "X50n0820_010:0645c16": "障。故有十一。深密經云。善男子。此諸地中。有二十",
    "X50n0820_010:0645c17": "二種愚癡。十一種麤重。瑜伽云。永斷最極微細煩",
    "X50n0820_010:0645c18": "惱。及所知障。無著無礙。於一切種。所知境界。現正",
    "X50n0820_010:0645c19": "等覺。故第十一。說名佛地。煩惱障中。分別起者。是",
    "X50n0820_010:0645c20": "見所斷。以真見道。能頓斷故。彼現起時。從無始來。",
    "X50n0820_010:0645c21": "直至地前。加行漸伏現行。初地已斷種子。若俱生",
    "X50n0820_010:0645c22": "者。是修所斷。直至等覺。金剛喻定現前頓斷。彼現",
    "X50n0820_010:0645c23": "起時。亦從無始乃至地前。起四加行。唯得漸伏。初",
    "X50n0820_010:0645c24": "地以上。至第八地。能頓伏盡。如阿羅漢者。喻此煩",
    "X50n0820_010:0646a01": "惱永不行義。問云。既如羅漢。令永不行。何前七地。",
    "X50n0820_010:0646a02": "猶起貪等。答云。前七地中。雖亦暫起貪等煩惱。為",
    "X50n0820_010:0646a03": "度眾生。故意而起。起不為失。八地以上。畢竟不行",
    "X50n0820_010:0646a04": "者。以八地中。無功用故。於九地中。心自在故。若登",
    "X50n0820_010:0646a05": "十地。法自在故。故後三地。化利有情。已得任運及",
    "X50n0820_010:0646a06": "二自在。不由故意起貪瞋等。故說煩惱。畢竟不行。",
    "X50n0820_010:0646a07": "[0646a07] 所知障中見所斷種(至)而三位顯是故偏說。",
    "X50n0820_010:0646a08": "[0646a08] 釋所知障。分別起者。是見所斷。以真見道。能頓斷",
    "X50n0820_010:0646a09": "故。彼現起時。從無始來。直至地前。加行漸伏現行。",
    "X50n0820_010:0646a10": "初地已斷種子。若俱生者。是修所斷。彼十無明。名",
    "X50n0820_010:0646a11": "不染汙。故於十地。漸次斷滅。乃至等覺。金剛喻定",
    "X50n0820_010:0646a12": "現前頓斷。彼現起時。亦從無始。至於地前。加行漸",
    "X50n0820_010:0646a13": "伏。登初地來。漸伏漸斷。乃至十地。方永伏盡。八地",
    "X50n0820_010:0646a14": "下。釋所知障。於後三地。隨識有無。謂第六俱所知",
    "X50n0820_010:0646a15": "障種。於後三地。不起現行。無漏觀心智。及無漏真",
    "X50n0820_010:0646a16": "如果。相續無間。能違彼故。第七識俱細所知障。猶",
    "X50n0820_010:0646a17": "可現行。於第十地。得法自在。法空智起。彼障方伏。",
    "X50n0820_010:0646a18": "前五轉識。相應心品。雖未轉依成所作智。於後三",
    "X50n0820_010:0646a19": "地。是無漏位。障伏不起。問云。二障體同。何不同斷。",
    "X50n0820_010:0646a20": "答云。雖修道中。不斷煩惱。而彼種子。亦漸斷滅。三",
    "X50n0820_010:0646a21": "位斷二障者。一見道位。頓斷分別二障種子。二修",
    "X50n0820_010:0646a22": "道位。漸次伏斷俱生煩惱所知種現。三金剛定。能",
    "X50n0820_010:0646a23": "永斷盡二障種子。問。前說十地。各斷一障二愚。及",
    "X50n0820_010:0646a24": "彼麤重。何唯三位斷耶。答云。雖於十地漸伏漸斷。",
    "X50n0820_010:0646b01": "然三斷道。名相顯勝。故偏說之。",
    "X50n0820_010:0646b02": "[0646b02] 斷二障種漸頓云何(至)一剎那中三界頓斷。",
    "X50n0820_010:0646b03": "[0646b03] 問答以明斷障漸頓。先釋第七識俱二障。俱是頓",
    "X50n0820_010:0646b04": "斷。無漸斷義。無學果者。二乘出三界。菩薩第八地。",
    "X50n0820_010:0646b05": "以不動地。名無學故。故說三乘無學果時。頓斷三",
    "X50n0820_010:0646b06": "界煩惱障種。又第七俱。所知障種。唯菩薩斷。故成",
    "X50n0820_010:0646b07": "佛時。一切頓斷。任運內起。無麤細者。謂第七識。煩",
    "X50n0820_010:0646b08": "惱所知。俱無分別。無見所斷。純是俱生。唯修所斷。",
    "X50n0820_010:0646b09": "任運內起。是俱生義。無分別起。故名無麤。對麤說",
    "X50n0820_010:0646b10": "細。既無麤名。細亦不說。故云。無麤細故。餘六下。次",
    "X50n0820_010:0646b11": "釋前六識俱煩惱障種。頓漸斷義。若見所斷。唯是",
    "X50n0820_010:0646b12": "頓斷。故云三乘見位。真見道中。一切頓斷。若修所",
    "X50n0820_010:0646b13": "斷。隨其所應。二乘有利鈍。菩薩一剎那。故隨所應",
    "X50n0820_010:0646b14": "有頓漸故。二乘見道。同在欲界。於欲界中。即證初",
    "X50n0820_010:0646b15": "果。菩薩見道。加行無間。即登初地。故於初地得證",
    "X50n0820_010:0646b16": "人空。初一類下。釋鈍根漸出離者。於三界中。共有",
    "X50n0820_010:0646b17": "九地。欲界唯有五趣雜居一地。色界四禪。名為四",
    "X50n0820_010:0646b18": "地。無色四空。亦名四地。地各九品。分&#x8F2D;中上。預流",
    "X50n0820_010:0646b19": "果人。斷欲界修所斷惑。至第五品。即中中品。名一",
    "X50n0820_010:0646b20": "來向。至第六品。即中&#x8F2D;品。證一來果。以有餘惑。必",
    "X50n0820_010:0646b21": "一來生。名一來果。斷至第八。即&#x8F2D;中品。名不還向。",
    "X50n0820_010:0646b22": "至第九品。即&#x8F2D;&#x8F2D;品。證不還果。欲界惑盡。必不來",
    "X50n0820_010:0646b23": "生。故名不還。此第三果。居色淨居。斷上八地各九",
    "X50n0820_010:0646b24": "品思。至七十一。即第九地&#x8F2D;中品惑。名羅漢向。斷",
    "X50n0820_010:0646c01": "最後品。名&#x8F2D;&#x8F2D;品。證羅漢果。以盡煩惱。名阿羅漢。",
    "X50n0820_010:0646c02": "次一類下。釋利根頓出離者。謂於三界九地煩惱",
    "X50n0820_010:0646c03": "合為一聚。共作九品。從上中&#x8F2D;九品別斷。雜集十",
    "X50n0820_010:0646c04": "三卷云。復次如說預流補特伽羅。此有二種。一漸",
    "X50n0820_010:0646c05": "出離。二頓出離。漸出離者。如前廣說。頓出離者。謂",
    "X50n0820_010:0646c06": "入現觀已。依止未至定。發出世間道。頓斷三界一",
    "X50n0820_010:0646c07": "切煩惱。品品別斷。唯立二果。謂預流果。阿羅漢果。",
    "X50n0820_010:0646c08": "品品別斷者。謂先頓斷欲色無色界修所斷上上",
    "X50n0820_010:0646c09": "品隨眠。如是乃至&#x8F2D;&#x8F2D;品。頓斷三界者。謂如見道",
    "X50n0820_010:0646c10": "所斷。非如世間道界地品品別斷。此義以何為證。",
    "X50n0820_010:0646c11": "如指端經說。諸所有色。乃至識。若過去。若未來。若",
    "X50n0820_010:0646c12": "現在。廣說乃至若遠若近。總此一切。略為一分。一",
    "X50n0820_010:0646c13": "團。一積。一聚。如是略已。應觀一切。皆是無常。一切",
    "X50n0820_010:0646c14": "皆苦。乃至廣說。依如是義。但可建立初後二果。不",
    "X50n0820_010:0646c15": "立第二第三。名頓出離。菩薩下。釋菩薩乘。於餘六",
    "X50n0820_010:0646c16": "識相應煩惱。亦唯頓斷。無漸斷義。謂彼煩惱。初地",
    "X50n0820_010:0646c17": "頓伏。至金剛定。頓斷彼種。又餘六識相應煩惱。二",
    "X50n0820_010:0646c18": "乘見修二位隨斷。無金剛位。菩薩見道。及金剛斷。",
    "X50n0820_010:0646c19": "無修道斷。以永伏故。",
    "X50n0820_010:0646c20": "[0646c20] 所知障種初地初心(至)前後相望皆容具有。",
    "X50n0820_010:0646c21": "[0646c21] 釋餘六識俱所知障。唯菩薩斷。見所斷者。緣外境",
    "X50n0820_010:0646c22": "麤是分別起。見道頓斷。修所斷者。緣內境細。是俱",
    "X50n0820_010:0646c23": "生故。修道方斷。通緣下。總結前頓漸斷有多種。二",
    "X50n0820_010:0646c24": "乘下。別釋鈍根漸斷障時。必各別起無間解脫。因",
    "X50n0820_010:0647a01": "時望果名無間道。以近果故。果時望因名解脫道。",
    "X50n0820_010:0647a02": "以離因故。為由此道。證斷煩惱所得解脫。加行勝",
    "X50n0820_010:0647a03": "進。或總起。或別起。所有順決擇分善根。名加行道。",
    "X50n0820_010:0647a04": "所有前前。望後後進。名勝進道。菩薩下。釋彼根利。",
    "X50n0820_010:0647a05": "漸斷障位。智起惑除。分證真理。非要別起無間解",
    "X50n0820_010:0647a06": "脫。以加行等四種斷道。剎那前後皆容具故。故不",
    "X50n0820_010:0647a07": "別起。[0647a07] △二二障所攝竟。通上三斷十重障竟。下四",
    "X50n0820_010:0647a08": "證十真如。",
    "X50n0820_010:0647a09": "[0647a09] 十真如者一&#x5FA7;行真如(至)非如眼等類有異故。",
    "X50n0820_010:0647a10": "[0647a10] 總牒前科。文中別釋。&#x5FA7;是周&#x5FA7;。行是行相。謂此真",
    "X50n0820_010:0647a11": "如。&#x5FA7;一切處。而顯行相。故於初地。頓斷分別二障",
    "X50n0820_010:0647a12": "所顯真如。極喜證故。最勝真如。二地所證。以二地",
    "X50n0820_010:0647a13": "中。具淨尸羅。名道共戒。戒為德本。故云具無邊德。",
    "X50n0820_010:0647a14": "於一切法。最為勝故。勝流真如。三地所證。以三地",
    "X50n0820_010:0647a15": "中。勝定總持。流出無邊妙慧。故於餘法。極為勝故。",
    "X50n0820_010:0647a16": "梁攝論云。從真如流出正體智。正體智流出後得",
    "X50n0820_010:0647a17": "智。後得智流出大悲。大悲流出十二部經。名為勝",
    "X50n0820_010:0647a18": "流法界。無攝受者。無執取義。以四地中分證菩提。",
    "X50n0820_010:0647a19": "名出世道。無界繫屬。遠離身見。故無我執所依取",
    "X50n0820_010:0647a20": "故。世親菩薩云。於此如中。無計我所。無攝我所。如",
    "X50n0820_010:0647a21": "北州人。無繫屬故。應知此如。非是我執我慢。我愛",
    "X50n0820_010:0647a22": "無明。邊執見等所依取故。無別真如。五地所證。以",
    "X50n0820_010:0647a23": "五地中。真俗兩智。合令相應。故名無別。",
    "X50n0820_010:0647a24": "[0647a24] 六無染淨真如謂此真如(至)總持定門皆自在故。",
    "X50n0820_010:0647b01": "[0647b01] 無染淨者。根本智也。以六地中。深觀緣起。引無分",
    "X50n0820_010:0647b02": "別本智現前。故云本性無染。亦不可說後方淨故。",
    "X50n0820_010:0647b03": "無性菩薩云。由緣起智。令無分別智得現前。悟一",
    "X50n0820_010:0647b04": "切法無染無淨。法無別者。七地所證。妙無相道。即",
    "X50n0820_010:0647b05": "相無相。名妙無相。故云種種安立。而無異故。慈恩",
    "X50n0820_010:0647b06": "大師云。雖諸教法。依如建立。如無異故。又於教中",
    "X50n0820_010:0647b07": "立種種名。法界實相等。而如無異。不增減真如。即",
    "X50n0820_010:0647b08": "八地所證。以八地中。不隨淨增。不隨染減。亦名相",
    "X50n0820_010:0647b09": "土所依者。亦八地中無功用道。任運現身。及現土",
    "X50n0820_010:0647b10": "相。俱得自在。亦是此中不增減義。無性菩薩云。法",
    "X50n0820_010:0647b11": "外無用。所以不增。法體不壞。所以不減。世親菩薩",
    "X50n0820_010:0647b12": "云。於諸相中。而得自在。隨其所欲。即能現故。如欲",
    "X50n0820_010:0647b13": "令土成金寶等。隨意成故。相約現身。土約器界。智",
    "X50n0820_010:0647b14": "自在者。即心自在。故九地中。證此真如。得心自在。",
    "X50n0820_010:0647b15": "成就四種無礙解故。業自在等。等諸法業。即十地",
    "X50n0820_010:0647b16": "中證此真如。得法自在。故於神通作業。總持定門。",
    "X50n0820_010:0647b17": "皆得自在。",
    "X50n0820_010:0647b18": "[0647b18] 雖真如性實無差別(至)為令圓滿後後建立。",
    "X50n0820_010:0647b19": "[0647b19] 設有問云。真如一體。何有十耶。故此答云。雖真如",
    "X50n0820_010:0647b20": "等。又問云。既是假立。一達一切。何後建立餘九種",
    "X50n0820_010:0647b21": "耶。故又答云。雖初地中等。古德引慈恩疏有展轉",
    "X50n0820_010:0647b22": "多難。文繁不錄。[0647b22] △四證十真如竟。通上二依數別",
    "X50n0820_010:0647b23": "釋竟。下三總結修證。",
    "X50n0820_010:0647b24": "[0647b24] 如是菩薩於十地中(至)於二轉依便能證得。",
    "X50n0820_010:0647c01": "[0647c01] 總結廣辯十地十行。及斷十障。證十真如。四科之",
    "X50n0820_010:0647c02": "義。顯二轉依。由此證得。[0647c02] △三總結修證竟。通上二",
    "X50n0820_010:0647c03": "修斷證義竟。下三轉依六位。",
    "X50n0820_010:0647c04": "[0647c04] 轉依位別略有六種(至)多令非真不顯現故。",
    "X50n0820_010:0647c05": "[0647c05] 總標六種。文中別釋。力即勢力。能謂功能。謂於資",
    "X50n0820_010:0647c06": "糧加行二位。已悟唯識相性。名為勝解。已發大菩",
    "X50n0820_010:0647c07": "提心。名為慚愧。學修現觀漸伏麤惑。名損染種勢",
    "X50n0820_010:0647c08": "力。勤修六度。發三勇猛。名益淨種功能。問。地前三",
    "X50n0820_010:0647c09": "賢未登聖位。何名轉依。答。雖未斷障等。以真見道",
    "X50n0820_010:0647c10": "得根本智。親緣真如。故名通達。斷分別起二障種",
    "X50n0820_010:0647c11": "盡。得證二空。俱生猶存。故云一分。修謂修持。初心",
    "X50n0820_010:0647c12": "不退。習謂習學。淨行隨增。故於十地。數修施等十",
    "X50n0820_010:0647c13": "種勝行。漸斷俱生煩惱所知。分證十地十種真如。",
    "X50n0820_010:0647c14": "名真實轉。引攝大乘。釋二轉依通十地義。彼以前",
    "X50n0820_010:0647c15": "六有無相通。釋通達轉。後四地中。無相修習。釋修",
    "X50n0820_010:0647c16": "習轉。多令非真不顯現者。不無有少。所以前云。第",
    "X50n0820_010:0647c17": "七所知。於八地中。猶可現行。",
    "X50n0820_010:0647c18": "[0647c18] 四果圓滿轉謂究竟位(至)捨二麤重而證得故。",
    "X50n0820_010:0647c19": "[0647c19] 前所轉依。但名分證。此中究竟。故名圓滿。由三大",
    "X50n0820_010:0647c20": "下。牒前因行。金剛下。釋斷惑證果。等覺位中。普光",
    "X50n0820_010:0647c21": "明等十大三昧。名金剛定。俱生二障。極微細種。名",
    "X50n0820_010:0647c22": "本來麤重。修因歷多劫。證果一剎那。故名頓證。來",
    "X50n0820_010:0647c23": "際可窮。果終不退。恒化有情。利樂無盡。怖大樂小。",
    "X50n0820_010:0647c24": "故名下劣。以彼二乘。樂獨善寂。唯證人空。於利生",
    "X50n0820_010:0648a01": "事。心不喜樂。速斷煩惱。證真擇滅。名下劣轉。堪紹",
    "X50n0820_010:0648a02": "佛位。任度有情。故名廣大。謂菩薩乘。欣大悲心。利",
    "X50n0820_010:0648a03": "生為事。故於生死。無出離心。又於涅槃。不欣靜想。",
    "X50n0820_010:0648a04": "二空俱證。二障頓除。菩提涅槃。不求自得。名廣大",
    "X50n0820_010:0648a05": "轉。此中下。釋此頌中說轉依意。唯取第六廣大轉",
    "X50n0820_010:0648a06": "依。不同二乘。獨斷煩惱。故云捨二麤重。而證得故。",
    "X50n0820_010:0648a07": "[0648a07] △三轉依六位竟。下四轉依四義分四。一能轉道。",
    "X50n0820_010:0648a08": "[0648a08] 轉依義別略有四種(至)所證所引未成辦故。",
    "X50n0820_010:0648a09": "[0648a09] 總標四種。文中別釋。能轉。即智。智能轉妄復真。故",
    "X50n0820_010:0648a10": "名能轉。先伏後斷。故又分二。一能伏者。謂二障種。",
    "X50n0820_010:0648a11": "有生現行勢力。以修六度。及加行等智伏之。故云",
    "X50n0820_010:0648a12": "令不引起二障現行。此通下。釋通有漏無漏。及頓",
    "X50n0820_010:0648a13": "漸伏惑義。謂六行漸伏。唯通有漏。加行後得。亦唯",
    "X50n0820_010:0648a14": "漸伏。通漏無漏。根本頓伏。唯通無漏。故云隨其所",
    "X50n0820_010:0648a15": "應。漸頓伏彼。能斷道者。謂起根本無分別智。方能",
    "X50n0820_010:0648a16": "永斷二障隨眠。故說此道。定非有漏。及加行智。有",
    "X50n0820_010:0648a17": "漏下。釋成。謂第七識。念念執我。令第六識。所行施",
    "X50n0820_010:0648a18": "等。不能忘相。故名曾習相執。雖有漏道常起現行。",
    "X50n0820_010:0648a19": "而不為損。亦無所益。故能斷道。唯取無漏。又加行",
    "X50n0820_010:0648a20": "智。即勤勇樂欲求所證果。所引發故。但能伏惑。及",
    "X50n0820_010:0648a21": "至斷時。唯本後智。故能斷道。不用加行。",
    "X50n0820_010:0648a22": "[0648a22] 有義根本無分別智(至)根本後得俱能正斷。",
    "X50n0820_010:0648a23": "[0648a23] 初義謂後得智不斷隨眠。理猶未盡。次義正理。謂",
    "X50n0820_010:0648a24": "根本智。迷理迷事二種隨眠。俱能正斷。後得但斷",
    "X50n0820_010:0648b01": "迷事隨眠。相觀分明。無倒證故。分別迷心。名迷理。",
    "X50n0820_010:0648b02": "任運迷境。名迷事。是二別義。故瑜伽下。引證上義。",
    "X50n0820_010:0648b03": "出世斷道。即根本智。世出世斷道。即後得智。純世",
    "X50n0820_010:0648b04": "間道。即前所除有漏加行。以有漏道。是曾習故。相",
    "X50n0820_010:0648b05": "執引故。又加行智。地前伏除分別二執。未能永斷。",
    "X50n0820_010:0648b06": "亦是世間。故云無純世間道。能永害隨眠。雜集云。",
    "X50n0820_010:0648b07": "從初靜慮。乃至非想。唯是世間。不明了想。恒現前",
    "X50n0820_010:0648b08": "故。由斯下。總結二智俱能斷惑。義有別故。迷理隨",
    "X50n0820_010:0648b09": "眠。通見修者。六卷云。分別起惑。及細俱生。皆迷理",
    "X50n0820_010:0648b10": "也。[0648b10] △一能轉道竟。下二所轉依。",
    "X50n0820_010:0648b11": "[0648b11] 二所轉依此復有二(至)而非根本故此不說。",
    "X50n0820_010:0648b12": "[0648b12] 所轉即是漏無漏種。種必有依。名所轉依。依有真",
    "X50n0820_010:0648b13": "妄。復分為二。一持種依者。謂有&#x8657;妄分別本識。能",
    "X50n0820_010:0648b14": "持一切染淨法種。故為所依。修聖道時。轉令捨染",
    "X50n0820_010:0648b15": "得淨法故。問。依他起性。豈非染淨依耶。答。餘依他",
    "X50n0820_010:0648b16": "等。迷悟依者。謂有真實真如性故。能作迷悟生起",
    "X50n0820_010:0648b17": "根本。故染淨法依之得生。修聖道時。轉令捨染得",
    "X50n0820_010:0648b18": "淨法故。問。餘依他起。豈非迷悟依耶。答餘雖亦作",
    "X50n0820_010:0648b19": "等。[0648b19] △二所轉依竟。下三所轉捨。",
    "X50n0820_010:0648b20": "[0648b20] 三所轉捨此復有二(至)第八淨識非彼依故。",
    "X50n0820_010:0648b21": "[0648b21] 所轉同前漏無漏種。二非真實。可斷可棄。名所轉",
    "X50n0820_010:0648b22": "捨。前斷後棄。復分為二。一所斷捨者。真智除惑名",
    "X50n0820_010:0648b23": "斷。永不成就名捨。彼種下。謂斷二障種子。不起我",
    "X50n0820_010:0648b24": "法現行。無現行故。不對妄情。由此便捨&#x5FA7;計所執。",
    "X50n0820_010:0648c01": "所棄捨者。勝法圓明。劣法自遠。所依純淨。染不能",
    "X50n0820_010:0648c02": "依。名所棄捨。餘有漏法。即異熟果。劣無漏者。即變",
    "X50n0820_010:0648c03": "易死。二種捨已。彼二現行畢竟不生。亦說為捨。既",
    "X50n0820_010:0648c04": "捨種子。亦捨現行。由此下。明變易生死為劣。分段",
    "X50n0820_010:0648c05": "生死為勝。初義未正。謂有漏種。及劣無漏。金剛喻",
    "X50n0820_010:0648c06": "定現前捨故。次義正理。謂金剛定時。但斷二障極",
    "X50n0820_010:0648c07": "微細種。猶未捨彼漏無漏法。與無間道不相違者。",
    "X50n0820_010:0648c08": "無間在因。不違因種。意顯果位。方與因違。菩薩應",
    "X50n0820_010:0648c09": "無生死法者。謂變易生死。從有漏與劣無漏種生。",
    "X50n0820_010:0648c10": "此種若斷。無變易故。此位應無所熏識者。以無間",
    "X50n0820_010:0648c11": "道。猶有持種異熟識故。住無間道應名佛者。謂無",
    "X50n0820_010:0648c12": "間道。既無諸種。何不名佛。後解脫道應無用者。前",
    "X50n0820_010:0648c13": "既成佛。後起解脫。復何所用。由此下。結成正義。[0648c13] △",
    "X50n0820_010:0648c14": "三所轉捨竟。下四所轉得分二。一所顯得分五。一",
    "X50n0820_010:0648c15": "總標涅槃。",
    "X50n0820_010:0648c16": "[0648c16] 四所轉得此復有二(至)故體即是清淨法界。",
    "X50n0820_010:0648c17": "[0648c17] 所轉即前所斷二障。障盡得果。名所轉得。得由生",
    "X50n0820_010:0648c18": "顯。復分為二。一所顯得者。謂大涅槃。問。涅槃自性。",
    "X50n0820_010:0648c19": "本來清淨。何名所顯。答。此雖本來等。問。既有障染。",
    "X50n0820_010:0648c20": "何名本來自性清淨。答。此依等。[0648c20] △一總標涅槃竟。",
    "X50n0820_010:0648c21": "下二別釋四種。",
    "X50n0820_010:0648c22": "[0648c22] 涅槃義別略有四種(至)用而常寂故名涅槃。",
    "X50n0820_010:0648c23": "[0648c23] 謂此涅槃。是圓寂理。一切法中。同一實相。由聖凡",
    "X50n0820_010:0648c24": "位有差別故。分為四種。文中別釋。本來自性者。不",
    "X50n0820_010:0649a01": "簡凡望及色心等。皆具圓寂真如性故。故云一切",
    "X50n0820_010:0649a02": "法相真如理。雖有下。釋本來清淨平等共有義。與",
    "X50n0820_010:0649a03": "一切法下。釋名涅槃義。梵語涅槃。此云圓寂。寂則",
    "X50n0820_010:0649a04": "不與諸法一。以諸法相各顯現故。圓則不與諸法",
    "X50n0820_010:0649a05": "異。異諸法者。不圓滿故。離一切相一切分別者。釋",
    "X50n0820_010:0649a06": "體清淨。尋思路絕名言道斷者。釋離分別。唯真見",
    "X50n0820_010:0649a07": "道入聖位者。自內所證。其性本寂。非使能寂。故云",
    "X50n0820_010:0649a08": "本來自性涅槃。有餘依者。謂有分段生死苦所依",
    "X50n0820_010:0649a09": "也。以諸聖者。最後苦身未曾滅故。唯煩惱障。種現",
    "X50n0820_010:0649a10": "永寂。即名涅槃。瑜伽云。住有餘依。墮在眾數。猶有",
    "X50n0820_010:0649a11": "眾苦。所得轉依。猶與六處而共相應。言眾數者。即",
    "X50n0820_010:0649a12": "五蘊身。身為苦聚。故名眾苦。有微苦者。彼雖出障。",
    "X50n0820_010:0649a13": "未離最後分段生死。故有微苦。無餘依者。無最後",
    "X50n0820_010:0649a14": "身苦所依也。故云真如出生死苦。障盡苦滅。顯真",
    "X50n0820_010:0649a15": "如體圓滿寂滅。故名涅槃。瑜伽云。住無餘依。不墮",
    "X50n0820_010:0649a16": "眾數。永無眾苦。而於六處。永不相應。無住處者。不",
    "X50n0820_010:0649a17": "住生死。及涅槃故。若住涅槃。無度生用。若住生死。",
    "X50n0820_010:0649a18": "無斷障用。又能斷障。及能度生。故名無住。雖有無",
    "X50n0820_010:0649a19": "涯利生大用。其體本寂。名為涅槃。不同二乘。住涅",
    "X50n0820_010:0649a20": "槃義。[0649a20] △二別釋四種竟。下三凡聖有無。",
    "X50n0820_010:0649a21": "[0649a21] 一切有情皆有初一(至)唯我世尊可言具四。",
    "X50n0820_010:0649a22": "[0649a22] 此簡凡聖涅槃有無。一切有情無後三者。未斷障",
    "X50n0820_010:0649a23": "故。二乘唯三無後一者。住涅槃故。唯我世尊具四",
    "X50n0820_010:0649a24": "種者。圓滿證故。[0649a24] △三凡聖有無竟。下四問答廣辯",
    "X50n0820_010:0649b01": "分三。一如來涅槃。",
    "X50n0820_010:0649b02": "[0649b02] 如何善逝有有餘依(至)是故世尊可言具四。",
    "X50n0820_010:0649b03": "[0649b03] 善逝者。如來十號之一也。善入塵勞。故曰善逝。此",
    "X50n0820_010:0649b04": "問世尊遠離二種生死。何有餘苦所依。答云。世尊",
    "X50n0820_010:0649b05": "雖無實苦所依。而現比丘。同斷煩惱。似有苦依。故",
    "X50n0820_010:0649b06": "說有餘。或苦依盡。可說二乘。入無餘依。非苦依在。",
    "X50n0820_010:0649b07": "方說如來有有餘依。以現似苦。亦可說為有餘依",
    "X50n0820_010:0649b08": "也。是故世尊。於四涅槃。圓滿具足。[0649b08] △一如來涅槃",
    "X50n0820_010:0649b09": "竟。下二聲聞涅槃。",
    "X50n0820_010:0649b10": "[0649b10] 若聲聞等有無餘依(至)非如一類入無餘依。",
    "X50n0820_010:0649b11": "[0649b11] 若聲聞下。問也。謂於餘處有二說異。一說聲聞唯",
    "X50n0820_010:0649b12": "有餘依。無無餘依。以無餘依。是佛果故。二說聲聞",
    "X50n0820_010:0649b13": "都無涅槃。豈有下。答上問中第二說義。謂盡煩惱",
    "X50n0820_010:0649b14": "者。豈彼無涅槃。有餘涅槃。亦定有故。然聲下。釋有",
    "X50n0820_010:0649b15": "有餘依涅槃。身即最後身。智即能斷智。煩惱雖斷。",
    "X50n0820_010:0649b16": "身智猶存。故令無餘圓寂義隱。說彼無有無餘涅",
    "X50n0820_010:0649b17": "槃。非彼都無有餘義故。爾時下。答上問中第一說",
    "X50n0820_010:0649b18": "無無餘依義。爾時者。即煩惱障盡。證有餘涅槃時",
    "X50n0820_010:0649b19": "也。此時未證無餘圓寂。說無無餘。非彼後時身智",
    "X50n0820_010:0649b20": "俱滅。眾苦永盡。無有無餘涅槃義故。或說下。又作",
    "X50n0820_010:0649b21": "一意。解釋問中第二說義。謂依佛果。故說都無。不",
    "X50n0820_010:0649b22": "依前三而言無也。又說下。亦別一意。釋上問中第",
    "X50n0820_010:0649b23": "一說義。不定性者。不是定要斷苦入圓寂之種性",
    "X50n0820_010:0649b24": "也。故說剛纔證得有餘涅槃。決定迴心求證菩提。",
    "X50n0820_010:0649c01": "入菩薩道。由彼決定願樂力故。留身久住隨願度",
    "X50n0820_010:0649c02": "生。非如定性一類聲聞。定要斷苦入於圓寂。依此",
    "X50n0820_010:0649c03": "種故。故說聲聞無無餘依。問。有餘無餘二種涅槃",
    "X50n0820_010:0649c04": "如何證得。下文答釋。",
    "X50n0820_010:0649c05": "[0649c05] 謂有二乘深樂圓寂(至)故復說彼與佛有異。",
    "X50n0820_010:0649c06": "[0649c06] 此是釋詞。謂有下。釋證有餘涅槃。深樂圓寂者。顯",
    "X50n0820_010:0649c07": "是定性聲聞也。彼能下。釋證無餘涅槃。現苦者。現",
    "X50n0820_010:0649c08": "在生死苦也。有為者。色心等有作用法也。身智俱",
    "X50n0820_010:0649c09": "捨。名無餘依。是涅槃義問。既無身智。誰證涅槃。答",
    "X50n0820_010:0649c10": "云。爾時雖是無有最後身智。顯依圓寂。入無餘依",
    "X50n0820_010:0649c11": "由彼身智證。可說有身智。八卷云。依變化身。證無",
    "X50n0820_010:0649c12": "上覺。非業報身。故不違理。問。無餘涅槃。與佛無差。",
    "X50n0820_010:0649c13": "何故二乘。與佛有異。答云。依真如體。說無差。依真",
    "X50n0820_010:0649c14": "如用。說有異。故知聲聞。有體無用。以彼無有利生",
    "X50n0820_010:0649c15": "用故。唯佛世尊。體用圓具。[0649c15] △二聲聞涅槃竟。下三",
    "X50n0820_010:0649c16": "二障涅槃。",
    "X50n0820_010:0649c17": "[0649c17] 諸所知障既不感生(至)初後即真如中二擇滅攝。",
    "X50n0820_010:0649c18": "[0649c18] 諸所知下。問所知障。是無記性。不能正感生死。如",
    "X50n0820_010:0649c19": "何斷彼亦得涅槃。彼能下。答。謂所知障。障法空智。",
    "X50n0820_010:0649c20": "不生悲願。利樂有情。故斷障時。顯法空理。即無住",
    "X50n0820_010:0649c21": "處。生死涅槃。俱不住故。若所知下。復問云。既斷所",
    "X50n0820_010:0649c22": "知得無住處。是所知障。亦障涅槃。何斷所知。不得",
    "X50n0820_010:0649c23": "擇滅。彼說擇滅。是涅槃義。擇滅離縛。彼非縛故者。",
    "X50n0820_010:0649c24": "答也。謂擇滅無為。離煩惱縛。而證得故。彼所知障。",
    "X50n0820_010:0650a01": "性非有縛。故斷彼時。不得擇滅。既爾斷彼寧得涅",
    "X50n0820_010:0650a02": "槃者。外人又問。非諸下。論主答。謂諸涅槃。有擇滅",
    "X50n0820_010:0650a03": "攝。有非擇滅攝。故云非諸涅槃。皆擇滅攝。不爾下。",
    "X50n0820_010:0650a04": "謂若不許非擇滅攝者。本性清淨。應非涅槃。能縛",
    "X50n0820_010:0650a05": "下。釋擇滅義。諸所知下。釋斷所知不得擇滅義。然",
    "X50n0820_010:0650a06": "斷彼下。釋無住涅槃非擇滅為性。故四下。釋四涅",
    "X50n0820_010:0650a07": "槃。於六無為。有攝不攝。初即自性清淨涅槃。後即",
    "X50n0820_010:0650a08": "無住處涅槃。唯真如無為攝。中二者。即有餘涅槃",
    "X50n0820_010:0650a09": "無餘涅槃。唯擇滅無為攝。",
    "X50n0820_010:0650a10": "[0650a10] 若唯斷縛得擇滅者(至)理實俱能通障二果。",
    "X50n0820_010:0650a11": "[0650a11] 問六無為中。不動滅無為。受想滅無為。於四圓寂",
    "X50n0820_010:0650a12": "中。是誰所攝。答中非擇滅者。不同中二涅槃究竟",
    "X50n0820_010:0650a13": "永滅。不動等二。說暫離故。問。擇滅法中。有非擇滅",
    "X50n0820_010:0650a14": "否。答。擇滅無為。唯究竟滅。有非擇滅。非永滅故。或",
    "X50n0820_010:0650a15": "無下。又作一意解無住處。亦擇滅攝。問。既後涅槃",
    "X50n0820_010:0650a16": "亦擇滅攝。豈不濫同中二耶。答中謂雖名擇滅。有",
    "X50n0820_010:0650a17": "二義別。有餘無餘。是滅縛得。斷感生死煩惱得故。",
    "X50n0820_010:0650a18": "無住涅槃。是滅障得。斷盡餘障而證得故。故四下。",
    "X50n0820_010:0650a19": "釋四涅槃。於六無為。攝不攝義。不動等二無為。非",
    "X50n0820_010:0650a20": "擇滅攝。例顯後三涅槃。是擇滅攝。既所知下。外人",
    "X50n0820_010:0650a21": "難。說煩惱下。論主答。引煩惱障。例明所知。聖教依",
    "X50n0820_010:0650a22": "勝。名說障一。理實二障。通障二果。[0650a22] △三二障涅槃",
    "X50n0820_010:0650a23": "竟。通上四問答廣辯竟。下五通結所顯。",
    "X50n0820_010:0650a24": "[0650a24] 如是所說四涅槃中唯後三種名所顯得。",
    "X50n0820_010:0650b01": "[0650b01] 總結四涅槃中。唯後三種。所顯得攝。非第一者。以",
    "X50n0820_010:0650b02": "彼自性。本清淨故。[0650b02] △五通結所顯竟。通上一所顯",
    "X50n0820_010:0650b03": "得竟。下二所生得分二。一總標菩提。",
    "X50n0820_010:0650b04": "[0650b04] 二所生得謂大菩提(至)此即四智相應心品。",
    "X50n0820_010:0650b05": "[0650b05] 二所生得。謂大菩提者。牒科標舉。問。菩提自性既",
    "X50n0820_010:0650b06": "是本有。何名所生。答。此大覺體。雖是本來有能生",
    "X50n0820_010:0650b07": "種。而所知障。礙故不生。由諸聖者。以修道力。斷彼",
    "X50n0820_010:0650b08": "障故。令從種起。名得菩提。相續無盡。又所知障。是",
    "X50n0820_010:0650b09": "心心所分別而生。菩提智種。亦心心所無分別起。",
    "X50n0820_010:0650b10": "今轉所知證菩提者。以智為體。故云此即四智相",
    "X50n0820_010:0650b11": "應心品。[0650b11] △一總標菩提竟。下二別釋智品分六。一",
    "X50n0820_010:0650b12": "四種智體。",
    "X50n0820_010:0650b13": "[0650b13] 云何四智相應心品(至)如大圓鏡現眾色像。",
    "X50n0820_010:0650b14": "[0650b14] 云何下。標問。言鏡智者。從喻得名。佛地經云。復次",
    "X50n0820_010:0650b15": "妙生。大圓鏡智者。如依圓鏡。眾像影現。如是依止",
    "X50n0820_010:0650b16": "如來智鏡。諸處境識眾像影現。唯以圓鏡為譬喻",
    "X50n0820_010:0650b17": "者。當知圓鏡。如來智鏡。平等平等。是故智鏡。名圖",
    "X50n0820_010:0650b18": "鏡智。謂此心品。離諸分別者。顯此智體一切煩惱",
    "X50n0820_010:0650b19": "所知障垢。永出離故。所緣行相。微細難知者。非愚",
    "X50n0820_010:0650b20": "昧等智可知故。不妄不愚一切境相者。莊嚴論云。",
    "X50n0820_010:0650b21": "大圓鏡智。普於一切所知障境。不愚迷故。性相清",
    "X50n0820_010:0650b22": "淨離諸雜染者。智體光明。鑑淨無垢故。純淨圓德",
    "X50n0820_010:0650b23": "現種依持者。唯無漏德。所依止故。能現能生身土",
    "X50n0820_010:0650b24": "智影者。一切身土。此智能現。餘三種智。是此智影。",
    "X50n0820_010:0650c01": "故云能生。無間無斷。窮未來際者。顯寂常義。如大",
    "X50n0820_010:0650c02": "圓鏡。現眾色像者。顯光明義。",
    "X50n0820_010:0650c03": "[0650c03] 二平等性智相應心品(至)一味相續窮未來際。",
    "X50n0820_010:0650c04": "[0650c04] 言平等者。從所證得名。佛地經云。復次妙生。平等",
    "X50n0820_010:0650c05": "性智者。由十種相圓滿成就。所謂證得諸相增上",
    "X50n0820_010:0650c06": "喜愛平等。一切領受緣起平等。遠離異相非相平",
    "X50n0820_010:0650c07": "等。弘濟大慈平等。無待大悲平等。隨諸眾生所樂",
    "X50n0820_010:0650c08": "示現平等。一切眾生敬愛所說平等。世間寂靜皆",
    "X50n0820_010:0650c09": "同一味平等。世間諸法苦樂一味平等。修植無量",
    "X50n0820_010:0650c10": "功德究竟平等。證此十相。故名平等。故論云。謂此",
    "X50n0820_010:0650c11": "心品等。妙觀察智不共所依者。所依即根。以智各",
    "X50n0820_010:0650c12": "有所依之根。名不共依。妙觀智。以平等智為不共",
    "X50n0820_010:0650c13": "依。平等亦以圓鏡為依。故云無住涅槃之所建立",
    "X50n0820_010:0650c14": "一味相續窮未來際者。顯常住義。",
    "X50n0820_010:0650c15": "[0650c15] 三妙觀察智相應心品(至)令諸有情皆獲利樂。",
    "X50n0820_010:0650c16": "[0650c16] 妙觀察者。從攝持所觀境立名。佛地經云。如是如",
    "X50n0820_010:0650c17": "來妙觀察智。住持一切陀羅尼門。三摩地門。無礙",
    "X50n0820_010:0650c18": "辯說諸佛妙法。又云。能為頓起一切所知無礙妙",
    "X50n0820_010:0650c19": "智。種種無量相識因緣。又云。種種可翫波羅蜜多。",
    "X50n0820_010:0650c20": "菩提分法。十力無畏。不共佛法之所莊嚴。甚可愛",
    "X50n0820_010:0650c21": "樂。言攝觀者。攝者藏也。觀即觀察。以此智品。於總",
    "X50n0820_010:0650c22": "持門。善能觀察。亦能攝藏。不忘失故。言功德珍寶",
    "X50n0820_010:0650c23": "者。即六度道品等。作用差別者。即神通妙用等。",
    "X50n0820_010:0650c24": "[0650c24] 四成所作智相應心品(至)成本願力所應作事。",
    "X50n0820_010:0651a01": "[0651a01] 成所作者。從作三業得名。佛地經云。由是如來勤",
    "X50n0820_010:0651a02": "身化業。示現種種工巧等處。摧伏諸技傲慢眾生。",
    "X50n0820_010:0651a03": "以是善巧方便力故。引諸眾生令入聖教。成熟解",
    "X50n0820_010:0651a04": "脫。由是如來慶語化業。宣揚種種隨所樂法。文義",
    "X50n0820_010:0651a05": "巧妙。小智眾生。初聞尚信。以是善巧方便力故。引",
    "X50n0820_010:0651a06": "諸眾生令入聖教。成熟解脫。由是如來決意化業。",
    "X50n0820_010:0651a07": "決擇眾生八萬四千心行差別。以是善巧方便力",
    "X50n0820_010:0651a08": "故。引諸眾生令入聖教。成熟解脫。餘身語意。文繁",
    "X50n0820_010:0651a09": "不引。[0651a09] △一四種智體竟。下二心品名智。",
    "X50n0820_010:0651a10": "[0651a10] 如是四智相應心品(至)故說轉八識而得此四智。",
    "X50n0820_010:0651a11": "[0651a11] 總結四智轉心品得。二十二者。謂此四智。能轉心",
    "X50n0820_010:0651a12": "品。各二十二。即&#x5FA7;行五。別境亦五。善位十一。尋伺",
    "X50n0820_010:0651a13": "位中隨取一法。為二十二。故此下。通明八識相應",
    "X50n0820_010:0651a14": "心品。即此四智。以前五識共轉一智。即成四種。故",
    "X50n0820_010:0651a15": "此意云。若不以二十二法為體者。則於佛地有為",
    "X50n0820_010:0651a16": "功德攝不能盡。而總攝盡佛功德者。是轉八識相",
    "X50n0820_010:0651a17": "應心品。如次而得四種智故。問。他處言轉八識成",
    "X50n0820_010:0651a18": "四智。何云相應心品耶。答云。智雖非識。漏無漏位。",
    "X50n0820_010:0651a19": "強劣相反。欲令有情依智捨識。說識轉得。[0651a19] △二心",
    "X50n0820_010:0651a20": "品名智竟。下三轉智位次。",
    "X50n0820_010:0651a21": "[0651a21] 大圓鏡智相應心品(至)持無漏種令不失故。",
    "X50n0820_010:0651a22": "[0651a22] 通釋四智心品轉依位次。初有義下。未正。謂圓鏡",
    "X50n0820_010:0651a23": "智。金剛定時。即初現起。以異熟種。及所知種。同時",
    "X50n0820_010:0651a24": "捨故。相應心品亦轉鏡智。若謂爾時鏡智不起。異",
    "X50n0820_010:0651b01": "熟識種亦未轉依。染障既盡。淨種漸增。爾時何識",
    "X50n0820_010:0651b02": "能持淨種。次有義下。正理。謂此心品直至後時解",
    "X50n0820_010:0651b03": "脫道起。種識俱空。鏡智方起。即成佛道。故云此品",
    "X50n0820_010:0651b04": "解脫道時。初成佛故。乃得現起。異熟識種金剛道",
    "X50n0820_010:0651b05": "時。種未頓捨者。以異熟種。與無間道。不相違故。又",
    "X50n0820_010:0651b06": "無間道。金剛喻定。非障有漏異熟識種。及劣無漏",
    "X50n0820_010:0651b07": "諸法種故。此有漏種。及劣無漏。但與佛果。定相違",
    "X50n0820_010:0651b08": "故。金剛下。難破前執。謂金剛定。若斷識種。應無所",
    "X50n0820_010:0651b09": "熏。若無所熏。無漏淨法。應不得增。法不增減。應成",
    "X50n0820_010:0651b10": "佛果。豈無間道。即成佛耶。故說此品。從解脫道。初",
    "X50n0820_010:0651b11": "成佛故。盡未來際。相續不斷。",
    "X50n0820_010:0651b12": "[0651b12] 平等性智相應心品(至)相依相續盡未來際。",
    "X50n0820_010:0651b13": "[0651b13] 此智因中相應第七。恒執我故。名不平等。於轉依",
    "X50n0820_010:0651b14": "位。恒無我故。得平等名。見道現前。違二執者。是第",
    "X50n0820_010:0651b15": "六識。彼真見道。斷分別種。顯二空智。名下品轉。以",
    "X50n0820_010:0651b16": "第七識。恒內執我。無分別惑。唯是俱生。由第六識。",
    "X50n0820_010:0651b17": "初轉依時。帶起第七。轉一分智。以是第六所依根",
    "X50n0820_010:0651b18": "故。後十地中。執未斷者。謂第七識。俱生二執。猶未",
    "X50n0820_010:0651b19": "永滅。智有間斷。至十地後。得究竟轉。盡未來際。相",
    "X50n0820_010:0651b20": "續不斷。",
    "X50n0820_010:0651b21": "[0651b21] 妙觀察智相應心品(至)或無心時皆容現起。",
    "X50n0820_010:0651b22": "[0651b22] 妙觀察智相應第六意識。因中分別我法二執。入",
    "X50n0820_010:0651b23": "諸生死。故見道時。斷二種障。得證二空。轉二種智。",
    "X50n0820_010:0651b24": "生空觀品。二乘見位。得初起者。謂彼唯斷分別我",
    "X50n0820_010:0651c01": "執。入真見道。即證一分無分別智。名生空觀。此後",
    "X50n0820_010:0651c02": "展轉至無學者。謂見道後。於九地中。斷俱生時。漸",
    "X50n0820_010:0651c03": "斷漸證。斷盡惑種。無所斷故。名無學位。以二乘人。",
    "X50n0820_010:0651c04": "不斷所知。無法空智。或至下。明菩薩乘。解行地者。",
    "X50n0820_010:0651c05": "資糧加行。共名解行。解行地終。即入見道。或至上",
    "X50n0820_010:0651c06": "位。即是地上。若非有漏。即無漏時。或無心時。即無",
    "X50n0820_010:0651c07": "分別。已上諸處。皆容現起生空觀智。法空觀品。菩",
    "X50n0820_010:0651c08": "薩見位。得初起者。謂所知障。唯菩薩斷。故於見道",
    "X50n0820_010:0651c09": "亦斷法執分別一分。轉一分智。此後下。釋法空智",
    "X50n0820_010:0651c10": "現起分位。上位等名。釋義同前。",
    "X50n0820_010:0651c11": "[0651c11] 成所作智相應心品(至)而數間斷作意起故。",
    "X50n0820_010:0651c12": "[0651c12] 成所作智。因中相應前五轉識。能作諸業。轉依後",
    "X50n0820_010:0651c13": "得。能起化用。得所作名。初義未正。謂由第六識之",
    "X50n0820_010:0651c14": "後得智引。故前五識因中初轉。次義正理。謂成佛",
    "X50n0820_010:0651c15": "時。方得初起。以十地中。異熟有漏。所變眼等根。亦",
    "X50n0820_010:0651c16": "是有漏。與眼等識為不共所依。俱起同境。有漏五",
    "X50n0820_010:0651c17": "根。發無漏識。理不相應。何以故。有漏於境昧。無漏",
    "X50n0820_010:0651c18": "於境明。故成佛時。異熟與眼根。俱轉成無漏。成所",
    "X50n0820_010:0651c19": "作智。方容現起。不同前三相續長時。此數間斷。作",
    "X50n0820_010:0651c20": "意方起。設問云。此四種性。為是本有。為是熏生。若",
    "X50n0820_010:0651c21": "是本有。應一切時。皆有四智。若是熏生。應四智體。",
    "X50n0820_010:0651c22": "亦有增減。下文答釋。",
    "X50n0820_010:0651c23": "[0651c23] 此四種性雖皆本有(至)勿前佛德勝後佛故。",
    "X50n0820_010:0651c24": "[0651c24] 此是答詞。謂此四智。雖本有種。由二障故。成染分",
    "X50n0820_010:0652a01": "別。若悟唯識。於解行位。加行熏習。入真見道。方起",
    "X50n0820_010:0652a02": "現行。漸至圓滿。盡未來際。但從種生。不熏成種者。",
    "X50n0820_010:0652a03": "謂但熏長現行。不熏生起種子。故無增減。若四智。",
    "X50n0820_010:0652a04": "種。復熏成種。則後佛智。現熏前佛。前佛智德。應勝",
    "X50n0820_010:0652a05": "後佛。[0652a05] △三轉智位次竟。下四四智所緣。",
    "X50n0820_010:0652a06": "[0652a06] 大圓鏡智相應心品(至)餘一分二準此應知。",
    "X50n0820_010:0652a07": "[0652a07] 釋鏡智所緣。初義未正。謂圓鏡智。但緣真如。以無",
    "X50n0820_010:0652a08": "後得智。故不緣一切。唯是根本。說不可知。次義正",
    "X50n0820_010:0652a09": "理。謂此智品。緣一切法。以圓鏡智。照一切故。莊嚴",
    "X50n0820_010:0652a10": "下。證緣一切境。佛地下。證現一切影。又此下。釋成",
    "X50n0820_010:0652a11": "此品緣一切法。行緣下。破前執義。釋通二智。謂彼",
    "X50n0820_010:0652a12": "行相所緣微細。說不可知。非獨緣真如。名不可知。",
    "X50n0820_010:0652a13": "故如阿賴耶。緣一切境。此圓鏡智。亦緣一切世俗",
    "X50n0820_010:0652a14": "境故。緣真如境。是無分別。若緣餘境。後得智攝。問。",
    "X50n0820_010:0652a15": "原是一體。何得有二。答。其體是一。隨用分二。問。何",
    "X50n0820_010:0652a16": "名後得。答。了俗由證真。故說為後得。謂由證真。而",
    "X50n0820_010:0652a17": "後起者。名後得智。餘分二者。平妙二智。各分為二。",
    "X50n0820_010:0652a18": "準此應知。",
    "X50n0820_010:0652a19": "[0652a19] 平等性智相應心品(至)二智所攝於理無違。",
    "X50n0820_010:0652a20": "[0652a20] 釋平等智所緣之境。前二義俱偏。一唯緣淨識。一",
    "X50n0820_010:0652a21": "但緣真如。謂真如體。是一切法平等實性。故緣真",
    "X50n0820_010:0652a22": "如。名平等智。第三義正理。謂平等智。&#x5FA7;緣真俗二",
    "X50n0820_010:0652a23": "諦為境。佛地下。引證能緣真俗境義。十種平等。前",
    "X50n0820_010:0652a24": "四智章中已釋。莊嚴下。證能&#x5FA7;緣。及能現身。由斯",
    "X50n0820_010:0652b01": "下。結通二智。",
    "X50n0820_010:0652b02": "[0652b02] 妙觀察智相應心品(至)皆無障礙二智所攝。",
    "X50n0820_010:0652b03": "[0652b03] 釋妙觀智。通緣一切自相共相者。色心等法。名為",
    "X50n0820_010:0652b04": "一切。各別有體。名為自相。同是無常。苦空等義。名",
    "X50n0820_010:0652b05": "為共相。一切通緣。故無障礙。緣真俗諦。二智所攝。",
    "X50n0820_010:0652b06": "[0652b06] 成所作智相應心品(至)起化業故後得智攝。",
    "X50n0820_010:0652b07": "[0652b07] 釋成事智所緣之境。初義未正。謂但緣於現在五",
    "X50n0820_010:0652b08": "境。不緣過去未來境故。莊嚴下。引證但緣現境。次",
    "X50n0820_010:0652b09": "義正理。謂成事智。&#x5FA7;緣三世。佛地經下。引證&#x5FA7;緣",
    "X50n0820_010:0652b10": "三世義。若不&#x5FA7;緣。無佛地經所說功能。然此下。釋",
    "X50n0820_010:0652b11": "前所引莊嚴論義。謂成事智。緣一緣多。及緣一切。",
    "X50n0820_010:0652b12": "故莊嚴論。且說五根於五境轉。不言此智。唯緣五",
    "X50n0820_010:0652b13": "境。故不相違。隨作下。結成此智。唯是後得。謂前三",
    "X50n0820_010:0652b14": "智。皆依心根。二智俱通。此依色根。唯後得智。奘大",
    "X50n0820_010:0652b15": "師云。變相觀空唯後得。果中猶自不詮真。[0652b15] △四四",
    "X50n0820_010:0652b16": "智所緣竟。下五四智用別。",
    "X50n0820_010:0652b17": "[0652b17] 此四心品雖皆&#x5FA7;能(至)如是等門差別多種。",
    "X50n0820_010:0652b18": "[0652b18] 此四下。結前所緣。起後用別。謂鏡下。釋此四智用",
    "X50n0820_010:0652b19": "各別義。頌曰。鏡平二智現身土。自受用兮他受用。",
    "X50n0820_010:0652b20": "成事智現變化身。妙觀說法開疑眾。[0652b20] △五四智用",
    "X50n0820_010:0652b21": "別竟。下六通結前科。",
    "X50n0820_010:0652b22": "[0652b22] 此四心品名所生得(至)非已證得因位攝故。",
    "X50n0820_010:0652b23": "[0652b23] 此四心品。名所生得者。謂所轉得中。分為二科。一",
    "X50n0820_010:0652b24": "所顯得。二所生得。此所生得。總名菩提者。謂此一",
    "X50n0820_010:0652c01": "科。攝四種智。合此四智。總名菩提。故前章云。二所",
    "X50n0820_010:0652c02": "生得。謂大菩提。乃至此即四智相應心品。及前涅",
    "X50n0820_010:0652c03": "槃。名所轉得者。前所顯得。顯涅槃。今所生得。生菩",
    "X50n0820_010:0652c04": "提。雖有菩提涅槃之別。唯是所轉得中所攝。雖轉",
    "X50n0820_010:0652c05": "依義。總有四種者。謂轉依位中。科為四分。一能轉",
    "X50n0820_010:0652c06": "道。二所轉依。三所轉捨。四所轉得。而今但取二所",
    "X50n0820_010:0652c07": "轉得者。唯取所顯所生。二是所轉得也。何以故。頌",
    "X50n0820_010:0652c08": "說證得轉依言故。此修下。明已證未證。以修習位。",
    "X50n0820_010:0652c09": "非已證故。[0652c09] △六通結前科竟。通上四修習位竟。下",
    "X50n0820_010:0652c10": "五究竟位分三。一牒科標問。",
    "X50n0820_010:0652c11": "[0652c11] 後究竟位其相云何。",
    "X50n0820_010:0652c12": "[0652c12] 雜集云。何等究竟道。謂依金剛喻定。一切麤重永",
    "X50n0820_010:0652c13": "已息故。一切戲論永已斷故。永證一切離繫果故。",
    "X50n0820_010:0652c14": "從此次第無間轉依。證得盡智。及無生智。十無學",
    "X50n0820_010:0652c15": "法等。[0652c15] △一牒科標問竟。下二舉頌總答。",
    "X50n0820_010:0652c16": "[0652c16] 頌曰此即無漏界(至)安樂解脫身大牟尼名法。",
    "X50n0820_010:0652c17": "[0652c17] 頌初此字。即前二轉依果。無漏界。及後三句。皆顯",
    "X50n0820_010:0652c18": "二果多種名故。多名之義。論中自釋。[0652c18] △二舉頌總",
    "X50n0820_010:0652c19": "答竟。下三解釋頌意分二。一釋第一句分二。一正",
    "X50n0820_010:0652c20": "釋頌意。",
    "X50n0820_010:0652c21": "[0652c21] 論曰前修習位所得轉依(至)世出世間利樂事故。",
    "X50n0820_010:0652c22": "[0652c22] 釋初句中。此即無漏四字。論曰下。謂前位中轉依。",
    "X50n0820_010:0652c23": "即此位中行相。此謂下。釋頌言此字。是牒前位二",
    "X50n0820_010:0652c24": "轉依果。故云即是究竟無漏界攝。諸漏下。釋轉名",
    "X50n0820_010:0653a01": "無漏。言非漏者。即是無漏。界是下。釋頌中界字有",
    "X50n0820_010:0653a02": "二義別。含容眾德。即是藏義。出生五乘。即是因義。",
    "X50n0820_010:0653a03": "人乘。天乘。聲聞。緣覺。及菩薩乘。名為五乘。[0653a03] △一正",
    "X50n0820_010:0653a04": "釋頌意竟。下二問答廣明。",
    "X50n0820_010:0653a05": "[0653a05] 清淨法界可唯無漏攝(至)而實無漏道諦所攝。",
    "X50n0820_010:0653a06": "[0653a06] 清淨下。問涅槃真如。是清淨界。可唯無漏。菩提智",
    "X50n0820_010:0653a07": "品。原是色心。何無漏耶。道諦攝故。唯無漏攝者。總",
    "X50n0820_010:0653a08": "答四智心品是無漏義。謂佛下。釋成。以四智品攝",
    "X50n0820_010:0653a09": "盡佛地一切功德。有漏法種已永捨故者。顯四智",
    "X50n0820_010:0653a10": "品皆是無漏。雖有下。釋利有情事。亦是無漏道諦",
    "X50n0820_010:0653a11": "所攝。此下三師。及四問答。皆不應理。",
    "X50n0820_010:0653a12": "[0653a12] 集論等說十五界等(至)論說五識性散亂故。",
    "X50n0820_010:0653a13": "[0653a13] 第一師引集論難。謂如來同是有漏十五界攝。故",
    "X50n0820_010:0653a14": "云如來豈無五根五識五外界等。第二師。謂佛身",
    "X50n0820_010:0653a15": "土。非有非無。非十五界。故與集論。理不相違。第三",
    "X50n0820_010:0653a16": "師。謂如來十五界。妙定生故。麤細異故。不同有漏",
    "X50n0820_010:0653a17": "十五界攝。非佛五識者。謂集論說有漏五識。定非",
    "X50n0820_010:0653a18": "佛有。雖依下。釋上五境雖依有漏五境變現。從妙",
    "X50n0820_010:0653a19": "定生。故說為細。非同有漏麤五境攝。如來五識。非",
    "X50n0820_010:0653a20": "同有漏五識界攝。故引經證。佛心在定。顯集論說",
    "X50n0820_010:0653a21": "五識散亂。",
    "X50n0820_010:0653a22": "[0653a22] 成所作智何識相應(至)是故於此不應為難。",
    "X50n0820_010:0653a23": "[0653a23] 成所作智。何識相應者。論主問。第六相應。起化用",
    "X50n0820_010:0653a24": "者。外人答。與觀察智性有何別者。論主又問。彼觀",
    "X50n0820_010:0653b01": "下。外人答。謂觀察智。觀自共相。成所作智。唯起化",
    "X50n0820_010:0653b02": "用。故有差別。此二下。論主難。謂二智品。若是一類。",
    "X50n0820_010:0653b03": "同依一識。起一品時。無第二用。若依二識。識體各",
    "X50n0820_010:0653b04": "別。起不同時。故於二義。皆不並生。外人釋云。許不",
    "X50n0820_010:0653b05": "並起。於理無違。同體用分。俱亦非失。或與下。外人",
    "X50n0820_010:0653b06": "復謂成事智。不但與第六相應。亦與第七淨識相",
    "X50n0820_010:0653b07": "應。雖依眼等緣色等境。是平等智作用差別。謂淨",
    "X50n0820_010:0653b08": "下。釋差別用。論主質云。成事智品。豈不攝得前五",
    "X50n0820_010:0653b09": "識耶。非轉彼得等。外人釋義如文。此中論主當有",
    "X50n0820_010:0653b10": "破詞。今試補云。生死涅槃。雖與識智轉依彷彿。而",
    "X50n0820_010:0653b11": "義有別。識智轉依。各別有體。心所轉智。識轉淨識。",
    "X50n0820_010:0653b12": "能依所依。染淨俱有。生死涅槃。原為一體。輪生死",
    "X50n0820_010:0653b13": "時。定無涅槃。證涅槃時。必無生死。何有生死同涅",
    "X50n0820_010:0653b14": "槃攝。故知此釋。亦不應理。",
    "X50n0820_010:0653b15": "[0653b15] 有義如來功德身土(至)皆悉具足而純無漏。",
    "X50n0820_010:0653b16": "[0653b16] 此義正理。謂佛身土。如其所應。攝在世間五蘊十",
    "X50n0820_010:0653b17": "二處十八界中。而此三科。生佛共有。如來所得。名",
    "X50n0820_010:0653b18": "為無漏。眾生所得。名為有漏。集論下。釋第一師引",
    "X50n0820_010:0653b19": "集論中意。謂彼論說。眼等五根五識。色等五塵。是",
    "X50n0820_010:0653b20": "十五界。唯有漏者。彼論唯依二乘麤淺境說。不依",
    "X50n0820_010:0653b21": "如來。故云非說一切。謂餘下。謂諸有所得十八界",
    "X50n0820_010:0653b22": "中。唯後意根。意識及法塵界。通無漏攝。故餘十五",
    "X50n0820_010:0653b23": "名為有漏。佛成就下。謂佛所得十八界中。雖皆無",
    "X50n0820_010:0653b24": "漏。非二乘知。故集論說。十五界等。唯是有漏。然餘",
    "X50n0820_010:0653c01": "下。牒第二師執詞。理必應爾者。縱也。所以者何。徵",
    "X50n0820_010:0653c02": "起上非同界等之義。引聖言難破。謂聖言說。佛有",
    "X50n0820_010:0653c03": "為法。皆五蘊故。說佛一切法。是十八界十二處攝",
    "X50n0820_010:0653c04": "故。十九界等。聖所遮故。以一切法。不出蘊處界等。",
    "X50n0820_010:0653c05": "若離此三。是十八界外。有十九界。十二處外。有十",
    "X50n0820_010:0653c06": "三處。五蘊之外。有第六蘊。故十九界等。聖賢所遮。",
    "X50n0820_010:0653c07": "若絕下。復牒執詞。彼謂蘊處界等。不離名言。皆是",
    "X50n0820_010:0653c08": "戲論。難云。若絕戲論便非界等。頌不應說。此即無",
    "X50n0820_010:0653c09": "漏界。不思議善常。安樂解脫身。應知無漏菩提涅",
    "X50n0820_010:0653c10": "槃。皆是名言戲論種攝。但不執著。戲論遠離。又處",
    "X50n0820_010:0653c11": "處下。釋第三師意。彼說如來十五界。妙定生故。麤",
    "X50n0820_010:0653c12": "細異故。不同有漏十五界攝。故此破之。界處亦然",
    "X50n0820_010:0653c13": "者。謂轉無常界。得常界。轉無常處。得常處。既許蘊",
    "X50n0820_010:0653c14": "處界法皆常。寧說如來非蘊處界。故言非佛根塵",
    "X50n0820_010:0653c15": "識者。是密意說。及餘所成。故佛下。結成正義。[0653c15] △二",
    "X50n0820_010:0653c16": "問答廣明竟。通上一釋第一句竟。下二釋後三句",
    "X50n0820_010:0653c17": "分二。一正釋頌意。",
    "X50n0820_010:0653c18": "[0653c18] 此轉依果又不思議(至)窮未來際無斷無盡。",
    "X50n0820_010:0653c19": "[0653c19] 此段。釋不思議善常。此轉下。釋不思議三字。謂轉",
    "X50n0820_010:0653c20": "依果。不但名無漏菩提涅槃。又名不思議。超過下。",
    "X50n0820_010:0653c21": "釋成。此又下。釋善字。清淨下。釋涅槃。四智下。釋菩",
    "X50n0820_010:0653c22": "提。二種下。總釋二果。皆名善義。論說下。外人難。處",
    "X50n0820_010:0653c23": "等。即十二處十八界也。論說不唯無記。應通三性。",
    "X50n0820_010:0653c24": "則知如來五根三境。亦通三性。何說清淨法界。四",
    "X50n0820_010:0654a01": "智心品。唯是善性。此中下。論主釋。謂此善中。三種",
    "X50n0820_010:0654a02": "釋義。廣說如前者。前正義云。如來功德身土。如應",
    "X50n0820_010:0654a03": "攝在蘊處界中。彼三皆通有漏無漏。又云。故佛身",
    "X50n0820_010:0654a04": "中。十八界等。皆悉具足。而純無漏。即此中云。一切",
    "X50n0820_010:0654a05": "如來下。是第一釋。說佛土等。非苦集故。是第二釋。",
    "X50n0820_010:0654a06": "佛識所變等。是第三釋。此又下。釋常字。清淨下。釋",
    "X50n0820_010:0654a07": "涅槃性常。四智下。釋菩提性常。所依者。八識體也。",
    "X50n0820_010:0654a08": "非自下。外人難。謂菩提果。既從因生。非如涅槃。自",
    "X50n0820_010:0654a09": "性常義。四智心品。既屬色心。未有色心。不無常者。",
    "X50n0820_010:0654a10": "然四智下。論主答。謂雖色心。皆是無常。然四智品",
    "X50n0820_010:0654a11": "由願力故。利生無盡。故說為常。",
    "X50n0820_010:0654a12": "[0654a12] 此又安樂無逼惱故(至)二轉依果。皆此攝故。",
    "X50n0820_010:0654a13": "[0654a13] 此段釋安樂解脫身。大牟尼名法。清淨下。釋涅槃",
    "X50n0820_010:0654a14": "安樂。四智下。釋菩提安樂。永離體害者。離體自無",
    "X50n0820_010:0654a15": "逼惱。離害安樂有情。此二下。總釋二果。俱名安樂",
    "X50n0820_010:0654a16": "解脫身。二乘所得。斷盡煩惱。而解脫故。以無利生",
    "X50n0820_010:0654a17": "事業。故云無殊勝法。梵語牟尼。此云寂默。得寂默",
    "X50n0820_010:0654a18": "法。名大牟尼。此牟尼下。釋法身。體依下。釋身義。言",
    "X50n0820_010:0654a19": "五法者。佛地經云。清淨真如。及四智品。名為五法。",
    "X50n0820_010:0654a20": "清淨法界。涅槃也。四智心品。菩提也。菩提涅槃。通",
    "X50n0820_010:0654a21": "為法身。故云。非涅槃界。獨名法身。二轉依果。法身",
    "X50n0820_010:0654a22": "攝故。[0654a22] △一正釋頌意竟。下二別明三身分八。一正",
    "X50n0820_010:0654a23": "明三身。",
    "X50n0820_010:0654a24": "[0654a24] 如是法身有三相別(至)大功德法所依止故。",
    "X50n0820_010:0654b01": "[0654b01] 此明法身攝二身義。佛地經頌云。自性法受用。變",
    "X50n0820_010:0654b02": "化差別轉。彼經論云。雖諸如來所依清淨法界。體",
    "X50n0820_010:0654b03": "性無有差別。而有三種種相異故。轉變不同。故名",
    "X50n0820_010:0654b04": "差別。佛地論云。頌言自性法者。即是如來初自性",
    "X50n0820_010:0654b05": "身。體常不變。故名自性。力無畏等。諸功德法。所依",
    "X50n0820_010:0654b06": "止故。亦名法身。故今論中。謂諸如來下。釋自性身。",
    "X50n0820_010:0654b07": "是受用變化二身所依。具無邊下。釋成亦名法身",
    "X50n0820_010:0654b08": "義。",
    "X50n0820_010:0654b09": "[0654b09] 二受用身此有二種(至)合此二種名受用身。",
    "X50n0820_010:0654b10": "[0654b10] 佛地論云。頌言受用。即是次受用身。能令自他受",
    "X50n0820_010:0654b11": "用種種大法樂故。故今論中。分為二種。一自受用",
    "X50n0820_010:0654b12": "謂諸如來。三無數劫。修集無量福慧資糧者。從久",
    "X50n0820_010:0654b13": "遠來。修習此身故。所起無邊真實功德者。莊嚴此",
    "X50n0820_010:0654b14": "身故。及極圓淨常&#x5FA7;色身者。得證此身故。相續湛",
    "X50n0820_010:0654b15": "然盡未來際者。顯此身常故。恒自受用廣大法樂",
    "X50n0820_010:0654b16": "者。釋唯自利故。二他受用。謂諸如來。乃至居純淨",
    "X50n0820_010:0654b17": "土者。顯此身土唯變化故。為住十地。乃至決眾疑",
    "X50n0820_010:0654b18": "網者。釋轉法輪。唯為菩薩故。令彼受用大乘法樂",
    "X50n0820_010:0654b19": "者。釋唯利他故。合此二種名受用身者。總上自他",
    "X50n0820_010:0654b20": "俱。名受用身故。",
    "X50n0820_010:0654b21": "[0654b21] 三變化身謂諸如來(至)令各獲得諸利樂事。",
    "X50n0820_010:0654b22": "[0654b22] 佛地論云。頌言變化。即是後變化身。為欲利益安",
    "X50n0820_010:0654b23": "樂眾生。示現種種變化事故。故今論云。謂諸如來。",
    "X50n0820_010:0654b24": "乃至居淨穢土者。謂隨眾生種類若干。現若干身。",
    "X50n0820_010:0654c01": "及若干土。故所居土。淨穢不等。為未登地乃至現",
    "X50n0820_010:0654c02": "通說法者。顯變化身。三乘普被。六趣均霑。故云。稱",
    "X50n0820_010:0654c03": "彼機宜。隨類說法。令各獲得諸利樂事者。釋唯利",
    "X50n0820_010:0654c04": "他。前受用身。自他俱利。此變化身。唯是利他。[0654c04] △一",
    "X50n0820_010:0654c05": "正明三身竟。下二五法三身。",
    "X50n0820_010:0654c06": "[0654c06] 以五法性攝三身者(至)故知三身皆有實智。",
    "X50n0820_010:0654c07": "[0654c07] 佛地經云。有五種法攝大覺地。何等為五。所謂清",
    "X50n0820_010:0654c08": "淨法界。大圓鏡智。平等性智。妙觀察智。成所作智。",
    "X50n0820_010:0654c09": "有義下未正。謂初二法。即清淨真如。大圓鏡智。攝",
    "X50n0820_010:0654c10": "自性身。復引經論證此二法。攝自性身。妙觀平等。",
    "X50n0820_010:0654c11": "為中二智。攝受用身。平等下。釋現身自在。妙觀下。",
    "X50n0820_010:0654c12": "釋說法自在。說轉諸轉下。顯得受用身。後一智品。",
    "X50n0820_010:0654c13": "成所作智。攝變化身。成事下。釋變化義。又智下。引",
    "X50n0820_010:0654c14": "證三身。皆證實智。",
    "X50n0820_010:0654c15": "[0654c15] 有義初一攝自性身(至)四智品中真實功德。",
    "X50n0820_010:0654c16": "[0654c16] 此義正理。正釋五法攝三身義。初一即真如。攝自",
    "X50n0820_010:0654c17": "性身。經說自性身。本性真常故。又說佛法身。無生",
    "X50n0820_010:0654c18": "無滅故。說證因得。非生因故者。因中本具。故名證",
    "X50n0820_010:0654c19": "因。從緣起者。說名生因。以自性身。一切眾生。平等",
    "X50n0820_010:0654c20": "共有。不同報化。從因緣生。又說法身。諸佛共有者。",
    "X50n0820_010:0654c21": "影顯眾生。亦共有故。&#x5FA7;一切下。點破鏡智色心。不",
    "X50n0820_010:0654c22": "與法身相應。然說下。釋前師引證義。謂彼經說轉",
    "X50n0820_010:0654c23": "滅第八識中二障種子。所顯法身。不說法身即圓",
    "X50n0820_010:0654c24": "鏡智。智殊勝下。說四智品。依止法身。不說三身。皆",
    "X50n0820_010:0655a01": "有實智。自性法身下。重破前師以圓鏡智。攝法身",
    "X50n0820_010:0655a02": "義。",
    "X50n0820_010:0655a03": "[0655a03] 鏡智所起常&#x5FA7;色身(至)實有色心皆受用攝。",
    "X50n0820_010:0655a04": "[0655a04] 此明智攝自他變化三身。非法身義。從智所起者。",
    "X50n0820_010:0655a05": "顯實智為體。依智所現者。顯體非智。問云。何知鏡",
    "X50n0820_010:0655a06": "智攝自受用。答。說圓鏡智。是受用佛。轉諸轉識。得",
    "X50n0820_010:0655a07": "受用故。外人又問。既云鏡智是受用佛。何不云轉",
    "X50n0820_010:0655a08": "藏識。而說轉諸轉識得受用耶。答云。雖轉藏識等。",
    "X50n0820_010:0655a09": "又說下。論主推明法身相違鏡智。顯此智品。屬受",
    "X50n0820_010:0655a10": "用身。故云。若非受用。屬何身攝。又受用下。明唯一",
    "X50n0820_010:0655a11": "身攝四智品。以佛功德。通攝四智自受用故。",
    "X50n0820_010:0655a12": "[0655a12] 又他受用及變化身(至)而有化現心心所法。",
    "X50n0820_010:0655a13": "[0655a13] 釋他受用。及變化身。似智所起。假說智名。體非實",
    "X50n0820_010:0655a14": "智。故彼經中。但說二智。能現二身。不說二身。即是",
    "X50n0820_010:0655a15": "二智。由此二智。自受用攝問。若此二身似智所起。",
    "X50n0820_010:0655a16": "名無實心實智。云何說法利生。答云。然變化等。謂",
    "X50n0820_010:0655a17": "此二身。唯用化現心心所法。說法利生。設又問云。",
    "X50n0820_010:0655a18": "心事無形。何得化現。下文答。",
    "X50n0820_010:0655a19": "[0655a19] 無上覺者神力難思(至)無根等用故不說有。",
    "X50n0820_010:0655a20": "[0655a20] 此是釋詞。謂證無上菩提者。神力難思。能化無形",
    "X50n0820_010:0655a21": "心心所法。若不化現。云何如來現貪嗔等。如來貪",
    "X50n0820_010:0655a22": "嗔。久已斷故。又諸聲聞。及傍生等。知如來心。或慈",
    "X50n0820_010:0655a23": "或威。生敬生畏。皆是化現。何以故。如來實心。等覺",
    "X50n0820_010:0655a24": "菩薩尚不知故。況諸聲聞。及傍生等。由此下。引證",
    "X50n0820_010:0655b01": "化現心心所義。化無量類。令有心者。證能化心故。",
    "X50n0820_010:0655b02": "化作三業者。亦證有心故。化依他心者。依他實心",
    "X50n0820_010:0655b03": "託為本質。自變為所緣故。問。既能化心。如何論說",
    "X50n0820_010:0655b04": "化身。無心心所法。答云。雖論中說變現化身。無根",
    "X50n0820_010:0655b05": "心等。依餘劣智所起者說。不依如來實智所起。佛",
    "X50n0820_010:0655b06": "地經論七卷云。如論說言。心無形故。不可變化。又",
    "X50n0820_010:0655b07": "說化身。無心心法。此就二乘。及諸異生。定力而說。",
    "X50n0820_010:0655b08": "彼定力劣。不能化現無形質法。諸佛菩薩。不思議",
    "X50n0820_010:0655b09": "定。皆能化現心心所故。又化下。釋成劣智所起。謂",
    "X50n0820_010:0655b10": "彼劣智所化根心。無根心用。故論不說有所化心。",
    "X50n0820_010:0655b11": "佛地論云。但諸化色。同實色用。化根及心。但有相",
    "X50n0820_010:0655b12": "現。不同實用。彼就下類。故作是說。應知彼說。無根",
    "X50n0820_010:0655b13": "心用。亦依餘說。不依如來。[0655b13] △二五法三身竟。下三",
    "X50n0820_010:0655b14": "身德同異。",
    "X50n0820_010:0655b15": "[0655b15] 如是三身雖皆具足(至)利樂他用化相功德。",
    "X50n0820_010:0655b16": "[0655b16] 謂佛功德。一一無邊。然於三身。德各有異。謂自性",
    "X50n0820_010:0655b17": "身。唯有真實常樂我淨者。體具四德故。離諸雜染",
    "X50n0820_010:0655b18": "者。性本清淨故。眾善所依無為功德者。以具功德",
    "X50n0820_010:0655b19": "無所為故。無色心等差別相用者。體純一故。自受",
    "X50n0820_010:0655b20": "用者。二障永斷。二死永亡。二智圓明。二果親證。唯",
    "X50n0820_010:0655b21": "自受用。名受用身。真實功德。有作為故。若他下。釋",
    "X50n0820_010:0655b22": "他受用。及變化身。隨意願力。現身現土。及現心等。",
    "X50n0820_010:0655b23": "利樂他故。故名化相功德。[0655b23] △三身德同異竟。下四",
    "X50n0820_010:0655b24": "三身二利。",
    "X50n0820_010:0655c01": "[0655c01] 又自性身正自利攝(至)唯屬利他為他現故。",
    "X50n0820_010:0655c02": "[0655c02] 自性法身。二利兼具。自利為正。寂靜安樂。無動作",
    "X50n0820_010:0655c03": "故。利他為兼。為增上緣。攝有情故。以報化身。利樂",
    "X50n0820_010:0655c04": "有情。為正因緣。法身唯是所依法故。為增上緣。故",
    "X50n0820_010:0655c05": "說法身。自他俱利。餘利自他。如文次第。[0655c05] △四三身",
    "X50n0820_010:0655c06": "二利竟。下五身土相依。",
    "X50n0820_010:0655c07": "[0655c07] 又自性身依法性土(至)亦可說言&#x5FA7;一切處。",
    "X50n0820_010:0655c08": "[0655c08] 法身所依。依法性土。問。唯一法性。寧分身土。答。能",
    "X50n0820_010:0655c09": "依義邊。名之為身。所依義邊。名之為土。又此法性。",
    "X50n0820_010:0655c10": "與身為性。名法性身。與土為性。名法性土。即三土",
    "X50n0820_010:0655c11": "三身之真性耳。自性法性。佛與眾生。平等本具。眾",
    "X50n0820_010:0655c12": "生雖具。未得證因。佛既轉依。已能親證。故云。雖此",
    "X50n0820_010:0655c13": "身土。體無差別。而屬佛法。相性異故。佛地論云。就",
    "X50n0820_010:0655c14": "能證因。有差別故。又此身土。俱屬真如。故云俱非",
    "X50n0820_010:0655c15": "色攝。雖無小大。以真如性。&#x5FA7;一切法。故云。然隨事",
    "X50n0820_010:0655c16": "相。其量無邊。淨土有三。謂法性土。受用土變化土。",
    "X50n0820_010:0655c17": "受用分二。一自受用。二他受用。還依自土者。即自",
    "X50n0820_010:0655c18": "受用土。謂圓鏡下。釋變土因緣。周圓下。釋莊嚴住",
    "X50n0820_010:0655c19": "持。如淨下。釋身土量等。功德下。釋身及土。&#x5FA7;一切",
    "X50n0820_010:0655c20": "處。",
    "X50n0820_010:0655c21": "[0655c21] 他受用身亦依自土(至)能依身量亦無定限。",
    "X50n0820_010:0655c22": "[0655c22] 亦依自土者。即依他受用土也。謂平等下。釋變土",
    "X50n0820_010:0655c23": "因緣。由隨所宜。土有勝劣。身無定限。隨意願力。現",
    "X50n0820_010:0655c24": "起身土。故名變化。謂成事下。釋變土因緣。以變化",
    "X50n0820_010:0656a01": "身。及變化土。普利有情。均霑法界。故土有淨穢。身",
    "X50n0820_010:0656a02": "亦無定限。[0656a02] △五身土相依竟。下六身土同異。",
    "X50n0820_010:0656a03": "[0656a03] 自性身土一切如來(至)一佛能益一切生故。",
    "X50n0820_010:0656a04": "[0656a04] 自性身土。俱屬真如。是諸如來。同所證故。佛地論",
    "X50n0820_010:0656a05": "云。法身實性。一切如來皆共有故。無有差別。自受",
    "X50n0820_010:0656a06": "用下。謂諸如來。各別因緣。各別身土。雖變不同。而",
    "X50n0820_010:0656a07": "諸佛土。各各無邊。不相妨礙。餘二身土。即他受用。",
    "X50n0820_010:0656a08": "及變化身。隨化有情。共不共者。義不定故。是故如",
    "X50n0820_010:0656a09": "來。底沙佛時。曾與慈氏。同為弟子。佛觀釋迦。所化",
    "X50n0820_010:0656a10": "有情。善根先熟。慈氏所化。善根後熟。又觀慈氏。因",
    "X50n0820_010:0656a11": "行先滿。釋迦後滿。遂於一處。入火光定。令釋迦見。",
    "X50n0820_010:0656a12": "七曰七夜。不下一足。一頌讚歎。令超慈氏。在前成",
    "X50n0820_010:0656a13": "佛。又佛將欲入涅槃時。作如是言。我所應度。皆已",
    "X50n0820_010:0656a14": "度訖。又契經說。佛涅槃時。觀一所化。現在非想非",
    "X50n0820_010:0656a15": "非想處。當生此間。應受佛化。留一化身。潛住此界。",
    "X50n0820_010:0656a16": "先所受身。現入涅槃。彼從非想非非想沒。來生此",
    "X50n0820_010:0656a17": "間。佛所留化。為說妙法。成阿羅漢。爾時化身。方沒",
    "X50n0820_010:0656a18": "不現。又諸經中。處處宣說。能化所化。相屬決定。是",
    "X50n0820_010:0656a19": "故諸佛。所化不共。如實義者。有共不共。所化共者",
    "X50n0820_010:0656a20": "下。釋共變義。令所化生。自識變現者。謂所當化生。",
    "X50n0820_010:0656a21": "各第八識。有共相種。故與諸佛。互相變現。雖於諸",
    "X50n0820_010:0656a22": "佛各變身土。而於有情。謂於一土。有一佛身。為現",
    "X50n0820_010:0656a23": "神通說法饒益。於不共者唯一佛變。謂不共者。唯",
    "X50n0820_010:0656a24": "是一佛。令所化生。自識變現。諸有情下。總結二變。",
    "X50n0820_010:0656b01": "或多屬一者。謂多眾生屬一佛化。或一屬多者。反",
    "X50n0820_010:0656b02": "上。故所化生有共不共者。結成上義。不爾者。謂若",
    "X50n0820_010:0656b03": "一向共。一向不共之意。故難云。多佛久住世間。各",
    "X50n0820_010:0656b04": "事劬勞。實為無益。何以故。一佛能益一切生故。佛",
    "X50n0820_010:0656b05": "地論七卷有釋。文繁不引。[0656b05] △六身土同異竟。下七",
    "X50n0820_010:0656b06": "身土淨穢。",
    "X50n0820_010:0656b07": "[0656b07] 此諸身土若淨若穢(至)一性因緣雜引生故(無漏章中原是",
    "X50n0820_010:0656b08": "不必今改亦必者據佛地論無漏五蘊亦必同無漏識也)。",
    "X50n0820_010:0656b09": "[0656b09] 佛地論云。十地菩薩。自心所變淨土有二。若第八",
    "X50n0820_010:0656b10": "識所變淨土。是有漏識。相分攝故。是有漏身。所依",
    "X50n0820_010:0656b11": "處故。雖無漏善。力所資熏。其相淨好。而是有漏苦",
    "X50n0820_010:0656b12": "諦所攝。隨加行等所現亦爾。若隨後得無漏心變",
    "X50n0820_010:0656b13": "淨土影像。是無漏識相分攝故。從無漏善種子生",
    "X50n0820_010:0656b14": "故。體是無漏道諦所攝。言蘊等者。即無漏五蘊。一",
    "X50n0820_010:0656b15": "無漏淨戒。名為戒蘊。二無漏定。名為定蘊。三無漏",
    "X50n0820_010:0656b16": "慧。名為慧蘊。四無漏勝解。名解脫蘊。五無漏正見。",
    "X50n0820_010:0656b17": "名解脫智見蘊。前三是因。後二是果。五蘊法界。一",
    "X50n0820_010:0656b18": "切三乘功德所依。通學無學。無學圓滿。戒定慧三",
    "X50n0820_010:0656b19": "法因緣雜引生故。學位分得。戒定慧三。隨用一性",
    "X50n0820_010:0656b20": "所引生故。據佛地論一性雜引當作所引。",
    "X50n0820_010:0656b21": "[0656b21] 蘊等同異類此應知(至)不爾真如亦應非實。",
    "X50n0820_010:0656b22": "[0656b22] 例前所說變身變土能所同異。義類於此。第八有",
    "X50n0820_010:0656b23": "漏所變。身土亦是有漏。後得無漏所變。身土亦是",
    "X50n0820_010:0656b24": "無漏。故言同也。第八所變。不同後得。後得所變。不",
    "X50n0820_010:0656c01": "同第八。故言異也。不爾者。牒前一往所談身土。皆",
    "X50n0820_010:0656c02": "是隨機變現。若不變現。應無五蘊。及十二處。等者。",
    "X50n0820_010:0656c03": "等餘十八界故。然相下。重釋假有。謂前化種身土",
    "X50n0820_010:0656c04": "相分依識變現。非如識性依他中實。依他。即蘊等",
    "X50n0820_010:0656c05": "言化身土。不如蘊等是實。不爾者。謂若不以蘊等",
    "X50n0820_010:0656c06": "為實有。唯識理應不成。何以故。許識內境。俱實有",
    "X50n0820_010:0656c07": "故。謂識與內境。俱是實有。故立唯識。或識下。重釋",
    "X50n0820_010:0656c08": "依他起義。前說內境。唯依相分釋依他起。今兼見",
    "X50n0820_010:0656c09": "分。故云相見。等從緣生。俱依他起。&#x8657;實如識者。見",
    "X50n0820_010:0656c10": "分是&#x8657;妄分別。相分是實有之境。二皆如識。故立",
    "X50n0820_010:0656c11": "唯識。唯言遣外者。謂遣外執離心有境者。立唯識",
    "X50n0820_010:0656c12": "言。不遮內境者。不遣內色實有之境。不爾者。謂若",
    "X50n0820_010:0656c13": "不是不遮內境。真如亦應非實。何以故。以真如是",
    "X50n0820_010:0656c14": "根本智所緣。名內境故。[0656c14] △七身土淨穢竟。下八問",
    "X50n0820_010:0656c15": "答總結。",
    "X50n0820_010:0656c16": "[0656c16] 內境與識既並非&#x8657;(至)心與心所定相應故。",
    "X50n0820_010:0656c17": "[0656c17] 內境下。是問詞。謂心境俱實。何不言唯境識。而言",
    "X50n0820_010:0656c18": "唯識耶。識唯下境亦通外者。不離於心。名為內境。",
    "X50n0820_010:0656c19": "執離心有。名為外境。境通內外。故立唯識。不立唯",
    "X50n0820_010:0656c20": "境。或諸下。謂執境迷心。沉淪生死。觀心解脫。能證",
    "X50n0820_010:0656c21": "涅槃。令自觀心。故立唯識。非言唯識。內境都無。或",
    "X50n0820_010:0656c22": "相分下。明相分真如。皆不離識。謂內相分。必以識",
    "X50n0820_010:0656c23": "為體性。由熏習力。似外所執。多分生故。真如亦是",
    "X50n0820_010:0656c24": "識之實性者。謂第八識。依真如起。含藏雜染。故名",
    "X50n0820_010:0657a01": "為識。故知若內若外。有為無為。皆不離識。除識性",
    "X50n0820_010:0657a02": "外。無別有法。此中下。復明見分心所法等。皆不離",
    "X50n0820_010:0657a03": "識。以全內外一切色心。成唯識義。",
    "X50n0820_010:0657a04": "[0657a04] 此論三分成立唯識(至)乃得圓滿非增減故。",
    "X50n0820_010:0657a05": "[0657a05] 釋論題名成唯識者。是以相分見分及自證分。合",
    "X50n0820_010:0657a06": "成唯識。故云三分合成。名成唯識。此依事立。事外",
    "X50n0820_010:0657a07": "無理。故說為成。亦說下。謂復有名淨唯識者。顯唯",
    "X50n0820_010:0657a08": "識理。最極明淨。名淨唯識。此依理立。理外無事。故",
    "X50n0820_010:0657a09": "名為淨。謂此本論。原為天親菩薩撮取瑜伽要義。",
    "X50n0820_010:0657a10": "成三十頌。今此論文。由三十頌。顯示唯識道理。於",
    "X50n0820_010:0657a11": "相於性。若因若果。是真是妄。或假或實。有為無為。",
    "X50n0820_010:0657a12": "內外等法。究竟成就。故云乃得圓滿。雖三十頌。約",
    "X50n0820_010:0657a13": "此妙理。理不為減。十卷論文。演斯妙義。義不為增。",
    "X50n0820_010:0657a14": "故云非增減故。[0657a14] △八問答總結竟。通上第二依教",
    "X50n0820_010:0657a15": "廣成分竟。下第三釋結施願分。",
    "X50n0820_010:0657a16": "[0657a16] 已依聖教及正理(至)願共速登無上覺。",
    "X50n0820_010:0657a17": "[0657a17] 已依聖教及正理者。此是護法等菩薩。依前所引",
    "X50n0820_010:0657a18": "聖教。及比量正理也。分別唯識性相義者。謂依聖",
    "X50n0820_010:0657a19": "教正理。分別解釋唯識理中。若性若相之義。所獲",
    "X50n0820_010:0657a20": "功德施&#x7FA3;生者。謂此解釋唯識大義。令諸有情悟",
    "X50n0820_010:0657a21": "入唯識性相妙理。所獲功德實非淺淺。以此深大",
    "X50n0820_010:0657a22": "功德盡施&#x7FA3;生。願共速登無上覺者。願諸有情。或",
    "X50n0820_010:0657a23": "悟唯識妙理。或霑唯識功勛。速疾共證無上菩提",
    "X50n0820_010:0657a24": "耳。"
}