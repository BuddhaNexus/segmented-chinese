{
    "X88n1642_004:0044b17": "現果隨錄卷之四",
    "X88n1642_004:0044b19": "黃州飛火亂焚獨免齋戶",
    "X88n1642_004:0044b20": "癸卯余度夏安國。七月望日黃州城內外回祿。錯綜",
    "X88n1642_004:0044b21": "亂燒。不捱街巷廛戶。黃岡縣庭一槐墜火。燒去其半。",
    "X88n1642_004:0044b22": "赤壁江心一船亦飛火被燒。獨齋公數十家。如楊雲",
    "X88n1642_004:0044b23": "峰任季先等。皆火逼險極。竟安無損。甚至有齋公住",
    "X88n1642_004:0044b24": "茅房。在火心者。亦跳越過不燬。",
    "X88n1642_004:0044c01": "貧女捨一錢鑄佛勝跡不磨",
    "X88n1642_004:0044c02": "蘇州北寺鑄彌勒銅像。爐方熾。一貧女適解少小所",
    "X88n1642_004:0044c03": "佩一錢投之。蓋花欄隆慶也。像成。錢現于腹之正中。",
    "X88n1642_004:0044c04": "剉去復現。",
    "X88n1642_004:0044c05": "罷翁曰。此雖一錢。難于富者千萬。割所甚愛也。華",
    "X88n1642_004:0044c06": "嚴知識婆須密女亦施一寶錢供高行佛。竟登妙",
    "X88n1642_004:0044c07": "果。嗚呼。苟發大願。回向求佛。孰謂一錢少哉。",
    "X88n1642_004:0044c08": "堯峰僧竊韋天燈油立招譴責",
    "X88n1642_004:0044c09": "順治丁亥年。堯峰一行僧夜竊韋馱前燈油。口出吳",
    "X88n1642_004:0044c10": "俗俚語云。莫管他娘。次日僧忽自反縛。跪韋天前。呵",
    "X88n1642_004:0044c11": "云。汝前日在玄墓偷喫一盤麵。我姑宥汝。今又竊我",
    "X88n1642_004:0044c12": "燈油。且口出惡語。罪死不赦。合院僧驚懼。代禮跪陳",
    "X88n1642_004:0044c13": "懺悔。乃曰。若非關聖垂慈解勸。立杵死。罸跪安香。一",
    "X88n1642_004:0044c14": "炷香將完。眾扶腋上禪單。又呵曰。尚有香二寸在灰",
    "X88n1642_004:0044c15": "內。依舊反縛跪床上。眾揀灰內香果二寸。香畢乃放",
    "X88n1642_004:0044c16": "縛。",
    "X88n1642_004:0044c17": "罷翁曰。此安禪菴虗白老師親見為余說。",
    "X88n1642_004:0044c18": "毗盧塔鬼勾僧索債酬畢方甦",
    "X88n1642_004:0044c19": "余丁未二月。將下四祖赴靈隱。忽一僧伴四人遊毗",
    "X88n1642_004:0044c20": "盧塔。驀見中懸一人。急解下。乃常住火頭也。問何故",
    "X88n1642_004:0044c21": "自縊。乃曰。見三鬼押我父索債。繫我于梁也。問何債。",
    "X88n1642_004:0044c22": "曰。我父吉安人。名淦。十八為糧長。先收此三人銀三",
    "X88n1642_004:0044c23": "百金。別用去。復遺害此三人。故來索債也。言訖仍震",
    "X88n1642_004:0044c24": "掉發顛。余為領眾灑淨誦呪。復放斛食。備眾房數大",
    "X88n1642_004:0045a01": "紙錠焚焉。僧見鬼拍掌領去。遂立醒。",
    "X88n1642_004:0045a02": "罷翁曰。父債子還。自是正理。然為僧亦不得脫債。",
    "X88n1642_004:0045a03": "不可負人如此。",
    "X88n1642_004:0045a04": "二孝廉侮慢文昌身祿俱損",
    "X88n1642_004:0045a05": "福州孝廉林逸．王元升。累上春官不第。心甚憤憤。一",
    "X88n1642_004:0045a06": "日酔往梓潼廟。見帝君像指而嫚罵曰。今不作汝矣。",
    "X88n1642_004:0045a07": "何為復在此受饗祀乎。因上神座。盡力推像。踣趺粉",
    "X88n1642_004:0045a08": "碎。二人回家大發熱。帝君附體痛罵曰。汝二狂生。前",
    "X88n1642_004:0045a09": "世止作幾小福。上帝報汝以孝廉。且家貲不薄。已過",
    "X88n1642_004:0045a10": "分矣。何為狂妄放肆。毀壞吾像。惡至此極乎。立付地",
    "X88n1642_004:0045a11": "府鞫治。家人驚悸。連夕塐起聖像。卒不救而死。",
    "X88n1642_004:0045a12": "罷翁曰。丙午余在閩親聞此事。後詢福州衲子。眾",
    "X88n1642_004:0045a13": "口一辭確實不誣。",
    "X88n1642_004:0045a14": "二孝廉襲慢地藏立死受報",
    "X88n1642_004:0045a15": "麻城二孝廉。一信佛。一慢佛。同讀書地藏殿。忽一親",
    "X88n1642_004:0045a16": "戚饋狗肉至。信者摩令去曰。莫兒戲。慢者曰。大人不",
    "X88n1642_004:0045a17": "見小過。信者倉皇避至門外。慢者反上佛座。欲夾肉",
    "X88n1642_004:0045a18": "戲献菩薩。纔舉箸空中。忽一推塌地。倒仆立死。少頃",
    "X88n1642_004:0045a19": "門外孝廉亦死。同至冥府。見慢者拷掠笞榜百刑皆",
    "X88n1642_004:0045a20": "受。以頸階枷。枷上火起。遍體燒爛。冥君向信者曰。汝",
    "X88n1642_004:0045a21": "信心。不應來。令汝來者。証知彼受苦。傳示人世耳。勅",
    "X88n1642_004:0045a22": "令回陽。遂甦。",
    "X88n1642_004:0045a23": "罷翁曰。杏巖支浮和尚及廓門石堂親述。從來慢",
    "X88n1642_004:0045a24": "神佛者皆遭險報。世人不悟。往往以神佛為荒唐。",
    "X88n1642_004:0045b01": "輙加侮慢。自貽伊戚。悔之晚矣。",
    "X88n1642_004:0045b02": "建昌小民穢汙三寶雷神擊死",
    "X88n1642_004:0045b03": "建昌府南門外一小民。姓王。素行不孝。乙巳七月某",
    "X88n1642_004:0045b04": "日買牛肉。就淨土寺僧鍋烹煑。王人為小兒手刮絲",
    "X88n1642_004:0045b05": "瓜。小兒忽見一緋衣婦人。項負一大鏡入戶。以手指",
    "X88n1642_004:0045b06": "王人。王人即跪下。旋見一雷神以椎擊之。大火一噴。",
    "X88n1642_004:0045b07": "隨出外發聲。王人身面俱黑立死。背有字一行。人不",
    "X88n1642_004:0045b08": "能識。",
    "X88n1642_004:0045b09": "罷翁曰。余是秋適在建昌景雲寺。去淨土寺不一",
    "X88n1642_004:0045b10": "箭。余侍者無不往觀。城內外皆知。食牛為罪。余乘",
    "X88n1642_004:0045b11": "機為嚴玉環提臺言之。立禁宰牛。",
    "X88n1642_004:0045b12": "甬城人以穢觸塔廟立遭奇禍",
    "X88n1642_004:0045b13": "天峰塔在寧波城中。某年九月數俗子携酒肉歡呼",
    "X88n1642_004:0045b14": "其上。一人即於塔戶溲溺。時秋空正朗。忽霹靂擊其",
    "X88n1642_004:0045b15": "人墮塔死。杯盤壺斝星飛。餘人盡擲之塔下。塔隨回",
    "X88n1642_004:0045b16": "祿。今復修整。又四明尊者法智大師塔在延慶寺。眾",
    "X88n1642_004:0045b17": "舉子較藝寺中。一生就塔遺溺。旁有駭者曰。塔靈不",
    "X88n1642_004:0045b18": "可穢。生曰。僧去數百年。遺骨既朽。何靈之有。溺竟。突",
    "X88n1642_004:0045b19": "發狂悸。引刀自殺。同伴掖之登舟。復沒水死。",
    "X88n1642_004:0045b20": "罷翁曰。錢希聲州侯昆仲述。",
    "X88n1642_004:0045b21": "陳祥屠狗怙惡不慘現身招報",
    "X88n1642_004:0045b22": "余州中門人錢登九。一僕名陳祥。日入內充役。暗地",
    "X88n1642_004:0045b23": "屠狗。余朝夕苦口切勸。卒不改業。一日食新河豚。毒",
    "X88n1642_004:0045b24": "發痛悶欲死。醫人勸食糞漿可救。陳祥蛇行至廁邊。",
    "X88n1642_004:0045c01": "大啖糞。卒不治。作狗聲哀呌而死。",
    "X88n1642_004:0045c02": "熊季納以精虔護法刻期獲嗣",
    "X88n1642_004:0045c03": "南康下建昌熊士龍。字季納。給諫青嶼公諱德陽季",
    "X88n1642_004:0045c04": "子也。世護雲居祖席。會嶼翁欲請顓愚大師住雲居。",
    "X88n1642_004:0045c05": "命子料理。季納以身任常住精誠備至。為辨什物。費",
    "X88n1642_004:0045c06": "五百緡。適家中懷妊。顓師曰。公如此護法。佛祖定與",
    "X88n1642_004:0045c07": "男嗣。季納立約曰。若因護法顯靈。須是臘八日生子。",
    "X88n1642_004:0045c08": "初七初九皆不算也。子向玉果臘八生。不爽毫髮。",
    "X88n1642_004:0045c09": "罷翁曰。余住雲居十載。季納又始終護法。余迁黃",
    "X88n1642_004:0045c10": "梅四祖三載。公方捐館。赤心為法門。萬中難得矣。",
    "X88n1642_004:0045c11": "惜哉。",
    "X88n1642_004:0045c12": "顧秀才化鶴回生尋訪得實",
    "X88n1642_004:0045c13": "崇禎丙子科無錫顧秀才。因鄉試寓長干報恩寺僧",
    "X88n1642_004:0045c14": "舍。偶晝寢。忽夢作白鶴飛翔空中。心甚快樂。飛至雨",
    "X88n1642_004:0045c15": "花臺畔。見一人家堂房嚴麗。扁對精雅。一一悉記。飛",
    "X88n1642_004:0045c16": "入內殿。見數女人擁一婦分娩。鶴忽眼花。遂墮盆中。",
    "X88n1642_004:0045c17": "合家稱慶。鶴驚念曰。吾本來鄉試。若為人後。吾必死",
    "X88n1642_004:0045c18": "矣。乃絕呌而醒。則僮僕圍哭久矣。次日秀才錄扁對。",
    "X88n1642_004:0045c19": "命僕尋訪。一一儼在。乃中年無子一富翁也。翁聞悲",
    "X88n1642_004:0045c20": "愴。到寺識認厚饋秀才曰。因老身薄福。招不起相公",
    "X88n1642_004:0045c21": "耳。痛哭而去。",
    "X88n1642_004:0045c22": "罷翁曰。余亦在南中預試。見聞歎詫。",
    "X88n1642_004:0045c23": "黃封翁以行善感大士送子著大名節",
    "X88n1642_004:0045c24": "嘉定黃韞生。父中年艱于得子。力行善事。勤誦白衣",
    "X88n1642_004:0046a01": "經。忽夢大士抱一孩兒送曰。念汝勤苦誦經行善。尋",
    "X88n1642_004:0046a02": "得一絕好秀才與汝。須善養之。初名金耀。為名士。次",
    "X88n1642_004:0046a03": "改淳耀。中癸未進士。乙酉感憤世變。乃與弟偉公同",
    "X88n1642_004:0046a04": "縊于北門外佛殿中。",
    "X88n1642_004:0046a05": "罷翁曰。昔余於試地。頻頻見韞生。真金玉君子。後",
    "X88n1642_004:0046a06": "成名進士。而大士只曰好秀才。古曰秀才價以天",
    "X88n1642_004:0046a07": "下為己任。如韞生者。才品高出。節忠凜然。真好秀",
    "X88n1642_004:0046a08": "才也。",
    "X88n1642_004:0046a09": "吳霞舟以盡節焚身神昇天",
    "X88n1642_004:0046a10": "吳鍾巒。字巒穉。號霞舟。毗陵人。素為名宿。六十餘成",
    "X88n1642_004:0046a11": "進士。初任長興令。累遷至粵西司臬。申酉間因經國",
    "X88n1642_004:0046a12": "變。遁至周山。輙自念曰。吾門人李仲達。同窓馬素修。",
    "X88n1642_004:0046a13": "皆死節。今年垂八十。倘一旦病歿。不幾負二人乎。吾",
    "X88n1642_004:0046a14": "當尋一死所。明白乾淨。以見知己。時公在周山城內。",
    "X88n1642_004:0046a15": "寓文廟中。先聚薪為龕。中設高座。聞城陷即抱聖牌",
    "X88n1642_004:0046a16": "登龕。坐命僕縱火。頃刻而盡。未幾降乩于毗陵張澹",
    "X88n1642_004:0046a17": "如家。言焚身後神明上升。為玉霄宮青衣使者。作詩",
    "X88n1642_004:0046a18": "數首在世。有八十焚身總為君。念及至今猶涕淚之",
    "X88n1642_004:0046a19": "句。",
    "X88n1642_004:0046a20": "罷翁曰。余丙午八月從曹谿回。至虔州與公季子",
    "X88n1642_004:0046a21": "公及同寓東溪寺。備見紀實刻木。",
    "X88n1642_004:0046a22": "史封翁以久遠齋僧感子大魁",
    "X88n1642_004:0046a23": "狀元史大成。號立菴。前生為寧波某寺僧。號大成。為",
    "X88n1642_004:0046a24": "寺收盞飯。接眾飯桶若淺。必至史家取滿回寺。以此",
    "X88n1642_004:0046b01": "為常。不記年載。史封翁素積德。蓄一巨盌盛飯供佛。",
    "X88n1642_004:0046b02": "後用作盞飯已五世矣。一日忽見大成僧入戶。索之",
    "X88n1642_004:0046b03": "無跡。遂誕立菴。即名大成。持胎齋。雖中大魁。戒行如",
    "X88n1642_004:0046b04": "故。前生一僧為道友。尚相携作伴。",
    "X88n1642_004:0046b05": "罷翁曰。往余在洪都石亭寺見公詩云。長齋不苦",
    "X88n1642_004:0046b06": "食無魚。入胎隔陰真性不迷。道骨禪心異熟如舊。",
    "X88n1642_004:0046b07": "真驗在目前也。",
    "X88n1642_004:0046b08": "楊君以錯口救人致家溫富",
    "X88n1642_004:0046b09": "蘇州石湖民。姓楊。初以赤貧為穿窬。知一老媼薄有",
    "X88n1642_004:0046b10": "所蓄。黑夜穿牆入房。見媼燈下操紡。乃匿床後伺之。",
    "X88n1642_004:0046b11": "忽見一青面鬼數以圈套其頂。媼即停紡歎曰。何苦",
    "X88n1642_004:0046b12": "為人。不如弔死。遂起身尋繩穿梁作圈。登机子上弔。",
    "X88n1642_004:0046b13": "鬼推倒机子。以双手掣墜其足。盜狂駭。忘己是盜。大",
    "X88n1642_004:0046b14": "聲高呌曰。速救人。媼有三子齊排闥入。倉忙解救。母",
    "X88n1642_004:0046b15": "得不死。叩首謝盜曰。恩人恩人。然如此黑夜。君何自",
    "X88n1642_004:0046b16": "來乎。盜聞言猛醒曰。阿呀阿呀。我實是反人也。因貧",
    "X88n1642_004:0046b17": "極為小盜。希圖活命。適見青面鬼害汝令堂。不覺絕",
    "X88n1642_004:0046b18": "呌。乞赦我罪。放我去足矣。三子曰。汝救我母命。是大",
    "X88n1642_004:0046b19": "恩人。必圖報恩。乃留宿欵待。天明以十金贈之。勸做",
    "X88n1642_004:0046b20": "好人。盜感悟改行。以金作本。經理貿易。致家千金。石",
    "X88n1642_004:0046b21": "湖稱小殷戶焉。",
    "X88n1642_004:0046b22": "罷翁曰。此明末年事也。石湖僧俗屢述甚悉。",
    "X88n1642_004:0046b23": "吳生遇仙愛命蹉過奇緣",
    "X88n1642_004:0046b24": "金閶吳生。篤信呂祖。日往神仙廟禮拜。冀得一見。戊",
    "X88n1642_004:0046c01": "午四月十三夕。夢神告曰。明日祖誕。冠紫陽巾。披藍",
    "X88n1642_004:0046c02": "[金*褱]道服者。呂祖也。子勿蹉過。吳生早往候。果然。乃叩",
    "X88n1642_004:0046c03": "首懇苦求度。祖初堅拒。最後引至城頭。令閉目。左手",
    "X88n1642_004:0046c04": "張傘。右手持祖衣袖。立即騰空。少頃間濤聲洶湧。張",
    "X88n1642_004:0046c05": "目偷視。似在大海面浮空飛渡。呂祖曰。汝果欲求仙",
    "X88n1642_004:0046c06": "乎。可跳入水。生猶豫。祖曰原來是俗骨。驀頸一椎而",
    "X88n1642_004:0046c07": "墮。乃在洞庭湖灘上。生乞丐三月方達吳門。",
    "X88n1642_004:0046c08": "罷翁曰。求仙求佛皆用第一念為之。稍一躊躇必",
    "X88n1642_004:0046c09": "然退縮。二祖立雪斷臂。靜靄法師因唐武滅教。抉",
    "X88n1642_004:0046c10": "膓挂樹稍。落第二念能為此乎。吳生求仙。遇而不",
    "X88n1642_004:0046c11": "遇。非第二念為害哉。友生孟和居士親見而說。",
    "X88n1642_004:0046c12": "瞽者以害心劫殺己命立殞",
    "X88n1642_004:0046c13": "饒州鄱陽縣路口一井亭。旁有一荒墳。庚子六月一",
    "X88n1642_004:0046c14": "商進亭飲水。見一算命瞽者與引路童子在內。遂令",
    "X88n1642_004:0046c15": "一推算。算訖。商開挂箱取銀相酬。連解幾包並無碎",
    "X88n1642_004:0046c16": "者。乃取一指頂大者酬之。商去不數十步。瞽問童子",
    "X88n1642_004:0046c17": "曰。吾一生算命從未得此塊大銀。此人箱中有多少",
    "X88n1642_004:0046c18": "銀耶。童子曰。連開幾包。皆整錠。其銀正多耳。瞽遂絕",
    "X88n1642_004:0046c19": "呌商人云。來來。吾揣骨相如神。更為汝一相。商返至",
    "X88n1642_004:0046c20": "亭。瞽者即為遍身揣摸。嘖嘖贊美。漸揣至喉頸。驀以",
    "X88n1642_004:0046c21": "双手緊摵。抵死不放。商立刻氣絕。乃與童子拖擲荒",
    "X88n1642_004:0046c22": "墳叢中。而正欲攫挂箱去。忽軍兵一隊亦下馬入亭",
    "X88n1642_004:0046c23": "飲水。一兵見草路有痕疾。往一探。見一死屍通身火",
    "X88n1642_004:0046c24": "熱。高呌云。此荒僻處。更無別人。必瞽者二人謀死。乃",
    "X88n1642_004:0047a01": "拔刀迫脇童子曰。汝為甚謀財害命乎。童子驚悸。指",
    "X88n1642_004:0047a02": "瞽者曰。是他所害。非我也。眾兵遂亂砍瞽人。立剁作",
    "X88n1642_004:0047a03": "肉泥。取箱去。押童子到府。亦仆死。",
    "X88n1642_004:0047a04": "罷翁曰。算命非殺人之術。瞽者本無殺人之心。一",
    "X88n1642_004:0047a05": "聞多金。殺機遂動。殺機一動。遂即滅身。可知人生",
    "X88n1642_004:0047a06": "世間生于善。死于惡。生與死存乎機。周子曰。誠無",
    "X88n1642_004:0047a07": "為。機善惡。機之可畏一至於此。可不慎哉。余法嗣",
    "X88n1642_004:0047a08": "九屏鵬子住鄱湖親見。來雲居說。",
    "X88n1642_004:0047a09": "吳道媼以虔誦金剛坐化顯異",
    "X88n1642_004:0047a10": "媼吳氏。濟寧人。隨夫唐某至松江。初性極剛暴。獨好",
    "X88n1642_004:0047a11": "佛。年四十三歸依冰鎧禪師。遂持長齋。晝夜持誦金",
    "X88n1642_004:0047a12": "剛經。不出小樓者六載。至四十九。忽告人曰。吾某日",
    "X88n1642_004:0047a13": "去矣。經云。金剛不壞身。吾去後可留身三年。若果不",
    "X88n1642_004:0047a14": "壞。經方靈驗。遂說偈曰。風捲雲霧散。明月碧團圓。了",
    "X88n1642_004:0047a15": "然無罣礙。池內現金蓮。遂命削髮趺坐而逝。越三年",
    "X88n1642_004:0047a16": "啟龕。果不壞。頂髮長半寸。提督梁公遂為漆身。建菴",
    "X88n1642_004:0047a17": "供奉。額曰坐化。今在府學宮側。晦叟親見為作詩表",
    "X88n1642_004:0047a18": "之。詩曰。猛誦金經止六春。心如鐵石遂成真。王公難",
    "X88n1642_004:0047a19": "買純剛骨。共室徧留不壞身。端坐歸西徵定力。臨行",
    "X88n1642_004:0047a20": "說偈度迷津。龕中頂髮驚重長。愧殺鬚眉醉夢人。",
    "X88n1642_004:0047a21": "方氏以虔誠禮誦盡室生還",
    "X88n1642_004:0047a22": "桐城方氏以事獲譴。至寧固塔。闔門虔懇歸命佛天。",
    "X88n1642_004:0047a23": "朝則持準提誦金剛。暮則禮斗姆祈保生還。一夕禮",
    "X88n1642_004:0047a24": "斗次。燈已黑。禮拜起。燈忽自明。又一深夜。室中忽發",
    "X88n1642_004:0047b01": "異香。主者急呼。闔眷皆跪祝曰。此俱望生還者。若得",
    "X88n1642_004:0047b02": "滿願。再求賜香。言訖異香復發。三祝之三應。旋蒙",
    "X88n1642_004:0047b03": "　恩釋。果得生還。",
    "X88n1642_004:0047b04": "罷翁曰。余與方與三兄素稱莫逆。癸卯在黃州口",
    "X88n1642_004:0047b05": "述。今辛亥復唔湖上。屬余書事編入。一門精誠感",
    "X88n1642_004:0047b06": "應至此。鑿鑿不誣。",
    "X88n1642_004:0047b07": "許子位以前生撿字得中高科",
    "X88n1642_004:0047b08": "余友許自俊。字子位。嘉定籍。癸卯同在黃州。謂余曰。",
    "X88n1642_004:0047b09": "弟前生乃天界寺撿字紙僧也。余問何據。許曰。闈中",
    "X88n1642_004:0047b10": "夢身是僧號。房前置一筐籃一竹夾。傍見回邑友吳",
    "X88n1642_004:0047b11": "靖光。字順禎。亦僧服前。懸一腐袋。自言前生在某寺",
    "X88n1642_004:0047b12": "打腐供眾也。取其卷揭開。內有字二行云。吳某欠許",
    "X88n1642_004:0047b13": "某米一石三斗。銀一千兩。登賢書後。二事皆驗。子位",
    "X88n1642_004:0047b14": "庚戌榜中。會魁第六。",
    "X88n1642_004:0047b15": "罷翁曰。其公苦行供眾。報得富貴子位。尊重聖教。",
    "X88n1642_004:0047b16": "家雖貧。才名冠世。老中巍科。造物報施不爽如此。",
    "X88n1642_004:0047b17": "宋王公一生撿字紙。以香湯洗沐焚瘞其灰。生子",
    "X88n1642_004:0047b18": "王曾。中三元。見之文昌敬字紙文。無論僧俗依此",
    "X88n1642_004:0047b19": "行持。的不虧人也。",
    "X88n1642_004:0047b20": "董七以虗秤取利家財暗耗",
    "X88n1642_004:0047b21": "餘杭縣玉霄宮一道士。每日對龍潭誦度人經。忽一",
    "X88n1642_004:0047b22": "龍神現身曰。老師誦經極妙。只弟子一家坐立不安。",
    "X88n1642_004:0047b23": "請至殿上誦。吾當為日供乳二斤。自後供養者十載。",
    "X88n1642_004:0047b24": "忽數日不供。道士依舊對潭誦經。龍神復現。道士問。",
    "X88n1642_004:0047c01": "何以近日不供乳。龍神曰。此乳原非吾宮中所有。因",
    "X88n1642_004:0047c02": "部民董七以十四兩秤賣乳。吾得抽其羨。餘供養老",
    "X88n1642_004:0047c03": "師。數日前董七已死。今其父管店。用十六兩准秤。吾",
    "X88n1642_004:0047c04": "不能復抽。故不來供。非敢失信也。道士大感歎。",
    "X88n1642_004:0047c05": "罷翁曰。今市廛中人皆知大秤小斗。曲心取利。自",
    "X88n1642_004:0047c06": "謂得計。至暗中被骨神消耗。則無人知也。此明末",
    "X88n1642_004:0047c07": "事。出餘杭邑志。附錄醒世。",
    "X88n1642_004:0047c08": "費隱老和尚逝後茶毗現多舍利",
    "X88n1642_004:0047c09": "費隱和尚。法嗣天童密老人。歷主金粟．天童．徑山諸",
    "X88n1642_004:0047c10": "大剎。嚴行正令。號海內大宗匠。晚住石門福嚴。蒞眾",
    "X88n1642_004:0047c11": "勤苦。精嚴禪誦。後臨遷化。囑累細大等事。皆從脫灑。",
    "X88n1642_004:0047c12": "囑付畢。端然坐逝。茶毗頂骨牙齒不壞。通身舍利纍",
    "X88n1642_004:0047c13": "纍幾至千顆。巨者竟如大菽。有後來者至火場。哀懇",
    "X88n1642_004:0047c14": "續得者無算。建塔閩之黃檗山及金粟興陽諸處。",
    "X88n1642_004:0047c15": "罷翁曰。余在漢口獨冠和尚處見十四顆。後到南",
    "X88n1642_004:0047c16": "安獅絃和尚處復見十五顆。又在南雄李砍刀道",
    "X88n1642_004:0047c17": "人家見六顆。以水浮之皆行水面。合為一處。葢皆",
    "X88n1642_004:0047c18": "師道力堅確知致也。",
    "X88n1642_004:0047c19": "曹溪原直禪師以悟道精修末後現瑞",
    "X88n1642_004:0047c20": "原直和尚。諱全賦。法嗣靈巖繼老人。出世楚之九峰。",
    "X88n1642_004:0047c21": "繼遷華林華藥．南岳福嚴。後住曹溪一載。復至粵西",
    "X88n1642_004:0047c22": "行化。歸住德山。臨遷化。命以水一盂。刀一柄。以刀投",
    "X88n1642_004:0047c23": "水中。端然坐逝。荼毗火光上現金身佛像。道俗翕然。",
    "X88n1642_004:0047c24": "稱為周金剛再來也。",
    "X88n1642_004:0048a01": "罷翁曰。原直兄雖主宗門。旦暮勤苦持誦。日中一",
    "X88n1642_004:0048a02": "食。葢余弟兄中最有行業者。率之臨行超卓。火中",
    "X88n1642_004:0048a03": "現像。孰謂修行無靈驗哉。",
    "X88n1642_004:0048a04": "天白大德以持誦法華終聞天樂",
    "X88n1642_004:0048a05": "天白。諱性純。從雲居稟戒後。過午不食。晝夜行持。居",
    "X88n1642_004:0048a06": "燕坊福城菴。每日師徒伺候行脚僧。接歸如法供養。",
    "X88n1642_004:0048a07": "次背誦法華。每日一部。雖行路不癈。如是者數載。後",
    "X88n1642_004:0048a08": "臨遷化。一家及客僧俱聞天樂鳴空。徒心鏡進白。師",
    "X88n1642_004:0048a09": "曰。吾一生真實修行。不可傳此。反成虗妄。端坐而逝。",
    "X88n1642_004:0048a10": "火化得堅固一盂(堅固之下疑脫舍利之字)。",
    "X88n1642_004:0048a11": "罷翁曰。此余住雲居頭壇戒子也。其行業最真實。",
    "X88n1642_004:0048a12": "故末後光明大顯奇特。今塔在菴側。余為作塔銘。",
    "X88n1642_004:0048a13": "新戒以攢單未完韋天示應",
    "X88n1642_004:0048a14": "福嚴費老人會下一戒子。稟戒時欠攢單銀五錢四。",
    "X88n1642_004:0048a15": "四載未還。老人遷化後。戒子夢韋馱尊天命還此銀。",
    "X88n1642_004:0048a16": "且曰。本雖五錢。以利算應二兩矣。戒子曰。和尚已去",
    "X88n1642_004:0048a17": "世。將還誰乎。韋天曰。和尚已過。可送至靈隱。完此公",
    "X88n1642_004:0048a18": "案。僧覺後。遂將銀親至靈隱。自陳顛末。奉供先老人。",
    "X88n1642_004:0048a19": "老人鳴鼓白眾。令眾謹慎因果曰。此間修造錢糧。出",
    "X88n1642_004:0048a20": "入甚廣。故韋天以此示教誡也。",
    "X88n1642_004:0048a21": "罷翁曰。此丙午年事也。靈楫師初述詢之。合院眾",
    "X88n1642_004:0048a22": "論皆同。",
    "X88n1642_004:0048a23": "王僕以前世行善竟免鬼錄",
    "X88n1642_004:0048a24": "崑山王燾。字延符。戊午孝廉選楚中。隨州知州。因流",
    "X88n1642_004:0048b01": "寇大至。度勢不支。乃死節州堂。隨身一僕踰城逃難。",
    "X88n1642_004:0048b02": "慮大兵過夜。匿城下亂屍中。夜半忽見緋衣判官偕",
    "X88n1642_004:0048b03": "數鬼吏張燈至。點死屍。一一唱名登簿。鬼吏報王僕",
    "X88n1642_004:0048b04": "名。判官曰。此人前生曾積善。陽壽未盡。尚得還鄉。何",
    "X88n1642_004:0048b05": "得亦死於此乎。竟不登簿。鬼吏去。僕復走。因貧病不",
    "X88n1642_004:0048b06": "能便抵崑。其妻在家。初誓堅守。後因絕耗。親屬勸之",
    "X88n1642_004:0048b07": "改嫁。人眾臨門已登轎矣。前僕忽到。相與咤散迎眾。",
    "X88n1642_004:0048b08": "復得完聚焉。",
    "X88n1642_004:0048b09": "罷翁曰。延符先生。余硯友諸千如岳父也。僕歸家",
    "X88n1642_004:0048b10": "述鬼判點名事。聞者毛骨凜冽。",
    "X88n1642_004:0048b11": "允修以惡性敺妻終受蛇報",
    "X88n1642_004:0048b12": "太倉潮音菴僧允修。三際瞽法師之徒也。在家性惡。",
    "X88n1642_004:0048b13": "好毆妻。妻臨死立誓曰。我死必為蛇報汝。允修甞舉",
    "X88n1642_004:0048b14": "以語人。且曰。今為僧年久。離鄉又遠。冤必解矣。一夕",
    "X88n1642_004:0048b15": "法師手摸一蛇。呼眾駈出。勿傷他。允修臥榻。恰在法",
    "X88n1642_004:0048b16": "師單後。次夜半燈火猶在。允修絕呌云。蛇來也。眾排",
    "X88n1642_004:0048b17": "戶視之。已斃矣。",
    "X88n1642_004:0048b18": "罷翁曰。自知有冤對。惟修行追薦。方可解冤。允修",
    "X88n1642_004:0048b19": "但以路遠年深謂可倖冤。業報一至。噬臍何及哉。",
    "X88n1642_004:0048b20": "蔡公子以靈隱伽藍顯應復得回生",
    "X88n1642_004:0048b21": "蔡方炌。字介明。崑山蔡忠襄公諱懋德雲怡先生季",
    "X88n1642_004:0048b22": "子也。乙巳年遊靈隱。見境地幽勝。在伽藍殿中發願",
    "X88n1642_004:0048b23": "云。何時得出家。在此地修行乎。歸家忽病。目見眾伽",
    "X88n1642_004:0048b24": "藍神告曰。汝欲出家。已尋得天竺山前一姓唐人家。",
    "X88n1642_004:0048c01": "頗好善。汝當托生為子。讀書至十八歲便得出家。言",
    "X88n1642_004:0048c02": "訖負其魂前往。家人圍哭攀留。蔡君告家人曰。汝可",
    "X88n1642_004:0048c03": "到靈隱求具德大和尚卜之。伽藍若許。我即可強留",
    "X88n1642_004:0048c04": "矣。妻某氏星馳到山。白故先老人。率眾上供持呪哀",
    "X88n1642_004:0048c05": "告伽藍。三卜許妻歸。蔡君遂得回生。",
    "X88n1642_004:0048c06": "罷翁曰。戊申春蔡君室親至靈隱。献其夫所著回",
    "X88n1642_004:0048c07": "生記。顛末甚悉。",
    "X88n1642_004:0048c08": "江北僧繫戀遺財超薦得脫",
    "X88n1642_004:0048c09": "泰州一僧號某。隨侍三昧先老人有年。為某處地藏",
    "X88n1642_004:0048c10": "殿監院。性頗慳。不浪用一錢。遷化後。每中夜人靜。殿",
    "X88n1642_004:0048c11": "中兩禪單僧輙見監院現形。初為兩單僧整鞋。面似",
    "X88n1642_004:0048c12": "愁苦。次登上佛坐。以手摸地藏華冠。後嬉笑而去。眾",
    "X88n1642_004:0048c13": "白先老人。老人曰。此業障必有遺物在華冠內。故繫",
    "X88n1642_004:0048c14": "戀不捨也。令舉梯上探。果有銀八十金。立命修齋作",
    "X88n1642_004:0048c15": "追薦法事訖。自此永不復現。",
    "X88n1642_004:0048c16": "罷翁曰。先老人屢為顯口說。",
    "X88n1642_004:0048c17": "王仰泉以改業修行得生淨土",
    "X88n1642_004:0048c18": "杭城市民王仰泉。初為宰羊行首。屠殺無算。後因病",
    "X88n1642_004:0048c19": "見群羊索命。心懷怯懼。遂翻然改業。長齋事佛。親誦",
    "X88n1642_004:0048c20": "金剛經三藏。晚因禪師啟迪。復晝夜禮拜法華。年八",
    "X88n1642_004:0048c21": "十一。先見符使來追。抗聲拒云。我待佛來纔去。又過",
    "X88n1642_004:0048c22": "五日。果見大身佛現。垂手接引。乃怡然而逝。見聞莫",
    "X88n1642_004:0048c23": "不感歎。",
    "X88n1642_004:0048c24": "罷翁曰。此所謂帶業往生也。然張善和止臨終十",
    "X88n1642_004:0049a01": "念。而此則積修數十年。縱有重業如多年暗室被",
    "X88n1642_004:0049a02": "赫日照破矣。世間造業者比屋皆是。孰能如此。君",
    "X88n1642_004:0049a03": "斬截改過。勇猛修行也哉。有此榜樣。足徵佛言不",
    "X88n1642_004:0049a04": "妄矣。庚戌五月繼賢師說。",
    "X88n1642_004:0049a05": "漁船以巧計沒人立報抵命",
    "X88n1642_004:0049a06": "鎮江京口渡一徽商。附漁船過瓜州。見網一巨魚。遂",
    "X88n1642_004:0049a07": "開箱揀銀買放。中有整銀不覺漏洩。漁翁遂計誘商",
    "X88n1642_004:0049a08": "云。欲放此魚須至無網船處。故之乃揚帆北向。至無",
    "X88n1642_004:0049a09": "人處。暴以大網裹商人擲之江中。網順流而下。出沒",
    "X88n1642_004:0049a10": "波濤至安汛地處。其中兵丁忽見大魚浮空一擲。競",
    "X88n1642_004:0049a11": "來摝網。解出乃人也。尚未氣絕。向兵丁白其故。立拘",
    "X88n1642_004:0049a12": "漁翁至將軍府。戮之。銀仍歸商人。",
    "X88n1642_004:0049a13": "罷翁曰。此即庚戌二月事也。世一．喝巖二公自鎮",
    "X88n1642_004:0049a14": "江來。目見口說。",
    "X88n1642_004:0049a15": "沈文學以塗抹壇經招報劇苦",
    "X88n1642_004:0049a16": "江北沈生。幼廁黌宮。恃才妄作。讀書蕭寺中。見六祖",
    "X88n1642_004:0049a17": "壇經。妄舉硃筆塗抹。回家暴亡。示夢於父曰。告以塗",
    "X88n1642_004:0049a18": "抹壇經。現在地獄。身帶火枷。苦楚難忍。父為我到寺",
    "X88n1642_004:0049a19": "讀書處尋出壇經。洗去塗痕。庶可脫苦。父悲痛不勝。",
    "X88n1642_004:0049a20": "入寺搜訪。果見原本。急洗去舊痕。併發心重刻一部",
    "X88n1642_004:0049a21": "流通。為子懺罪。",
    "X88n1642_004:0049a22": "罷翁曰。六祖大師以肉身大士示現曹溪。所說壇",
    "X88n1642_004:0049a23": "經與金經無異。沈生塗抹何其妄哉。幸父重刊印",
    "X88n1642_004:0049a24": "行流通。不惟脫苦。定超生善趣矣。古曰。因地而倒",
    "X88n1642_004:0049b01": "還從地起。豈不然乎。有數禪客見重刻本向余說。",
    "X88n1642_004:0049b02": "支庠友以誤傷人命祿籍頓消",
    "X88n1642_004:0049b03": "嘉善庠友支某。向負才名。己酉夏赴嘉興科試。白日",
    "X88n1642_004:0049b04": "見一鬼入腹中。遂仆地發北音索命。家僮急具舟載",
    "X88n1642_004:0049b05": "回。請幽瀾寺主人西蓮師問曰。汝何方邪鬼。敢纏攪",
    "X88n1642_004:0049b06": "支相公耶。鬼高聲答曰。吾非邪鬼。因有宿仇因緣已",
    "X88n1642_004:0049b07": "至。故來索報。蓮師詰其故。鬼云。吾於明初在徐中山",
    "X88n1642_004:0049b08": "部下為副將。姓洪。名洙。主將姚君見吾妻汪氏色美。",
    "X88n1642_004:0049b09": "懷貪婪惡意。會某處賊叛。姚以老弱兵七百人命余",
    "X88n1642_004:0049b10": "征討。余力不支。余軍覆沒。姚收余妻。妻縊死。余銜此",
    "X88n1642_004:0049b11": "深仇。累世圖報。奈姚君末路悔恨修行。次轉生為高",
    "X88n1642_004:0049b12": "僧。次為大詞林。三世復為戒行僧。四世為大富人好",
    "X88n1642_004:0049b13": "施。予皆不能報。今第五世。當酉戌連捷。某年以舞弄",
    "X88n1642_004:0049b14": "刀筆致傷餘杭縣鬻茶客四人。冥府已削去祿籍。故",
    "X88n1642_004:0049b15": "吾得來索命耳。西蓮師聞其言有序。遂開示曰。君言",
    "X88n1642_004:0049b16": "鑿鑿。定屬不誣。但吾佛教中有上妙經懺。可以為君",
    "X88n1642_004:0049b17": "解冤釋結。超生善逝。何苦止圖報復雪一時之忿乎。",
    "X88n1642_004:0049b18": "鬼戄然曰。若得如此甚善。但恐虗誑不實。如果起道",
    "X88n1642_004:0049b19": "場。吾即離支公到中堂禮佛矣。因徵西蓮師立券焚",
    "X88n1642_004:0049b20": "化。遂為起建法筵。支公霍然而醒。數日後復仆地發",
    "X88n1642_004:0049b21": "北音。乃復請西蓮師責讓曰。君以超薦遠去。何故復",
    "X88n1642_004:0049b22": "來。鬼曰。吾承佛力已得超生。斷無反覆。今將來索命",
    "X88n1642_004:0049b23": "者乃鬻茶客四人。非我也。恐師疑我無信。故來奉報",
    "X88n1642_004:0049b24": "耳。言畢遂去。次支公病發。不信宿暴卒。",
    "X88n1642_004:0049c01": "罷翁曰。余辛亥秋持鉢嘉善寓幽瀾寺二旬餘。西",
    "X88n1642_004:0049c02": "蓮師為余述甚詳。此因果最確。家諭戶曉。無不知",
    "X88n1642_004:0049c03": "者。故詮次附錄。隱其名表。",
    "X88n1642_004:0049c05": "現果隨錄卷四(終)"
}