{
    "X62n1208_001:0816b06": " 自序",
    "X62n1208_001:0816b08": "夫修行捷徑。莫如念佛。念佛之要。必先觀心。心若不",
    "X62n1208_001:0816b09": "明。徒勞脣吻。雖口親佛號。而不知念者是誰也。夫一",
    "X62n1208_001:0816b10": "念相應。九品同符。理事持名。皆不虗棄。苟於能念之",
    "X62n1208_001:0816b11": "心所念之佛。直下雙忘。心佛齊泯。忽爾淨智妙明。廓",
    "X62n1208_001:0816b12": "然洞徹。寂光真境。頓了目前。所謂自性彌陀。唯心淨",
    "X62n1208_001:0816b13": "土之義也。古德云。禪淨雙修。自他兼濟。目足齊運。到",
    "X62n1208_001:0816b14": "清涼池。又云。念佛不作福。入道多苦辛。作福不念佛。",
    "X62n1208_001:0816b15": "未免受沈淪。作福兼念佛。如筏渡迷津。則悲智齊融。",
    "X62n1208_001:0816b16": "方提得起這一句佛也。是故當勤精進。急辦前程。一",
    "X62n1208_001:0816b17": "句阿彌陀。異口同音。一句阿彌陀。善惡不分。一句阿",
    "X62n1208_001:0816b18": "彌陀。凡聖正因。一句阿彌陀。解脫冤親。一句阿彌陀。",
    "X62n1208_001:0816b19": "普濟羣生。一句阿彌陀。萬善同登。一句阿彌陀。六度",
    "X62n1208_001:0816b20": "齊行。一句阿彌陀。淨穢澄清。一句阿彌陀。東西合并。",
    "X62n1208_001:0816b21": "一句阿彌陀。包括古今。一句阿彌陀。函葢乾坤。一句",
    "X62n1208_001:0816b22": "阿彌陀。證入無生。一句了然超百億。十方世界現全",
    "X62n1208_001:0816b23": "身。祇因蓮社道友。請益禪淨唯心之旨。不覺逗漏。遂",
    "X62n1208_001:0816b24": "成話墮。雖有言說。毫無交涉。夫損己利人。智為先導。",
    "X62n1208_001:0816c01": "開之以方便門。示之以解脫道。橫超直往。誓不退轉。",
    "X62n1208_001:0816c02": "定有到家時節。如肯余言。終不虗行。",
    "X62n1208_001:0816c08": "唯心集",
    "X62n1208_001:0816c10": "海湧小白花海岸山人　乘戒定慧　著",
    "X62n1208_001:0816c11": "臥聽鄰雞第一聲。五更曙色漸分明。整衣束帶思何",
    "X62n1208_001:0816c12": "事。十念彌陀信願行。",
    "X62n1208_001:0816c13": "唯願臨終神不亂。預知時至體安然。皮膚脫落根塵",
    "X62n1208_001:0816c14": "淨。託質金臺上品蓮。",
    "X62n1208_001:0816c15": "死生大事實堪憂。戳破機關萬慮休。無始劫來至今",
    "X62n1208_001:0816c16": "日。何曾動著一絲頭。",
    "X62n1208_001:0816c17": "禪餘無事課彌陀。為度眾生出愛河。九品咸令登彼",
    "X62n1208_001:0816c18": "岸。奚須留戀此娑婆。",
    "X62n1208_001:0816c19": "心心起滅花開謝。念念存亡雲往來。彈指頓超三際",
    "X62n1208_001:0816c20": "斷。剎那消盡劫塵灰。",
    "X62n1208_001:0816c21": "但知佛在心頭念。不信花從舌底生。花即是心心即",
    "X62n1208_001:0816c22": "佛。心花開處佛來迎。",
    "X62n1208_001:0816c23": "諸佛如來淨法身。思惟憶念便相親。本同一體無差",
    "X62n1208_001:0816c24": "別。只要當人認得真。",
    "X62n1208_001:0817a01": "趙州不喜吾偏喜。漱口三朝吐妙香。法界藏身安樂",
    "X62n1208_001:0817a02": "國。眼前何處不西方。",
    "X62n1208_001:0817a03": "東方日出落西方。想見西方無量光。大地山河非外",
    "X62n1208_001:0817a04": "物。法空寶覺是心王。",
    "X62n1208_001:0817a05": "世間難得是人身。既得人身要認真。罔極恩深何以",
    "X62n1208_001:0817a06": "報。無如念佛度雙親。",
    "X62n1208_001:0817a07": "閒忙動靜不妨修。耕讀漁樵亦可求。貴賤賢愚無揀",
    "X62n1208_001:0817a08": "擇。但稱六字便相投。",
    "X62n1208_001:0817a09": "佛度眾生如一子。眾生念佛若雙親。不相違遠常相",
    "X62n1208_001:0817a10": "憶。覿面依然是本人。",
    "X62n1208_001:0817a11": "彼方歸去實非去。此土往生無不生。大道直通三界",
    "X62n1208_001:0817a12": "外。六街原不禁人行。",
    "X62n1208_001:0817a13": "汲汲波波汲汲波。何如一句阿彌陀。屠刀放下便成",
    "X62n1208_001:0817a14": "佛。七日功夫猶是多。",
    "X62n1208_001:0817a15": "在家念佛在家中。晝夜晨朝不住功。況在家中多少",
    "X62n1208_001:0817a16": "好。無拘無束念頭空。",
    "X62n1208_001:0817a17": "豐饒富有千鍾祿。榮耀尊為一品官。難免衰殘老病",
    "X62n1208_001:0817a18": "死。浮生爭及樂邦安。",
    "X62n1208_001:0817a19": "生佛體同本大均。蹉跎又自逐風塵。向時不肯勤精",
    "X62n1208_001:0817a20": "進。流落娑婆作嬾民。",
    "X62n1208_001:0817a21": "愚迷不達境唯心。日逐驅馳向外尋。覓即知君不可",
    "X62n1208_001:0817a22": "得。空花水月景沈沈。",
    "X62n1208_001:0817a23": "人生多事多煩惱。百年長壽恐難保。忙裏偷閒念一",
    "X62n1208_001:0817a24": "聲。南無阿彌陀佛好。",
    "X62n1208_001:0817b01": "是男是女總堪修。親切無如自己求。異口同音一句",
    "X62n1208_001:0817b02": "佛。渾家送上渡船頭。",
    "X62n1208_001:0817b03": "此方正教重音聞。雪曲巴歈巧樣分。六字彌陀真絕",
    "X62n1208_001:0817b04": "調。一聲清響遏行雲。",
    "X62n1208_001:0817b05": "身當強健精神旺。病臥牀幃力不支。猛省回頭早覺",
    "X62n1208_001:0817b06": "悟。是真精進丈夫兒。",
    "X62n1208_001:0817b07": "燈盞無油火不明。昏瞢直入暗中行。冥冥長夜何時",
    "X62n1208_001:0817b08": "且。夢裏驚聞佛一聲。",
    "X62n1208_001:0817b09": "三灾八難孰為拘。但念彌陀當處無。迷即眾生悟即",
    "X62n1208_001:0817b10": "佛。祇因迷悟有差殊。",
    "X62n1208_001:0817b11": "日落西山憶故鄉。終須檢點辦資糧。等閒整頓好行",
    "X62n1208_001:0817b12": "李。莫待臨時手脚忙。",
    "X62n1208_001:0817b13": "火宅無安不久長。化城豈是舊家鄉。要知凡聖同居",
    "X62n1208_001:0817b14": "土。畢竟終歸常寂光。",
    "X62n1208_001:0817b15": "夢想西方到幾回。金繩交絡玉樓臺。心開意解蓮花",
    "X62n1208_001:0817b16": "放。真實何曾有去來。",
    "X62n1208_001:0817b17": "未許栽蓮結淨因。忽傳口信寄來人。由他世路多魔",
    "X62n1208_001:0817b18": "障。一句彌陀身外身。",
    "X62n1208_001:0817b19": "真如界內離生滅。平等法中無自他。若俗若僧皆有",
    "X62n1208_001:0817b20": "分。春來何處不開花。",
    "X62n1208_001:0817b21": "無明殻破金蟬蛻。幻滅空懸白澤圖。淨土必無如是",
    "X62n1208_001:0817b22": "怪。柰何不信有疑狐。",
    "X62n1208_001:0817b23": "繁華叢裏一聲佛。閙熱場中四字經。我慢貢高跳不",
    "X62n1208_001:0817b24": "出。鐵牛無脚過窗櫺。",
    "X62n1208_001:0817c01": "赤白青黃四色花。池中開滿大如車。凡夫俗眼何曾",
    "X62n1208_001:0817c02": "見。到者方知果不差。",
    "X62n1208_001:0817c03": "了知自性阿彌陀。那裏工夫有許多。聖解凡情休卜",
    "X62n1208_001:0817c04": "度。一刀斬斷葛藤窠。",
    "X62n1208_001:0817c05": "六根清淨諸佛現。所護念經唯一心。讚歎稱揚當信",
    "X62n1208_001:0817c06": "是。更於何處覓知音。",
    "X62n1208_001:0817c07": "如切如磋如琢磨。擬心作佛便成魔。娑婆有箇無名",
    "X62n1208_001:0817c08": "氏。終日深居安樂窩。",
    "X62n1208_001:0817c09": "無分淨穢與中偏。是處蓮花朵朵鮮。正好修行好供",
    "X62n1208_001:0817c10": "養。何須特地假莊嚴。",
    "X62n1208_001:0817c11": "觀想眉間白玉毫。我王庫內有何刀。但看天際一輪",
    "X62n1208_001:0817c12": "月。夜夜清光照爾曹。",
    "X62n1208_001:0817c13": "前三三與後三三。此話文殊親口談。無量無邊多少",
    "X62n1208_001:0817c14": "眾。不消一句總包函。",
    "X62n1208_001:0817c15": "下品下生憑十念。其人業重罪非輕。緣何得與蓮池",
    "X62n1208_001:0817c16": "會。實是彌陀願力宏。",
    "X62n1208_001:0817c17": "毀齋破戒本難寬。一念回光願力完。下品中生原不",
    "X62n1208_001:0817c18": "少。心中佛月自團欒。",
    "X62n1208_001:0817c19": "妄為妄作無慚愧。感發方知念佛真。頓覺聲消諸想",
    "X62n1208_001:0817c20": "寂。儼然下品上生人。",
    "X62n1208_001:0817c21": "深信彌陀六八因。仁慈行世孝雙親。良由值遇善知",
    "X62n1208_001:0817c22": "識。中品下生脫苦津。",
    "X62n1208_001:0817c23": "中品中生精進力。不分寒暑念頭堅。威儀細行無虧",
    "X62n1208_001:0817c24": "犯。當處能生一朵蓮。",
    "X62n1208_001:0818a01": "中品上生持五戒。兼修十善願西方。回心向大超三",
    "X62n1208_001:0818a02": "學。直證菩提解脫場。",
    "X62n1208_001:0818a03": "上品蓮花得下生。深通因果願心明。心心密諦趨無",
    "X62n1208_001:0818a04": "上。百法門中自在行。",
    "X62n1208_001:0818a05": "上品中生心不動。能於第一義中修。原來第一猶難",
    "X62n1208_001:0818a06": "執。迅速還源得自由。",
    "X62n1208_001:0818a07": "上品上生花自開。巍巍端坐紫金臺。三心圓證無生",
    "X62n1208_001:0818a08": "忍。不枉翹勤授記來。",
    "X62n1208_001:0818a09": "不容議論豈容思。信口稱揚已覺遲。一念無生真淨",
    "X62n1208_001:0818a10": "土。唯心之旨少人知。",
    "X62n1208_001:0818a11": "南無阿彌陀。佛有甚奇怪。不過稱虗名。誘人出三界。",
    "X62n1208_001:0818a12": "南無阿彌陀。佛無有奇特。我法妙難思。止止不須說。",
    "X62n1208_001:0818a13": "南無阿彌陀。佛度有緣人。一到蓮池內。花開不待春。",
    "X62n1208_001:0818a14": "南無阿彌陀。佛道難思議。頓覺自心開。直入如來地。",
    "X62n1208_001:0818a15": "南無阿彌陀。佛有大威德。九品度眾生。受樂無窮極。",
    "X62n1208_001:0818a16": "南無阿彌陀。佛為一大事。凡生我國中。摩頂親授記。",
    "X62n1208_001:0818a17": "念佛是誰。無孔鐵錘。虗空擊碎。淨土花開。",
    "X62n1208_001:0818a18": "念佛不參禪。只要念頭堅。一心終不亂。三界忽超然。",
    "X62n1208_001:0818a19": "念佛又參禪。出世大因緣。隨流而化物。唱導利人天。",
    "X62n1208_001:0818a20": "不參不念佛。放下狂心歇。善惡莫思量。唯此一事實。",
    "X62n1208_001:0818a21": "人我交攻為底忙。不勝久矣未安邦。攢天烏兔冲霄",
    "X62n1208_001:0818a22": "漢。伏櫪駑駘繫楛樁。撲不碎惟生死塊。挽難迴是利",
    "X62n1208_001:0818a23": "名艭。也知多少忙忙者。爭肯消閒月半窗。",
    "X62n1208_001:0818a24": "父母非親孰是親。雙亡雙照本來人。雖無解虎降龍",
    "X62n1208_001:0818b01": "術。却有穿衣喫飯身。鶴樹彫殘甘露滅。鹿園唱徹道",
    "X62n1208_001:0818b02": "風新。爾來深得閒中趣。水月雲山為比鄰。",
    "X62n1208_001:0818b03": "得罷休時且罷休。此身何異水中漚。冤親聚會情難",
    "X62n1208_001:0818b04": "却。恩愛別離計莫留。蓮漏滴殘今古夢。篆煙消盡短",
    "X62n1208_001:0818b05": "長愁。不如三界見三界。空起許多閒念頭。",
    "X62n1208_001:0818b06": "能所施為似奕棊。爭如勿著更便宜。獨操勝算難逃",
    "X62n1208_001:0818b07": "數。落盡枯枰轉更虧。莫使浮華名過實。由他疑謗自",
    "X62n1208_001:0818b08": "無欺。長安古道行人少。往往窮途泣路歧。",
    "X62n1208_001:0818b09": "孝思篇",
    "X62n1208_001:0818b10": "家家有佛二尊。胡為世人不識。堂上父母雙親。便是",
    "X62n1208_001:0818b11": "釋迦彌勒。不用點燭燒香。只要鞠躬盡職。隨時菽水",
    "X62n1208_001:0818b12": "承歡。婉容敬順顏色。晨昏定省毋違。祇候起居晏息。",
    "X62n1208_001:0818b13": "恭惟鞠養劬勞。恩深昊天罔極。我今長大成人。應當",
    "X62n1208_001:0818b14": "盡心竭力。生事死葬以禮。春秋蒸嘗勿忒。履善惟孝",
    "X62n1208_001:0818b15": "為先。世間第一功德。治國齊家修身。無越者箇法則。",
    "X62n1208_001:0818b16": "看他反哺烏鴉。豈以人而勿及。不思孝順爺孃。此身",
    "X62n1208_001:0818b17": "從何而得。幸資父母生成。功業由斯而立。在家出家",
    "X62n1208_001:0818b18": "一般。皆承父母恩德。不解孝敬尊親。為僧亦無利益。",
    "X62n1208_001:0818b19": "我佛大聖仁慈。救親析肉析骨。知恩要解報恩。至孝",
    "X62n1208_001:0818b20": "在明明德。三教道理本同。法爾為天下式。終身惟疾",
    "X62n1208_001:0818b21": "是憂。敬畏小心出入。製奉寒暑衣裳。供養時鮮飲食。",
    "X62n1208_001:0818b22": "必也念茲在茲。無違一時一刻。回思抱恨終天。子道",
    "X62n1208_001:0818b23": "須當愛日。",
    "X62n1208_001:0818b24": "余幼歲出家。父早逝。唯慈母在堂。胞兄終養。世為",
    "X62n1208_001:0818c01": "農業。幸藉菽水無匱。余雲遊在外。未遑歸省。逮乎",
    "X62n1208_001:0818c02": "成立。欲報私情。詎意見背。嗚呼痛哉。恭惟鞠養生",
    "X62n1208_001:0818c03": "我劬勞。罔極之恩。深固高厚。生不供甘旨。歿不克",
    "X62n1208_001:0818c04": "烝嘗。真世間之大罪人也。每一念興。不勝悲噎涕",
    "X62n1208_001:0818c05": "淚。噫生我者父母。成我者師友。將近耳順之年。唯",
    "X62n1208_001:0818c06": "是追遠之心不能已已。遂作孝思篇。以自警云。",
    "X62n1208_001:0818c07": "學道如登萬仞山。孤峯頂上絕躋攀。直須行到無行",
    "X62n1208_001:0818c08": "處。始覺天地非人間。",
    "X62n1208_001:0818c09": "向上本來無一物。菩提非樹鏡非臺。行深般若波羅",
    "X62n1208_001:0818c10": "密。曠劫無明當下灰。",
    "X62n1208_001:0818c11": "明眼人前三尺暗。金剛腦後一尋光。虗空背上翻觔",
    "X62n1208_001:0818c12": "斗。撞倒泰山石敢當。",
    "X62n1208_001:0818c13": "正睡著時夢也無。碧天雲淨月輪孤。主人公在什麼",
    "X62n1208_001:0818c14": "處。跳出楊岐三脚驢。",
    "X62n1208_001:0818c15": "狗子佛性有。舌頭不出口。一喝魂膽飛。山河空裏走。",
    "X62n1208_001:0818c16": "狗子佛性無。門前叫子湖。逢人齩一口。無毒不丈夫。",
    "X62n1208_001:0818c17": "門裏出身易。身裏出門難。觸目不知道。對面九嶷山。",
    "X62n1208_001:0818c18": "我有一句子。不便與人說。舌動是非生。言詞相寂滅。",
    "X62n1208_001:0818c19": "萬法歸一。銀山鐵壁。一歸何處。心空及第。",
    "X62n1208_001:0818c20": "舉起吹毛。直截痛快。但盡凡情。別無聖解。",
    "X62n1208_001:0818c21": "一棒一喝。雷轟電掣。語言道斷。心思路絕。",
    "X62n1208_001:0818c22": "佛祖公案。法王正令。不透言句。學人心病。",
    "X62n1208_001:0818c23": "偽不掩真。曲不藏直。偷心不死。佛法中賊。",
    "X62n1208_001:0818c24": "智不是道。心不是佛。離相離名。水天一色。",
    "X62n1208_001:0819a01": "話頭舉起。斬釘截鐵。聖凡情盡。顛倒想滅。",
    "X62n1208_001:0819a02": "大疑大悟。小疑小悟。不疑不悟。當面錯過。",
    "X62n1208_001:0819a04": "唯心集(終)"
}