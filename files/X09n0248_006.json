{
    "X09n0248_006:0876b13": "圓覺經略疏之鈔卷第六",
    "X09n0248_006:0876b15": "[0876b15] 第二正宗分 疏二一自下下總科束之為二者頓",
    "X09n0248_006:0876b16": "悟漸修也夫欲運心修行先須言解真正以為其本",
    "X09n0248_006:0876b17": "解若不正所修一切皆邪縱使精勤徒為勞苦權宗",
    "X09n0248_006:0876b18": "多云先且漸修功成後自頓悟若華嚴此經教相儀",
    "X09n0248_006:0876b19": "式先須頓同佛解方能修證故彼經十信位滿便成",
    "X09n0248_006:0876b20": "正覺然說三賢十聖歷位修行(通妨云云)故此文殊段中",
    "X09n0248_006:0876b21": "頓彰信解之境後普賢等十菩薩節級顯示總別觀",
    "X09n0248_006:0876b22": "行(普賢最初問云聞此圓覺境界云何修行等)。[0876b22] ▲疏初者下二別釋經信",
    "X09n0248_006:0876b23": "解真正中疏四初釋科文方名真正信解者華嚴三",
    "X09n0248_006:0876b24": "聖觀云有信無解增長無明有解無信增長邪見信",
    "X09n0248_006:0876c01": "解圓通方為行本真者揀妄則不同迷倒凡夫但將",
    "X09n0248_006:0876c02": "妄念修行正者揀邪則不同執見異宗及諸外道三",
    "X09n0248_006:0876c03": "聖觀又云信若不信法界信則是邪疏不認妄念者",
    "X09n0248_006:0876c04": "離愛(鈍使)不執異見者離見(利使)一切煩惱不出愛見故",
    "X09n0248_006:0876c05": "涅槃說愛見令人破戒如羅剎乞浮囊疏最初下如",
    "X09n0248_006:0876c06": "下銷文處廣釋。[0876c06] △疏然頓下二釋義類然此經說因",
    "X09n0248_006:0876c07": "地其意甚深其文甚略若不會通諸教顯其義類以",
    "X09n0248_006:0876c08": "為例證則管窺之者信解難生(異於權漸之教故難信也)今於文",
    "X09n0248_006:0876c09": "前懸為開示根尋本末總有三重(如疏所列)初謂四大非",
    "X09n0248_006:0876c10": "我五蘊皆空空病亦空了然自覺聖凡相異異則不",
    "X09n0248_006:0876c11": "真生佛體同同豈增減依此悟解終始無殊然堪發",
    "X09n0248_006:0876c12": "心學菩薩行見聞影響何實何&#x8657;雖應形聲誰主誰",
    "X09n0248_006:0876c13": "宰不依此悟作所非真自謂修行元是結業疏若不",
    "X09n0248_006:0876c14": "下引二文證謂華嚴云不能了自心云何知正道彼",
    "X09n0248_006:0876c15": "由顛倒慧增長一切惡故須先了悟也又云設有菩",
    "X09n0248_006:0876c16": "薩無量百千億那由他劫具行六波羅蜜修習種種",
    "X09n0248_006:0876c17": "菩提分法若未聞此不思議大德法門或時聞已不",
    "X09n0248_006:0876c18": "信不順不悟不入不得名為真實菩薩若聞此法信",
    "X09n0248_006:0876c19": "解悟入當知此人生如來家具菩薩法離世間法深",
    "X09n0248_006:0876c20": "入如來境界疏次不發下第二重也既了圓覺則堪",
    "X09n0248_006:0876c21": "發大心為萬行本故華嚴二千行法最初以菩提心",
    "X09n0248_006:0876c22": "為所依(普賢說二千行法第一句云以菩提心為依恒不忘失故)然有心體心相",
    "X09n0248_006:0876c23": "心德言心體者大悲大智大願三種心是大願是總",
    "X09n0248_006:0876c24": "悲智是別願者樂欲樂欲何事唯發心願樂通達諸",
    "X09n0248_006:0877a01": "法救度眾生故成悲智是故論云信成就發心者略",
    "X09n0248_006:0877a02": "說三種一者直心正念真如法故(即是大智無所執著)一者深",
    "X09n0248_006:0877a03": "心樂修一切諸善行故(即是大願謂四弘等)三者大悲心救護",
    "X09n0248_006:0877a04": "一切苦眾生故心相者所發之心要無分齊謂約悲",
    "X09n0248_006:0877a05": "願則盡度眾生盡修諸行約念真如則上無菩提可",
    "X09n0248_006:0877a06": "求下無眾生可度中無萬行可修故無分齊心德者",
    "X09n0248_006:0877a07": "若依上發心一念之德過於&#x8657;空故華嚴以一百大",
    "X09n0248_006:0877a08": "喻校量菩提心功德不及少分是以彌勒二百二十",
    "X09n0248_006:0877a09": "二喻廣顯功能懇勸善財再親妙德此上二門正是",
    "X09n0248_006:0877a10": "本起因也至文當配疏故善財下兩句當第三重修",
    "X09n0248_006:0877a11": "菩薩行也然其文勢是證二三兩重別也謂既已發",
    "X09n0248_006:0877a12": "心應修諸行故善財所見諸善知識一一云我已先",
    "X09n0248_006:0877a13": "發阿耨菩提心而未知云何學菩薩行修菩薩道既",
    "X09n0248_006:0877a14": "云先已發菩提心而未知菩薩行等是明發心與修",
    "X09n0248_006:0877a15": "行別也菩薩行者廣有萬行(六度十度等也)統之三學(十波羅蜜",
    "X09n0248_006:0877a16": "中施忍助戒進助定後四皆助慧也)要唯定慧(又略戒者防非制業若但定慧等修何有內非",
    "X09n0248_006:0877a17": "外業故持護之&#x8FF9;絕稱性真修便是助道之行助定慧故)車輪鳥翼互闕無能以",
    "X09n0248_006:0877a18": "是菩薩所依賴故天台宗於止觀意在斯焉此第三",
    "X09n0248_006:0877a19": "門即普眼章已下皆是疏論中亦下引起信論證有",
    "X09n0248_006:0877a20": "三重之因也二覺者始覺本覺也論先總標示云所",
    "X09n0248_006:0877a21": "言覺義者謂心體離念等次下寄對反流生住異滅",
    "X09n0248_006:0877a22": "四位廣說始覺後約智相及不思議業相并四鏡喻",
    "X09n0248_006:0877a23": "廣說本覺其次後兼說根本不覺枝末不覺者翻妄",
    "X09n0248_006:0877a24": "顯真以成覺義故疏但云二覺疏三心者如上所引",
    "X09n0248_006:0877b01": "一者直心等疏五行者於六度中合定慧二度通為",
    "X09n0248_006:0877b02": "止觀一門故但五。[0877b02] △疏今本下三出其體謂了覺發",
    "X09n0248_006:0877b03": "心即是本起因地至文者銷經文疏文也然諸權教",
    "X09n0248_006:0877b04": "多只說六度等便為其因少說初二故今時傳習人",
    "X09n0248_006:0877b05": "及學修道者全迷初二設知有發心為先亦不先務",
    "X09n0248_006:0877b06": "參問求了自心但謂言將凡心於法座下胡跪隨師",
    "X09n0248_006:0877b07": "口唱四弘願便是發菩提心不知欲發心人必須先",
    "X09n0248_006:0877b08": "頓悟自己心性了了分明的不錯認然始誓發心止",
    "X09n0248_006:0877b09": "息一切唯修本性唯欲度生方名發心故此經頓窮",
    "X09n0248_006:0877b10": "修斷本源徹至初二名本起因也。[0877b10] △疏文中下四開",
    "X09n0248_006:0877b11": "章釋文二一開章二釋文。",
    "X09n0248_006:0877b12": "[0877b12] 經進問中疏次下者次從在大眾中已下直至而白",
    "X09n0248_006:0877b13": "佛言也疏皆諮等者通釋此一科已竟也文下又別",
    "X09n0248_006:0877b14": "有疏釋者別以表法之義重釋也疏一體三寶者謂",
    "X09n0248_006:0877b15": "性本知覺為佛性本寂滅為法性上本有河沙功德",
    "X09n0248_006:0877b16": "妙用與性一一相應和合無異為僧疏三身等者下",
    "X09n0248_006:0877b17": "三觀門後疏中具釋可撿而用之。",
    "X09n0248_006:0877b18": "[0877b18] 經問本起中疏三一咨求下且隨文銷釋云偏舉大",
    "X09n0248_006:0877b19": "悲者疏中已釋正是本意然更有一意謂增一阿含",
    "X09n0248_006:0877b20": "經說六種力謂小兒以啼為力女人以瞋為力沙門",
    "X09n0248_006:0877b21": "婆羅門以忍辱為力國王以憍&#x6160;為力阿羅漢以精",
    "X09n0248_006:0877b22": "進為力諸佛以大悲為力疏六波羅蜜等者上來但",
    "X09n0248_006:0877b23": "釋偏舉大悲之所以猶未釋何名大悲故此引經正",
    "X09n0248_006:0877b24": "釋言重擔者二障也此是毀責之辭謂有四義故如",
    "X09n0248_006:0877c01": "重擔一者如金剛難可斷故二者擔此難越生死海",
    "X09n0248_006:0877c02": "故三壓溺有情處四生故四墜墮有情沒三界故住",
    "X09n0248_006:0877c03": "法性者超生死涅槃等諸對待法於一切都無所住",
    "X09n0248_006:0877c04": "方住法住正當此經中所說此二義皆明悲之大也。",
    "X09n0248_006:0877c05": "[0877c05] 疏第十號者謂一切佛皆有十號即是如來應供正",
    "X09n0248_006:0877c06": "&#x5FA7;等乃至佛世尊也疏大集經者取意略引今依本",
    "X09n0248_006:0877c07": "經具之經云爾時世尊觀四眾已告憍陳如比丘言",
    "X09n0248_006:0877c08": "一切大眾甚樂聞法無量世界無量眾生悉為法故",
    "X09n0248_006:0877c09": "來集於此咸皆欲知法行方便成大智慧遠離貪欲",
    "X09n0248_006:0877c10": "一切煩惱時憍陳如白佛言善哉世尊誠如聖教世",
    "X09n0248_006:0877c11": "尊四方世界無量菩薩悉持四佛所與欲來并欲啟",
    "X09n0248_006:0877c12": "受&#x8657;空目法行今正是時唯垂憐愍為眾生故而宣",
    "X09n0248_006:0877c13": "說之世尊所言法行法行比丘云何名為法行比丘",
    "X09n0248_006:0877c14": "惟願世尊分別演說佛言憍陳如至心諦聽當為汝",
    "X09n0248_006:0877c15": "說若有比丘讀誦如來十二部經是名樂讀不名法",
    "X09n0248_006:0877c16": "行復有比丘讀誦如來十二部經樂為四眾敷揚廣",
    "X09n0248_006:0877c17": "說是名樂說不名法行復有比丘讀誦如來十二部",
    "X09n0248_006:0877c18": "經能廣宣說思惟其義是名思惟不名法行復有比",
    "X09n0248_006:0877c19": "丘受持讀誦如來十二部經演說思惟觀察義理是",
    "X09n0248_006:0877c20": "名樂觀不名法行憍陳如若有比丘能觀身心心不",
    "X09n0248_006:0877c21": "貪著外一切相謙&#x8657;下意不生憍慢不以愛水溉灌",
    "X09n0248_006:0877c22": "業田亦不於中植諸種子滅覺觀心境界都息永離",
    "X09n0248_006:0877c23": "煩惱其心寂靜如是比丘我則說之名為法行如是",
    "X09n0248_006:0877c24": "比丘若願獲聲聞菩提緣覺菩提如來菩提即能得",
    "X09n0248_006:0878a01": "之憍陳如如工陶師埏埴調泥置之輪上隨意成器",
    "X09n0248_006:0878a02": "法行比丘亦復如是評曰彼經之意令修練身心即",
    "X09n0248_006:0878a03": "名法行揀於筌蹄及事相造作之行非頓指圓通覺",
    "X09n0248_006:0878a04": "性今所引者但用揀事之文不取所行之行。[0878a04] ▲疏然",
    "X09n0248_006:0878a05": "菩薩下二明請說之意文顯可解。[0878a05] ▲疏下文下三指",
    "X09n0248_006:0878a06": "佛答處疏前下結指前文前云至文當示即是此也",
    "X09n0248_006:0878a07": "經問離病中疏直心正念者三心菩提中即大智也",
    "X09n0248_006:0878a08": "此經宗於會相歸性迴顯真覺故偏舉大智為本以",
    "X09n0248_006:0878a09": "攝大悲大願疏既為所攝者為猶被也疏中間者先",
    "X09n0248_006:0878a10": "曾發也彼者魔也疏不發一切心者潛引大品經也",
    "X09n0248_006:0878a11": "彼云不發一切心名真發心。",
    "X09n0248_006:0878a12": "[0878a12] 經遠被中疏金剛三昧者具云解脫菩薩白佛言尊",
    "X09n0248_006:0878a13": "者若佛滅後正法去世於末劫中五濁眾生多諸惡",
    "X09n0248_006:0878a14": "業輪迴三界無有出時願佛慈悲為後眾生宣說一",
    "X09n0248_006:0878a15": "味決定真實令彼眾生等同一味引此經者以證頓",
    "X09n0248_006:0878a16": "為末世凡夫便說究竟深法不同漸教事須先小次",
    "X09n0248_006:0878a17": "權後方說實故諸宗多云凡夫不合便悟佛地之法",
    "X09n0248_006:0878a18": "良由執漸迷頓不知頓宗皆令凡夫便悟佛境故彼",
    "X09n0248_006:0878a19": "經前段又云可化眾生(頓機)皆說一味(本覺真性)海東釋云",
    "X09n0248_006:0878a20": "說一味者令入一覺味故即是一乘欲明一切眾生",
    "X09n0248_006:0878a21": "本來一覺但由無明隨夢流轉皆從如來一味之說",
    "X09n0248_006:0878a22": "無不終歸一心之源疏恣心五欲等者先揀不求大",
    "X09n0248_006:0878a23": "乘之人不足論也故云置之言外疏縱有下於此類",
    "X09n0248_006:0878a24": "中尚須聞此法門信解隨順若不聞亦墮邪見(亦者以不",
    "X09n0248_006:0878b01": "求大乘之者本末皆是邪見發心求之離於凡小即合免墮良由未聞此法未了自心故亦同不求大乘之者",
    "X09n0248_006:0878b02": "墮邪故云亦也)疏離本下彰邪見行相故三聖觀云不信自",
    "X09n0248_006:0878b03": "心是如來藏非菩薩故即為邪見也不必六師故華",
    "X09n0248_006:0878b04": "嚴說一切凡夫皆墮邪見經展虔誠中疏正語而禮",
    "X09n0248_006:0878b05": "非儀者明待語已方禮也疏不唯拜手者孔安國注",
    "X09n0248_006:0878b06": "尚書云拜手謂首自手稽首謂首至地今明至地也。",
    "X09n0248_006:0878b07": "[0878b07] 疏禮煩即亂者禮記文也疏佛雖下通妨難也難云",
    "X09n0248_006:0878b08": "心真不真佛自照知何必彰此三請之相故此通云",
    "X09n0248_006:0878b09": "為後學之軌範也。",
    "X09n0248_006:0878b10": "[0878b10] 經讚許中疏久默斯要者語是法華而文同義異謂",
    "X09n0248_006:0878b11": "法華以四十年前未說為久默此經既是淨土所說",
    "X09n0248_006:0878b12": "之經不必拘於一代化儀年月但以未說之時為久",
    "X09n0248_006:0878b13": "不以要須經四十年也疏嘉會者平等法會也疏起",
    "X09n0248_006:0878b14": "予者予我也起謂發起此敘佛意云我意欲說假人",
    "X09n0248_006:0878b15": "請問發起汝今所請實是發起我教門也此又用論",
    "X09n0248_006:0878b16": "語中事彼中子夏問曰巧笑倩兮(笑貌)美目盻兮(動目之貌)",
    "X09n0248_006:0878b17": "素以為絢兮(文美貌此上皆是毛詩文)何謂也(子夏不曉故問孔子)子曰繪",
    "X09n0248_006:0878b18": "事後素(鄭玄注云繪畫文也凡繪畫先布眾色然後以素分布其間以成其文喻女雖有倩盻美質亦",
    "X09n0248_006:0878b19": "須禮以成之)曰(子夏對也)禮後乎(孔安國注云孔子言繪事後素子夏聞而解之知以素喻",
    "X09n0248_006:0878b20": "禮故曰禮後乎)子曰起予者商也(子夏姓卜名商字子夏)始可與言詩",
    "X09n0248_006:0878b21": "已矣(包氏云予我也孔子言子夏能發明我意可與共言詩也)今以子夏喻文殊",
    "X09n0248_006:0878b22": "孔子喻世尊故云實謂起予。",
    "X09n0248_006:0878b23": "[0878b23] 經佇聽中疏願樂欲聞者金剛文也既虔心三請必",
    "X09n0248_006:0878b24": "是樂聞十地經說樂聞之喻如渴思冷水(求聞慧也聞即受持",
    "X09n0248_006:0878c01": "如水但飲不嚼)如飢思美食(求思慧也嚼所聞法助成智力如得食咀嚼以資身力也)如",
    "X09n0248_006:0878c02": "病思良藥(求修慧也修慧去惑如藥去病)如眾蜂依蜜(求證智也即上聞思修三",
    "X09n0248_006:0878c03": "慧之果)我等亦如是願聞甘露法(法合能求一向是法其所求中猶通法喻",
    "X09n0248_006:0878c04": "以一甘露總合四喻甘露有四能故一除渴二除飢三愈病四安樂)疏皆同此釋者意",
    "X09n0248_006:0878c05": "明下十一段更不重釋也。",
    "X09n0248_006:0878c06": "[0878c06] 經正說中疏二一四正下開章二正釋。",
    "X09n0248_006:0878c07": "[0878c07] 經示本體中疏四一佛也下釋初四字二一正釋疏",
    "X09n0248_006:0878c08": "然雖下二通妨云塵經者塵中經卷之喻也序中已",
    "X09n0248_006:0878c09": "釋寶藏者涅槃經如來藏經及諸經等皆說亦如序",
    "X09n0248_006:0878c10": "釋宛受貧苦者大富長者之窮子也如法華經說。[0878c10] ▲",
    "X09n0248_006:0878c11": "疏當體下二釋陀羅尼四一直釋疏然總下二辨類",
    "X09n0248_006:0878c12": "出體謂揀去前二但指無字是此之體無字即無邊",
    "X09n0248_006:0878c13": "際故云大也(釋經大字)言多字者謂一切真言隨求大佛",
    "X09n0248_006:0878c14": "頂之類是祕密藏含無邊威德神用又諸修多羅能",
    "X09n0248_006:0878c15": "持無盡之義亦名總持一字者如唵字等即一字真",
    "X09n0248_006:0878c16": "言也[口*部]&#x5549;是助聲故但是一字或如字母之類也疏",
    "X09n0248_006:0878c17": "故大下三引經證言攝諸善巧即總持義言無有少",
    "X09n0248_006:0878c18": "法所得皆歸於空即無字義疏若據下四引例釋成。",
    "X09n0248_006:0878c19": "[0878c19] ▲疏出入下三釋門字四一正釋三一通相釋次文",
    "X09n0248_006:0878c20": "云者證出淨法即次後段經文也下說等者證出染",
    "X09n0248_006:0878c21": "法即普賢章云種種幻化皆生如來圓覺妙心偈云",
    "X09n0248_006:0878c22": "無始幻無明皆從諸如來圓覺心建立(生及建立皆是出義)疏",
    "X09n0248_006:0878c23": "又從下二約本末釋疏又迷下三約迷悟釋疏此中",
    "X09n0248_006:0878c24": "下二揀濫顯體謂揀門庭門戶之門顯是根本之門",
    "X09n0248_006:0879a01": "矣文二一直顯而揀疏故寶下二引證本門證有根",
    "X09n0248_006:0879a02": "本之門異門戶之門也連前次者前引寶積之文也",
    "X09n0248_006:0879a03": "連之應云此是諸菩薩等入陀羅尼門(前文末也次今文初云)",
    "X09n0248_006:0879a04": "由是門故出生廣大等云無門者揀也之門者顯也",
    "X09n0248_006:0879a05": "又云形相門者揀也所言門者下皆顯既言一切依",
    "X09n0248_006:0879a06": "於&#x8657;空豈非根本疏又荷下三引例今勸學禪之流",
    "X09n0248_006:0879a07": "欲見祖師心印但依上所釋而解了之即悟此兩句",
    "X09n0248_006:0879a08": "是總持之門若不爾者豈可知之一字&#x5374;是淺近門",
    "X09n0248_006:0879a09": "戶從此方入眾妙深奧堂室乎請修止觀者細而詳",
    "X09n0248_006:0879a10": "之疏皆說下四總結。[0879a10] ▲疏上但下四釋圓覺如文。",
    "X09n0248_006:0879a11": "[0879a11] 經彰德用中疏六一非別下釋流出清淨言諸門功",
    "X09n0248_006:0879a12": "德者雖染淨諸法皆從圓覺流出然此云流出但說",
    "X09n0248_006:0879a13": "出諸淨法故云功德也故論云若心有動者論中次",
    "X09n0248_006:0879a14": "前文云以一切法本來唯心實無於念(舉所迷理)而有妄",
    "X09n0248_006:0879a15": "心不覺起念見諸境界故說無明(依真起妄謂細麤染心本末不覺也",
    "X09n0248_006:0879a16": "將欲釋淨先舉其染對以顯之下諸句例然云何顯者下云)心性不起即是大智",
    "X09n0248_006:0879a17": "慧光明義故(既起念即是不覺無明故不起即是本覺智明)若心起見則有",
    "X09n0248_006:0879a18": "不見之相(妄見不周)心性離見即是&#x5FA7;照法界義故(真照圓明)",
    "X09n0248_006:0879a19": "若心有動非真識知(反之即顯真如無動)無有自性(明妄染無體反之即",
    "X09n0248_006:0879a20": "顯自性淨心)非常非樂非我非淨(明妄四倒反之即顯真如四德)熱惱(諸惑",
    "X09n0248_006:0879a21": "燒心是極熱惱故說真如是清涼也)衰變(妄染遷改反顯真如不衰變也)則不自在(業果",
    "X09n0248_006:0879a22": "繫縛故則顯真如自在上云清涼不變自在義故)乃至具有過恒沙等妄染",
    "X09n0248_006:0879a23": "之義對此義故心性無動則有過恒沙等諸淨功德",
    "X09n0248_006:0879a24": "相義示現(一一對翻故染淨皆過恒沙)若心有起更見前法可念",
    "X09n0248_006:0879b01": "者則有所少(妄心外念求之不足)如是淨法無量功德即是一",
    "X09n0248_006:0879b02": "心更無所念是故滿足(淨德性滿無假外求)名為法身如來之",
    "X09n0248_006:0879b03": "藏釋曰既心動則河沙妄染不動則恒沙功德又云",
    "X09n0248_006:0879b04": "如是功德即是一心故知非別有法流出於外疏有",
    "X09n0248_006:0879b05": "漏者諸論皆云煩惱現行令心連注流散不絕名之",
    "X09n0248_006:0879b06": "為漏如漏器漏舍深可厭惡損汙處廣毀責過失立",
    "X09n0248_006:0879b07": "以漏名然有三種謂欲漏(欲界煩惱)有漏(上二界煩惱更無所緣故取本名也)",
    "X09n0248_006:0879b08": "無明漏(不以餘法彰自行體名無明漏)若法性宗則根本不覺及三",
    "X09n0248_006:0879b09": "細六麤是有漏法不分三界之異及種現之殊以迷",
    "X09n0248_006:0879b10": "則全染悟之全淨無體性故然經云一切清淨者淨",
    "X09n0248_006:0879b11": "法之數過於恒沙今且略舉真如等四例於餘也謂",
    "X09n0248_006:0879b12": "真如是總相根本餘三是別於中菩提涅槃是果波",
    "X09n0248_006:0879b13": "羅蜜是因攝於淨法無所遺也故唯舉此大疏於此",
    "X09n0248_006:0879b14": "四法別開章門每法皆四謂一釋名二出體三種類",
    "X09n0248_006:0879b15": "四業用今略不開然亦含之但數或減耳。",
    "X09n0248_006:0879b16": "[0879b16] 疏圓覺下二釋真如三一釋名二一略釋言圓覺等",
    "X09n0248_006:0879b17": "者即以經意直指言真謂等者復以唯識文釋文在",
    "X09n0248_006:0879b18": "彼論第九卷中本頌云此諸法勝義亦即是真如常",
    "X09n0248_006:0879b19": "如其性故即唯識實性長行具釋今但略引長行七",
    "X09n0248_006:0879b20": "句初二句揀有漏(亦云&#x5FA7;計)&#x8657;妄是有漏法故次二句揀",
    "X09n0248_006:0879b21": "有為(亦云依他)變易(生住異滅)是有為法故後三句釋彼頌中",
    "X09n0248_006:0879b22": "第四句也言於一切位者有漏有為四相三世等也",
    "X09n0248_006:0879b23": "常如性不變也故者結也彼論具云常如其性故曰",
    "X09n0248_006:0879b24": "真如(今從簡略但有一故字耳)。[0879b24] △疏又真下二細釋言偽是下且",
    "X09n0248_006:0879c01": "釋不真不如(下云今皆離此等反之即是真如也)&#x936E;如等者&#x936E;有其體",
    "X09n0248_006:0879c02": "不是&#x8657;妄但以非金故名偽也影應質相不是詐偽",
    "X09n0248_006:0879c03": "緣無實體故名妄也橫說各殊者謂色塵殊聲香等",
    "X09n0248_006:0879c04": "色蘊殊受想等貪等殊信等地獄鬼畜殊人天等娑",
    "X09n0248_006:0879c05": "婆殊於極樂等聲聞心境殊菩薩心境等乃至如大",
    "X09n0248_006:0879c06": "般若八十餘科皆約同時而異也豎云變易者如云",
    "X09n0248_006:0879c07": "鏡裏今年老如去年等如九相觀(云云)夏異於春等",
    "X09n0248_006:0879c08": "得新忘舊等因若果樂等疏今皆下無如上四過釋",
    "X09n0248_006:0879c09": "成真如義也謂此實體者真實心體(前約唯識但言謂此真實但是",
    "X09n0248_006:0879c10": "不&#x8657;妄之辭仍未出體今指此體真實故科云細釋也意云心體是有法定真實是宗法若但云真實即無前",
    "X09n0248_006:0879c11": "陳若云真如是有法為前陳者即但是重言以真如亦但是不變不妄義與真實之言何殊又分此橫豎各有",
    "X09n0248_006:0879c12": "二義一一各別理無窮義無盡故云細也)於未來等者今日&#x8657;空如昨日",
    "X09n0248_006:0879c13": "&#x8657;空也於色中等者&#x53A8;裏&#x8657;空如廳裏&#x8657;空也真實",
    "X09n0248_006:0879c14": "相如非為妄似者正結真如之名也謂如者是相似",
    "X09n0248_006:0879c15": "義相同義意云此彼相如者唯有此心性也謂善人",
    "X09n0248_006:0879c16": "佛性的似惡人佛性如今佛性的不殊無始來佛性",
    "X09n0248_006:0879c17": "乃至凡夫佛性的同二乘佛性人天菩薩皆類此說",
    "X09n0248_006:0879c18": "唯此可得真實相如分毫不殊故此真實得名為如",
    "X09n0248_006:0879c19": "也此外更無可相似相如法也設有人親兄弟相似",
    "X09n0248_006:0879c20": "然子細論之還不得的似會有分毫之長短大小殊",
    "X09n0248_006:0879c21": "也若不然者豈可自己妻子而錯認乎乃至世間物",
    "X09n0248_006:0879c22": "色一一類之皆不免有微塵分毫之輕重大小好惡",
    "X09n0248_006:0879c23": "終無有全似故知皆是妄似妄如不得真如也古來",
    "X09n0248_006:0879c24": "相承解如字但言是湛寂不動之義不曾指的釋名",
    "X09n0248_006:0880a01": "如字是此國之字未審說文爾雅玉篇切韻之屬何",
    "X09n0248_006:0880a02": "處訓如字為湛寂不動等邪故知只緣靈覺心性於",
    "X09n0248_006:0880a03": "凡中全如聖中於因中全如果中橫豎皆然即是湛",
    "X09n0248_006:0880a04": "然不動之義非的訓也問荷澤大師云諸人皆以兩",
    "X09n0248_006:0880a05": "物相似為如我則以無物相似為如今以的似以釋",
    "X09n0248_006:0880a06": "真如豈不違此說邪答正與此同故上云此外更無",
    "X09n0248_006:0880a07": "相似相如之法既云無物相似即知唯鬼獄等佛性",
    "X09n0248_006:0880a08": "與人畜等佛性真實相如也大師揀諸人云兩物相",
    "X09n0248_006:0880a09": "似曰如者亦同上說親兄弟相似者終不得分毫全",
    "X09n0248_006:0880a10": "似也智者細詳之上來釋名竟。[0880a10] ▲疏論云下二出體",
    "X09n0248_006:0880a11": "若約法數即是百法中六無為今依起信以一心為",
    "X09n0248_006:0880a12": "體此一段論懸談第四門已釋於中乃至已下略中",
    "X09n0248_006:0880a13": "間謂次文云一切諸法唯依妄念而有差別若離心",
    "X09n0248_006:0880a14": "念則無一切境界之相是故一切法從本已來離言",
    "X09n0248_006:0880a15": "說相離名字相離心緣相畢竟平等無有變異不可",
    "X09n0248_006:0880a16": "破壞(疏云竟無變壞撮得此上三句也)唯是一心故名真如。[0880a16] ▲疏又",
    "X09n0248_006:0880a17": "云下三辨業用然大疏此前復有辨種類一門(文云或唯",
    "X09n0248_006:0880a18": "一)今恐繁多又不益觀智故略之也然於諸類中今",
    "X09n0248_006:0880a19": "但是一心其餘種類但約別法說此一故若以法別",
    "X09n0248_006:0880a20": "便列多種真如者法有河沙之數真如亦應有河沙",
    "X09n0248_006:0880a21": "數邪何必更立七種十種故知諸餘法門皆以義別",
    "X09n0248_006:0880a22": "故隨義收束立多少名今真如義亦無二不應別說",
    "X09n0248_006:0880a23": "今言又云者亦是起信文文相次故不更標之然文",
    "X09n0248_006:0880a24": "相稍易今但總而釋曰依真如故發智斷惑證體起",
    "X09n0248_006:0880b01": "用若不依之則取我我所相無由修證故知萬德萬",
    "X09n0248_006:0880b02": "行皆是真如用也。",
    "X09n0248_006:0880b03": "[0880b03] 疏此翻下三釋菩提三一釋名可見。[0880b03] ▲疏二三下二",
    "X09n0248_006:0880b04": "出體便當種類以覺智之義多種不同故知諸種類",
    "X09n0248_006:0880b05": "皆是體若&#x5C05;實而言據此經及起信即始本不二究",
    "X09n0248_006:0880b06": "竟覺也如上釋名中即是其體今言二三等者二謂",
    "X09n0248_006:0880b07": "法相中多約根本後得空宗中多約二斷謂了煩惱",
    "X09n0248_006:0880b08": "所知二障本空即名二斷斷即菩提無別菩提故經",
    "X09n0248_006:0880b09": "云煩惱即菩提不變異故攝論二智二斷為菩提體",
    "X09n0248_006:0880b10": "者雙取相宗空宗也智論云菩提菩提斷俱名為菩",
    "X09n0248_006:0880b11": "提者合取上二宗也法性宗如理如量智疏三者約",
    "X09n0248_006:0880b12": "三乘人各有其智又起信本覺始覺及究竟覺疏四",
    "X09n0248_006:0880b13": "者涅槃經說下中上及上上四品智慧觀十二因緣",
    "X09n0248_006:0880b14": "如次得聲聞緣覺菩薩佛等菩提及大圓等四智菩",
    "X09n0248_006:0880b15": "提(四智如淨土章中已釋)疏及發心等者智度論第五十八云",
    "X09n0248_006:0880b16": "一發心菩提於無量生死中發阿耨多羅三藐三菩",
    "X09n0248_006:0880b17": "提心故名為菩提因中說果二伏心菩提斷諸煩惱",
    "X09n0248_006:0880b18": "降伏其心行諸波羅蜜三明心菩提觀三世諸佛法",
    "X09n0248_006:0880b19": "本末總別相分別諸法實相謂般若波羅蜜四出到",
    "X09n0248_006:0880b20": "菩提般若中得方便力故不著般若見一切十方佛",
    "X09n0248_006:0880b21": "得無生法忍出三界到薩婆若五無上菩提坐道場",
    "X09n0248_006:0880b22": "斷習氣得阿耨多羅三藐三菩提若準華嚴即具十",
    "X09n0248_006:0880b23": "種如第五十一及五十九卷中說恐繁不敘疏皆此",
    "X09n0248_006:0880b24": "攝者總結種類以為體也。[0880b24] ▲疏因圓下三明業用言",
    "X09n0248_006:0880c01": "無邊者能斷二障證二空印&#x7FA3;機(華嚴出現品說普&#x5FA7;諸心如塵中經",
    "X09n0248_006:0880c02": "卷又云菩提普印諸心行是故正覺名無量)現萬像(能現能生身土智影等)該動寂",
    "X09n0248_006:0880c03": "通因果等。",
    "X09n0248_006:0880c04": "[0880c04] 疏此方下四釋涅槃四一釋名云寂滅者彼論云(涅槃",
    "X09n0248_006:0880c05": "論也肇公作)秦言無為亦名滅度無為者取乎&#x8657;無寂寞",
    "X09n0248_006:0880c06": "妙絕於有為滅度者言其大患永滅超度四流斯蓋",
    "X09n0248_006:0880c07": "是鏡像之所歸絕稱謂之幽宅也今云寂滅者寂即",
    "X09n0248_006:0880c08": "唐三藏滅即羅什三藏故肇公云泥洹盡諦者豈直",
    "X09n0248_006:0880c09": "結盡而已則生死永寂滅故謂之盡矣法華金剛中",
    "X09n0248_006:0880c10": "皆云滅度生肇遠公皆正翻為滅又四諦中目為滅",
    "X09n0248_006:0880c11": "諦故今略取滅也疏多名者亦生遠等釋或云不生",
    "X09n0248_006:0880c12": "或云不作或不起或無相或不殘或寂靜疏總翻圓",
    "X09n0248_006:0880c13": "寂者唐三藏翻也在義周圓故云總矣。[0880c13] ▲疏謂覺下",
    "X09n0248_006:0880c14": "釋上周圓之義便當第二出體也謂剋實乃覺性即",
    "X09n0248_006:0880c15": "寂是體總收即三德為體三德為圓覺性為寂故云",
    "X09n0248_006:0880c16": "圓寂三德者摩訶般若解脫法身謂即寂之照為般",
    "X09n0248_006:0880c17": "若即照之寂為解脫寂照之體為法身此三不縱不",
    "X09n0248_006:0880c18": "橫不並不別如梵伊字為大涅槃廣如彼經說(涅槃經也)",
    "X09n0248_006:0880c19": "所以三者由翻三雜染得名也翻煩惱為般若(煩惱即菩",
    "X09n0248_006:0880c20": "提故)翻結業為解脫翻苦依身即是法身(心體離念本法身故)故",
    "X09n0248_006:0880c21": "三雜染即性淨三德但迷悟似異故說相翻若約法",
    "X09n0248_006:0880c22": "相六無為中真如(即下性淨)擇滅(擇謂揀擇滅謂斷染謂無漏智起斷諸障染所",
    "X09n0248_006:0880c23": "顯真理名擇滅也即下方便淨也)。[0880c23] ▲疏二三下三辨種類二者性淨",
    "X09n0248_006:0880c24": "(性本淨故)方便淨(從方便修之所顯故)三者一自性涅槃(通染淨也即上性淨)",
    "X09n0248_006:0881a01": "二真涅槃(即上方便淨也方便修成證本性淨是為真也)三應涅槃(證真已後隨機",
    "X09n0248_006:0881a02": "利物示現入滅即應此乃證真應物皆是方便淨也)四者一自性清淨(真如自性也通",
    "X09n0248_006:0881a03": "一切凡聖)二有餘依(即真如出煩惱障)三無餘依(即真如出生死若上二通三乘)",
    "X09n0248_006:0881a04": "四無住處(真如出所知障悲智輔翼不住生死涅槃故云無住處唯佛自具之故唯識云一切有情",
    "X09n0248_006:0881a05": "皆有初一二乘無學容有前三唯佛世尊可言具四)疏亦皆此攝結也。[0881a05] ▲疏故",
    "X09n0248_006:0881a06": "彼下四明業用二初指涅槃通明言故者證成前皆",
    "X09n0248_006:0881a07": "攝之言躡勢便明用也巧令文勢血&#x8109;連故。[0881a07] △疏又",
    "X09n0248_006:0881a08": "華下二引華嚴別辨疏今取意略引文有二用分二",
    "X09n0248_006:0881a09": "一顯真涅槃實益之用其文具云佛子如來不為菩",
    "X09n0248_006:0881a10": "薩說諸如來究竟涅槃(不為說永滅為二乘也)亦不為彼示現",
    "X09n0248_006:0881a11": "其事(&#x8FF9;盡雙林為凡小此名揀〔&#x7070;〕斷也)何以故為欲令見一切如來",
    "X09n0248_006:0881a12": "常住其前(令稱實見自受用身同法身常住其前也)於一念中見過去未",
    "X09n0248_006:0881a13": "來一切諸佛色身圓滿皆如現在(令見三際應用亦即是常故如現在)",
    "X09n0248_006:0881a14": "評曰以見常住涅槃故見如來常住圓滿此即是涅",
    "X09n0248_006:0881a15": "槃之實用也疏但為下二顯應涅槃權益之用然華",
    "X09n0248_006:0881a16": "嚴說涅槃有十門上所引者即第二德用圓備門今",
    "X09n0248_006:0881a17": "即第三出入常湛門具云佛子諸佛如來為令眾生",
    "X09n0248_006:0881a18": "生欣樂故出現於世欲令眾生生戀慕故示現涅槃",
    "X09n0248_006:0881a19": "而實如來無有出世亦無涅槃何以故如來常住清",
    "X09n0248_006:0881a20": "淨法界隨眾生心示現涅槃釋曰明涅槃無為無不",
    "X09n0248_006:0881a21": "為也無不為故能建大事不礙出現顯&#x8FF9;為生息&#x8FF9;",
    "X09n0248_006:0881a22": "為滅以無為故體常湛然顯&#x8FF9;即有息餘&#x8FF9;即無餘",
    "X09n0248_006:0881a23": "故餘無餘乃應物之假號豈以見聞滯殊應之&#x8FF9;疏",
    "X09n0248_006:0881a24": "佛日下即義引彼第四虧盈不遷門也彼經具云佛",
    "X09n0248_006:0881b01": "子譬如日出普照世間於一切淨水器中影無不現",
    "X09n0248_006:0881b02": "普&#x5FA7;眾處而無來往或一器破便不現影佛子於汝",
    "X09n0248_006:0881b03": "意云何彼影不現為日咎不答言不也但由器壞非",
    "X09n0248_006:0881b04": "日有咎佛子如來智日亦復如是普現法界無前無",
    "X09n0248_006:0881b05": "後一切眾生淨心器中佛無不現心器常淨常見佛",
    "X09n0248_006:0881b06": "身若心濁器破則不得見釋曰像非我有自彼器之",
    "X09n0248_006:0881b07": "虧盈心非我生豈普現之前後持戒器破定水何依",
    "X09n0248_006:0881b08": "菩提器破智水寧止無戒定智何由見佛。",
    "X09n0248_006:0881b09": "[0881b09] 疏此云下五釋波羅蜜疏但有通別釋名別釋名中",
    "X09n0248_006:0881b10": "便含餘體用種類等三門也文二一通釋名二一正",
    "X09n0248_006:0881b11": "釋其文易了疏然一下二通伏難難云準了義大乘",
    "X09n0248_006:0881b12": "教據實理說眾生即寂滅元是涅槃不復更滅今何",
    "X09n0248_006:0881b13": "得言離此到彼豈不同小乘有欣厭之過邪故今會",
    "X09n0248_006:0881b14": "之約迷悟故說到彼岸。[0881b14] ▲疏且約下二別釋名別有",
    "X09n0248_006:0881b15": "六度五度十度八萬四千度此之多數不同皆為種",
    "X09n0248_006:0881b16": "類也餘體用即各隨文釋分四初六度二一以慧為",
    "X09n0248_006:0881b17": "末言六蔽六種者文皆在疏即是起信之文但取意",
    "X09n0248_006:0881b18": "略引耳具云於真如法中深解現前(解也)所修離相(行也)",
    "X09n0248_006:0881b19": "以知法性體無慳貪故(解也)隨順修行檀波羅蜜(行也下五",
    "X09n0248_006:0881b20": "皆爾)以知法性無染離五欲過故隨順修行尸羅波羅",
    "X09n0248_006:0881b21": "蜜以知法性無苦離瞋惱故隨順修行羼提波羅蜜",
    "X09n0248_006:0881b22": "以知法性無身心相離懈怠故隨順修行毗梨耶波",
    "X09n0248_006:0881b23": "羅蜜以知法性常定體無亂故隨順修行禪波羅蜜",
    "X09n0248_006:0881b24": "以知法性體明離無明故隨順修行般若波羅蜜然",
    "X09n0248_006:0881c01": "此六種疏但列名今一一釋謂輟己惠人名施防非",
    "X09n0248_006:0881c02": "止惡為戒堪受諸法未能忘懷為忍鍊心於法為精",
    "X09n0248_006:0881c03": "精心務達為進心慮寂靜為禪推來揀擇為慧餘體",
    "X09n0248_006:0881c04": "用二門者謂既言性無慳貪等為施等即性為體由",
    "X09n0248_006:0881c05": "順性故修六皆成到彼岸即順性為用疏菩提下二",
    "X09n0248_006:0881c06": "以慧為初菩薩諸佛母者偏讚慧也(淨名云智度菩薩母般若論等",
    "X09n0248_006:0881c07": "皆云佛母)是覺初資糧者覺是菩提六度是菩提資糧般",
    "X09n0248_006:0881c08": "若為初也此五者施等也之餘者十度中後四也方",
    "X09n0248_006:0881c09": "便願力智皆由智度等者由智慧故十皆波羅蜜攝",
    "X09n0248_006:0881c10": "故彼論長行釋云何以故般若為初以最勝故如諸",
    "X09n0248_006:0881c11": "身根中眼根最勝諸身分中頭為最勝諸波羅蜜中",
    "X09n0248_006:0881c12": "般若波羅蜜為最勝故亦復如是以般若波羅蜜最",
    "X09n0248_006:0881c13": "勝故為初資糧(云云)又是諸波羅蜜三輪淨因體(不念",
    "X09n0248_006:0881c14": "自身不念受者不念施果皆由慧故)故乃至不與二乘共故於上更無",
    "X09n0248_006:0881c15": "所應知故此智到一切彼岸故(云云)其文甚廣不可",
    "X09n0248_006:0881c16": "具引含餘門者由慧成五即慧是用五皆助慧即慧",
    "X09n0248_006:0881c17": "是體。[0881c17] △疏起信下二五度但合定慧為一止觀門餘",
    "X09n0248_006:0881c18": "如上辨可知。[0881c18] △疏唯識下三十度但於六後加四謂",
    "X09n0248_006:0881c19": "第七方便(方法便宜)八願(希求樂欲)九力(不可屈伏)十智(如實決斷)疏十",
    "X09n0248_006:0881c20": "障十如者如常所釋後亦有之此十波羅蜜通者以",
    "X09n0248_006:0881c21": "大菩提心而為其體助治障助證如即為其用別者",
    "X09n0248_006:0881c22": "如法相宗釋各有體用文繁不敘。[0881c22] △疏若總下四八",
    "X09n0248_006:0881c23": "萬四千度迷為八萬四千塵勞悟為八萬四千波羅",
    "X09n0248_006:0881c24": "蜜矣相翻之義如上引起信釋流出一切清淨等中",
    "X09n0248_006:0882a01": "說體用者總以覺悟為體各以能翻染法為用疏義",
    "X09n0248_006:0882a02": "如下者普眼章中也。",
    "X09n0248_006:0882a03": "[0882a03] 疏顯上下六釋總顯業用言諸佛師法者涅槃經云",
    "X09n0248_006:0882a04": "諸佛所師所謂法也以法常故諸佛亦常上來總釋",
    "X09n0248_006:0882a05": "圓覺所流四門淨法竟餘諸無漏等法皆例此知謂",
    "X09n0248_006:0882a06": "圓覺本無繫縛即名解脫本無三毒即三善根本無",
    "X09n0248_006:0882a07": "疑濁即淨信等乃至本無八萬塵勞即八萬波羅蜜",
    "X09n0248_006:0882a08": "也故下文云乃至八萬四千陀羅尼門一切清淨。",
    "X09n0248_006:0882a09": "[0882a09] 經悟則成佛中疏二一後明下顯意二正釋二一釋",
    "X09n0248_006:0882a10": "圓照淨覺三一牒其下約能所釋。[0882a10] △疏亦可下二直",
    "X09n0248_006:0882a11": "就法體釋言圓照清淨者圓照即清淨也不同上以",
    "X09n0248_006:0882a12": "圓照照於清淨故云非關能所。[0882a12] △疏此正下三引例",
    "X09n0248_006:0882a13": "釋相字初見文殊即福城東古佛塔廟在第六十一",
    "X09n0248_006:0882a14": "卷中後不見文殊即第七十九卷中經說善財依彌",
    "X09n0248_006:0882a15": "勒教求見文殊文殊遙伸右手過一百一十城摩善",
    "X09n0248_006:0882a16": "財頂示教利喜(不見其身但聞法也)古德判云智照無二相(無能",
    "X09n0248_006:0882a17": "所之二也)。[0882a17] ▲疏本覺下二釋斷障成道以此為因者謂如",
    "X09n0248_006:0882a18": "是依圓照本淨了無明本空是為成佛正因也必若",
    "X09n0248_006:0882a19": "心存妄念帶此妄念修行多劫&#x8657;事劬勞畢竟不成",
    "X09n0248_006:0882a20": "佛果如前所引積行菩薩。",
    "X09n0248_006:0882a21": "[0882a21] 經推妄宰中疏二一第二下科分述意二依科隨釋",
    "X09n0248_006:0882a22": "經徵中疏二一徵釋下釋文。[0882a22] ▲疏二謂下二顯意二",
    "X09n0248_006:0882a23": "初明其過其八萬塵勞十二因緣至下當釋疏非想",
    "X09n0248_006:0882a24": "等者佛名經說佛語舍利弗言汝師鬱頭藍弗得非",
    "X09n0248_006:0882b01": "想定八萬四千劫滿命終之後不免還作飛狸之身",
    "X09n0248_006:0882b02": "(緣修此定時林間被&#x9D76;鳥喧噪近水被魚等聲亂心生瞋恚願入水飛空噉之定力既盡便受此報待撿經文",
    "X09n0248_006:0882b03": "委細示之)疏無為坑中者即華嚴出現品云如雪山頂有",
    "X09n0248_006:0882b04": "藥王樹名無盡根(云云)若生根時令閻浮提一切樹",
    "X09n0248_006:0882b05": "根生(莖枝葉華果皆爾也)唯於二處不能為作生長利益所謂",
    "X09n0248_006:0882b06": "地獄深坑及水輪中然亦於彼初無厭捨如來智慧",
    "X09n0248_006:0882b07": "大藥王樹亦復如是(云云)其根生時令一切菩薩生",
    "X09n0248_006:0882b08": "不捨眾生大慈悲根(深心莖波羅蜜枝淨戒頭陀葉相好莊嚴華佛灌頂忍果)唯",
    "X09n0248_006:0882b09": "於二處不能為作生長利益所謂二乘墮於無為廣",
    "X09n0248_006:0882b10": "大深坑及壞善根非器眾生溺大邪見貪愛之水然",
    "X09n0248_006:0882b11": "亦於彼曾無厭捨釋曰疏家用此無為坑之文也顯",
    "X09n0248_006:0882b12": "二乘雖諸漏已盡而未斷此根本無明疏病行者即",
    "X09n0248_006:0882b13": "涅槃經。[0882b13] ▲疏今欲下二正顯意文易可知。",
    "X09n0248_006:0882b14": "[0882b14] 經釋中疏二一二釋下釋義三一釋得名二一釋本",
    "X09n0248_006:0882b15": "名此依法性宗釋也若法相宗即云明是擇法(慧也)無",
    "X09n0248_006:0882b16": "彼明故名為無明彼宗以無明眾生為無始根本故",
    "X09n0248_006:0882b17": "須修習得擇法之慧方始為明故指為彼(明乃非己是於彼故",
    "X09n0248_006:0882b18": "&#x5374;取眾生為自己)今云無他智明者他亦彼也然所對不同",
    "X09n0248_006:0882b19": "由此宗必須先頓悟覺性為本是即真我迷此性故",
    "X09n0248_006:0882b20": "即曰無明悟此性故方名智明智明是始始非於本",
    "X09n0248_006:0882b21": "故亦云他(前對眾生自己故以慧為彼今對本覺自己故以始覺為他故云所對不同)所",
    "X09n0248_006:0882b22": "言雖者兼通伏難應云一切眾生皆有本覺本覺即",
    "X09n0248_006:0882b23": "明云何言無明故此答云無始覺照了也意云如鏡",
    "X09n0248_006:0882b24": "體雖本明且塵埃染時名為不明磨塵顯出方名明",
    "X09n0248_006:0882c01": "鏡又禪家返照者即是以他始覺照我本覺故云返",
    "X09n0248_006:0882c02": "也此義極顯智者詳之始本二覺前後頻釋故此不",
    "X09n0248_006:0882c03": "解。[0882c03] △疏論名下二釋別名(如前喻塵埃之鏡名曰不明也)不者是無",
    "X09n0248_006:0882c04": "覺即是明故云但文異耳疏亦名迷及顛倒者散在",
    "X09n0248_006:0882c05": "諸大乘經釋禪家即多云迷。[0882c05] ▲疏論云下二顯體相",
    "X09n0248_006:0882c06": "引論亦略故有等字等於下文也具云不如實知真",
    "X09n0248_006:0882c07": "如法一(一真如即是自己真我也)故不覺心起而有其念念無自",
    "X09n0248_006:0882c08": "相不離本覺猶如迷人依方故迷(迷東為西)若離於方則",
    "X09n0248_006:0882c09": "無有迷(離真實之正東則無&#x8657;妄之邪西)眾生亦爾依覺(真東)故迷(迷之",
    "X09n0248_006:0882c10": "為西)若離覺性則無不覺(合喻可知)疏妄認等者至文當釋",
    "X09n0248_006:0882c11": "互舉(云迷自認他即迷真執妄)自他者如前引論舉迷自者據迷",
    "X09n0248_006:0882c12": "方之喻已具認他之義謂迷東(「東即是真」)為西(「西即妄也此是執妄",
    "X09n0248_006:0882c13": "妄即是他」)也(從此已下初講者不須用之)上來但依本宗顯無明體相",
    "X09n0248_006:0882c14": "了若約大小乘法相宗說與此稍殊俱舍頌曰明所",
    "X09n0248_006:0882c15": "治無明(明有實體謂此無明不了四諦明所對治故名無明與明相違方是無明非是離明之外皆是",
    "X09n0248_006:0882c16": "無明亦非明無之處名無明也)如非親實等長行意云如諸怨敵名",
    "X09n0248_006:0882c17": "非親友非異親友外皆名非親友諦語名實謂&#x8657;妄",
    "X09n0248_006:0882c18": "之語名為非實非異於實語亦非實語無便名非實",
    "X09n0248_006:0882c19": "也等者等於非法非義(云云)云何知然說行緣故(云",
    "X09n0248_006:0882c20": "云)然無明體是不了知三寶四諦善惡業果即是了",
    "X09n0248_006:0882c21": "知所治別法法救師云此無明體是諸有情恃我類",
    "X09n0248_006:0882c22": "性唯識中說覆蔽真實迷於理事覆真實者意取第",
    "X09n0248_006:0882c23": "七識中恒行無明也彼論第七心所中云我癡者謂",
    "X09n0248_006:0882c24": "無明愚於我相迷無我理故名我癡迷理事者意取",
    "X09n0248_006:0883a01": "第六識中根本六煩惱中癡也彼文云云何為癡於",
    "X09n0248_006:0883a02": "諸理事迷闇為性彼疏釋云謂獨頭無明迷理相應",
    "X09n0248_006:0883a03": "等亦迷事也若取發業即行蘊中迷理起者有支本",
    "X09n0248_006:0883a04": "故故慈恩釋無明支云以行蘊中無明為體不取餘",
    "X09n0248_006:0883a05": "法又引諸論云正發業者唯是無明餘者是助故不",
    "X09n0248_006:0883a06": "取也此等出體比起信論未徹其源何者起信依無",
    "X09n0248_006:0883a07": "明為因方生阿賴耶識此等所說乃是六七心所(彼說",
    "X09n0248_006:0883a08": "第八無覆第六七識方有無明)況迷自認他之行相似有本空之根",
    "X09n0248_006:0883a09": "元既無的示之文豈盡無明體性(闕迷自者彼云迷無我理及云迷於",
    "X09n0248_006:0883a10": "理事但是所迷之境不言自有法身真我迷之故妄執無我為邪慢之我闕即空者瑜伽第五十五明煩惱假",
    "X09n0248_006:0883a11": "實之中言五見是假無明為實故又五十六及緣起經皆廣問答揀諸餘法故名無明也)。[0883a11] ▲疏其",
    "X09n0248_006:0883a12": "業下三明業用二一引二文言能生三細者懸談第",
    "X09n0248_006:0883a13": "四門及前後頻釋言由此等者至文當釋疏然一下",
    "X09n0248_006:0883a14": "二通一切言無不是此者此無明也。",
    "X09n0248_006:0883a15": "[0883a15] 疏文中下二釋文三一分科疏今初下二顯意按定",
    "X09n0248_006:0883a16": "其非者謂此但標眾生云皆顛倒未顯顛倒之相如",
    "X09n0248_006:0883a17": "泛指某甲云是罪人未出罪名所作何事故言按定",
    "X09n0248_006:0883a18": "其非三正釋經按定中疏除了圓覺下謂除上機遇",
    "X09n0248_006:0883a19": "圓頓教者漸機登地者方免此倒矣言餘悉該者凡",
    "X09n0248_006:0883a20": "夫外道(可知)二乘聖人(有無我等四種倒也)執權菩薩(以染淨相為有以真",
    "X09n0248_006:0883a21": "性為空也)悉不免也如華嚴說上德聲聞積行菩薩悉不",
    "X09n0248_006:0883a22": "能入八難凡夫有宿種者即入。",
    "X09n0248_006:0883a23": "[0883a23] 經釋相中疏二初二正下敘意言正釋其相者顛倒",
    "X09n0248_006:0883a24": "相也如述某甲云有如是過作如是事今則迷自(云云",
    "X09n0248_006:0883b01": "在疏)。[0883b01] ▲二正釋經法中疏二初認為下釋本文二一",
    "X09n0248_006:0883b02": "釋迷身疏此有下二釋迷心二初貼文釋二初釋文。",
    "X09n0248_006:0883b03": "[0883b03] 疏故唯下二引證佛頂經云者彼經說阿難先被佛",
    "X09n0248_006:0883b04": "推徵心性在內在外皆成過失最後乃云世尊今徵",
    "X09n0248_006:0883b05": "我心我能推求者是為心不咄哉阿難此非汝心此",
    "X09n0248_006:0883b06": "是前塵分別相想惑汝真性乃至若分別心離塵無",
    "X09n0248_006:0883b07": "體斯則前塵分別影事塵非常住若變滅時此心則",
    "X09n0248_006:0883b08": "同龜毛兔角其誰修證無生法忍釋曰既離塵無體",
    "X09n0248_006:0883b09": "即知是前塵分別影事也既是前塵之影塵變滅時",
    "X09n0248_006:0883b10": "心即變滅滅時既無心如龜毛等誰修法忍據此眾",
    "X09n0248_006:0883b11": "多過失是明阿難所認未是真心矣故今引之以證",
    "X09n0248_006:0883b12": "妄認緣慮心也。[0883b12] △疏二者下二迴文釋餘同前解者",
    "X09n0248_006:0883b13": "如引佛頂唯識證分別心想空無之義皆同用也。[0883b13] ▲",
    "X09n0248_006:0883b14": "疏前標下二釋前文二一約諸教我法各有種種相",
    "X09n0248_006:0883b15": "轉者我謂主宰如國之主有自在故及如宰輔能割",
    "X09n0248_006:0883b16": "斷故主是我體宰是我用主是俱生無分別故宰是",
    "X09n0248_006:0883b17": "分別有割斷故於中復有世間聖教二我世我謂有",
    "X09n0248_006:0883b18": "情者意生乃至作受知見者聖教謂預流等法者軌",
    "X09n0248_006:0883b19": "持亦有二法世間法者謂所執根身塵境定性之法",
    "X09n0248_006:0883b20": "聖教法謂蘊處界緣諦乘等如是多類不同放云各",
    "X09n0248_006:0883b21": "有種種相也轉者生起義(並如下二空觀初引唯識論具釋)疏及凡",
    "X09n0248_006:0883b22": "夫下已如疏序之初引涅槃經釋常樂我淨文中廣",
    "X09n0248_006:0883b23": "釋訖。[0883b23] △疏若剋下二約本經文理甚顯然須是智眼",
    "X09n0248_006:0883b24": "開者方見之昭然若眼盲者更釋亦無益矣疏一三",
    "X09n0248_006:0883c01": "我執者迷身心也二四法執者迷有無也。",
    "X09n0248_006:0883c02": "[0883c02] 經直喻中疏二一翳眼下且顯喻相疏空華下二以",
    "X09n0248_006:0883c03": "之合法二一通二一順合迷順喻文勢故應云法身",
    "X09n0248_006:0883c04": "實無四大真心實心實無緣慮迷者妄執疏若悟下",
    "X09n0248_006:0883c05": "二返合悟二一正返合返者與喻文勢相翻故疏故",
    "X09n0248_006:0883c06": "首下二引經證聞復者返聞聞自性也。[0883c06] ▲疏亦可下",
    "X09n0248_006:0883c07": "二別二一合身心二一正合疏然月下二補闕疏又",
    "X09n0248_006:0883c08": "為下二合見相二一正合疏世親下二通妨難云魏",
    "X09n0248_006:0883c09": "朝譯金剛經末偈云一切有為法如星翳燈幻露泡",
    "X09n0248_006:0883c10": "夢電雲應作如是觀論標釋云星喻見分翳喻相分",
    "X09n0248_006:0883c11": "燈喻識體今以翳喻見分豈不違彼論文故此通云",
    "X09n0248_006:0883c12": "據釋處等也謂論牒釋云如目有翳則見毛輪等色",
    "X09n0248_006:0883c13": "觀有為法亦爾以顛倒見故大雲釋云此喻執若在",
    "X09n0248_006:0883c14": "意見實我法此翳配在第七識以恒得故評曰既在",
    "X09n0248_006:0883c15": "第七即知是見分毛輪喻我法我法即第七家相分",
    "X09n0248_006:0883c16": "是第八也毛輪即此空華故知取所見之華也又義",
    "X09n0248_006:0883c17": "淨三藏頌此喻云但由翳眼力遂便見空華即知華",
    "X09n0248_006:0883c18": "喻相分翳喻見分。",
    "X09n0248_006:0883c19": "[0883c19] 經倒見中疏三一牒前下釋喻言非謂真實之華者",
    "X09n0248_006:0883c20": "闇斥謬釋謂有人釋云實華者謂樹上之華此釋實",
    "X09n0248_006:0883c21": "可悲哉疏若具下二法合疏此乃下三顯意經出過",
    "X09n0248_006:0883c22": "中疏既由此者此妄執身心也塵劫等者此妄執所",
    "X09n0248_006:0883c23": "起之過患也疏地獄鬼畜者三途也八苦人中也謂",
    "X09n0248_006:0883c24": "生老病死愛別怨憎求不得及五盛陰五衰者欲天",
    "X09n0248_006:0884a01": "也謂華萎汗出身光滅眷屬離及不樂本座。",
    "X09n0248_006:0884a02": "[0884a02] 經標定中疏三一言無下正釋疏故論下二引證既",
    "X09n0248_006:0884a03": "離本覺無自相即是空無也疏了斯下三例釋餘義",
    "X09n0248_006:0884a04": "二一略顯大乘涅槃涅槃經夜叉為雪山童子所說",
    "X09n0248_006:0884a05": "之偈也疏是知下二備顯諸乘涅槃謂逆順觀十二",
    "X09n0248_006:0884a06": "支滅處即緣覺涅槃也故肇公云緣覺覺緣離以即",
    "X09n0248_006:0884a07": "真聲聞涅槃是滅諦滅諦亦同十二支滅盡之義故",
    "X09n0248_006:0884a08": "此科云諸乘。",
    "X09n0248_006:0884a09": "[0884a09] 經喻釋中疏二一前說下正釋二一釋正喻疏意云",
    "X09n0248_006:0884a10": "下二釋轉喻疏故首下二引證。",
    "X09n0248_006:0884a11": "[0884a11] 經斷疑中疏二一後斷下先敘疑疏無明下二正釋",
    "X09n0248_006:0884a12": "經。",
    "X09n0248_006:0884a13": "[0884a13] 經釋成因地中疏二一第三下敘意標文二正釋。",
    "X09n0248_006:0884a14": "[0884a14] 經依真中疏教金剛下引經證一切眾生本無所有",
    "X09n0248_006:0884a15": "亦是通妨難云既無輪轉之法又無受輪轉之人諸",
    "X09n0248_006:0884a16": "佛菩薩何故出世出世教化誰人為誰說生故此引",
    "X09n0248_006:0884a17": "經通云化無所化曉公論釋云初句牒能化最後一",
    "X09n0248_006:0884a18": "句歎化大中間二句明正觀相無生於化者初修觀",
    "X09n0248_006:0884a19": "時破諸有相於幻化相滅其生心故不生無化者復",
    "X09n0248_006:0884a20": "遣於空於無化空亦不生心故如金剛四生九類皆",
    "X09n0248_006:0884a21": "令涅槃實無眾生得滅度者亦如淨名觀眾生如第",
    "X09n0248_006:0884a22": "六陰等為一切眾生說如斯法名為真實慈也。",
    "X09n0248_006:0884a23": "[0884a23] 經拂&#x8FF9;中疏拂有四重者一中經云彼者指前文也",
    "X09n0248_006:0884a24": "謂彼前段所知無輪轉之智亦如空無有四中既不",
    "X09n0248_006:0884b01": "言有無即無念矣疏羅什云者即什公所製悟玄序",
    "X09n0248_006:0884b02": "也首云天嘉運難可再逢(云云乃至)夫玄道不可以設功",
    "X09n0248_006:0884b03": "得聖智不可以有心知真諦不可以存我會至功不",
    "X09n0248_006:0884b04": "可以營事為唯忘功者可以道合&#x8657;懷者可以理通",
    "X09n0248_006:0884b05": "冥心者可以真一遺智者可以聖同雖云道合無心",
    "X09n0248_006:0884b06": "於合合者合焉雖云聖同不求於同同者同焉疏聚",
    "X09n0248_006:0884b07": "沙等者即法華經會權歸實明一切行無非佛道謂",
    "X09n0248_006:0884b08": "過去無數佛皆說一乘法(云云)更以異方便助顯第",
    "X09n0248_006:0884b09": "一義若有眾生法類值諸過去佛若聞法布施或持",
    "X09n0248_006:0884b10": "戒忍辱精進禪智等如是諸人等皆已成佛道(云皆已者",
    "X09n0248_006:0884b11": "引昔例也云云已成乃至)若於曠野中積土成佛廟乃至童子戲",
    "X09n0248_006:0884b12": "聚沙為佛塔(云云)或以指爪甲畫地作佛像(云云)或",
    "X09n0248_006:0884b13": "有人禮拜或復但合掌乃至舉一手或復小低頭(云云",
    "X09n0248_006:0884b14": "乃至)皆已成佛道(云云乃至)未來諸世尊其數無有量是諸",
    "X09n0248_006:0884b15": "如來等亦方便說法(云云)度脫諸眾生入佛無漏智",
    "X09n0248_006:0884b16": "(云云乃至)無數諸法門其實為一乘釋曰詳之是三世佛",
    "X09n0248_006:0884b17": "雖種種說法皆為一乘畢竟皆合成佛之意也。",
    "X09n0248_006:0884b18": "[0884b18] 經徵拂中疏二初身心下釋其徵疏次釋下二釋其",
    "X09n0248_006:0884b19": "釋二初標意疏一切下二釋文二初釋前二句明諸",
    "X09n0248_006:0884b20": "法以空義不生滅義釋上句以寂義無去來義釋下",
    "X09n0248_006:0884b21": "句隨其義類各相應故疏云相因諸相者謂前展轉",
    "X09n0248_006:0884b22": "拂&#x8FF9;能所之相也非謂青黃等色相疏非己等下引",
    "X09n0248_006:0884b23": "中論三時門中所釋也淨名梵行亦有斯文疏法句",
    "X09n0248_006:0884b24": "云者取意略引也具云諸法從本來無是亦無非是",
    "X09n0248_006:0884c01": "非性寂滅本來無所動一切諸眾生實無有生滅生",
    "X09n0248_006:0884c02": "滅即涅槃本來無所動一切諸法性從緣無起作起",
    "X09n0248_006:0884c03": "作性相如本來無所動一切諸文字無實無所依俱",
    "X09n0248_006:0884c04": "同一寂滅本來無所動此四偈中初及第四皆末云",
    "X09n0248_006:0884c05": "寂滅本來無所動今疏所引但除本來二字緣上句",
    "X09n0248_006:0884c06": "已云本來意圖文字簡略也但用兩句之文攝取八",
    "X09n0248_006:0884c07": "偈之義此前更有四偈亦皆說諸法本來無所動故。",
    "X09n0248_006:0884c08": "[0884c08] 疏法華亦云者具云是故舍利弗我為設方便說諸",
    "X09n0248_006:0884c09": "盡苦道示之以涅槃我雖說涅槃是亦非真滅諸法",
    "X09n0248_006:0884c10": "從本來常自寂滅相然上約不生滅不去來釋二句",
    "X09n0248_006:0884c11": "者亦同華嚴說大自在天王得知一切法不生不滅",
    "X09n0248_006:0884c12": "(同此上句)不來不去(同此下句)無功用(同上非作故無等也)解脫門(同此淨覺",
    "X09n0248_006:0884c13": "隨順淨覺是解脫隨順是門也)。",
    "X09n0248_006:0884c14": "[0884c14] 疏上二下二釋後六句顯一心二一釋如來藏二一",
    "X09n0248_006:0884c15": "結前由前但隨經文注釋不用科段故此須對後結",
    "X09n0248_006:0884c16": "示疏此下下二正釋六一出體初句總指六句經也",
    "X09n0248_006:0884c17": "顯一心者六句皆如來藏心故論指下約教而示一",
    "X09n0248_006:0884c18": "心顯真如生滅二門前已具釋楞伽文顯圓覺者至",
    "X09n0248_006:0884c19": "本文釋佛性者義亦甚彰此等皆約有情門中說也。",
    "X09n0248_006:0884c20": "[0884c20] ▲疏今此下二科經。[0884c20] ▲疏通云下三釋名三一總標",
    "X09n0248_006:0884c21": "疏一隱下二別釋三初釋隱覆二一直釋疏故理下",
    "X09n0248_006:0884c22": "二教證三一引理趣般若言理趣等者次云普賢菩",
    "X09n0248_006:0884c23": "薩自體&#x5FA7;故謂華嚴說普賢是毗盧遮那藏身藏身",
    "X09n0248_006:0884c24": "既&#x5FA7;一切眾生中而隱覆不現故眾生即是如來藏",
    "X09n0248_006:0885a01": "也藏有如來故名如來藏(有財釋也)非謂藏即如來如櫃",
    "X09n0248_006:0885a02": "中有金名曰金櫃非櫃即金櫃乃是本如藏是眾生。",
    "X09n0248_006:0885a03": "[0885a03] △疏勝鬘下二引勝鬘義全同上其文即殊此是兩",
    "X09n0248_006:0885a04": "段文初云生死等者經文具云世尊生死者依如來",
    "X09n0248_006:0885a05": "藏故說本際不可知世尊有如來藏故說生死是名",
    "X09n0248_006:0885a06": "善說世尊生死者諸受根沒次第諸受根起是名生",
    "X09n0248_006:0885a07": "死世尊生死者此二法是如來藏世間言說故有死",
    "X09n0248_006:0885a08": "有生死者諸根壞生者新諸根起非如來藏有生有",
    "X09n0248_006:0885a09": "死如來藏離有為相常住不變是故名如來藏是依",
    "X09n0248_006:0885a10": "是持(云云次文如下所引然此文中云生死是如來藏又云非如來藏有生死者乍看似相違細詳",
    "X09n0248_006:0885a11": "之乃是相成意云以生死即空無故是如來藏如來藏空無生死故云非也)疏如來法身",
    "X09n0248_006:0885a12": "下此&#x5374;是向前之文讚無作四聖諦之次也具云世",
    "X09n0248_006:0885a13": "尊非壞法故名為苦滅所言苦滅者名無始無作無",
    "X09n0248_006:0885a14": "起無盡離盡常住自性清淨離一切煩惱藏世尊過",
    "X09n0248_006:0885a15": "於恒沙不離不脫不異不思議佛法成就如來法身",
    "X09n0248_006:0885a16": "世尊是如來法身不離煩惱藏名如來藏又佛性論",
    "X09n0248_006:0885a17": "云一切眾生為如來藏能藏如來不得顯現。[0885a17] △疏如",
    "X09n0248_006:0885a18": "來下三引如來藏此經唯一卷佛成道十年時便說",
    "X09n0248_006:0885a19": "此是表詮真實宗中之根本不同五時教中十年猶",
    "X09n0248_006:0885a20": "說小乘有教十二年方說大乘空教文二一通顯言",
    "X09n0248_006:0885a21": "一切眾生至如我無異者經初發起序云爾時世尊",
    "X09n0248_006:0885a22": "於旃檀重閣正坐三昧而現神變(云云下取意引)有無量蓮",
    "X09n0248_006:0885a23": "華未開華內皆有化佛升空彌覆世界一一蓮華放",
    "X09n0248_006:0885a24": "光同時舒榮須臾萎變華內化佛趺坐放光眾怪而",
    "X09n0248_006:0885b01": "疑佛言恣問金剛慧菩薩問何故諸佛變現如是次",
    "X09n0248_006:0885b02": "正宗初佛答云如佛所化無數蓮華(云云如上也此下全引)我",
    "X09n0248_006:0885b03": "以佛眼觀一切眾生貪欲恚癡諸煩惱中有如來身",
    "X09n0248_006:0885b04": "如來身結加趺坐儼然不動善男子一切眾生雖在",
    "X09n0248_006:0885b05": "諸趣煩惱身中有如來藏常無染汙德相備足如我",
    "X09n0248_006:0885b06": "無異(今疏所引是在後文文又闕略故此備之勘則見也)。",
    "X09n0248_006:0885b07": "[0885b07] 疏便以下二別顯寶性論釋云(佛性亦釋此經今參而用之)自此",
    "X09n0248_006:0885b08": "已下依無始世來煩惱藏所纏說無始世來自性清",
    "X09n0248_006:0885b09": "淨心具足法身以九種譬喻華蜂等諸喻明眾生身",
    "X09n0248_006:0885b10": "中無始世界來有諸煩惱垢佛蜜等諸喻明眾生身",
    "X09n0248_006:0885b11": "中無始來具足自性無垢體又復略說此如來藏修",
    "X09n0248_006:0885b12": "多羅中明眾生界從無始世界來客塵煩惱染心從",
    "X09n0248_006:0885b13": "無始世界淨妙法身如來藏不相捨離是故經言依",
    "X09n0248_006:0885b14": "自&#x8657;始染心眾生染依自性清淨心眾生淨云何自",
    "X09n0248_006:0885b15": "心染依自心染有九種喻謂萎華等(如疏所配)後生起云",
    "X09n0248_006:0885b16": "於真如佛性客塵何等以為九種煩惱經中萎華等",
    "X09n0248_006:0885b17": "九種喻皆喻煩惱而不別標名論欲各以煩惱各合",
    "X09n0248_006:0885b18": "之故徵起也下例九名如次合上九喻但一一對而",
    "X09n0248_006:0885b19": "詳之即見如第一貪使合第一萎華餘八倣此佛性",
    "X09n0248_006:0885b20": "論以九煩惱一一合喻義則全同名則小異兩論皆",
    "X09n0248_006:0885b21": "不能一一別敘恐文繁難見今通二論取意詳之謂",
    "X09n0248_006:0885b22": "初三如次是三毒種子四是三毒現行(上皆凡夫)五無學",
    "X09n0248_006:0885b23": "所攝(羅漢)六見道所斷(初地)七修道所斷(二至地滿)八不淨地",
    "X09n0248_006:0885b24": "所攝(就修道前七地)九淨地所攝(八九十地上所注配皆是能攝者不說已斷者)次",
    "X09n0248_006:0885c01": "論中合佛身等九喻者一佛身喻法身體二蜜喻說",
    "X09n0248_006:0885c02": "一味法三粳米喻說種種法(上三通名真法界身)四真金喻真",
    "X09n0248_006:0885c03": "如不變五寶藏喻法身佛性六內實喻報化身佛性",
    "X09n0248_006:0885c04": "七金像喻法身八輪王喻報身九鑄像喻化身今且",
    "X09n0248_006:0885c05": "配列義隨文釋論總標指云其佛身淳蜜乃至鑄像",
    "X09n0248_006:0885c06": "總喻三種體偈云法身(初三)及真如(次一)如來性(後五)實體",
    "X09n0248_006:0885c07": "(總指也皆是性功德故〔佛〕等三種真金一種寶藏等五種是能示法身真如如來性是所示前三就染位通相",
    "X09n0248_006:0885c08": "後五淨位通相中一剋體不垢不淨然皆眾生具有下當委釋)上來且配屬能藏所",
    "X09n0248_006:0885c09": "藏法喻大意了次下正釋其文經及論文皆廣今並",
    "X09n0248_006:0885c10": "撮略引用。",
    "X09n0248_006:0885c11": "[0885c11] 疏一萎華(貪使)佛身(法身體)者經云如天眼人觀未敷華",
    "X09n0248_006:0885c12": "內有佛身趺坐除華即現佛見眾生有如來藏為說",
    "X09n0248_006:0885c13": "經法滅除煩惱顯現佛性諸佛出世若不出世一切",
    "X09n0248_006:0885c14": "眾生如來藏常住不變但煩惱覆故佛為說法(釋曰上配",
    "X09n0248_006:0885c15": "萎華喻貪者論偈曰)如華初榮(初時)悴(後萎變也)有愛(愛初榮也)有不愛(不愛",
    "X09n0248_006:0885c16": "萎悴)貪煩惱亦爾初樂(如華榮也)後不樂(如華悴也文意甚顯佛性論云如蓮",
    "X09n0248_006:0885c17": "初開人甚愛樂後時萎悴人厭惡之貪使亦爾上配初三喻喻佛法界身者如次喻體相用三大也故論偈曰)",
    "X09n0248_006:0885c18": "法身有二種清淨真法界(一也)及依彼習氣以深淺義",
    "X09n0248_006:0885c19": "說(二種也配在二三兩喻)長行釋初一云一者寂靜法界身以",
    "X09n0248_006:0885c20": "無分別智境故如是諸佛法身唯自內身能證故言",
    "X09n0248_006:0885c21": "清淨真法界經云佛出不出此常住不變正當體大",
    "X09n0248_006:0885c22": "義也餘二在下。",
    "X09n0248_006:0885c23": "[0885c23] 疏二巖蜂(瞋使)淳蜜(說一味法)者經云譬如淳蜜在巖樹中",
    "X09n0248_006:0885c24": "無數&#x7FA3;蜂圍遶守護時有一人巧智方便先除彼蜂",
    "X09n0248_006:0886a01": "乃取其蜜隨意食用惠及遠近如是善男子一切眾",
    "X09n0248_006:0886a02": "生有如來藏如彼淳蜜在於巖樹為諸煩惱之所覆",
    "X09n0248_006:0886a03": "蔽亦如彼蜜&#x7FA3;蜂守護我以佛眼如實觀之以善方",
    "X09n0248_006:0886a04": "便隨宜說法滅除煩惱開佛知見普為世間施作佛",
    "X09n0248_006:0886a05": "事蜂喻瞋者評曰蜂護蜜故瞋蠆一切人畜等也如",
    "X09n0248_006:0886a06": "諸眾生迷如來藏為我護我故瞋矣即第七識中恒",
    "X09n0248_006:0886a07": "行我癡是也論偈云瞋恚心起時生種種苦惱者如",
    "X09n0248_006:0886a08": "執我故起惑造業受六道生死苦惱然此偈前半云",
    "X09n0248_006:0886a09": "&#x7FA3;蜂為成蜜瞋心齧諸華者譯人誤也以蜂齧華但",
    "X09n0248_006:0886a10": "為成蜜豈是為瞋瞋者但為護蜜故蠆人耳(故佛性論云如",
    "X09n0248_006:0886a11": "蜂若為他所觸放毒蠆人不為齧華)如迷護我故瞋矣蜜喻說一味法",
    "X09n0248_006:0886a12": "者論前偈云及依彼(彼法身即第一中身)習氣以深(一味也是此門)淺",
    "X09n0248_006:0886a13": "(種種也即後門)義說長行云依真如法身有彼說法名為習",
    "X09n0248_006:0886a14": "氣彼說法者復二一細(一味)二麤(種種)細者所謂諸菩薩",
    "X09n0248_006:0886a15": "摩訶薩演說甚深祕密法藏以依第一義諦說故(此明",
    "X09n0248_006:0886a16": "真法界身本有常說稱性之德廣如華嚴經說故以淳蜜喻之蜜唯淳甜一味無種種也種種是麤在後門配)。",
    "X09n0248_006:0886a17": "[0886a17] 疏三&#x7A45;[禾*會](癡使)粳米(說種種法)者經云譬如粳米未離皮[禾*會]",
    "X09n0248_006:0886a18": "貧愚輕賤謂為可棄除蕩既精常為御用如是善男",
    "X09n0248_006:0886a19": "子我以佛眼觀諸眾生煩惱&#x7A45;[禾*會]覆蔽如來無量知",
    "X09n0248_006:0886a20": "見故以方便如應說法令除煩惱淨一切智&#x7A45;喻癡",
    "X09n0248_006:0886a21": "者偈云稻等內堅實外為皮&#x7A45;覆如是癡心纏不見",
    "X09n0248_006:0886a22": "內堅實(此以&#x7A45;[禾*會]不同華之榮萎可貪可厭癡於心境無變改之相唯能障覆爾)論前段",
    "X09n0248_006:0886a23": "總釋上三云世間貪等眾生身中所攝煩惱能作不",
    "X09n0248_006:0886a24": "動地業行緣成就色無色界果報出世間智能斷名",
    "X09n0248_006:0886b01": "為貪瞋癡使煩惱米喻說種種法者論次前云麤者",
    "X09n0248_006:0886b02": "所謂種種修多羅(例祗夜等此下須再詳略之)名字章句種種差",
    "X09n0248_006:0886b03": "別以依世諦說故故偈又云如美蜜一味微細法亦",
    "X09n0248_006:0886b04": "爾(&#x5374;指前門)修多羅等說如種種異味(此以粳米可作種種般數飲食兼假",
    "X09n0248_006:0886b05": "諸味資助有生有熟初則香美停則臭爛或增病除病或益身損身雖資益根大而速飢速飽非長久堅實不",
    "X09n0248_006:0886b06": "同淳蜜和補藥丸固濟形命延年等故有一味種種味之言也然權教無別體性亦但是眾生心真如之用大",
    "X09n0248_006:0886b07": "故前偈說但是法身習氣深淺之說亦即華嚴眾生本來八相成道之意)。",
    "X09n0248_006:0886b08": "[0886b08] 疏四糞穢(增上貪等)真金(真如不變)者經云譬如真金墮不淨",
    "X09n0248_006:0886b09": "處(論云糞穢義亦同矣)隱沒不現經歷年載真金不壞而莫能",
    "X09n0248_006:0886b10": "知有天眼者語眾生言此不淨中有真金寶汝等出",
    "X09n0248_006:0886b11": "之隨意受用如是善男子不淨處者無量煩惱是真",
    "X09n0248_006:0886b12": "金寶者如來藏是有天眼者諸如來是是故如來廣",
    "X09n0248_006:0886b13": "為說法令諸眾生除滅煩惱悉成正覺論云糞穢喻",
    "X09n0248_006:0886b14": "增上貪等者論釋云又增上貪瞋癡眾生身中所攝",
    "X09n0248_006:0886b15": "煩惱能作福業罪業行緣但能成就欲界果報唯有",
    "X09n0248_006:0886b16": "不淨觀智能斷名為增上(對詳佛性論者上三種子今明麤顯現行發身口意",
    "X09n0248_006:0886b17": "造一切業故云增上亦同起信中取著轉深增長見愛等言不淨觀者不淨是所觀之身故如糞穢不言觀智",
    "X09n0248_006:0886b18": "是不淨矣佛性論云淨潔金寶為糞所塗違逆人心離欲人亦爾為上心煩惱違逆其意)故偈云",
    "X09n0248_006:0886b19": "猶如臭穢糞智觀貪亦爾起欲心諸相結使如穢糞",
    "X09n0248_006:0886b20": "真金喻真如者偈云以性不改變(即指上法身及說法之性在染在淨",
    "X09n0248_006:0886b21": "常不變也)體本來清淨如真金不變故說真金喻長行云",
    "X09n0248_006:0886b22": "明彼真如如來藏之性乃至邪聚眾生身中自性清",
    "X09n0248_006:0886b23": "淨心無異無別光明照了以離客塵諸煩惱故後時",
    "X09n0248_006:0886b24": "說言如來法身如是以真金喻故經云如來以依自",
    "X09n0248_006:0886c01": "身根本清淨智故知諸眾生有(佛性中引地論云宅下寶亦云譬如彼地",
    "X09n0248_006:0886c02": "種種珍寶藏也)清淨身與如來無二無差別(故經偈云善逝眼如是也)。",
    "X09n0248_006:0886c03": "[0886c03] 疏五貧家(根本無明)寶藏(法身佛性)者經云譬如貧家有珍寶",
    "X09n0248_006:0886c04": "藏寶不能言我在於此既不自知又無語者不能開",
    "X09n0248_006:0886c05": "發此珍寶藏一切眾生亦復如是如來知見力無所",
    "X09n0248_006:0886c06": "畏大法寶藏在其身中不聞不知耽惑五欲輪轉生",
    "X09n0248_006:0886c07": "死受苦無量是故諸佛出興于世為開身內如來法",
    "X09n0248_006:0886c08": "藏彼即信受淨一切智普為眾生開如來藏無礙辨",
    "X09n0248_006:0886c09": "才為大施主如是善男子我以佛眼觀諸眾生有如",
    "X09n0248_006:0886c10": "來藏故為諸菩薩而說此法貧家喻根本無明者論",
    "X09n0248_006:0886c11": "釋云又阿羅漢身中所攝煩惱能作無漏諸業行緣",
    "X09n0248_006:0886c12": "能生無垢意生身果報(凡夫亦同但麤重所逼此相不顯故就羅漢顯之云貧家",
    "X09n0248_006:0886c13": "者二乘之人但免麤重熱惱等而都未得諸佛菩薩無量福智功德寶藏如世人清貧無事為樂不得名為國",
    "X09n0248_006:0886c14": "王大臣長者然雖未得寶藏寶藏已有不離身中故云爾也然剋體辨能藏寶藏者乃是地也故論上下之文",
    "X09n0248_006:0886c15": "但皆云地藏不云貧家然根本無明三細之惑無覆無記未有能所愛惡之相故如地也不同華蜂之類有愛",
    "X09n0248_006:0886c16": "憎等故以此喻配無住地無明矣)此下五喻喻法身佛性等者論於",
    "X09n0248_006:0886c17": "次同一科預釋以義勢聯綿故今留待第九喻都釋",
    "X09n0248_006:0886c18": "已具見經論之文說則易解故。",
    "X09n0248_006:0886c19": "[0886c19] 疏六菴羅(見惑)內實(二身佛性)者經云譬如菴羅果內實不",
    "X09n0248_006:0886c20": "毀壞種之於地成大樹王如是善男子我以佛眼觀",
    "X09n0248_006:0886c21": "諸眾生如來寶藏在無明[穀-禾+卵]猶如果種在於核內善",
    "X09n0248_006:0886c22": "男子彼如來藏清涼無熱大智慧聚妙寂常恒名為",
    "X09n0248_006:0886c23": "如來應供覺善男子如來如是觀眾生已為菩薩摩",
    "X09n0248_006:0886c24": "訶薩淨佛智故顯此義菴羅喻見惑者論云凡夫身",
    "X09n0248_006:0887a01": "中所攝煩惱初出世間法智能斷名為見道所斷煩",
    "X09n0248_006:0887a02": "惱故偈云如子離皮[禾*會]次第生芽等見道斷煩惱次",
    "X09n0248_006:0887a03": "第生諸地(此喻意者見道革凡成聖聖智生成住持一切功德如菴羅皮謝實生芽莖枝葉華",
    "X09n0248_006:0887a04": "果故)內實喻二身佛性者已如上說餘亦皆爾。",
    "X09n0248_006:0887a05": "[0887a05] 疏七弊物(修惑)金像(法身)者經云譬如有人持真金像行",
    "X09n0248_006:0887a06": "詣他國經遊險路懼遭劫奪裹以弊物令無識者此",
    "X09n0248_006:0887a07": "人於道忽便命終於是金像棄捐曠野行人踐踏咸",
    "X09n0248_006:0887a08": "謂不淨得天眼者見弊物中有真金像即為出之一",
    "X09n0248_006:0887a09": "切禮敬如是善男子我見眾生種種煩惱長夜流轉",
    "X09n0248_006:0887a10": "生死無量如來妙藏在其身內儼然清淨如我無異",
    "X09n0248_006:0887a11": "是故佛為眾生說法斷除煩惱淨如來智轉復化導",
    "X09n0248_006:0887a12": "一切眾生弊物喻修惑者復云聖人身中所攝煩惱",
    "X09n0248_006:0887a13": "如出世間法修道智能斷故故偈云以害身見等攝",
    "X09n0248_006:0887a14": "取妙聖道修道斷煩惱故說弊壞衣。",
    "X09n0248_006:0887a15": "[0887a15] 疏八貧女(不淨地垢)輪王(報身)者經云譬如女人貧賤醜陋",
    "X09n0248_006:0887a16": "眾人所惡而懷貴子當為聖王王四天下此人不知",
    "X09n0248_006:0887a17": "經歷時節常作下賤子想如是善男子如來觀察一",
    "X09n0248_006:0887a18": "切眾生輪轉生死受諸苦毒其身皆有如來寶藏如",
    "X09n0248_006:0887a19": "彼女人而不覺知是故如來普為說法言善男子莫",
    "X09n0248_006:0887a20": "自輕鄙汝等自身皆有佛性若勤精進滅眾過惡則",
    "X09n0248_006:0887a21": "受菩薩及佛尊號化導濟度無量眾生貧女喻不淨",
    "X09n0248_006:0887a22": "地垢者論云從初地至七地所攝煩惱也八地已上",
    "X09n0248_006:0887a23": "住地中修道智能斷偈云七地中諸垢猶如胎所纏",
    "X09n0248_006:0887a24": "遠離胎藏智無分別淳熟。",
    "X09n0248_006:0887b01": "[0887b01] 疏九焦模(淨地諸垢)鑄像(化身)者經云譬如鑄師鑄真金像",
    "X09n0248_006:0887b02": "既鑄成已列置于地外現焦黑內像不變開模出像",
    "X09n0248_006:0887b03": "金色晃耀如是善男子如來觀察一切眾生佛藏在",
    "X09n0248_006:0887b04": "身眾相具足如是觀已廣為顯說彼諸眾生得息清",
    "X09n0248_006:0887b05": "涼以金剛慧摧破煩惱開淨佛身焦模喻淨地垢者",
    "X09n0248_006:0887b06": "復云八地已上菩薩身中所攝煩惱金剛三昧智能",
    "X09n0248_006:0887b07": "斷故偈云三地中諸垢如泥模所&#x57FF;大智諸菩薩金",
    "X09n0248_006:0887b08": "剛定智斷此後五喻上來但以法合貧家等未合寶",
    "X09n0248_006:0887b09": "藏等今當合之論偈云佛性有二種一者如地藏(即此",
    "X09n0248_006:0887b10": "第五喻也)二者如樹果(第六)無始世界(在前)來自性清淨心修",
    "X09n0248_006:0887b11": "行無上道(通明萬行本具即論中本覺內熏之義)依二種佛性(五六之所喻也)",
    "X09n0248_006:0887b12": "得出三種身(七八九之所喻)依初譬喻故(寶藏)知有初法身(萬德",
    "X09n0248_006:0887b13": "所依如寶藏是衣食身名家產萬事之所依也)依第二譬喻(菴羅)知有二佛身",
    "X09n0248_006:0887b14": "(果生熟漸次等也如下說)真佛法身淨猶如真金像(第七喻出纏法身也即五",
    "X09n0248_006:0887b15": "喻能成因性此喻所成果相故如金已成之像也)以性不改變攝功德實體",
    "X09n0248_006:0887b16": "(釋上)證大法王位如轉輪聖王(第八喻報身也即六喻能成二身因性八九喻",
    "X09n0248_006:0887b17": "所成報化身相也)依止鑄像體有化佛像現(即第九法喻也)長行云",
    "X09n0248_006:0887b18": "餘五喻示現生彼三佛法身以依自體性如來之性",
    "X09n0248_006:0887b19": "諸眾生藏是故說一切眾生有如來藏以諸佛如來",
    "X09n0248_006:0887b20": "有三種身得名義故此五種喻能作三種佛法身因",
    "X09n0248_006:0887b21": "以是義故說如來性因此中明性義以為因義以是",
    "X09n0248_006:0887b22": "義故經中偈言無始世來性(云云下略引此一段文以具釋)。",
    "X09n0248_006:0887b23": "[0887b23] 疏二含下二釋含攝二一體含用謂體性含於相用",
    "X09n0248_006:0887b24": "然此含者謂即體之用依於即用之體即用之體持",
    "X09n0248_006:0887c01": "於即體之用非如櫃等盛貯餘物此乃如金含器之",
    "X09n0248_006:0887c02": "喻謂純一之金含於萬器緣會即顯亦如華嚴金師",
    "X09n0248_006:0887c03": "子章中之意亦如明鏡含於萬像故唯識說大圓鏡",
    "X09n0248_006:0887c04": "智相應心品能現能生身土智影等。[0887c04] △疏又亦下二",
    "X09n0248_006:0887c05": "聖含凡此是佛性論如來藏品中文也具云所言藏",
    "X09n0248_006:0887c06": "者一切眾生悉在如來智內故名為藏以如如智稱",
    "X09n0248_006:0887c07": "如如境故一切眾生決定無有出如如境者普為如",
    "X09n0248_006:0887c08": "來之所攝持故名所藏眾生為如來藏復有一義(兼疏",
    "X09n0248_006:0887c09": "中成三義)謂因含果謂因地已攝果地一切功德故佛性",
    "X09n0248_006:0887c10": "論云藏者一切過恒沙數功德住如來應得性時攝",
    "X09n0248_006:0887c11": "之已盡故若至果時方言得性者此性便是無常何",
    "X09n0248_006:0887c12": "以故非所得故故知本有是故言常。",
    "X09n0248_006:0887c13": "[0887c13] 疏三出下三釋出生了達證入即能出生者諸教皆",
    "X09n0248_006:0887c14": "約登地證契法身方能修成種種報化功德妙用疏",
    "X09n0248_006:0887c15": "十地論者彼論釋地義云能生能持又釋十地會主",
    "X09n0248_006:0887c16": "金剛藏云藏即名堅其猶樹藏謂如樹心堅密能生",
    "X09n0248_006:0887c17": "長枝葉華實也地智亦爾能生無漏(云云)。",
    "X09n0248_006:0887c18": "[0887c18] 疏此三下三配屬於中云剋體者謂法身本無煩惱",
    "X09n0248_006:0887c19": "無能隱覆本具德用不待出生故云剋體(已上三段皆釋名竟)。",
    "X09n0248_006:0887c20": "[0887c20] 疏然約下四明行相二一總疏然真下二別三一真",
    "X09n0248_006:0887c21": "妄開合謂真與妄各有開合具如起信論疏疏初真",
    "X09n0248_006:0887c22": "下二唯性經論各有其二釋義亦在起信疏中疏後",
    "X09n0248_006:0887c23": "生下三唯相於中初開一為二次開二為四也無為",
    "X09n0248_006:0887c24": "在生滅開者準論生滅門中亦有真如猶如濕中不",
    "X09n0248_006:0888a01": "必波動波動中則必有濕故知不動亦在動中然無",
    "X09n0248_006:0888a02": "為法唯是無漏不善之法唯是有漏善及有為通漏",
    "X09n0248_006:0888a03": "無漏又無為不善一向相非善及有為互通是非。",
    "X09n0248_006:0888a04": "[0888a04] 疏此等下五明業用二一標疏初真下二釋二一不",
    "X09n0248_006:0888a05": "變疏後生下二隨緣二一別二一染起疏二能下二",
    "X09n0248_006:0888a06": "淨緣起疏由後下二總二一以論引經即阿毗達摩",
    "X09n0248_006:0888a07": "經也疏長行下二以經(勝鬘)釋經(阿毗達摩)云性者如來藏",
    "X09n0248_006:0888a08": "者具云所言性者如勝鬘經言世尊如來說如來藏",
    "X09n0248_006:0888a09": "者是法界出世間法身藏出世間上上藏自性清淨",
    "X09n0248_006:0888a10": "法身藏自性清淨如來藏故疏是依下彼論具引云",
    "X09n0248_006:0888a11": "世尊是故如來藏是依是持是建立世尊不離不離",
    "X09n0248_006:0888a12": "智不斷不脫不異無為不思議佛法世尊亦有斷脫",
    "X09n0248_006:0888a13": "異外離離智有為法亦依亦持亦建立依如來藏故。",
    "X09n0248_006:0888a14": "[0888a14] 疏諸道者生死六道也證涅槃者三乘道也各依疏",
    "X09n0248_006:0888a15": "中引經配也經文具云依如來藏故有生死依如來",
    "X09n0248_006:0888a16": "藏故證涅槃世尊若無如來藏者不得厭苦樂求涅",
    "X09n0248_006:0888a17": "槃不欲涅槃不願涅槃故此明何義明如來藏究竟",
    "X09n0248_006:0888a18": "如來法身不差別真如體相畢竟空佛性體於一切",
    "X09n0248_006:0888a19": "時一切眾生身處中皆無餘盡應知此云何知依法",
    "X09n0248_006:0888a20": "相知是故經言善男子此法性法體性自性常住如",
    "X09n0248_006:0888a21": "來出世若不出自性清淨本來常住一切眾生有如",
    "X09n0248_006:0888a22": "來藏此明何義依法性依法體依法相應依法方便",
    "X09n0248_006:0888a23": "為如是為不如是不可思議一切處依法依法量依",
    "X09n0248_006:0888a24": "法信得心定彼不可分別為實為不實唯依如來信",
    "X09n0248_006:0888b01": "故偈言唯依如來信信於第一義如無眼目者不得",
    "X09n0248_006:0888b02": "見日輪。",
    "X09n0248_006:0888b03": "[0888b03] 疏既諸下六勸信六一明應信言先須信解者寶性",
    "X09n0248_006:0888b04": "論中問曰真如佛性如來藏義住無障礙究竟地菩",
    "X09n0248_006:0888b05": "薩第一聖人亦非境界以是一切智者境界故何故",
    "X09n0248_006:0888b06": "乃為愚癡顛倒凡夫人說答曰以是義故略說四偈",
    "X09n0248_006:0888b07": "云處處經中說內外一切空有為法如雲及如夢幻",
    "X09n0248_006:0888b08": "等此中何故說一切諸眾生皆有如來性而不說空",
    "X09n0248_006:0888b09": "寂(釋曰此上猶是假立助成問意也下方正答云)以有怯弱心輕慢諸眾生",
    "X09n0248_006:0888b10": "執著&#x8657;妄法謗真如佛性計身有我人為令如是等",
    "X09n0248_006:0888b11": "遠離五種過故說有佛性此四偈以十一偈略釋(略引",
    "X09n0248_006:0888b12": "八偈)以眾生不聞不發菩提心或有怯弱者欺自身諸",
    "X09n0248_006:0888b13": "過未發菩提心生起欺慢意見發菩提心我勝彼菩",
    "X09n0248_006:0888b14": "薩如是憍慢人不起正智心是&#x8657;妄分別不知如實",
    "X09n0248_006:0888b15": "法妄取眾生過不知客染心實無彼諸過自性淨功",
    "X09n0248_006:0888b16": "德以取&#x8657;妄過不知實功德是故不得生自他平等",
    "X09n0248_006:0888b17": "慈聞彼真如性起大勇猛力及恭敬世尊智慧及大",
    "X09n0248_006:0888b18": "悲生增長五法不退轉平等無一切諸過唯有諸功",
    "X09n0248_006:0888b19": "德取一切眾生如我身無異速疾得成就無上佛菩",
    "X09n0248_006:0888b20": "提疏離此者三聖觀中說也。[0888b20] ▲疏故密下二證不信",
    "X09n0248_006:0888b21": "之損。[0888b21] ▲疏故勝下三證信順之益此同淨名觀身實",
    "X09n0248_006:0888b22": "相觀佛亦然也據此文意反明若於在纏疑惑則於",
    "X09n0248_006:0888b23": "出纏諸佛法身功德亦疑惑也。[0888b23] ▲疏華嚴下四證諸",
    "X09n0248_006:0888b24": "行之本然華嚴九會初會是總是本餘會是別是末",
    "X09n0248_006:0888c01": "故此三昧是法根本以三昧體是如來藏故彼經云",
    "X09n0248_006:0888c02": "爾時普賢菩薩摩訶薩於如來前(常對佛故)坐蓮華藏師",
    "X09n0248_006:0888c03": "子之座(表所入定自性無染含果法故)承佛神力入于三昧(心境冥故)名",
    "X09n0248_006:0888c04": "一切諸佛毗盧遮那如來藏身(光明&#x5FA7;照即能觀大智如來藏身即所觀",
    "X09n0248_006:0888c05": "深理凡雖等有佛智方照又大智亦通本有本有真實識知&#x5FA7;照法界義故顯於依正離如來藏無別自體故",
    "X09n0248_006:0888c06": "入此也復有釋言廣大生息謂慈悲無邊為廣智慧無上為大生相已盡為生息萬德含攝是謂藏身即出纏",
    "X09n0248_006:0888c07": "法身也約本性者凡聖俱成藏識包含種子建立趣生為廣本覺理量等佛名大新新起故名生染淨不能動",
    "X09n0248_006:0888c08": "為息在纏法身名藏此下明體相用有其六對也)普入一切佛平等性(即是如來",
    "X09n0248_006:0888c09": "藏故入藏身即是已入佛平等性也)。[0888c09] ▲疏然雖下五明難信之所以如",
    "X09n0248_006:0888c10": "聞皇后懷帝王之胎即無所疑聞說貧醜女子懷轉",
    "X09n0248_006:0888c11": "輪王之孕(即前九喻中第八喻)則不肯信又如愚癡孩稚見不",
    "X09n0248_006:0888c12": "對雜穢色相之摩尼即信淨明見現此等影像之時",
    "X09n0248_006:0888c13": "即不肯信。[0888c13] ▲疏願諸下六正勸令信謂勸諸初心(上根",
    "X09n0248_006:0888c14": "人也若下根即勸從小入大如法華窮子等喻待根熟方勸也)應捨難捨之妄心(難捨",
    "X09n0248_006:0888c15": "者即五欲境此對凡夫上根也若漸機即二乘涅槃為難捨也)求見難見之妙理(自心",
    "X09n0248_006:0888c16": "中一切功德妙義妙用等也故勝鬘云有二法難可了知謂自性清淨心彼心為煩惱所染釋曰自心及煩惱",
    "X09n0248_006:0888c17": "為二也此二皆難矣)上來釋如來藏義已竟然此經中標舉意",
    "X09n0248_006:0888c18": "者約藏自性離有為相常住不變以釋拂&#x8FF9;之由即",
    "X09n0248_006:0888c19": "二種行相中真如門也言如來藏總標次二句空藏",
    "X09n0248_006:0888c20": "後三句不空藏也此下隨難消釋。",
    "X09n0248_006:0888c21": "[0888c21] 疏釋上下二釋餘句二一釋空藏釋上彼知覺者對",
    "X09n0248_006:0888c22": "上所知生死此名能知之智能執者計有生死也能",
    "X09n0248_006:0888c23": "知者達無生死也疏不可智知兼上無起滅等正同",
    "X09n0248_006:0888c24": "華嚴偈云能見(此云無知見也及上云彼知覺者猶如&#x8657;空也)及所見(此云無起",
    "X09n0248_006:0889a01": "滅故上云知是空華)見者(上云知&#x8657;空者)悉除遣(總結上文)不壞於真法是",
    "X09n0248_006:0889a02": "名真見者(同下如法界性等三句也)疏識智俱如下情盡理現也",
    "X09n0248_006:0889a03": "俱如即無念無念自體本來自知不同分別故云真",
    "X09n0248_006:0889a04": "實也識者白淨真識非賴耶等光明者知體顯現離",
    "X09n0248_006:0889a05": "於癡暗也照者即此知見無邊際無處所故&#x5FA7;也從",
    "X09n0248_006:0889a06": "自體下皆是起信正文疏家躡上兩句釋空義次便",
    "X09n0248_006:0889a07": "指不空之體生起下三句之義勢故云為下不空等",
    "X09n0248_006:0889a08": "也。[0889a08] ▲疏法界下二釋不空藏佛性法性者彼論云在",
    "X09n0248_006:0889a09": "有情數中名為佛性在非情數中名為法性佛性即",
    "X09n0248_006:0889a10": "如來藏故引此證疏如云能造等者楞伽起信寶性",
    "X09n0248_006:0889a11": "等說如來藏義皆有此文大同小異疏二義者如來",
    "X09n0248_006:0889a12": "藏法界性也別如疏釋也一體之同者經云如法界",
    "X09n0248_006:0889a13": "性也如即同義疏豈須等者滅舊滅惑結拂所知生",
    "X09n0248_006:0889a14": "死空也添新生智結上拂能知等也。",
    "X09n0248_006:0889a15": "[0889a15] 經標舉中疏三一然偈下翻梵文疏或為下二釋重",
    "X09n0248_006:0889a16": "餘意此通諸經今經雖無鈍根而流傳末世不妨有",
    "X09n0248_006:0889a17": "也意令總覽長行偈頌方解義理然後隨力而唯誦",
    "X09n0248_006:0889a18": "偈諷之文自記得長行之義疏增明前說者文相自",
    "X09n0248_006:0889a19": "顯若通論諸經更有六義兼上成八復有四義十義",
    "X09n0248_006:0889a20": "皆如大疏所說疏然凡下三長偈相對。",
    "X09n0248_006:0889a21": "[0889a21] 經正陳中疏文敘意節經如文可解。"
}