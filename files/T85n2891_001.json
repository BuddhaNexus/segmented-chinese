{
    "T85n2891_001:1405c03": "佛說山海慧菩薩經",
    "T85n2891_001:1405c05": "阿彌陀佛覺諸大眾觀身經解脫品第一",
    "T85n2891_001:1405c06": "如是我聞。一時佛住業波國。與大比丘眾八",
    "T85n2891_001:1405c07": "萬人俱。大智本行所作以達。其名曰觀世音",
    "T85n2891_001:1405c08": "菩薩。大勢至菩薩。藥王菩薩。藥上菩薩。普賢菩",
    "T85n2891_001:1405c09": "薩。法自在王菩薩。師子吼菩薩。陀羅尼菩薩。虛",
    "T85n2891_001:1405c10": "空藏菩薩。德藏菩薩。寶藏菩薩。金藏菩薩。金剛",
    "T85n2891_001:1405c11": "藏菩薩。光明王菩薩。山海慧菩薩。華嚴王菩薩。",
    "T85n2891_001:1405c12": "珠寶王菩薩。月光王菩薩。日照王菩薩。三昧王",
    "T85n2891_001:1405c13": "菩薩。定自在王菩薩。大自在王菩薩。白像王菩",
    "T85n2891_001:1405c14": "薩。大威德王菩薩。無邊身菩薩。如是等二十",
    "T85n2891_001:1405c15": "五菩薩摩訶薩。皆悉以達。爾時復有八千聲",
    "T85n2891_001:1405c16": "聞緣覺。復有二萬諸梵天王及以大自在天",
    "T85n2891_001:1405c17": "王。復有萬二千大力持呪王。及以四萬八千",
    "T85n2891_001:1405c18": "諸龍王等。復有一萬億羅剎王。及以二千五",
    "T85n2891_001:1405c19": "通仙人。復有八萬四千諸須彌山王。及以河",
    "T85n2891_001:1405c20": "海水神王等。及諸比丘比丘尼清信士清信",
    "T85n2891_001:1405c21": "女。如是八部大眾皆在會中。共坐聽法。",
    "T85n2891_001:1405c22": "爾時世尊。處於道場七寶菩提樹下。其菩提",
    "T85n2891_001:1405c23": "樹高四十萬由旬。爾時如來處在師子法坐",
    "T85n2891_001:1405c24": "上。為諸大眾轉大法輪。雨大法雨。說禪定解",
    "T85n2891_001:1405c25": "脫離八難法。說是法時。天雨七寶華。爾時",
    "T85n2891_001:1405c26": "如來從頭頂上放大光明。青黃白赤。上照三",
    "T85n2891_001:1405c27": "十三天。下照十八地獄。六種震動。云何名",
    "T85n2891_001:1405c28": "為六種震動。天動地動大海動諸山動草木",
    "T85n2891_001:1405c29": "眾生動一切地獄動。是故名為六種震動。如",
    "T85n2891_001:1406a01": "來放光之時。地獄餓鬼皆得解脫。唯除一闡",
    "T85n2891_001:1406a02": "提。不得解脫。爾時阿難比丘即從坐起。於大",
    "T85n2891_001:1406a03": "眾中以偈讚佛。",
    "T85n2891_001:1406a04": "　世尊大慈悲　　一切諸法王　　出現於世間",
    "T85n2891_001:1406a05": "　度諸生死流　　佛如金剛珠　　無不歡喜者",
    "T85n2891_001:1406a06": "　是故諸大眾　　今當合掌禮　　我等於今日",
    "T85n2891_001:1406a07": "　得值金剛寶　　亦如盲眼人　　得見日月光",
    "T85n2891_001:1406a08": "　亦如日月王　　能除生死闇　　亦如風火王",
    "T85n2891_001:1406a09": "　燒滅一切惡　　亦如慈父母　　見子有重病",
    "T85n2891_001:1406a10": "　日夜懷悲惱　　思見無上師　　世尊大慈悲",
    "T85n2891_001:1406a11": "　出現於世間　　廣度生死流　　得見世尊者",
    "T85n2891_001:1406a12": "　無有不解脫　　是故諸大眾　　願見無上尊",
    "T85n2891_001:1406a13": "爾時阿難。讚誦佛已。白佛言。世尊。一切眾生",
    "T85n2891_001:1406a14": "觀身之法。其事云何。唯願世尊為我說之。佛",
    "T85n2891_001:1406a15": "告阿難。諦聽諦聽。吾今為汝說之。夫觀身",
    "T85n2891_001:1406a16": "之法。應當身心正定。身心定即一切法定。一",
    "T85n2891_001:1406a17": "切法定諸法亦定。若欲諸法定者。身心俱定。",
    "T85n2891_001:1406a18": "身心定者。不觀東西。不觀南北。不觀四維。",
    "T85n2891_001:1406a19": "不觀上下。不觀虛空。不觀外緣。不觀內緣。不",
    "T85n2891_001:1406a20": "觀身色。不觀色聲。不觀他行。不觀他身。但自",
    "T85n2891_001:1406a21": "觀身不觀他惡。但自觀行不觀色像。唯觀無",
    "T85n2891_001:1406a22": "緣。若能如是自觀身者。更無外事。唯有出",
    "T85n2891_001:1406a23": "息。唯有入息。若能知是數息。坐者當與持身",
    "T85n2891_001:1406a24": "法。當與身觸法。當與熱頂法。若能如是觀",
    "T85n2891_001:1406a25": "身中者。是為正真觀身之法。除是觀身。十",
    "T85n2891_001:1406a26": "方諦求在在處處。更無別法而得解脫。",
    "T85n2891_001:1406a27": "爾時阿難復白佛言。世尊。若能如是觀身坐",
    "T85n2891_001:1406a28": "者。得何三昧。有我功德。佛言。善哉善哉。汝",
    "T85n2891_001:1406a29": "今發問。諦聽諦聽。善思念之。吾當為汝說",
    "T85n2891_001:1406b01": "之。比丘比丘尼。若有清信士清信女。淨持",
    "T85n2891_001:1406b02": "戒行。不作諸惡。懃修禪定。得禪定以不為眾",
    "T85n2891_001:1406b03": "魔之所得便。當有五定。云何五定。聲聞定緣",
    "T85n2891_001:1406b04": "覺定阿羅漢定菩薩定諸佛定。得是五定。復",
    "T85n2891_001:1406b05": "有五眼。云何五眼。聲聞眼緣覺眼阿羅漢眼",
    "T85n2891_001:1406b06": "菩薩眼諸佛眼。得是五眼。復有五明。云何五",
    "T85n2891_001:1406b07": "明。聲聞明緣覺明阿羅漢明菩薩明諸佛明。",
    "T85n2891_001:1406b08": "得是五明。復得五通。云何五通。聲聞通緣",
    "T85n2891_001:1406b09": "覺通阿羅漢通菩薩通諸佛通。得是五通。復",
    "T85n2891_001:1406b10": "有五達。云何五達。聲聞達緣覺達阿羅漢達",
    "T85n2891_001:1406b11": "菩薩達諸佛達。得是五達。復有五智。云何",
    "T85n2891_001:1406b12": "五智。聲聞智緣覺智阿羅漢智菩薩智諸佛",
    "T85n2891_001:1406b13": "智。得是五智。復有五慧。云何五慧。聲聞慧",
    "T85n2891_001:1406b14": "緣覺慧阿羅漢慧菩薩慧諸佛慧。得是五慧。",
    "T85n2891_001:1406b15": "以解一切法了一切義。復有三無常。云何",
    "T85n2891_001:1406b16": "三無常。一切眾生無常聲聞無常緣覺無常。",
    "T85n2891_001:1406b17": "解是三無常。復有三有常。云何三有常。諸佛",
    "T85n2891_001:1406b18": "常菩薩常法僧常。得是三常。復能攝持正法。",
    "T85n2891_001:1406b19": "攝持正法以復能常樂禪定。得是禪定以復",
    "T85n2891_001:1406b20": "得四禪。得是四禪以應自見身中事。身中事",
    "T85n2891_001:1406b21": "以得離煩惱。離煩惱以自厭惡身。厭惡身以",
    "T85n2891_001:1406b22": "即得阿羅漢身。得阿羅漢身以得菩薩身。得",
    "T85n2891_001:1406b23": "菩薩身以復得金剛三昧。得金剛三昧以得",
    "T85n2891_001:1406b24": "法身常身金剛身不壞身安樂無邊身常住",
    "T85n2891_001:1406b25": "身。佛語阿難。汝向所問如是觀身坐者。得何",
    "T85n2891_001:1406b26": "三昧。有何功德。如我所說。其義如是。",
    "T85n2891_001:1406b27": "爾時阿難。復白佛言。世尊。除坐禪功德誦經",
    "T85n2891_001:1406b28": "功德。其事云何。佛告阿難。有能讀誦一四句",
    "T85n2891_001:1406b29": "偈。功德無量無邊不可思議。復次阿難。若有",
    "T85n2891_001:1406c01": "法師。善能解義。功德無量無邊不可思議亦",
    "T85n2891_001:1406c02": "復如是。阿難白佛。布施功德其事云何。佛",
    "T85n2891_001:1406c03": "告阿難。有能一念歡喜捨財。功德無量無邊",
    "T85n2891_001:1406c04": "亦不可思議。復次阿難。汝今復聽。若復有人",
    "T85n2891_001:1406c05": "以飲食衣服布施百千眾生。不如供養一病",
    "T85n2891_001:1406c06": "比丘功德無量無邊。復置是事。若復有人車",
    "T85n2891_001:1406c07": "馬布施放萬億眾生。不如有人起立塔寺供",
    "T85n2891_001:1406c08": "養三比丘功德無量無邊。復置是事。若復有",
    "T85n2891_001:1406c09": "人以百千庫藏布施一世界眾生。不如有人",
    "T85n2891_001:1406c10": "一發善心。發是向佛一時之間一念聽法。是",
    "T85n2891_001:1406c11": "人功德復無量無邊不可思議。皆是菩提無",
    "T85n2891_001:1406c12": "上大因大果大報。",
    "T85n2891_001:1406c13": "爾時阿難。復白佛言。世尊。若有比丘比丘尼",
    "T85n2891_001:1406c14": "清信士清信女。能生一念善心。未來世中有",
    "T85n2891_001:1406c15": "菩提因不。我今心或不能解了。唯願世尊。為",
    "T85n2891_001:1406c16": "我說之。佛告阿難。我見世諦。一切眾生信",
    "T85n2891_001:1406c17": "佛得自然不信得道難。以何故。譬如有人常",
    "T85n2891_001:1406c18": "懷不善誹謗比丘。有德無德自生分別。以生",
    "T85n2891_001:1406c19": "誹謗相。當知是人必墮地獄心。或誹謗正法",
    "T85n2891_001:1406c20": "亦復如是。爾時阿難聞佛。作是說已。即從坐",
    "T85n2891_001:1406c21": "起。頭面禮佛。白言。世尊。唯願為諸大眾廣",
    "T85n2891_001:1406c22": "分別說。何以故。若廣說者。我等從今無有或",
    "T85n2891_001:1406c23": "心。何以故。如是說者。開我耳目。何以故。譬",
    "T85n2891_001:1406c24": "如盲人見眾色像。亦如聾者聞聲。譬如死囚",
    "T85n2891_001:1406c25": "上市欲殺。大自在王赦忽然而至。是人得活。",
    "T85n2891_001:1406c26": "即發聲言。快哉。我今還得是命。復作是言。我",
    "T85n2891_001:1406c27": "等從今亦發無上菩提善心。復作是言。我今",
    "T85n2891_001:1406c28": "若不發菩提心者。當知我身與牛無別。阿難",
    "T85n2891_001:1406c29": "白佛。是人因此苦事得發善心。是故我今因",
    "T85n2891_001:1407a01": "問。世尊。一切眾生亦發無上菩提善心。是故",
    "T85n2891_001:1407a02": "從今無有或者。百千眾生皆發無上菩提善",
    "T85n2891_001:1407a03": "心。爾時世尊復告阿難。但自觀身。善力自",
    "T85n2891_001:1407a04": "然正念自然。正法自然解脫自然。三昧自然",
    "T85n2891_001:1407a05": "涅槃自然。何以故。譬如有人精進直心得正",
    "T85n2891_001:1407a06": "解脫即便生天。是人不求解脫。解脫自至。不",
    "T85n2891_001:1407a07": "求生天。生天自至。何以故。譬如有人值國荒",
    "T85n2891_001:1407a08": "亂。破亡失土遠至他國。使屬於他。是人食",
    "T85n2891_001:1407a09": "息憶念父母心不放捨。是人不時復自念言。",
    "T85n2891_001:1407a10": "我今以失本國遠離父母無由見之。復自念",
    "T85n2891_001:1407a11": "言。且自觀身。我今屬他無由解脫。唯有三寶",
    "T85n2891_001:1407a12": "無上大力。是人爾時復不外念。即便斫木為",
    "T85n2891_001:1407a13": "像。日日禮拜。未曾放捨。如是正念或一年",
    "T85n2891_001:1407a14": "或二年能至三年。如是禮拜善力自然忽得",
    "T85n2891_001:1407a15": "還國見其父母。無量歡喜。佛告阿難。其實",
    "T85n2891_001:1407a16": "彼木未有恩力。但當是人正念因緣善力所",
    "T85n2891_001:1407a17": "致。世間眾生正念解脫亦復如是。",
    "T85n2891_001:1407a18": "爾時阿難復白佛言。世尊。世間眾生若能如",
    "T85n2891_001:1407a19": "是正念解脫。應有生天無一地獄餓鬼。佛告",
    "T85n2891_001:1407a20": "阿難。世間眾生不得解脫生天。皆由多虛少",
    "T85n2891_001:1407a21": "實無一正念。以是因緣。地獄者多。解脫者",
    "T85n2891_001:1407a22": "少。何以故。譬如有人於自父母及以師僧。外",
    "T85n2891_001:1407a23": "現孝順內懷不孝。如是惡人雖未報至待來",
    "T85n2891_001:1407a24": "不遠。世間眾生外現精進。內懷不實。誹謗正",
    "T85n2891_001:1407a25": "法。雖未交報前塗不遠。世間多虛少實。無",
    "T85n2891_001:1407a26": "有正念。不得解脫亦復如是。佛告阿難。汝向",
    "T85n2891_001:1407a27": "所說一切眾生亦應解脫。如我所說。其事如",
    "T85n2891_001:1407a28": "是。爾時阿難白佛言。世尊。修何善根得正解",
    "T85n2891_001:1407a29": "脫。佛告阿難。汝今善聽正思正念。吾今為汝",
    "T85n2891_001:1407b01": "說有十往生。云何十往生。一者觀身正念。常",
    "T85n2891_001:1407b02": "懷歡喜。已飲食衣服施佛及僧。往生阿彌陀。",
    "T85n2891_001:1407b03": "二者正念甘妙良藥施一病比丘及以一切眾",
    "T85n2891_001:1407b04": "生。往生阿彌陀。三者正念不害一生命。慈",
    "T85n2891_001:1407b05": "悲於一切。往生阿彌陀。四者正念從師所受",
    "T85n2891_001:1407b06": "戒。淨慧修梵行心常懷歡喜。往生阿彌陀。五",
    "T85n2891_001:1407b07": "者正念孝順於父母。敬重於師長。不懷憍逆",
    "T85n2891_001:1407b08": "心。往生阿彌陀。六者正念往詣於僧坊。恭",
    "T85n2891_001:1407b09": "敬於塔寺。問法解一義。往生阿彌陀。七者正",
    "T85n2891_001:1407b10": "念一日一宿中受持八戒齋。一日一宿中受",
    "T85n2891_001:1407b11": "持不破一。往生阿彌陀。八者正念若能齋月",
    "T85n2891_001:1407b12": "齋日中。遠離於房舍。常詣於善師。往生阿彌",
    "T85n2891_001:1407b13": "陀。九者正念常能持淨戒。懃修樂禪定。護",
    "T85n2891_001:1407b14": "法不惡口。若能如是行。往生阿彌陀。十者正",
    "T85n2891_001:1407b15": "念若能無上道不起誹謗心。精進持淨戒。復",
    "T85n2891_001:1407b16": "教無智者流布是經法。覺化無量眾。如是諸",
    "T85n2891_001:1407b17": "人等悉皆得往生。爾時阿難復白佛言。世尊。",
    "T85n2891_001:1407b18": "一切眾生處在無明世界。不見過去佛未來",
    "T85n2891_001:1407b19": "佛現在佛。世尊無明世界即是地獄。當何所",
    "T85n2891_001:1407b20": "歸。云何名為戒之根本。唯願世尊。普為說",
    "T85n2891_001:1407b21": "之。佛告阿難。一切眾生若今現在不見過去",
    "T85n2891_001:1407b22": "佛未來佛現在佛。常當受持三歸名字。云何",
    "T85n2891_001:1407b23": "名為三歸。應作如是言。南無佛陀南無達摩",
    "T85n2891_001:1407b24": "南無僧伽。云何南無佛陀南無達摩南無僧",
    "T85n2891_001:1407b25": "伽。胡言南無佛陀者歸依佛。達摩者歸依法。",
    "T85n2891_001:1407b26": "僧伽者歸依僧。如是三歸依即是戒本。如是",
    "T85n2891_001:1407b27": "受持。如是讀誦。如是憶念。如是正觀。當知",
    "T85n2891_001:1407b28": "是人世世生生處處在在。三歸依力常得正",
    "T85n2891_001:1407b29": "念不入惡道。皆是三歸解脫之力。佛告阿難。",
    "T85n2891_001:1407c01": "汝向所問一切眾生處在無明世界。當何所",
    "T85n2891_001:1407c02": "歸如我所說。其義如是。",
    "T85n2891_001:1407c03": "爾時阿難復白佛言。世尊。若有比丘比丘尼",
    "T85n2891_001:1407c04": "清信士女。受持是經。讀誦是經。正念是經。",
    "T85n2891_001:1407c05": "功德云。何。佛告阿難。汝今善能發問。汝今諦",
    "T85n2891_001:1407c06": "聽善思念之。吾今為汝解說。若人無善根不",
    "T85n2891_001:1407c07": "得聞是經。若人無本善不得聞是法。若是一",
    "T85n2891_001:1407c08": "闡提眾不聞是語。清淨有戒者。今得聞是經。",
    "T85n2891_001:1407c09": "何以故。是經能度八難。及以地獄餓鬼阿修",
    "T85n2891_001:1407c10": "羅等。破戒五逆悉皆解脫。唯有一闡提。阿",
    "T85n2891_001:1407c11": "難白佛。世尊。往昔告舍利弗。一切眾生皆是",
    "T85n2891_001:1407c12": "吾子。無有彼此。云何不度一闡提人。佛告阿",
    "T85n2891_001:1407c13": "難。汝今諦聽。世間死尸活以不。阿難白佛。世",
    "T85n2891_001:1407c14": "間死尸若得活者無有是處。佛語阿難。一闡",
    "T85n2891_001:1407c15": "提得道亦無是處。阿難白佛。世間死尸戒一",
    "T85n2891_001:1407c16": "日二日三日四日五日六日七日。還得活者",
    "T85n2891_001:1407c17": "其事云何。佛告阿難。戒有死尸一日二日三",
    "T85n2891_001:1407c18": "日四日五日六日七日還得活者。即是一逆",
    "T85n2891_001:1407c19": "二逆三逆四逆能至五逆。如是之人雖墮地",
    "T85n2891_001:1407c20": "獄即生悔心。緣是悔心善力即出地獄。如是",
    "T85n2891_001:1407c21": "出者亦如死尸七日活度。於七日不得活者",
    "T85n2891_001:1407c22": "即是一闡提。何以故。一闡提人無善根故。是",
    "T85n2891_001:1407c23": "故不度。佛告阿難。汝向所問云何不度一闡",
    "T85n2891_001:1407c24": "提人。如我所說。其義如是。",
    "T85n2891_001:1407c25": "菩薩見佛國往生品第二",
    "T85n2891_001:1407c26": "爾時眾中有一菩薩。名為山海慧。威德自在",
    "T85n2891_001:1407c27": "名聞十方。於大眾中即從坐起。正衣服為佛",
    "T85n2891_001:1407c28": "作禮。前白佛言。世尊。一切眾生所修習者。",
    "T85n2891_001:1407c29": "何等功德最為第一。佛告山海慧。汝今諦聽",
    "T85n2891_001:1408a01": "諦聽。善思念之。吾今為汝解脫說。若有眾",
    "T85n2891_001:1408a02": "生。以飲食衣服布施一世界眾生。不如有人",
    "T85n2891_001:1408a03": "一時之間正念禮拜所得功德無量無邊不可",
    "T85n2891_001:1408a04": "思議。復置是事。若得有人終身禮拜。不如",
    "T85n2891_001:1408a05": "有人活一生命功德復多。復置是事。若復有",
    "T85n2891_001:1408a06": "人活百千命。不如有人一發善心造立塔寺。",
    "T85n2891_001:1408a07": "以四事供養。供養四沙門功德復多。復置是",
    "T85n2891_001:1408a08": "事。若復有人供養百千沙門。不如有人一發",
    "T85n2891_001:1408a09": "善心。心懷歡喜放一人出家功德復多。復置",
    "T85n2891_001:1408a10": "是事。若復有人放百千人出家。不如有人一",
    "T85n2891_001:1408a11": "發善心。處於大眾中一時聽法解了一二字",
    "T85n2891_001:1408a12": "義功德復多。復置是事。若復有人處於大眾",
    "T85n2891_001:1408a13": "中解了百千義。不如有人安心坐禪禪定樂",
    "T85n2891_001:1408a14": "功德復多無量無邊不可思議。復置是事。若",
    "T85n2891_001:1408a15": "復有人在於世間聞有百千經。不如有人願",
    "T85n2891_001:1408a16": "聞大方等涅槃常住二字功德無量無邊不可",
    "T85n2891_001:1408a17": "思議。何以故。常住二字過去佛未來佛現在",
    "T85n2891_001:1408a18": "佛。如是三世諸佛之所修習所德功德。何以",
    "T85n2891_001:1408a19": "故。如是二字能除眾生過去世未來世現在",
    "T85n2891_001:1408a20": "世。如是無量無邊生死重罪。除一闡提。除是",
    "T85n2891_001:1408a21": "罪以得正解脫。即得往生阿彌陀國。以是因",
    "T85n2891_001:1408a22": "緣涅槃義味於諸功德最為第一。佛告山海",
    "T85n2891_001:1408a23": "慧。汝向所說於諸功德何者功德最為第一。",
    "T85n2891_001:1408a24": "如我所說。其義如是。",
    "T85n2891_001:1408a25": "爾時山海慧菩薩。復白佛言。世尊。彼阿彌陀",
    "T85n2891_001:1408a26": "佛國有何樂。一切眾生皆願生彼。爾時世尊",
    "T85n2891_001:1408a27": "即告山海慧。汝今應當起立。合掌正身。西面",
    "T85n2891_001:1408a28": "正念觀阿彌陀國。願見阿彌陀佛。爾時一切",
    "T85n2891_001:1408a29": "大眾見山海慧菩薩起立合掌。亦皆起立共",
    "T85n2891_001:1408b01": "觀阿彌陀佛。爾時阿彌陀佛現大神通大光",
    "T85n2891_001:1408b02": "明。照山海慧菩薩身。爾時山海慧菩薩即見",
    "T85n2891_001:1408b03": "阿彌陀國土所有莊嚴妙好之事。一切世界",
    "T85n2891_001:1408b04": "悉皆七寶莊嚴。所有國土七寶光照。七寶山",
    "T85n2891_001:1408b05": "七寶地七寶樹七寶華七寶塔七寶坊七寶",
    "T85n2891_001:1408b06": "池。八功德水六味食七寶鉢。日月天雨七寶",
    "T85n2891_001:1408b07": "華。雨七寶衣。諸天仙人作諸音樂。彼阿彌陀",
    "T85n2891_001:1408b08": "佛國土清淨莊嚴。真金羅網彌覆佛土。其有",
    "T85n2891_001:1408b09": "世界。悉皆寶樹莊嚴妙好第一。彼國日月法",
    "T85n2891_001:1408b10": "輪常轉。彼土人民不習外事。正習內事。不習",
    "T85n2891_001:1408b11": "邪法。正習內法。不習外教。正習內教。不修",
    "T85n2891_001:1408b12": "外義。正修內義。不修外道。正修內道。不見",
    "T85n2891_001:1408b13": "外事。正見內事。不說外語。正說內語。所有",
    "T85n2891_001:1408b14": "眾生七歲以上歸依正法。口說方等語。耳聽",
    "T85n2891_001:1408b15": "方等聲。心解方等義。爾時山海慧菩薩。見阿",
    "T85n2891_001:1408b16": "彌陀佛處於道場七寶菩提樹下。其菩提樹",
    "T85n2891_001:1408b17": "高四十萬由旬。其下有師子坐。其師子坐高",
    "T85n2891_001:1408b18": "五百由旬。真金羅網彌覆坐上。阿彌陀佛處",
    "T85n2891_001:1408b19": "於法坐上。為諸大眾轉大法輪。雨大法雨。說",
    "T85n2891_001:1408b20": "不退法雨大法雨。說不退法輪。見是事時亦",
    "T85n2891_001:1408b21": "見百億世界百億海外百億須彌山悉皆金色。",
    "T85n2891_001:1408b22": "阿彌陀佛現大神通力。以還攝光明。以百億",
    "T85n2891_001:1408b23": "世界土石諸山還復如故。佛告山海慧菩薩。",
    "T85n2891_001:1408b24": "汝向所問阿彌陀國有何妙樂一切眾生皆",
    "T85n2891_001:1408b25": "願生彼。如汝所見其事如是。時山海慧菩薩",
    "T85n2891_001:1408b26": "白佛言。世尊。我等今者願一切眾生皆悉生",
    "T85n2891_001:1408b27": "彼。然後我等亦願生彼。佛記之日正觀正念",
    "T85n2891_001:1408b28": "得正解脫悉生彼。復次山海慧。汝今如是發",
    "T85n2891_001:1408b29": "願。是大菩薩摩訶薩。",
    "T85n2891_001:1408c01": "爾時眾中有一菩薩摩訶薩。本姓多羅。字摩",
    "T85n2891_001:1408c02": "訶迦葉。具本神通威德自在。於一切法悉以",
    "T85n2891_001:1408c03": "通達。常無所畏。於大眾中起立合掌。為眾",
    "T85n2891_001:1408c04": "問事白佛言。世尊。如來是一切眾生大慈法",
    "T85n2891_001:1408c05": "王。普覆一切放大光明。照諸十方一切世界。",
    "T85n2891_001:1408c06": "云何山海慧菩薩得見阿彌陀。一切眾生云",
    "T85n2891_001:1408c07": "何不見。當知如來實無平等。佛告迦葉。汝",
    "T85n2891_001:1408c08": "今諦聽。譬如日月普照一切。盲者不見非日",
    "T85n2891_001:1408c09": "月咎。一切眾生罪重煩惱不見。如來亦復如",
    "T85n2891_001:1408c10": "是。復次迦葉汝今復聽。一切眾生未有菩薩",
    "T85n2891_001:1408c11": "行。是故不得與菩薩一等。何以故。菩薩有大",
    "T85n2891_001:1408c12": "慈大悲大善大力大法藏大念大願大因大緣",
    "T85n2891_001:1408c13": "大乘大道大喜大捨大悲普覆。是故名為菩",
    "T85n2891_001:1408c14": "薩大行。復次迦葉菩薩。復能為一切眾生入",
    "T85n2891_001:1408c15": "於地獄。受大苦惱不以為難。所有罪者悉皆",
    "T85n2891_001:1408c16": "願度。是故名為菩薩大行。佛告迦葉。山海慧",
    "T85n2891_001:1408c17": "菩薩有大威德亦復如是。佛告迦葉。汝向所",
    "T85n2891_001:1408c18": "問云何菩薩得見如來云何眾生不見如來。",
    "T85n2891_001:1408c19": "如我所說其義如是。迦葉白佛。善哉善哉。實",
    "T85n2891_001:1408c20": "如聖教。世尊。我等今者因佛神力。於此事中",
    "T85n2891_001:1408c21": "非為不達。為未來眾生問是義耳。",
    "T85n2891_001:1408c22": "爾時佛告山海慧菩薩。汝今欲度一切眾生",
    "T85n2891_001:1408c23": "應當受持是經。山海慧菩薩白佛言。世尊。當",
    "T85n2891_001:1408c24": "何名此經。云何奉持。佛告山海慧。汝今善",
    "T85n2891_001:1408c25": "聽。是經名為阿彌陀。為諸大眾說觀身正念",
    "T85n2891_001:1408c26": "解脫三昧經。二名度諸有流生死八難。三名",
    "T85n2891_001:1408c27": "最後說法度有緣眾生。如來受持。眾生雖無",
    "T85n2891_001:1408c28": "佛性。如是受持。眾生未有菩提因者。是經",
    "T85n2891_001:1408c29": "能與眾生開大菩提道。如是受持。眾生未有",
    "T85n2891_001:1409a01": "法身光明者。是經能與眾生作法身光明。如",
    "T85n2891_001:1409a02": "是受持。眾生未有三昧緣者。是經能與眾生",
    "T85n2891_001:1409a03": "開大三昧門。如是受持。眾生未至涅槃者。是",
    "T85n2891_001:1409a04": "經能與眾生得至涅槃。如是受持。眾生雖無",
    "T85n2891_001:1409a05": "信心。是經能與眾生。除無量無邊生死重罪。",
    "T85n2891_001:1409a06": "除一闡提。如是受持。是經能度八難苦。如",
    "T85n2891_001:1409a07": "是受持。是經能與眾生閉大地獄門。如是受",
    "T85n2891_001:1409a08": "持。是經能與眾生破煩惱四魔。如是受持。是",
    "T85n2891_001:1409a09": "經能與眾生作大妙藥。如是受持。是經能與",
    "T85n2891_001:1409a10": "眾生除煩惱病。如是受持。是經能攝一切眾",
    "T85n2891_001:1409a11": "生。如是受持。是經能除害人惡鬼殄滅四向",
    "T85n2891_001:1409a12": "悉皆安穩。如是受持。佛告山海慧菩薩。汝向",
    "T85n2891_001:1409a13": "所問當何名此經。如我所說其義如是。",
    "T85n2891_001:1409a14": "爾時山海慧菩薩白佛言。世尊。頂受尊教。唯",
    "T85n2891_001:1409a15": "然世尊。有眾生多有誹謗。如是之人於後云",
    "T85n2891_001:1409a16": "何。佛告山海慧。於後閻浮提或有比丘比丘",
    "T85n2891_001:1409a17": "尼清信士清信女。見有讀誦是經。或相瞋恚",
    "T85n2891_001:1409a18": "心懷誹謗緣。是誹謗正法。是故是人現身之",
    "T85n2891_001:1409a19": "中來致諸惡重病。身根不具。或得聾病盲病",
    "T85n2891_001:1409a20": "瘂病癖病鬼病魅病邪病狂病風病冷病熱病",
    "T85n2891_001:1409a21": "痔病水病腫病或亂失性病。如是等諸惡重",
    "T85n2891_001:1409a22": "病世世在身。如是致苦。坐臥不安。大便不",
    "T85n2891_001:1409a23": "通。小便不下。求生不得。求死不得。謗是",
    "T85n2891_001:1409a24": "經故致苦如是。或時致死復墮地獄。八萬",
    "T85n2891_001:1409a25": "劫中受大苦惱。百千萬世未曾聞有外食之",
    "T85n2891_001:1409a26": "名。謗是經故得罪如是。或時得出生在人中。",
    "T85n2891_001:1409a27": "牛馬猪羊為人所殺受大苦極。謗是經故受",
    "T85n2891_001:1409a28": "苦如是。又復為人常生下處。百千萬世不得",
    "T85n2891_001:1409a29": "自在。謗是經故受苦如是。從此死以還得人",
    "T85n2891_001:1409b01": "中。百千萬世未曾聞有三寶名字。謗是經故",
    "T85n2891_001:1409b02": "受苦如是。是故語汝。無智人中莫說是經。聞",
    "T85n2891_001:1409b03": "不解了。亦莫與說。正觀正念。如是之人然後",
    "T85n2891_001:1409b04": "與說。常處空山。遠離五欲。如是等人然後與",
    "T85n2891_001:1409b05": "說。若見有人孝順父母恭敬師僧。如是等人",
    "T85n2891_001:1409b06": "然後與說。若見有人慈悲喜捨供養諸佛。如",
    "T85n2891_001:1409b07": "是等人然後與說。若見有人心懷歡喜恭敬",
    "T85n2891_001:1409b08": "沙門。無大無小。有德無德。有道無道。有法無",
    "T85n2891_001:1409b09": "法。心行正士清信女。讀誦是經。流布是經。",
    "T85n2891_001:1409b10": "恭敬是經。不謗是經。信樂是經。供養是經。如",
    "T85n2891_001:1409b11": "是人輩緣是信敬。我從今日常使二十五菩",
    "T85n2891_001:1409b12": "薩護持是人。常使是人無病無惱。諸惡鬼神",
    "T85n2891_001:1409b13": "亦不中害。亦不惱之。亦不得便。亦不見惡。",
    "T85n2891_001:1409b14": "亦不橫死。常使是人臥安睡安夢安覺安起",
    "T85n2891_001:1409b15": "安立安行安。是人所至之處皆悉得安。若復",
    "T85n2891_001:1409b16": "有人。讀誦是經。應當正念。念報佛恩。然後",
    "T85n2891_001:1409b17": "與說。令說聽者得發善心。好說是經。說者聽",
    "T85n2891_001:1409b18": "者悉皆往生阿彌陀國。不敬是經說者聽者",
    "T85n2891_001:1409b19": "墮於地獄。彼此敬重說者聽者得正解脫。世",
    "T85n2891_001:1409b20": "世生生在在處處不經八難。隨願往生阿彌",
    "T85n2891_001:1409b21": "陀國。爾時世尊說經欲竟。大地震動。放大光",
    "T85n2891_001:1409b22": "明。度明緣眾生。上照三十三天。下照十八地",
    "T85n2891_001:1409b23": "獄。一切餓鬼悉皆解脫。除一闡提。放光之",
    "T85n2891_001:1409b24": "時百億世界青黃赤白合以金色。閻浮提人",
    "T85n2891_001:1409b25": "皆見化佛坐寶蓮華。爾時閻浮提人八萬四",
    "T85n2891_001:1409b26": "千皆得生天。八萬四千比丘神通自在得法",
    "T85n2891_001:1409b27": "眼淨。萬四千聲聞緣覺初住地。八萬恒河沙",
    "T85n2891_001:1409b28": "初住菩薩得四住地。十恒河沙諸大菩薩得",
    "T85n2891_001:1409b29": "不退不動地。爾時諸梵天王及以四天王等",
    "T85n2891_001:1409c01": "皆作是言。諸佛難值。俱詣佛所。却以頭面禮",
    "T85n2891_001:1409c02": "佛。白言世尊。我等今者亦當受持是經。護",
    "T85n2891_001:1409c03": "諸眾生。佛告四天王。汝今受持是經。亦悉汝",
    "T85n2891_001:1409c04": "等後生西方阿彌陀國。復告二十五菩薩。汝",
    "T85n2891_001:1409c05": "等今者亦當受持是經。復告阿難。汝等是吾",
    "T85n2891_001:1409c06": "利慧弟子。於我滅後受持是經。八萬劫中廣",
    "T85n2891_001:1409c07": "宣流布。使至賢劫千佛使諸眾生普得聞知。",
    "T85n2891_001:1409c08": "爾時世尊作是語。以還攝光明。以百億世界",
    "T85n2891_001:1409c09": "土石諸山不淨。如本佛說經竟。諸大菩薩聲",
    "T85n2891_001:1409c10": "聞緣覺阿難等。天龍八部一切大眾。作禮歡",
    "T85n2891_001:1409c11": "喜。如說修行。",
    "T85n2891_001:1409c12": "佛說山海慧菩薩經"
}