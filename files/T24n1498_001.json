{
    "T24n1498_001:1104b13": "No. 1498",
    "T24n1498_001:1104b14": "佛說八種長養功德經",
    "T24n1498_001:1104b16": "西天譯經三藏朝散大夫試鴻臚卿",
    "T24n1498_001:1104b17": "傳梵大師賜紫沙門臣法護等奉詔譯",
    "T24n1498_001:1104b18": "[1104b18] 歸命一切佛！惟願一切佛、菩薩眾攝受於我！",
    "T24n1498_001:1104b19": "即說伽陀頌曰：",
    "T24n1498_001:1104b20": "「我今歸命勝菩提，  最上清淨佛法眾，",
    "T24n1498_001:1104b21": " 我發廣大菩提心，  自他利益皆成就。",
    "T24n1498_001:1104b22": " 懺除一切不善業，  隨喜無邊眾福蘊，",
    "T24n1498_001:1104b23": " 先當不食一日中，  後修八眾長養法。」",
    "T24n1498_001:1104b24": "[1104b24] 當知八種長養法者，所謂八戒，弟子應於阿",
    "T24n1498_001:1104b25": "闍梨前二三重復。說是伽陀已，次復當稱己",
    "T24n1498_001:1104b26": "之名字：「我名某甲，惟願阿闍梨攝受於我。我",
    "T24n1498_001:1104b27": "從今時發淨信心，乃至坐菩提場，成等正覺。",
    "T24n1498_001:1104b28": "誓歸依佛，二足勝尊；誓歸依法，離欲勝尊；誓",
    "T24n1498_001:1104b29": "歸依僧，調伏勝尊。如是三寶是所歸趣。我某",
    "T24n1498_001:1104c01": "甲淨信優婆塞，惟願阿闍梨憶持護念我。",
    "T24n1498_001:1104c02": "從今日今時發起淨心，乃至過是夜分，訖",
    "T24n1498_001:1104c03": "於明旦日初出時，於其中間奉持八戒。所謂：",
    "T24n1498_001:1104c04": "一、不殺生，二、不偷盜，三、不非梵行，四、不妄",
    "T24n1498_001:1104c05": "語，五、不飲酒，六、不非時食，七、不花鬘莊嚴其",
    "T24n1498_001:1104c06": "身及歌舞戲等，八、不坐臥高廣大床。我今捨",
    "T24n1498_001:1104c07": "離如是等事，誓願不捨清淨禁戒八種功德。」",
    "T24n1498_001:1104c08": "二三重復作如是說。又言：「我持戒行，莊嚴其",
    "T24n1498_001:1104c09": "心，令心喜悅，廣修一切相應勝行，求成佛果，",
    "T24n1498_001:1104c10": "究竟圓滿。」又說伽陀曰：",
    "T24n1498_001:1104c11": "「我發無二最上心，  為諸眾生不請友，",
    "T24n1498_001:1104c12": " 勝菩提行善所行，  成佛世間廣利益。",
    "T24n1498_001:1104c13": " 願我乘是善業故，  此世不久成正覺，",
    "T24n1498_001:1104c14": " 說法饒益於世間，  解說眾生三有苦。」"
}