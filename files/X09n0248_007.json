{
    "X09n0248_007:0889b01": "圓覺經略疏之鈔卷第七",
    "X09n0248_007:0889b02": "圭&#x5CEF;蘭若沙門宗密於大鈔略出",
    "X09n0248_007:0889b03": "[0889b03] 大文第二令依解修證疏三一自下下標大意創因",
    "X09n0248_007:0889b04": "者初聞前章頓指心地也法鏡照心者法謂教法鏡",
    "X09n0248_007:0889b05": "即是喻如人有眼耳無由親自見之若以鏡照之即",
    "X09n0248_007:0889b06": "見眾生自性亦爾無由自見因聞聖教依教反照方",
    "X09n0248_007:0889b07": "見矣故清涼云以聖教為明鏡照見自心以自心為",
    "X09n0248_007:0889b08": "智燈照經幽旨荷澤亦云爾障者正取業及煩惱兼",
    "X09n0248_007:0889b09": "於報障(道場中禮懺等除報障故)根利鈍者即前所明障之深淺",
    "X09n0248_007:0889b10": "也習氣者此論凡夫習氣不是斷二障種現後所餘",
    "X09n0248_007:0889b11": "微細習氣也凡夫習氣者如論中染淨相資熏習處",
    "X09n0248_007:0889b12": "說及唯識諸業二取等習氣中說下文當釋依違者",
    "X09n0248_007:0889b13": "依教違教也如華嚴問明品如貧數他寶等。[0889b13] △疏故",
    "X09n0248_007:0889b14": "須下正明經意處處等言用法華文勢彼云眾生處",
    "X09n0248_007:0889b15": "處著引之令得出。[0889b15] ▲疏然其下二釋科文三一正釋",
    "X09n0248_007:0889b16": "疏前則下二總判疏故華下三引例云亦唯此四者",
    "X09n0248_007:0889b17": "信解行證也信者初會六品十一卷舉依正二果勸",
    "X09n0248_007:0889b18": "大眾信樂也解者二修因契果生其智解謂第二會",
    "X09n0248_007:0889b19": "十信三會十住四會十行五會十迴向六會十地七",
    "X09n0248_007:0889b20": "會等妙二覺行者託前信解之法進修令成正行也",
    "X09n0248_007:0889b21": "即第八會證者第九會初佛入師子頻申三昧海會",
    "X09n0248_007:0889b22": "頓證法界善財&#x5FA7;親善友歷位漸證也此乃文雖廣",
    "X09n0248_007:0889b23": "(八十卷)略(一卷)妙軌攸同綸緒始終唯斯二典疏文中下",
    "X09n0248_007:0889b24": "三銷文二一開章述意二牒釋經文。",
    "X09n0248_007:0889c01": "[0889c01] 經徵釋中疏二一今初下會科段二正釋經進問中。",
    "X09n0248_007:0889c02": "[0889c02] 疏不離此者此普賢行體也經就當根中云修大乘",
    "X09n0248_007:0889c03": "聞圓覺者揀所為機不修大乘者灼然非領受行門",
    "X09n0248_007:0889c04": "之器設有修行大乘者若未聞圓覺亦非器也如前",
    "X09n0248_007:0889c05": "引華嚴多劫修行六度非菩薩等故今標舉具此二",
    "X09n0248_007:0889c06": "類之者疏達天真者前章說覺性天然本淨生死等",
    "X09n0248_007:0889c07": "非作故無。",
    "X09n0248_007:0889c08": "[0889c08] 經幻幻問中疏二一行也下總釋一科此問等者前",
    "X09n0248_007:0889c09": "云空華即是&#x8657;幻又偈云眾幻滅無處故。[0889c09] ▲疏幻者",
    "X09n0248_007:0889c10": "下二別釋幻義二一舉大意云難曉者此方無故疏",
    "X09n0248_007:0889c11": "今依下二開數釋謂法性如巾真心如師分別識如",
    "X09n0248_007:0889c12": "術法有種種差別幻師是一分別識亦種種差別而",
    "X09n0248_007:0889c13": "真心唯一喻中既但馬是無不妨有幻師作法法合",
    "X09n0248_007:0889c14": "中亦但我法是無不妨真心為識分別種種然迷執",
    "X09n0248_007:0889c15": "實馬者是傍人非幻師自執法合中執我法者是六",
    "X09n0248_007:0889c16": "七心所當起信中智相相續相非本淨心及&#x68C3;耶三",
    "X09n0248_007:0889c17": "細唯識之說賴耶無覆無記若欲取真妄同一心無",
    "X09n0248_007:0889c18": "別外執者或如幻師久習幻法幻法既熟等閑即作",
    "X09n0248_007:0889c19": "作法已成之次忽然心狂迷惑自謂所幻之物為真",
    "X09n0248_007:0889c20": "雖忽心狂由幻法熟故任運持之而所幻之物未滅",
    "X09n0248_007:0889c21": "(如狗吠井中影乃至投井而死)。",
    "X09n0248_007:0889c22": "[0889c22] 經斷滅問中疏二一此問下正釋疏金剛下二引證。",
    "X09n0248_007:0889c23": "[0889c23] 經遮不修中疏不觀力用者但念性淨也。",
    "X09n0248_007:0889c24": "[0889c24] 經請修中疏論云下正是上不觀力用之意也論云",
    "X09n0248_007:0890a01": "如是眾生真如之法體性空淨而有無量煩惱垢染",
    "X09n0248_007:0890a02": "若人雖念真如乃至以垢無量&#x5FA7;一切法故修一切",
    "X09n0248_007:0890a03": "善行以為對治若人修行一切善法自然歸順真如",
    "X09n0248_007:0890a04": "法故疏八風者利衰毀譽稱譏苦樂窮子者如疏序",
    "X09n0248_007:0890a05": "捨父文中已釋電光者智論說初心聞法乍解如闇",
    "X09n0248_007:0890a06": "夜電光乍見山川人物頃爾還闇然亦因此已辨得",
    "X09n0248_007:0890a07": "前境思想之而行也(不記其文但取意引)別處亦說有電光定。",
    "X09n0248_007:0890a08": "[0890a08] 疏應添等者應云願為末世一切眾生分別演說作",
    "X09n0248_007:0890a09": "何方便漸次修習意即顯矣等者或云開示分別或",
    "X09n0248_007:0890a10": "云分別宣說皆得。",
    "X09n0248_007:0890a11": "[0890a11] 經讚許中疏非受者影空無可受故非拒者對鏡之",
    "X09n0248_007:0890a12": "時影不在鏡外全體冥合故正受者是翻三昧之唐",
    "X09n0248_007:0890a13": "言。",
    "X09n0248_007:0890a14": "[0890a14] 經長行中疏三一正說下總分經文疏今初下二別",
    "X09n0248_007:0890a15": "釋科意故論云自性等者此是隨染本覺中文具云",
    "X09n0248_007:0890a16": "智淨相者謂依法力熏習如實修行滿足方便故破",
    "X09n0248_007:0890a17": "和合識相(由前方便能破和合識內生滅之相顯不生滅之性此根本無明盡故心無所合即",
    "X09n0248_007:0890a18": "顯法身本覺義也)滅相續心相顯現法身智淳淨故(即於此時能滅",
    "X09n0248_007:0890a19": "染心之中業相等相續之相不滅相續心體故令隨染本覺之心遂即還源成淳淨圓智成於應身始覺義也",
    "X09n0248_007:0890a20": "然此始覺無別始起即是本覺隨染作也今染緣既息始還同本故云淳淨)此義云何(問意",
    "X09n0248_007:0890a21": "云如上所說動彼靜心成於起滅今既盡於生滅應滅靜心)以一切心識之相皆",
    "X09n0248_007:0890a22": "是無明(意云業等染心名諸識相此等皆是不覺之相非約心體說轉難云既言識相皆是無明故說",
    "X09n0248_007:0890a23": "滅者皆應別有體性離於真如即真妄別體難也故下答云)無明之相不離覺性",
    "X09n0248_007:0890a24": "(如此諸識不覺之相不離隨染本覺之性)非可壞非不可壞(此無明之相與彼本覺之",
    "X09n0248_007:0890b01": "性非一非異非異故非可壞非一故非不可壞若依非異非可壞義說無明即明故涅槃經云明與無明其性",
    "X09n0248_007:0890b02": "無二無二之性即是實性若就非一非不可壞義說無明有可滅故涅槃云因滅無明得菩提燈無明滅覺性",
    "X09n0248_007:0890b03": "不壞滅惑之義準此知之)如大海水因風波動水相風相不相捨",
    "X09n0248_007:0890b04": "離而水非動性若風止滅動相則滅濕性不壞如是",
    "X09n0248_007:0890b05": "眾生自性清淨心因無明風動心與無明俱無形相",
    "X09n0248_007:0890b06": "不相捨離而心非動性若無明滅相續則滅智性不",
    "X09n0248_007:0890b07": "壞故三隨文銷釋。",
    "X09n0248_007:0890b08": "[0890b08] 經標幻中疏二一有漏下銷經文蘊處界義至普眼",
    "X09n0248_007:0890b09": "章當釋等者等於三界九地十二因緣二十五有一",
    "X09n0248_007:0890b10": "切有漏法數引下偈者證成有漏也中實者中是最",
    "X09n0248_007:0890b11": "當中義藏和尚般若心經疏作所詮義釋心字意云",
    "X09n0248_007:0890b12": "般若之心是萬法之體故云心也亦作能詮教釋意",
    "X09n0248_007:0890b13": "云此半紙經是六百卷之中也今取前義實者堅實",
    "X09n0248_007:0890b14": "今言中實者其猶樹木其心當中最堅實故能生長",
    "X09n0248_007:0890b15": "枝葉華果如十地論釋神解者海東起信疏中釋也",
    "X09n0248_007:0890b16": "然汎論心者有其四種一華嚴鈔云梵語紇利陀耶",
    "X09n0248_007:0890b17": "謂肉團心即五藏中心藏也二緣慮名心謂八識俱",
    "X09n0248_007:0890b18": "能緣慮自分境故二質多謂集起心即第八識集諸",
    "X09n0248_007:0890b19": "種子起現行故四楞伽經注翻乾栗馱此云堅實心",
    "X09n0248_007:0890b20": "堅實心者即此所辨今詳此三梵語紇利字質字乾",
    "X09n0248_007:0890b21": "栗字聲勢全別應是肉團集起堅實等義別也云陀",
    "X09n0248_007:0890b22": "多馱三字聲勢甚似應是五天梵語稱殊或前後譯",
    "X09n0248_007:0890b23": "人小有訛誤理應同是心字智者詳之勝鬘云自性",
    "X09n0248_007:0890b24": "清淨心不染而染染而不染亦此心也故此云不同",
    "X09n0248_007:0890c01": "緣慮集起之義(肉團麤淺不必揀之故疏不言)。",
    "X09n0248_007:0890c02": "[0890c02] 疏言皆下二廣釋義二一用當宗經論釋義三一正",
    "X09n0248_007:0890c03": "釋二一用論釋言心體為因者論中本覺心即是此",
    "X09n0248_007:0890c04": "經圓覺妙心也論中不覺即此偈云無始幻無明也",
    "X09n0248_007:0890c05": "據論中說依本覺故而有不覺(文云依覺故迷若離覺性即無有迷以合",
    "X09n0248_007:0890c06": "依方故迷之喻即是此依圓覺妙心而有無始幻無明)依不覺故生三種相(即是",
    "X09n0248_007:0890c07": "此種種幻化也)今配云因緣者謂由無明風力動彼靜心至",
    "X09n0248_007:0890c08": "此最微名為生相乃至轉現此三之體是本淨心親",
    "X09n0248_007:0890c09": "故云因(故經云法身流轉五道等)但由無明動之無明&#x758E;故云緣",
    "X09n0248_007:0890c10": "如水為波水是波體但由風從外入而動之即是其",
    "X09n0248_007:0890c11": "緣若別約一義說者據三細六麤總是無明之相真",
    "X09n0248_007:0890c12": "心畢竟清淨不增減不變異但是無明託之而現生",
    "X09n0248_007:0890c13": "滅染相即無明&#x5374;似因淨心&#x5374;似緣如諸業雖因煩",
    "X09n0248_007:0890c14": "惱而起約果報說&#x5374;以業為因煩惱為緣等亦如洪",
    "X09n0248_007:0890c15": "波徹天水性不動但是風託水而現動相動相是風",
    "X09n0248_007:0890c16": "相非水相矣約此說者亦有其義但今據本末為親",
    "X09n0248_007:0890c17": "&#x758E;故且依前義耳疏業識為因等者根本無明與真",
    "X09n0248_007:0890c18": "心合名為業識此識有動作及為因之義故云業也",
    "X09n0248_007:0890c19": "此識對自所現境界便生智相相續等六麤也如夢",
    "X09n0248_007:0890c20": "心自現境界境界對心之時便生執著謂為真實執",
    "X09n0248_007:0890c21": "著者還是夢心然但因夢境對之方生執著故云緣",
    "X09n0248_007:0890c22": "也論中但云以有境界緣故復生六種相不言業識",
    "X09n0248_007:0890c23": "為因者且約九相如次相生此中文少若具說之各",
    "X09n0248_007:0890c24": "有二因二因正是此所立兩重因緣緣亦通名因也。",
    "X09n0248_007:0891a01": "[0891a01] △疏故楞下二約經釋謂無明是能熏(通上緣也如風是能吹)",
    "X09n0248_007:0891a02": "真如是所熏熏故即變(是上因也如水是所吹吹即動)為三細也經",
    "X09n0248_007:0891a03": "中舉麤顯細舉著顯微故且言現識然實具三細不",
    "X09n0248_007:0891a04": "思議熏者謂無明能熏真如不可熏處而熏故名不",
    "X09n0248_007:0891a05": "思議熏又熏即不熏不熏之熏名不思議熏不思議",
    "X09n0248_007:0891a06": "變者謂真如心受無明熏不可變異而變異故云不",
    "X09n0248_007:0891a07": "思議變又變即不變不變之變名不思議變勝鬘說",
    "X09n0248_007:0891a08": "不染而染等即此熏變也難可了知即此不思議也",
    "X09n0248_007:0891a09": "(不思議是難了之義)取種種塵者(是上境界為緣)即此現識所現種種",
    "X09n0248_007:0891a10": "境界還能熏動心海起諸事識之浪(即六麤也)及無始妄",
    "X09n0248_007:0891a11": "想熏(是上業識之因)即彼和合(真妄)心海之中妄念習氣無始",
    "X09n0248_007:0891a12": "已來熏習不斷以未曾離念(謂六麤三細皆展轉有相因之始唯此業識無",
    "X09n0248_007:0891a13": "始)此塵及念熏動心海種種識生心妄念及塵麤而",
    "X09n0248_007:0891a14": "且顯故所起分別事識行相麤顯然經中欲明現識",
    "X09n0248_007:0891a15": "依不思議熏故得生依不思議變故得住事識依境",
    "X09n0248_007:0891a16": "界故得生依心海故得住若論中則但辨生緣不論",
    "X09n0248_007:0891a17": "依住是故於細中唯說無明熏麤中唯說境界緣也",
    "X09n0248_007:0891a18": "然成唯識論且約法相權教說熏習義未盡其源故",
    "X09n0248_007:0891a19": "遮真如不變不熏(下明染淨熏習中更當料揀)今約楞伽勝鬘起",
    "X09n0248_007:0891a20": "信等法性實教故有不思議熏變等義方契斯經矣。",
    "X09n0248_007:0891a21": "[0891a21] ▲疏是知下二重顯幻義配前五法者覺心即巾無",
    "X09n0248_007:0891a22": "明業識即幻師術法種種境界是馬次云猶如空華",
    "X09n0248_007:0891a23": "是馬有即無分別事識如癡執實相上引諸教述染",
    "X09n0248_007:0891a24": "法生起行相以釋經文幻從覺生之義訖然此經但",
    "X09n0248_007:0891b01": "云從覺生不釋生起行相處&#x5374;是文殊章中云由此",
    "X09n0248_007:0891b02": "無明故輪轉生死是標根本至彌勒章中具說枝末",
    "X09n0248_007:0891b03": "云欲因愛生命因欲有乃至展轉起諸違順造種種",
    "X09n0248_007:0891b04": "業生地獄鬼畜人天上界增上善果等是也。[0891b04] ▲疏問",
    "X09n0248_007:0891b05": "既下三通妨結成此問從前心體為因生三細等文",
    "X09n0248_007:0891b06": "而來難意云真心既生三細即應是三細之根源便",
    "X09n0248_007:0891b07": "是無明之體何故前文殊章中云此無明者非實有",
    "X09n0248_007:0891b08": "體等答文甚顯意云妄託真心而起之時但是妄起",
    "X09n0248_007:0891b09": "真元不起不起故豈是妄之根源故更以本月二月",
    "X09n0248_007:0891b10": "之喻通之理無不盡矣然云現且迷真者意云若就",
    "X09n0248_007:0891b11": "妄說則見妄之時更無別真說何為源若就真說即",
    "X09n0248_007:0891b12": "元來無妄與誰為源如夢蝴蝶之時但見蝶身無別",
    "X09n0248_007:0891b13": "莊周之身若就莊周說即元無蝶身與誰為源故云",
    "X09n0248_007:0891b14": "現且迷真也意云迷真之時現且無真若見有真即",
    "X09n0248_007:0891b15": "不成迷言且者且就迷情說也不言真無疏故經說",
    "X09n0248_007:0891b16": "下正是結指經文以成真不生妄之義此義是佛法",
    "X09n0248_007:0891b17": "中妨難大節復禮法師有偈問天下學士亦是此義",
    "X09n0248_007:0891b18": "偈云真法性本淨妄念何由起(意云本淨如空即〔妄〕根本何當起也)從",
    "X09n0248_007:0891b19": "真有妄生此妄安可止(若真能生妄即除真方得妄除真既不可除妄何可斷)",
    "X09n0248_007:0891b20": "無初即無末有終應有始(立此理者擬將難法相宗煩惱有終無始)無始",
    "X09n0248_007:0891b21": "而有終(正述法相宗所說)長懷懵茲理(結成疑念)願為開祕密祈",
    "X09n0248_007:0891b22": "之出生死利涉大法師答云真法性本淨妄復何當",
    "X09n0248_007:0891b23": "起妄不從真生無妄何可止既許無初末寧容責終",
    "X09n0248_007:0891b24": "始無始亦無終誰當懵茲理胡不趣無生乃云祈之",
    "X09n0248_007:0891c01": "出生死(此答都不識問意復禮豈不知真性本無生滅邪意問緣生染法從何而起起既無始斷何有",
    "X09n0248_007:0891c02": "終)懷暉禪師答云法性非垢淨真妄非如理(但問妄之所生",
    "X09n0248_007:0891c03": "誰問如理)去妄欲求真茲妄安可止無物本自無強無無",
    "X09n0248_007:0891c04": "不已無始見有終見終非無始(此&#x5374;是助成難意不成答難)諸法",
    "X09n0248_007:0891c05": "無自性無性無生死(此亦全不識問目)清涼大師答之方釋",
    "X09n0248_007:0891c06": "所問也答曰迷真妄念生悟真妄則止能迷非所迷",
    "X09n0248_007:0891c07": "安得全相以(不一不異故如論中海水風波之喻)由來未曾悟故說妄",
    "X09n0248_007:0891c08": "無始知妄本自真方是恒常理分別心未亡何由出",
    "X09n0248_007:0891c09": "生死(意以一念不生前後際斷不應以念而起於念念無窮也)。",
    "X09n0248_007:0891c10": "[0891c10] 疏然諸下二會通他宗經論之文六一總標大意萬",
    "X09n0248_007:0891c11": "法一心者意說法性宗染淨諸法唯真心現如起信",
    "X09n0248_007:0891c12": "等說三界唯識即性相二宗皆有此義性宗亦有妄",
    "X09n0248_007:0891c13": "識變境之義(性兼真妄之心相宗即唯妄識)宗途者宗旨途轍也就",
    "X09n0248_007:0891c14": "佛則權實有異就人則情尚有異罕者希也隨學一",
    "X09n0248_007:0891c15": "宗則謂為了更不知餘聞所未聞翻疑彼錯既聞所",
    "X09n0248_007:0891c16": "說違於己解則拒而不受理須會通備述諸宗義意",
    "X09n0248_007:0891c17": "令其圓悟若不爾者何能窮究旨歸。[0891c17] ▲疏今約下二",
    "X09n0248_007:0891c18": "別明諸教愚法者不了法空也即是法執假說者謂",
    "X09n0248_007:0891c19": "不了唯識計有外境但云由心造別業故感得自身",
    "X09n0248_007:0891c20": "由心造共業故感外山河器界一切善惡悉由心成",
    "X09n0248_007:0891c21": "故云假說疏異熟賴耶者第八識也此是諸識本故",
    "X09n0248_007:0891c22": "異熟是善惡業果從無始來至於等覺因位最寬故",
    "X09n0248_007:0891c23": "取之也賴耶是執藏義過患最重故亦取之並如下",
    "X09n0248_007:0891c24": "說疏遮無境者正出彼一心義也謂若一分是境一",
    "X09n0248_007:0892a01": "分是心即不成一今以境唯心變亦但是心故唯一",
    "X09n0248_007:0892a02": "也問雖皆是心心有八種及諸心所相分見分各各",
    "X09n0248_007:0892a03": "不同云何言一答但心外更無別法即是一義如一",
    "X09n0248_007:0892a04": "株松雖根幹各別枝葉眾多但皆是松即名一株松",
    "X09n0248_007:0892a05": "也於中曲有三義一相見俱存此通八識及諸心所",
    "X09n0248_007:0892a06": "并所變相分(難陀二分陳那三分護法四分皆同此也如大鈔說)二攝相歸見",
    "X09n0248_007:0892a07": "但通王所謂所變相無別種生但是識生帶彼影起",
    "X09n0248_007:0892a08": "(安慧一分義也)如&#x8657;空中本無華種但眼翳時帶彼相起翳",
    "X09n0248_007:0892a09": "則不妨名有(如心見分)華則全無(如相分也)三攝所歸王(但通八心",
    "X09n0248_007:0892a10": "王也)以心所亦無自體但依心王所變故莊嚴論云(無著",
    "X09n0248_007:0892a11": "菩薩造)能取及所取(能貪妄心所貪財色瞋等例知能信善心所信三寶進等例知)此",
    "X09n0248_007:0892a12": "二唯心光(上貪等信等是心所法唯是心王之光影無別心所)貪光(舉一例瞋癡慢疑不",
    "X09n0248_007:0892a13": "正見及隨煩惱)及信光(例餘十為善十一)二光無二法(正結成無心所)疏理",
    "X09n0248_007:0892a14": "無二故者謂如來藏舉體隨緣成辦諸事而其自性",
    "X09n0248_007:0892a15": "本不生滅是故一心二門皆無障礙謂性淨隨染舉",
    "X09n0248_007:0892a16": "體成俗即生滅門染性常淨即真如門二門唯是一",
    "X09n0248_007:0892a17": "心故也良由心相雖似種種而相皆&#x8657;妄故但是心",
    "X09n0248_007:0892a18": "心方實故故唯一也如多影是鏡相一明是鏡性多",
    "X09n0248_007:0892a19": "影皆&#x8657;故唯一明也此後三門皆得真成一心之義。",
    "X09n0248_007:0892a20": "[0892a20] 疏泯絕染淨者謂清淨本心元無染淨對妄想垢假",
    "X09n0248_007:0892a21": "說名淨妄既本空淨亦相盡唯本覺心清淨顯現為",
    "X09n0248_007:0892a22": "破諸數假言一也故此文云種種生於圓覺妙心楞",
    "X09n0248_007:0892a23": "伽亦云不壞相有八識無相亦無相其文非一破諸",
    "X09n0248_007:0892a24": "數者通伏難也難意云一是數法數是有為今絕染",
    "X09n0248_007:0892b01": "淨離於名數何復言一答表非二三乃至百千之數",
    "X09n0248_007:0892b02": "故云一也法句經云一亦不為一為欲破諸數疏總",
    "X09n0248_007:0892b03": "該萬有即是一心者謂未知心絕諸相令悟相盡唯",
    "X09n0248_007:0892b04": "心然見觸事皆心方了究竟心性如華嚴說良由皆",
    "X09n0248_007:0892b05": "即真心故成三義一融事相入義謂一切事法既全",
    "X09n0248_007:0892b06": "是真心而現故全心之一事隨心&#x5FA7;一切中全心之",
    "X09n0248_007:0892b07": "一切隨心入一事中隨心迴轉相入無礙二融事相",
    "X09n0248_007:0892b08": "即義謂以一事即真心故心即一切時此一事隨心",
    "X09n0248_007:0892b09": "亦一即一切一切即一亦然三重重無盡義謂一切",
    "X09n0248_007:0892b10": "全是心故能含一切所含一切亦唯心故復含一切",
    "X09n0248_007:0892b11": "無盡無盡也皆一一全具真心隨心無礙故前即泯",
    "X09n0248_007:0892b12": "之相盡但是性之一心今則一一諸相當體便是一",
    "X09n0248_007:0892b13": "心不須更泯以本是心不應泯故故云即是不云攝",
    "X09n0248_007:0892b14": "歸由此具前無礙三義也然此亦一心與上第三四",
    "X09n0248_007:0892b15": "門異者三是攝事歸理會末同本四則泯事泯末唯",
    "X09n0248_007:0892b16": "理唯本今全事即理即末全本故云理事本末無別",
    "X09n0248_007:0892b17": "異也。[0892b17] ▲疏此上下三總結諸教。[0892b17] ▲疏然皆下四釋執",
    "X09n0248_007:0892b18": "宗所以應先問云據上所說唯頓教圓教是如實了",
    "X09n0248_007:0892b19": "義何得諸經諸論復有如前異說故此釋云蓋以經",
    "X09n0248_007:0892b20": "隨機說也隨機者如下逆順中約能詮文逆法從一",
    "X09n0248_007:0892b21": "至四展轉等疏文鈔文之意可取意對此說之問經",
    "X09n0248_007:0892b22": "文既是佛當時逐差別之機權說者何故佛滅度後",
    "X09n0248_007:0892b23": "諸菩薩造論建立宗旨或釋經文亦有差別故次云",
    "X09n0248_007:0892b24": "論逐經通謂非唯佛在時有差別之機佛涅槃後乃",
    "X09n0248_007:0892c01": "至如今亦如此故菩薩造論亦隨經宗旨通釋佛意",
    "X09n0248_007:0892c02": "造宗論各符一類經各應一類機造釋論各釋一經",
    "X09n0248_007:0892c03": "亦隨何經宗各隨順其旨且如天親菩薩造小乘論",
    "X09n0248_007:0892c04": "即順阿含等染淨定別造攝論等即相數確然注百",
    "X09n0248_007:0892c05": "論釋金剛明空蕩相造佛性等論則說眾生是法身",
    "X09n0248_007:0892c06": "如來藏造華嚴十地論則六相圓融故知各隨經宗",
    "X09n0248_007:0892c07": "何有執定之滯人隨論執等者過歸後輩傳習之者",
    "X09n0248_007:0892c08": "良由孤陋寡聞不能博學隨遇一教便謂圓通聞說",
    "X09n0248_007:0892c09": "者違於己解即拒而不受&#x5374;言差錯故云固守淺權",
    "X09n0248_007:0892c10": "淺權者前前淺於後後也今具料揀其在茲焉。[0892c10] ▲疏",
    "X09n0248_007:0892c11": "今本下五順逆會通二一舉意疏初約下二正會三",
    "X09n0248_007:0892c12": "一逆詮順法逆次者逆前五門次第也順法者順諸",
    "X09n0248_007:0892c13": "眾生迷真起妄從本起末心數次第也如一樹木從",
    "X09n0248_007:0892c14": "根有樹樹上生枝枝上生華葉從四(頓教)至一(聲聞教)者",
    "X09n0248_007:0892c15": "緣第五是本末融通故且說前四也一法界心者頓",
    "X09n0248_007:0892c16": "教也如來藏下實教也復由下權教也執取下聲聞",
    "X09n0248_007:0892c17": "教也疏二約下二順詮逆法順文者文是能詮教如",
    "X09n0248_007:0892c18": "前所列從末至本逆法者法是眾生心法相生次第",
    "X09n0248_007:0892c19": "從本起末文二一正顯言乃至者備如上說疏皆由",
    "X09n0248_007:0892c20": "下二結意如文疏三能下三皆無障礙即圓教者本",
    "X09n0248_007:0892c21": "末無礙亦如上說。[0892c21] ▲疏唯心下六都結得失如人面",
    "X09n0248_007:0892c22": "向牆立即於百萬種差別物色都無所見臨鏡即物",
    "X09n0248_007:0892c23": "物無遺餘文可解。",
    "X09n0248_007:0892c24": "[0892c24] 經幻盡中疏三一對前釋義三一此下下指經雙標",
    "X09n0248_007:0893a01": "其染緣起如上諸門其淨緣者即頓教中泯絕染淨",
    "X09n0248_007:0893a02": "是其源也今云幻盡者正是泯絕染淨之義覺滿者",
    "X09n0248_007:0893a03": "有二意一者既諸法俱泯則唯一覺心等&#x8657;空界故",
    "X09n0248_007:0893a04": "名滿也二者此覺體中既無垢染即現一切淨妙諸",
    "X09n0248_007:0893a05": "法與此覺體非一非異融攝無礙如普眼章中六根",
    "X09n0248_007:0893a06": "&#x5FA7;滿等名滿也前是頓教中意此是圓教中意然一",
    "X09n0248_007:0893a07": "真覺心體非染淨迷則一切皆染悟則一切皆淨但",
    "X09n0248_007:0893a08": "淨順覺體故名覺滿染違於覺是埋覆義不名覺滿",
    "X09n0248_007:0893a09": "迷起染義如前段說悟起淨義如正宗說三重因及",
    "X09n0248_007:0893a10": "所成果是也問然上三細六麤之染三因及果之淨",
    "X09n0248_007:0893a11": "有何所以如此展轉反覆生起生起行相如何答如",
    "X09n0248_007:0893a12": "下所引論釋。[0893a12] △疏故論下二以論雙標謂染淨之法",
    "X09n0248_007:0893a13": "只由此四法反覆熏習故不斷也(四法者論具云一者淨法名為真如",
    "X09n0248_007:0893a14": "二者一切染因名為無明三者妄心名為業識四者妄境界所謂六塵釋曰後三皆是染法由此染法自性差",
    "X09n0248_007:0893a15": "別仗托因緣故具說三種其真如淨法對染雖成熏義然其體性竟未曾別故但明一種又染法違理差別性",
    "X09n0248_007:0893a16": "多淨法順真唯一味也)言熏習者論次文云熏習義者如世間",
    "X09n0248_007:0893a17": "衣服實無於香若人以香而熏習故則有香氣(泛論熏習",
    "X09n0248_007:0893a18": "各二種一習熏謂心體成染淨等二資熏謂現行心境及請惑相資等)此亦如是真如",
    "X09n0248_007:0893a19": "淨法實無於染但以無明而熏習故則有染相(故經說如",
    "X09n0248_007:0893a20": "來藏為惡習所熏)無明染法實無淨業但以真如而熏習故",
    "X09n0248_007:0893a21": "則有淨用(此是生滅門中本覺真如故有熏義由本覺內熏不覺令成厭求故經云由有如來藏故",
    "X09n0248_007:0893a22": "能厭生死苦樂求涅槃前迷現染是故云相今此順真故云用良以一識含二義故更相熏&#x5FA7;)疏染淨",
    "X09n0248_007:0893a23": "起不絕者由此染淨相資故得起不斷絕。[0893a23] △疏染法",
    "X09n0248_007:0893a24": "下三依論別釋二一染二一釋今文取意引之論具",
    "X09n0248_007:0893b01": "云云何熏習起染法不斷所謂以依真如法故有於",
    "X09n0248_007:0893b02": "無明(舉能熏所熏之法體也亦可此中但舉能熏無明然必依真故約本舉)以有無明",
    "X09n0248_007:0893b03": "染法因故即熏真如(根本無明熏習義也)以熏習故則有妄心",
    "X09n0248_007:0893b04": "(依無明熏動真如有業識心也然妄心亦通事識今據其本故云業識)以有妄心即熏",
    "X09n0248_007:0893b05": "習無明不了真如法故不覺念起現妄境界(以此妄心還資",
    "X09n0248_007:0893b06": "熏無明增其不了令其轉成轉識及現識)以有妄境界染法緣故即熏妄",
    "X09n0248_007:0893b07": "心令其念著造種種業受於一切身心等苦(以此境界還熏",
    "X09n0248_007:0893b08": "動心海起諸識浪緣念彼境即起事識也上六麤中初二名念中二名著後二名同此也謂依惑造業依業受",
    "X09n0248_007:0893b09": "報然妄境妄心無明等三種熏習之義復各有二種廣如論說)疏故勝下二引證引",
    "X09n0248_007:0893b10": "於三經皆如文可見云畫師等者次云能畫諸世間",
    "X09n0248_007:0893b11": "五蘊悉從生無法而不造疏淨緣下二淨亦取意引",
    "X09n0248_007:0893b12": "論文具云云何熏習起淨法不斷所謂以有真如法",
    "X09n0248_007:0893b13": "故能熏習無明以熏習因緣力故則令妄心厭生死",
    "X09n0248_007:0893b14": "苦樂求涅槃以此妄心有厭求因緣故即熏習真如",
    "X09n0248_007:0893b15": "(先明真如內熏無明令成淨業後即此淨用反熏真如增其勢力前即本熏後即新熏也)自信己性",
    "X09n0248_007:0893b16": "(十信位中信也下即三賢位中修)知心妄動無前境界(解也)修遠離法",
    "X09n0248_007:0893b17": "(依解成行謂尋伺等觀唯識無塵等行也)以如實知無前境界故(初地見道",
    "X09n0248_007:0893b18": "證唯識理異前比觀故云如實也下明十地修道位中廣修萬行以顯真如云)種種方便起",
    "X09n0248_007:0893b19": "隨順行不取(所取無相)不念(能念不生)乃至久遠熏習力故(三祇",
    "X09n0248_007:0893b20": "熏故)無明則滅(根本)以無明滅故心無有起(妄心盡也)以無起",
    "X09n0248_007:0893b21": "故境界隨滅(妄境滅也此上皆滅惑也即翻前三種染下明證理成德云)以因(無明)",
    "X09n0248_007:0893b22": "緣(妄境界)俱滅故心相(染心)皆盡名得涅槃(此並滅故心體轉依名得",
    "X09n0248_007:0893b23": "涅槃)成自然業(起不思議之業用也)故法華云佛種從緣起華嚴",
    "X09n0248_007:0893b24": "云若人欲了知三世一切佛應觀法界性一切唯心",
    "X09n0248_007:0893c01": "造(唯心者唯清淨心也所以知者次云如心佛亦爾如佛眾生然心佛及眾生是三無差別)然眾",
    "X09n0248_007:0893c02": "生雖等有真如等皆熏習而有信無信不能等修方",
    "X09n0248_007:0893c03": "便入涅槃者以諸佛法有因有緣因緣具足乃得成",
    "X09n0248_007:0893c04": "辦眾生雖有正因熏習之力若不遇諸佛菩薩善知",
    "X09n0248_007:0893c05": "識等以之為緣能自斷煩惱入涅槃者則無是處若",
    "X09n0248_007:0893c06": "雖有外緣之力而內淨法未有熏習力者亦不能究",
    "X09n0248_007:0893c07": "竟厭生死苦樂求涅槃(謂無明厚重之流雖本覺內熏然未有力故雖遇善友外",
    "X09n0248_007:0893c08": "緣之力亦不能令其得道)若因緣具足者所謂自有熏習之力又",
    "X09n0248_007:0893c09": "為諸佛菩薩等慈悲願護故(具因緣也下明熏益云)能起厭苦",
    "X09n0248_007:0893c10": "之心信有涅槃修習善根(自分也下明勝進云)以修善根成熟",
    "X09n0248_007:0893c11": "力故則值諸佛菩薩示(示義)教(教行)利喜(得義利具解行故成喜也)乃",
    "X09n0248_007:0893c12": "能進趣向涅槃道然據法相宗所說真如一向凝然",
    "X09n0248_007:0893c13": "不變則無熏習之義故成唯識論云依何等義立熏",
    "X09n0248_007:0893c14": "習名能熏所熏各具四義令種生長故名熏習廣如",
    "X09n0248_007:0893c15": "大鈔引彼論說。[0893c15] ▲疏然淨下二攝成此門攝釋染淨",
    "X09n0248_007:0893c16": "成此幻盡覺滿也亦是釋成論中淨法不斷之義謂",
    "X09n0248_007:0893c17": "由迷倒妄染故有佛教依教悟修故得淨法對待從",
    "X09n0248_007:0893c18": "緣故無自性言俱融者迷真起妄悟真翻妄離自真",
    "X09n0248_007:0893c19": "性無別染淨故染與淨即體同真故云合法界性故",
    "X09n0248_007:0893c20": "論云無別始覺之異也起唯性起者即華嚴宗中性",
    "X09n0248_007:0893c21": "起門謂法界性法爾全體起為一切諸法也法相宗",
    "X09n0248_007:0893c22": "說真如一向凝然不變故無性起義此宗所說真性",
    "X09n0248_007:0893c23": "洞照靈明全體即用故法爾常為萬法法爾常自寂",
    "X09n0248_007:0893c24": "然寂然是全萬法之寂然故不同&#x8657;空頑凝而已萬",
    "X09n0248_007:0894a01": "法是全寂然之萬法故不同&#x5FA7;計倒見定相之物擁",
    "X09n0248_007:0894a02": "隔質礙既世出世間一切諸法全是性起則性外更",
    "X09n0248_007:0894a03": "無別法故彼經說諸佛與眾生交徹淨土與穢土融",
    "X09n0248_007:0894a04": "通法法皆彼此該收塵塵悉包含世界相即相入無",
    "X09n0248_007:0894a05": "礙圓融具十玄門重重無盡良由全是性起也此但",
    "X09n0248_007:0894a06": "釋幻妄盡時覺性圓滿不斷不盡之理以答普賢斷",
    "X09n0248_007:0894a07": "滅之問其正說悟修之相文在前後悟相在前文殊",
    "X09n0248_007:0894a08": "章修行始終方便行相在後普眼章分析四大觀察",
    "X09n0248_007:0894a09": "身心乃至垢盡明現及後諸章等。[0894a09] ▲疏文中下三依",
    "X09n0248_007:0894a10": "文銷釋二初分科言該釋者正喻幻盡覺滿兼該前",
    "X09n0248_007:0894a11": "種種幻化生於覺心故云該也二正釋經法合中科",
    "X09n0248_007:0894a12": "唯識者但合後幻華雖滅空性不壞不合華從空有",
    "X09n0248_007:0894a13": "故云唯也以華從空有即是前幻生於覺心之文故",
    "X09n0248_007:0894a14": "不重合此是經家巧令文略(略者但以一喻該得前後)。",
    "X09n0248_007:0894a15": "[0894a15] 經兼拂中疏此意者作俱無之見也勢極三重者初",
    "X09n0248_007:0894a16": "一重拂對待後兩重拂有無則自然絕起念之門也",
    "X09n0248_007:0894a17": "但上智者從此便契覺心中下之流縱不契合亦但",
    "X09n0248_007:0894a18": "茫然不知終始惶悚失其所守(從茫然下皆是見非見俱非之義文是佛",
    "X09n0248_007:0894a19": "頂經也因佛推徵諸物大眾茫然云云此所引文是也)無跡可執故云極三重",
    "X09n0248_007:0894a20": "矣。",
    "X09n0248_007:0894a21": "[0894a21] 經令離幻中疏二一三令下會通前後二正釋經文",
    "X09n0248_007:0894a22": "經展轉離幻中疏離諸幻境者一切幻化之法若心",
    "X09n0248_007:0894a23": "若境盡名幻境(不唯外境)皆是所覺故故下重釋中初句",
    "X09n0248_007:0894a24": "但云離妄疏揀非幻心者經既云如幻者亦復遠離",
    "X09n0248_007:0894b01": "即明非幻之者不可離也故清涼云棄之而不離下",
    "X09n0248_007:0894b02": "經云幻滅滅故非幻不滅問既揀非幻之心未審何",
    "X09n0248_007:0894b03": "者是此所離之幻心此幻心與初句何別上釋初句",
    "X09n0248_007:0894b04": "云若心若境盡名幻境何故此復別舉幻心答前說",
    "X09n0248_007:0894b05": "無始已來內外情塵皆是幻化故下云身心幻垢此",
    "X09n0248_007:0894b06": "句即是幻智是能離能修之心也故下重釋次句云",
    "X09n0248_007:0894b07": "離覺又上云不妨以幻修幻疏三遣等者初句只能",
    "X09n0248_007:0894b08": "離於幻妄次句但能離於幻智俱未離於能離之離",
    "X09n0248_007:0894b09": "故此離之經云遠離為幻者(為猶是也)非唯幻妄幻智兩",
    "X09n0248_007:0894b10": "種是幻即此能離兩種幻者亦是幻也故云亦復遠",
    "X09n0248_007:0894b11": "離故下重釋第三句云遣離疏四遣等者前二句但",
    "X09n0248_007:0894b12": "遣所離第三句方遣能離雖能所俱泯終屬拂泯之",
    "X09n0248_007:0894b13": "科未得存泯無跡故此都結表無遣離之&#x8FF9;以絕生",
    "X09n0248_007:0894b14": "心動念(法界觀云不可亦不可此語亦不受&#x9008;絕無寄非解所到是為行境以生心動念即乖法體失",
    "X09n0248_007:0894b15": "正念故)以遮無窮之失經云離遠離幻者意云能離遠",
    "X09n0248_007:0894b16": "離之離亦是幻也疏亦可下重釋四句此但是文簡",
    "X09n0248_007:0894b17": "義顯亦不異前但緣前文要須委曲周細分析行相",
    "X09n0248_007:0894b18": "故文句似涉重疊各隨當句雖皆可解若四句一時",
    "X09n0248_007:0894b19": "歷觀即難見節級之殊故此復撮略指之令總觀顯",
    "X09n0248_007:0894b20": "現矣疏皆言遠下通釋遠離也言止離等者約止觀",
    "X09n0248_007:0894b21": "顯遠離之相引知幻即離者偏證觀離也略而言之",
    "X09n0248_007:0894b22": "(又釋止觀行相)不繫之為止(不將心繫帶之即休心息意也)不計之為觀(不將",
    "X09n0248_007:0894b23": "心計度分別起見也)俱以止觀離之則定慧平等經密顯真覺",
    "X09n0248_007:0894b24": "乃至偈終疏皆易解故不假釋。",
    "X09n0248_007:0894c01": "[0894c01] 經廣明行相疏二一自下下開章言通明觀行者大",
    "X09n0248_007:0894c02": "乘學人盡須聞此觀行故云通明然得益則有深淺",
    "X09n0248_007:0894c03": "故修證者唯指上根上根者但約能入之人非配法",
    "X09n0248_007:0894c04": "門局定不同三乘之法於三根各被一也謂但是一",
    "X09n0248_007:0894c05": "法巧被三根耳如法華第一周說聞則普聞悟唯鶖",
    "X09n0248_007:0894c06": "子疏一開示等者若約大疏又更以四分科之謂從",
    "X09n0248_007:0894c07": "徵釋用心兼此四段總當其解雖有觀成斷愛修證",
    "X09n0248_007:0894c08": "之相但為成其圓解正同華嚴修因契果生解分也。",
    "X09n0248_007:0894c09": "[0894c09] ▲二正釋經舉法請中疏二一標請下釋標請云恒",
    "X09n0248_007:0894c10": "作是念等者謂普觀身心根境一一推窮既見塵淨",
    "X09n0248_007:0894c11": "智圓即見眾生皆佛盡此一章總名觀行成就菩薩",
    "X09n0248_007:0894c12": "發起意在茲焉故&#x6164;疏云大士張教綺互相承若一",
    "X09n0248_007:0894c13": "人請周餘當杜述。[0894c13] △疏此下下二釋別列此同法華",
    "X09n0248_007:0894c14": "等者以例釋也謂華嚴中有一解脫門名開悟一切",
    "X09n0248_007:0894c15": "眾生智彼疏亦指同法華今云開悟故亦指也諸佛",
    "X09n0248_007:0894c16": "唯為此一大事出世更不為餘故開示悟入四字之",
    "X09n0248_007:0894c17": "義具如大疏今此但略配屬嘉祥疏意矣初二句配",
    "X09n0248_007:0894c18": "攝以四句雖殊不出能化所化故此二字便攝彼四",
    "X09n0248_007:0894c19": "後二句正配能所全是彼之疏文謂大開之與曲示",
    "X09n0248_007:0894c20": "始悟之與終入(此二句亦是彼疏)意云但說有性名為大開",
    "X09n0248_007:0894c21": "言此是正因性此是緣因性此是了因性(善戒亦云菩薩有本",
    "X09n0248_007:0894c22": "性客性本性是法性自爾客性是六波羅蜜也)此是因性果性凡性聖性此",
    "X09n0248_007:0894c23": "是體是用是理是行即名曲示豁然明了名性修行",
    "X09n0248_007:0894c24": "契證為入若約法華論釋即開者無上義謂除一切",
    "X09n0248_007:0895a01": "智(知也根本)智(見也後得)更無餘事(無餘故云無上)即雙開菩提(知見相也)",
    "X09n0248_007:0895a02": "涅槃(知見性也)眾生本有障翳不見佛為開除即本智顯",
    "X09n0248_007:0895a03": "現故示者同義(別示性成涅槃)三乘同法身故悟者不知義",
    "X09n0248_007:0895a04": "(別示相成菩提)不知唯一事實今令知報身菩提故入者令",
    "X09n0248_007:0895a05": "證不退轉地故即是因義大鈔備依性相二宗廣釋",
    "X09n0248_007:0895a06": "要則檢之。",
    "X09n0248_007:0895a07": "[0895a07] 經返顯請中疏如幻三昧者普眼恐末世眾生聞前",
    "X09n0248_007:0895a08": "知幻即離等言迷悶不能悟入圓覺故請開性之方",
    "X09n0248_007:0895a09": "便迷則不悟悶則不入。",
    "X09n0248_007:0895a10": "[0895a10] 經結牒請中疏修習方便者大品經修諸行門皆以",
    "X09n0248_007:0895a11": "無所得而為方便華嚴十迴向品&#x5FA7;修一切時(施有六十",
    "X09n0248_007:0895a12": "段文餘諸行一一皆各有眾多)一一以離相為方便金剛經以無住",
    "X09n0248_007:0895a13": "為方便禪門以無念為方便此經以正念離幻為方",
    "X09n0248_007:0895a14": "便(至文自釋)意皆不別。",
    "X09n0248_007:0895a15": "[0895a15] 經起行方便中疏四一指前下釋離幻疏正念下二",
    "X09n0248_007:0895a16": "釋正念疏然正下三明上二互資疏由此下四結成",
    "X09n0248_007:0895a17": "方便。",
    "X09n0248_007:0895a18": "[0895a18] 經戒定中疏二一奢摩下釋前四句止是定義者修",
    "X09n0248_007:0895a19": "時曰止成就曰定由止息諸緣故得心定標如來者",
    "X09n0248_007:0895a20": "修雖凡修定是佛定也一向絕緣者誓心如艸繫鵝",
    "X09n0248_007:0895a21": "珠梵網經菩薩心地法門品云若佛子持佛禁戒者",
    "X09n0248_007:0895a22": "作是願言寧以此身投熾然猛火大坑刀山終不毀",
    "X09n0248_007:0895a23": "犯三世諸佛經律與一切女人作不淨行復作是願",
    "X09n0248_007:0895a24": "寧以熱鐵羅網千重周&#x5E00;纏身終不以破戒之身受",
    "X09n0248_007:0895b01": "信心檀越一切衣服復作是願寧以此口吞熱鐵丸",
    "X09n0248_007:0895b02": "及大流猛火經百千劫終不以破戒之口食信心檀",
    "X09n0248_007:0895b03": "越百味飲食復作是願寧以此身臥大猛火熱鐵地",
    "X09n0248_007:0895b04": "上終不以破戒之身受信心檀越百種&#x7240;座復作是",
    "X09n0248_007:0895b05": "願寧以此身受三百矛刺身經百千劫終不以破戒",
    "X09n0248_007:0895b06": "之身受信心檀越百味醫藥復作是願寧以此身投",
    "X09n0248_007:0895b07": "熱鐵鑊經百千劫終不以破戒之身受信心檀越千",
    "X09n0248_007:0895b08": "種房舍屋宅園林田地復作是願寧以鐵搥打碎此",
    "X09n0248_007:0895b09": "身從頭至足令如微塵終不以破戒之身受信心檀",
    "X09n0248_007:0895b10": "越恭敬禮拜復作是願寧以百千熱鐵刀矛挑其兩",
    "X09n0248_007:0895b11": "目終不以破戒之心視他好色復作是願寧以百千",
    "X09n0248_007:0895b12": "鐵錐劖刺耳根經一劫二劫終不以破戒之心聽好",
    "X09n0248_007:0895b13": "音聲復作是願寧以百千刃刀割去其鼻終不以破",
    "X09n0248_007:0895b14": "戒之心貪嗅諸香復作是願寧以百千刃刀割斷其",
    "X09n0248_007:0895b15": "舌終不以破戒之心食人百味淨食復作是願寧以",
    "X09n0248_007:0895b16": "利斧斬破其身終不以破戒之心貪著好觸復作是",
    "X09n0248_007:0895b17": "願願一切眾生悉得成佛而菩薩若不發是願者犯",
    "X09n0248_007:0895b18": "輕垢罪疏根門者眼等六種善念惡念造罪修福出",
    "X09n0248_007:0895b19": "入之門根義如後文說誡約身口者然大乘須制意",
    "X09n0248_007:0895b20": "地何以但言身口答經上句云先依奢摩他行即是",
    "X09n0248_007:0895b21": "制意也又上云一向堅持皆是制意地義又戒是防",
    "X09n0248_007:0895b22": "禁外非之義身口義相麤顯故且略言耳其實必三",
    "X09n0248_007:0895b23": "業清淨攝律儀等者然三聚戒具止作二持自他二",
    "X09n0248_007:0895b24": "利初一是止持後二是作持初二是自利後一是利",
    "X09n0248_007:0895c01": "他今意說律儀者堅持之言制止義勝又為觀行之",
    "X09n0248_007:0895c02": "前導故為止惡息緣之意義通餘二者次文安處徒",
    "X09n0248_007:0895c03": "眾是進業(攝善法也)攝徒(攝眾生也)之意也十無盡者菩薩十",
    "X09n0248_007:0895c04": "重也一乃至有命者不得故殺二乃至鬼神有主劫",
    "X09n0248_007:0895c05": "賊物一針一草不得故盜三一切女人乃至畜生諸",
    "X09n0248_007:0895c06": "天鬼神女及非道不得故淫四不妄語五不沽酒六",
    "X09n0248_007:0895c07": "不說在家出家菩薩罪過七不自讚毀他八不慳九",
    "X09n0248_007:0895c08": "不瞋十不謗三寶(一一有因緣法業四句又一一制自及教人也)然此十戒",
    "X09n0248_007:0895c09": "亦兼攝善攝生一云是菩薩應起慈悲救護眾生等",
    "X09n0248_007:0895c10": "二應助一切人生福生樂等三應淨法與人等四常",
    "X09n0248_007:0895c11": "生正語等五應生一切眾生明達之慧等六常應教",
    "X09n0248_007:0895c12": "化是惡人輩等七應代一切受加毀辱等八見一切",
    "X09n0248_007:0895c13": "貧窮人來乞應隨所須一切給與等九應生一切眾",
    "X09n0248_007:0895c14": "生善根無諍之事等十見外道惡人一言謗佛如三",
    "X09n0248_007:0895c15": "百矛刺心等(上十如次是前十戒中文皆云等者或等取文前或等取文後具如戒本)疏",
    "X09n0248_007:0895c16": "取要唯四重者殺盜淫妄也雖十戒皆是業道就障",
    "X09n0248_007:0895c17": "聖道此四偏增故出家戒偏制之也今欲修無漏觀",
    "X09n0248_007:0895c18": "智以戒定為前導故疏重指出四戒然據小乘四中",
    "X09n0248_007:0895c19": "制三為分限謂唯制殺人盜滿五錢妄言證聖今則",
    "X09n0248_007:0895c20": "全制也枝葉不生者聲聞戒中餘四篇六聚皆為防",
    "X09n0248_007:0895c21": "護此四故深遠止之今但如上說一向絕心誓志的",
    "X09n0248_007:0895c22": "不擬犯此四者舉心運意所作所為自然一切清淨",
    "X09n0248_007:0895c23": "故云爾也故佛頂經第六云(取意用之)佛告阿難汝常聞",
    "X09n0248_007:0895c24": "我毗奈耶中宣說修行三決定義所謂攝心為戒因",
    "X09n0248_007:0896a01": "戒生定因定發慧(云云)若諸眾生其心不淫則不隨",
    "X09n0248_007:0896a02": "其生死相續汝修三昧本出塵勞淫心不除塵不可",
    "X09n0248_007:0896a03": "出縱有多智禪定現前如不斷淫必落魔道(殺墮神道偷墮",
    "X09n0248_007:0896a04": "邪道)彼等諸魔(殺云鬼神偷云&#x7FA3;邪)亦有徒眾各各自謂成無上",
    "X09n0248_007:0896a05": "道我滅度後末法之中多此魔民(殺云鬼神偷云妖邪)熾盛世",
    "X09n0248_007:0896a06": "間廣行貪淫(殺云食肉)為善知識令諸眾生落愛見坑失",
    "X09n0248_007:0896a07": "菩提路汝教世人修三摩地先斷淫心是名如來第",
    "X09n0248_007:0896a08": "一(殺云第二偷云第三妄云第四)決定清淨明誨若不斷淫修禪定",
    "X09n0248_007:0896a09": "者如蒸沙石欲成其飯經百千劫只名熱沙(殺云如自塞其",
    "X09n0248_007:0896a10": "耳高聲大叫求人不聞欲隱彌露偷云如水灌漏&#x5DF5;大妄語云如刻人糞為旃檀形欲求香氣無有是處)汝",
    "X09n0248_007:0896a11": "以淫身求佛妙果縱得妙悟皆是淫根根本成淫輪",
    "X09n0248_007:0896a12": "轉三塗必不能出(殺云相食未已云何是人得出三界)如來涅槃何路",
    "X09n0248_007:0896a13": "修證(殺云服其身分皆為彼緣如食地中百&#x7CD3;足不離地)必使淫機身心俱斷",
    "X09n0248_007:0896a14": "斷性亦無於佛菩提斯可希冀(殺云身心二途不服不食我是說人真解",
    "X09n0248_007:0896a15": "脫者)如我此說名為佛說不如此說即波旬說釋曰四",
    "X09n0248_007:0896a16": "戒文相多同故例記之而已有不同處已側注訖疏",
    "X09n0248_007:0896a17": "同行同見者或同學同業或弟子徒屬故寶積下引",
    "X09n0248_007:0896a18": "例以顯處徒眾中互相迭共之行相也平等法者染",
    "X09n0248_007:0896a19": "淨諸法皆空故皆稱真性皆即真性故正同文殊章",
    "X09n0248_007:0896a20": "中本無生死覺智亦泯如法界性究竟圓滿&#x5FA7;十方",
    "X09n0248_007:0896a21": "也聞已應發等者同此章應當正念遠離等也依城",
    "X09n0248_007:0896a22": "邑等者不同二乘事須避境故文殊師利說三十二",
    "X09n0248_007:0896a23": "難中云坐禪觀行不為難對境不動是為難具四部",
    "X09n0248_007:0896a24": "處正同此安處徒眾更互已下證疏中互相雕琢迭",
    "X09n0248_007:0896b01": "共商量等也解一切法無有自性者正同下二空觀",
    "X09n0248_007:0896b02": "成身心空寂等也煩惱漸除是彼觀益彼觀益之文",
    "X09n0248_007:0896b03": "劣於此矣。[0896b03] ▲疏宴默下釋後一句三初消此句經文",
    "X09n0248_007:0896b04": "文易可知。[0896b04] △疏靜室下二對前句通難問答可見於",
    "X09n0248_007:0896b05": "中引淨名者即淨名訶舍利弗林間宴坐之文也云",
    "X09n0248_007:0896b06": "不必者意令心不起不必行住臥等聞思修者三慧",
    "X09n0248_007:0896b07": "備也論語云學而不思則罔(如有聞慧無思慧也)思而不學則",
    "X09n0248_007:0896b08": "殆(如強自思惟推斥不肯聽學)豈但申申夭夭者揀異孔子宴坐",
    "X09n0248_007:0896b09": "也論語云子之燕居申申如也夭夭如也(彼注云申申夭夭和",
    "X09n0248_007:0896b10": "舒之貌)今意云須分明觀照洞達理事豈同孔子但和",
    "X09n0248_007:0896b11": "悅舒暢而已既不同彼即須處眾徵論增智慧也。[0896b11] △",
    "X09n0248_007:0896b12": "疏此依下三指答處戒定靜坐處眾是住持相也。",
    "X09n0248_007:0896b13": "[0896b13] 經觀慧中疏二一二觀下分科二隨釋經二空觀疏",
    "X09n0248_007:0896b14": "二一初二下標大意講時且分明顯生起鉤&#x93BB;次第",
    "X09n0248_007:0896b15": "之意令人會解然後消二障等文二障體義下八識",
    "X09n0248_007:0896b16": "章中當釋今且消疏云眾生曠劫漂沉者是煩惱障",
    "X09n0248_007:0896b17": "之過患此障涅槃或墮邪小者墮小乘不成種智是",
    "X09n0248_007:0896b18": "所知障之過患此障菩提故云不成種智二執者我",
    "X09n0248_007:0896b19": "法也我謂主宰如國之主有自在故及如宰輔能割",
    "X09n0248_007:0896b20": "斷故主是我體宰是我用又主是俱生宰是分別所",
    "X09n0248_007:0896b21": "謂有情者意生者摩納縛迦者數取趣者命者生者",
    "X09n0248_007:0896b22": "士夫者作受知見者依蘊計此名為我執於中有即",
    "X09n0248_007:0896b23": "蘊(通論一切異生)離蘊(三宗外道)非即非離(小乘中犢子部)等別廣如大",
    "X09n0248_007:0896b24": "鈔法謂軌持即諸凡夫外道小乘所執離心有定實",
    "X09n0248_007:0896c01": "法謂一切三世十方染淨心境一一皆是然云我法",
    "X09n0248_007:0896c02": "者有云人法慈恩云人不該餘趣故改云生法余謂",
    "X09n0248_007:0896c03": "濫於無情無情亦生故又濫於法法亦生故故今只",
    "X09n0248_007:0896c04": "言我法唯識鈔云我濫於法迷執者亦計諸法有我",
    "X09n0248_007:0896c05": "故今謂不然我是主宰有割斷義計法云我但計諸",
    "X09n0248_007:0896c06": "法各有自性豈計諸法皆能造業受報等邪故我法",
    "X09n0248_007:0896c07": "二相各殊不相濫也唯識演祕破云法亦有我我字",
    "X09n0248_007:0896c08": "寬通不應云我今謂不然我是主宰有宰割義其所",
    "X09n0248_007:0896c09": "計法我但是計有諸法勝性豈有能造業受報等邪",
    "X09n0248_007:0896c10": "不應言寬通大鈔中廣救慈恩所破人法&#x5374;反破彼",
    "X09n0248_007:0896c11": "生法又例破演祕亦有寬通之失兼圓收我法人法",
    "X09n0248_007:0896c12": "生法隨言皆得各有其意然我字最親故今云我法",
    "X09n0248_007:0896c13": "要廣解者即檢大疏大鈔疏二空者情執為有智照",
    "X09n0248_007:0896c14": "為空空即彼無無別體也智緣空起為所遊門(言我空者",
    "X09n0248_007:0896c15": "但依識所變故實我不可得故即蘊離蘊非即非離實有我者皆非理故並如大疏大鈔一一備釋)顯二",
    "X09n0248_007:0896c16": "真如名二空理體雖是有相即是空非性是空說為",
    "X09n0248_007:0896c17": "二空從能顯說梵云瞬若多此云空性即是二空所",
    "X09n0248_007:0896c18": "顯實性空者從勝能說二空之性名二空性依士釋",
    "X09n0248_007:0896c19": "也言真如空未盡理故疏執亡下有二意一同諸宗",
    "X09n0248_007:0896c20": "歷諸位地因圓果滿十障已盡證十真如名聖性現",
    "X09n0248_007:0896c21": "前煩惱已盡習亦除時成等正覺梵釋龍神咸恭敬",
    "X09n0248_007:0896c22": "應用塵沙名為佛也二約此宗觀行成就頓同佛境",
    "X09n0248_007:0896c23": "執亡性現即二空觀成所顯真如應用下即法界觀",
    "X09n0248_007:0896c24": "成名之為佛。[0896c24] ▲疏文中下二開章釋二一開章言破執",
    "X09n0248_007:0897a01": "者我法也顯理者真如也能破能顯即二空智品然",
    "X09n0248_007:0897a02": "據破執顯真兩對能所合有四法緣能破能顯皆是",
    "X09n0248_007:0897a03": "其智故但三法若約迷悟一一對之應云昔是能執",
    "X09n0248_007:0897a04": "所執今是能破所破昔是能迷所迷今是能顯所顯",
    "X09n0248_007:0897a05": "二隨釋經觀身中疏二一夫計下開其總別若約身",
    "X09n0248_007:0897a06": "為總下迴互為總別也謂以通伏難難曰夫言身者",
    "X09n0248_007:0897a07": "已具五蘊如何身外復說觀心故此通之此有兩對",
    "X09n0248_007:0897a08": "總別前對縱後對奪既互為總別皆有通理不應責",
    "X09n0248_007:0897a09": "也。[0897a09] △疏今初下二牒釋經文三一敘意身為諸愛根",
    "X09n0248_007:0897a10": "本者義在彌勒章深究輪迴之因令斷貪愛等處所",
    "X09n0248_007:0897a11": "釋淨名下引四處教文證身之過患矣淨名經方便",
    "X09n0248_007:0897a12": "品說(取意引明)維摩居士方便現身有疾故王臣長者居",
    "X09n0248_007:0897a13": "士婆羅門王子官屬無數千人皆往問疾其往者維",
    "X09n0248_007:0897a14": "摩詰因以身疾廣為說法諸仁者(此下正說無常苦空無我等四觀故",
    "X09n0248_007:0897a15": "疏引之)是身無常無力無堅速朽之法不可信也(此即第一",
    "X09n0248_007:0897a16": "無常觀)為苦為惱眾病所集諸仁者如此身明智者所",
    "X09n0248_007:0897a17": "不怙(第二苦觀)是身如聚沫不可撮摩如燄從渴愛生如",
    "X09n0248_007:0897a18": "幻從顛倒起如夢為&#x8657;妄見(第三空觀)次說身如四大無",
    "X09n0248_007:0897a19": "主(地)無我(火)無壽(風)無人(水)又云無知如草木瓦礫",
    "X09n0248_007:0897a20": "(上皆第四無我觀)乃至結云諸仁者此可患厭當樂佛身(淨名",
    "X09n0248_007:0897a21": "文了)涅槃文廣待檢敘之背恩者金光明經云我從久",
    "X09n0248_007:0897a22": "來持此身臭穢膿流不可愛供給敷具并衣食象馬",
    "X09n0248_007:0897a23": "車乘及珍財變壞之法體無常恒求難滿難保守雖",
    "X09n0248_007:0897a24": "常供養懷怨害終歸棄我不知恩智論云審諦觀此",
    "X09n0248_007:0897b01": "身必歸於死處難御無返復背恩如小兒涅槃亦云",
    "X09n0248_007:0897b02": "(疏外添此成背恩之義)不修身者不能觀身及觀色相於非身",
    "X09n0248_007:0897b03": "中而生身相貪著我身乃至而常是怨如所事火如",
    "X09n0248_007:0897b04": "所養蛇遇緣滅壞都不憶念往日供給衣食之恩。[0897b04] △",
    "X09n0248_007:0897b05": "疏文中下二分科。[0897b05] △三隨釋經尋伺觀中疏歌羅邏",
    "X09n0248_007:0897b06": "者此云薄酪謂初在胎時受父母精血七日已前如",
    "X09n0248_007:0897b07": "薄酪也疏菴提遮經言不自得者性空無所得也疏",
    "X09n0248_007:0897b08": "四我者且約四大云四我若據一地大骨之一分已",
    "X09n0248_007:0897b09": "應有三百六十箇我筋肉一一皆然正法念經說一",
    "X09n0248_007:0897b10": "一支節筋&#x8109;間各各有風名字水火亦例知各各不",
    "X09n0248_007:0897b11": "相是若一一皆我我乃無量。",
    "X09n0248_007:0897b12": "[0897b12] 經如實觀中疏夜見一鬼等者可檢論文敘之又只",
    "X09n0248_007:0897b13": "緣等者意云即自己身本亦是他由執計為我故謂",
    "X09n0248_007:0897b14": "之有自既計為自即以餘身及餘諸法為他既計自",
    "X09n0248_007:0897b15": "他便成前文之難矣。",
    "X09n0248_007:0897b16": "[0897b16] 經觀心中疏二一後觀下敘意狂性自歇等者如序",
    "X09n0248_007:0897b17": "中引二正釋。",
    "X09n0248_007:0897b18": "[0897b18] 經尋伺觀中云因緣者如前引菴提經也疏四大和",
    "X09n0248_007:0897b19": "合者前引寶積經釋竟成於一色等者俱舍偈云最",
    "X09n0248_007:0897b20": "初羯剌藍(即前歌羅邏也梵語前後異故此云薄酪亦云凝蘇言最初者謂七日滿)次生",
    "X09n0248_007:0897b21": "頞部曇(此云皰也)從此生閉尸(此云耎肉)閉尸生健南(此云堅肉)次",
    "X09n0248_007:0897b22": "&#x9262;羅奢佉(此云肢節)後髮毛爪等及色根形相漸次而轉",
    "X09n0248_007:0897b23": "增(餘教云六七六情開即是此也)疏六根為外者以四大是當體體",
    "X09n0248_007:0897b24": "質故云內根是竅穴門戶故云外以對當體四大質",
    "X09n0248_007:0897c01": "故若對六塵即六根為內六識為中間今緣經云六",
    "X09n0248_007:0897c02": "根四大中外合成合成身也故為此釋金剛三昧經",
    "X09n0248_007:0897c03": "云令彼眾生皆離心我一切心我本來空寂今此說",
    "X09n0248_007:0897c04": "心為我義與彼同。",
    "X09n0248_007:0897c05": "[0897c05] 經法空中疏非色滅空者淨名文也然法空義是大",
    "X09n0248_007:0897c06": "乘初門有數宗義謂唯識所變故空情有理無故空",
    "X09n0248_007:0897c07": "於理無中析色以明空體色以明空空中無色故空",
    "X09n0248_007:0897c08": "因緣無性故空外道小乘所執非實故空儒道二教",
    "X09n0248_007:0897c09": "所計&#x8657;謬故空並如大鈔一一引據解釋。",
    "X09n0248_007:0897c10": "[0897c10] 經顯理疏二一大文下總敘言非謂無雲下乃至見",
    "X09n0248_007:0897c11": "真理矣破謬解也有以我法二空便是真如無別真",
    "X09n0248_007:0897c12": "如之體故前引唯識疏已辨空及理不同謂梵云舜",
    "X09n0248_007:0897c13": "若此云空(空無之空)梵云舜若多此云空性即是空所顯",
    "X09n0248_007:0897c14": "性(性即此宗覺性故次疏云對前妄盡故釋云真如等)法界觀中此科甚要可",
    "X09n0248_007:0897c15": "明示之(要意甚多謂不執我法一毫之相方堪修法界等云云又法相宗以此二空觀為宗極今乃以",
    "X09n0248_007:0897c16": "之為前方便即深淺可知也故前云權教之中無實果且法界觀尚無說處況有佛果邪)。",
    "X09n0248_007:0897c17": "[0897c17] 經法界觀疏二一自下下科分二隨釋經標中疏我",
    "X09n0248_007:0897c18": "空法寂者依蘊即離所計之我一向是無但倒情橫",
    "X09n0248_007:0897c19": "計故直云空蘊界處及餘一切諸法雖無其執不壞",
    "X09n0248_007:0897c20": "其相故但云寂故法華云諸法從本來常自寂滅相",
    "X09n0248_007:0897c21": "寂滅相故一切融通根識塵大清淨&#x5FA7;滿矣。",
    "X09n0248_007:0897c22": "[0897c22] 經喻中疏三一謂摩下略標喻相摩尼此云如意得",
    "X09n0248_007:0897c23": "此珠者如意中所欲無不遂故青黃等者五方正色",
    "X09n0248_007:0897c24": "故經云隨方各現。[0897c24] ▲疏然此下二以之合法二一標",
    "X09n0248_007:0898a01": "疏言印下二釋二一釋印前二一直釋言五色喻五",
    "X09n0248_007:0898a02": "道者此有二釋一直依本配之黑喻地獄由黑業故",
    "X09n0248_007:0898a03": "青喻餓鬼鬼多面青故餓瘦帶青色故赤喻畜生天",
    "X09n0248_007:0898a04": "台止觀云血塗之道故黃喻人道黃是中方之色(易云",
    "X09n0248_007:0898a05": "黃裳取其中也)人道不在天上之樂不在三塗之苦處其中",
    "X09n0248_007:0898a06": "故白是天道純善白業所感故二約正法念經於白",
    "X09n0248_007:0898a07": "色中開出白白以配六道彼經云心如畫師手出五",
    "X09n0248_007:0898a08": "彩黑青赤黃白及白白清涼大師如次配地獄鬼畜",
    "X09n0248_007:0898a09": "修羅人天三塗同前餘黃配修羅修羅非天非人處",
    "X09n0248_007:0898a10": "中間故白配於人多善業故白白配天因果俱善故",
    "X09n0248_007:0898a11": "(華嚴三地中亦說)故華嚴下證於見色迷珠之喻但以經合",
    "X09n0248_007:0898a12": "之意即顯矣謂經初句中諸法合青黃凡夫見合愚",
    "X09n0248_007:0898a13": "人次兩句合但見全是青黃後句合則不見珠體疏",
    "X09n0248_007:0898a14": "若以下二配三性言前所顯者二空所顯真如也前",
    "X09n0248_007:0898a15": "幻者文云幻滅亦滅等前塵垢者文云垢盡明現又",
    "X09n0248_007:0898a16": "云當知身心皆為幻垢垢相永滅十方清淨身心等",
    "X09n0248_007:0898a17": "相者從我今此身四大和合已來盡二空觀矣。[0898a17] △疏",
    "X09n0248_007:0898a18": "言顯下二釋顯後於中初且結印前之意以起後圓",
    "X09n0248_007:0898a19": "淨之義勢次但無計下正明此門之義然此印前顯",
    "X09n0248_007:0898a20": "後一段之意結撮至此美而復妙文勢亦甚易見可",
    "X09n0248_007:0898a21": "在意以前後經文乃至一切清淨&#x5FA7;滿等而發揚之。",
    "X09n0248_007:0898a22": "[0898a22] ▲疏然前下三揀二喻別相對說之亦甚易甚妙必須",
    "X09n0248_007:0898a23": "再三分明顯此深意此經宗要文相於是乎大彰。",
    "X09n0248_007:0898a24": "[0898a24] 經法中疏論云一切等者是本覺體相之文同顯覺",
    "X09n0248_007:0898b01": "性圓淨之義故以彼證此言不能染者以性淨故雖",
    "X09n0248_007:0898b02": "現染法染法所不能汙非直現染染不能汙亦乃由",
    "X09n0248_007:0898b03": "現染故反顯本淨如鏡現穢物反顯鏡淨豈汙鏡也",
    "X09n0248_007:0898b04": "正同此疏云顯圓覺雖現非其定實故也智體不動",
    "X09n0248_007:0898b05": "者以本無染今無始淨是故本覺之智未曾移動又",
    "X09n0248_007:0898b06": "雖現染不被所染即不動之義具足無漏等者此本",
    "X09n0248_007:0898b07": "覺中恒沙性德無所少也又與眾生作內熏之因令",
    "X09n0248_007:0898b08": "起厭求等故經拂&#x8FF9;中科云拂&#x8FF9;入玄者為欲入生",
    "X09n0248_007:0898b09": "佛平等稱性圓淨究竟之法故宣拂前垢淨迷悟始",
    "X09n0248_007:0898b10": "終分限之&#x8FF9;也此一段疏文甚深甚妙甚顯甚易可",
    "X09n0248_007:0898b11": "發揚其美。[0898b11] ▲疏二一此上下釋文但一一以疏屬當",
    "X09n0248_007:0898b12": "經文文自顯矣然其&#x8FF9;下疏中各隨經文間而釋之",
    "X09n0248_007:0898b13": "今先總顯所拂之&#x8FF9;相躡起滅之相令昭然在懷方",
    "X09n0248_007:0898b14": "始說釋即有味也謂本以眾生妄執幻化故說云幻",
    "X09n0248_007:0898b15": "眾生依教離垢故復說名菩薩幻垢既如珠中之色",
    "X09n0248_007:0898b16": "當知本無故云垢盡所離之垢既無對離之智何立",
    "X09n0248_007:0898b17": "故云對除既無對治之智何有起智之人故云即無",
    "X09n0248_007:0898b18": "對垢者深淺之執本無何有說教之者故云即無說",
    "X09n0248_007:0898b19": "名者詳之見其意已即就經及疏依此意勢說之疏",
    "X09n0248_007:0898b20": "言對垢者者字貫於此也故疏皆云者。[0898b20] △疏然上下",
    "X09n0248_007:0898b21": "二配對言各三者人是三能法是三所言三對者一",
    "X09n0248_007:0898b22": "眾生是能執垢是所執二菩薩是能離垢是所離三",
    "X09n0248_007:0898b23": "佛是能說執離垢淨人法等名數皆是所說六隻單",
    "X09n0248_007:0898b24": "數可知並是經文非別建立。"
}