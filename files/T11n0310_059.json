{
    "T11n0310_059:0341a25": "大寶積經卷第五十九",
    "T11n0310_059:0341a27": "大唐于闐三藏實叉難陀譯",
    "T11n0310_059:0341a28": "文殊師利授記會第十五之二",
    "T11n0310_059:0341a29": "[0341a29] 爾時世尊告彌勒菩薩摩訶薩言：「汝今為佛",
    "T11n0310_059:0341b01": "嚴辦法座，我當昇已說往昔志樂所修諸行，",
    "T11n0310_059:0341b02": "善巧出生諸佛剎土功德莊嚴趣向真實法",
    "T11n0310_059:0341b03": "門。」[0341b03] 爾時彌勒菩薩即作是念：「今者世尊以何",
    "T11n0310_059:0341b04": "義故令我嚴座，不使阿難大目連等？如何棄",
    "T11n0310_059:0341b05": "捨彼諸聲聞，將非唯為諸菩薩說？或彼聲聞",
    "T11n0310_059:0341b06": "及辟支佛，於此法門而非器故，以是世尊令",
    "T11n0310_059:0341b07": "我敷座？」爾時彌勒菩薩即為如來以神通力",
    "T11n0310_059:0341b08": "化作眾寶師子之座，高四萬由旬，周匝嚴麗，",
    "T11n0310_059:0341b09": "柔軟天衣以敷其上。從其座出種種光明，照",
    "T11n0310_059:0341b10": "此三千大千世界。爾時如來昇其座已，令此",
    "T11n0310_059:0341b11": "世界六種震動。",
    "T11n0310_059:0341b12": "[0341b12] 爾時世尊告長老舍利弗：「菩薩成就四法，能",
    "T11n0310_059:0341b13": "令所願皆得滿足。何等為四？一者發勝志樂，",
    "T11n0310_059:0341b14": "二者於諸眾生起悲愍心，三者發起精進，四",
    "T11n0310_059:0341b15": "者承事善知識。復次舍利弗！菩薩成就一法，",
    "T11n0310_059:0341b16": "令願不退嚴淨佛剎。何謂一法？是菩薩應當",
    "T11n0310_059:0341b17": "樂學不動如來為菩薩時本所修行立弘誓",
    "T11n0310_059:0341b18": "願：『我當所在生處初生之時，若不出家則為",
    "T11n0310_059:0341b19": "欺誑十方諸佛。』如是舍利弗！是諸菩薩應隨",
    "T11n0310_059:0341b20": "順學，若佛出世若不出世，一切生處皆悉決",
    "T11n0310_059:0341b21": "定捨家出家。何以故？而諸菩薩最勝利益所",
    "T11n0310_059:0341b22": "謂出家。舍利弗！樂出家者則能攝取十種功",
    "T11n0310_059:0341b23": "德。何等為十？一者不著諸欲，二者樂阿蘭若，",
    "T11n0310_059:0341b24": "三者行佛所行，四者離凡夫行，五者不著妻",
    "T11n0310_059:0341b25": "子及以財產，六者離惡道因，七者修善趣法，",
    "T11n0310_059:0341b26": "八者宿世善根皆不損減，九者恒為諸天之",
    "T11n0310_059:0341b27": "所歎羨，十者一切鬼神恭敬守護。若菩薩常",
    "T11n0310_059:0341b28": "樂出家，獲得如是十種功德。是故舍利弗！菩",
    "T11n0310_059:0341b29": "薩志求菩提、欲度眾生，常當出家。是名菩薩",
    "T11n0310_059:0341c01": "成就一法。",
    "T11n0310_059:0341c02": "[0341c02] 「復次舍利弗！菩薩成就二法，令願不退嚴淨",
    "T11n0310_059:0341c03": "佛剎。何等為二？所謂菩薩不樂聲聞地、不求",
    "T11n0310_059:0341c04": "聲聞乘、不愛樂說聲聞乘處、不親近聲聞乘",
    "T11n0310_059:0341c05": "者、不學聲聞戒、不樂宣說共聲聞乘相應之",
    "T11n0310_059:0341c06": "法、亦不勸他行聲聞乘，於緣覺乘亦復如是，",
    "T11n0310_059:0341c07": "唯為佛法勸發眾生成就最上阿耨多羅三藐",
    "T11n0310_059:0341c08": "三菩提。是名為二。舍利弗！若有勸他趣入佛",
    "T11n0310_059:0341c09": "乘，此菩薩則能攝取十種功德。何等為十？一",
    "T11n0310_059:0341c10": "者得清淨剎無有聲聞及辟支佛，二者得純",
    "T11n0310_059:0341c11": "一清淨諸菩薩眾，三者諸佛世尊之所護念，",
    "T11n0310_059:0341c12": "四者常為諸佛稱名讚歎而為說法，五者所",
    "T11n0310_059:0341c13": "發之心皆悉廣大，六者若生天上當作帝釋",
    "T11n0310_059:0341c14": "或梵天王，七者若生人中作轉輪王，八者常",
    "T11n0310_059:0341c15": "見諸佛，九者為諸天人之所愛樂，十者攝取",
    "T11n0310_059:0341c16": "無量無邊阿僧祇功德。何以故？舍利弗！若有",
    "T11n0310_059:0341c17": "能令三千大千世界所有眾生一切皆得阿",
    "T11n0310_059:0341c18": "羅漢果、或復置於緣覺之地，若復有能置一",
    "T11n0310_059:0341c19": "眾生於佛菩提，此之功德甚多於彼。何以故？",
    "T11n0310_059:0341c20": "舍利弗！不由聲聞緣覺出現，佛種不斷；世",
    "T11n0310_059:0341c21": "若無佛，則無聲聞及辟支佛。舍利弗！以佛",
    "T11n0310_059:0341c22": "出現令佛種不斷，亦復出生聲聞緣覺。是故",
    "T11n0310_059:0341c23": "舍利弗！菩薩令他住佛乘中，得如是等十種",
    "T11n0310_059:0341c24": "功德、得清淨剎。[0341c24] 「復次舍利弗！菩薩成就三法，",
    "T11n0310_059:0341c25": "令願不退攝受佛剎功德莊嚴。何等為三？一",
    "T11n0310_059:0341c26": "者尊重愛樂住阿蘭若，二者無所染著而行",
    "T11n0310_059:0341c27": "法施，三者堅固安住淨戒律儀。舍利弗！菩薩",
    "T11n0310_059:0341c28": "堅住戒律得十無畏。何等為十？一者入聚落",
    "T11n0310_059:0341c29": "無畏，二者眾中說法無畏，三者飲食無畏，四",
    "T11n0310_059:0342a01": "者出聚落無畏，五者入寺無畏，六者大眾中",
    "T11n0310_059:0342a02": "食無畏，七者教授無畏，八者親近和上阿闍",
    "T11n0310_059:0342a03": "梨無畏，九者於自眷屬慈心教誨無畏，十者",
    "T11n0310_059:0342a04": "受用衣服飲食臥具醫藥無畏、住戒律者所",
    "T11n0310_059:0342a05": "有言說令他信受。舍利弗！是為菩薩十種無",
    "T11n0310_059:0342a06": "畏。舍利弗！菩薩說法心無所著，則能攝受十",
    "T11n0310_059:0342a07": "種功德。何等為十？一者不生惡欲，二者不求",
    "T11n0310_059:0342a08": "他人識知，三者不起名聞心，四者於檀越家",
    "T11n0310_059:0342a09": "心不繫著，五者不占護他家，六者於極下劣",
    "T11n0310_059:0342a10": "四事供養而生喜足，七者說法令他信受，八",
    "T11n0310_059:0342a11": "者善神守護，九者不生邪覺，十者起念佛心。",
    "T11n0310_059:0342a12": "是名為十。舍利弗！菩薩尊敬愛樂住阿蘭若，",
    "T11n0310_059:0342a13": "成就十種功德利益。何等為十？一者遠離世",
    "T11n0310_059:0342a14": "俗言論，二者專習閑靜，三者心緣定境，四者",
    "T11n0310_059:0342a15": "捨諸營務，五者愛樂諸佛，六者恒受禪定喜",
    "T11n0310_059:0342a16": "樂，七者修梵行時無有障礙，八者少用功力",
    "T11n0310_059:0342a17": "而得三昧，九者所受教法未&#x751E;忘失，十者所",
    "T11n0310_059:0342a18": "聞法義皆悉了知。是名為十。",
    "T11n0310_059:0342a19": "[0342a19] 「復次舍利弗！菩薩成就四法，令願不退嚴淨",
    "T11n0310_059:0342a20": "佛剎。何等為四？一者如說能行如行能說，二",
    "T11n0310_059:0342a21": "者常自謙下，三者遠離慳嫉，四者見他得利",
    "T11n0310_059:0342a22": "心生歡喜。是名為四。舍利弗！是菩薩如行能",
    "T11n0310_059:0342a23": "說，有四種利益。何等為四？一者口中常出青",
    "T11n0310_059:0342a24": "蓮花香，二者語業清淨言無錯謬，三者一切",
    "T11n0310_059:0342a25": "世間所共信受，四者攝受諸佛圓滿音聲。是",
    "T11n0310_059:0342a26": "名為四。舍利弗！菩薩謙下有四種利益。何等",
    "T11n0310_059:0342a27": "為四？一者遠離惡趣畜生等身，二者受妙快",
    "T11n0310_059:0342a28": "樂，三者潛謀暴賊俱不能害，四者堪受人天",
    "T11n0310_059:0342a29": "恭敬禮拜。是名為四。舍利弗！菩薩遠離慳嫉",
    "T11n0310_059:0342b01": "有四種利益。何等為四？一者不忘施心，二者",
    "T11n0310_059:0342b02": "於飢饉時作大施主，三者見持戒者來承迎",
    "T11n0310_059:0342b03": "引納，四者若受他施及施於他無有一人而",
    "T11n0310_059:0342b04": "生嫉&#x59AC;。是名為四。舍利弗！菩薩見他得利",
    "T11n0310_059:0342b05": "生歡喜心，有四種利益。何等為四？一者常",
    "T11n0310_059:0342b06": "生是心，我攝眾生應與利樂，彼既自得故生歡",
    "T11n0310_059:0342b07": "喜；二者所有財物王難水火劫賊怨親無能",
    "T11n0310_059:0342b08": "侵奪；三者隨所生處財寶諸子皆悉具足，王",
    "T11n0310_059:0342b09": "不嫉忌何況餘人；四者&#x7A38;用資財俱無窮盡。",
    "T11n0310_059:0342b10": "是名為四。舍利弗！是菩薩成就四法。",
    "T11n0310_059:0342b11": "[0342b11] 「復次舍利弗！菩薩成就五法，令願不退嚴淨",
    "T11n0310_059:0342b12": "佛剎。何等為五？一者彼菩薩詣說法者而問",
    "T11n0310_059:0342b13": "之言：『修何等行能得佛剎清淨莊嚴？』若得聞",
    "T11n0310_059:0342b14": "已如說修行。二者菩薩清淨持戒及願力故",
    "T11n0310_059:0342b15": "生佛國中，生彼國已，觀察彼土種種莊嚴眾",
    "T11n0310_059:0342b16": "寶資具，及諸聲聞菩薩大眾諸相微妙，於如",
    "T11n0310_059:0342b17": "來所恭敬尊重。白言：『世尊！菩薩修何等行得",
    "T11n0310_059:0342b18": "廣大佛剎清淨莊嚴？』而彼如來知此菩薩志",
    "T11n0310_059:0342b19": "樂殊勝，即為宣說如是功德成就佛剎。彼得",
    "T11n0310_059:0342b20": "聞已如法修行。三者菩薩有智有行，應淨其",
    "T11n0310_059:0342b21": "智應進其行。云何淨智？謂於能緣及所緣法",
    "T11n0310_059:0342b22": "遠離聲聞緣覺智故。云何進行？謂如所聞必",
    "T11n0310_059:0342b23": "定修行，離不行故。四者菩薩善知有因及知",
    "T11n0310_059:0342b24": "出離言。有因者謂不正思惟，是四顛倒之所",
    "T11n0310_059:0342b25": "依止，為生死因故。言出離者謂正修行，於一",
    "T11n0310_059:0342b26": "切法不起分別，為出離故。五者菩薩了知諸",
    "T11n0310_059:0342b27": "佛體性及剎土性俱但有名，名亦寂滅，如是",
    "T11n0310_059:0342b28": "了知不起知想。是名為五。",
    "T11n0310_059:0342b29": "[0342b29] 「復次舍利弗！菩薩成就六法，速得阿耨多羅",
    "T11n0310_059:0342c01": "三藐三菩提，亦能攝取一切世界最上佛剎。",
    "T11n0310_059:0342c02": "何等為六？一者此菩薩為大施主，所有珍玩",
    "T11n0310_059:0342c03": "可愛樂物歡喜布施無所&#x608B;著。又作是念：『我",
    "T11n0310_059:0342c04": "行大施圓滿大乘，所謂求阿耨多羅三藐三",
    "T11n0310_059:0342c05": "菩提時，一切悉捨心無所著，具足成就菩提",
    "T11n0310_059:0342c06": "資糧。捨自身命尚不生悔，何況財產及妻子",
    "T11n0310_059:0342c07": "等。』舍利弗！何故如來名一切智？謂行菩薩行",
    "T11n0310_059:0342c08": "時於自所有一切皆捨，以是義故得菩提已",
    "T11n0310_059:0342c09": "名一切智。二者若菩薩在家出家，寧捨身命",
    "T11n0310_059:0342c10": "終不破戒，以此持戒共諸眾生迴向阿耨多",
    "T11n0310_059:0342c11": "羅三藐三菩提。如是持戒自覺歡喜，樂修梵",
    "T11n0310_059:0342c12": "行晝夜安樂，益加求法住正修行，厭怖三界",
    "T11n0310_059:0342c13": "希求出離。雖見出要顧念眾生：『如我所苦彼",
    "T11n0310_059:0342c14": "亦皆然，我當荷茲重擔攝取眾生置於涅槃",
    "T11n0310_059:0342c15": "安樂之處。』如是持戒，自覺喜時獲大悲心，乃",
    "T11n0310_059:0342c16": "至未得一切種智不捨精進如救頭然。三者",
    "T11n0310_059:0342c17": "菩薩被忍辱鎧，離於高慢得大忍力。若遇罵",
    "T11n0310_059:0342c18": "辱及捶打時，忍心成就不生瞋恨。假使有棒",
    "T11n0310_059:0342c19": "如須彌山，有人執持於億劫中常見打罵，而",
    "T11n0310_059:0342c20": "亦不生怨恨之心。何以故？『彼諸眾生未隨佛",
    "T11n0310_059:0342c21": "學，而我方將隨佛修學。』是故於彼所得打罵，",
    "T11n0310_059:0342c22": "便能增長爾所大悲。『我當為諸眾生被弘誓",
    "T11n0310_059:0342c23": "鎧攝取眾生，令得解脫入於涅槃。是故我今",
    "T11n0310_059:0342c24": "不應瞋恨。』菩薩正住如是忍時，則得成就十",
    "T11n0310_059:0342c25": "種具足。何等為十？一者種姓，二者財產，三",
    "T11n0310_059:0342c26": "者眷屬，四者色相，五者善捨，六者善友，七者",
    "T11n0310_059:0342c27": "得聞正法，八者如說修行，九者臨命終時得",
    "T11n0310_059:0342c28": "見諸佛，十者既見佛已生淨信心。是為十種",
    "T11n0310_059:0342c29": "功德具足。四者菩薩為欲成就善法，堅固自",
    "T11n0310_059:0343a01": "課發起精進。又為一一眾生，盡未來際於生",
    "T11n0310_059:0343a02": "死中，次第修行諸精進行而不疲倦，以自課",
    "T11n0310_059:0343a03": "業及此大悲為一切眾生，於爾所時流轉生",
    "T11n0310_059:0343a04": "死不捨眾生。舍利弗！若有菩薩，十方各如恒",
    "T11n0310_059:0343a05": "沙世界滿中七寶，於念念中奉上如來，如是",
    "T11n0310_059:0343a06": "相續盡未來際；若有菩薩，發大悲心被精進",
    "T11n0310_059:0343a07": "鎧，而此功德復多於彼。舍利弗！菩薩具此精",
    "T11n0310_059:0343a08": "進，得十種勝志樂法。何等為十？一者離凡愚",
    "T11n0310_059:0343a09": "行，二者攝受佛行，三者見生死過，四者住大",
    "T11n0310_059:0343a10": "悲心，五者不退本願，六者少諸疾病，七者順",
    "T11n0310_059:0343a11": "諸佛教，八者薄婬怒癡，九者隨文了義，十者",
    "T11n0310_059:0343a12": "修行成就。是名為十。五者菩薩作是思惟：『諸",
    "T11n0310_059:0343a13": "佛如來心常在定未曾失念，我應隨佛所",
    "T11n0310_059:0343a14": "行。若心散亂，終不能證佛所行處，是故應當",
    "T11n0310_059:0343a15": "捨離一切心所取著，亦捨一切利養恭敬聚",
    "T11n0310_059:0343a16": "落城邑飲食資生及諸親友，為欲利益諸眾",
    "T11n0310_059:0343a17": "生故不捨眾生，樂阿蘭若住寂靜處，獨行無",
    "T11n0310_059:0343a18": "侶如犀一角。住靜處已起大慈心，初遍一方",
    "T11n0310_059:0343a19": "漸至十方普遍眾生，慈心遍已得入禪定。』舍",
    "T11n0310_059:0343a20": "利弗！若有在家菩薩，以一切樂具，於恒沙",
    "T11n0310_059:0343a21": "劫供養一切恒沙諸佛及比丘眾；若有出家",
    "T11n0310_059:0343a22": "菩薩，行於七步向阿蘭若寂靜之處，而此福",
    "T11n0310_059:0343a23": "德甚多於彼，以能速得大菩提故。舍利弗！菩",
    "T11n0310_059:0343a24": "薩樂住寂靜入禪定者，獲十種功德利益。何",
    "T11n0310_059:0343a25": "等為十？一者得念，二者得慧，三者修行，四者",
    "T11n0310_059:0343a26": "迅辯，五者得陀羅尼，六者善知法生，七者善",
    "T11n0310_059:0343a27": "知法滅，八者戒聚無犯，九者諸天供養，十者",
    "T11n0310_059:0343a28": "不貪他好。是名為十。六者菩薩善知智慧等",
    "T11n0310_059:0343a29": "流，謂作是念：『智慧以戒為首，白法增長以慧",
    "T11n0310_059:0343b01": "為首，是故菩薩應學智慧。世間所有難作難",
    "T11n0310_059:0343b02": "成，一切工巧、一切醫藥，皆悉遍學，而此智慧",
    "T11n0310_059:0343b03": "不能證入離欲寂滅，亦復不能趣向菩提，非",
    "T11n0310_059:0343b04": "向沙門、非婆羅門、非向涅槃。是故我今應更",
    "T11n0310_059:0343b05": "遍求法藥工巧，以如是智令我得彼究竟寂",
    "T11n0310_059:0343b06": "滅。』彼菩薩求諸法本，不見少法能起於法。以",
    "T11n0310_059:0343b07": "不見故住於寂滅，住寂滅故則無熱惱，無熱",
    "T11n0310_059:0343b08": "惱故了知生死，為眾生故而受彼生，令諸眾",
    "T11n0310_059:0343b09": "生除滅苦故。是名為六。",
    "T11n0310_059:0343b10": "[0343b10] 「復次舍利弗！菩薩成就七法，令願不退嚴淨",
    "T11n0310_059:0343b11": "佛剎。何等為七？一者自捨一切而施，不可得",
    "T11n0310_059:0343b12": "故。二者戒不缺犯，不計著戒故。三者忍辱柔",
    "T11n0310_059:0343b13": "和，而眾生不可得故。四者發起精進，身心不",
    "T11n0310_059:0343b14": "可得故。五者成就禪定，不住禪故。六者智慧",
    "T11n0310_059:0343b15": "圓滿，無分別故。七者隨念諸佛，遠離相故。是",
    "T11n0310_059:0343b16": "名為七。",
    "T11n0310_059:0343b17": "[0343b17] 「復次舍利弗！菩薩成就八法，令願不退嚴淨",
    "T11n0310_059:0343b18": "佛剎。何等為八？一者不樂涅槃，二者施莊嚴",
    "T11n0310_059:0343b19": "具，三者其心廣大，四者尊敬法師，五者不行",
    "T11n0310_059:0343b20": "邪命，六者平等惠施，七者不自矜高，八者不",
    "T11n0310_059:0343b21": "凌蔑他。是名為八。",
    "T11n0310_059:0343b22": "[0343b22] 「復次舍利弗！菩薩成就九法，令願不退嚴淨",
    "T11n0310_059:0343b23": "佛剎。何等為九？一者具身律儀，二者具語律",
    "T11n0310_059:0343b24": "儀，三者具意律儀，四者滅諸貪欲，五者滅諸",
    "T11n0310_059:0343b25": "瞋恚，六者滅諸愚癡，七者不行欺誑，八者為",
    "T11n0310_059:0343b26": "堅固友，九者不輕慢善知識。是名為九。",
    "T11n0310_059:0343b27": "[0343b27] 「復次舍利弗！菩薩成就十法，令願不退嚴淨",
    "T11n0310_059:0343b28": "佛剎。何等為十？一者聞地獄苦，但起大悲不",
    "T11n0310_059:0343b29": "生怖畏。二者聞畜生苦，但起大悲不生怖畏。",
    "T11n0310_059:0343c01": "三者聞餓鬼苦，但起大悲不生怖畏。四者聞",
    "T11n0310_059:0343c02": "諸天衰惱，但起大悲不生怖畏。五者聞人中",
    "T11n0310_059:0343c03": "飢饉賊盜怨敵殺害，但起大悲不生怖畏。六",
    "T11n0310_059:0343c04": "者菩薩作如是念：『我於此時當起精進，乃至",
    "T11n0310_059:0343c05": "未得清淨佛剎終不懈慢。』七者『令我剎中飲",
    "T11n0310_059:0343c06": "食衣服隨念即得。』八者『我佛剎中諸眾生等",
    "T11n0310_059:0343c07": "壽命無量。』九者『我佛剎中諸眾生等無彼我",
    "T11n0310_059:0343c08": "心。』十者『我佛剎中所有眾生決定趣向無上",
    "T11n0310_059:0343c09": "菩提。』是名為十。",
    "T11n0310_059:0343c10": "[0343c10] 「復次舍利弗！若菩薩執持妙花詣如來所、或",
    "T11n0310_059:0343c11": "佛塔所興供養時，作是願言：『如此妙花色香",
    "T11n0310_059:0343c12": "殊勝，見者欣悅。我成佛時，令我剎中如是種",
    "T11n0310_059:0343c13": "種妙花遍布，及眾寶樹周匝莊嚴。』乃至末香",
    "T11n0310_059:0343c14": "塗香、衣服飲食、寶蓋幢幡、金銀琉璃真珠等",
    "T11n0310_059:0343c15": "寶用供養時，亦應如是迴向佛剎功德莊嚴。",
    "T11n0310_059:0343c16": "以彼菩薩住戒律故，隨心所願皆得成就。",
    "T11n0310_059:0343c17": "[0343c17] 「復次舍利弗！菩薩不求自樂喜他得樂，是故",
    "T11n0310_059:0343c18": "菩薩得菩提時，彼佛剎中所有眾生悉皆具",
    "T11n0310_059:0343c19": "足一向快樂。",
    "T11n0310_059:0343c20": "[0343c20] 「復次舍利弗！菩薩常應普皆攝取十善業道，",
    "T11n0310_059:0343c21": "悉以迴向一切種智。是故菩薩得菩提時，彼",
    "T11n0310_059:0343c22": "佛剎中所有眾生，初生即具十善業道及出",
    "T11n0310_059:0343c23": "離智。",
    "T11n0310_059:0343c24": "[0343c24] 「復次舍利弗！菩薩隨所至方勸諸眾生，悉皆",
    "T11n0310_059:0343c25": "令趣無上菩提，唯讚佛乘不說二乘及所共",
    "T11n0310_059:0343c26": "法。是故菩薩得菩提時，彼佛剎中所有眾生，",
    "T11n0310_059:0343c27": "決定當得無上菩提，永離聲聞及辟支佛，無",
    "T11n0310_059:0343c28": "量菩薩充滿其國。",
    "T11n0310_059:0343c29": "[0343c29] 「復次舍利弗！菩薩於他利養終不遮斷，見他",
    "T11n0310_059:0344a01": "得利常生歡喜。是故菩薩得菩提時，彼佛剎",
    "T11n0310_059:0344a02": "中所有眾生，受用資具恒無斷絕，具足獲得",
    "T11n0310_059:0344a03": "大法光明。",
    "T11n0310_059:0344a04": "[0344a04] 「復次舍利弗！菩薩若見比丘、比丘尼有過犯",
    "T11n0310_059:0344a05": "者終不發揚，但自安住正法之中。是故菩薩",
    "T11n0310_059:0344a06": "得菩提時，彼佛剎中一切無有過失之名。何",
    "T11n0310_059:0344a07": "以故？以彼大眾皆得清淨無過失法。",
    "T11n0310_059:0344a08": "[0344a08] 「復次舍利弗！菩薩樂法求法不生熱惱，如所",
    "T11n0310_059:0344a09": "聞法正住修行。是故菩薩得菩提時，彼佛剎",
    "T11n0310_059:0344a10": "中眾生生者，求法樂法皆無熱惱，如所聞法",
    "T11n0310_059:0344a11": "隨順修行。",
    "T11n0310_059:0344a12": "[0344a12] 「復次舍利弗！菩薩絃歌鼓吹種種音樂供養",
    "T11n0310_059:0344a13": "佛塔，以此善根迴向佛剎功德莊嚴。是故菩",
    "T11n0310_059:0344a14": "薩得菩提時，彼佛剎中百千音樂不鼓自鳴。",
    "T11n0310_059:0344a15": "[0344a15] 「復次舍利弗！菩薩若見失念眾生，令得正念。",
    "T11n0310_059:0344a16": "是故菩薩得菩提時，令諸弟子得禪悅食。[0344a16] 「舍",
    "T11n0310_059:0344a17": "利弗！如是佛剎功德，具足如來辯才，或一劫",
    "T11n0310_059:0344a18": "或過一劫說不能盡。舍利弗！然我今者隨諸",
    "T11n0310_059:0344a19": "菩薩之所樂欲如是略說，勝志樂者聞已趣",
    "T11n0310_059:0344a20": "向，當得圓滿佛剎功德。[0344a20] 「舍利弗！菩薩成就三",
    "T11n0310_059:0344a21": "法，速得阿耨多羅三藐三菩提，所求佛剎皆",
    "T11n0310_059:0344a22": "得成就。何等為三？一者大願殊勝，二者住不",
    "T11n0310_059:0344a23": "放逸，三者如所聞法起正修行。是名為三。」[0344a23] 爾",
    "T11n0310_059:0344a24": "時舍利弗白佛言：「世尊！如來希有善說此法。",
    "T11n0310_059:0344a25": "世尊住不放逸故得菩提分法，住修行故得",
    "T11n0310_059:0344a26": "大菩提，住勝願故成就佛剎功德莊嚴。」",
    "T11n0310_059:0344a27": "[0344a27] 佛告舍利弗：「如是如是，如汝所說。如我往昔",
    "T11n0310_059:0344a28": "以大願力成就佛剎，不放逸故得成菩提。舍",
    "T11n0310_059:0344a29": "利弗！若但言說住於放逸而不修行，彼尚不",
    "T11n0310_059:0344b01": "能至聲聞地，何況能得阿耨多羅三藐三菩",
    "T11n0310_059:0344b02": "提？是故菩薩若欲自知是真菩薩，如菩薩所",
    "T11n0310_059:0344b03": "學應如是學。」[0344b03] 爾時會中四萬菩薩從座而起，",
    "T11n0310_059:0344b04": "合掌向佛同聲白言：「如佛所說菩薩學處，",
    "T11n0310_059:0344b05": "我當隨學，住不放逸修行成就，滿足大願嚴",
    "T11n0310_059:0344b06": "淨佛剎。」",
    "T11n0310_059:0344b07": "[0344b07] 爾時世尊熙怡微笑。時舍利弗白佛言：「世尊！",
    "T11n0310_059:0344b08": "以何因緣現此微笑？」[0344b08] 佛告舍利弗：「汝見此諸",
    "T11n0310_059:0344b09": "善男子師子吼不？」[0344b09] 舍利弗言：「唯然已見。」[0344b09] 佛言：",
    "T11n0310_059:0344b10": "「舍利弗！此諸善男子過百千劫，各於異剎得",
    "T11n0310_059:0344b11": "阿耨多羅三藐三菩提，同號願莊嚴，亦如當",
    "T11n0310_059:0344b12": "來師子佛等，其土清淨如無量壽國，唯除壽",
    "T11n0310_059:0344b13": "量。」[0344b13] 舍利弗言：「彼諸如來壽量幾何？」[0344b13] 佛言：「彼一",
    "T11n0310_059:0344b14": "一佛皆壽十劫。」[0344b14] 爾時師子勇猛雷音菩薩即",
    "T11n0310_059:0344b15": "從座起，偏袒右肩，右膝著地，合掌向佛白言：",
    "T11n0310_059:0344b16": "「是文殊師利童真菩薩，諸佛世尊常所稱歎，",
    "T11n0310_059:0344b17": "久如當得阿耨多羅三藐三菩提？所得佛剎",
    "T11n0310_059:0344b18": "當復云何？」[0344b18] 佛言：「善男子！汝當自問文殊師利。」",
    "T11n0310_059:0344b19": "[0344b19] 時師子勇猛問文殊師利言：「仁者何時當得",
    "T11n0310_059:0344b20": "阿耨多羅三藐三菩提？」[0344b20] 答言：「善男子！何不問",
    "T11n0310_059:0344b21": "我趣菩提不，而乃問我成菩提耶？何以故？我",
    "T11n0310_059:0344b22": "於菩提尚不趣向，何況當得。」[0344b22] 問言：「文殊師利！",
    "T11n0310_059:0344b23": "仁者豈不為利眾生故趣菩提耶？」[0344b23] 答言：「不也。",
    "T11n0310_059:0344b24": "何以故？眾生不可得故。若眾生是有，可為利",
    "T11n0310_059:0344b25": "益趣向菩提；而眾生壽命及福伽羅皆無所",
    "T11n0310_059:0344b26": "有，是故我今不趣菩提亦不退轉。」[0344b26] 師子勇猛",
    "T11n0310_059:0344b27": "言：「文殊師利！仁者趣向諸佛法不？」[0344b27] 答言：「不也。",
    "T11n0310_059:0344b28": "善男子！一切諸法皆趣向佛法。何以故？諸法",
    "T11n0310_059:0344b29": "無漏無繫、無形無相，為趣向佛、如趣向佛，諸",
    "T11n0310_059:0344c01": "法亦然。善男子！而汝所問趣向佛法，我今問",
    "T11n0310_059:0344c02": "汝隨汝意答。於意云何？為色求菩提耶？為色",
    "T11n0310_059:0344c03": "本性求、為色如求、為色自體求、為色空求、為",
    "T11n0310_059:0344c04": "色離求、為色法性求菩提耶？善男子！於意云",
    "T11n0310_059:0344c05": "何？為色得菩提耶，乃至為色法性得菩提耶？」",
    "T11n0310_059:0344c06": "[0344c06] 答言：「不也。文殊師利！色不求菩提，乃至色法",
    "T11n0310_059:0344c07": "性不求菩提。色不得菩提，乃至色法性亦不",
    "T11n0310_059:0344c08": "得菩提。」[0344c08] 文殊師利言：「於意云何？受想行識求",
    "T11n0310_059:0344c09": "菩提，乃至識法性求菩提耶？識得菩提，乃至",
    "T11n0310_059:0344c10": "識法性得菩提耶？」[0344c10] 答言：「不也。文殊師利！受想",
    "T11n0310_059:0344c11": "行識不求菩提，乃至識法性不求菩提。識不",
    "T11n0310_059:0344c12": "得菩提，乃至識法性不得菩提。」[0344c12] 文殊師利言：",
    "T11n0310_059:0344c13": "「於意云何？離於五蘊有我我所耶？」[0344c13] 答言：「不也。」",
    "T11n0310_059:0344c14": "[0344c14] 文殊師利言：「如是如是。善男子！更以何法而",
    "T11n0310_059:0344c15": "求菩提及得菩提？」[0344c15] 師子勇猛言：「文殊師利！仁",
    "T11n0310_059:0344c16": "者所言眾皆誠信，而今乃說不求菩提、不得",
    "T11n0310_059:0344c17": "菩提，新發意菩薩聞此所說必生驚怖。」[0344c17] 文殊",
    "T11n0310_059:0344c18": "師利言：「善男子！一切諸法無有驚怖，於實際",
    "T11n0310_059:0344c19": "中亦無驚怖。如來為於無驚怖者而演說法，",
    "T11n0310_059:0344c20": "若驚怖者彼即生厭，若生厭者彼則離欲，若",
    "T11n0310_059:0344c21": "離欲者彼則解脫，若解脫者則無菩提，若無",
    "T11n0310_059:0344c22": "菩提是則無住，彼若無住是則無去，若無有",
    "T11n0310_059:0344c23": "去是則無來則無願求，若無願求則不退轉，",
    "T11n0310_059:0344c24": "若不退轉則為退轉。退轉何法？所謂執我眾",
    "T11n0310_059:0344c25": "生命者及福伽羅、若斷若常取相分別悉皆",
    "T11n0310_059:0344c26": "退轉。彼若退轉則不退轉。不退何法？謂空無",
    "T11n0310_059:0344c27": "相無願實際及諸佛法皆不退轉。何謂佛法？",
    "T11n0310_059:0344c28": "謂不離不著及無所緣，無入無出無有所行，",
    "T11n0310_059:0344c29": "亦無表示但有其名，空無有生，無去無來、無",
    "T11n0310_059:0345a01": "染無淨、無塵離塵、無我無分別、無和合無執",
    "T11n0310_059:0345a02": "取，平等無違是為佛法。善男子！此諸佛法，",
    "T11n0310_059:0345a03": "非法非非法。何以故？以諸佛法無生處故。",
    "T11n0310_059:0345a04": "故彼新發意菩薩聞此說已若生驚怖，速得",
    "T11n0310_059:0345a05": "菩提。若起分別作如是念：『而今我等所成菩",
    "T11n0310_059:0345a06": "提，隨有發心住於現證乃得菩提；若不發心",
    "T11n0310_059:0345a07": "終不能得。』如是分別皆不生故，菩提及心俱",
    "T11n0310_059:0345a08": "不可得，不可得故則無分別，若無分別則無",
    "T11n0310_059:0345a09": "現證。何以故？現證所因不可得故。善男子！於",
    "T11n0310_059:0345a10": "意云何？虛空可得菩提耶？」[0345a10] 答言：「不也。」[0345a10] 又言：「善",
    "T11n0310_059:0345a11": "男子！如來豈不證一切法同虛空耶？」[0345a11] 答言：「如",
    "T11n0310_059:0345a12": "是如是。」[0345a12] 又言：「善男子！如虛空，菩提亦爾。如菩",
    "T11n0310_059:0345a13": "提，虛空亦然。虛空菩提無二無別。若菩薩知",
    "T11n0310_059:0345a14": "此平等，則無有知亦無不知亦無不見。」說此",
    "T11n0310_059:0345a15": "法時，一萬四千比丘盡諸有漏心得解脫，十",
    "T11n0310_059:0345a16": "二那由他比丘遠塵離垢於諸法中得法眼淨，",
    "T11n0310_059:0345a17": "九萬六千眾生發菩提心，五萬二千菩薩得",
    "T11n0310_059:0345a18": "無生忍。[0345a18] 爾時師子勇猛雷音菩薩白文殊師",
    "T11n0310_059:0345a19": "利言：「仁者發菩提心來為幾時耶？」[0345a19] 文殊師利",
    "T11n0310_059:0345a20": "言：「止。善男子！莫生妄念。若有於無生法中說",
    "T11n0310_059:0345a21": "如是言：『我發菩提心。我行菩提行。』為大邪見。",
    "T11n0310_059:0345a22": "善男子！我都不見有心發向菩提。以不見心",
    "T11n0310_059:0345a23": "及菩提故，是故無發。」[0345a23] 師子勇猛言：「文殊師利！",
    "T11n0310_059:0345a24": "都不見心，是何句義？」[0345a24] 文殊師利言：「善男子！是",
    "T11n0310_059:0345a25": "都不見，說名平等。」[0345a25] 又問：「云何說為平等？」[0345a25] 答言：",
    "T11n0310_059:0345a26": "「善男子！如是平等以種種性皆無所有，彼彼",
    "T11n0310_059:0345a27": "諸法一味故說。一味說者，所謂離故，無染無",
    "T11n0310_059:0345a28": "淨、不斷不常、不生不滅、無我無受、不取不",
    "T11n0310_059:0345a29": "捨。如是說法，不念我說亦無分別。善男子！於",
    "T11n0310_059:0345b01": "此平等法中了知修行，是名平等。復次善男",
    "T11n0310_059:0345b02": "子！若菩薩入此平等，都不見有種種界若一",
    "T11n0310_059:0345b03": "若多，於平等中不見平等，於相違中不見相",
    "T11n0310_059:0345b04": "違，以彼本來性清淨故。」",
    "T11n0310_059:0345b05": "[0345b05] 爾時師子勇猛雷音菩薩白佛言：「世尊！此文",
    "T11n0310_059:0345b06": "殊師利不肯自說發心久近。此諸大眾皆樂",
    "T11n0310_059:0345b07": "欲聞。」[0345b07] 佛言：「善男子！文殊師利是甚深忍者，於",
    "T11n0310_059:0345b08": "甚深忍中菩提及心皆不可得，以不可得是",
    "T11n0310_059:0345b09": "故不說。然善男子！我今當說文殊師利發心",
    "T11n0310_059:0345b10": "久近。善男子！過去久遠過七十萬阿僧祇恒",
    "T11n0310_059:0345b11": "河沙劫，有佛名雷音如來、應、正等覺出現于",
    "T11n0310_059:0345b12": "世。在於東方去此過七十二那由他佛剎，有",
    "T11n0310_059:0345b13": "世界名無生，彼雷音如來於中說法。諸聲聞",
    "T11n0310_059:0345b14": "眾有八十四億那由他，諸菩薩眾二倍過前。",
    "T11n0310_059:0345b15": "善男子！彼時有王名曰普覆，七寶具足王四",
    "T11n0310_059:0345b16": "天下，正法理化為法輪王。而於八萬四千歲",
    "T11n0310_059:0345b17": "中，以衣服飲食宮殿臺觀僮僕給侍一一殊",
    "T11n0310_059:0345b18": "妙，恭敬供養雷音如來及諸菩薩、聲聞大眾。",
    "T11n0310_059:0345b19": "其王親族中宮婇女王子大臣，唯務供養餘",
    "T11n0310_059:0345b20": "無所作，雖經多歲初無疲倦。過是已後，其",
    "T11n0310_059:0345b21": "王獨在靜處思惟：『我今已集廣大善根，而猶",
    "T11n0310_059:0345b22": "未定所迴向處，為求帝釋、大梵天王、轉輪王",
    "T11n0310_059:0345b23": "耶？為求聲聞、辟支佛耶？』作是念已，空中諸天",
    "T11n0310_059:0345b24": "告言：『大王！勿起如是狹劣之心。何以故？王之",
    "T11n0310_059:0345b25": "所集福德甚多，當發阿耨多羅三藐三菩提",
    "T11n0310_059:0345b26": "心。』善男子！時普覆王聞是語已，歡喜念言：",
    "T11n0310_059:0345b27": "『我今於此決定不退。何以故？天知我心而來",
    "T11n0310_059:0345b28": "告我。』善男子！爾時彼王與諸大眾八十億那",
    "T11n0310_059:0345b29": "由他百千眾生，往詣雷音佛所，頂禮雙足，右",
    "T11n0310_059:0345c01": "遶七匝，曲躬恭敬合掌向佛，而說頌曰：",
    "T11n0310_059:0345c02": "「『我今問最勝，  願當為我說。",
    "T11n0310_059:0345c03": "  云何得成就，  最上人中尊？",
    "T11n0310_059:0345c04": "  世間所依止，  我已廣供養，",
    "T11n0310_059:0345c05": "  以不決定心，  未知迴向處。",
    "T11n0310_059:0345c06": "  已修廣大福，  當何所迴向？",
    "T11n0310_059:0345c07": "  為求梵天位、  帝釋轉輪王、",
    "T11n0310_059:0345c08": "  為求於聲聞、  及以辟支佛？",
    "T11n0310_059:0345c09": "  我發此念時，  空中天告我：",
    "T11n0310_059:0345c10": " 「大王汝勿起，  狹劣迴向心，",
    "T11n0310_059:0345c11": "  為一切眾生，  當興廣大願，",
    "T11n0310_059:0345c12": "  利益世間故，  應發菩提心。」",
    "T11n0310_059:0345c13": "  我今請世尊，  於法自在者，",
    "T11n0310_059:0345c14": "  願說菩提心，  發起之方便。",
    "T11n0310_059:0345c15": "  發菩提心已，  當得如牟尼。",
    "T11n0310_059:0345c16": "  唯願兩足尊，  為我具宣說。』",
    "T11n0310_059:0345c17": "[0345c17] 「爾時雷音如來為普覆王而說頌曰：",
    "T11n0310_059:0345c18": "「『大王汝諦聽，  我當次第說。",
    "T11n0310_059:0345c19": "  一切因緣法，  隨根欲所行，",
    "T11n0310_059:0345c20": "  如其所有願，  得如是果報。",
    "T11n0310_059:0345c21": "  我亦於往昔，  發起菩提心，",
    "T11n0310_059:0345c22": "  為諸眾生故，  願當作利益。",
    "T11n0310_059:0345c23": "  如我所作願，  如昔所發心，",
    "T11n0310_059:0345c24": "  得不退菩提，  意願速圓滿。",
    "T11n0310_059:0345c25": "  大王應堅固，  修習於諸行，",
    "T11n0310_059:0345c26": "  汝當得廣大，  無上佛菩提。』",
    "T11n0310_059:0345c27": "[0345c27] 「時普覆王聞佛所說，歡喜踊躍得未曾有，於",
    "T11n0310_059:0345c28": "眾會前大師子吼，而說頌曰：",
    "T11n0310_059:0345c29": "「『今對一切眾，  發大菩提心。",
    "T11n0310_059:0346a01": "  為一一眾生，  誓盡未來際，",
    "T11n0310_059:0346a02": "  受無量生死，  而作大饒益，",
    "T11n0310_059:0346a03": "  備修菩薩行，  救諸眾生苦。",
    "T11n0310_059:0346a04": "  從今若違誓，  起於貪欲心，",
    "T11n0310_059:0346a05": "  及慳嫉怨恨，  則誑十方佛。",
    "T11n0310_059:0346a06": "  又我從今日，  乃至成菩提，",
    "T11n0310_059:0346a07": "  常當學諸佛，  修行於梵行，",
    "T11n0310_059:0346a08": "  隨順淨戒律，  遠離諸過咎。",
    "T11n0310_059:0346a09": "  又我於菩提，  亦不願速證，",
    "T11n0310_059:0346a10": "  當盡未來際，  廣利諸群生，",
    "T11n0310_059:0346a11": "  嚴淨諸佛剎，  無量不思議，",
    "T11n0310_059:0346a12": "  當令我名號，  普聞十方界。",
    "T11n0310_059:0346a13": "  我今自授記，  決定當成佛，",
    "T11n0310_059:0346a14": "  志樂勝清淨，  於此固無疑。",
    "T11n0310_059:0346a15": "  我當淨三業，  不令起諸惡，",
    "T11n0310_059:0346a16": "  我以此真實，  成佛人中尊。",
    "T11n0310_059:0346a17": "  若此心真實，  地當六種動，",
    "T11n0310_059:0346a18": "  若我語誠諦，  無有虛妄者，",
    "T11n0310_059:0346a19": "  當使虛空中，  音樂自然奏。",
    "T11n0310_059:0346a20": "  若我無諂曲，  及以怨恨心，",
    "T11n0310_059:0346a21": "  由此真實故，  當雨曼陀花。』",
    "T11n0310_059:0346a22": "[0346a22] 「時普覆王說此頌已，心誠實故，十方億剎六",
    "T11n0310_059:0346a23": "種震動，於虛空中奏諸音樂、雨曼陀羅花。時",
    "T11n0310_059:0346a24": "二十億眾生隨從王者，皆大歡喜而自慶言：",
    "T11n0310_059:0346a25": "『我等當得最上菩提。』即學彼王發菩提心。」[0346a25] 佛",
    "T11n0310_059:0346a26": "告大眾：「爾時普覆王者，豈異人乎？今文殊師",
    "T11n0310_059:0346a27": "利菩薩是也。彼於往昔過七十萬阿僧祇恒",
    "T11n0310_059:0346a28": "河沙劫初發菩提之心，次過六十四恒河沙",
    "T11n0310_059:0346a29": "劫得無生法忍，能具足菩薩十地、如來十力，",
    "T11n0310_059:0346b01": "佛地諸法悉皆圓滿，而未曾起一念之心：『我",
    "T11n0310_059:0346b02": "當得佛。』善男子！爾時二十億眾生，隨逐彼王",
    "T11n0310_059:0346b03": "於雷音佛所發菩提心者，皆由文殊師利勸",
    "T11n0310_059:0346b04": "發，令入布施持戒忍辱精進禪定智慧，今並",
    "T11n0310_059:0346b05": "證得阿耨多羅三藐三菩提，轉大法輪作佛",
    "T11n0310_059:0346b06": "事已而般涅槃。文殊師利皆悉供養彼諸如",
    "T11n0310_059:0346b07": "來，亦皆護持彼諸佛法。唯有一佛號地持山，",
    "T11n0310_059:0346b08": "在此下方過四十恒河沙剎土，其佛世界名",
    "T11n0310_059:0346b09": "曰地持。亦有無數諸聲聞眾，佛壽無量于今",
    "T11n0310_059:0346b10": "現在。」說此文殊師利宿緣之時，眾中七千眾",
    "T11n0310_059:0346b11": "生發阿耨多羅三藐三菩提心。"
}