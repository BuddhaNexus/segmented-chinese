{
    "T15n0587_006:0090c26": "勝思惟梵天所問經卷第六",
    "T15n0587_006:0090c28": "元魏天竺三藏菩提流支譯",
    "T15n0587_006:0090c29": "[0090c29] 爾時，勝思惟梵天問不退轉天子言：「天子！何",
    "T15n0587_006:0091a01": "謂菩薩堅固精進？」[0091a01] 答言：「梵天！若菩薩於諸",
    "T15n0587_006:0091a02": "法不見一相不見異相，是名菩薩堅固精進。",
    "T15n0587_006:0091a03": "若菩薩於諸法不壞法性故，於諸法無著無",
    "T15n0587_006:0091a04": "斷無增無減，不見垢淨出過法性，是名第",
    "T15n0587_006:0091a05": "一堅固精進，所謂菩薩身無所起心無所起。」",
    "T15n0587_006:0091a06": "[0091a06] 於是，世尊讚不退轉天子言：「善哉！善哉！」讚",
    "T15n0587_006:0091a07": "天子已，語勝思惟大梵天言：「如此天子！向",
    "T15n0587_006:0091a08": "來所說身無所起、心無所起，是為第一堅固",
    "T15n0587_006:0091a09": "精進。[0091a09] 「梵天！我念往昔，一切所行堅固精進，持",
    "T15n0587_006:0091a10": "戒頭陀，供養諸佛恭敬尊重，而彼諸佛皆不",
    "T15n0587_006:0091a11": "授我阿耨多羅三藐三菩提記。於諸佛所如",
    "T15n0587_006:0091a12": "是供養恭敬尊重，於空閑處思惟坐禪習多",
    "T15n0587_006:0091a13": "聞慧，愍念眾生給其所須，一切所行難行",
    "T15n0587_006:0091a14": "苦行勤行精進，而彼諸佛不授我記。何以故？",
    "T15n0587_006:0091a15": "我於爾時，住身口心起精進故。[0091a15] 「梵天！我乃",
    "T15n0587_006:0091a16": "於後，得如天子上來所說堅固精進，然後方",
    "T15n0587_006:0091a17": "為燃燈如來授我記言：『汝於來世當得作佛，",
    "T15n0587_006:0091a18": "號釋迦牟尼。』是故，梵天！若有菩薩欲得如來",
    "T15n0587_006:0091a19": "速疾授記，應當修行如天子說堅固精進，謂",
    "T15n0587_006:0091a20": "於諸法不起精進。」[0091a20] 梵天言：「世尊！云何三世",
    "T15n0587_006:0091a21": "平等精進？」[0091a21] 佛言：「梵天！過去心已滅，未來心",
    "T15n0587_006:0091a22": "未至，現在心無住。若法已滅不復更起，若",
    "T15n0587_006:0091a23": "法未至即無生相，若法無住即住實相。若如",
    "T15n0587_006:0091a24": "是者，則非過去、非是未來、非是現在。若非過",
    "T15n0587_006:0091a25": "去、非是未來、非是現在，是名自性。如是自性",
    "T15n0587_006:0091a26": "即是不生。梵天！是名三世平等精進，能令",
    "T15n0587_006:0091a27": "菩薩疾得授記。[0091a27] 「梵天！菩薩成就如是法忍，",
    "T15n0587_006:0091a28": "信一切法無所捨故，是名菩薩布施精進；信",
    "T15n0587_006:0091a29": "一切法無諸漏故，是名菩薩持戒精進；信一",
    "T15n0587_006:0091b01": "切法無所傷故，是名菩薩忍辱精進；信一切",
    "T15n0587_006:0091b02": "法無所起故，是名菩薩勤行精進；信一切法",
    "T15n0587_006:0091b03": "悉平等故，是名菩薩禪定精進；信一切法不",
    "T15n0587_006:0091b04": "分別故，是名菩薩般若精進。梵天！菩薩如",
    "T15n0587_006:0091b05": "是信於諸法不增不減不邪不正，而常布施",
    "T15n0587_006:0091b06": "不求果報，常持禁戒無所貪著，修行忍辱知",
    "T15n0587_006:0091b07": "內外空，修行精進知無所起，修行禪定無所",
    "T15n0587_006:0091b08": "依止，修行般若無所取相。[0091b08] 「梵天！菩薩成就",
    "T15n0587_006:0091b09": "如是法忍，雖復示現於一切法有所修行，而",
    "T15n0587_006:0091b10": "無染污，是人名得諸法平等，不為世法得失",
    "T15n0587_006:0091b11": "毀譽稱譏苦樂之所傾動，出過一切世間法",
    "T15n0587_006:0091b12": "故，亦不自高亦不自下，不喜不憂不動不逸，",
    "T15n0587_006:0091b13": "無有二心，離於諸見得無二法。於諸眾生墮",
    "T15n0587_006:0091b14": "二見者起大悲心，以為教化諸眾生故，而現",
    "T15n0587_006:0091b15": "受身。梵天！是名第一堅固精進，所謂得無",
    "T15n0587_006:0091b16": "我忍忍於眾生，起大悲心攝受眾生。」[0091b16] 當說如",
    "T15n0587_006:0091b17": "是大精進時，八千菩薩得無生法忍，佛為授",
    "T15n0587_006:0091b18": "記，皆當得成阿耨多羅三藐三菩提，各於異",
    "T15n0587_006:0091b19": "土得成佛道，皆同一號號堅精進。",
    "T15n0587_006:0091b20": "[0091b20] 爾時，慧命大迦葉在大會坐，而白佛言：「世尊！",
    "T15n0587_006:0091b21": "譬如大龍若欲雨時，雨於大海不雨餘處，此",
    "T15n0587_006:0091b22": "菩薩亦復如是，以大法雨為大海心諸菩薩",
    "T15n0587_006:0091b23": "說，不為餘者。」[0091b23] 佛言：「如是，如是！迦葉！如",
    "T15n0587_006:0091b24": "汝所說，諸大龍王所以不雨閻浮提者，非",
    "T15n0587_006:0091b25": "有&#x608B;&#x59AC;，但以其處不堪受故。何以故？大龍",
    "T15n0587_006:0091b26": "所雨澍如車軸，閻浮提中不能容受，若其雨",
    "T15n0587_006:0091b27": "者，是閻浮提城邑聚落，山林陂池皆悉漂流",
    "T15n0587_006:0091b28": "如漂棗葉，是故大龍不以大雨雨閻浮提。如",
    "T15n0587_006:0091b29": "是，迦葉！此諸菩薩不雨法雨於餘眾生，亦無",
    "T15n0587_006:0091c01": "&#x608B;&#x59AC;，但以其器不能堪受如是等法。以是義",
    "T15n0587_006:0091c02": "故，此諸菩薩，但於甚深無量無邊智慧大海",
    "T15n0587_006:0091c03": "菩薩心中，雨如是等不可思議無上法雨。[0091c03] 「迦",
    "T15n0587_006:0091c04": "葉！譬如大海堪受大雨澍如車軸不增不減。",
    "T15n0587_006:0091c05": "此諸菩薩亦復如是，若於一劫若復百劫，若",
    "T15n0587_006:0091c06": "聽、若說其法湛然不增不減。[0091c06] 「迦葉！譬如大海、",
    "T15n0587_006:0091c07": "四天下中百川眾流入其中者同一鹹味。此",
    "T15n0587_006:0091c08": "諸菩薩亦復如是，聞種種法種種論義，皆",
    "T15n0587_006:0091c09": "能信解皆為一味，所謂空味。[0091c09] 「迦葉！譬如大",
    "T15n0587_006:0091c10": "海清淨無垢，濁水流入即皆澄淨。此諸菩薩",
    "T15n0587_006:0091c11": "亦復如是，能淨一切瞋恨害垢。[0091c11] 「迦葉！譬如",
    "T15n0587_006:0091c12": "大海甚深無底，不可度量。此諸菩薩亦復如",
    "T15n0587_006:0091c13": "是，悉皆能入甚深法相，一切聲聞辟支佛等",
    "T15n0587_006:0091c14": "不能度量。[0091c14] 「迦葉！譬如大海集無量水、集無量",
    "T15n0587_006:0091c15": "寶。此諸菩薩亦復如是，集無量法、無量智慧、",
    "T15n0587_006:0091c16": "無量法寶，以是義故，說諸菩薩心大如海。",
    "T15n0587_006:0091c17": "[0091c17] 「迦葉！譬如大海積聚種種無量珍寶。此諸菩",
    "T15n0587_006:0091c18": "薩亦復如是，一切皆入種種法門，集諸法寶",
    "T15n0587_006:0091c19": "種種行道，出生無量法寶之聚。[0091c19] 「迦葉！譬如",
    "T15n0587_006:0091c20": "大海生三種寶：一者、少價；二者、大價；三者、",
    "T15n0587_006:0091c21": "無價。此諸菩薩所可說法亦復如是，隨諸眾",
    "T15n0587_006:0091c22": "生根之利鈍令得解脫，有以小乘令得解脫，",
    "T15n0587_006:0091c23": "有以中乘令得解脫，有以大乘令得解脫。[0091c23] 「迦",
    "T15n0587_006:0091c24": "葉！譬如大海終不偏為一眾生有。此諸菩薩",
    "T15n0587_006:0091c25": "亦復如是，不唯獨為一眾生故發菩提心。[0091c25] 「迦",
    "T15n0587_006:0091c26": "葉！譬如大海漸漸轉深漸漸稱意。此諸菩薩",
    "T15n0587_006:0091c27": "亦復如是，向薩婆若漸漸轉深漸漸隨意。[0091c27] 「迦",
    "T15n0587_006:0091c28": "葉！譬如大海不宿死屍。此諸菩薩亦復如是，",
    "T15n0587_006:0091c29": "不宿聲聞辟支佛心，亦復不宿慳貪毀禁瞋",
    "T15n0587_006:0092a01": "恚懈怠亂念愚癡如是等心，亦復不宿我人",
    "T15n0587_006:0092a02": "眾生如是等見。[0092a02] 「迦葉！譬如劫盡燒世界時，",
    "T15n0587_006:0092a03": "諸小陂池江河泉源在前枯竭，然後大海乃",
    "T15n0587_006:0092a04": "當消盡。正法滅時亦復如是，諸行小道正法",
    "T15n0587_006:0092a05": "先盡，然後菩薩大海之心正法乃滅。迦葉！",
    "T15n0587_006:0092a06": "此諸菩薩寧失身命不捨正法。迦葉！大海之",
    "T15n0587_006:0092a07": "水則有滅盡，而諸菩薩摩訶薩等，甚深正法",
    "T15n0587_006:0092a08": "不盡不滅。[0092a08] 「迦葉！汝謂菩薩失正法耶！勿作",
    "T15n0587_006:0092a09": "斯觀。迦葉！如彼大海有金剛珠，名集眾寶，",
    "T15n0587_006:0092a10": "於千世界大海之中，轉作金剛摩尼寶珠。乃",
    "T15n0587_006:0092a11": "至第七日出之時，大火猛焰上至梵世，而此",
    "T15n0587_006:0092a12": "寶珠不燒不失，轉至他方大海之中。若是寶",
    "T15n0587_006:0092a13": "珠在此世界，世界燒者無有是處。此諸菩薩",
    "T15n0587_006:0092a14": "亦復如是，正法滅時七邪法出，爾乃至於他",
    "T15n0587_006:0092a15": "方世界。何等為七？一者、外道論；二者、惡知",
    "T15n0587_006:0092a16": "識；三者、邪用道法；四者、互相惱亂；五者、入",
    "T15n0587_006:0092a17": "邪見棘林；六者、不能壞不善根；七者、無有證",
    "T15n0587_006:0092a18": "會法者。是等七惡出於世時，此諸菩薩，知",
    "T15n0587_006:0092a19": "諸眾生不可得度，爾乃至於他方佛國，亦常",
    "T15n0587_006:0092a20": "不離見佛聞法，教化眾生增長善根。[0092a20] 「迦葉！",
    "T15n0587_006:0092a21": "譬如大海無量眾生之所依止得安樂處。此",
    "T15n0587_006:0092a22": "諸菩薩亦復如是，眾生依止得三種樂，人樂",
    "T15n0587_006:0092a23": "天樂涅槃之樂。[0092a23] 「迦葉！譬如大海其水極鹹，餘",
    "T15n0587_006:0092a24": "處眾生鹹不能飲。此諸菩薩亦復如是，諸魔",
    "T15n0587_006:0092a25": "外道不能吞滅。[0092a25] 「迦葉！譬如大海水中眾生不",
    "T15n0587_006:0092a26": "於餘處求覓水飲，而即飲此大海鹹水。此諸",
    "T15n0587_006:0092a27": "菩薩亦復如是，不於餘處推求法味以飲服",
    "T15n0587_006:0092a28": "之，唯自飲服諸佛法味。」[0092a28] 爾時，大德迦葉白佛",
    "T15n0587_006:0092a29": "言：「世尊！大海雖深尚可測量，此諸菩薩，一",
    "T15n0587_006:0092b01": "切聲聞辟支佛等不能測量，是故說此諸菩",
    "T15n0587_006:0092b02": "薩心猶如虛空。」[0092b02] 佛言迦葉：「恒河沙等諸世界",
    "T15n0587_006:0092b03": "中，大海之水猶可測量，此諸菩薩智慧大海",
    "T15n0587_006:0092b04": "不可測量。」[0092b04] 爾時，世尊偈重說言：",
    "T15n0587_006:0092b05": "「譬如大海能悉受，  一切眾水無滿時，",
    "T15n0587_006:0092b06": " 此諸菩薩亦如是，  常求法利無厭足。",
    "T15n0587_006:0092b07": " 譬如大海納眾流，  一切悉歸不盈少，",
    "T15n0587_006:0092b08": " 此諸菩薩亦如是，  聽受深法無增減。",
    "T15n0587_006:0092b09": " 譬如大海性不濁，  濁水流入悉澄清，",
    "T15n0587_006:0092b10": " 此諸菩薩亦如是，  能淨一切煩惱垢。",
    "T15n0587_006:0092b11": " 譬如大海深無底，  此諸菩薩亦如是，",
    "T15n0587_006:0092b12": " 功德智慧無有量，  一切外道不能惻。",
    "T15n0587_006:0092b13": " 譬如大海等一味，  百川流入味不殊，",
    "T15n0587_006:0092b14": " 此諸菩薩亦如是，  所聽受法一空味。",
    "T15n0587_006:0092b15": " 譬如大海在世界，  非但為一眾生有，",
    "T15n0587_006:0092b16": " 此諸菩薩亦如是，  普為一切發道心。",
    "T15n0587_006:0092b17": " 如海寶珠名集寶，  因是寶故有眾寶，",
    "T15n0587_006:0092b18": " 菩薩寶聚亦如是，  從菩薩寶出三寶。",
    "T15n0587_006:0092b19": " 譬如大海有三寶，  而彼大海無分別，",
    "T15n0587_006:0092b20": " 菩薩說法亦如是，  三乘度人無彼我。",
    "T15n0587_006:0092b21": " 譬如大海漸漸深，  此諸菩薩亦如是，",
    "T15n0587_006:0092b22": " 為眾生故修功德，  漸入甚深薩婆若。",
    "T15n0587_006:0092b23": " 譬如大海不宿屍，  此諸菩薩亦如是，",
    "T15n0587_006:0092b24": " 發清淨心菩提願，  不宿聲聞緣覺心。",
    "T15n0587_006:0092b25": " 譬如大海有寶珠，  劫盡燒時寶不燒，",
    "T15n0587_006:0092b26": " 菩薩於法欲滅時，  大智護持令不滅。",
    "T15n0587_006:0092b27": " 如彼寶珠不燒失，  轉至他方大海中，",
    "T15n0587_006:0092b28": " 知諸眾生非法器，  黠慧菩薩至餘國。",
    "T15n0587_006:0092b29": " 三千世界欲燒時，  劫火將起燒天地，",
    "T15n0587_006:0092c01": " 百川眾流在前涸，  爾乃水王於後竭，",
    "T15n0587_006:0092c02": " 行小道者亦如是，  法欲盡時在前滅，",
    "T15n0587_006:0092c03": " 菩薩勇猛不惜身，  護持正法乃不盡。",
    "T15n0587_006:0092c04": " 若佛在世若滅後，  是心中寶實不滅，",
    "T15n0587_006:0092c05": " 深心清淨住是法，  以此善法修行道。",
    "T15n0587_006:0092c06": " 百千眾生依止海，  海有非為一眾生，",
    "T15n0587_006:0092c07": " 菩薩發心亦如是，  為度一切眾生故。",
    "T15n0587_006:0092c08": " 十方世界諸大海，  猶尚可得測其量，",
    "T15n0587_006:0092c09": " 是諸菩薩所行道，  聲聞緣覺不能測。",
    "T15n0587_006:0092c10": " 十方世界虛空界，  空界猶尚可測量，",
    "T15n0587_006:0092c11": " 諸菩薩行虛空界，  不可測量此行界。",
    "T15n0587_006:0092c12": " 迦葉當知諸菩薩，  勇猛精進堅固心，",
    "T15n0587_006:0092c13": " 願欲作佛度眾生，  尚無與等何況勝，",
    "T15n0587_006:0092c14": " 斯德寶聚如大海，  是可供養良福田。",
    "T15n0587_006:0092c15": " 是為最上大醫王，  能療一切眾生病，",
    "T15n0587_006:0092c16": " 是為歸依作救護，  洲渚燈明究竟道，",
    "T15n0587_006:0092c17": " 能與無明世間眼，  得眼則能服甘露，",
    "T15n0587_006:0092c18": " 是為世間諸法王，  是為帝釋決斷智，",
    "T15n0587_006:0092c19": " 是為大梵行四禪，  是為能轉梵法輪，",
    "T15n0587_006:0092c20": " 是為大智導世師，  示著邪徑正真道，",
    "T15n0587_006:0092c21": " 勇猛能住大菩提，  是為清淨除穢惱，",
    "T15n0587_006:0092c22": " 是修白法如滿月，  光明高顯猶如日。",
    "T15n0587_006:0092c23": " 菩薩智慧生增長，  如大雷聲雨法雨，",
    "T15n0587_006:0092c24": " 是無所畏如師子，  是心調柔如象王，",
    "T15n0587_006:0092c25": " 菩薩堅固如須彌，  一切諸魔不能伏，",
    "T15n0587_006:0092c26": " 離濁清淨為如水，  是有威猛為如火，",
    "T15n0587_006:0092c27": " 是無障礙為如風，  無能動轉為如地。",
    "T15n0587_006:0092c28": " 以是菩薩離限心，  拔我慢根貪嫉等，",
    "T15n0587_006:0092c29": " 如藥樹王無分別，  世間八法不染污，",
    "T15n0587_006:0093a01": " 菩薩為如優曇華，  千萬億劫不可見。",
    "T15n0587_006:0093a02": " 是為知報佛之恩，  是為不斷諸佛種，",
    "T15n0587_006:0093a03": " 是為堅固行大悲，  是用喜捨而超出，",
    "T15n0587_006:0093a04": " 是能捨離五欲心，  是常求佛法寶財，",
    "T15n0587_006:0093a05": " 是行布施為最勝，  善住持戒無等侶。",
    "T15n0587_006:0093a06": " 善住忍力健無匹，  是勤精進無疲倦，",
    "T15n0587_006:0093a07": " 是行禪定具神通，  能至無量諸佛土，",
    "T15n0587_006:0093a08": " 常見諸佛聽受法，  如其所聞為人說。",
    "T15n0587_006:0093a09": " 善知眾生所行行，  隨其性欲根利鈍，",
    "T15n0587_006:0093a10": " 是名善知方便力，  是然慧燈得濟處，",
    "T15n0587_006:0093a11": " 是能善知一切法，  是知眾生得解脫，",
    "T15n0587_006:0093a12": " 修行堅固如實知，  如是因生如實知。",
    "T15n0587_006:0093a13": " 是於諸法正觀察，  為從何來至何所，",
    "T15n0587_006:0093a14": " 善知諸法無去來，  常住法性而不動，",
    "T15n0587_006:0093a15": " 是見有為法皆空，  增益大悲濟眾生，",
    "T15n0587_006:0093a16": " 妄想煩惱故受苦，  為度之故修行道。",
    "T15n0587_006:0093a17": " 凡夫分別我我所，  行於種種諸邪見，",
    "T15n0587_006:0093a18": " 是能曉了法實相，  為斷諸見講說法。",
    "T15n0587_006:0093a19": " 無常為常不淨淨，  無我謂我苦為樂，",
    "T15n0587_006:0093a20": " 凡夫顛倒貪著故，  生死前際不可知。",
    "T15n0587_006:0093a21": " 能知如是顛倒法，  無我無人無眾生，",
    "T15n0587_006:0093a22": " 菩薩如是修正道，  無常無樂無我淨。",
    "T15n0587_006:0093a23": " 迦葉當知此菩薩，  我所讚歎諸功德，",
    "T15n0587_006:0093a24": " 於其所行不可盡，  猶如大地舉一塵。",
    "T15n0587_006:0093a25": " 發菩提心若不退，  三千大千供養具，",
    "T15n0587_006:0093a26": " 若復有供過於此，  是人應受此供養。",
    "T15n0587_006:0093a27": " 若人發心願作佛，  是則恭敬供養我，",
    "T15n0587_006:0093a28": " 於諸去來現在佛，  亦皆恭敬供養已。」",
    "T15n0587_006:0093a29": "[0093a29] 爾時，勝思惟梵天語文殊師利法王子言：「文",
    "T15n0587_006:0093b01": "殊師利！當請如來、應、正遍知護此法門，後世",
    "T15n0587_006:0093b02": "末世依於如來住持之力，令此法門廣行流",
    "T15n0587_006:0093b03": "布。」[0093b03] 文殊師利法王子言：「梵天！於意云何？汝",
    "T15n0587_006:0093b04": "謂如來於此法門有法有說可示可護不耶？」",
    "T15n0587_006:0093b05": "[0093b05] 答言：「不也。」[0093b05] 文殊師利言：「梵天！是故當知一",
    "T15n0587_006:0093b06": "切諸法，無說無示無滅無護，若有擁護此法",
    "T15n0587_006:0093b07": "門者，為護虛空。梵天！若有菩薩作如是言：",
    "T15n0587_006:0093b08": "『我護法。』者，彼諸菩薩非是正說。何以故？以此",
    "T15n0587_006:0093b09": "法門出過一切諸言語故，是名菩薩樂無諍",
    "T15n0587_006:0093b10": "訟。梵天！若有菩薩於此眾中，作是念言：『今",
    "T15n0587_006:0093b11": "說是法。』當知是人即非聽法。何以故？不聽",
    "T15n0587_006:0093b12": "法者乃為聽法。」[0093b12] 梵天問言：「文殊師利！以依",
    "T15n0587_006:0093b13": "何意，作如是言：『不聽法者乃為聽法。』」[0093b13] 文殊師",
    "T15n0587_006:0093b14": "利答言：「梵天！不漏眼耳鼻舌身意，是為聽",
    "T15n0587_006:0093b15": "法。何以故？若於眼等內六入中，不漏色聲",
    "T15n0587_006:0093b16": "香味觸法，乃為聽法。」",
    "T15n0587_006:0093b17": "[0093b17] 爾時，會中三萬二千天子、五百比丘、三百比",
    "T15n0587_006:0093b18": "丘尼、八百優婆塞、八百優婆夷，聞法王子文",
    "T15n0587_006:0093b19": "殊師利如是所說，一切皆得無生法忍。得是",
    "T15n0587_006:0093b20": "忍已，作如是言：「如是，如是！文殊師利！如仁所",
    "T15n0587_006:0093b21": "說，不聽法者，乃為聽法。」[0093b21] 爾時，勝思惟梵天問",
    "T15n0587_006:0093b22": "於得忍諸菩薩言：「汝等豈不聽是法門耶？」[0093b22] 諸",
    "T15n0587_006:0093b23": "菩薩言：「如我等聽，以不聽為聽。」[0093b23] 梵天問言：「汝",
    "T15n0587_006:0093b24": "等云何知是法門？」[0093b24] 答言：「梵天！以不知為知。」[0093b24] 梵",
    "T15n0587_006:0093b25": "天問言：「汝等以得何等法故，名得法忍？」[0093b25] 答言：",
    "T15n0587_006:0093b26": "「梵天！以一切法皆不可得，是故我等名得法",
    "T15n0587_006:0093b27": "忍。」[0093b27] 梵天問言：「汝等云何隨是法行？」[0093b27] 答言：「梵",
    "T15n0587_006:0093b28": "天！以不隨行是隨法行。」[0093b28] 梵天問言：「汝等可不",
    "T15n0587_006:0093b29": "明了通達此法門耶？」[0093b29] 答言：「梵天！一切諸法，我",
    "T15n0587_006:0093c01": "等悉皆明了通達，無彼我故。」",
    "T15n0587_006:0093c02": "[0093c02] 爾時，會中有一天子名曰無垢，集在會坐，謂",
    "T15n0587_006:0093c03": "勝思惟大梵天言：「梵天！若有但聞此經法門，",
    "T15n0587_006:0093c04": "不為如來與授記者，我當授其阿耨多羅三",
    "T15n0587_006:0093c05": "藐三菩提記。何以故？以此法門不失因果，而",
    "T15n0587_006:0093c06": "能出生一切善法，能壞魔怨離諸憎愛，能令",
    "T15n0587_006:0093c07": "眾生心得清淨，能令信者皆得歡喜。[0093c07] 「以此法",
    "T15n0587_006:0093c08": "門除諸瞋恨，以此法門一切善人之所修行，",
    "T15n0587_006:0093c09": "以此法門一切諸佛之所護念，以此法門一",
    "T15n0587_006:0093c10": "切世間天人阿修羅所共守護，以此法門決",
    "T15n0587_006:0093c11": "定必得至不退轉，以此法門真實不誑至道",
    "T15n0587_006:0093c12": "場故，以此法門真實不倒，能令眾生得諸佛",
    "T15n0587_006:0093c13": "法。[0093c13] 「以此法門能轉法輪，以此法門能除疑悔，",
    "T15n0587_006:0093c14": "以此法門能開聖道，以此法門求解脫者所",
    "T15n0587_006:0093c15": "應善聽，以此法門若有欲得陀羅尼者所應",
    "T15n0587_006:0093c16": "善持，以此法門求福之人所應善說，以此法",
    "T15n0587_006:0093c17": "門樂法之人所應善護，以此法門能與快樂",
    "T15n0587_006:0093c18": "至於涅槃，以此法門若魔外道有所得人所",
    "T15n0587_006:0093c19": "不能斷，以此法門應受供人能隨其義。[0093c19] 「以此",
    "T15n0587_006:0093c20": "法門能令利根行者欣悅，以此法門令真智",
    "T15n0587_006:0093c21": "者皆悉歡喜，以此法門能與人慧離諸見故，",
    "T15n0587_006:0093c22": "以此法門能與人智破愚癡故，以此法門文",
    "T15n0587_006:0093c23": "辭次第善說法故，以此法門究竟善巧隨義",
    "T15n0587_006:0093c24": "說故，以此法門多所利益說第一義，以此法",
    "T15n0587_006:0093c25": "門愛樂法人之所貪惜。[0093c25] 「以此法門有智之人",
    "T15n0587_006:0093c26": "所不能離，以此法門是行施者之大寶藏，以",
    "T15n0587_006:0093c27": "此法門是熱惱者之清涼池。以此法門能令",
    "T15n0587_006:0093c28": "瞋者慈者心皆平等，以此法門令懈怠者",
    "T15n0587_006:0093c29": "皆行精進，以此法門令妄念者皆得禪定，",
    "T15n0587_006:0094a01": "以此法門與愚癡者般若之明。[0094a01] 「梵天！此法門",
    "T15n0587_006:0094a02": "者，一切諸佛之所貴重。」無垢天子說是法時，",
    "T15n0587_006:0094a03": "於此三千大千世界六種震動。[0094a03] 佛即讚言：「善",
    "T15n0587_006:0094a04": "哉！善哉！無垢天子！如汝所說。」[0094a04] 爾時，勝思惟",
    "T15n0587_006:0094a05": "梵天白佛言：「世尊！是無垢天子，曾於過去",
    "T15n0587_006:0094a06": "諸如來所聞是法門耶？」[0094a06] 佛言：「梵天！是無垢天",
    "T15n0587_006:0094a07": "子已於過去六十四億諸如來所聞是法門，",
    "T15n0587_006:0094a08": "復過四萬二千劫已當得作佛，號無垢莊嚴，",
    "T15n0587_006:0094a09": "國名寶莊嚴。於其中間諸佛出世一切供養，",
    "T15n0587_006:0094a10": "亦於彼佛聞是法門。梵天！是諸比丘、比丘尼",
    "T15n0587_006:0094a11": "優婆塞、優婆夷、天、龍、夜叉、乾闥婆、阿修羅、迦",
    "T15n0587_006:0094a12": "樓羅、緊那羅、摩&#x777A;羅、伽人非人等，在此會中",
    "T15n0587_006:0094a13": "得法忍者，皆當得生寶莊嚴國。」",
    "T15n0587_006:0094a14": "[0094a14] 爾時，無垢天子白佛言：「世尊！我不求菩提，",
    "T15n0587_006:0094a15": "不願菩提，不貪著菩提，不喜樂菩提，不思",
    "T15n0587_006:0094a16": "念菩提，不分別菩提，云何如來授我記耶？」",
    "T15n0587_006:0094a17": "[0094a17] 佛言：「天子！如以草木莖節枝葉投於火中，",
    "T15n0587_006:0094a18": "而語之言：『莫然！莫然！』若以是語而不然者，",
    "T15n0587_006:0094a19": "無有是處。如是，天子！菩薩亦爾，雖不求菩",
    "T15n0587_006:0094a20": "提，不願菩提，不貪著菩提，不喜樂菩提，不",
    "T15n0587_006:0094a21": "思念菩提，不分別菩提，當知是人已為一切",
    "T15n0587_006:0094a22": "諸佛所記。何以故？若諸菩薩不求菩提，不",
    "T15n0587_006:0094a23": "願菩提，不貪著菩提，不喜樂菩提，不思念",
    "T15n0587_006:0094a24": "菩提，不分別菩提，則於諸佛必得授於阿耨",
    "T15n0587_006:0094a25": "多羅三藐三菩提記。」",
    "T15n0587_006:0094a26": "[0094a26] 爾時，會中五百菩薩白佛言：「世尊！我等今者，",
    "T15n0587_006:0094a27": "不求菩提，不願菩提，不貪著菩提，不喜樂",
    "T15n0587_006:0094a28": "菩提，不思念菩提，不分別菩提。」作是語已，",
    "T15n0587_006:0094a29": "以佛神力，即見上方八萬四千諸佛授其阿",
    "T15n0587_006:0094b01": "耨多羅三藐三菩提記。",
    "T15n0587_006:0094b02": "[0094b02] 爾時，五百菩薩白佛言：「希有世尊！如來善說！",
    "T15n0587_006:0094b03": "若諸菩薩不求菩提，不願菩提，不貪著菩提，",
    "T15n0587_006:0094b04": "不喜樂菩提，不思念菩提，於菩提不分別無",
    "T15n0587_006:0094b05": "分別，如是菩薩，當知已為諸佛授記。世尊！",
    "T15n0587_006:0094b06": "我等今見上方八萬四千諸佛，皆與我等授",
    "T15n0587_006:0094b07": "阿耨多羅三藐三菩提記。」",
    "T15n0587_006:0094b08": "[0094b08] 爾時，文殊師利法王之子白佛言：「唯願，世尊！",
    "T15n0587_006:0094b09": "護是法門，於當來世閻浮提中令得久住，又",
    "T15n0587_006:0094b10": "令大莊嚴。善男子、善女人咸得聞之，設有",
    "T15n0587_006:0094b11": "種種諸魔事起而能不隨，亦令諸魔若諸魔",
    "T15n0587_006:0094b12": "民不得其便，以其受持是法門故，則得發於",
    "T15n0587_006:0094b13": "阿耨多羅三藐三菩提心。」[0094b13] 爾時，佛告文殊師",
    "T15n0587_006:0094b14": "利法王子言：「如是，如是！汝今善聽，為此法",
    "T15n0587_006:0094b15": "門久住世故，當為汝說。召諸天、龍、夜叉、乾",
    "T15n0587_006:0094b16": "闥婆、鳩槃茶等，&#x546A;術章句常隨擁護。如是",
    "T15n0587_006:0094b17": "法門，若諸法師、善男子、善女人，誦持此&#x546A;，",
    "T15n0587_006:0094b18": "則能致彼天、龍、夜叉、乾闥婆、鳩槃茶、阿修羅",
    "T15n0587_006:0094b19": "迦樓羅、緊那羅、摩&#x777A;羅伽等，常隨擁護是善",
    "T15n0587_006:0094b20": "男子、善女人，若行道路，若失道時，若在聚",
    "T15n0587_006:0094b21": "落，若在空閑，若在僧房，若在宴室，若經行",
    "T15n0587_006:0094b22": "處，若在眾會，是諸神等，常當隨侍衛護是人，",
    "T15n0587_006:0094b23": "益其樂說辯才之力。又復為作堅固憶念慧",
    "T15n0587_006:0094b24": "力因緣，無有怨賊得其便者，令是法師行立",
    "T15n0587_006:0094b25": "坐臥一心安詳。文殊師利！何等名為&#x546A;術章",
    "T15n0587_006:0094b26": "句？",
    "T15n0587_006:0094b27": "[0094b27] 「多軼他(徒結反，長音也，自下不言長者悉是短音)(第一句) 憂頭(重音，自下皆同，不言重者悉是",
    "T15n0587_006:0094b28": "輕音)隸(里債反，自下皆同)(第二句) 頭頭&#x96B7;(三) 摩[齒*齊]([月*者]皆反，自下皆同，重言)遮",
    "T15n0587_006:0094b29": "(正何反)[齒*齊](四) 摩衢(長音)遮隸(五) 失離(重音，自下皆同)彌絺(六) 樗",
    "T15n0587_006:0094c01": "(長音)離彌離(七) 侯樓侯樓侯樓(八) 垔(長音)婆[齒*齊](九) 鞞",
    "T15n0587_006:0094c02": "多(長音)地(除賣反)(十) 佉佉隸(十一) 佉隸佉&#x96B7;佉泥([少/兔]閑反，自下皆同)(十二)",
    "T15n0587_006:0094c03": " 阿(長音)僧泥(十三) 伽提摩子麗(零制反，向下皆同)(十四) 摩(長音)那(泥大",
    "T15n0587_006:0094c04": "反)娑(長音)婆泥(十五) 跋大(重音)揵(巨言反)大(重音)(十六) 薩婆留帝",
    "T15n0587_006:0094c05": "(十七) 婆囉(劣我反，自下皆同)婆(長音)伽帝(十八) 辛頭麗(十九) 南無佛",
    "T15n0587_006:0094c06": "提(重音)避耶(延賀反，自下皆同)(二十) 遮(長音)離帝麗(二十一) 南無達摩",
    "T15n0587_006:0094c07": "耶(二十二) 尼([少/兔]界反)伽(長音而重)娑尼(長音)(二十三) 南磨僧伽(重音)",
    "T15n0587_006:0094c08": "耶(二十四) 娑婆系(二十五) 多波(長音)閉(二十六) 避喻(此二字聲相著)波",
    "T15n0587_006:0094c09": "羶(長音)多(長音)尼(二十七) 薩婆波波(二波長音)尼(二十八) 枚(蒙大反)",
    "T15n0587_006:0094c10": "提離(長音)迷(默帝反)(二十九) 薩婆浮(此音重而長)提避耶(二字聲相著)(三",
    "T15n0587_006:0094c11": "十) 薩多(短音)尼離池恕(三十一) 婆藍(柳紺反)吽(合口鼻中出聲)",
    "T15n0587_006:0094c12": "摩波菟(三十二) 摩何(長音)離師避(此音重而長)(三十三) &#x9262;囉賒(世何",
    "T15n0587_006:0094c13": "反)哆(得磨反)(三十四) 多多囉(劣餓反)堤虱天(癡怜反)帝(三十五) 薩",
    "T15n0587_006:0094c14": "婆伽囉(劣俄反)賀(重音)(三十六) 南磨薩婆佛提避耶(避耶",
    "T15n0587_006:0094c15": "二字重音而聲相著)(三十七) 悉纏妒(三十八) 曼哆囉(劣餓反)&#x9262;大(長音)",
    "T15n0587_006:0094c16": "(三十九) &#x6F98;婆賀(婆賀二字音長)(四十)",
    "T15n0587_006:0094c17": "[0094c17] 「文殊師利！是&#x546A;章句，若諸菩薩摩訶薩等，",
    "T15n0587_006:0094c18": "欲修行此勝法門者，當誦持之。應一心行，不",
    "T15n0587_006:0094c19": "調戲不散亂，舉動進止悉令淨潔，不畜餘食",
    "T15n0587_006:0094c20": "少欲知足，獨處遠離不樂憒&#x9599;，身心遠離常",
    "T15n0587_006:0094c21": "以慈悲以法喜樂，常住實語不欺誑人，貴",
    "T15n0587_006:0094c22": "於坐禪樂欲說法，行於正念常離邪念，恒欲",
    "T15n0587_006:0094c23": "頭陀，於得不得無有憂喜，趣向涅槃畏厭生",
    "T15n0587_006:0094c24": "死，等心憎愛和合離別。不&#x608B;身命及一切物，",
    "T15n0587_006:0094c25": "無有貪惜，威儀成就常樂持戒，忍辱調柔惡",
    "T15n0587_006:0094c26": "言能忍，顏色和悅常行精進，助成一切眾生",
    "T15n0587_006:0094c27": "善事，先意問訊除去憍慢同心歡樂。[0094c27] 「文殊師",
    "T15n0587_006:0094c28": "利！如是善男子行如是&#x546A;持讀誦者，文殊",
    "T15n0587_006:0094c29": "師利！如是法師即現身中得十種力。何等為",
    "T15n0587_006:0095a01": "十？一得念力，不忘諸法故；二得意力，方便",
    "T15n0587_006:0095a02": "善巧擇諸法故；三得法力，以能隨順修多羅",
    "T15n0587_006:0095a03": "意善覺了故；四得堅固力，以常不捨如實修",
    "T15n0587_006:0095a04": "行故；五得慚愧力，護彼我故；六得多聞力，具",
    "T15n0587_006:0095a05": "足慧故；七得陀羅尼力，一切所聞皆能持故；",
    "T15n0587_006:0095a06": "八得樂說辯力，諸佛護念故；九得深法力，",
    "T15n0587_006:0095a07": "具足五通故；十得無生法忍力，一切智智速",
    "T15n0587_006:0095a08": "得滿足故。文殊師利！若諸法師有能誦此陀",
    "T15n0587_006:0095a09": "羅尼&#x546A;，住如是行，彼善男子即於現世得是",
    "T15n0587_006:0095a10": "十力。」[0095a10] 如來說是&#x546A;術力時，四大神王驚怖毛",
    "T15n0587_006:0095a11": "&#x7AEA;，與無量鬼神眷屬圍遶，前詣佛所頂禮佛",
    "T15n0587_006:0095a12": "足，白佛言：「世尊！我是四神王得須陀洹道，",
    "T15n0587_006:0095a13": "若有法師順佛教者，我等常當率諸親屬，營",
    "T15n0587_006:0095a14": "從神民護是法師。若善男子，若善女人護念",
    "T15n0587_006:0095a15": "法者，有能受持是等法門讀誦解說，我等四",
    "T15n0587_006:0095a16": "王常往其所衛護是人，隨在何處，若城邑聚",
    "T15n0587_006:0095a17": "落，若空閑靜處，若在房中，若在家若出家，",
    "T15n0587_006:0095a18": "我等四王及諸眷屬，常當隨侍供給所須，令",
    "T15n0587_006:0095a19": "心安隱無有厭倦，亦使一切無能嬈者。世尊！",
    "T15n0587_006:0095a20": "我等四王隨是法門所在之處，常令其方面",
    "T15n0587_006:0095a21": "百由旬，若天、天子，若龍、龍子，若夜叉、夜叉",
    "T15n0587_006:0095a22": "子，若鳩槃茶、鳩槃茶子等，不能得便。」",
    "T15n0587_006:0095a23": "[0095a23] 爾時，毘流博叉天王而說偈言：",
    "T15n0587_006:0095a24": "「我所有眷屬，  親戚及諸民，",
    "T15n0587_006:0095a25": " 皆當共衛護，  供養是法師。」",
    "T15n0587_006:0095a26": "[0095a26] 爾時，毘流勒叉天王而說偈言：",
    "T15n0587_006:0095a27": "「我是法王子，  從法而化生，",
    "T15n0587_006:0095a28": " 佛子發心人，  我皆當供給。」",
    "T15n0587_006:0095a29": "[0095a29] 爾時，提頭賴吒天王而說偈言：",
    "T15n0587_006:0095b01": "「若有諸法師，  持佛修多羅，",
    "T15n0587_006:0095b02": " 我常當衛護，  周遍於十方。」",
    "T15n0587_006:0095b03": "[0095b03] 爾時，毘沙門天王而說偈言：",
    "T15n0587_006:0095b04": "「是人發道心，  所應受供養，",
    "T15n0587_006:0095b05": " 一切諸眾生，  無能知之者。」",
    "T15n0587_006:0095b06": "[0095b06] 爾時，毘沙門天王子名曰善實，持七寶蓋",
    "T15n0587_006:0095b07": "奉上如來，而說偈言：",
    "T15n0587_006:0095b08": "「世尊我今當，  受持是法門，",
    "T15n0587_006:0095b09": " 亦為他人說，  我有如是心。",
    "T15n0587_006:0095b10": " 世尊知我心，  及先世所行，",
    "T15n0587_006:0095b11": " 初始發道心，  至誠求佛道。",
    "T15n0587_006:0095b12": " 世尊無見頂，  今奉此妙蓋，",
    "T15n0587_006:0095b13": " 願我得如是，  無見頂之相。",
    "T15n0587_006:0095b14": " 我以愛敬心，  瞻仰於世尊，",
    "T15n0587_006:0095b15": " 願二足之尊，  慈悲觀察我。",
    "T15n0587_006:0095b16": " 我求佛淨眼，  願見阿逸多。」",
    "T15n0587_006:0095b17": " 度智慧世尊，  即時以偈答：",
    "T15n0587_006:0095b18": "「汝於此命終，  即生兜率天，",
    "T15n0587_006:0095b19": " 從兜率下生，  得見彌勒佛。",
    "T15n0587_006:0095b20": " 二萬歲供養，  爾乃行出家，",
    "T15n0587_006:0095b21": " 既得出家已，  淨修於梵行。",
    "T15n0587_006:0095b22": " 賢劫中諸佛，  一切悉得見，",
    "T15n0587_006:0095b23": " 亦皆供養之，  於彼修梵行。",
    "T15n0587_006:0095b24": " 過六十億劫，  汝當得成佛，",
    "T15n0587_006:0095b25": " 號名為寶蓋，  國土甚嚴淨，",
    "T15n0587_006:0095b26": " 惟有菩薩僧，  為講說妙法。",
    "T15n0587_006:0095b27": " 壽命盡一劫，  佛滅度已後，",
    "T15n0587_006:0095b28": " 正法住一劫，  像法住半劫，",
    "T15n0587_006:0095b29": " 清淨勝妙法，  安隱諸眾生。」",
    "T15n0587_006:0095c01": "[0095c01] 爾時，釋提桓因與無數百千諸天圍遶，而白",
    "T15n0587_006:0095c02": "佛言：「世尊！若有能持是等法門，彼諸法師",
    "T15n0587_006:0095c03": "我常衛護供養供給，隨是法門所在之處，若",
    "T15n0587_006:0095c04": "讀若誦若解說者，我及眷屬以為聽受是法",
    "T15n0587_006:0095c05": "門故，往詣其所，增益法師勢力無畏，法次",
    "T15n0587_006:0095c06": "第意令不漏失。」[0095c06] 爾時，釋提桓因子名曰善護，",
    "T15n0587_006:0095c07": "持妙寶蓋諸寶間錯，奉上如來，而說偈言：",
    "T15n0587_006:0095c08": "「我常如實知，  世尊前世行，",
    "T15n0587_006:0095c09": " 我亦如是行，  求佛一切智。",
    "T15n0587_006:0095c10": " 世尊於往昔，  無物不施與，",
    "T15n0587_006:0095c11": " 我當隨此行，  亦捨諸所有。",
    "T15n0587_006:0095c12": " 我今法王子，  受持是法門，",
    "T15n0587_006:0095c13": " 當數為人說，  以報如來恩。",
    "T15n0587_006:0095c14": " 受是法門者，  是即與我同，",
    "T15n0587_006:0095c15": " 我給侍彼人，  為得菩提故。",
    "T15n0587_006:0095c16": " 世尊聲聞人，  不能守護法，",
    "T15n0587_006:0095c17": " 於後恐怖世，  我護是法門。",
    "T15n0587_006:0095c18": " 世尊安慰我，  又斷諸天疑，",
    "T15n0587_006:0095c19": " 我今當久如，  得佛如世尊。」",
    "T15n0587_006:0095c20": " 佛通達智慧，  授一切智記：",
    "T15n0587_006:0095c21": "「汝後當作佛，  如我今無異，",
    "T15n0587_006:0095c22": " 過於千億劫，  復過百億劫，",
    "T15n0587_006:0095c23": " 爾乃得成佛，  號名為智成。」",
    "T15n0587_006:0095c24": "[0095c24] 爾時，娑婆世界主大梵天王白佛言：「世尊！若",
    "T15n0587_006:0095c25": "善男子、善女人等，其有能說是法門者，我為",
    "T15n0587_006:0095c26": "供養彼法師故，捨禪定樂往詣其所。何以故？",
    "T15n0587_006:0095c27": "是等法門出生帝釋大梵天王諸豪尊等，我",
    "T15n0587_006:0095c28": "今常當供養如是諸善男子，如是說法諸善",
    "T15n0587_006:0095c29": "男子，應受世間大梵天王一切天人阿修羅",
    "T15n0587_006:0096a01": "等之所供養。」[0096a01] 爾時，妙梵天王而說偈言：",
    "T15n0587_006:0096a02": "「比丘、比丘尼，  諸清信士女，",
    "T15n0587_006:0096a03": " 受持此法門，  是世供養處。",
    "T15n0587_006:0096a04": " 乃至有一人，  能行是法門，",
    "T15n0587_006:0096a05": " 我妙梵天王，  要當為之說，",
    "T15n0587_006:0096a06": " 敷眾妙華座，  高至於梵天，",
    "T15n0587_006:0096a07": " 於此座上坐，  演說是法門。",
    "T15n0587_006:0096a08": " 若於惡世中，  從聞是法者，",
    "T15n0587_006:0096a09": " 應發希有心，  踊躍稱善哉。",
    "T15n0587_006:0096a10": " 若無量世界，  大火悉充滿，",
    "T15n0587_006:0096a11": " 要當從中過，  往聽是法門。",
    "T15n0587_006:0096a12": " 若有欲得聞，  開佛道法門，",
    "T15n0587_006:0096a13": " 應如須彌寶，  供養從聞者。」",
    "T15n0587_006:0096a14": "[0096a14] 爾時，世尊現神通力，令魔波旬及其軍眾來",
    "T15n0587_006:0096a15": "詣佛所，作如是言：「世尊！我與眷屬今於佛前",
    "T15n0587_006:0096a16": "立此誓願，隨是法門所流布處，若說法者及",
    "T15n0587_006:0096a17": "聽法者，并彼國土不起魔事，亦當擁護如是",
    "T15n0587_006:0096a18": "法門。」[0096a18] 爾時，世尊放金色光照此世界，告文殊",
    "T15n0587_006:0096a19": "師利法王子言：「文殊師利！我今住持如是法",
    "T15n0587_006:0096a20": "門，以為利益諸法師故，隨是法門，在閻浮提，",
    "T15n0587_006:0096a21": "歲數久近佛法不滅。」[0096a21] 爾時，會中諸眾生等，以",
    "T15n0587_006:0096a22": "一切華，以一切香一切末香，而散佛上，作如",
    "T15n0587_006:0096a23": "是言：「世尊！願是法門行閻浮提，久住於世",
    "T15n0587_006:0096a24": "廣宣流布。」[0096a24] 於是，世尊告阿難言：「汝今受持如",
    "T15n0587_006:0096a25": "是法門。」[0096a25] 阿難白言：「唯然受持。」[0096a25] 佛言：「阿難！",
    "T15n0587_006:0096a26": "我今當以如是法門囑累於汝，受持讀誦廣",
    "T15n0587_006:0096a27": "為人說。」",
    "T15n0587_006:0096a28": "[0096a28] 爾時，阿難即白佛言：「世尊！若人受持如是法",
    "T15n0587_006:0096a29": "門，書寫讀誦為人解說，彼人為得幾許功",
    "T15n0587_006:0096b01": "德？」[0096b01] 佛言：「阿難！隨是法門所有文字章句之",
    "T15n0587_006:0096b02": "數，若人盡壽以一切種勝妙樂具，供養爾許",
    "T15n0587_006:0096b03": "諸佛及僧；若復有人乃至供養是法門恭敬",
    "T15n0587_006:0096b04": "尊重，而讚歎之，其福為勝，是人現得十一",
    "T15n0587_006:0096b05": "功德之藏。何等為十一？一見佛藏，得天眼",
    "T15n0587_006:0096b06": "故；二聽法藏，得天耳故；三見僧藏，得不退",
    "T15n0587_006:0096b07": "轉菩薩僧故；四無盡財藏，以得寶手故；五",
    "T15n0587_006:0096b08": "色身藏，以得具足三十二相故；六眷屬藏，",
    "T15n0587_006:0096b09": "得不可壞諸眷屬故；七聞所未聞諸法之藏，",
    "T15n0587_006:0096b10": "以得諸持陀羅尼故；八憶念藏，以得樂說無",
    "T15n0587_006:0096b11": "礙辯故；九無畏藏，破壞一切外道論故；十",
    "T15n0587_006:0096b12": "福德藏，利益一切諸眾生故；十一智慧藏，",
    "T15n0587_006:0096b13": "以得一切諸佛法故。」[0096b13] 佛說如是修多羅時，七",
    "T15n0587_006:0096b14": "十二那由他菩薩得無生法忍，無量眾生發",
    "T15n0587_006:0096b15": "阿耨多羅三藐三菩提心，無數眾生不受諸",
    "T15n0587_006:0096b16": "法漏盡心得解脫。",
    "T15n0587_006:0096b17": "[0096b17] 爾時，慧命阿難即從坐起，整服右肩，頂禮佛",
    "T15n0587_006:0096b18": "足，白言：「世尊！當以何名名此法門，云何奉",
    "T15n0587_006:0096b19": "持？」[0096b19] 佛言：「阿難！此法門者，名為『平等攝一切",
    "T15n0587_006:0096b20": "法』，如是受持；名為『莊嚴一切佛法』，如是受",
    "T15n0587_006:0096b21": "持；名『勝思惟梵天所問』，如是受持；名為『文",
    "T15n0587_006:0096b22": "殊師利論義』，如是受持。」[0096b22] 佛說是法門已，文",
    "T15n0587_006:0096b23": "殊師利法王之子、勝思惟梵天、平等行善男",
    "T15n0587_006:0096b24": "子、網明菩薩、長老摩訶迦葉、慧命阿難及",
    "T15n0587_006:0096b25": "十方世界諸來菩薩，天、龍、夜叉、乾闥婆王、阿",
    "T15n0587_006:0096b26": "修羅等，受持佛語，皆大歡喜。"
}