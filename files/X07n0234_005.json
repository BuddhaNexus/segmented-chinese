{
    "X07n0234_005:0637b01": "大方廣佛華嚴經疏卷第五(入第一經)",
    "X07n0234_005:0637b02": "清涼山沙門　澄觀　述",
    "X07n0234_005:0637b03": "晉水沙門　(淨源)　錄疏注經",
    "X07n0234_005:0637b04": "△第九總釋名題分二。初解經題。二明品稱。今初。",
    "X07n0234_005:0637b05": "大方廣佛華嚴經",
    "X07n0234_005:0637b06": "總題包於別義。該難思之法門無名之中。強以十",
    "X07n0234_005:0637b07": "門分初。一通顯得名。二對辨開合。三具彰義類四",
    "X07n0234_005:0637b08": "別釋得名。五展演無窮。六卷攝相盡。七展卷無礙。",
    "X07n0234_005:0637b09": "八以義圓收。九攝歸一心。十泯同平等。",
    "X07n0234_005:0637b10": "今初。諸經得名。有其多種。或以人為目。或以法為",
    "X07n0234_005:0637b11": "名。人有請說等殊。法有法喻等別。或體或用。或果",
    "X07n0234_005:0637b12": "或因。乍複乍單。其類繁廣。今經受稱亦多種不同。",
    "X07n0234_005:0637b13": "一從數彰名。如梁攝論第一勝相中云。百千經者。",
    "X07n0234_005:0637b14": "是華嚴經有十萬頌是也。二從喻受名。如涅槃及",
    "X07n0234_005:0637b15": "觀佛三昧經。詺此經為雜華經。以萬行交雜緣起",
    "X07n0234_005:0637b16": "集成故。三從法彰名。如智論釋屬累品。詺此經為",
    "X07n0234_005:0637b17": "不思議解脫經。四從義用受名。如下離世間品及",
    "X07n0234_005:0637b18": "出現品。各有十名者是。依今梵本。云摩訶毗佛略",
    "X07n0234_005:0637b19": "勃陀健拏驃訶修多羅。此云大方廣佛雜華嚴飾",
    "X07n0234_005:0637b20": "經。今略雜飾字耳。前三異名。義多總略。二品十目。",
    "X07n0234_005:0637b21": "多從別義。又局當品。故今譯者具以六字為名。則",
    "X07n0234_005:0637b22": "人法雙題。法喻齊舉。具體具用。有果有因。理盡義",
    "X07n0234_005:0637b23": "圓。故標經首。",
    "X07n0234_005:0637b24": "二對辨開合者。題中七字。有十事五對。一教義相",
    "X07n0234_005:0637c01": "對。謂經一字是能詮教。大等六字是所詮義。二就",
    "X07n0234_005:0637c02": "義中。法喻一對。謂大等是法。華嚴是喻。三就法中。",
    "X07n0234_005:0637c03": "人法一對。謂大方廣是所證無礙法。佛是能證之",
    "X07n0234_005:0637c04": "人。亦名境智一對。四就法中。揀持一對。大之一字",
    "X07n0234_005:0637c05": "是揀。方廣是持。即揀大異小。揀實異權。揀果異因。",
    "X07n0234_005:0637c06": "亦是體用一對。大方是體。大方無隅故。廣即是用。",
    "X07n0234_005:0637c07": "五就人中。借下華字。以喻其因。即因果一對。佛是",
    "X07n0234_005:0637c08": "果故。是以單用華字。則但舉喻因。若合以華嚴。則",
    "X07n0234_005:0637c09": "亦喻上之四字。至下當明。",
    "X07n0234_005:0637c10": "三具彰義類者。謂大等七字。義皆無量。並略以十",
    "X07n0234_005:0637c11": "義釋之。初明大義者。一體大。謂若相若用等。皆同",
    "X07n0234_005:0637c12": "真性。而常徧故。即是大字。涅槃云。所言大者。名之",
    "X07n0234_005:0637c13": "為常。此明體不變易。如人最長。故名為大。又云。大",
    "X07n0234_005:0637c14": "者其性廣博。猶如虗空。此明體徧。二相大。謂恒沙",
    "X07n0234_005:0637c15": "性德無不具故。互相即入。微細重重等。具十玄門。",
    "X07n0234_005:0637c16": "皆其相故。即經方字。方者法也。三用大。謂業用周",
    "X07n0234_005:0637c17": "普。如體徧故。即經廣字。涅槃云。又大者能建大義。",
    "X07n0234_005:0637c18": "即是約用。良以涅槃無廣。廣與大同。故以廣釋大。",
    "X07n0234_005:0637c19": "方廣無大。大與廣合。故以大釋廣。今經具有。故各",
    "X07n0234_005:0637c20": "配之。四果大。謂智斷依正。並周法界故。即經佛字。",
    "X07n0234_005:0637c21": "五因大。謂發菩提心。起解行願證。精勤匪懈。成諸",
    "X07n0234_005:0637c22": "位故。即經華字。六智大。謂大智為主。運諸萬行。徧",
    "X07n0234_005:0637c23": "嚴一切。無所遺故。即經嚴字。七教大。謂一文一句",
    "X07n0234_005:0637c24": "無不結通。徧於一切十方三際。重重無盡故。即是",
    "X07n0234_005:0638a01": "經字。八義大。謂所詮法盡窮法界。乃至帝網無所",
    "X07n0234_005:0638a02": "遺故。即總題六字。九境大。以上法門。普以無盡眾",
    "X07n0234_005:0638a03": "生。為化境故。十業大。謂盡三際時。窮法界處。常將",
    "X07n0234_005:0638a04": "此法。利益眾生。無休息故。如攝大乘等七種大性。",
    "X07n0234_005:0638a05": "不離於此。二方十義者。方者法也。即前十大皆名",
    "X07n0234_005:0638a06": "為法。謂體法相法等。三廣十義者。廣者多也。用多",
    "X07n0234_005:0638a07": "繁興。包無不盡故。則前十皆多。即明一徧一切。名",
    "X07n0234_005:0638a08": "之為大。一攝一切。名之為廣。亦可及此。此約離釋。",
    "X07n0234_005:0638a09": "若合釋方廣二字。亦有十義。一廣依義。謂若言教",
    "X07n0234_005:0638a10": "繁廣。為生依故。二廣說義。宣說廣大甚深法故。三",
    "X07n0234_005:0638a11": "廣破義。破一切障。無有餘故。四廣超義。無有諸法",
    "X07n0234_005:0638a12": "能比類故。五廣治義。具攝無邊對治之法。為能治",
    "X07n0234_005:0638a13": "故。六廣攝義。通攝無邊異類法故。七廣德義。具攝",
    "X07n0234_005:0638a14": "二嚴諸勝德故。八廣生義。能生無量廣大果海故。",
    "X07n0234_005:0638a15": "九廣絕義。非是心。識稱量所能知故。十廣知義。具",
    "X07n0234_005:0638a16": "足種智。破邪見障。無有餘故。此之十義。前四即雜",
    "X07n0234_005:0638a17": "集第十一中四義。後六即入大乘論第一中六",
    "X07n0234_005:0638a18": "義。四佛十義者。即是十佛。大即法界佛。方即本性",
    "X07n0234_005:0638a19": "佛。廣即涅槃佛。及隨樂佛。佛即成正覺佛。華即願",
    "X07n0234_005:0638a20": "佛。及三昧佛。嚴即業報佛。經即住持佛。總不離心。",
    "X07n0234_005:0638a21": "七字皆是心佛。釋十佛義。如八地中及離世間品",
    "X07n0234_005:0638a22": "辨。又佛他論第一說。佛亦具十義。謂具一切智一",
    "X07n0234_005:0638a23": "切種智。離煩惱障及所知障。於一切法一切種相。",
    "X07n0234_005:0638a24": "能自開覺。亦能開覺一切有情。如睡夢覺。如蓮華",
    "X07n0234_005:0638b01": "開。故名為佛。又真諦引真實論。亦有十義。恐繁不",
    "X07n0234_005:0638b02": "引。五華十義者。一含實義。表法界含性德故。二光",
    "X07n0234_005:0638b03": "淨義。本智明顯故。三微妙義。一一諸行同法界故。",
    "X07n0234_005:0638b04": "四適悅義。順物機故。五引果義。行為生因。起正覺",
    "X07n0234_005:0638b05": "故。六端正義。行與願俱。無所缺故。七無染義。一一",
    "X07n0234_005:0638b06": "行門三昧俱故。八巧成義。所修德業善巧成故。九",
    "X07n0234_005:0638b07": "芬馥義。眾德住持。流馨彌遠故。十開敷義。眾行敷",
    "X07n0234_005:0638b08": "榮。令心開覺故。然華有二種。一草木華。喻萬行因。",
    "X07n0234_005:0638b09": "然或因與果俱。或不與俱。二嚴身華。通金玉等。喻",
    "X07n0234_005:0638b10": "於神通眾相等。唯與果俱。前十義中。一五九十。局",
    "X07n0234_005:0638b11": "於草木。餘通二華。六嚴者。即上十華同嚴一佛。為",
    "X07n0234_005:0638b12": "嚴不同。亦是十義。又上十華。如次嚴前十佛。即是",
    "X07n0234_005:0638b13": "十義。而總別無礙。更有十義。一用因嚴果以成人。",
    "X07n0234_005:0638b14": "是華嚴佛。由因得果故。二以果嚴因以顯勝。成果",
    "X07n0234_005:0638b15": "之後。令一一因行。皆無際故。三以人嚴法而顯用。",
    "X07n0234_005:0638b16": "謂佛曠劫修因。方顯法之體用故。四以法嚴人以",
    "X07n0234_005:0638b17": "顯圓。若不得法之。體用。因果不能圓妙故。五以體",
    "X07n0234_005:0638b18": "嚴用以令周。謂用不得體。不周徧故。六以用嚴體",
    "X07n0234_005:0638b19": "而知本。若無大用。不顯體本之廣故。七以體嚴相",
    "X07n0234_005:0638b20": "而知妙。謂相若有體。便即入重重故。八以相嚴體",
    "X07n0234_005:0638b21": "以明玄。無相不顯。體深玄故。九以義嚴教超言念。",
    "X07n0234_005:0638b22": "由所詮難思。能詮言離故。十諸因互嚴以融攝。如",
    "X07n0234_005:0638b23": "禪非智無以窮其寂。智非禪無以深其照等。又上",
    "X07n0234_005:0638b24": "來互嚴。皆有相資相即四句。今更約理行互嚴以",
    "X07n0234_005:0638c01": "明。初相資四句者。一理由修顯故。以行華嚴理。二",
    "X07n0234_005:0638c02": "行從理發。則以理華嚴行。梁攝論云。無不從此法",
    "X07n0234_005:0638c03": "界流。無不還證此法身故。三理行俱融。不二而二。",
    "X07n0234_005:0638c04": "非真流之行。無以契真。非起行之真。不從行顯。良",
    "X07n0234_005:0638c05": "以體融行而因圓。行該真而果滿。是故標為佛華",
    "X07n0234_005:0638c06": "嚴也。四理行俱泯。二而不二。以理之行故非行。行",
    "X07n0234_005:0638c07": "之理故非理。是則能所兩亡。超情絕相。非嚴非不",
    "X07n0234_005:0638c08": "嚴。是謂華嚴。相即四句。理行全收。準思可見。則法",
    "X07n0234_005:0638c09": "喻交映。昭然有在。七經十義者。雜心五義。已見上",
    "X07n0234_005:0638c10": "文。佛地論有二義。一貫穿所說。二攝持所化。即雜",
    "X07n0234_005:0638c11": "心結鬘一義。合之應除結鬘。開成六義。依此方訓。",
    "X07n0234_005:0638c12": "復有四義。一常。二法。並如前辨。三經義。即眾生徑",
    "X07n0234_005:0638c13": "路。四典義。令見聞正法故。寶雲經中。亦有十義。恐",
    "X07n0234_005:0638c14": "繁不引。",
    "X07n0234_005:0638c15": "第四別釋得名者。先得後釋。先得名者。大。以當體",
    "X07n0234_005:0638c16": "受名。常徧為義。常則豎無初際。徧則橫該無外。方。",
    "X07n0234_005:0638c17": "以就法得名。軌持為義。雙持體相。軌生物解故。廣。",
    "X07n0234_005:0638c18": "以從用得名。包博為義。包則廣容。博則廣徧。佛。以",
    "X07n0234_005:0638c19": "就人得名。覺照為義。照則朗萬法之幽邃。覺則悟",
    "X07n0234_005:0638c20": "大夜之重昏。華。以從喻得名。感果嚴身為義。感果",
    "X07n0234_005:0638c21": "則萬行圓成。嚴身則眾德備體。嚴。以功用受名。資",
    "X07n0234_005:0638c22": "莊為義。謂資廣大之體用。莊真應之佛身。經。以能",
    "X07n0234_005:0638c23": "詮得名。攝持為義。持性相之無盡。攝眾生之無邊。",
    "X07n0234_005:0638c24": "後釋名者。一就法中體用相對。大之方廣。謂有體",
    "X07n0234_005:0639a01": "之相用故。方廣之大。有相用之體故。皆依主釋。若",
    "X07n0234_005:0639a02": "相即者。即持業釋。二就人中果行相望。佛之華。非",
    "X07n0234_005:0639a03": "因位之行故。華之佛。非餘行之佛故。亦通相即。三",
    "X07n0234_005:0639a04": "以人法相對。大方廣之佛華嚴。非小權乘之佛等",
    "X07n0234_005:0639a05": "故。佛華嚴之大方廣。非因位所得法故。相即可知。",
    "X07n0234_005:0639a06": "四教義相對。亦通二釋。教望於義。及前人望於法。",
    "X07n0234_005:0639a07": "兼通有財。並可思準。",
    "X07n0234_005:0639a08": "第五展演無窮者。謂初於最清淨法界。開為理智",
    "X07n0234_005:0639a09": "兩門。即涅槃菩提之異。又理開體用。即大方廣。智",
    "X07n0234_005:0639a10": "開因果。即佛華嚴。總連合成詮。即題中經字。又展",
    "X07n0234_005:0639a11": "此目。以為初會。初會總故。十海是理。十智是智。十",
    "X07n0234_005:0639a12": "海之中。含於體用。十智之中。亦含因果。又華藏世",
    "X07n0234_005:0639a13": "界。及遮那徧中。即依正二果。皆是佛字。大威光太",
    "X07n0234_005:0639a14": "子。略示因華。彼二所證所觀。即大方廣。即總成一",
    "X07n0234_005:0639a15": "會所信。因果體用。又展此會。以成後八。四周因果。",
    "X07n0234_005:0639a16": "各因是華。果即是佛。其所修所證之體用。即大方",
    "X07n0234_005:0639a17": "廣。又展九會。徧周十方。謂如第二會光明覺品。辨",
    "X07n0234_005:0639a18": "一類之會。已徧十方。餘會亦爾。又展此諸會。各有",
    "X07n0234_005:0639a19": "主伴。如說十住。十方菩薩皆來證云。十方國土。皆",
    "X07n0234_005:0639a20": "說此法。則前徧法界之會。各有重重主伴。乃至徧",
    "X07n0234_005:0639a21": "於塵剎。異類界等。無盡時會。皆不出大方廣佛華",
    "X07n0234_005:0639a22": "嚴清淨法界。",
    "X07n0234_005:0639a23": "第六卷攝相盡者。謂從後漸卷。乃至不出九會。九",
    "X07n0234_005:0639a24": "會不離初會。初會不離總題。總題不出理智。非理",
    "X07n0234_005:0639b01": "不智故。理外無智。非智不理故。智外無理。則理智",
    "X07n0234_005:0639b02": "不二。亦攝智從理。離體無用。攝用歸體。體性自離",
    "X07n0234_005:0639b03": "故。體即非體。本來清淨。強名之清淨法界。是以",
    "X07n0234_005:0639b04": "極從無盡。乃至一字無字。皆攝華嚴性海。無有遺",
    "X07n0234_005:0639b05": "餘。",
    "X07n0234_005:0639b06": "第七展卷無礙者。謂正前展時。即後常卷。正後卷",
    "X07n0234_005:0639b07": "時。即前常展。展時即卷故。無量無邊法門海。一言",
    "X07n0234_005:0639b08": "演說盡無餘。卷時即展故。如來於一語言中。演說",
    "X07n0234_005:0639b09": "無邊契經海。",
    "X07n0234_005:0639b10": "第八以義圓收者。上來諸門。或以七字攝盡。如前",
    "X07n0234_005:0639b11": "已辨。或以教義攝盡。或以理智攝盡。或以人法攝",
    "X07n0234_005:0639b12": "盡。或信解行證攝盡。或唯普賢文殊毗盧遮那三",
    "X07n0234_005:0639b13": "聖攝盡。謂大方廣即普賢。普賢表所證法界故。華",
    "X07n0234_005:0639b14": "嚴即文殊。文殊表能證故。佛即遮那。具能所故。又",
    "X07n0234_005:0639b15": "大即普賢。普賢菩薩自體徧故。方廣即文殊。文殊",
    "X07n0234_005:0639b16": "表即體之智故。華即普賢。普賢行故。嚴即文殊。文",
    "X07n0234_005:0639b17": "殊以解起行故。佛即圓解之行普賢文殊。證法界",
    "X07n0234_005:0639b18": "體用之普賢文殊。成毗盧遮那光明徧照。",
    "X07n0234_005:0639b19": "第九攝歸一心者。上來諸門。乃至無盡。不離一心。",
    "X07n0234_005:0639b20": "一心即法界故。起信云。所言法者。謂眾生心。心體",
    "X07n0234_005:0639b21": "即大。心之本智。即方廣。觀心起行。即華嚴。覺心性",
    "X07n0234_005:0639b22": "相。即是佛。覺非外來。全同所覺。故理智不殊。理智",
    "X07n0234_005:0639b23": "形奪。雙亡寂照。則念念皆是華嚴性海。",
    "X07n0234_005:0639b24": "第十泯同平等者。為未了者。令了自心。若知觸物",
    "X07n0234_005:0639c01": "皆心。方了心性。故梵行品云。知一切法。即心自性。",
    "X07n0234_005:0639c02": "成就慧身。不由他悟。然今學法之者。多棄內而求",
    "X07n0234_005:0639c03": "外。習禪之者。好亡緣而內照。並為徧執。俱滯二邊。",
    "X07n0234_005:0639c04": "既心境如如。則平等無礙。余曾瑩兩面鏡。鑑一盞",
    "X07n0234_005:0639c05": "燈置一尊容。而重重交光。佛佛無盡。見夫心境互",
    "X07n0234_005:0639c06": "照。本智雙入。心中悟無盡之境。境上了難思之心。",
    "X07n0234_005:0639c07": "心境重重。智照斯在。又即心了境界之佛。即境見",
    "X07n0234_005:0639c08": "唯心如來。心佛重重。而本覺性一。皆取之不可得。",
    "X07n0234_005:0639c09": "則心境兩亡。照之不可窮。則理智交徹。心境既爾。",
    "X07n0234_005:0639c10": "境境相望。心心互研。萬化紛綸。皆一致也。唯證相",
    "X07n0234_005:0639c11": "應。名佛華嚴矣。二釋品稱。",
    "X07n0234_005:0639c12": "世主妙嚴品第一",
    "X07n0234_005:0639c13": "梵云薩婆嚕鷄印拏倈驃訶柰耶鉢攞叵婆娜忙",
    "X07n0234_005:0639c14": "鉢里勿多。此云一切世間主莊嚴法門威德名品。",
    "X07n0234_005:0639c15": "今文存略。世者時也。即是世間。主者君也。即諸王",
    "X07n0234_005:0639c16": "及佛。然世間有三。一器世間。即是化處。二眾生世",
    "X07n0234_005:0639c17": "間。即所化機。三智正覺世間。即能化主。主則為二。",
    "X07n0234_005:0639c18": "諸王及佛。主於器界及眾生故。佛非世間。從所統",
    "X07n0234_005:0639c19": "受稱。妙謂法門。體用深廣難思。即主之所得。嚴謂",
    "X07n0234_005:0639c20": "嚴飾。乃有多義。一器世間嚴。謂其地堅固等。二眾",
    "X07n0234_005:0639c21": "生世間嚴。謂眾海各具法門威德故。三智正覺世",
    "X07n0234_005:0639c22": "問嚴。謂於一切法。成最正覺三業普周。法門無盡",
    "X07n0234_005:0639c23": "故。所以長行諸王之嚴。偈頌讚德。皆顯嚴佛。眾生",
    "X07n0234_005:0639c24": "不嚴。不感佛興。正覺不嚴。不能為主。器界不嚴。非",
    "X07n0234_005:0640a01": "真佛處。復由佛嚴。顯遇者有德。眾生嚴輔顯佛超",
    "X07n0234_005:0640a02": "勝。如是互嚴。亦為妙嚴。諸經無此廣嚴。但初名序",
    "X07n0234_005:0640a03": "品。今唯明序已兼正故。廣讚諸嚴。以為華嚴之由",
    "X07n0234_005:0640a04": "序。舊云世間淨眼品者。謂所得法眼。能淨世間故。",
    "X07n0234_005:0640a05": "淨即嚴義。餘如前說。",
    "X07n0234_005:0640a06": "十別解文義二。初總釋經序。",
    "X07n0234_005:0640a07": "大周新譯大方廣佛華嚴經序",
    "X07n0234_005:0640a08": "天冊金輪聖神皇帝製",
    "X07n0234_005:0640a09": "蓋聞。造化權輿之首。天道未分。龜龍繫象之初。人文",
    "X07n0234_005:0640a10": "始著。雖萬八千歲。同臨有截之區。七十二君。詎識無",
    "X07n0234_005:0640a11": "邊之義。由是人迷四忍。輪迴六趣之中。家纏五蓋。沒",
    "X07n0234_005:0640a12": "溺三塗之下。及夫鷲巖西峙。象駕東驅。慧日法王。超",
    "X07n0234_005:0640a13": "四大而高視。中天調御。越十地以居尊。包括鐵圍。延",
    "X07n0234_005:0640a14": "促沙劫。其為體也。則不生不滅。其為相也。則無去無",
    "X07n0234_005:0640a15": "來。念處正勤。三十七品為其行。慈悲喜捨。四無量法",
    "X07n0234_005:0640a16": "運其心。方便之力難思。圓對之機多緒。混大空而為",
    "X07n0234_005:0640a17": "量。豈筭數之能窮。入纖芥之微區。匪名言之可述。無",
    "X07n0234_005:0640a18": "得而稱者。其唯大覺歟。朕曩劫植因。叨承佛記。金山",
    "X07n0234_005:0640a19": "降旨。大雲之偈先彰。玉扆披祥。寶雨之文後及。加以",
    "X07n0234_005:0640a20": "積善餘慶。俯集微躬。遂得地平天成。河清海晏。殊祥",
    "X07n0234_005:0640a21": "絕瑞。既日至而月書。貝牒靈文。亦時臻而歲洽。踰海",
    "X07n0234_005:0640a22": "越漠。獻賝之禮備焉。架險航深。重譯之辭罄矣。大方",
    "X07n0234_005:0640a23": "廣佛華嚴經者。斯乃諸佛之密藏。如來之性海。視之",
    "X07n0234_005:0640a24": "者莫識其指歸。挹之者罕測其涯際。有學無學。志絕",
    "X07n0234_005:0640b01": "窺覦。二乘三乘。寧希聽受。最勝種智。莊嚴之跡既隆。",
    "X07n0234_005:0640b02": "普賢文殊。願行之因斯滿。一句之內。包法界之無邊。",
    "X07n0234_005:0640b03": "一毫之中。置剎土而非隘。摩竭陀國。肇興妙會之緣。",
    "X07n0234_005:0640b04": "普光法堂。爰敷寂滅之理。[糸*丐]惟奧義。譯在晉朝。時踰",
    "X07n0234_005:0640b05": "六代。年將四百。然一部之典。纔獲三萬餘言。唯啟半",
    "X07n0234_005:0640b06": "珠。未窺全寶。朕聞其梵本先在于闐國中。遣使奉迎。",
    "X07n0234_005:0640b07": "近方至此。既覩百千之妙頌。乃披十萬之正文。粤以",
    "X07n0234_005:0640b08": "證聖元年。歲次乙未。月旅沽洗。朔惟戊申。以其十四",
    "X07n0234_005:0640b09": "日辛酉。於大徧空寺。親受筆削。敬譯斯經。遂得甘露",
    "X07n0234_005:0640b10": "流津。預夢庚申之夕。膏雨灑潤。後覃壬戌之辰。式開",
    "X07n0234_005:0640b11": "實相之門。還符一味之澤。以聖曆二年歲次己亥。十",
    "X07n0234_005:0640b12": "月壬午朔八日己丑。繕寫畢功。添性海之波瀾。廓法",
    "X07n0234_005:0640b13": "界之疆域。大乘頓教。普被於無窮。方廣真筌。遐該於",
    "X07n0234_005:0640b14": "有識。豈謂後五百歲。忽奉金口之言。娑婆境中。俄啟",
    "X07n0234_005:0640b15": "珠函之祕。所冀闡揚沙界。宣暢塵區。竝兩曜而長懸。",
    "X07n0234_005:0640b16": "彌十方而永布。一窺寶偈。慶溢心靈。三復幽宗。喜盈",
    "X07n0234_005:0640b17": "身意。雖則無說無示。理符不二之門。然因言顯言。方",
    "X07n0234_005:0640b18": "闡大千之義。輒申鄙作。爰題序云。",
    "X07n0234_005:0640b19": "△二別解文義者。然此經。文富義博。勢變多端。況",
    "X07n0234_005:0640b20": "一義一文。包攝法界。是以古德用十例科判。欲顯",
    "X07n0234_005:0640b21": "難思。其第一名本末部類。但顯此經無盡。非科今",
    "X07n0234_005:0640b22": "文。前已具明。故今略之。加前後鉤鎖。亦有十例。一",
    "X07n0234_005:0640b23": "本部三分科。二問答相屬科。三以文從義科。四前",
    "X07n0234_005:0640b24": "後襵疊科。五前後鉤鎖科。六隨品長分科。七隨其",
    "X07n0234_005:0640c01": "本會科。八本末大位科。九本末徧收科。十主伴無",
    "X07n0234_005:0640c02": "盡科。",
    "X07n0234_005:0640c03": "初本部三分者。謂序正流通。初品為序分。現相品",
    "X07n0234_005:0640c04": "下。為正宗分。流通有無。古有七釋。一光統律師。以",
    "X07n0234_005:0640c05": "法界品為流通。由入法界廣無邊故。二隋遠法師。",
    "X07n0234_005:0640c06": "以法界品內善財下。屬流通。寄人顯法故。三裕法",
    "X07n0234_005:0640c07": "師。以法界品後偈。為流通。以歎德無盡故。四有云。",
    "X07n0234_005:0640c08": "末後二頌。為流通。以結說無盡。歎德勸修故。五或",
    "X07n0234_005:0640c09": "云。經來未盡。故無流通。六或云。以餘眷屬經。為此",
    "X07n0234_005:0640c10": "流通。以彼是此所流出故。七或云。此經總無流通。",
    "X07n0234_005:0640c11": "以法無盡。說無休息故。故諸會各無流通。不同大",
    "X07n0234_005:0640c12": "般若。諸會皆有流通故。此上七解。各是一理。而前",
    "X07n0234_005:0640c13": "六皆有。第七獨無。若義會之。應成四句。一有序正",
    "X07n0234_005:0640c14": "無流通。如第七。二唯正宗無二分。由自初暨後。皆",
    "X07n0234_005:0640c15": "顯玄微。並悟物故。初雖列眾。而歎佛德。後雖寄人。",
    "X07n0234_005:0640c16": "有修相故。三具三分。四俱不可說。即言亡言故。約",
    "X07n0234_005:0640c17": "義包含。不可局取。今依具三以分。三分之興。彌天",
    "X07n0234_005:0640c18": "高判。冥符西域。今古同遵。所以三者。夫聖人設教。",
    "X07n0234_005:0640c19": "必有其漸。將命微言。先彰由致。故受之以序分。由",
    "X07n0234_005:0640c20": "致既彰。當機授法。故受之以正宗。正宗既陳。務於",
    "X07n0234_005:0640c21": "開濟。非但篤於時會。復令末葉傳芳。永耀法燈。明",
    "X07n0234_005:0640c22": "明無盡。故受之以流通。非唯一部。當會當品等。皆",
    "X07n0234_005:0640c23": "容有之。故依三也。雖六解皆通。今依第二。以寄人",
    "X07n0234_005:0640c24": "進修。示物有分。流通相故。故慈氏云。若有敬慕心。",
    "X07n0234_005:0641a01": "亦當如是學。初之一解。令正宗中。闕於證入。第三",
    "X07n0234_005:0641a02": "但屬善財之一相故。末後二偈。但結偈中佛德。非",
    "X07n0234_005:0641a03": "通一部。十行等末。類有此偈。經來未盡。未必在後。",
    "X07n0234_005:0641a04": "眷屬流通。但約義故。故依遠公。",
    "X07n0234_005:0641a05": "二問答相屬科者。古云。此九會中。大位問答。總有",
    "X07n0234_005:0641a06": "五番。第一會中。大眾起四十問。或當會答盡。名舉",
    "X07n0234_005:0641a07": "果勸樂生信分。二第二會初。有四十問。至第七會",
    "X07n0234_005:0641a08": "末答盡。名修因契果生解分。中間雖有諸問。並是",
    "X07n0234_005:0641a09": "隨說隨問。非是大位問答。不思議品。不問因故。三",
    "X07n0234_005:0641a10": "第八會初。起二百問。當會答盡。名託法進修成行",
    "X07n0234_005:0641a11": "分。四第九會初。起六十問。如來自入師子頻申三",
    "X07n0234_005:0641a12": "昧。現相答。名頓證法界分。五福城東善財求法等。",
    "X07n0234_005:0641a13": "別問別答。名歷位漸證分。古德。以善財。猶屬正宗",
    "X07n0234_005:0641a14": "故。今既判入流通。則前唯四。兼取流通。以為五分。",
    "X07n0234_005:0641a15": "未爽通塗。",
    "X07n0234_005:0641a16": "三以文從義科者。此經一部。有五周因果。即為五",
    "X07n0234_005:0641a17": "分。初會中一周因果。謂先顯舍那果德。後遮那一",
    "X07n0234_005:0641a18": "品。明彼本因。名所信因果。二從第二會。至第七會",
    "X07n0234_005:0641a19": "中隨好品。名差別因果。謂二十六品辨因。後三品",
    "X07n0234_005:0641a20": "明果。亦名生解因果。三普賢行品辨因。出現品明",
    "X07n0234_005:0641a21": "果。名平等因果。非差別顯故。亦名出現因果。四第",
    "X07n0234_005:0641a22": "八會初。名五位因。後明八相果。名出世因果。亦名",
    "X07n0234_005:0641a23": "成行因果。五第九會中。初明佛果大用。後顯菩薩",
    "X07n0234_005:0641a24": "起用修因。名證入因果。因果二門。俱證入故。各分",
    "X07n0234_005:0641b01": "因異果。亦為十也。",
    "X07n0234_005:0641b02": "四前後襵疊科者。一部分二。謂前九會是本會。亦",
    "X07n0234_005:0641b03": "是佛會。佛為主故。從文殊。至福城東已後。並是末",
    "X07n0234_005:0641b04": "會。亦是菩薩會。以諸善知識為會主故。二就前中",
    "X07n0234_005:0641b05": "亦二。初八會。明所成解行。後一。顯所證法界。三就",
    "X07n0234_005:0641b06": "前中復二。初七會。明歷位修成行。後一。明圓融周",
    "X07n0234_005:0641b07": "普行。四前中復二。初明修生因果。後普賢下二品。",
    "X07n0234_005:0641b08": "明修顯因果。五就前復二。初明修生因。後不思議",
    "X07n0234_005:0641b09": "法等三品。明修生果。六就前復二。初明位中因行。",
    "X07n0234_005:0641b10": "後十定下六品。明位後之行。七就前復二。初明地",
    "X07n0234_005:0641b11": "前比行。後第六一會。明十地證行。八就前亦二。初",
    "X07n0234_005:0641b12": "位前十信行。後第三會已去三會。明入位三賢行。",
    "X07n0234_005:0641b13": "九就前亦二。初明所信佛果法。後問明品下三品。",
    "X07n0234_005:0641b14": "明能依能信菩薩行。十就前中復二。初會明佛依",
    "X07n0234_005:0641b15": "報果。後名號下三品。明佛正報果。",
    "X07n0234_005:0641b16": "五前後鉤鎖科。亦分為十。一第一會為依報因果。",
    "X07n0234_005:0641b17": "前明依報果。後毗盧遮那品。辨因。二更取毗盧遮",
    "X07n0234_005:0641b18": "那。及第二會初三品。為正報因果。前因後果。三以",
    "X07n0234_005:0641b19": "名號至菩薩住處。名依起因果。依於本有而修起",
    "X07n0234_005:0641b20": "故。前果後因。四從問明品。至隨好品。明差別因果。",
    "X07n0234_005:0641b21": "前因後果。五取不思議下。至普賢行品。為圓融因",
    "X07n0234_005:0641b22": "果。前果後因。以不議等。與前為果。果別於因。與後",
    "X07n0234_005:0641b23": "為果。則一一融攝。然有六義證成。一因果相屬科",
    "X07n0234_005:0641b24": "中。多先果後因故。二四十八後。未有證成。普行後",
    "X07n0234_005:0641c01": "有證成者。結屬前故。三普賢行品初。無別發起。便",
    "X07n0234_005:0641c02": "即躡前云。略示如來少分境故。四以義明之。不思",
    "X07n0234_005:0641c03": "議法。顯佛德難思。一一圓融故。五前雖有問。不思",
    "X07n0234_005:0641c04": "議品初。重念問故。六第二會初。已有三業。為差別",
    "X07n0234_005:0641c05": "果故。由斯六義故。普賢行品。得屬前因。六取普賢",
    "X07n0234_005:0641c06": "行。及出現品。為平等因果。前因後果。七取出現及",
    "X07n0234_005:0641c07": "離世間品。為出現因果。前果後因。成佛涅槃。亦因",
    "X07n0234_005:0641c08": "現故。非說真成。由離世間為因。方能現世。八離世",
    "X07n0234_005:0641c09": "間品。為成行因果。通辨行故。具因果故。九取離世",
    "X07n0234_005:0641c10": "間品。及法界品。為法界因果。前因後果。由離世間。",
    "X07n0234_005:0641c11": "稱法界故。故因不依位。果唯證入。十法界一品。自",
    "X07n0234_005:0641c12": "為證入因果。先果後因。其善財已下。亦為無盡因",
    "X07n0234_005:0641c13": "果。先因後果故。歷事至普賢一毛。因則無盡。普賢",
    "X07n0234_005:0641c14": "說佛德過虗空。而果無盡。以為流通。故不明之。",
    "X07n0234_005:0641c15": "六隨品長分科者。長分有十。一通辨教起因緣分。",
    "X07n0234_005:0641c16": "二現相品下。明佛果無涯大用分。三毗盧遮那品。",
    "X07n0234_005:0641c17": "舉彼往因證成分。四名號下三品。明大用應機普",
    "X07n0234_005:0641c18": "周分。五問明品下。至十地品末。明諸位差別令修",
    "X07n0234_005:0641c19": "分。六十定品下。至隨好品末。明差別因圓果滿分。",
    "X07n0234_005:0641c20": "七普賢行品下二品。明普行因成現果分。八離世",
    "X07n0234_005:0641c21": "間品。明因果超絕世間分。九法界品中前分。明大",
    "X07n0234_005:0641c22": "眾頓證法界分。十爾時文殊下。明一人歷位漸證",
    "X07n0234_005:0641c23": "分。",
    "X07n0234_005:0641c24": "七隨其本會科者。亦為十分。一初會。名舉果令信",
    "X07n0234_005:0642a01": "分。二第二會。明能信成德分。三第三會。初賢十住",
    "X07n0234_005:0642a02": "分。四第四會。中賢十行分。五第五會。上賢十向分。",
    "X07n0234_005:0642a03": "六第六會。聖位十地分。七第七會。因圓果滿分。八",
    "X07n0234_005:0642a04": "第八會。普賢大行分。九第九會初。行成證入分。十",
    "X07n0234_005:0642a05": "善財下。善友教證分。",
    "X07n0234_005:0642a06": "八本末大位科者。本會為九。末會有五十五。總為",
    "X07n0234_005:0642a07": "六十四分。",
    "X07n0234_005:0642a08": "九本末徧收科者。先九會為九分。文殊為六千比",
    "X07n0234_005:0642a09": "丘說法。為第十分。及善財歷一百一十善知識。總",
    "X07n0234_005:0642a10": "一百二十分。若開諸龍。及三乘會。及彌勒。後文殊",
    "X07n0234_005:0642a11": "普賢三人。便成一百二十五。以慈氏云。此長者子。",
    "X07n0234_005:0642a12": "經由一百一十善知識已。然後而來至於我所。則",
    "X07n0234_005:0642a13": "彌勒已前。有一百一十故。及三千大千世界微塵",
    "X07n0234_005:0642a14": "數善友。其分數彌多。若合為一。則一百二十六分。",
    "X07n0234_005:0642a15": "十主伴無盡科者。一一會。一一品。一一法。皆結通",
    "X07n0234_005:0642a16": "十方。如此間說十方虗空法界。一切世界。乃至一",
    "X07n0234_005:0642a17": "切塵中。皆如是說。此結主經也。又彼一一會等。皆",
    "X07n0234_005:0642a18": "有他方塵數菩薩。而來證法。此結伴也。即主伴相",
    "X07n0234_005:0642a19": "與周徧法界。重疊無盡。是則段數亦無盡無盡也。",
    "X07n0234_005:0642a20": "上來十例各顯一理。然亦無盡。若依常用。應依三",
    "X07n0234_005:0642a21": "分。謂初品為序。現相下正宗。法界品內爾時文殊",
    "X07n0234_005:0642a22": "師利從善住樓閣出下。明流通。序中就文分二。初",
    "X07n0234_005:0642a23": "此土序。二結通十方無盡世界序。初中復二。初證",
    "X07n0234_005:0642a24": "信序。後爾時如來道場下。發起序。然此二序。廣如",
    "X07n0234_005:0642b01": "常解。今但略陳。初證信者。若原其所由。則阿難請",
    "X07n0234_005:0642b02": "問。如來令置。如智度論及大悲經說。若覈其所以。",
    "X07n0234_005:0642b03": "意有六焉。一為異外道故。外道經首。皆立阿優。以",
    "X07n0234_005:0642b04": "為吉故。此約如是。二為息諍故。智度論云。若不推",
    "X07n0234_005:0642b05": "從佛聞。言自製作。則諍論起故。今廢我從聞。聞從",
    "X07n0234_005:0642b06": "佛來。故經傳歷代。妙軌不輟。此局我聞。三為離增",
    "X07n0234_005:0642b07": "減過故。佛地論云。應知。說此如是我聞。意避增減",
    "X07n0234_005:0642b08": "異分過失。謂如是法。我親從佛聞。文義決定。非謂",
    "X07n0234_005:0642b09": "傳聞有增減失。四為斷眾疑故。真諦引律云。結集",
    "X07n0234_005:0642b10": "法時。阿難升座。變身如佛。眾起三疑。一疑大師涅",
    "X07n0234_005:0642b11": "槃重起。二疑他方佛來。三疑阿難轉身成佛。說此",
    "X07n0234_005:0642b12": "如是我聞。三疑頓斷。既言我聞。即非佛明矣。上二",
    "X07n0234_005:0642b13": "義。通約信聞。五為生信。故智論云。說時方人。令生",
    "X07n0234_005:0642b14": "信故。此局後四。六為順同三世佛故。此通六種。若",
    "X07n0234_005:0642b15": "準佛地論。科為五事。一總顯已聞。二教起時分。三",
    "X07n0234_005:0642b16": "別顯教主。四彰教起處。五顯所被機。今依智論。開",
    "X07n0234_005:0642b17": "初總顯已聞。作信聞二種。為六成就。一信。二聞。三",
    "X07n0234_005:0642b18": "時。四主。五處。六眾。然信聞二事。文局初首。義通九",
    "X07n0234_005:0642b19": "會。時主二種。文義俱通。處眾二事。文義俱局。隨相",
    "X07n0234_005:0642b20": "則爾。約實互融。",
    "X07n0234_005:0642b21": "上來略依三分二序。然此經體勢少異。故依五分",
    "X07n0234_005:0642b22": "釋文。而合後二。名依人證入。就第一舉果分中。或",
    "X07n0234_005:0642b23": "科為十。一教起因緣分。即初一品。二大眾同請分。",
    "X07n0234_005:0642b24": "三面光集眾分。四毫光示法分。五眉間出眾分。已",
    "X07n0234_005:0642c01": "上在第二品內。六普賢三昧分。七諸佛同加分。八",
    "X07n0234_005:0642c02": "法主起定分。九大眾重請分。已上在第三品內。十",
    "X07n0234_005:0642c03": "正陳法海分。在後三品內。若以義從文。且分為三。",
    "X07n0234_005:0642c04": "一教起因緣分。二現相下。說法儀式分。三世界成",
    "X07n0234_005:0642c05": "就下。正陳所說分。就初分中。亦分為十。初總顯已",
    "X07n0234_005:0642c06": "聞。",
    "X07n0234_005:0642c07": "如是我聞。",
    "X07n0234_005:0642c08": "謂如是一部經義。我昔親從佛聞故。佛地論云。傳",
    "X07n0234_005:0642c09": "佛教者。言如是之事。我昔曾聞。如是總言依四義",
    "X07n0234_005:0642c10": "轉。一依譬喻。二依教誨。三依問答。四依許可。具如",
    "X07n0234_005:0642c11": "彼論。餘更有釋。意不殊前。此上總合信聞。若離釋",
    "X07n0234_005:0642c12": "者。先釋如是。信成就也。智論云。佛法大海。信為能",
    "X07n0234_005:0642c13": "入。智為能度。信者。言是事如是。不信者。言是事不",
    "X07n0234_005:0642c14": "如是故。肇公云。如是者。信順之辭也。信則所言之",
    "X07n0234_005:0642c15": "理順。順則師資之道成。經無豐約。非信不階。故稱",
    "X07n0234_005:0642c16": "如是。有云。聖人說法。但為顯如。唯如為是。故稱如",
    "X07n0234_005:0642c17": "是。此唯約所詮之理。次真諦三藏云。真不違俗。名",
    "X07n0234_005:0642c18": "之為如。俗順於真。稱之為是。真俗無二。故稱如是。",
    "X07n0234_005:0642c19": "此約所詮理事。若云如斯之言。是佛所說。則唯約",
    "X07n0234_005:0642c20": "能詮。有云。如者。當理之言。言理相順。謂之如也。是",
    "X07n0234_005:0642c21": "者。無非之稱。此明說事如事。說理如理。明能詮之",
    "X07n0234_005:0642c22": "教。稱於事理也。融云。如是者。感應之端也。如。以順",
    "X07n0234_005:0642c23": "機受名。是。以無非為稱。眾生以無非為感。如來以",
    "X07n0234_005:0642c24": "順機為應。經以言教出於感應。故云如是。此兼對",
    "X07n0234_005:0643a01": "機。上來諸釋。各是一塗。更有諸釋。言異意同。若依",
    "X07n0234_005:0643a02": "生物之信。應如智論及佛地論合釋。若取敵對阿",
    "X07n0234_005:0643a03": "優。應如真諦所釋。今當廣之。外謂阿之言無。優之",
    "X07n0234_005:0643a04": "言有。萬法雖眾。不出有無。此則斷常之計。今云。如",
    "X07n0234_005:0643a05": "即真空。是即妙有。既無有外之真故。空而非斷。無",
    "X07n0234_005:0643a06": "真外之俗故。有而非常。即對破邪宗。以彰中道。一",
    "X07n0234_005:0643a07": "代時教。不出於斯。故云如是。若華嚴宗。以無障礙",
    "X07n0234_005:0643a08": "法界曰如。唯此無非為是。應隨教門深淺。以顯如",
    "X07n0234_005:0643a09": "是不同。",
    "X07n0234_005:0643a10": "二我聞者聞成就也。將欲傳之於未聞。若有言而",
    "X07n0234_005:0643a11": "不傳。便是徒設。不在能說。貴在能傳。故次明我聞。",
    "X07n0234_005:0643a12": "我即阿難。聞謂親自聽聞。云何稱我。即諸蘊假者。",
    "X07n0234_005:0643a13": "此用何聞。若依大小乘法相。各有三說。一耳聞非",
    "X07n0234_005:0643a14": "識。二識聞非耳。三緣合方聞。然或具四緣八緣等。",
    "X07n0234_005:0643a15": "雖因耳處。廢別從總。故稱我聞。法雖無我。言語便",
    "X07n0234_005:0643a16": "故。隨順世間。故稱我聞。非邪慢心而有所說。若依",
    "X07n0234_005:0643a17": "無相。我既無我。聞亦無聞。從緣空故。而不壞假名。",
    "X07n0234_005:0643a18": "即不聞聞耳。若約法性。此經旨趣。傳法菩薩。以我",
    "X07n0234_005:0643a19": "無我不二之真我。根境非一異之妙耳。聞無礙法",
    "X07n0234_005:0643a20": "界之法門也。然阿難所不聞經。或云。展轉傳聞。或",
    "X07n0234_005:0643a21": "云。如來重說。或云。得深三昧自然能通。上皆就迹",
    "X07n0234_005:0643a22": "而說。實是大權菩薩。影響弘傳。如不思議境界經。",
    "X07n0234_005:0643a23": "斯為良證。但隨機教別。故見聞不同。△二標主時",
    "X07n0234_005:0643a24": "處。",
    "X07n0234_005:0643b01": "一時佛在摩竭提國阿蘭若法菩提場中。",
    "X07n0234_005:0643b02": "即三成就。言一時者。時成就也。時者。亦隨世假立",
    "X07n0234_005:0643b03": "時分。一者。揀異餘時。如來說經。時有無量。不能別",
    "X07n0234_005:0643b04": "舉。一言略周。故云一時。如涅槃云。一時佛在恒河",
    "X07n0234_005:0643b05": "岸等。即法王啟運嘉會之時也。亦可。機教一時。謂",
    "X07n0234_005:0643b06": "上言如是。言雖當理。若不會時。亦為虗唱。今明物",
    "X07n0234_005:0643b07": "機感聖。聖能垂應。凡聖道交。不失良機。故云一時。",
    "X07n0234_005:0643b08": "佛者。主成就也。具云勃陀。此云覺者。謂自他覺滿",
    "X07n0234_005:0643b09": "之者。雖具十號。佛義包含。故偏明之。義見題中。在",
    "X07n0234_005:0643b10": "摩竭下。處成就也。真身無在。而無不在故。次辨之。",
    "X07n0234_005:0643b11": "摩竭提國者。通舉說處。此云無毒害。以國法無刑",
    "X07n0234_005:0643b12": "戮故。表能化法。或云徧聦慧聦慧之人。徧其國故。",
    "X07n0234_005:0643b13": "表所化機。阿蘭若法者。別舉說場也。阿蘭若。此云",
    "X07n0234_005:0643b14": "無諠諍。即事靜也。法者。所證真理。二障業苦諠雜",
    "X07n0234_005:0643b15": "斯盡也。事理俱寂故加法。言菩提場者。菩提云覺。",
    "X07n0234_005:0643b16": "即能證大智。圓明究竟也。場者。證菩提之處也。然",
    "X07n0234_005:0643b17": "事處。即天地之中。王舍城之西二百里。金剛座上。",
    "X07n0234_005:0643b18": "約法。則萬行皆是道場。理智相會之所故。為表所",
    "X07n0234_005:0643b19": "說如所證故。不移其處說之。若圓融時處等。並如",
    "X07n0234_005:0643b20": "前說。△三別明時分。",
    "X07n0234_005:0643b21": "始成正覺。",
    "X07n0234_005:0643b22": "前標一時。未知何時。故今別顯是初成佛時。亦彰",
    "X07n0234_005:0643b23": "大師出現時也。此教勝故。眾教本故。在於初時。初",
    "X07n0234_005:0643b24": "言尚總幾日之初九會之文。同此初否。略為三解。",
    "X07n0234_005:0643c01": "一約不壞前後相說。纔成初七。說前五會。第二七",
    "X07n0234_005:0643c02": "日。說十地等第九一會。乃在後時。以祇園身子皆",
    "X07n0234_005:0643c03": "後時故。常恒之說。不妨後時。雖能頓說。有所表故。",
    "X07n0234_005:0643c04": "初五。信解行願。最在初故。故皆云不離道樹。第六",
    "X07n0234_005:0643c05": "會。因地證位。居其次深。故無不起菩提樹言。法界",
    "X07n0234_005:0643c06": "極證。最在於後故。亦顯二乘絕見聞故。雖異處別",
    "X07n0234_005:0643c07": "時。亦不相離。為寄穢土以顯淨故。須前後耳。若爾",
    "X07n0234_005:0643c08": "世親那云初七不說。但思惟行因緣行耶。世親纔",
    "X07n0234_005:0643c09": "見十地。即為論釋。或則未窮廣文。或則知見有異。",
    "X07n0234_005:0643c10": "未全尅定。菩提流支。意大同此。二順論釋。九會皆",
    "X07n0234_005:0643c11": "在二七日後。二七非久。亦名始成。三約實圓融釋。",
    "X07n0234_005:0643c12": "皆在初成一念之中。一音頓演。七處九會。無盡之",
    "X07n0234_005:0643c13": "文。海印定中一時印現。以應機出世。機感即應。應",
    "X07n0234_005:0643c14": "即有說。無非時失。故祇園身子。蓋見九世相收。重",
    "X07n0234_005:0643c15": "會之言。亦猶燈光涉入。故法界放光。亦見菩薩徧",
    "X07n0234_005:0643c16": "坐道場。成正覺故。此經十地之初。無二七之言。二",
    "X07n0234_005:0643c17": "七之言。順別機故。故諸經論。顯初說時。有多差別。",
    "X07n0234_005:0643c18": "謂普耀密迹二經。第二七日。即說三乘。法華過三",
    "X07n0234_005:0643c19": "七日。方云說小。四分律中六七。興顯行經七七。五",
    "X07n0234_005:0643c20": "分八七。智論五十箇七日。有云。與十二游經一年",
    "X07n0234_005:0643c21": "大同。時既不定。說亦不同。皆根器所宜。見聞有異。",
    "X07n0234_005:0643c22": "約佛赴機。無時不說。望器無感。未曾有說。登地常",
    "X07n0234_005:0643c23": "見一味之經。就佛而言。無說不說。若攝方便。皆一",
    "X07n0234_005:0643c24": "乘之印。現差別耳。無涯之說。不應局執。故應總攝",
    "X07n0234_005:0644a01": "以為十重。如前已辨。上顯時分。次釋成正覺義。約",
    "X07n0234_005:0644a02": "教不同。小乘三十四心斷結。五分法身初圓。名成",
    "X07n0234_005:0644a03": "正覺。是實非化。大乘之中。約化八相示成。約報十",
    "X07n0234_005:0644a04": "地行滿。四智創圓。名曰始成正覺。據實即古今情",
    "X07n0234_005:0644a05": "亡。心無初相。名之曰始。無念而照。目之為正。見心",
    "X07n0234_005:0644a06": "常住。稱之曰覺。始本無二。目之為成。約法身。自覺",
    "X07n0234_005:0644a07": "聖智。無成無不成。若依此經。以十佛法界之身雲。",
    "X07n0234_005:0644a08": "徧因陀羅網無盡之時處。念念初初。為物而現。具",
    "X07n0234_005:0644a09": "足主伴。攝三世間。此初。即攝無量劫之初。無際之",
    "X07n0234_005:0644a10": "初。一成一切成。無成無不成。一覺一切覺。無覺無",
    "X07n0234_005:0644a11": "不覺。言窮慮寂。不壞假名。故云始成正覺。如出現",
    "X07n0234_005:0644a12": "品及不思議法品廣顯。攝前諸說。皆一乘之所現",
    "X07n0234_005:0644a13": "也。四別顯處嚴者。然此下處主及眾。即三世間嚴。",
    "X07n0234_005:0644a14": "三中前二。即如來依正。眾即淨土。輔翼不空。今初",
    "X07n0234_005:0644a15": "器界嚴者。即廣於前場之嚴。顯成前覺之妙。異於",
    "X07n0234_005:0644a16": "餘經之處。於中四事。各十種嚴。明即染顯淨。即為",
    "X07n0234_005:0644a17": "四別。第一地嚴。第二樹嚴。第三宮殿嚴。第四師子",
    "X07n0234_005:0644a18": "座嚴。然此諸嚴。各具三釋。一約事可知。二表法。謂",
    "X07n0234_005:0644a19": "地表心地法身。樹表菩提。宮殿表無住涅槃。座表",
    "X07n0234_005:0644a20": "法空等。三就因行。謂一以窮心地法身之因。報得",
    "X07n0234_005:0644a21": "增上金剛之地。二以般若為因。三以悲智相導為",
    "X07n0234_005:0644a22": "因。四亦以法空為因。然或一因行成一切嚴。或一",
    "X07n0234_005:0644a23": "切行成一嚴。或一行成一嚴。或一切行成一切嚴。",
    "X07n0234_005:0644a24": "以通融別。純雜無礙。今但明一行一嚴。顯所表故。",
    "X07n0234_005:0644b01": "然各攝無盡之德。故四事皆有十句。初總後別。△",
    "X07n0234_005:0644b02": "今且就文各分為四。初心地十句分四。初一總顯",
    "X07n0234_005:0644b03": "地體。",
    "X07n0234_005:0644b04": "其地堅固金剛所成。",
    "X07n0234_005:0644b05": "標以堅固。釋以金剛。諸教或云木樹草座。多云座",
    "X07n0234_005:0644b06": "是金剛。今全地金剛。則權實斯顯。徹華藏故。廣如",
    "X07n0234_005:0644b07": "彼品。△二四地相具德。",
    "X07n0234_005:0644b08": "上妙寶輪及眾寶華(至)諸色相海無邊顯現。",
    "X07n0234_005:0644b09": "約因釋者。一寶輪者。一攝一切。圓行致故。二及眾",
    "X07n0234_005:0644b10": "寶華。開覺悅他故。三清淨摩尼。圓淨明徹故。以上",
    "X07n0234_005:0644b11": "三行。用嚴心地。故結云以為嚴飾。上皆形色。四即",
    "X07n0234_005:0644b12": "顯色。謂青黃等殊。名諸色相。種種重疊。深廣如海",
    "X07n0234_005:0644b13": "互相映發。等彼波瀾。或諸色俱生。或更相攝入。含",
    "X07n0234_005:0644b14": "虗瑩徹。現勢多端。名無邊顯現。此由隱顯自在。定",
    "X07n0234_005:0644b15": "散無礙。隨機利行之所致也。△三四地上具嚴。",
    "X07n0234_005:0644b16": "摩尼為幢常放光明(至)妙香華纓周帀垂布。",
    "X07n0234_005:0644b17": "一寶幢曲有五句。一摩尼為體。二三光音明用。四",
    "X07n0234_005:0644b18": "五網纓辨飾。就因行者。降魔伏外為幢。智光常照。",
    "X07n0234_005:0644b19": "慈音外悅。願行交羅。戒香芬馥。四攝周垂故。",
    "X07n0234_005:0644b20": "摩尼寶王變現自在雨無盡寶。",
    "X07n0234_005:0644b21": "二摩尼雨寶。表神通如意。隨機變現。雨法寶故。",
    "X07n0234_005:0644b22": "及眾妙華分布於地。",
    "X07n0234_005:0644b23": "三妙華散地。亦多因行徧嚴心故。",
    "X07n0234_005:0644b24": "寶樹行列枝葉光茂。",
    "X07n0234_005:0644c01": "四寶樹行列。德行建立故。△四一舉因結用。",
    "X07n0234_005:0644c02": "佛神力故令此道場一切莊嚴於中影現。",
    "X07n0234_005:0644c03": "佛力者。出所因也。嚴具多門。別說難盡。故總云一",
    "X07n0234_005:0644c04": "切悉現。或於樹中現。或於上諸嚴具。及地中現。明",
    "X07n0234_005:0644c05": "一一行中。皆道場故。△第二覺樹嚴者。即大智因",
    "X07n0234_005:0644c06": "感。有十一句。分四。初一總顯高勝。",
    "X07n0234_005:0644c07": "其菩提樹高顯殊特。",
    "X07n0234_005:0644c08": "長聳逈露。圓妙獨出故。約因。即智超數表為高。本",
    "X07n0234_005:0644c09": "性不昧為顯。成物具德。曰殊。更無二真為特。約果。",
    "X07n0234_005:0644c10": "樹即菩提。△二六體攝眾德。",
    "X07n0234_005:0644c11": "金剛為身。",
    "X07n0234_005:0644c12": "一身是金剛。金剛三昧本智因故。正行成立。為樹",
    "X07n0234_005:0644c13": "身也。",
    "X07n0234_005:0644c14": "瑠璃為幹。",
    "X07n0234_005:0644c15": "二斡是瑠璃。本智發解。內外明徹故。",
    "X07n0234_005:0644c16": "眾雜妙寶以為枝條。",
    "X07n0234_005:0644c17": "三雜寶枝條。解隨境差故。",
    "X07n0234_005:0644c18": "寶葉扶疎垂蔭如雲。",
    "X07n0234_005:0644c19": "四條假葉以為嚴。智資定而深照。寶葉雖異。共成",
    "X07n0234_005:0644c20": "一蔭。百千定門。同歸一寂。自蔭蔭他也。",
    "X07n0234_005:0644c21": "寶華雜色分枝布影。",
    "X07n0234_005:0644c22": "五寶華異色。在樹分枝。承光則色同。於地布影。表",
    "X07n0234_005:0644c23": "神通等法。依定有差。俱承智光。影現心地。",
    "X07n0234_005:0644c24": "復以摩尼而為其果含輝發燄與華間列。",
    "X07n0234_005:0645a01": "六華雖不同。果皆如意。無邊行海。同趣菩提。若自",
    "X07n0234_005:0645a02": "利果成。內則含輝。若身心湛寂。外便發燄。若觸境",
    "X07n0234_005:0645a03": "斯明。若利他果立。未熟則含輝。解生佛相。已熟則",
    "X07n0234_005:0645a04": "發燄。還流教光。體如之行所成果。無異因之果故。",
    "X07n0234_005:0645a05": "與華間列。故下經云。菩薩妙法樹。生於直心地等。",
    "X07n0234_005:0645a06": "△三三妙用自在。",
    "X07n0234_005:0645a07": "其樹周圓咸放光明(至)其眾如雲俱時出現。",
    "X07n0234_005:0645a08": "展轉成益也。初依菩提智。放教智光。次依智光。雨",
    "X07n0234_005:0645a09": "圓明法寶。後教成悲智。即菩薩現前。無心行成。故",
    "X07n0234_005:0645a10": "如雲出。△四一舉因結用。",
    "X07n0234_005:0645a11": "又以如神威神力故(至)說種種法無有盡極。",
    "X07n0234_005:0645a12": "謂佛力為因。流音演法。以如如力則智演法音。音",
    "X07n0234_005:0645a13": "還如性。故無盡極。廣多故無盡。豎長故無窮。無間",
    "X07n0234_005:0645a14": "故稱恒也。△第三明佛宮殿嚴。十句分四。初一總",
    "X07n0234_005:0645a15": "明分量。",
    "X07n0234_005:0645a16": "如來所處宮殿樓閣廣博嚴麗充徧十方。",
    "X07n0234_005:0645a17": "宮可覆育。即是慈悲。殿可朝宗。所謂圓寂。悲智相",
    "X07n0234_005:0645a18": "導。若樓閣相依。廣者無邊。法無外故。博者不隘。法",
    "X07n0234_005:0645a19": "內空故。嚴者莊飾。具眾相故。麗者華美。法義備故。",
    "X07n0234_005:0645a20": "充十方者。稱法性故。△二二體相圓備。",
    "X07n0234_005:0645a21": "眾色摩尼之所集成種種寶華以為莊嚴。",
    "X07n0234_005:0645a22": "一體是摩尼。積德鎔融之所成故。二相嚴多種。神",
    "X07n0234_005:0645a23": "通等法。悲寂用故。△三六妙用自在。",
    "X07n0234_005:0645a24": "諸莊嚴具流光如雲。",
    "X07n0234_005:0645b01": "一眾行發光。灑法如雲。雲更多義。至下當辨。",
    "X07n0234_005:0645b02": "從宮殿間萃影成幢。",
    "X07n0234_005:0645b03": "二光幢獨出。萃者聚也。即承光聚影而成。謂悲寂",
    "X07n0234_005:0645b04": "交際。承智起應。降魔超出故。",
    "X07n0234_005:0645b05": "無邊菩薩道場眾會咸集其所。",
    "X07n0234_005:0645b06": "三內容眾海。無邊菩薩。即道場外者亦在其中。即",
    "X07n0234_005:0645b07": "依中有正。亦果中有因。即明涅槃眾聖冥會。",
    "X07n0234_005:0645b08": "以能出現諸佛光明不思議音摩尼寶王而為其網。",
    "X07n0234_005:0645b09": "四聲光寶網。網者為防禽穢。以益殿嚴。猶大教網。",
    "X07n0234_005:0645b10": "外防惡見。內益悲寂。教皆圓妙。以寶而成。故能出",
    "X07n0234_005:0645b11": "佛智光圓音。妙說言不思議音。略有四義。一音聲",
    "X07n0234_005:0645b12": "繁廣。二所說難量。三聲即無聲。四一具一切。",
    "X07n0234_005:0645b13": "如來自在神通之力所有境界皆從中出。",
    "X07n0234_005:0645b14": "五出生果用。即正報大用。在此依中。依正混融。參",
    "X07n0234_005:0645b15": "而不雜。明依大涅槃。能建大義。故曰出生。",
    "X07n0234_005:0645b16": "一切眾生居處屋宅皆於此中現其影像。",
    "X07n0234_005:0645b17": "六無染現染。眾生是正。居處是依。染違性淨。不言",
    "X07n0234_005:0645b18": "出生。妄無自體。還依真現。△四一舉因顯廣。",
    "X07n0234_005:0645b19": "又以諸佛神力所加一念之間悉包法界。",
    "X07n0234_005:0645b20": "謂德廣難陳。故今總結。由佛力故。一念頓包事理",
    "X07n0234_005:0645b21": "染淨一切法界。況多念耶。然上充徧十方。即通局",
    "X07n0234_005:0645b22": "無礙。集菩薩眾。出佛神通。即攝入無礙。現生舍宅。",
    "X07n0234_005:0645b23": "即染淨無礙。悉包法界。廣陿無礙。一念即能。延促",
    "X07n0234_005:0645b24": "無礙。又集菩薩。因果無礙。出佛神通。依正無礙。十",
    "X07n0234_005:0645c01": "種宮殿。此應說之。△第四師子座莊嚴十句。分四。",
    "X07n0234_005:0645c02": "初一總顯形勝。",
    "X07n0234_005:0645c03": "其師子座高廣妙好。",
    "X07n0234_005:0645c04": "師子座者。人中師子處之。又說無畏之法故。得法",
    "X07n0234_005:0645c05": "空者。何所畏哉。空乃高而無上。深不可測。廣而無",
    "X07n0234_005:0645c06": "外。邊不可窮。妙乃即事而真。好謂具德無缺。△二",
    "X07n0234_005:0645c07": "六體德圓備。",
    "X07n0234_005:0645c08": "摩尼為臺。",
    "X07n0234_005:0645c09": "一臺座摩尼。即處正中。正可依處。摩尼隨映有差。",
    "X07n0234_005:0645c10": "法空隨緣成異。中道妙理。正是可依。",
    "X07n0234_005:0645c11": "蓮華為網。",
    "X07n0234_005:0645c12": "二周座華網。即外相無染。交映本空。",
    "X07n0234_005:0645c13": "清淨妙寶以為其輪。",
    "X07n0234_005:0645c14": "三淨實為輪。輪謂臺之處中。周帀輪圍。即具德周",
    "X07n0234_005:0645c15": "徧。",
    "X07n0234_005:0645c16": "眾色雜華而作纓絡。",
    "X07n0234_005:0645c17": "四華纓周垂。諸覺諸通。垂化周攝。",
    "X07n0234_005:0645c18": "堂榭樓閣階砌戶牗凡諸物像備體莊嚴。",
    "X07n0234_005:0645c19": "五寶嚴瑱飾。堂等略舉。凡諸總包。無處不嚴。故云",
    "X07n0234_005:0645c20": "備體。顯於法空。全收萬像。無事非理故。",
    "X07n0234_005:0645c21": "寶樹枝果周迴間列。",
    "X07n0234_005:0645c22": "六寶樹間飾。間上物象也。即菩薩妙法樹。隨化分",
    "X07n0234_005:0645c23": "枝。隨因感果。並依無相。義曰周迴。凡聖相資。名為",
    "X07n0234_005:0645c24": "間列。△三二妙用廣大。",
    "X07n0234_005:0646a01": "摩尼光雲互相照耀。",
    "X07n0234_005:0646a02": "一淨寶出光。如雲涉入。法空亦爾。一一智中。知一",
    "X07n0234_005:0646a03": "切法。一一法體。顯一切智。為互照也。",
    "X07n0234_005:0646a04": "十方諸佛化現珠王(至)悉放光明而來瑩燭。",
    "X07n0234_005:0646a05": "二主伴寶用。互相發輝。謂佛化摩尼。能作佛事。智",
    "X07n0234_005:0646a06": "論云。輪王寶珠。但隨人意。能雨寶物。天寶。堪能隨",
    "X07n0234_005:0646a07": "天使令。佛寶。十方能作佛事。菩薩寶珠。亦能分作。",
    "X07n0234_005:0646a08": "如文殊師利冠中毗楞伽寶珠。十方諸佛。於中顯",
    "X07n0234_005:0646a09": "現。今菩薩髻珠。即是其類。下文雲集菩薩髻珠亦",
    "X07n0234_005:0646a10": "爾。用此嚴座者。凡初成佛。皆一切諸佛。現形灌頂。",
    "X07n0234_005:0646a11": "一切菩薩。親授敬養。故因果寶珠。俱來瑩燭。如來",
    "X07n0234_005:0646a12": "從果起用。故云化現。理圓解滿。義曰珠王。菩薩心",
    "X07n0234_005:0646a13": "頂。智照圓淨。故曰髻中妙寶。寂照照寂。皆瑩淨照",
    "X07n0234_005:0646a14": "燭。△四一佛加廣演。",
    "X07n0234_005:0646a15": "復以諸佛威神所持(至)妙音遐暢無處不及。",
    "X07n0234_005:0646a16": "佛境如空。故云廣大。有感斯至。為無不及。顯教皆",
    "X07n0234_005:0646a17": "從法空所流。是故所流。還周法界。非智不顯。故云",
    "X07n0234_005:0646a18": "佛力。△第五明教主難思。前但云佛。未顯是何身",
    "X07n0234_005:0646a19": "佛。又前但云始成正覺。未知成相云何。故今顯之。",
    "X07n0234_005:0646a20": "謂具十種深廣功德。即是遮那十種無盡法界身",
    "X07n0234_005:0646a21": "雲。徧於法界。成正覺也。非權應身。文二。初總辨。",
    "X07n0234_005:0646a22": "爾時世尊處于此座於一切法成最正覺。",
    "X07n0234_005:0646a23": "即菩提身。具無盡德。為世所尊。座相現時。身即安",
    "X07n0234_005:0646a24": "處。智處諸法無前後故。於一切法。示所覺境。即二",
    "X07n0234_005:0646b01": "諦三諦無盡法也。成最正覺。示能覺智。開悟稱覺。",
    "X07n0234_005:0646b02": "離倒為正。至極名最。獲得名成。此當相解。若揀別",
    "X07n0234_005:0646b03": "者。凡夫倒惑。佛覺重昏。二乘雖覺。不名為正。但知",
    "X07n0234_005:0646b04": "法有。未知法空。但悟我空。未知我有。有厭生死。空",
    "X07n0234_005:0646b05": "說涅槃。顛倒未除。豈得稱正。設許稱正。亦未名最。",
    "X07n0234_005:0646b06": "菩薩雖正。有上有修。不得稱最。設位極稱最。亦未",
    "X07n0234_005:0646b07": "得名成。我佛獨能。故云成最正覺。謂如量如理。了",
    "X07n0234_005:0646b08": "了究竟。已出微細所知障故。△二別釋。即約十德。",
    "X07n0234_005:0646b09": "別顯十身。文即分十。一三業普周。即別顯菩提身",
    "X07n0234_005:0646b10": "之相也。以成菩提時。得無量清淨三輪故。文二。初",
    "X07n0234_005:0646b11": "法。",
    "X07n0234_005:0646b12": "智入三世悉皆平等。",
    "X07n0234_005:0646b13": "意業。即釋上成正覺言。前云於一切法。此云三世。",
    "X07n0234_005:0646b14": "乃橫豎影略耳。智入平等。是正覺成也。智。即二智",
    "X07n0234_005:0646b15": "三智四智無障礙智。二智者。即如理如量也。此復",
    "X07n0234_005:0646b16": "有二。一以如量智達俗。名入三世。如理智證真。名",
    "X07n0234_005:0646b17": "悉平等。故佛地論云。以二智覺三諦。是也。二證差",
    "X07n0234_005:0646b18": "別。性即無差別故。三世即平等。瑜伽云。如其勝義。",
    "X07n0234_005:0646b19": "覺諸法故。名等正覺。言三智者。即俗智。真智。中道",
    "X07n0234_005:0646b20": "智也。此亦二義。一真俗互泯。雙遮辨中。則三世平",
    "X07n0234_005:0646b21": "等。二相兩亡。方為智入。二真俗雖即。而不壞相。即",
    "X07n0234_005:0646b22": "雙照明中。此二覺三諦之境。境既雙泯而雙現。智",
    "X07n0234_005:0646b23": "亦寂照而雙流。為無障礙智。覺無障礙境。為正覺",
    "X07n0234_005:0646b24": "也。言四智者。即圓鏡等四智也。通緣三世境故。並",
    "X07n0234_005:0646c01": "入三世。言平等者。鏡智離分別故。依持平等。平等",
    "X07n0234_005:0646c02": "性智。證平等性故。妙觀察智。觀察平等。成所作智。",
    "X07n0234_005:0646c03": "普利平等。四智圓融。一句攝盡。下身語等。皆是四",
    "X07n0234_005:0646c04": "智之所發現。四智圓融。無二性故。修生本有。非一",
    "X07n0234_005:0646c05": "異故。不失經宗。然上能覺。即成上菩提。就其所覺。",
    "X07n0234_005:0646c06": "即法身也。理智無二。為真法身。",
    "X07n0234_005:0646c07": "其身充滿一切世間。",
    "X07n0234_005:0646c08": "身業。通三世間。故云一切。此正覺身。以是十身之",
    "X07n0234_005:0646c09": "總。故此其身。通於三身。無不充滿。法身普徧。世所",
    "X07n0234_005:0646c10": "同依故。智身證理。如理徧故。色身無礙。亦同理徧。",
    "X07n0234_005:0646c11": "並是圓徧。而非分徧。謂一切世間一一纖塵等處。",
    "X07n0234_005:0646c12": "佛皆圓滿。總看亦現。別看亦現。又國土等。即是我",
    "X07n0234_005:0646c13": "身。土等體外。無別我故。我即土等。我之體外。無土",
    "X07n0234_005:0646c14": "等故。餘一一身。互望融攝。猶多燈光。各互相徧。",
    "X07n0234_005:0646c15": "其音普順十方國土。",
    "X07n0234_005:0646c16": "語業。順有三義。一順異類言音。經云。一切眾生語",
    "X07n0234_005:0646c17": "言法。一言演說盡無餘故。二順所宜說法。如來於",
    "X07n0234_005:0646c18": "一語言中。演說無邊契經海故。三則順徧。佛以一",
    "X07n0234_005:0646c19": "妙音。周聞十方國故。△二喻。",
    "X07n0234_005:0646c20": "譬如虗空具含眾像(至)於諸國土平等隨入。",
    "X07n0234_005:0646c21": "通喻三業。然佛三業。非喻能喻。唯虗空真如。略可",
    "X07n0234_005:0646c22": "顯示。更以餘喻。便為謗佛。然虗空喻。有同不同。故",
    "X07n0234_005:0646c23": "下經云。解如來身。非如虗空。一切妙法。所圓滿等。",
    "X07n0234_005:0646c24": "此顯不同。今取分同義。同義多種。如下十忍品。今",
    "X07n0234_005:0647a01": "有二喻。開成四義。一含攝喻。兼無分別義。二普徧",
    "X07n0234_005:0647a02": "喻。兼徧入義。以此四喻。喻意業者。下經云。佛智廣",
    "X07n0234_005:0647a03": "大同虗空故。此總喻。量智包含而普徧。理智無分",
    "X07n0234_005:0647a04": "別而證入。又大圓鏡智。純淨圓德。現種依持。能現",
    "X07n0234_005:0647a05": "能生身土智影。即含攝義。下經云。菩提智。普現一",
    "X07n0234_005:0647a06": "切眾生心念根欲等。而無所現。無所現言。無有分",
    "X07n0234_005:0647a07": "別。平等性智。觀一切法。自他有情悉皆平等。亦無",
    "X07n0234_005:0647a08": "分別。無分別言。顯無差別。故下經云。於一切義。無",
    "X07n0234_005:0647a09": "所觀察等。見以太虗含眾像。眾像不能含太虗。太",
    "X07n0234_005:0647a10": "虗不分別眾像。眾像乃差別太虗。以況我法不能",
    "X07n0234_005:0647a11": "容佛智。佛智乃能容我法。有我法者。分別如來是。",
    "X07n0234_005:0647a12": "如來者不分別我法。二普徧喻。妙觀察智。無不徧",
    "X07n0234_005:0647a13": "知。即普徧義。成所作智。曲成無遺。即隨入義。又下",
    "X07n0234_005:0647a14": "經云。佛智廣大同虗空。普徧一切眾生心。此即智",
    "X07n0234_005:0647a15": "體徧。悉了世間諸妄想。此約智用徧。又云。得一切",
    "X07n0234_005:0647a16": "法界量等心。此約證徧。智性全同於色性故。此約",
    "X07n0234_005:0647a17": "理徧。云何徧入。不壞能所。有證知故。故下經云。世",
    "X07n0234_005:0647a18": "聞諸國土。一切皆隨入。智身無有色。非彼所能見。",
    "X07n0234_005:0647a19": "由隨於如。即入無所入。故云平等。是以虗空徧入",
    "X07n0234_005:0647a20": "國土。國土不徧入虗空。有國土處。必有虗空。有虗",
    "X07n0234_005:0647a21": "空處。或無國土。虗空之於國土。平等隨入。國土之",
    "X07n0234_005:0647a22": "於虗空。自有彼此。虗空可喻佛智。國土可喻三世。",
    "X07n0234_005:0647a23": "三世有處。佛智必在其中。佛知知處。三世或無其",
    "X07n0234_005:0647a24": "體。佛智之於三世。平等隨入。三世之於佛智。自有",
    "X07n0234_005:0647b01": "始終。此猶約不二而二說耳。若二而不二。國土虗",
    "X07n0234_005:0647b02": "空。三世佛智。同一性故。皆互相入。舉一全收。普徧",
    "X07n0234_005:0647b03": "亦然。三世間圓融。則言思道斷。故名佛智為不思",
    "X07n0234_005:0647b04": "議也。次以一喻。喻身業者。一毛尚容法界全分。必",
    "X07n0234_005:0647b05": "含眾像。出現身業。第二喻云。譬如虗空寬廣非色。",
    "X07n0234_005:0647b06": "而能顯現一切諸色。而彼虗空。無有分別。亦無戲",
    "X07n0234_005:0647b07": "論。合云如來身亦復如是。一切眾生。諸善根業。皆",
    "X07n0234_005:0647b08": "得成就。即含攝義。而如來身無有分別。即第二義。",
    "X07n0234_005:0647b09": "佛身充滿於法界。即普徧義。又云。譬如虗空。徧至",
    "X07n0234_005:0647b10": "一切色非色處。非至非不至。如來身亦復如是。徧",
    "X07n0234_005:0647b11": "一切法一切國土等。即普徧義。亦非至非不至。即",
    "X07n0234_005:0647b12": "平等隨入義。後以四義。喻語業者。如來於一語言",
    "X07n0234_005:0647b13": "中。具一切語言故。舍支天鼓無心出故。如來音聲。",
    "X07n0234_005:0647b14": "無不至故。應知如來音聲。無斷絕。普入法界故。又",
    "X07n0234_005:0647b15": "云。如來音聲無邪曲。即平等義。隨其信解。令歡喜",
    "X07n0234_005:0647b16": "故。即隨入義。以空一喻。徧喻三業。故云正覺得無",
    "X07n0234_005:0647b17": "量清淨三輪。明文照然。非是穿鑿。△二威勢身超",
    "X07n0234_005:0647b18": "勝。",
    "X07n0234_005:0647b19": "身恒徧坐一切道場(至)如日輪出照明世界。",
    "X07n0234_005:0647b20": "謂隨諸有情所樂。示現受用身土。影像差別。無不",
    "X07n0234_005:0647b21": "周徧故。言一切道場者。略有十種。一智身。徧坐法",
    "X07n0234_005:0647b22": "性道場。二法身。非坐而坐道場。三法門身。安坐萬",
    "X07n0234_005:0647b23": "行道場。四幻化身。安坐水月道場。此四義便故來。",
    "X07n0234_005:0647b24": "若正約威勢身。略辨六類道場。一徧一切。同類世",
    "X07n0234_005:0647c01": "界道場。如名號品等說。二一切異類世界。謂樹形",
    "X07n0234_005:0647c02": "等。如世界成就品。三一切世界種中。四一切世界",
    "X07n0234_005:0647c03": "海中。並如華藏品說。五一切微塵中。文云。如於此",
    "X07n0234_005:0647c04": "會。見佛坐一切塵中。亦如是等。六剎塵帝網無盡",
    "X07n0234_005:0647c05": "道場。并前十種。故云一切。言菩薩下。正顯威勢超",
    "X07n0234_005:0647c06": "勝。勝於勝者故。獨言菩薩。非不超餘。如日下。約喻",
    "X07n0234_005:0647c07": "以顯。映山出沒。無隱顯故。處處全現。無異體故。喻",
    "X07n0234_005:0647c08": "徧坐道場。大明流空。餘輝掩耀。赫日之照。難究其",
    "X07n0234_005:0647c09": "涯。喻彼威光超映菩薩。菩薩不能測也。既云照世。",
    "X07n0234_005:0647c10": "則終益生盲。先照高上。獨言菩薩。△三福德身深",
    "X07n0234_005:0647c11": "廣。",
    "X07n0234_005:0647c12": "三世所行眾福大海悉已清淨。",
    "X07n0234_005:0647c13": "三世佛德。昔皆徧學。今三際已斷。垢習斯亡故。眾",
    "X07n0234_005:0647c14": "福皆淨。△四隨意受生身。",
    "X07n0234_005:0647c15": "而恒示生諸佛國土。",
    "X07n0234_005:0647c16": "一隨他意。處處受生。二隨自意。能無不生。謂慈悲",
    "X07n0234_005:0647c17": "般若。恒共相應。感而遂通。窮未來際。△五相好莊",
    "X07n0234_005:0647c18": "嚴身。",
    "X07n0234_005:0647c19": "無邊色相圓滿光明徧周法界等無差別。",
    "X07n0234_005:0647c20": "色無盡故。名色無邊。十蓮華藏微塵數相。名相無",
    "X07n0234_005:0647c21": "邊。而皆稱真。則一一無邊。諸相隨好。放光常光。皆",
    "X07n0234_005:0647c22": "稱法界。故云圓滿。廣處陿處。皆圓現故。名無差別。",
    "X07n0234_005:0647c23": "△六類身演法。",
    "X07n0234_005:0647c24": "演一切法如布大雲。",
    "X07n0234_005:0648a01": "謂雨大法雨。斷一切疑。故下經云。毗盧遮那佛。願",
    "X07n0234_005:0648a02": "力周法界。一切國土中。恒轉無上輪。然經二句。上",
    "X07n0234_005:0648a03": "法。下喻。文含多意。一雲喻於身。雨為說法。法喻影",
    "X07n0234_005:0648a04": "略。又先興慈雲。後霑法雨。一雲一雨。所潤不同。亦",
    "X07n0234_005:0648a05": "隨物機宜。雲雨各異。掩塵蔽日。普覆無心等。△七",
    "X07n0234_005:0648a06": "化身自在謂於大眾會。能現無邊作用差別。皆自",
    "X07n0234_005:0648a07": "在故。",
    "X07n0234_005:0648a08": "一一毛端悉能容受一切世界而無障礙。",
    "X07n0234_005:0648a09": "廣容無礙。謂於如來身一一毛頭。容一切剎。而無",
    "X07n0234_005:0648a10": "障礙。無礙有二義。一以一小毛。現多大剎。則一多",
    "X07n0234_005:0648a11": "大小無礙。二此毛多剎。與彼毛多剎。參而不雜。則",
    "X07n0234_005:0648a12": "隱顯無礙。",
    "X07n0234_005:0648a13": "各現無量神通之力教化調伏一切眾生。",
    "X07n0234_005:0648a14": "普徧無礙。以廣容不礙普徧故。還於前毛內剎中。",
    "X07n0234_005:0648a15": "神力調生。若廣徧十方。示現種種變化三業。成所",
    "X07n0234_005:0648a16": "作事。居然易了。△八法身彌綸。",
    "X07n0234_005:0648a17": "身徧十方而無來往。",
    "X07n0234_005:0648a18": "以法為身。本來湛徧。故無來往。依法現色。還如法",
    "X07n0234_005:0648a19": "身。在此即是在彼。亦不待往來。△九智身窮性相",
    "X07n0234_005:0648a20": "之源。",
    "X07n0234_005:0648a21": "智入諸相了法空寂。",
    "X07n0234_005:0648a22": "相別曰諸。性皆空寂。性靜故寂。相無故空。△十力",
    "X07n0234_005:0648a23": "持身。能持自他依正。",
    "X07n0234_005:0648a24": "三世諸佛所有神變於光明中靡不咸覩。",
    "X07n0234_005:0648b01": "持正報身。神謂妙智。變謂現身。轉變變現。俱名為",
    "X07n0234_005:0648b02": "變。皆能持之。尚持於他。況於自事。後段亦然。",
    "X07n0234_005:0648b03": "一切佛土不思議劫所有莊嚴悉令顯現。",
    "X07n0234_005:0648b04": "持依報土。橫盡諸土。豎窮諸劫。所有嚴事。常持令",
    "X07n0234_005:0648b05": "現。上約十身。若約三身者。則初三段。皆名報身。而",
    "X07n0234_005:0648b06": "恒下化身。身徧十方下法身。就報身中。前一自受",
    "X07n0234_005:0648b07": "用報。後二即他受用報。故云處菩薩眾。以諸教中。",
    "X07n0234_005:0648b08": "說三身四身。成說等別。今皆圓融。於一始成。無不",
    "X07n0234_005:0648b09": "頓具。十身為正。三四義兼。又毛內調生。光中持剎。",
    "X07n0234_005:0648b10": "如空普徧等。亦即國土等十身。三世間圓融。豈報",
    "X07n0234_005:0648b11": "化之云別。是知。略以十德。歎於教主。其一一德。無",
    "X07n0234_005:0648b12": "不圓融。當去情思之矣。△第六明海眾雲集。眾雖",
    "X07n0234_005:0648b13": "深廣難測。略啟十門。一集意。二集因。三辨類。四定",
    "X07n0234_005:0648b14": "數。五權實。六地位。七前後。八有無。九聞不聞。十釋",
    "X07n0234_005:0648b15": "文。",
    "X07n0234_005:0648b16": "今初。來至佛所。何所為耶。有十義故。一為影響。為",
    "X07n0234_005:0648b17": "主伴故。二為作輔翼。得圓滿故。如普賢等常隨之",
    "X07n0234_005:0648b18": "眾。三為守護如來。如執金剛等。諸佛住處。常勤護",
    "X07n0234_005:0648b19": "故。四為莊嚴。如道場神等。常為嚴淨佛宮殿故。五",
    "X07n0234_005:0648b20": "為供養。如偈讚。即正行供養。華幢等。即財供養故。",
    "X07n0234_005:0648b21": "六為發起。此經諸請難者。即其事故。七為聞法獲",
    "X07n0234_005:0648b22": "益。當機領悟。即其類故。八為表法。諸首諸林。表信",
    "X07n0234_005:0648b23": "行等。皆同名故。及座出菩薩等。顯奇特故。亦通表",
    "X07n0234_005:0648b24": "萬行。俱成佛故。九為順證。佛菩薩等。證說不虗故。",
    "X07n0234_005:0648c01": "十為翻顯。即聲聞不聞。顯法不共故。為斯多意。所",
    "X07n0234_005:0648c02": "以眾海雲集。非唯證信而已也。",
    "X07n0234_005:0648c03": "第二集因。亦有十因。一曾與毗盧遮那如來。同集",
    "X07n0234_005:0648c04": "善根故。二蒙佛四攝。曾攝受故。三往在生死。聞圓",
    "X07n0234_005:0648c05": "法故。四曾發大心。護一切故。五往發大願。願事佛",
    "X07n0234_005:0648c06": "故。六隨逐如來。無厭足故。七樂聞正法。心無倦故。",
    "X07n0234_005:0648c07": "八善能散滅我慢心故。九福智已淨。身周徧故。十",
    "X07n0234_005:0648c08": "同一法性善根大海之所生故。為此多義。得預斯",
    "X07n0234_005:0648c09": "會。中有集因。亦通集意。及隨諸眾。各有別因。可以",
    "X07n0234_005:0648c10": "思準。",
    "X07n0234_005:0648c11": "第三辨類。即上集意。便成十類。一影響眾。二常隨",
    "X07n0234_005:0648c12": "眾。三守護眾。四嚴會眾。五供養眾。六發起眾。七當",
    "X07n0234_005:0648c13": "機眾。八表法眾。九證法眾。十顯法眾。準前可知。",
    "X07n0234_005:0648c14": "第四定數者。稱法界眾。焉能數知。即文而言。九會",
    "X07n0234_005:0648c15": "都數。總有一百七十五眾。都序之中。有四十一眾。",
    "X07n0234_005:0648c16": "謂同生有一。異生三十九。師子座中一。若兼取前",
    "X07n0234_005:0648c17": "菩提樹中所流。及宮殿中無邊菩薩。總四十三眾。",
    "X07n0234_005:0648c18": "此四十三。徧於九會。第一會中。有二眾。謂新集十",
    "X07n0234_005:0648c19": "方眾。佛眉間眾。添成四十五。第二會。有新舊二眾。",
    "X07n0234_005:0648c20": "第三四會。各有四眾。謂新舊。及證法眾。天眾。第五",
    "X07n0234_005:0648c21": "會。一百一十一眾。謂新舊眾。升天品內供養眾。有",
    "X07n0234_005:0648c22": "一百七。并天眾。證法眾。第六會。四眾。謂天眾。同生。",
    "X07n0234_005:0648c23": "異生。證法眾。七八兩會。各唯一眾。謂普賢等舊眾。",
    "X07n0234_005:0648c24": "第九會三眾。謂菩薩聲聞。及天王等舊眾。舊眾雖",
    "X07n0234_005:0649a01": "重。隨會別故。並皆取之。然此諸眾。或總為一。一乘",
    "X07n0234_005:0649a02": "眾故。或分為二。以有實眾。及化眾故。或可為三。人",
    "X07n0234_005:0649a03": "天神故。或分為四。佛菩薩人非人故。或五。非人開",
    "X07n0234_005:0649a04": "天神故。或六。加畜生故。或七。天分欲色。或八。菩薩",
    "X07n0234_005:0649a05": "有此界他界故或九。他方有主伴故。或十。加聲聞",
    "X07n0234_005:0649a06": "故。或一百七十五。如前說故。或無量無邊。義類多",
    "X07n0234_005:0649a07": "方故。一一或以剎塵數等為量故。又如新集菩薩",
    "X07n0234_005:0649a08": "毛光出眾。例上皆爾。故一一眾。皆無分齊。此猶約",
    "X07n0234_005:0649a09": "相別。若融攝。一一會中。皆具一百七十五眾。以稱",
    "X07n0234_005:0649a10": "法界緣起之會。互相在故。上且約一界。若通十方",
    "X07n0234_005:0649a11": "及異類剎塵。帝網無盡無盡。是謂華嚴海會眾數。",
    "X07n0234_005:0649a12": "第五權實者。夫能對揚聖教。影響其迹。靡不是權。",
    "X07n0234_005:0649a13": "當機之流。多皆是實。諸教所明穢土之中雜類。菩",
    "X07n0234_005:0649a14": "薩。聲聞。皆通權實。地前是實。地上是權。法身無生。",
    "X07n0234_005:0649a15": "生五道故。淨土菩薩唯實。實報生故。雜類聲聞是",
    "X07n0234_005:0649a16": "權。攝論云。欲令淨土不空。化作雜類眾故。若依此",
    "X07n0234_005:0649a17": "經。同生異生。皆通權實。海印定現。實德攝故。隨緣",
    "X07n0234_005:0649a18": "隨位而示現故。第二會初云。莫不皆是一生補處",
    "X07n0234_005:0649a19": "故。對前十類。辨權實者。影響一眾。自有二類。一果",
    "X07n0234_005:0649a20": "德眾。謂能加證法諸佛。互為主伴。非權非實。若位",
    "X07n0234_005:0649a21": "極菩薩影響。一向是權。故有經云。昔為釋迦師。今",
    "X07n0234_005:0649a22": "為佛弟子。二尊不並化。故我為菩薩等。當機唯實。",
    "X07n0234_005:0649a23": "餘八通權實。",
    "X07n0234_005:0649a24": "第六地位者。有說。一切皆是果位。以是舍那海印",
    "X07n0234_005:0649b01": "現故。或說。一切皆因果海。非可見聞。世尊亦是因",
    "X07n0234_005:0649b02": "者。識所現故。或皆通因果。果不捨因。隨類現故。因",
    "X07n0234_005:0649b03": "位願力。助佛化故。當機之流。正修趣故。或俱非。因",
    "X07n0234_005:0649b04": "果緣起。大眾同真性故。將此對前權實。則果位一",
    "X07n0234_005:0649b05": "向權。因位通權實。若對前十類。影響證法通因果。",
    "X07n0234_005:0649b06": "餘八唯因。因位高下。難以準定。",
    "X07n0234_005:0649b07": "第七前後者。初列菩薩。後列餘眾者。表從本以起",
    "X07n0234_005:0649b08": "末。下讚即後明菩薩者。表尋末以歸本。良以本末",
    "X07n0234_005:0649b09": "無二故。二文互舉。又從本流末。必先小後大。故自",
    "X07n0234_005:0649b10": "在天為末。攝末歸本。必從深至淺。故先明自在。然",
    "X07n0234_005:0649b11": "皆顯法界緣起。逆順自在故也。又表四十位。一一",
    "X07n0234_005:0649b12": "皆徹因門。並該果海故。互舉前後。令物不作優劣",
    "X07n0234_005:0649b13": "之解故。",
    "X07n0234_005:0649b14": "第八有無者。亦有十類。一約界。無無色。二約趣。無",
    "X07n0234_005:0649b15": "地獄。此二非器故。若約轉生。有地獄天子。若約所",
    "X07n0234_005:0649b16": "益。亦通無色。三界皆益故。三約洲。但列閻浮。餘三",
    "X07n0234_005:0649b17": "略無故。或成難故。四約乘。無二乘。不共教故。下為",
    "X07n0234_005:0649b18": "顯法。亦不見聞故。智度論云。若小乘經初。唯列聲",
    "X07n0234_005:0649b19": "聞。若大乘經初。具列菩薩聲聞。若一乘經初。唯列",
    "X07n0234_005:0649b20": "菩薩。故指此為不共教。或大乘經。唯列小者。為引",
    "X07n0234_005:0649b21": "攝故。如金剛經。或唯列大。亦屬大乘。主伴不具故。",
    "X07n0234_005:0649b22": "主伴具者。必是一乘。五約部。無四眾。未說小教故。",
    "X07n0234_005:0649b23": "六約主。無人王。王未知故。七約三聚。無邪定。彼障",
    "X07n0234_005:0649b24": "隔故。生盲之流。但冥益故。八約內外。無外道。非彼",
    "X07n0234_005:0649c01": "測故。九約諸天。無無想。入邪定故。十約善惡。無惡",
    "X07n0234_005:0649c02": "魔。不為違害。天中攝故。上十。且隨相說。圓融應有。",
    "X07n0234_005:0649c03": "即無所不具。",
    "X07n0234_005:0649c04": "第九聞不聞者。約權。前後皆互得聞。約實。當會自",
    "X07n0234_005:0649c05": "聞。縱不起前。而趣於後。亦各不相知。若約頓機。許",
    "X07n0234_005:0649c06": "一時頓領。上之九門且從顯著。略為此釋。中本廣",
    "X07n0234_005:0649c07": "本。或隱或顯。不可執文。",
    "X07n0234_005:0649c09": "大方廣佛華嚴經疏卷第五"
}