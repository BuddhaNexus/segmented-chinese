{
    "T39n1789_004:0403c09": "楞伽阿跋多羅寶經註解卷第四",
    "T39n1789_004:0403c10": "(上)",
    "T39n1789_004:0403c12": "宋求那跋多羅奉 詔譯",
    "T39n1789_004:0403c13": "大明天界善世禪寺住持(臣)僧(宗泐)",
    "T39n1789_004:0403c14": "演福講寺住持(臣)僧(如&#x7398;)奉 詔同註",
    "T39n1789_004:0403c15": "一切佛語心品第四",
    "T39n1789_004:0403c16": "[0403c16] 爾時大慧菩薩白佛言。世尊。惟願為說三藐",
    "T39n1789_004:0403c17": "三佛陀。我及餘菩薩摩訶薩善於如來自性自",
    "T39n1789_004:0403c18": "覺覺他。佛告大慧。咨所欲問。我當為汝隨所",
    "T39n1789_004:0403c19": "問說。大慧白佛言。世尊。如來應供等正覺。為",
    "T39n1789_004:0403c20": "作耶。為不作耶。為事耶。為因耶。為相耶。為所",
    "T39n1789_004:0403c21": "相耶。為說耶。為所說耶。為覺耶。為所覺耶。",
    "T39n1789_004:0403c22": "如是等辭句。為異為不異 涅槃是所證之",
    "T39n1789_004:0403c23": "法。如來是能證之人。大慧既領。涅槃之旨故。",
    "T39n1789_004:0403c24": "又以如來為請。三藐三佛陀此云正遍知。亦",
    "T39n1789_004:0403c25": "名正覺。正遍知者。謂正知遍知。正知於中遍",
    "T39n1789_004:0403c26": "知於邊。如來自性謂法身也。佛既領請故。大",
    "T39n1789_004:0403c27": "慧具以三號為問。三號即是三德。如來即法",
    "T39n1789_004:0403c28": "身中諦也。應供即解脫俗諦也。正遍知即般",
    "T39n1789_004:0403c29": "若真諦也。通號有十。而特問此三者。乃其要",
    "T39n1789_004:0404a01": "也。作謂修持造作義該因果。事即果也。相謂",
    "T39n1789_004:0404a02": "身相說謂言說覺謂覺知。謂如來於此辭句。",
    "T39n1789_004:0404a03": "為異為不異耶。",
    "T39n1789_004:0404a04": "[0404a04] 佛告大慧。如來應供等正覺。於如是等辭句。",
    "T39n1789_004:0404a05": "非事非因。所以者何。俱有過故。大慧。若如來",
    "T39n1789_004:0404a06": "是事者。或作或無常。無常故。一切事應是如",
    "T39n1789_004:0404a07": "來。我及諸佛皆所不欲。若非所作者。無所得",
    "T39n1789_004:0404a08": "故方便則空。同於兔角槃大之子。以無所有",
    "T39n1789_004:0404a09": "故。大慧。若無事無因者。則非有非無若非有",
    "T39n1789_004:0404a10": "非無則出於四句。四句者是世間言說。若出",
    "T39n1789_004:0404a11": "四句者。則不墮四句。不墮四句故智者所取。",
    "T39n1789_004:0404a12": "一切如來句義亦如是。慧者當知 答中先",
    "T39n1789_004:0404a13": "酬所問。非事非因即非因非果也。合云非作",
    "T39n1789_004:0404a14": "非不作。言俱有過者。不特言事因而已。正言",
    "T39n1789_004:0404a15": "如來若惟是事因。則墮有作之過。若非事因",
    "T39n1789_004:0404a16": "則墮無所有過也。言如來是事等者。謂若如",
    "T39n1789_004:0404a17": "來定須用因果等事。則是無常。若是無常。則",
    "T39n1789_004:0404a18": "一切所作之法應是如來。然我及諸佛。皆不",
    "T39n1789_004:0404a19": "欲同彼事也。若非所作等。即覈上非事因句。",
    "T39n1789_004:0404a20": "謂非所作則無所得。無所得則智慧方便皆",
    "T39n1789_004:0404a21": "為徒設。同於兔角石女兒也。又言無事無因",
    "T39n1789_004:0404a22": "者。謂法身既非有作。則離有無之過。離有無",
    "T39n1789_004:0404a23": "過則出於四句之外。四句者。即一異俱不俱",
    "T39n1789_004:0404a24": "有無非有非無常無常等四句也。不墮此四",
    "T39n1789_004:0404a25": "句。是為如來句義。為智者之所取也。",
    "T39n1789_004:0404a26": "[0404a26] 如我所說一切法無我。當知此義。無我性是",
    "T39n1789_004:0404a27": "無我。一切法有自性無他性如牛馬。大慧。譬",
    "T39n1789_004:0404a28": "如非牛馬性非馬牛性。其實非有非無。彼非",
    "T39n1789_004:0404a29": "無自性。如是大慧。一切諸法非無。自相。有自",
    "T39n1789_004:0404b01": "相但非無。我愚夫之所能知。以妄想故。如是",
    "T39n1789_004:0404b02": "一切法。空無生無自性。當如是知 上明如",
    "T39n1789_004:0404b03": "來句義不墮四句。恐未達者謂如來句義亦",
    "T39n1789_004:0404b04": "非實性。故引例以顯。如我所說等。佛謂我常",
    "T39n1789_004:0404b05": "說一切法無我。無我者。謂無性執之性。非無",
    "T39n1789_004:0404b06": "性分之性。故云有自性無他性。他者對己之",
    "T39n1789_004:0404b07": "謂也。意謂如來句雖離諸句。非無法身常住",
    "T39n1789_004:0404b08": "自性故。又以喻顯。如牛但有牛之性而無馬",
    "T39n1789_004:0404b09": "性。馬但有馬之性而無牛性。故云非有非無。",
    "T39n1789_004:0404b10": "謂彼各有自性而無他性。入楞伽云。一切諸",
    "T39n1789_004:0404b11": "法亦復如是。無有自相而非有即有。謂非但",
    "T39n1789_004:0404b12": "有自性。亦有自相。但非無我者。無我即聲聞。",
    "T39n1789_004:0404b13": "謂但非凡小之所能知。而不知者由妄想分",
    "T39n1789_004:0404b14": "別之所蔽也。如是一切法空等。謂一切法無",
    "T39n1789_004:0404b15": "我既然。以例一切法空。如來之性不空。一切",
    "T39n1789_004:0404b16": "法無生。如來法身乃生。一切法無自性。而如",
    "T39n1789_004:0404b17": "來有常住之性。故云當如是知。",
    "T39n1789_004:0404b18": "[0404b18] 如來如是與陰非異非不異。若不異陰者應",
    "T39n1789_004:0404b19": "是無常。若異者方便則空。若二者應有異。如",
    "T39n1789_004:0404b20": "牛角相似故不異長短差別故有異。一切法",
    "T39n1789_004:0404b21": "亦如是。大慧。如牛右角異左角左角異右角。",
    "T39n1789_004:0404b22": "如是長短種種色各各異。大慧。如來於陰界",
    "T39n1789_004:0404b23": "入。非異非不異 如來如是下。謂法身與五",
    "T39n1789_004:0404b24": "陰對論。非異非不異。陰即苦道。苦道即法身",
    "T39n1789_004:0404b25": "故非異。迷悟有殊故非不異。若言法身不異",
    "T39n1789_004:0404b26": "五陰。則是無常生滅之法。若謂異者。則如來",
    "T39n1789_004:0404b27": "無全體起用方便益物之相故云則空。所以",
    "T39n1789_004:0404b28": "法身與陰非異非不異也。若不了陰即是法",
    "T39n1789_004:0404b29": "身。則二者有異故。又以牛角為喻。牛角相似",
    "T39n1789_004:0404c01": "則不異。長短差別則有異。一切諸法亦如是",
    "T39n1789_004:0404c02": "者。謂法身與一切法非異非不異。亦如是也。",
    "T39n1789_004:0404c03": "又以牛角左右異為喻者。謂法身本一。而諸",
    "T39n1789_004:0404c04": "法有異。亦猶牛之左右角之不同耳。結文可",
    "T39n1789_004:0404c05": "知。",
    "T39n1789_004:0404c06": "[0404c06] 如是如來解脫非異非不異。如是如來以解",
    "T39n1789_004:0404c07": "脫名說。若如來異解脫者。應色相成。色相成",
    "T39n1789_004:0404c08": "故應無常。若不異者修行者得相應無分別。",
    "T39n1789_004:0404c09": "而修行者見分別。是故非異非不異 此法",
    "T39n1789_004:0404c10": "身如來。對解脫之德而論。言如來以解脫名",
    "T39n1789_004:0404c11": "說者。如來之所究顯。蓋由了結業即解脫故",
    "T39n1789_004:0404c12": "也。此如來與解脫非異非不異。若云異者。解",
    "T39n1789_004:0404c13": "脫應身色相則是無常。若不異者則修行之",
    "T39n1789_004:0404c14": "人。與解脫相應。無因果人法之異。然有能所",
    "T39n1789_004:0404c15": "分別。故結云非異非不異也。",
    "T39n1789_004:0404c16": "[0404c16] 如是智及爾焰非異非不異。大慧。智及爾焰",
    "T39n1789_004:0404c17": "非異非不異者。非常非無常。非作非所作。非",
    "T39n1789_004:0404c18": "有為非無為。非覺非所覺。非相非所相。非陰",
    "T39n1789_004:0404c19": "非異陰。非說非所說。非一非異。非俱非不俱。",
    "T39n1789_004:0404c20": "非一非異。非俱非不俱故。悉離一切量 此",
    "T39n1789_004:0404c21": "約般若與智障相對而論。智即般若爾焰即",
    "T39n1789_004:0404c22": "智障。例前合云。若異則離障無智。若不異則",
    "T39n1789_004:0404c23": "障豈是智。但云非異非不異者。文之略耳。此",
    "T39n1789_004:0404c24": "般若與智障非異非不異者。則與法身解脫",
    "T39n1789_004:0404c25": "無二無別。故復總結而例通之。曰非常非無",
    "T39n1789_004:0404c26": "常等。總不出非二邊顯中道非能所顯一相",
    "T39n1789_004:0404c27": "非四句顯忘言故。又云離一切量。量即數",
    "T39n1789_004:0404c28": "也。",
    "T39n1789_004:0404c29": "[0404c29] 離一切量則無言說。無言說則無生。無生則",
    "T39n1789_004:0405a01": "無滅。無滅則寂滅。寂滅則自性涅槃。自性涅",
    "T39n1789_004:0405a02": "槃則無事無因。無事無因則無攀緣。無攀緣",
    "T39n1789_004:0405a03": "則出過一切虛偽。出過一切虛偽則是如來。",
    "T39n1789_004:0405a04": "如來則是三藐三佛陀。大慧。是名三藐三佛",
    "T39n1789_004:0405a05": "陀佛陀。大慧。三藐三佛陀佛陀者。離一切根",
    "T39n1789_004:0405a06": "量 夫離諸言量。則是無生寂滅自性涅槃",
    "T39n1789_004:0405a07": "而已。既彰本性乃復宗。結示曰無事無因等。",
    "T39n1789_004:0405a08": "惟一法身&#x9008;然獨立。不見諸法為所攀緣。故",
    "T39n1789_004:0405a09": "出一切虛偽。名為如來三藐三佛陀。重言佛",
    "T39n1789_004:0405a10": "陀者。翻知覺之異。雙結二名也。言至於此可",
    "T39n1789_004:0405a11": "謂極矣。而復疊云離一切根量者。總酬所問。",
    "T39n1789_004:0405a12": "指歸法身自性也。",
    "T39n1789_004:0405a13": "[0405a13] 爾時世尊欲重宣此義而說偈言。",
    "T39n1789_004:0405a14": " 悉離諸根量  無事亦無因",
    "T39n1789_004:0405a15": " 已離覺所覺  亦離相所相",
    "T39n1789_004:0405a16": " 陰緣等正覺  一異莫能見",
    "T39n1789_004:0405a17": " 若無有見者  云何而分別",
    "T39n1789_004:0405a18": " 非作非不作  非事亦非因",
    "T39n1789_004:0405a19": " 非陰非在陰  亦非有餘雜",
    "T39n1789_004:0405a20": " 亦非有諸性  如彼妄想見",
    "T39n1789_004:0405a21": " 當知亦非無  此法法亦爾",
    "T39n1789_004:0405a22": "[0405a22] 悉離下四句。總頌佛陀離相。陰緣者。陰即",
    "T39n1789_004:0405a23": "五陰緣即界入等攀緣之緣。正覺即法身。一",
    "T39n1789_004:0405a24": "異莫能見者。謂正覺法身與生死苦道。無一",
    "T39n1789_004:0405a25": "異之相可見。既無能見之人。豈有一異之",
    "T39n1789_004:0405a26": "法而可分別耶。非作等四句。正顯法身中",
    "T39n1789_004:0405a27": "道。餘雜者。諸法過咎也。亦非有下四句離",
    "T39n1789_004:0405a28": "有無二見。言如來法體。由彼凡夫妄想分別",
    "T39n1789_004:0405a29": "而見。雖離諸相而亦非無實相可見。此法",
    "T39n1789_004:0405b01": "法亦爾者。謂此法身不不可言有。不可言",
    "T39n1789_004:0405b02": "無法爾而然也。",
    "T39n1789_004:0405b03": " 以有故有無  以無故有有",
    "T39n1789_004:0405b04": " 若無不應受  若有不應想",
    "T39n1789_004:0405b05": " 或於我非我  言說量留連",
    "T39n1789_004:0405b06": " 沈溺於二邊  自壞壞世間",
    "T39n1789_004:0405b07": " 解脫一切過  正觀察我通",
    "T39n1789_004:0405b08": " 是名為正觀  不毀大導師",
    "T39n1789_004:0405b09": "[0405b09] 以有故無以無故有。此有無相待而立。有",
    "T39n1789_004:0405b10": "無既各無自體。豈應取著。故云不應受不應",
    "T39n1789_004:0405b11": "想也。其或未子二我本空。滯於言說。此乃",
    "T39n1789_004:0405b12": "溺於有無二見。非獨自壞亦且壞他。何由出",
    "T39n1789_004:0405b13": "於生死。若能了達法身解脫自在。離一切",
    "T39n1789_004:0405b14": "過。是為達觀不謗於佛也。",
    "T39n1789_004:0405b15": "[0405b15] 爾時大慧菩薩復白佛言。世尊。如世尊說。修",
    "T39n1789_004:0405b16": "多羅攝受不生不滅。又世尊說不生不滅是",
    "T39n1789_004:0405b17": "如來異名。云何世尊為無性故說不生不滅。",
    "T39n1789_004:0405b18": "為是如來異名。佛告大慧。我說一切法不生",
    "T39n1789_004:0405b19": "不滅。有無品不現。大慧白佛言。世尊。若一切",
    "T39n1789_004:0405b20": "法不生者。則攝受法不可得。一切法不生故。",
    "T39n1789_004:0405b21": "若名字中有法者。惟願為說。佛告大慧。善哉",
    "T39n1789_004:0405b22": "善哉。諦聽諦聽。善思念之。吾當為汝分別解",
    "T39n1789_004:0405b23": "說。大慧白佛言。唯然受教。佛告大慧。我說如",
    "T39n1789_004:0405b24": "來非無性。亦非不生不滅。攝一切法。亦不待",
    "T39n1789_004:0405b25": "緣故不生不滅。亦非無義 經中言不生不",
    "T39n1789_004:0405b26": "滅者非一。其所詮之旨不無同異。如云修多",
    "T39n1789_004:0405b27": "羅攝受不生不滅。攝受者。謂舍攝其理。又云。",
    "T39n1789_004:0405b28": "此是如來異名。大慧以為不生不滅是無性",
    "T39n1789_004:0405b29": "義。云何言是異名。豈如來亦無性耶。佛答以",
    "T39n1789_004:0405c01": "不生不滅是離有無故。曰有無品不現。此以",
    "T39n1789_004:0405c02": "一答酬其二請。大慧又以為不現是不生。若",
    "T39n1789_004:0405c03": "一切法不生。豈是如來異名。若是異名。於名",
    "T39n1789_004:0405c04": "字中豈亦有不生法義。故又致請。答中言非",
    "T39n1789_004:0405c05": "無性者。謂如來非是無法。亦非攝取不生不",
    "T39n1789_004:0405c06": "滅。亦不待生滅之緣而非不生不滅。言亦非",
    "T39n1789_004:0405c07": "無義者。起後正答也。",
    "T39n1789_004:0405c08": "[0405c08] 大慧。我說意生法身如來名號。彼不生者。一",
    "T39n1789_004:0405c09": "切外道聲聞緣覺七住菩薩非其境界。大慧。",
    "T39n1789_004:0405c10": "彼不生即如來異名。大慧。譬如因陀羅釋迦",
    "T39n1789_004:0405c11": "不蘭陀羅。如是等諸物一一各有多名。亦非",
    "T39n1789_004:0405c12": "多名而有多性。亦非無自性 言我說意生",
    "T39n1789_004:0405c13": "身等。其文猶略。應云我說不生不滅即不生",
    "T39n1789_004:0405c14": "義不生而生則一切法身異名皆從此出。故",
    "T39n1789_004:0405c15": "曰意生法身如來名號。言彼不生者。疊上一",
    "T39n1789_004:0405c16": "切法不生義也。然此不生是如來究竟之趣。",
    "T39n1789_004:0405c17": "非外道偏乘之所造詣。故云非其境界。七住",
    "T39n1789_004:0405c18": "即七地。蓋通教菩薩。到八地方證無生故也。",
    "T39n1789_004:0405c19": "以此不生為如來異名。即不生不滅名偏義",
    "T39n1789_004:0405c20": "圓。斯之謂也譬如因陀羅等。此引帝釋異名。",
    "T39n1789_004:0405c21": "以況如來異名非一。蓋帝釋所住地。及虛空",
    "T39n1789_004:0405c22": "乃至手足。隨一一物各有異名。其名雖多人",
    "T39n1789_004:0405c23": "只是一。故無多性隨物顯義。非無自性也。",
    "T39n1789_004:0405c24": "[0405c24] 如是大慧。我於此娑婆世界。有三阿僧祇百",
    "T39n1789_004:0405c25": "千名號。愚夫悉聞各說我名。而不解我如來",
    "T39n1789_004:0405c26": "異名。大慧。或有眾生知我如來者。有知一切",
    "T39n1789_004:0405c27": "智者。有知佛者。有知救世者。有知自覺者。",
    "T39n1789_004:0405c28": "有知導師者。有知廣導者。有知一切導者。有",
    "T39n1789_004:0405c29": "知仙人者。有知梵者。有知毘紐者。有知自",
    "T39n1789_004:0406a01": "在者。有知勝者。有知迦毘羅者。有知真實邊",
    "T39n1789_004:0406a02": "者。有知月者。有知日者。有知主者。有知無生",
    "T39n1789_004:0406a03": "者。有知無滅者。有知空者。有知如如者。有知",
    "T39n1789_004:0406a04": "諦者。有知實際者。有知法性者。有知涅槃者。",
    "T39n1789_004:0406a05": "有知常者。有知平等者。有知不二者。有知無",
    "T39n1789_004:0406a06": "相者。有知解脫者。有知道者。有知意生者。大",
    "T39n1789_004:0406a07": "慧。如是等三阿僧祇百千名號不增不減。此",
    "T39n1789_004:0406a08": "及餘世界。皆悉知我如水中月不出不入",
    "T39n1789_004:0406a09": " 我於娑呵世界。等凡例三十三種異名。始言",
    "T39n1789_004:0406a10": "愚者悉聞各說我名。謂名各有義也。而不解",
    "T39n1789_004:0406a11": "我如來異名。則不知其體一本於不生不滅",
    "T39n1789_004:0406a12": "也。乃至云如是等三阿僧祇百千名號。阿僧",
    "T39n1789_004:0406a13": "祇此云無數時。此乃如來果後施化之&#x8FF9;。言",
    "T39n1789_004:0406a14": "百千名號不增不減者。蓋隨舉一名則攝諸",
    "T39n1789_004:0406a15": "法名。在多不增在一不減。此方他界皆知佛",
    "T39n1789_004:0406a16": "名。言如水月不出不入者。月喻應身。水喻眾",
    "T39n1789_004:0406a17": "生之心眾生心淨如來即應。如月在水。然月",
    "T39n1789_004:0406a18": "在空影現於水。月不下降故云不入。亦不離",
    "T39n1789_004:0406a19": "水故云不出也。",
    "T39n1789_004:0406a20": "[0406a20] 彼諸愚夫不能知我。墮二邊故。然悉恭敬供",
    "T39n1789_004:0406a21": "養於我。而不善解知辭句義趣。不分別名不",
    "T39n1789_004:0406a22": "解自通。計著種種言說章句。於不生不滅作",
    "T39n1789_004:0406a23": "無性想。不知如來名號差別如因陀羅釋迦",
    "T39n1789_004:0406a24": "不蘭陀羅。不解自通會歸終極。於一切法隨",
    "T39n1789_004:0406a25": "說計著 彼諸愚夫等。重釋彼不知不生不",
    "T39n1789_004:0406a26": "滅中道應身之本墮於有無二邊。雖皆能敬",
    "T39n1789_004:0406a27": "事。而不能善解名字句義。故云不分別名不",
    "T39n1789_004:0406a28": "解自通。由執著言教昧於實理。謂不生不滅",
    "T39n1789_004:0406a29": "是無體性。故於如來異名差別而皆不知。如",
    "T39n1789_004:0406b01": "不知因陀羅等皆帝釋之異名也。既不解自",
    "T39n1789_004:0406b02": "通之趣歸于至極故。於一切諸法隨語生見",
    "T39n1789_004:0406b03": "故云隨說計著也。",
    "T39n1789_004:0406b04": "[0406b04] 大慧。彼諸癡人作如是言義。如言說義說無",
    "T39n1789_004:0406b05": "異。所以者何。謂義無身故言說之外更無餘",
    "T39n1789_004:0406b06": "義。唯止言說。大慧。彼惡燒智。不知言說自",
    "T39n1789_004:0406b07": "性。不知言說生滅義不生滅。大慧。一切言說",
    "T39n1789_004:0406b08": "墮於文字。義則不墮。離性非性故。無受生亦",
    "T39n1789_004:0406b09": "無身。大慧。如來不說墮文字法。文字有無不",
    "T39n1789_004:0406b10": "可得故。除不墮文字 此段重示迷名失肯。",
    "T39n1789_004:0406b11": "義如言說等。夫義有能詮文字之義。有所詮",
    "T39n1789_004:0406b12": "道理之義。癡人迷於道理。言文字之義如所",
    "T39n1789_004:0406b13": "言說。謂義之所說無有異也。既又徵釋謂義",
    "T39n1789_004:0406b14": "無身故。身即體也。言能詮文字之義更無有",
    "T39n1789_004:0406b15": "體。蓋不知所詮道理之義出於言說之外。唯",
    "T39n1789_004:0406b16": "止於言說而已。由彼惡見燒滅正智。不解如",
    "T39n1789_004:0406b17": "來言教。言於生滅義無生滅。然一切言說墮",
    "T39n1789_004:0406b18": "於文字。義則不墮言離性非性者。是離有無",
    "T39n1789_004:0406b19": "之過。既離是過則無受生亦無體相。是為言",
    "T39n1789_004:0406b20": "外之旨也。如來不說墮文字法者。謂文字性",
    "T39n1789_004:0406b21": "離。即是解脫。不可以有無求之是則如來非",
    "T39n1789_004:0406b22": "不說法。若有離文字而解者。即為說之。",
    "T39n1789_004:0406b23": "[0406b23] 大慧。若有說言如來說墮文字法者。此則妄",
    "T39n1789_004:0406b24": "說。法離文字故。是故大慧。我等諸佛及諸菩",
    "T39n1789_004:0406b25": "薩。不說一字不答一字。所以者何。法離文字",
    "T39n1789_004:0406b26": "故。非不饒益義說。言說者眾生妄想故。大慧。",
    "T39n1789_004:0406b27": "若不說一切法者。教法則壞。教法壞者。則無",
    "T39n1789_004:0406b28": "諸佛菩薩緣覺聲聞。若無者誰說為誰 若",
    "T39n1789_004:0406b29": "有不達如來說即無說謂說墮文字法者。則",
    "T39n1789_004:0406c01": "為謗佛謗法。故云此則妄說。既又告大慧云。",
    "T39n1789_004:0406c02": "我及諸佛菩薩。未常說一字答一字。蓋離文",
    "T39n1789_004:0406c03": "字性故也。非不饒益義說者謂非不隨宜演",
    "T39n1789_004:0406c04": "說饒益眾生。然說即無說若謂有說者。凡愚",
    "T39n1789_004:0406c05": "之妄想分別耳。據理絕言被緣可說說即成",
    "T39n1789_004:0406c06": "教。若有緣不說。則教法不立。教若不立。則",
    "T39n1789_004:0406c07": "大小乘機無修證之分。如是則孰為能度孰",
    "T39n1789_004:0406c08": "為所度。而建立機教哉。",
    "T39n1789_004:0406c09": "[0406c09] 是故大慧。菩薩摩訶薩莫著言說。隨宜方便",
    "T39n1789_004:0406c10": "廣說經法。以眾生希望煩惱不一故。我及諸",
    "T39n1789_004:0406c11": "佛為彼種種異解眾生。而說諸法令離心意",
    "T39n1789_004:0406c12": "意識故。不為得自覺聖智處 法固不可不",
    "T39n1789_004:0406c13": "說。若著言說則又成病。故告云莫著言說。然",
    "T39n1789_004:0406c14": "隨宜方便而說者。蓋眾生機樂不同煩惱非",
    "T39n1789_004:0406c15": "一。我及諸佛皆如是說。然所彼機固未是欲",
    "T39n1789_004:0406c16": "得自覺聖智處者。凡可以離乎妄想心識者。",
    "T39n1789_004:0406c17": "則為說也。",
    "T39n1789_004:0406c18": "[0406c18] 大慧。於一切法無所有。覺自心現量離二妄",
    "T39n1789_004:0406c19": "想諸菩薩摩訶薩。依於義不依文字。若善男",
    "T39n1789_004:0406c20": "子善女人依文字者。自壞第一義。亦不能覺",
    "T39n1789_004:0406c21": "他。墮惡見相續。而為眾說不善了知一切法",
    "T39n1789_004:0406c22": "一切地一切相。亦不知章句。若善一切法一",
    "T39n1789_004:0406c23": "切地一切相。通達章句具足性義。彼則能以",
    "T39n1789_004:0406c24": "正無相樂。而自娛樂。平等大乘建立眾生",
    "T39n1789_004:0406c25": " 一切法無所有等。入楞伽云。令知諸法自心",
    "T39n1789_004:0406c26": "所現無外境界離說所說二種妄想。既又誡",
    "T39n1789_004:0406c27": "學者言。當依於義不依文字。若依文字則害",
    "T39n1789_004:0406c28": "於義。豈能令他獲益。言墮惡見相續等者。則",
    "T39n1789_004:0406c29": "於言說相續計著而為他說。此乃不善了知",
    "T39n1789_004:0407a01": "一切教法地住因果之相及章段句義。若善",
    "T39n1789_004:0407a02": "了知此等諸義。則能樂於無相。令諸眾生安",
    "T39n1789_004:0407a03": "住平等大乘也。",
    "T39n1789_004:0407a04": "[0407a04] 大慧。攝受大乘者。則攝受諸佛菩薩緣覺聲",
    "T39n1789_004:0407a05": "聞。攝受諸佛菩薩緣覺聲聞者。則攝受一切",
    "T39n1789_004:0407a06": "眾生。攝受一切眾生者。則攝受正法。攝受正",
    "T39n1789_004:0407a07": "法者。則佛種不斷。佛種不斷者。則能了知得",
    "T39n1789_004:0407a08": "殊勝入處。知得殊勝入處。菩薩摩訶薩。常得",
    "T39n1789_004:0407a09": "化生建立大乘。十自在力現眾色像。通達眾",
    "T39n1789_004:0407a10": "生形類希望煩惱諸相。如實說法。如實者不",
    "T39n1789_004:0407a11": "異。如實者不來不去相。一切虛偽息是名如",
    "T39n1789_004:0407a12": "實。大慧。善男子善女人。不應攝受隨說計著。",
    "T39n1789_004:0407a13": "真實者離文字故 此承上文而言。既攝受",
    "T39n1789_004:0407a14": "大乘之法則一切凡聖。無不攝者。如是則為",
    "T39n1789_004:0407a15": "正法為佛種。為殊勝入自覺聖處。既得入已。",
    "T39n1789_004:0407a16": "則能起用化他建立大乘。十力無畏隨類現",
    "T39n1789_004:0407a17": "形。慰諸渴望消諸煩惱。演說如實之法。此",
    "T39n1789_004:0407a18": "如實法無異別之稱。絕去來之相。一切戲論",
    "T39n1789_004:0407a19": "悉皆息滅。然如實之法。雖是大乘不應隨說",
    "T39n1789_004:0407a20": "計著。以離文字名為真實。",
    "T39n1789_004:0407a21": "[0407a21] 大慧。如為愚夫以指指物愚夫觀指不得實",
    "T39n1789_004:0407a22": "義。如是愚夫隨言說指攝受計著至竟不捨。",
    "T39n1789_004:0407a23": "終不能得離言說指第一實義。大慧。譬如嬰",
    "T39n1789_004:0407a24": "兒應食熟食不應食生。若食生者則令發狂。",
    "T39n1789_004:0407a25": "不知次第方便熟故。大慧。如是不生不滅。不",
    "T39n1789_004:0407a26": "方便修則為不善。是故應當善修方便。莫隨",
    "T39n1789_004:0407a27": "言說如是指端 此以二喻示得失相。一以",
    "T39n1789_004:0407a28": "指指物喻者。喻言說實義。二嬰兒熟食喻者。",
    "T39n1789_004:0407a29": "喻方便修法。然皆有得有失其理曉然。滯於",
    "T39n1789_004:0407b01": "言說則失第一實義。如但觀指而不觀物。不",
    "T39n1789_004:0407b02": "善修方便。則不契不生不滅之理。如嬰兒食",
    "T39n1789_004:0407b03": "生而不食熟如是而不發狂者幾希矣。故又",
    "T39n1789_004:0407b04": "戒云善修方便莫隨言說也。",
    "T39n1789_004:0407b05": "[0407b05] 是故大慧。於真實義當方便修。真實義者微",
    "T39n1789_004:0407b06": "妙寂靜。是涅槃因。言說者妄想合。妄想者集",
    "T39n1789_004:0407b07": "生死。大慧。真實義者。從多聞者得。大慧。多",
    "T39n1789_004:0407b08": "聞者。謂善於義非善言說。善義者。不隨一切",
    "T39n1789_004:0407b09": "外道經論。身自不隨亦不令他隨。是則名曰",
    "T39n1789_004:0407b10": "大德多聞。是故欲求義者。當親近多聞所謂",
    "T39n1789_004:0407b11": "善義。與此相違計著言說。應當遠離 真義",
    "T39n1789_004:0407b12": "之義離言說相故。云微妙寂靜。此理若顯即",
    "T39n1789_004:0407b13": "是涅槃之果。未顯名因。若著言說不會實義。",
    "T39n1789_004:0407b14": "則與妄想和合。以成生死之因。然此真實之",
    "T39n1789_004:0407b15": "義。必由聞慧而得。又言善於義者。非徒多聞",
    "T39n1789_004:0407b16": "而已。要在忘言得意。若隨語生見何異外道。",
    "T39n1789_004:0407b17": "蓋善於義則自他不惑於外說。是為大德多",
    "T39n1789_004:0407b18": "聞。故學大乘者。不可不親近大德。否則不善",
    "T39n1789_004:0407b19": "於義墮於言說故。復戒勸。",
    "T39n1789_004:0407b20": "[0407b20] 爾時大慧菩薩。復承佛威神而白佛言。世尊。",
    "T39n1789_004:0407b21": "世尊顯示不生不滅無有奇特。所以者何。一",
    "T39n1789_004:0407b22": "切外道因。亦不生不滅。世尊亦說虛空非數",
    "T39n1789_004:0407b23": "緣滅及涅槃界不生不滅。世尊外道說因生",
    "T39n1789_004:0407b24": "諸世間。世尊亦說無明愛業妄想為緣生諸",
    "T39n1789_004:0407b25": "世間。彼因此緣名差別耳。外物因緣亦如是",
    "T39n1789_004:0407b26": "世尊與外道論無有差別。微塵勝妙自在眾",
    "T39n1789_004:0407b27": "生主等。如是九物不生不滅。世尊亦說一切",
    "T39n1789_004:0407b28": "性不生不滅有無不可得。外道亦說四大不",
    "T39n1789_004:0407b29": "壞自性不生不滅四大常是四大乃至周流諸",
    "T39n1789_004:0407c01": "趣不捨自性。世尊所說亦復如是。是故我言",
    "T39n1789_004:0407c02": "無有奇特惟願世尊。為說差別所以奇特勝",
    "T39n1789_004:0407c03": "諸外道。若無差別者。一切外道皆亦是佛。以",
    "T39n1789_004:0407c04": "不生不滅故。而世尊說一世界中多佛出世者",
    "T39n1789_004:0407c05": "無有是處。如向所說一世界中應有多佛。無",
    "T39n1789_004:0407c06": "差別故 上言不生不滅。直以正教言之。未",
    "T39n1789_004:0407c07": "辯所以異於外道者。是故大慧。復有異同之",
    "T39n1789_004:0407c08": "問。凡有四難。一以外道說生法之因與佛所",
    "T39n1789_004:0407c09": "說三無為法為難。虛空即虛空無為。非數緣",
    "T39n1789_004:0407c10": "滅即非擇滅。無為涅槃即擇滅無為。二以彼",
    "T39n1789_004:0407c11": "生因與佛所說十二緣生為難。三以微塵等",
    "T39n1789_004:0407c12": "生與佛所說一切性不生滅為難。九物者。一",
    "T39n1789_004:0407c13": "時。二方。三虛空。四微塵。五四大種。六大梵",
    "T39n1789_004:0407c14": "天。七勝妙天。八大自在天。九眾生主。即神我",
    "T39n1789_004:0407c15": "也。四以彼說四大與世尊所說四大為難。此",
    "T39n1789_004:0407c16": "皆以外道之說比同佛說。如文可見。",
    "T39n1789_004:0407c17": "[0407c17] 佛告大慧。我說不生不滅。不同外道不生不",
    "T39n1789_004:0407c18": "滅。所以者何。彼諸外道有性自性。得不生不",
    "T39n1789_004:0407c19": "變相。我不如是墮有無品。大慧。我者。離有無",
    "T39n1789_004:0407c20": "品離生滅。非性非無性。如種種幻夢現故非",
    "T39n1789_004:0407c21": "無性。云何無性。謂色無自性相攝受。現不現",
    "T39n1789_004:0407c22": "故攝不攝故。以是故。一切性無性非無性。但",
    "T39n1789_004:0407c23": "覺自心現量妄想不生。安隱快樂世事永息",
    "T39n1789_004:0407c24": " 答中先斥非而後顯是。言外道有性自性",
    "T39n1789_004:0407c25": "等。謂彼所說性有自性。如云四大常。以堅濕",
    "T39n1789_004:0407c26": "煖動之性皆不壞不亂。以為得不生不變之",
    "T39n1789_004:0407c27": "相。然亦著心妄計。雖曰不生不滅。實有生滅",
    "T39n1789_004:0407c28": "墮於有無。佛謂我不如是。我之所說不生不",
    "T39n1789_004:0407c29": "滅。離於有無生滅及非有非無。如幻夢色現。",
    "T39n1789_004:0408a01": "是非無色。性不可得是非有言。色無自性相",
    "T39n1789_004:0408a02": "攝受者。夢幻色相本非實有。愚人妄想故現。",
    "T39n1789_004:0408a03": "其實不現。妄心攝取實不可取。故知一切諸",
    "T39n1789_004:0408a04": "法亦非有非無但能覺了諸法唯心心外無",
    "T39n1789_004:0408a05": "境。則妄想自滅。安於涅槃之樂。永息生死",
    "T39n1789_004:0408a06": "之事矣。",
    "T39n1789_004:0408a07": "[0408a07] 愚癡凡夫妄想作事非諸聖賢。不實妄想如",
    "T39n1789_004:0408a08": "乾闥婆城及幻化人。大慧。如乾闥婆城及",
    "T39n1789_004:0408a09": "幻化人種種眾生商賈出入。愚夫妄想謂真出",
    "T39n1789_004:0408a10": "入。而實無有出者入者。但彼妄想故。如是大",
    "T39n1789_004:0408a11": "慧愚癡凡夫。起不生不滅惑。彼亦無有有為",
    "T39n1789_004:0408a12": "無為。如幻人生。其實無有若生若滅。性無性",
    "T39n1789_004:0408a13": "無所有。故一切法亦如是離於生滅。愚癡凡",
    "T39n1789_004:0408a14": "夫墮不如實。起生滅妄想。非諸聖賢 凡世",
    "T39n1789_004:0408a15": "間有為生滅之事。起於妄心。此乃凡夫所迷。",
    "T39n1789_004:0408a16": "故曰非諸聖賢。乾闥婆城喻妄境不實。如文",
    "T39n1789_004:0408a17": "可見。言愚夫起不生不滅惑者。謂彼妄想本",
    "T39n1789_004:0408a18": "是生滅。妄謂不生不滅則惑也。彼亦無有有",
    "T39n1789_004:0408a19": "為無為者。言彼不棄有為。是不知生滅之實",
    "T39n1789_004:0408a20": "既無無為。是不知無生滅之實。如見幻人",
    "T39n1789_004:0408a21": "之生。其實無有生滅。一切諸法亦復如是。愚",
    "T39n1789_004:0408a22": "夫之所以起妄想者。由不見如實之理墮於",
    "T39n1789_004:0408a23": "虛妄。聖賢則不爾也。",
    "T39n1789_004:0408a24": "[0408a24] 不如實者不爾。如性自性妄想亦不異。若異",
    "T39n1789_004:0408a25": "妄想者。計著一切性自性不見寂靜。不見寂",
    "T39n1789_004:0408a26": "靜者。終不離妄想。是故大慧。無相見勝非相",
    "T39n1789_004:0408a27": "見。相見者受生因故不勝。大慧。無相者妄想",
    "T39n1789_004:0408a28": "不生不起不滅我說涅槃。大慧。涅槃者如真",
    "T39n1789_004:0408a29": "實義。見離先妄想心心數法。逮得如來自覺",
    "T39n1789_004:0408b01": "聖智。我說是涅槃 言不如實者。入楞伽",
    "T39n1789_004:0408b02": "云。言虛妄者不如法性。不爾者。謂不同聖賢",
    "T39n1789_004:0408b03": "也。聖賢之所以為聖賢者。由了妄想即是真",
    "T39n1789_004:0408b04": "實非別有也。如彼凡夫性自性妄想與如實",
    "T39n1789_004:0408b05": "理。亦本不異。若謂如實理與妄想有異。則執",
    "T39n1789_004:0408b06": "著諸法自性。不見本來寂靜之體。不見此體。",
    "T39n1789_004:0408b07": "妄想執情終不能離。言無相見勝者。既云著",
    "T39n1789_004:0408b08": "相不見寂靜。則欲見寂靜。以無相為勝。非是",
    "T39n1789_004:0408b09": "相見。蓋著相見者。是生死之因。故不為勝然",
    "T39n1789_004:0408b10": "則無相是離妄想。契乎不生不滅。是為佛說",
    "T39n1789_004:0408b11": "究竟涅槃。又云。涅槃者如真實義見。則未",
    "T39n1789_004:0408b12": "見涅槃以前妄想心數。皆悉遠離至於佛地",
    "T39n1789_004:0408b13": "也。",
    "T39n1789_004:0408b14": "[0408b14] 爾時世尊欲重宣此義。而說偈言。",
    "T39n1789_004:0408b15": " 滅除彼生論  建立不生義",
    "T39n1789_004:0408b16": " 我說如是法  愚夫不能知",
    "T39n1789_004:0408b17": " 一切法不生  無性無所有",
    "T39n1789_004:0408b18": " 乾闥婆幻夢  有性者無因",
    "T39n1789_004:0408b19": " 不生無自性  何因空當說",
    "T39n1789_004:0408b20": " 以離於和合  覺知性不現",
    "T39n1789_004:0408b21": " 是故空不生  我說無自性",
    "T39n1789_004:0408b22": " 謂一一和合  性現而非有",
    "T39n1789_004:0408b23": " 分析無和合  非如外道見",
    "T39n1789_004:0408b24": "[0408b24] 滅除彼生論者。謂破彼外道妄計之論。外",
    "T39n1789_004:0408b25": "道雖有不生不滅之言。乃妄想分別是生死",
    "T39n1789_004:0408b26": "因。故云生論。佛說不生不滅。是中道實理。對",
    "T39n1789_004:0408b27": "彼有生。故云不生義也。一切法下。頌非有非",
    "T39n1789_004:0408b28": "無。如乾城幻夢。雖有而無因也。不生無自性",
    "T39n1789_004:0408b29": "等。是承上再徵。謂不生者是無自性。無性是",
    "T39n1789_004:0408c01": "空。云何為我說也。以離於和合下是釋。謂於",
    "T39n1789_004:0408c02": "根塵離和合相。而覺知之性自然不現。不現",
    "T39n1789_004:0408c03": "是空空則不生。是故佛說無自性也。謂一一",
    "T39n1789_004:0408c04": "下。重釋上義。如文可見。",
    "T39n1789_004:0408c05": " 夢幻及垂髮  野馬乾闥婆",
    "T39n1789_004:0408c06": " 世間種種事  無因而相現",
    "T39n1789_004:0408c07": " 折伏有因論  申暢無生義",
    "T39n1789_004:0408c08": " 申暢無生者  法流永不斷",
    "T39n1789_004:0408c09": " 熾然無因論  恐怖諸外道",
    "T39n1789_004:0408c10": "[0408c10] 夢幻等。喻世間之法無因而現其相本虛。",
    "T39n1789_004:0408c11": "並顯不生之義。其所破立則折伏外道有因",
    "T39n1789_004:0408c12": "之論。申暢無生之義。然外道本計無因而",
    "T39n1789_004:0408c13": "生。而言有因者。蓋彼所言不生不滅乃是妄",
    "T39n1789_004:0408c14": "計。實為生死之因故。斥其為有因論也。外",
    "T39n1789_004:0408c15": "論既滅則正法流行。無生之論熾然而說。使",
    "T39n1789_004:0408c16": "彼外道聞而恐怖也。",
    "T39n1789_004:0408c17": "[0408c17] 爾時大慧。以偈問曰。",
    "T39n1789_004:0408c18": " 云何何所因  彼亦何故生",
    "T39n1789_004:0408c19": " 於何處和合  而作無因論",
    "T39n1789_004:0408c20": "[0408c20] 爾時世尊。復以偈答。",
    "T39n1789_004:0408c21": " 觀察有為法  非無因有因",
    "T39n1789_004:0408c22": " 彼生滅論者  所見從是滅",
    "T39n1789_004:0408c23": "[0408c23] 此頌問答。覈無因論義。問有四意。謂云何",
    "T39n1789_004:0408c24": "何因何故何處。而作是無因論耶。答亦有",
    "T39n1789_004:0408c25": "四。觀察有為法是答處。有為即世間生滅之",
    "T39n1789_004:0408c26": "法也。非無因有因。是答云何。謂佛法非有非",
    "T39n1789_004:0408c27": "無也。彼生滅論者。是答何所因。即因彼外道",
    "T39n1789_004:0408c28": "生滅論也。所見從是滅。是答何故。謂滅彼邪",
    "T39n1789_004:0408c29": "見也。",
    "T39n1789_004:0409a01": "[0409a01] 爾時大慧。說偈問曰。",
    "T39n1789_004:0409a02": " 云何為無生  為是無性耶",
    "T39n1789_004:0409a03": " 為顧視諸緣  有法名無生",
    "T39n1789_004:0409a04": " 名不應無義  惟為分別說",
    "T39n1789_004:0409a05": "[0409a05] 此問無生義為諸法無自性名無生耶。為",
    "T39n1789_004:0409a06": "顧待諸因緣名無生耶。為別有法名無生耶。",
    "T39n1789_004:0409a07": "即有無生之名。必有無生之義。願佛為",
    "T39n1789_004:0409a08": "說。",
    "T39n1789_004:0409a09": "[0409a09] 爾時世尊。復以偈答。",
    "T39n1789_004:0409a10": " 非無性無生  亦非顧諸緣",
    "T39n1789_004:0409a11": " 非有性而名  名亦非無義",
    "T39n1789_004:0409a12": " 一切諸外道  聲聞及緣覺",
    "T39n1789_004:0409a13": " 七住非境界  是名無生相",
    "T39n1789_004:0409a14": "[0409a14] 答中先遮所問。蓋無生者不墮有無故皆",
    "T39n1789_004:0409a15": "非之。名亦非無義。起後正答也。凡有三",
    "T39n1789_004:0409a16": "意。一以所證位顯。蓋此無生忍位。非諸",
    "T39n1789_004:0409a17": "凡小及偏教菩薩所住境界。七住即七地。",
    "T39n1789_004:0409a18": "以菩薩到第八地方破無明。故云七住非境",
    "T39n1789_004:0409a19": "界也。",
    "T39n1789_004:0409a20": " 遠離諸因緣  亦離一切事",
    "T39n1789_004:0409a21": " 唯有微心住  想所想俱離",
    "T39n1789_004:0409a22": " 其身隨轉變  我說是無生",
    "T39n1789_004:0409a23": "[0409a23] 二以離諸緣故則非顧待之緣。既離諸緣",
    "T39n1789_004:0409a24": "亦離一切生死之事。惟有微妙寂靜之心。",
    "T39n1789_004:0409a25": "如是而住。所以能想所想分別俱離。妄心",
    "T39n1789_004:0409a26": "既為妙心。而身亦轉勝是為無生。佛所說",
    "T39n1789_004:0409a27": "也。",
    "T39n1789_004:0409a28": " 無外性無性  亦無心攝受",
    "T39n1789_004:0409a29": " 斷除一切見  我說是無生",
    "T39n1789_004:0409b01": " 如是無自性  空等應分別",
    "T39n1789_004:0409b02": " 非空故說空  無生故說空",
    "T39n1789_004:0409b03": "[0409b03] 三以有無二性不可得故。內外俱忘。無外",
    "T39n1789_004:0409b04": "性者是忘外也。無心攝受者是忘內也。內",
    "T39n1789_004:0409b05": "外既忘。則斷一異等見。如是無生即無自",
    "T39n1789_004:0409b06": "性。無性故空空亦叵得。故曰非空說空。空",
    "T39n1789_004:0409b07": "即無生故。又云無生說空也。",
    "T39n1789_004:0409b08": " 因緣數和合  則有生有滅",
    "T39n1789_004:0409b09": " 離諸因緣數  無別有生滅",
    "T39n1789_004:0409b10": " 捨離因緣數  更無有異性",
    "T39n1789_004:0409b11": " 若言一異者  是外道妄想",
    "T39n1789_004:0409b12": " 有無性不生  非有亦非無",
    "T39n1789_004:0409b13": " 除其數轉變  是悉不可得",
    "T39n1789_004:0409b14": "[0409b14] 此於緣生示無生義。準後文。即十二因",
    "T39n1789_004:0409b15": "緣。數法和合而有生滅。然十二惑業因緣。",
    "T39n1789_004:0409b16": "亦從根塵因緣而起。若離能生因緣。而所",
    "T39n1789_004:0409b17": "生之法何有。故曰無別有生滅也。若離生",
    "T39n1789_004:0409b18": "滅因緣。豈復有一異之見同於外道。若離",
    "T39n1789_004:0409b19": "一異。亦離有無非有非無等四句。惟除其",
    "T39n1789_004:0409b20": "為因緣。之所轉者。凡能了達無生。是有無",
    "T39n1789_004:0409b21": "諸句皆不可得。",
    "T39n1789_004:0409b22": " 但有諸俗數  展轉為鉤鎖",
    "T39n1789_004:0409b23": " 離彼因緣鎖  生義不可得",
    "T39n1789_004:0409b24": " 無生性不起  離諸外道過",
    "T39n1789_004:0409b25": " 但說緣鉤鎖  凡愚不能了",
    "T39n1789_004:0409b26": " 若離緣鉤鎖  別有生性者",
    "T39n1789_004:0409b27": " 是則無因論  破壞鉤鎖義",
    "T39n1789_004:0409b28": " 如燈顯眾像  鉤鎖現若然",
    "T39n1789_004:0409b29": " 是則離鉤鎖  別更有諸性",
    "T39n1789_004:0409c01": "[0409c01] 諸俗數。即生死俗假因緣。謂凡夫從本以",
    "T39n1789_004:0409c02": "來。惟逐妄緣流轉生死。如鉤鎖連環之不",
    "T39n1789_004:0409c03": "可斷。若能了達妄緣生即無生故。云生義",
    "T39n1789_004:0409c04": "不可得也。言生無性不起等。謂了生無生",
    "T39n1789_004:0409c05": "性執不起。則離外道邪見。但我說因緣鉤",
    "T39n1789_004:0409c06": "鎖之義。令了生即無生。凡愚所不能了。若",
    "T39n1789_004:0409c07": "離能生因緣之外。別有所生法者。則我說",
    "T39n1789_004:0409c08": "無因之論。而反自破鉤鎖之義。如燈顯眾",
    "T39n1789_004:0409c09": "像等者。佛謂我說鉤鎖之義。正欲令人了",
    "T39n1789_004:0409c10": "達生則無生。否則離此生法之外別求無生。",
    "T39n1789_004:0409c11": "如眾物由燈而顯。非即物是明。故云鉤鎖",
    "T39n1789_004:0409c12": "現若然。謂鉤鎖之現若是。則因緣之外別有",
    "T39n1789_004:0409c13": "諸法也。",
    "T39n1789_004:0409c14": " 無性無有生  如虛空自性",
    "T39n1789_004:0409c15": " 若離於鉤鎖  慧無所分別",
    "T39n1789_004:0409c16": " 復有餘無生  賢聖所得法",
    "T39n1789_004:0409c17": " 彼生無生者  是則無生忍",
    "T39n1789_004:0409c18": "[0409c18] 了達因緣生法性相叵得。是為無生。則其",
    "T39n1789_004:0409c19": "體性如虛空無礙。若離緣生別求無生。是",
    "T39n1789_004:0409c20": "智慧無觀察之用。故曰慧無所分別也。餘",
    "T39n1789_004:0409c21": "無生者。指上賢聖所得。由了生即無生。是為",
    "T39n1789_004:0409c22": "無生法忍。",
    "T39n1789_004:0409c23": " 若使諸世間  觀察鉤鎖者",
    "T39n1789_004:0409c24": " 一切離鉤鎖  從是得三昧",
    "T39n1789_004:0409c25": " 癡愛諸業等  是則內鉤鎖",
    "T39n1789_004:0409c26": " 鑽燧泥團輪  種子等名外",
    "T39n1789_004:0409c27": " 若使有他性  而從因緣生",
    "T39n1789_004:0409c28": " 彼非鉤鎖義  是則不成就",
    "T39n1789_004:0409c29": " 若生無自性  彼為誰鉤鎖",
    "T39n1789_004:0410a01": " 展轉相生故  當知因緣義",
    "T39n1789_004:0410a02": "[0410a02] 此言世間眾生若能進修觀察因緣所生",
    "T39n1789_004:0410a03": "之法。當體即空乃得無生三昧離於鉤鎖。然",
    "T39n1789_004:0410a04": "所觀因緣有內有外。內則無明等十二因",
    "T39n1789_004:0410a05": "緣。外則鑽燧泥輪等事。鑽燧得火泥團成",
    "T39n1789_004:0410a06": "瓶種子生芽。此三者名外因緣。此外因緣",
    "T39n1789_004:0410a07": "以喻於內。乃顯離因緣外別無生法。若謂",
    "T39n1789_004:0410a08": "別有法從他緣而生。是非善觀因緣之義。",
    "T39n1789_004:0410a09": "則不能成就無生法忍。若達生即無生。即",
    "T39n1789_004:0410a10": "縛成脫故。云彼為誰鉤鎖。否則流轉生死。",
    "T39n1789_004:0410a11": "是因緣義。",
    "T39n1789_004:0410a12": " 堅濕煖動法  凡愚生妄想",
    "T39n1789_004:0410a13": " 離數無異法  是則說無性",
    "T39n1789_004:0410a14": "[0410a14] 此四句。是言外道妄計四大之性不壞以",
    "T39n1789_004:0410a15": "為不生不滅。離數等者。謂離因緣而說無生",
    "T39n1789_004:0410a16": "法也。",
    "T39n1789_004:0410a17": " 如醫療眾病  無有若千論",
    "T39n1789_004:0410a18": " 以病差別故  為設種種治",
    "T39n1789_004:0410a19": " 我為彼眾生  破壞諸煩惱",
    "T39n1789_004:0410a20": " 知其根優劣  為彼說度門",
    "T39n1789_004:0410a21": " 非煩惱根異  而有種種法",
    "T39n1789_004:0410a22": " 唯說一乘法  是則為大乘",
    "T39n1789_004:0410a23": "[0410a23] 此喻如來立教之意。若論出世本意。惟說",
    "T39n1789_004:0410a24": "一乘以度群生。如大醫王但以阿伽陀藥遍",
    "T39n1789_004:0410a25": "治眾病故。云無有若千論。然機器不齊未",
    "T39n1789_004:0410a26": "免曲垂方便。為說三乘漸次調伏。如隨病",
    "T39n1789_004:0410a27": "差別設種種藥。然非根異而法有殊。權機",
    "T39n1789_004:0410a28": "若熟咸歸一實。所謂十方佛土中唯有一乘",
    "T39n1789_004:0410a29": "法也。",
    "T39n1789_004:0410b01": "[0410b01] 爾時大慧菩薩摩訶薩復白佛言。世尊。一切",
    "T39n1789_004:0410b02": "外道皆起無常妄想。世尊亦說一切行無常",
    "T39n1789_004:0410b03": "是生滅法。此義云何為邪為正。為有幾種無",
    "T39n1789_004:0410b04": "常 常與無常之名無異外道。不以義定邪",
    "T39n1789_004:0410b05": "正曷分。上明不生不滅是真常之義。已破外",
    "T39n1789_004:0410b06": "計。未辯無常邪正之殊。所以再請決也。問辭",
    "T39n1789_004:0410b07": "可見。",
    "T39n1789_004:0410b08": "[0410b08] 佛告大慧。一切外道有七種無常。非我法也。",
    "T39n1789_004:0410b09": "何等為七。彼有說言。作已而捨。是名無常。有",
    "T39n1789_004:0410b10": "說形處壞。是名無常。有說即色。是無常。有說",
    "T39n1789_004:0410b11": "色轉變中間。是名無常。無間自之散壞。如乳",
    "T39n1789_004:0410b12": "酪等轉變中間不可見。無常毀壞一切性轉。",
    "T39n1789_004:0410b13": "有說性無常。有說性無性無常。有說一切法",
    "T39n1789_004:0410b14": "不生無常入一切法 七種無常皆是外計。先",
    "T39n1789_004:0410b15": "列次釋。列中唯色轉變無常。消涉釋義。色",
    "T39n1789_004:0410b16": "言四大造色。轉變謂生住異滅。無間自之散",
    "T39n1789_004:0410b17": "壞等者。謂相續不斷能令變異自然歸滅也。",
    "T39n1789_004:0410b18": "如乳酪之轉變。雖不可見。然在法中自然變",
    "T39n1789_004:0410b19": "壞一切法也。餘皆下文具釋。釋中或兼破計。",
    "T39n1789_004:0410b20": "或但釋義仍不次第不出色性也。",
    "T39n1789_004:0410b21": "[0410b21] 大慧。性無性無常者。謂四大及所造自相壞。",
    "T39n1789_004:0410b22": "四大自性不可得不生 性無性者。謂四大",
    "T39n1789_004:0410b23": "之性皆無自性。能造及所造相皆歸變壞。故",
    "T39n1789_004:0410b24": "曰無常。四大自性下。是破彼計。意謂大種",
    "T39n1789_004:0410b25": "自性本來不生。不生尚無。何生可滅言無常",
    "T39n1789_004:0410b26": "耶。",
    "T39n1789_004:0410b27": "[0410b27] 彼不生無常者。非常無常。一切法有無不生。",
    "T39n1789_004:0410b28": "分析乃至微塵不可見。是不生義。非生是名",
    "T39n1789_004:0410b29": "不生無常相。若不覺此者。墮一切外道生無",
    "T39n1789_004:0410c01": "常義 先出正義而後斥非。言非常等者。佛",
    "T39n1789_004:0410c02": "謂常與無常一切有無。諸相對法體本不生。",
    "T39n1789_004:0410c03": "乃至分析至於微塵亦無所見。以是義故說",
    "T39n1789_004:0410c04": "名無生。此為如來所說不生無常之相。若不",
    "T39n1789_004:0410c05": "了此義則墮外道所計生無常義。以外道不",
    "T39n1789_004:0410c06": "達無生之旨。雖說無生實為有生。故斥云生",
    "T39n1789_004:0410c07": "無常也。",
    "T39n1789_004:0410c08": "[0410c08] 大慧。性無常者。是自心妄想。非常無常性。所",
    "T39n1789_004:0410c09": "以者何。謂無常自性不壞。大慧。此是一切性",
    "T39n1789_004:0410c10": "無性無常事。除無常無有能令一切法性無",
    "T39n1789_004:0410c11": "性者。如杖瓦石破壞諸物 言自心妄想等",
    "T39n1789_004:0410c12": "者。謂彼於非常非無常中。自生分別以為無",
    "T39n1789_004:0410c13": "常。能壞諸法而自性不壞。此即是前性無性",
    "T39n1789_004:0410c14": "無常之事。意謂事可壞而性不可壞。世間諸",
    "T39n1789_004:0410c15": "法有壞者。因無常故。無常遍於諸法之中。如",
    "T39n1789_004:0410c16": "杖瓦石能破壞諸物而自體不壞也。",
    "T39n1789_004:0410c17": "[0410c17] 現見各各不異。是性無常事。非作所作有差",
    "T39n1789_004:0410c18": "別。此是無常此是事。作所作無異者。一切性",
    "T39n1789_004:0410c19": "常無因性。大慧。一切性無性有因。非凡愚所",
    "T39n1789_004:0410c20": "知 此破外計。佛謂現前所見諸法。與無常",
    "T39n1789_004:0410c21": "無異。安有性與事不同耶。故云非作所作有",
    "T39n1789_004:0410c22": "差別故。知無常即事。事即無常。此能所不",
    "T39n1789_004:0410c23": "異應是常義。無因性者。入楞伽云。不見有",
    "T39n1789_004:0410c24": "因。言無常無破壞諸法之因。一切性下。佛言",
    "T39n1789_004:0410c25": "諸法滅壞實亦有因。但此意微隱。非凡愚之",
    "T39n1789_004:0410c26": "所能了。",
    "T39n1789_004:0410c27": "[0410c27] 非因不相似事生。若生者。一切性悉皆無常。",
    "T39n1789_004:0410c28": "是不相似事。作所作無有別異。而悉見有異。",
    "T39n1789_004:0410c29": "若性無常者。墮作因性相。若墮者。一切性不",
    "T39n1789_004:0411a01": "究竟。一切性作因相墮者。自無常應無常。無",
    "T39n1789_004:0411a02": "常無常故。一切性不無常應是常 非因不",
    "T39n1789_004:0411a03": "相似事生等者。謂無常若非有因。則無差別",
    "T39n1789_004:0411a04": "事生。若其生矣。一切法則與之偕生悉皆無",
    "T39n1789_004:0411a05": "常。豈非差別事。以驗無常之有因必矣。如彼",
    "T39n1789_004:0411a06": "所計。則此法彼法能作所作應無差別。而現",
    "T39n1789_004:0411a07": "見差別之異。云何妄計無因生差別法耶。若",
    "T39n1789_004:0411a08": "性無常等者。凡言性必究竟無作。無作則常。",
    "T39n1789_004:0411a09": "既云無常。則墮於有作諸法。非究竟義。以是",
    "T39n1789_004:0411a10": "為因。則墮作因性相。失本性義。言自無常應",
    "T39n1789_004:0411a11": "無常者。謂能作之性若是無常。應同所作之",
    "T39n1789_004:0411a12": "法皆是無常。自性既是無常。則所作無常之",
    "T39n1789_004:0411a13": "法反應是常。一切性即一切法也。",
    "T39n1789_004:0411a14": "[0411a14] 若無常入一切性者。應墮三世。彼過去色與",
    "T39n1789_004:0411a15": "壞俱。未來不生色不生故。現在色與壞相俱。",
    "T39n1789_004:0411a16": "色者四大積集差別。四大及造色自性不壞。",
    "T39n1789_004:0411a17": "離異不異故。一切外道一切四大不壞。一切",
    "T39n1789_004:0411a18": "三有四大及造色。在所知有生滅。離四大造",
    "T39n1789_004:0411a19": "色。一切外道。於何所思惟性無常。四大不生",
    "T39n1789_004:0411a20": "自性相不壞故 若無常性遍諸法中。乃屬",
    "T39n1789_004:0411a21": "三世變遷。過去色已壞。未來色未生。現在色",
    "T39n1789_004:0411a22": "俱壞。色即四大差別之色。能造四大及所造",
    "T39n1789_004:0411a23": "色。其性不壞離異不異。此一切外道。謂四大",
    "T39n1789_004:0411a24": "體性不壞如此。一切三有下。入楞伽云。三",
    "T39n1789_004:0411a25": "有之中。能造所造莫不皆是生住滅相。豈更",
    "T39n1789_004:0411a26": "別有無常之性。能生於物而不滅耶。此如來",
    "T39n1789_004:0411a27": "結斥外道之過。",
    "T39n1789_004:0411a28": "[0411a28] 離始造無常者非四大。復有異四大。各各異",
    "T39n1789_004:0411a29": "相。自相故非差別可得。彼無差別。斯等不更",
    "T39n1789_004:0411b01": "造二方便不作當知是無常 入楞伽云。始",
    "T39n1789_004:0411b02": "造即捨無常者。非大種互造大種。以各別故",
    "T39n1789_004:0411b03": "非自相造。以無異故非復共造。以乖離故。當",
    "T39n1789_004:0411b04": "知是非始造無常。二方便謂同異更造之方",
    "T39n1789_004:0411b05": "便也。",
    "T39n1789_004:0411b06": "[0411b06] 彼形處壞無常者。謂四大及造色不壞至竟",
    "T39n1789_004:0411b07": "不壞。大慧。竟者分析乃至微塵觀察壞四大",
    "T39n1789_004:0411b08": "及造色形處異見長短不可得。非四大。四大",
    "T39n1789_004:0411b09": "不壞形處壞現。墮在數論 形處即形狀。乃",
    "T39n1789_004:0411b10": "四大造色不壞者。外道計此能造所造至竟",
    "T39n1789_004:0411b11": "不壞。至竟猶極也。盡也。謂分析造色至於微",
    "T39n1789_004:0411b12": "塵猶不可壞。但觀察滅壞形狀長短等見。不",
    "T39n1789_004:0411b13": "壞能造所造色體。此乃俗數言語。故云墮在",
    "T39n1789_004:0411b14": "數論也。",
    "T39n1789_004:0411b15": "[0411b15] 色即無常者。謂色即是無常。彼則形處無常",
    "T39n1789_004:0411b16": "非四大。若四大無常者。非俗數言說。世俗言",
    "T39n1789_004:0411b17": "說非性者。則墮世論。見一切性但有言說不",
    "T39n1789_004:0411b18": "見自相生 色即無常。謂此即是形處無常。",
    "T39n1789_004:0411b19": "非四大。謂非四大種性。若是大種亦無常者。",
    "T39n1789_004:0411b20": "於俗數言說有違有墮。違則非俗墮則乖真。",
    "T39n1789_004:0411b21": "進退俱失皆非正論。又言世俗言說非性者。",
    "T39n1789_004:0411b22": "是結前過。世論即彼外道盧伽耶見。以彼妄",
    "T39n1789_004:0411b23": "見諸法。但有言說無自性相也。",
    "T39n1789_004:0411b24": "[0411b24] 轉變無常者。謂色異性現。非四大。如金作莊",
    "T39n1789_004:0411b25": "嚴具轉變現。非金性壞。但莊嚴具處所壞。如",
    "T39n1789_004:0411b26": "是餘性轉變等亦如是 色異性現者。色即",
    "T39n1789_004:0411b27": "四大所造之色。謂色體變異故。無常性現。以",
    "T39n1789_004:0411b28": "現處為壞。非四大種壞。如金作具。具有變",
    "T39n1789_004:0411b29": "壞而金性不改。言無常事壞性不壞。亦如是",
    "T39n1789_004:0411c01": "也。",
    "T39n1789_004:0411c02": "[0411c02] 如是等種種外道無常見妄想。火燒四大時",
    "T39n1789_004:0411c03": "自相不燒。各各自相相壞者。四大造色應斷",
    "T39n1789_004:0411c04": " 此總結斥外道七種無常。凡彼諸見皆約",
    "T39n1789_004:0411c05": "四大為言。既非正見故云妄想。入楞伽云。",
    "T39n1789_004:0411c06": "彼作是說。火不能燒諸大自相。但各分散。若",
    "T39n1789_004:0411c07": "能燒者能造所造則皆斷滅。謂四大種不壞",
    "T39n1789_004:0411c08": "是常見。四大分散是斷見。彼種種妄計。不出",
    "T39n1789_004:0411c09": "此二見也。",
    "T39n1789_004:0411c10": "[0411c10] 大慧。我法起。非常非無常。所以者何。謂外性",
    "T39n1789_004:0411c11": "不決定。故唯說三有微心。不說種種相有生",
    "T39n1789_004:0411c12": "有滅。四大合會差別。四大及造色故。妄想二",
    "T39n1789_004:0411c13": "種事攝所攝。知二種妄想。離外性無性二種",
    "T39n1789_004:0411c14": "見 此如來的示正教。對外揀異。言我說諸",
    "T39n1789_004:0411c15": "法起。於非常非無常。而能常能無常。即全體",
    "T39n1789_004:0411c16": "豈用。外道昧此。墮於有無二見。如上所示。",
    "T39n1789_004:0411c17": "今對邪顯正故。曰非常非無常。所以下徵釋。",
    "T39n1789_004:0411c18": "以外法不決定有故。但說三界諸法唯心所",
    "T39n1789_004:0411c19": "現言微心者。現前剎那妄心。或謂微妙心者",
    "T39n1789_004:0411c20": "非也。既了諸法唯心。則心外無法。不同彼說",
    "T39n1789_004:0411c21": "諸相有生有滅。諸相者何。即四大合會差別",
    "T39n1789_004:0411c22": "之相。及四大能造所造之色。蓋彼謂能造大",
    "T39n1789_004:0411c23": "種不壞。所造諸色有壞。佛說非常非無常則",
    "T39n1789_004:0411c24": "皆不生不滅也妄想二種事攝所攝者。入楞",
    "T39n1789_004:0411c25": "伽云。能取所取二種體性。一切皆從分別起。",
    "T39n1789_004:0411c26": "故能如實了知能取所取二種體性起於妄",
    "T39n1789_004:0411c27": "想。即知諸法唯心。離於有無二見。",
    "T39n1789_004:0411c28": "[0411c28] 覺自心現量妄想者。思想作行生。非不作行。",
    "T39n1789_004:0411c29": "離心性無性妄想。世間出世間。出世間上上",
    "T39n1789_004:0412a01": "一切法非常非無常。不覺自心現量。墮二邊",
    "T39n1789_004:0412a02": "惡見相續。一切外道不覺自妄想。此凡夫無",
    "T39n1789_004:0412a03": "有根本。謂世間出世間出世間上上。從說妄",
    "T39n1789_004:0412a04": "想生。非凡愚所覺 此示能覺不覺之相。覺",
    "T39n1789_004:0412a05": "即能覺之智。自心現量下。皆所覺之境。眾生",
    "T39n1789_004:0412a06": "無始昧於唯心非常非無常之體。起於妄想。",
    "T39n1789_004:0412a07": "今覺知妄想。由思想作行生。非不作行無非",
    "T39n1789_004:0412a08": "妄想。既了妄想。則離自心有無分別之見。離",
    "T39n1789_004:0412a09": "此見已。則世出世間出世間上上諸法。非常",
    "T39n1789_004:0412a10": "非無常之體。復本一如矣。其不覺者。墮於有",
    "T39n1789_004:0412a11": "無二邊惡見相續。此外道所以常在妄想不",
    "T39n1789_004:0412a12": "知自心現量。言凡夫無有根本者。謂不知諸",
    "T39n1789_004:0412a13": "法所起根本。但謂世出世間諸法。生於言說",
    "T39n1789_004:0412a14": "妄想。然此三種之法。所有言語分別境界。非",
    "T39n1789_004:0412a15": "諸凡愚之所能知見也。",
    "T39n1789_004:0412a16": "[0412a16] 爾時世尊欲重宣此義。而說偈言。",
    "T39n1789_004:0412a17": " 遠離於所造  及與形處異",
    "T39n1789_004:0412a18": " 性與色無常  外道愚妄想",
    "T39n1789_004:0412a19": " 諸性無有壞  大大自性住",
    "T39n1789_004:0412a20": " 外道無常想  沒在種種見",
    "T39n1789_004:0412a21": " 彼諸外道等  無若生若滅",
    "T39n1789_004:0412a22": " 大大性自常  何謂無常想",
    "T39n1789_004:0412a23": " 一切唯心量  二種心流轉",
    "T39n1789_004:0412a24": " 攝受及所攝  無有我我所",
    "T39n1789_004:0412a25": " 梵天為樹根  枝條普周遍",
    "T39n1789_004:0412a26": " 如是我所說  唯是彼心量",
    "T39n1789_004:0412a27": "[0412a27] 初四句總頌離諸見諸性無有壞等。頌上",
    "T39n1789_004:0412a28": "總破諸見。謂彼雖妄想無常。而四大自性",
    "T39n1789_004:0412a29": "不壞。故曰大大自性住。又曰。彼諸外道等",
    "T39n1789_004:0412b01": "者。重示諸外道。謂彼所計本無生滅之實。四",
    "T39n1789_004:0412b02": "大性常固自若也。何得定謂作無常想乎。",
    "T39n1789_004:0412b03": "復從要而示之。曰一切唯心量等。入楞伽",
    "T39n1789_004:0412b04": "云。能取及所取。一切唯是心。二種從心現。",
    "T39n1789_004:0412b05": "無有我我所。外道計自在天初造眾生為",
    "T39n1789_004:0412b06": "有情本。如樹木而生枝葉周遍一切。佛言",
    "T39n1789_004:0412b07": "我所說外道如是計著。皆是彼妄想心量",
    "T39n1789_004:0412b08": "也。",
    "T39n1789_004:0412b09": "[0412b09] 爾時大慧菩薩。復白佛言。世尊。唯願為說一",
    "T39n1789_004:0412b10": "切菩薩聲聞緣覺滅正受次第相續。若善於",
    "T39n1789_004:0412b11": "滅正受次第相續相者。我及餘菩薩。終不妄",
    "T39n1789_004:0412b12": "捨滅正受樂門。不墮一切聲聞緣覺外道愚",
    "T39n1789_004:0412b13": "癡 滅正受者。正受即三昧。謂滅盡定也。",
    "T39n1789_004:0412b14": "此定三乘同入而位次淺深不同。善知此已。",
    "T39n1789_004:0412b15": "於大滅定不捨。於凡小正受不墮。問辭可",
    "T39n1789_004:0412b16": "見。",
    "T39n1789_004:0412b17": "[0412b17] 佛告大慧諦聽諦聽。善思念之。當為汝說。大",
    "T39n1789_004:0412b18": "慧白佛言。世尊。惟願為說。佛告大慧。六地菩",
    "T39n1789_004:0412b19": "薩摩訶薩及聲聞緣覺入滅正受。第七地菩",
    "T39n1789_004:0412b20": "薩摩訶薩念念正受。離一切性自性相正受。",
    "T39n1789_004:0412b21": "非聲聞緣覺。諸聲聞緣覺。墮有行覺攝所攝",
    "T39n1789_004:0412b22": "相滅正受。是故七地非念正受。得一切法無",
    "T39n1789_004:0412b23": "差別相。非分得種種相性。覺一切法善不善",
    "T39n1789_004:0412b24": "相正受。是故七地無善念正受。大慧。八地菩",
    "T39n1789_004:0412b25": "薩及聲聞緣覺心意意識妄想相滅 答中位",
    "T39n1789_004:0412b26": "相進否多途。皆約通教三乘共行十地而說。",
    "T39n1789_004:0412b27": "凡有四義。初以六地七地對明淺深。則六地",
    "T39n1789_004:0412b28": "是三乘同入滅盡定。此位最淺故。菩薩所得",
    "T39n1789_004:0412b29": "之定未異二乘也。七地菩薩念念正受等者。",
    "T39n1789_004:0412c01": "念念則出入無間。離一切性自性相正受。則",
    "T39n1789_004:0412c02": "不取攝所攝一切相。故不同二乘墮有行覺。",
    "T39n1789_004:0412c03": "有行覺者。有為行也。必滅諸相然後得定。是",
    "T39n1789_004:0412c04": "故七地為非念正受。謂非彼住念之正受也。",
    "T39n1789_004:0412c05": "又曰。得一切法無差別相者。乃覺一切法性",
    "T39n1789_004:0412c06": "相無有差別。非分得者。非彼二乘於其定中",
    "T39n1789_004:0412c07": "分得諸相性也。善不善者。謂菩薩至七地。尚",
    "T39n1789_004:0412c08": "不住於善。況不善念乎。是為無善念正受。二",
    "T39n1789_004:0412c09": "約七地八地以辯異相。即是意識妄想相有",
    "T39n1789_004:0412c10": "滅未滅高下不同。至八地三乘妄想悉滅。異",
    "T39n1789_004:0412c11": "乎七地也。",
    "T39n1789_004:0412c12": "[0412c12] 初地乃至七地菩薩摩訶薩。觀三界心意意",
    "T39n1789_004:0412c13": "識量。離我我所自妄想修。墮外性種種相。愚",
    "T39n1789_004:0412c14": "夫二種自心攝所攝。向無知不覺無始過惡",
    "T39n1789_004:0412c15": "虛偽習氣所熏 次明三乘從初地至七地觀",
    "T39n1789_004:0412c16": "三界諸法唯心意識。然雖同觀而妄想有滅",
    "T39n1789_004:0412c17": "不滅得失之異。離我我所等得也。墮外性種",
    "T39n1789_004:0412c18": "種相等失也。二種自心者。謂外道墮於有無",
    "T39n1789_004:0412c19": "妄計能取所取。一向無知不覺無始過惡熏",
    "T39n1789_004:0412c20": "習也。",
    "T39n1789_004:0412c21": "[0412c21] 大慧。八地菩薩摩訶薩。聲聞緣覺涅槃。菩薩",
    "T39n1789_004:0412c22": "者。三昧覺所持。是故三昧門樂不般涅槃。若",
    "T39n1789_004:0412c23": "不持者。如來地不滿足。棄捨一切有為眾生事",
    "T39n1789_004:0412c24": "故。佛種則應斷。諸佛世尊為示如來不可思",
    "T39n1789_004:0412c25": "議無量功德。聲聞緣覺三昧門得樂所牽故。",
    "T39n1789_004:0412c26": "作涅槃想 三明八地三乘同一涅槃而有住",
    "T39n1789_004:0412c27": "不住之異。菩薩者等。言菩薩以諸佛三昧覺",
    "T39n1789_004:0412c28": "力所加持故。為化眾生。於三昧門不般涅槃。",
    "T39n1789_004:0412c29": "若不加持。則不能功行滿足到於如來之地。",
    "T39n1789_004:0413a01": "是棄捨眾生而不化度。亦斷如來種性。是故",
    "T39n1789_004:0413a02": "諸佛為說不思議功德。勸進令其究竟。二乘",
    "T39n1789_004:0413a03": "自調自度。著三昧樂生涅槃想。所以失也。",
    "T39n1789_004:0413a04": "[0413a04] 大慧。我分部七地善修心意意識相。善修我",
    "T39n1789_004:0413a05": "我所攝受人法無我生滅自共相。善四無礙",
    "T39n1789_004:0413a06": "決定力三昧門。地次第相續入道品法 分",
    "T39n1789_004:0413a07": "部者。謂分別部類有善不善滅不滅等異。意",
    "T39n1789_004:0413a08": "令七地菩薩善修心意識相了達識性本空以",
    "T39n1789_004:0413a09": "除妄想。善修我我所等者。謂了人法二執攝",
    "T39n1789_004:0413a10": "受二無我性。不墮生滅自相共相。善無礙辯",
    "T39n1789_004:0413a11": "才及決定三昧力。則定慧均等。由是漸入諸",
    "T39n1789_004:0413a12": "地。得菩提分也。",
    "T39n1789_004:0413a13": "[0413a13] 不令菩薩摩訶薩不覺自共相不善七地墮外",
    "T39n1789_004:0413a14": "道邪徑故。立地次第。大慧。彼實無有若生若",
    "T39n1789_004:0413a15": "滅。除自心現量。所謂地次第相續。及三界種",
    "T39n1789_004:0413a16": "種行。愚夫所不覺。愚夫所不覺者。謂我及諸",
    "T39n1789_004:0413a17": "佛。說地次第相續。及說三界種種行 不令",
    "T39n1789_004:0413a18": "菩薩等者。佛正恐菩薩不善了知自相共相。",
    "T39n1789_004:0413a19": "不知諸地次第。墮於外道邪徑故。如是以說",
    "T39n1789_004:0413a20": "地位次第也。又告云。彼實無有生滅。諸地次",
    "T39n1789_004:0413a21": "第三界往還。一切皆是自心所現。但諸凡愚",
    "T39n1789_004:0413a22": "不能了知。以不知故。我及諸佛為如是說。",
    "T39n1789_004:0413a23": "[0413a23] 復次大慧。聲聞緣覺。第八菩薩地。滅三昧門",
    "T39n1789_004:0413a24": "樂所醉。不善自心現量。自共相習氣所障。墮",
    "T39n1789_004:0413a25": "人法無我法攝受見。妄想涅槃想。非寂滅智",
    "T39n1789_004:0413a26": "慧覺 四示二乘至菩薩地為三昧樂之所昏",
    "T39n1789_004:0413a27": "醉。滅即滅盡定。所醉即三昧樂。以其醉故。",
    "T39n1789_004:0413a28": "不能善了唯心所現。自相共相習氣所覆。著",
    "T39n1789_004:0413a29": "二無我攝受見者。謂著法之見。妄想不除生",
    "T39n1789_004:0413b01": "涅槃想。非寂滅正慧也。",
    "T39n1789_004:0413b02": "[0413b02] 大慧。菩薩者。見滅三昧門樂。本願哀愍大悲",
    "T39n1789_004:0413b03": "成就。知分別十無盡句。不妄想涅槃想。彼已",
    "T39n1789_004:0413b04": "涅槃妄想不生故。離攝所攝妄想。覺了自心",
    "T39n1789_004:0413b05": "現量一切諸法。妄想不生不墮心意意識外",
    "T39n1789_004:0413b06": "性自性相計著妄想。非佛法因不生。隨智慧",
    "T39n1789_004:0413b07": "生得如來自覺地 見滅三昧等者。言通教",
    "T39n1789_004:0413b08": "菩薩。見真空涅槃之理。不同二乘樂著。憶念",
    "T39n1789_004:0413b09": "度生悲願。修行十無盡句。不起涅槃之想。既",
    "T39n1789_004:0413b10": "不住空則離能取所取。了達唯心諸法不生",
    "T39n1789_004:0413b11": "分別。不墮心識外法性相執著。既妄想不生。",
    "T39n1789_004:0413b12": "無復受生之因。成就佛法之因。能至如來之",
    "T39n1789_004:0413b13": "地也。",
    "T39n1789_004:0413b14": "[0413b14] 如人夢中方便度水未度而覺。覺已思惟為",
    "T39n1789_004:0413b15": "正為邪非正非邪。餘無始見聞覺識因想。種",
    "T39n1789_004:0413b16": "種習氣種種形處。墮有無想心意意識夢現",
    "T39n1789_004:0413b17": " 此喻菩薩自行化他之法。意謂夢時非無",
    "T39n1789_004:0413b18": "覺已非有。而乃非實非虛。正喻八地菩薩。始",
    "T39n1789_004:0413b19": "見實理終於度生。一以如幻三昧建立。故如",
    "T39n1789_004:0413b20": "夢時作用。及得無生法忍顯無功用道。如覺",
    "T39n1789_004:0413b21": "已無得。言未度而覺者。位未極故未到彼岸。",
    "T39n1789_004:0413b22": "為正為邪者。審其虛實也。非正非邪者。極言",
    "T39n1789_004:0413b23": "其理也。言餘無始見聞覺識因想等者。為餘",
    "T39n1789_004:0413b24": "在迷眾生但由無始以來墮於見聞覺知妄想",
    "T39n1789_004:0413b25": "熏習。而有種種形狀著於有無。故有心識夢",
    "T39n1789_004:0413b26": "事之所現耳。",
    "T39n1789_004:0413b27": "[0413b27] 大慧。如是菩薩摩訶薩。於第八菩薩地。見妄",
    "T39n1789_004:0413b28": "想生。從初地轉進至第七地。見一切法如幻",
    "T39n1789_004:0413b29": "等方便。度攝所攝心妄想行已。作佛法方便",
    "T39n1789_004:0413c01": "未得者令得。大慧此是菩薩。涅槃方便不壞。",
    "T39n1789_004:0413c02": "離心意意識。得無生法忍。大慧。於第一義無",
    "T39n1789_004:0413c03": "次第相續。說無所有妄想寂滅法 此合上",
    "T39n1789_004:0413c04": "喻。謂此菩薩見妄想生。即所夢生死大河之",
    "T39n1789_004:0413c05": "喻。從初地轉進至七地。見諸法如幻等方便。",
    "T39n1789_004:0413c06": "即能度方便義也。度攝所攝妄想行已者。即",
    "T39n1789_004:0413c07": "是自行。度根境等一切妄想義也。作佛法方",
    "T39n1789_004:0413c08": "便未得者令得。即以自度而復度他。亦猶未",
    "T39n1789_004:0413c09": "度者令度義也。言涅槃方便不壞者。謂菩薩",
    "T39n1789_004:0413c10": "雖得涅槃。而不壞方便度生事也。離心意者。",
    "T39n1789_004:0413c11": "言菩薩至八地。得無功用道。如覺已無得之",
    "T39n1789_004:0413c12": "喻。亦是結示忍名。故曰得無生法忍。於第一",
    "T39n1789_004:0413c13": "義下結示。言於第一義無次第中說有次第。",
    "T39n1789_004:0413c14": "無相續中說有相續。無所有妄想中說有妄",
    "T39n1789_004:0413c15": "想。無寂滅法中說寂滅法。良以第一義諦中",
    "T39n1789_004:0413c16": "一法不可得。況次第相續乎。然皆依眾生心",
    "T39n1789_004:0413c17": "量。方便化門於本無中分別說爾。",
    "T39n1789_004:0413c18": "[0413c18] 爾時世尊欲重宣此義。而說偈言。",
    "T39n1789_004:0413c19": " 心量無所有  此住及佛地",
    "T39n1789_004:0413c20": " 去來及現在  三世諸佛說",
    "T39n1789_004:0413c21": " 心量地第七  無所有第八",
    "T39n1789_004:0413c22": " 二地名為住  佛地名最勝",
    "T39n1789_004:0413c23": " 自覺智及淨  此則是我地",
    "T39n1789_004:0413c24": " 自在最勝處  清淨妙莊嚴",
    "T39n1789_004:0413c25": " 照耀如盛火  光明悉遍至",
    "T39n1789_004:0413c26": " 熾焰不壞目  周輪化三有",
    "T39n1789_004:0413c27": " 化現在三有  或有先時化",
    "T39n1789_004:0413c28": " 於彼演說乘  皆是如來地",
    "T39n1789_004:0413c29": " 十地則為初  初則為八地",
    "T39n1789_004:0414a01": " 第九則為七  七亦復為八",
    "T39n1789_004:0414a02": " 第二為第三  第四為第五",
    "T39n1789_004:0414a03": " 第三為第六  無所有何次",
    "T39n1789_004:0414a04": "[0414a04] 初八句先總次別。別者為七地猶存心量。",
    "T39n1789_004:0414a05": "八地則無所有故。約此二地對明分齊偏得",
    "T39n1789_004:0414a06": "住名。住者謂依止也。八地雖無所有猶有定",
    "T39n1789_004:0414a07": "住。唯佛地為最勝也。自覺智及淨下。諸偈",
    "T39n1789_004:0414a08": "皆頌如來地。不壞自者。言如來光明雖復熾",
    "T39n1789_004:0414a09": "盛。不同日電等光集壞人目。周輪周流也。",
    "T39n1789_004:0414a10": "謂如來周流三界設化無窮化通三世。先時",
    "T39n1789_004:0414a11": "指過去也。乘即大小乘也。言十地為初地等。",
    "T39n1789_004:0414a12": "乃以不次顯其圓融。究竟而言寂滅真如有",
    "T39n1789_004:0414a13": "何位次。故云無所有何次也。",
    "T39n1789_004:0414a14": "[0414a14] 爾時大慧菩薩復白佛言。世尊。如來應供等",
    "T39n1789_004:0414a15": "正覺。為常為無常。佛告大慧。如來應供等正",
    "T39n1789_004:0414a16": "覺。非常非無常。謂二俱有過。若常者有作主",
    "T39n1789_004:0414a17": "過。常者一切外道說作者。無所作。是故如",
    "T39n1789_004:0414a18": "來常非常非作常有過故。若如來無常者。有",
    "T39n1789_004:0414a19": "作無常過。陰所相相無性。陰壞則應斷。而",
    "T39n1789_004:0414a20": "如來不斷 前言常無常者多矣。而獨未明",
    "T39n1789_004:0414a21": "如來所證之法。為常為無常。以理言之。前所",
    "T39n1789_004:0414a22": "說者豈外於此。苟不別明惑者昧焉。故復為",
    "T39n1789_004:0414a23": "未了者請。答中先言所證非常非無常。蓋其",
    "T39n1789_004:0414a24": "所證理。絕百非圓離眾過。異彼外計故言雙",
    "T39n1789_004:0414a25": "非。若謂常無常。則二俱有過也。若如來是常",
    "T39n1789_004:0414a26": "者。則同外道計神我為能作之常。主即神我",
    "T39n1789_004:0414a27": "也。而如來言常者無所作。故常而非常。非彼",
    "T39n1789_004:0414a28": "有作之常而有過也。若如來無常者。是有所",
    "T39n1789_004:0414a29": "作同於五陰。為有相之所相。其相無性故陰",
    "T39n1789_004:0414b01": "壞應斷。而如來之常則不斷也。",
    "T39n1789_004:0414b02": "[0414b02] 大慧。一切所作皆無常。如瓶衣等。一切皆無",
    "T39n1789_004:0414b03": "常過。一切智眾具方便應無義。以所作故。一",
    "T39n1789_004:0414b04": "切所作皆應是如來。無差別因性故。是故大",
    "T39n1789_004:0414b05": "慧。如來非常非無常 言一切所作如瓶衣",
    "T39n1789_004:0414b06": "等皆歸無常。則顯如來所修福智皆空無益。",
    "T39n1789_004:0414b07": "若同所作則一切有作皆應是佛。眾具者福",
    "T39n1789_004:0414b08": "德莊嚴之具。無差別因性者。謂佛與諸法所",
    "T39n1789_004:0414b09": "作是同。則非別有因性也。故結之云云。",
    "T39n1789_004:0414b10": "[0414b10] 復次大慧。如來非如虛空常。如虛空常者。自",
    "T39n1789_004:0414b11": "覺聖智眾具無義過。大慧。譬如虛空非常非",
    "T39n1789_004:0414b12": "無常。離常無常一異俱不俱。常無常過故不",
    "T39n1789_004:0414b13": "可說。是故如來非常。復次大慧。若如來無生",
    "T39n1789_004:0414b14": "常者。如兔馬等角。以無生常故。方便無義。以",
    "T39n1789_004:0414b15": "無生常過故。如來非常。復次大慧。更有餘事",
    "T39n1789_004:0414b16": "知如來常。所以者何。諦無間所得智常。故如",
    "T39n1789_004:0414b17": "來常 言如來非如虛空常等者。入楞伽云。",
    "T39n1789_004:0414b18": "若是常者。應如虛空不待因成。然自覺聖智。",
    "T39n1789_004:0414b19": "乃如來修德究顯。則無是過。又言譬如虛空。",
    "T39n1789_004:0414b20": "乃顯雙非離於諸句。故不可言常也。又復若",
    "T39n1789_004:0414b21": "是常者。則是無生。如免馬等角本來無生。則",
    "T39n1789_004:0414b22": "無方便益物之義。故曰如來非常。又復更有",
    "T39n1789_004:0414b23": "餘事知如來常者。上云非常非無常。乃據性",
    "T39n1789_004:0414b24": "德圓離。然如來稱性圓證。亦得言常。言無間",
    "T39n1789_004:0414b25": "所得智者。謂究竟始覺無礙智也。",
    "T39n1789_004:0414b26": "[0414b26] 大慧。若如來出世若不出世。法畢定住。聲聞",
    "T39n1789_004:0414b27": "緣覺諸佛如來。無間住不住虛空。亦非愚夫",
    "T39n1789_004:0414b28": "之所覺知。大慧。如來所得智。是般若所熏。非",
    "T39n1789_004:0414b29": "心意意識彼諸陰界入處所熏。大慧。一切三",
    "T39n1789_004:0414c01": "有。皆是不實妄想所生。如來不從不實虛妄",
    "T39n1789_004:0414c02": "想生。大慧。以二法故。有常無常非不二。不",
    "T39n1789_004:0414c03": "二者寂靜。一切法無二生相故 若如來出",
    "T39n1789_004:0414c04": "世等。此言如來所證法性有佛無佛性相常",
    "T39n1789_004:0414c05": "住。此理周遍無間凡聖。故云無間住。言不住",
    "T39n1789_004:0414c06": "虛空者。顯常住也。但愚夫迷而不知也。言如",
    "T39n1789_004:0414c07": "來所得智等者。謂修德之智。全性得般若之",
    "T39n1789_004:0414c08": "所熏發。不同眾生心識為陰界人等所熏。又",
    "T39n1789_004:0414c09": "言。如來不同三界從妄想生。則唯從真實功",
    "T39n1789_004:0414c10": "德所生。言二法者。謂虛妄生真實生二法也。",
    "T39n1789_004:0414c11": "然虛妄法中。雖說常無常未會實理總屬無",
    "T39n1789_004:0414c12": "常如來究竟實理。理本非常非無常。但言常",
    "T39n1789_004:0414c13": "者。言偏意圓。然如來所證之常即無常。是不",
    "T39n1789_004:0414c14": "達斯旨。言說分別有常無常。故云非不二也。",
    "T39n1789_004:0414c15": "然不二者。即一寂靜之理。究論一切諸法。皆",
    "T39n1789_004:0414c16": "具不二之理。故云無二生相也。",
    "T39n1789_004:0414c17": "[0414c17] 是故如來應供等正覺。非常非無常。大慧。乃",
    "T39n1789_004:0414c18": "至言說分別生。則有常無常過。分別覺滅者。",
    "T39n1789_004:0414c19": "則離愚夫常無常見不寂靜。慧者永離常無",
    "T39n1789_004:0414c20": "常非常無常熏 此言如來所證實理。本離",
    "T39n1789_004:0414c21": "有無言想。才涉言說分別。則墮二邊之過。分",
    "T39n1789_004:0414c22": "別覺滅者。即言語道斷心行處滅也。到此乃",
    "T39n1789_004:0414c23": "離諸過。故云永雖常無常。言非常無常熏者。",
    "T39n1789_004:0414c24": "蓋分別雙非亦是惡見。若離分別所熏亦離",
    "T39n1789_004:0414c25": "也。",
    "T39n1789_004:0414c26": "[0414c26] 爾時世尊欲重宣此義。而說偈言。",
    "T39n1789_004:0414c27": " 眾具無義者  生常無常過",
    "T39n1789_004:0414c28": " 若無分別覺  永雖常無常",
    "T39n1789_004:0414c29": " 從其所立宗  則有眾雜義",
    "T39n1789_004:0415a01": " 等觀自心量  言說不可得",
    "T39n1789_004:0415a02": "[0415a02] 眾具無義等。謂凡在迷修德未顯者。皆墮",
    "T39n1789_004:0415a03": "常無常之過。若無分別則離二邊趣乎寂靜。",
    "T39n1789_004:0415a04": "從其所立宗者。謂外道所計之常。及七種無",
    "T39n1789_004:0415a05": "常。無非邪見。故云則有眾雜義。若以佛智等",
    "T39n1789_004:0415a06": "觀自心現量。契乎實理。則一切分別言說。皆",
    "T39n1789_004:0415a07": "不可得也。◎",
    "T39n1789_004:0415a08": "楞伽阿跋多羅寶經註解卷第四(上)",
    "T39n1789_004:0415a11": "楞伽阿跋多羅寶經註解卷第四(下)",
    "T39n1789_004:0415a13": "宋求那跋多羅奉 詔譯",
    "T39n1789_004:0415a14": "大明天界善世禪寺住持(臣)僧(宗泐)",
    "T39n1789_004:0415a15": "演福講寺住持(臣)僧(如&#x7398;)奉 詔同註",
    "T39n1789_004:0415a16": "[0415a16] ◎爾時大慧菩薩復。白佛言。世尊。惟願世尊",
    "T39n1789_004:0415a17": "更為我說陰界入生滅。彼無有我誰生誰滅。",
    "T39n1789_004:0415a18": "愚夫者。依於生滅不覺苦盡不識涅槃。佛言",
    "T39n1789_004:0415a19": "善哉。諦聽當為汝說。大慧白佛言。唯然受教",
    "T39n1789_004:0415a20": " 陰界入生滅。前文固言之矣。而大慧復有",
    "T39n1789_004:0415a21": "請者。意謂陰界入法有迷有解。以解則彼無",
    "T39n1789_004:0415a22": "有我誰為生滅。以迷則愚夫依於生滅。不覺",
    "T39n1789_004:0415a23": "若盡不識涅槃。何由出離生死耶。",
    "T39n1789_004:0415a24": "[0415a24] 佛告大慧。如來之藏是善不善因。能遍興造",
    "T39n1789_004:0415a25": "一切趣生。譬如伎兒變現諸趣離我我所。不",
    "T39n1789_004:0415a26": "覺彼故三緣和合方便而生。外道不覺計著",
    "T39n1789_004:0415a27": "作者為無始虛偽惡習所。熏名為識。藏生無",
    "T39n1789_004:0415a28": "明住地與七識俱。如海浪身常生不斷。離無",
    "T39n1789_004:0415a29": "常過離於我論。自性無垢畢竟清淨 答中",
    "T39n1789_004:0415b01": "言如來藏為善不善因者。如來謂理性如來。",
    "T39n1789_004:0415b02": "現前一念所具名之為藏。根塵一念心起隨",
    "T39n1789_004:0415b03": "染淨緣。染即無明。隨無明染緣。則為九界生",
    "T39n1789_004:0415b04": "死。淨即教行。隨教行淨緣。則為四種道滅。四",
    "T39n1789_004:0415b05": "種者。即生滅無生無量無作也。故曰是善不",
    "T39n1789_004:0415b06": "善因。因則感果。言一切趣生者。即十界善",
    "T39n1789_004:0415b07": "惡果報。譬如下喻上隨緣所造之法本離二",
    "T39n1789_004:0415b08": "我。如伎兒依&#x546A;術故變現種種形像。豈有二",
    "T39n1789_004:0415b09": "我之執。言三緣者根塵識也。根塵和合一念",
    "T39n1789_004:0415b10": "心起。由不覺故隨逐染緣惟造惑業。而成九",
    "T39n1789_004:0415b11": "界生死。彼外道以不覺故。妄計執著造作。由",
    "T39n1789_004:0415b12": "無始惡習所熏。名為識藏。轉生七識無名住",
    "T39n1789_004:0415b13": "地。言無明起之始也。從此根本乃生枝末無",
    "T39n1789_004:0415b14": "明。故喻之曰如海浪身常生不斷。此隨染緣",
    "T39n1789_004:0415b15": "從細至粗也。若能一念回光能隨淨緣。則離",
    "T39n1789_004:0415b16": "無常之過二我之執。自性清淨。所謂性德如",
    "T39n1789_004:0415b17": "來則究顯矣。",
    "T39n1789_004:0415b18": "[0415b18] 其餘諸識有生有滅。意意識等念念有七。因",
    "T39n1789_004:0415b19": "不實妄想取諸境界。種種形處計著名相。不",
    "T39n1789_004:0415b20": "覺自心所現色相。不覺苦樂不至解脫。名相",
    "T39n1789_004:0415b21": "諸纏貪生生貪。若因若攀緣。彼諸受根滅次",
    "T39n1789_004:0415b22": "第不生。餘自心妄想不知苦樂。入滅受想正",
    "T39n1789_004:0415b23": "受第四 此言諸識有生有滅。諸識者。謂意",
    "T39n1789_004:0415b24": "識及意意識。并前五意識。是為七識。非第七",
    "T39n1789_004:0415b25": "二乘識也。由念念而起。起必同時。因不實妄",
    "T39n1789_004:0415b26": "想等者。謂六識取境也。種種形處者六塵也。",
    "T39n1789_004:0415b27": "根塵既形遂著名相。由不了色等自心所現。",
    "T39n1789_004:0415b28": "生苦樂受。展轉生死無由解脫。名相纏縛從",
    "T39n1789_004:0415b29": "貪起貪。因及所緣互相由藉。皆所謂生相也。",
    "T39n1789_004:0415c01": "彼諸受下是名滅相。謂受根及想行等次第",
    "T39n1789_004:0415c02": "不生。惟餘自心妄想不覺苦樂。言入滅受想",
    "T39n1789_004:0415c03": "者。謂受想心滅。即滅盡定。或得四禪也。",
    "T39n1789_004:0415c04": "[0415c04] 善真諦解脫修行者。作解脫想。不離不轉名",
    "T39n1789_004:0415c05": "如來藏識。七識流轉不滅。所以者何。彼因",
    "T39n1789_004:0415c06": "攀緣諸識生故。非聲聞緣覺修行境界。不覺",
    "T39n1789_004:0415c07": "無我自共相攝受生陰界入。見如來藏五法",
    "T39n1789_004:0415c08": "自性人法無我則滅 善真諦解脫等。即聲",
    "T39n1789_004:0415c09": "聞所修。於此滅定作解脫想。非究竟滅也。不",
    "T39n1789_004:0415c10": "離不轉等。入楞伽云。而實未捨未轉如來藏",
    "T39n1789_004:0415c11": "中藏識之名。若無藏識七識則滅。由不轉不",
    "T39n1789_004:0415c12": "滅。所以七識與六識。為因及攀緣而生。然非",
    "T39n1789_004:0415c13": "二乘諸修行者所知境界。以彼唯了人無我",
    "T39n1789_004:0415c14": "性。於蘊界處取於自相及共相故。若見如來",
    "T39n1789_004:0415c15": "藏。則五法三自性皆無我相。豈陰界入而不",
    "T39n1789_004:0415c16": "滅耶。",
    "T39n1789_004:0415c17": "[0415c17] 地次第相續轉進。餘外道見不能傾動。是名",
    "T39n1789_004:0415c18": "住菩薩不動地。得十三昧道門樂。三昧覺所",
    "T39n1789_004:0415c19": "持。觀察不思議佛法自願。不受三昧門樂及",
    "T39n1789_004:0415c20": "實際。向自覺聖趣。不共一切聲聞緣覺及諸",
    "T39n1789_004:0415c21": "外道所修行道。得十賢聖種性道及身智意",
    "T39n1789_004:0415c22": "生。離三昧行。是故大慧。菩薩摩訶薩。欲求勝",
    "T39n1789_004:0415c23": "進者。當淨如來藏及識藏名 由前悟入得",
    "T39n1789_004:0415c24": "預初地次第增進。位深德著不為外道邪見",
    "T39n1789_004:0415c25": "所動。至第八不動地。於此得十種三昧樂門。",
    "T39n1789_004:0415c26": "為諸佛三昧力所持。覺即佛也。即能觀察諸",
    "T39n1789_004:0415c27": "佛之法及本願力。不同小乘著三昧樂及不",
    "T39n1789_004:0415c28": "住實際。則起化利物也。獲自證智。豈與凡小",
    "T39n1789_004:0415c29": "所修行同。得十賢聖種性道者。即十地聖種",
    "T39n1789_004:0416a01": "性也。十地皆聖。兼言賢者對極位而言也。及",
    "T39n1789_004:0416a02": "身智意生者。謂由十地至于佛地。身即法身",
    "T39n1789_004:0416a03": "智即報身。意生即化身。既得三身離於三昧",
    "T39n1789_004:0416a04": "因行。故戒勸云。欲勝進至如來地者。當淨如",
    "T39n1789_004:0416a05": "來藏識藏之名。如來之藏本無可淨。淨其垢",
    "T39n1789_004:0416a06": "者耳。識藏以名言者。由迷如來藏轉成妄識。",
    "T39n1789_004:0416a07": "無有別體故但有名。若無識藏之名。則轉妄",
    "T39n1789_004:0416a08": "識為如來藏也。",
    "T39n1789_004:0416a09": "[0416a09] 大慧。若無識藏名。如來藏者則無生滅。大慧。",
    "T39n1789_004:0416a10": "然諸凡聖悉有生滅。修行者自覺聖趣。現法",
    "T39n1789_004:0416a11": "樂住不捨方便。大慧。此如來藏識藏。一切聲",
    "T39n1789_004:0416a12": "聞緣覺。心想所見雖自性清淨。客塵所覆故",
    "T39n1789_004:0416a13": "猶見不淨。非諸如來。大慧。如來者現前境界。",
    "T39n1789_004:0416a14": "猶如掌中視阿摩勒果 如來藏本無生滅。",
    "T39n1789_004:0416a15": "今既復本而生滅何有。然諸凡聖悉有生滅",
    "T39n1789_004:0416a16": "者。凡謂外凡內凡。外凡即十信。內凡即住行。",
    "T39n1789_004:0416a17": "向亦名為賢。聖謂十地。聖亦有生滅者。雖能",
    "T39n1789_004:0416a18": "修行得自覺聖趣。猶居因位未離變易生死。",
    "T39n1789_004:0416a19": "言不捨方便者。一者自行增道方便。二者化",
    "T39n1789_004:0416a20": "他益物方便。皆有生滅義也。此如來藏等。",
    "T39n1789_004:0416a21": "入楞伽云。此如來藏識藏本性清淨。客塵所",
    "T39n1789_004:0416a22": "染而為不淨。一切二乘及諸外道。臆度起見",
    "T39n1789_004:0416a23": "不能現證。如來於此分明現見。如觀掌中菴",
    "T39n1789_004:0416a24": "摩勒果。",
    "T39n1789_004:0416a25": "[0416a25] 大慧。我於此義以神力建立。令勝鬘夫人及",
    "T39n1789_004:0416a26": "利智滿足諸菩薩等。宣揚演說如來藏及識",
    "T39n1789_004:0416a27": "藏。名七識俱生。聲聞計著見人法無我故。勝",
    "T39n1789_004:0416a28": "鬘夫人承佛威神說如來境界。非聲聞緣覺及",
    "T39n1789_004:0416a29": "外道境界。如來藏識藏。唯佛及餘利智依義。",
    "T39n1789_004:0416b01": "菩薩智慧境界。是故汝及餘菩薩摩訶薩。於",
    "T39n1789_004:0416b02": "如來藏識藏當勤修學。莫但聞覺作知足想",
    "T39n1789_004:0416b03": " 我於此下。指往昔所說經為證。如來之說本",
    "T39n1789_004:0416b04": "不假證。但於彼經已曾廣明。故茲略說得以",
    "T39n1789_004:0416b05": "指之。入楞伽云我與勝鬘夫人及餘深妙淨",
    "T39n1789_004:0416b06": "智菩薩。說如來藏名識藏與七識俱起。令諸",
    "T39n1789_004:0416b07": "聲聞見法無我。故勝鬘下文顯可見。言莫但",
    "T39n1789_004:0416b08": "聞覺作知足想者。言如來藏識藏是佛境界。",
    "T39n1789_004:0416b09": "非三慧具足莫能造詣。戒勸修學良在此也。",
    "T39n1789_004:0416b10": "[0416b10] 爾時世尊欲重宣此義。而說偈言。",
    "T39n1789_004:0416b11": " 甚深如來藏  而與七識俱",
    "T39n1789_004:0416b12": " 二種攝受生  智者則遠離",
    "T39n1789_004:0416b13": " 如鏡像現心  無始習所熏",
    "T39n1789_004:0416b14": " 如實觀察者  諸事悉無事",
    "T39n1789_004:0416b15": " 如愚見指月  觀指不觀月",
    "T39n1789_004:0416b16": " 計著名字者  不見我真實",
    "T39n1789_004:0416b17": " 心為工伎兒  意如和伎者",
    "T39n1789_004:0416b18": " 五識為伴侶  妄想觀伎眾",
    "T39n1789_004:0416b19": "[0416b19] 頌上如來藏與七識俱乃至由自相共相二",
    "T39n1789_004:0416b20": "種攝取則有陰界入生。此乃隨妄緣者。若",
    "T39n1789_004:0416b21": "能反妄見如來藏。則遠離生死矣。如鏡像等",
    "T39n1789_004:0416b22": "喻上說也。謂八識體性本來無物。由無始惡",
    "T39n1789_004:0416b23": "習所熏。轉生諸識等法。如鏡現像。稱性而觀",
    "T39n1789_004:0416b24": "像虛事亡。復以指月。以喻假名實法有得有",
    "T39n1789_004:0416b25": "失。苟不能忘言契理。政如觀指而不觀月也。",
    "T39n1789_004:0416b26": "心謂如來藏心。隨緣變造如伎兒之化現。意",
    "T39n1789_004:0416b27": "即意根復起意識識起善惡。如和伎者。五識",
    "T39n1789_004:0416b28": "取塵意識同起。是為伴侶。妄想分別如觀伎",
    "T39n1789_004:0416b29": "人也。",
    "T39n1789_004:0416c01": "[0416c01] 爾時大慧菩薩白佛言。世尊。唯願為說五法",
    "T39n1789_004:0416c02": "自性識二種無我究竟分別相。我及餘菩薩摩",
    "T39n1789_004:0416c03": "訶薩。於一切地次第相續。分別此法入一切",
    "T39n1789_004:0416c04": "佛法。入一切佛法者。乃至如來自覺地。佛告",
    "T39n1789_004:0416c05": "大慧。諦聽諦聽善思念之。大慧白佛言。唯然",
    "T39n1789_004:0416c06": "受教。佛告大慧。五法自性識二種無我分別",
    "T39n1789_004:0416c07": "趣相者。謂名相妄想正智如如。若修行者。修",
    "T39n1789_004:0416c08": "行入如來自覺聖趣。離於斷常有無等見。現",
    "T39n1789_004:0416c09": "法樂正受住現在前。大慧。不覺彼五法自性",
    "T39n1789_004:0416c10": "識二無我。自心現外性凡夫妄想。非諸聖賢",
    "T39n1789_004:0416c11": " 五法等上雖已明。而未曾約諸地分別。示",
    "T39n1789_004:0416c12": "其所以。入一切佛法至如來地者。故復請之。",
    "T39n1789_004:0416c13": "答中先通示五法迷悟相。謂修行者趣入。則",
    "T39n1789_004:0416c14": "五法通是悟相。故曰若修行者等。若反是不",
    "T39n1789_004:0416c15": "覺。則五法通是迷相。故云不覺彼五法等。是",
    "T39n1789_004:0416c16": "知法無自性迷悟在人。此且總示。所以趣入",
    "T39n1789_004:0416c17": "等相。備見後文。",
    "T39n1789_004:0416c18": "[0416c18] 大慧白佛言。世尊。云何愚夫妄想生。非諸聖",
    "T39n1789_004:0416c19": "賢。佛告大慧。愚夫計著俗數名相。隨心流散。",
    "T39n1789_004:0416c20": "流散已種種相像貌。墮我我所見。希望計著",
    "T39n1789_004:0416c21": "妙色。計著已無知覆障。故生染著。染著已貪",
    "T39n1789_004:0416c22": "恚癡所生業積集。積集已妄想自纏。如蠶作",
    "T39n1789_004:0416c23": "繭。墮生死海諸趣曠野。如汲井輪。以愚癡故",
    "T39n1789_004:0416c24": "不能知如幻野馬水月自性離我我所。起於一",
    "T39n1789_004:0416c25": "切不實妄想。離相所相及生住滅。從自心妄",
    "T39n1789_004:0416c26": "想生。非自在時節微塵勝妙生。愚癡凡夫墮",
    "T39n1789_004:0416c27": "名相流 此徵釋中。別約名相妄想。就凡夫",
    "T39n1789_004:0416c28": "法以示迷相。謂依六塵等俗數名相。起諸分",
    "T39n1789_004:0416c29": "別。其心流散妄返。墮我我所見。希望計著於",
    "T39n1789_004:0417a01": "色。覆障聖智起貪恚癡。造作諸業如蠶作繭。",
    "T39n1789_004:0417a02": "妄想自纏墮於諸趣生死大海。已上迷相無",
    "T39n1789_004:0417a03": "出三道。文顯可見。如蠶作繭者。喻自纏縛也。",
    "T39n1789_004:0417a04": "如汲井輪者。喻生死輪迴也。如幻野馬等。喻",
    "T39n1789_004:0417a05": "不知幻性離我我所也。起於一切不實等。謂",
    "T39n1789_004:0417a06": "名相起諸妄想。妄本不實起於幻相。幻相本",
    "T39n1789_004:0417a07": "虛離相所相。亦無生住滅可得。則歸於自心",
    "T39n1789_004:0417a08": "而已。實非自在等邪因所生。凡愚不知妄取",
    "T39n1789_004:0417a09": "外境。隨諸名相流散耳。",
    "T39n1789_004:0417a10": "[0417a10] 大慧。彼相者。眼識所照名為色。耳鼻舌身意",
    "T39n1789_004:0417a11": "意慧所照。名為聲香味觸法。是名為相。大慧。",
    "T39n1789_004:0417a12": "彼妄想者。施設眾名顯示諸相如此不異。象",
    "T39n1789_004:0417a13": "馬車步男女等名。是名妄想。大慧。正智者。彼",
    "T39n1789_004:0417a14": "名相不可得猶如過客。諸識不生不斷不常。",
    "T39n1789_004:0417a15": "不墮一切外道聲聞緣覺之地 彼相者等。",
    "T39n1789_004:0417a16": "追釋名相二法。不出六識。取彼六塵。名之者",
    "T39n1789_004:0417a17": "名也。所取者相也。顯示施設諸名相者妄想",
    "T39n1789_004:0417a18": "也象馬等名。以此名即顯其相。名相既立謂",
    "T39n1789_004:0417a19": "此事如是決定不異。是名妄想分別。已上三",
    "T39n1789_004:0417a20": "法屬凡夫。正智者下。就聖賢法以明悟相。言",
    "T39n1789_004:0417a21": "名相不可得者。謂欲求正智。但悟名相不實",
    "T39n1789_004:0417a22": "猶如過客。識心不起離乎斷常。不墮凡小境",
    "T39n1789_004:0417a23": "界。是為正智。",
    "T39n1789_004:0417a24": "[0417a24] 復次大慧。菩薩摩訶薩以此正智不立名相。",
    "T39n1789_004:0417a25": "非不立名相。捨離二見建立及誹謗。知名相",
    "T39n1789_004:0417a26": "不生。是名如如。大慧。菩薩摩訶薩住如如者。",
    "T39n1789_004:0417a27": "得無所有境界故。得菩薩歡喜地。得菩薩歡",
    "T39n1789_004:0417a28": "喜地已。永離一切外道惡趣。正住出世間趣",
    "T39n1789_004:0417a29": "法相成熟。分別幻等一切法。自覺法趣相。離",
    "T39n1789_004:0417b01": "諸妄想見怪異相。次第乃至法雲地。於其中",
    "T39n1789_004:0417b02": "間三昧力。自在神通開敷。得如來地已。種種",
    "T39n1789_004:0417b03": "變化圓照示現。成熟眾生如水中月。究竟滿",
    "T39n1789_004:0417b04": "足十無盡句。為種種意解眾生分別說法。法",
    "T39n1789_004:0417b05": "身離意所作。是名菩薩。入如如所得 此段",
    "T39n1789_004:0417b06": "正明如如。由前正智觀察名相非有非無故。",
    "T39n1789_004:0417b07": "言不立非不立也。捨離有無二邊。不墮損益",
    "T39n1789_004:0417b08": "二謗。一切名相不生。是為如如義也。菩薩住",
    "T39n1789_004:0417b09": "如如下。正示如如所得之相。既曰如如。豈有",
    "T39n1789_004:0417b10": "得乎。乃以無得而得。得自他因果之法。言無",
    "T39n1789_004:0417b11": "所有境界者。離空有二邊之相。由此登歡喜",
    "T39n1789_004:0417b12": "地。則別教初地也。不離而離。離一切外道惡",
    "T39n1789_004:0417b13": "趣。無住而住。住出世間正趣。無分別而分別。",
    "T39n1789_004:0417b14": "了一切法皆悉如幻。無證而證。證自覺法趣。",
    "T39n1789_004:0417b15": "亦離諸妄想見性異相。即能見所見。前文所",
    "T39n1789_004:0417b16": "謂相見俱離是也。如是次第至法雲地。以至",
    "T39n1789_004:0417b17": "三昧力等種種功德。由之開法至如來地。為",
    "T39n1789_004:0417b18": "眾生故普現色身。如水中月。具足成滿十無",
    "T39n1789_004:0417b19": "盡願。隨其意解而為說法。其身清淨離心意",
    "T39n1789_004:0417b20": "識。是為如如所得之相也。",
    "T39n1789_004:0417b21": "[0417b21] 爾時大慧菩薩白佛言。世尊。云何世尊為三",
    "T39n1789_004:0417b22": "種自性入於五法。為各有自相宗。佛告大慧。",
    "T39n1789_004:0417b23": "三種自性及八識二種無我。悉入五法。大慧。",
    "T39n1789_004:0417b24": "彼名及相。是妄想自性。大慧。若依彼妄想生",
    "T39n1789_004:0417b25": "心心法。名俱時生。如日光俱。種種相各別分",
    "T39n1789_004:0417b26": "別持。是名緣起自性。大慧。正智如如者不可",
    "T39n1789_004:0417b27": "壞故名成自性 上既明五法。則三自性義在",
    "T39n1789_004:0417b28": "其中。今前後會攝。故復問其攝入之外亦各",
    "T39n1789_004:0417b29": "有自相宗耶。答中先答總入可知。次別配法",
    "T39n1789_004:0417c01": "相。初以名相對妄想者。從所因言也。以彼妄",
    "T39n1789_004:0417c02": "想反屬緣起者。從所起說也。若依妄想生心",
    "T39n1789_004:0417c03": "心法者。言心王心所依分別起。起乃同時。如",
    "T39n1789_004:0417c04": "日與光不相捨離。分別諸相自持其名各各",
    "T39n1789_004:0417c05": "無差。是為緣起自性。正智如如皆非有作故",
    "T39n1789_004:0417c06": "不可壞。是名圓成自性。是為三自性入五法",
    "T39n1789_004:0417c07": "也。",
    "T39n1789_004:0417c08": "[0417c08] 復次大慧。自心現妄想八種分別。謂識藏意",
    "T39n1789_004:0417c09": "意識及五識身相者。不實相。妄想故。我我所",
    "T39n1789_004:0417c10": "二攝受滅二無我生。是故大慧。此五法者。聲",
    "T39n1789_004:0417c11": "聞緣覺菩薩如來。自覺聖智諸地相續次第。",
    "T39n1789_004:0417c12": "一切佛法悉入其中 此明五法攝於八識。",
    "T39n1789_004:0417c13": "於自心現而起妄想。有八種分別。皆是虛妄",
    "T39n1789_004:0417c14": "不實之相。若能捨離二種我執。則能所攝受",
    "T39n1789_004:0417c15": "俱滅。二無我智由是而生。即正智如。如是知。",
    "T39n1789_004:0417c16": "識等雖異同歸五法。無別自相宗明矣。然此",
    "T39n1789_004:0417c17": "五法。而三乘與佛及一切諸法皆入其中",
    "T39n1789_004:0417c18": "也。",
    "T39n1789_004:0417c19": "[0417c19] 復次大慧。五法者。相名妄想如如正智。大慧",
    "T39n1789_004:0417c20": "相者。若處所形相色像等現。是名為相。若彼",
    "T39n1789_004:0417c21": "有如是相。名為瓶等。即此非餘是說為名。施",
    "T39n1789_004:0417c22": "設眾名顯示諸相。瓶等心心法是名妄想。彼",
    "T39n1789_004:0417c23": "名彼相畢竟不可得。始終無覺於諸法無展",
    "T39n1789_004:0417c24": "轉。離不實妄想。是名如如。真實決定究竟自",
    "T39n1789_004:0417c25": "性不可得。彼是如相。我及諸佛隨順入處。普",
    "T39n1789_004:0417c26": "為眾生如實演說施設顯示。於彼隨入正覺。",
    "T39n1789_004:0417c27": "不斷不常妄想不起。隨順自覺聖趣。一切外",
    "T39n1789_004:0417c28": "道聲聞緣覺所不得相。是名正智。大慧是名",
    "T39n1789_004:0417c29": "五法。三種自性八識二種無我。一切佛法悉",
    "T39n1789_004:0418a01": "入其中。是故大慧。當自方便學亦教他人勿",
    "T39n1789_004:0418a02": "隨於他 此段重列名釋義復自一途。大同",
    "T39n1789_004:0418a03": "小異不無所以。先相後名不出名實互有前",
    "T39n1789_004:0418a04": "後。餘二不同者。前約自行。故前智後如。此",
    "T39n1789_004:0418a05": "兼化他則反其次。故云我及諸佛隨順入處",
    "T39n1789_004:0418a06": "者。如如也。普為眾生如實演說等。正智也。故",
    "T39n1789_004:0418a07": "知此文兼自化他。此中言相者。謂所見色等",
    "T39n1789_004:0418a08": "形狀各別也。名者依彼諸相立瓶等名。因此",
    "T39n1789_004:0418a09": "名相則有心心數法種種攀緣。是名妄想。了",
    "T39n1789_004:0418a10": "達名相畢竟無有。但是迷心展轉分別。如是",
    "T39n1789_004:0418a11": "觀察離諸妄想。是名如如也。真實決定等者。",
    "T39n1789_004:0418a12": "重指如相。示諸佛入處。依於自證如實演說",
    "T39n1789_004:0418a13": "不斷不常。非凡小偏邪所得故名正智。又曰",
    "T39n1789_004:0418a14": "一切佛法悉入其中者。約互攝義通結四種。",
    "T39n1789_004:0418a15": "故與上異。戒云自學教他。又言勿隨於他者。",
    "T39n1789_004:0418a16": "謂莫隨名相所轉也。",
    "T39n1789_004:0418a17": "[0418a17] 爾時世尊欲重宣此義。而說偈言。",
    "T39n1789_004:0418a18": " 五法三自性  及與八種識",
    "T39n1789_004:0418a19": " 二種無有我  悉攝摩訶衍",
    "T39n1789_004:0418a20": " 名相虛妄想  自性二種相",
    "T39n1789_004:0418a21": " 正智及如如  是則為成相",
    "T39n1789_004:0418a22": "[0418a22] 悉攝摩訶衍者。謂上四法普攝一切大乘",
    "T39n1789_004:0418a23": "之法。反而言之。一切佛法。亦遍攝此之四",
    "T39n1789_004:0418a24": "法也。",
    "T39n1789_004:0418a25": "[0418a25] 爾時大慧菩薩復白佛言。世尊。如世尊所說",
    "T39n1789_004:0418a26": "句。過去諸佛如恒河沙。未來現在亦復如是。",
    "T39n1789_004:0418a27": "云何世尊。為如說而受。為更有餘義。惟願如",
    "T39n1789_004:0418a28": "來哀愍解脫 三世諸佛如恒河沙。經教言",
    "T39n1789_004:0418a29": "之多矣。諸佛之數為果如所說而受耶。為別",
    "T39n1789_004:0418b01": "有義耶。故復請云云。",
    "T39n1789_004:0418b02": "[0418b02] 佛告大慧。莫如說受。三世諸佛量。非如恒河",
    "T39n1789_004:0418b03": "沙。所以者何。過世間望非譬所譬。以凡愚計",
    "T39n1789_004:0418b04": "常外道妄想長養惡見生死無窮。欲令厭離",
    "T39n1789_004:0418b05": "生死趣輪精勤勝進。故為彼說言。諸佛易見。",
    "T39n1789_004:0418b06": "非如優曇&#x9262;華難得見故。息方便求。有時復",
    "T39n1789_004:0418b07": "觀諸受化者作是說言。佛難值遇。如優曇&#x9262;",
    "T39n1789_004:0418b08": "華。優曇&#x9262;華無已見今見當見。如來者世間",
    "T39n1789_004:0418b09": "悉見不以建立自通故說言。如來出世如優",
    "T39n1789_004:0418b10": "曇&#x9262;華。大慧。自建立自通者。過世間望。彼諸",
    "T39n1789_004:0418b11": "凡愚所不能信。自覺聖智境界。無以為譬。真",
    "T39n1789_004:0418b12": "實如來過心意意識所見之相。不可為譬。大",
    "T39n1789_004:0418b13": "慧。然我說譬佛如恒河沙無有過咎 答中",
    "T39n1789_004:0418b14": "先指其非。蓋諸佛數量過於恒沙。亦過世間",
    "T39n1789_004:0418b15": "心量所望。故非喻所喻。豈特恒沙而已。蓋凡",
    "T39n1789_004:0418b16": "設喻義非一揆。如彼凡愚未受化者。生死無",
    "T39n1789_004:0418b17": "窮。佛則為說諸佛易見非如曇華。令其不生",
    "T39n1789_004:0418b18": "退想息其方便妄求進求佛道。以難顯易。所",
    "T39n1789_004:0418b19": "以進之也。有時觀已受化者為說。佛之難值",
    "T39n1789_004:0418b20": "猶如曇華。令其欣慕向道。所以策之也。又云。",
    "T39n1789_004:0418b21": "曇華之難見者。無已今當見之說。而如來於",
    "T39n1789_004:0418b22": "世人皆見之。故知說如來如曇華者。實起人",
    "T39n1789_004:0418b23": "難遭之想耳。然此二喻言難言易者。皆如來",
    "T39n1789_004:0418b24": "化用邊事。非如來自證境界。故云不以建立",
    "T39n1789_004:0418b25": "自通。若論自證世間無等。非喻所及。一切凡",
    "T39n1789_004:0418b26": "愚莫能信受。亦非心意識所能知見。然有時",
    "T39n1789_004:0418b27": "而為建立化他。何咎之有。",
    "T39n1789_004:0418b28": "[0418b28] 大慧。譬如恒沙一切魚&#x9F08;輸收摩羅師子象",
    "T39n1789_004:0418b29": "馬人獸踐踏。沙不念言彼惱亂我而生妄想。",
    "T39n1789_004:0418c01": "自性清淨無諸垢污。如來應供等正覺。自覺",
    "T39n1789_004:0418c02": "聖智恒河大力神通自在等沙。一切外道諸",
    "T39n1789_004:0418c03": "人獸等一切惱亂。如來不念而生妄想。如",
    "T39n1789_004:0418c04": "來寂然無有念想。如來本願以三昧樂安眾",
    "T39n1789_004:0418c05": "生故。無有惱亂。猶如恒沙等無有異。又斷貪",
    "T39n1789_004:0418c06": "恚故 恒沙世間無情之物。雖為魚&#x9F08;人獸",
    "T39n1789_004:0418c07": "等踐踏。不生惱亂之念。以喻如來聖智神通",
    "T39n1789_004:0418c08": "自在受諸外道人獸惱亂不起念想。蓋以本",
    "T39n1789_004:0418c09": "願力利安眾生。無有愛憎分別。輸收摩羅翻",
    "T39n1789_004:0418c10": "殺子魚。",
    "T39n1789_004:0418c11": "[0418c11] 譬如恒沙。是地自性劫盡燒時。燒一切地而",
    "T39n1789_004:0418c12": "彼地大不捨自性。與火大俱生故。其餘愚夫",
    "T39n1789_004:0418c13": "作地燒想。而地不燒。以火因故。如是大慧。如",
    "T39n1789_004:0418c14": "來法身如恒沙不壞 此言沙性不壞。喻如",
    "T39n1789_004:0418c15": "來法身常住。言是地自性者。有事有理。以",
    "T39n1789_004:0418c16": "事則同一堅性。故為沙為石。以理則與彼",
    "T39n1789_004:0418c17": "堅濕煖動均一真性。故劫盡燒時而地性自",
    "T39n1789_004:0418c18": "若。蓋地與火大俱是生故。愚夫不知見謂燒",
    "T39n1789_004:0418c19": "爾。火因者以地無火而不燒火無地而不續",
    "T39n1789_004:0418c20": "故。地不得而燒。如來法身不遷不變亦復然",
    "T39n1789_004:0418c21": "也。",
    "T39n1789_004:0418c22": "[0418c22] 大慧。譬如恒沙無有限量。如來光明亦復如",
    "T39n1789_004:0418c23": "是。無有限量。為成熟眾生故。普照一切諸佛",
    "T39n1789_004:0418c24": "大眾。大慧。譬如恒沙別求異沙永不可得。如",
    "T39n1789_004:0418c25": "是大慧。如來應供等正覺。無生死生滅。有因",
    "T39n1789_004:0418c26": "緣斷故 此一節言恒沙無有限量者。喻如",
    "T39n1789_004:0418c27": "來光明無量普照一切。言無異沙者。喻如來",
    "T39n1789_004:0418c28": "離分段變易二種生死。以有漏無漏因緣皆",
    "T39n1789_004:0418c29": "斷故也。",
    "T39n1789_004:0419a01": "[0419a01] 大慧。譬如恒沙增減不可得知。如是大慧。如",
    "T39n1789_004:0419a02": "來智慧成熟眾生不增不減。非身法故。身法",
    "T39n1789_004:0419a03": "者有壞。如來法身非是身法 此喻如來以",
    "T39n1789_004:0419a04": "方便智成熟眾生而於法身體無增減。不同",
    "T39n1789_004:0419a05": "色身有生有滅。身法者色身也。",
    "T39n1789_004:0419a06": "[0419a06] 如壓恒沙油不可得。如是一切極苦眾生。逼",
    "T39n1789_004:0419a07": "迫如來乃至眾生未得涅槃。不捨法界自三",
    "T39n1789_004:0419a08": "昧願樂。以大悲故 塵沙無油。喻如來雖為",
    "T39n1789_004:0419a09": "眾生眾苦所逼乃至蠢動未盡涅槃欲捨深心",
    "T39n1789_004:0419a10": "願樂亦不可得。以大悲心具足成就眾生故",
    "T39n1789_004:0419a11": "也。",
    "T39n1789_004:0419a12": "[0419a12] 大慧。譬如恒沙隨水而流。非無水也。如是大",
    "T39n1789_004:0419a13": "慧。如來所說一切諸法。隨涅槃流。是故說言",
    "T39n1789_004:0419a14": "如恒河沙。如來不隨諸去流轉。去是壞義故。",
    "T39n1789_004:0419a15": "大慧。生死本際不可知。不知故云何說去。大",
    "T39n1789_004:0419a16": "慧。去者斷義。而愚夫不知 恒沙隨流。愚人",
    "T39n1789_004:0419a17": "但見沙流而不見水。以智觀之。非無水也。此",
    "T39n1789_004:0419a18": "喻如來說一切法隨順涅槃。有如順流而非",
    "T39n1789_004:0419a19": "去義。故曰如來不隨諸去流轉。謂於法悟性。",
    "T39n1789_004:0419a20": "不隨相轉。故不同去流。以去是生死壞滅之",
    "T39n1789_004:0419a21": "義故也。生死本際等。入楞伽云。生死本際",
    "T39n1789_004:0419a22": "不可得知。既不可知云何說趣。大慧。趣義是",
    "T39n1789_004:0419a23": "斷。凡愚莫知。趣即去也。",
    "T39n1789_004:0419a24": "[0419a24] 大慧白佛言。世尊。若眾生生死本際不可知",
    "T39n1789_004:0419a25": "者。云何解脫可知。佛告大慧。無始虛偽過惡",
    "T39n1789_004:0419a26": "妄想習氣因滅。自心現知外義。妄想身轉解",
    "T39n1789_004:0419a27": "脫不滅。是故無邊。非都無所有。為彼妄想作",
    "T39n1789_004:0419a28": "無邊等異名。觀察內外離於妄想無異眾生。",
    "T39n1789_004:0419a29": "智及爾焰一切諸法悉皆寂靜。不識自心現",
    "T39n1789_004:0419b01": "妄想故。妄想生。若識則滅 生死解脫本際",
    "T39n1789_004:0419b02": "理等。云何一可知一不可知。答中言無始虛",
    "T39n1789_004:0419b03": "偽等。乃是解脫之由。言以自心現知於外境。",
    "T39n1789_004:0419b04": "則妄想身轉即是解脫。既妄想轉即是解脫",
    "T39n1789_004:0419b05": "實不滅也。不滅則遍一切處。故曰無邊。體既",
    "T39n1789_004:0419b06": "無邊故。云非都無所有。為彼妄想等。言彼妄",
    "T39n1789_004:0419b07": "想轉處。作解脫無邊等名。名轉體不轉故云",
    "T39n1789_004:0419b08": "異名。觀察內外者。前以自心現知外義。則",
    "T39n1789_004:0419b09": "外無外相。還以此理而照內心。則內外一如。",
    "T39n1789_004:0419b10": "離於妄相惟一真如。更無別法。故云無異",
    "T39n1789_004:0419b11": "眾生。智及爾焰了無待對。所以諸法悉皆寂",
    "T39n1789_004:0419b12": "靜。不識自心現者。重結示釋成。此妄想生",
    "T39n1789_004:0419b13": "滅。皆由自心識與不識而已矣。苟識自心妄",
    "T39n1789_004:0419b14": "無不滅。然有言識而妄不滅者。是未為真識",
    "T39n1789_004:0419b15": "故也。",
    "T39n1789_004:0419b16": "[0419b16] 爾時世尊欲重宣此義。而說偈言。",
    "T39n1789_004:0419b17": " 觀察諸導師  猶如恒河沙",
    "T39n1789_004:0419b18": " 不壞亦不去  亦復不究竟",
    "T39n1789_004:0419b19": " 是則為平等  觀察諸如來",
    "T39n1789_004:0419b20": " 猶如恒沙等  悉離一切過",
    "T39n1789_004:0419b21": " 隨流而性常  是則佛正覺",
    "T39n1789_004:0419b22": "[0419b22] 不壞頌上喻法身常住。不去頌如來說法",
    "T39n1789_004:0419b23": "不隨諸去流轉。亦復不究竟者。謂以不壞不",
    "T39n1789_004:0419b24": "去觀察如來。則未為究竟。當觀諸佛猶如恒",
    "T39n1789_004:0419b25": "沙平等無異離諸過患。又言隨流性常者。謂",
    "T39n1789_004:0419b26": "隨順究竟涅槃之流。是為真常正覺也。",
    "T39n1789_004:0419b27": "[0419b27] 爾時大慧菩薩復白佛言。世尊。唯願為說一",
    "T39n1789_004:0419b28": "切諸法剎那壞相。世尊。云何一切法剎那。佛",
    "T39n1789_004:0419b29": "告大慧。諦聽諦聽。善思念之。當為汝說。佛告",
    "T39n1789_004:0419c01": "大慧。一切法者。謂善不善無記有為無為世",
    "T39n1789_004:0419c02": "間出世間有罪無罪有漏無漏受不受 剎那",
    "T39n1789_004:0419c03": "者時之最促。念之極微者也。如云壯士一彈",
    "T39n1789_004:0419c04": "指頃六十一剎那。故以心念起滅不停為剎",
    "T39n1789_004:0419c05": "那。又物之無常變壞者為剎那。是皆眾生虛",
    "T39n1789_004:0419c06": "妄識相。上說妄想身轉。是說陰等無常。故舉",
    "T39n1789_004:0419c07": "諸法剎那壞相為問。答中先列一切法名。然",
    "T39n1789_004:0419c08": "後為釋。",
    "T39n1789_004:0419c09": "[0419c09] 大慧。略說心意意識及習氣。是五受陰因。是",
    "T39n1789_004:0419c10": "心意意識習氣長養。凡愚善不善妄想 略",
    "T39n1789_004:0419c11": "說者。對下廣說而言。心識習氣乃生死之因。",
    "T39n1789_004:0419c12": "五陰乃生死之果。由不了心識習氣長養。故",
    "T39n1789_004:0419c13": "有三界六凡有漏妄想剎那。善不善即三善",
    "T39n1789_004:0419c14": "三惡也。",
    "T39n1789_004:0419c15": "[0419c15] 大慧。修三昧樂三昧正受現法樂住。名為賢",
    "T39n1789_004:0419c16": "聖善無漏 修三昧等即無漏因果。三昧因",
    "T39n1789_004:0419c17": "也。法樂住果也。此三乘賢聖無漏之法。無漏",
    "T39n1789_004:0419c18": "則離剎那念也。",
    "T39n1789_004:0419c19": "[0419c19] 大慧。善不善者。謂八識。何等為八。謂如來藏",
    "T39n1789_004:0419c20": "名識藏。心意意識及五識身。非外道所說。大",
    "T39n1789_004:0419c21": "慧。五識身者。心意意識俱。善不善相。展轉變",
    "T39n1789_004:0419c22": "壞相續流注。不壞身生亦生亦滅。不覺自心",
    "T39n1789_004:0419c23": "現。次第滅餘識生。形相差別。攝受意識五識",
    "T39n1789_004:0419c24": "俱相應生。剎那時不住名為剎那 善不善",
    "T39n1789_004:0419c25": "下。廣明剎那相非剎那相。名雖重出。義則通",
    "T39n1789_004:0419c26": "示。如來藏名識藏者。即第八識。此識乃至五",
    "T39n1789_004:0419c27": "識名相。出於正教。故云非外道所說。言五識",
    "T39n1789_004:0419c28": "身者。正明剎那相也。心意意識俱者。即上眼",
    "T39n1789_004:0419c29": "等五識。與心意識同時取境。有善不善相。或",
    "T39n1789_004:0420a01": "次等起或間雜起。故云展轉變壞相續流注。",
    "T39n1789_004:0420a02": "根境之間未始間斷。不壞者不斷也。身生者。",
    "T39n1789_004:0420a03": "五識身生也。生則有滅。故云亦生亦滅。由不",
    "T39n1789_004:0420a04": "覺諸境自心所現。著於差別形相念念起滅。",
    "T39n1789_004:0420a05": "故云次第滅餘識生。攝受意識者。以五根攬",
    "T39n1789_004:0420a06": "五塵識歸意識。起善起惡。亦由意識同時取",
    "T39n1789_004:0420a07": "境。而起分別。故曰相應生。剎那時不住者。言",
    "T39n1789_004:0420a08": "諸識起滅不停。不於此則於彼。無時暫息。是",
    "T39n1789_004:0420a09": "為剎那之相也。",
    "T39n1789_004:0420a10": "[0420a10] 大慧。剎那者名識藏。如來藏意俱生識習氣",
    "T39n1789_004:0420a11": "剎那。無漏習氣非剎那。非凡愚所覺。計著剎",
    "T39n1789_004:0420a12": "那論。故不覺一切法剎那非剎那。以斷見壞",
    "T39n1789_004:0420a13": "無為法 剎那者下重結前起後。此二種相",
    "T39n1789_004:0420a14": "雖通依諸識生起。而所從則別。故曰。名識藏",
    "T39n1789_004:0420a15": "等。是則以諸識從識習氣者。剎那也。從無漏",
    "T39n1789_004:0420a16": "習氣者。非剎那也。既是無漏。猶名習氣者。謂",
    "T39n1789_004:0420a17": "其體是第七識執想猶在。雖非剎那。未為究",
    "T39n1789_004:0420a18": "竟真常無漏。乃是三乘賢聖境界。故非凡愚",
    "T39n1789_004:0420a19": "所覺。凡愚計著作剎那論。非但不覺非剎那。",
    "T39n1789_004:0420a20": "亦不自知其為剎那也。以斷見者。謂凡外苦",
    "T39n1789_004:0420a21": "行妄取涅槃。斯乃墮於斷見。非無漏涅槃故",
    "T39n1789_004:0420a22": "曰壞無為法。",
    "T39n1789_004:0420a23": "[0420a23] 大慧。七識不流轉不受苦樂。非涅槃因。大慧。",
    "T39n1789_004:0420a24": "如來藏者。受苦樂與因俱。若生若滅。四住地",
    "T39n1789_004:0420a25": "無明住地所醉。凡愚不覺。剎那見妄想熏心",
    "T39n1789_004:0420a26": " 七識不流轉者。承上無漏之義。對六識八",
    "T39n1789_004:0420a27": "識辯異。蓋此二乘之識。已斷見思不流轉三",
    "T39n1789_004:0420a28": "界。不受生死苦樂。故異於六識。非涅槃因故",
    "T39n1789_004:0420a29": "異八識。以八識受熏能成涅槃之因故也。如",
    "T39n1789_004:0420b01": "來藏者。正明八識。以能含藏善惡。隨緣流",
    "T39n1789_004:0420b02": "轉生死。苦樂因果。四住地者。枝末無明也。無",
    "T39n1789_004:0420b03": "明住地者。根本無明也。由此無明昏醉故。受",
    "T39n1789_004:0420b04": "二種生死。凡愚妄想熏心不能了知。起剎那",
    "T39n1789_004:0420b05": "見。",
    "T39n1789_004:0420b06": "[0420b06] 復次大慧。如金金剛佛舍利。得奇特性終不",
    "T39n1789_004:0420b07": "損壞。大慧。若得無間有剎那者。聖應非聖。而",
    "T39n1789_004:0420b08": "聖未曾不聖。如金金剛雖經劫數稱量不滅。",
    "T39n1789_004:0420b09": "云何凡愚不善於我隱覆之說。於內外一切",
    "T39n1789_004:0420b10": "法。作剎那想 如來本答剎那之問。剎那則",
    "T39n1789_004:0420b11": "有損壞。而直以不可損壞言者。蓋迷則是剎",
    "T39n1789_004:0420b12": "那。悟則非剎那也。喻如金剛等金中精剛。以",
    "T39n1789_004:0420b13": "百鍊故。&#x945B;璞全消惟一精剛。物不能壞。此世",
    "T39n1789_004:0420b14": "間之奇特性也。又喻佛舍利。以萬行熏修垢",
    "T39n1789_004:0420b15": "染都盡。惟一精真無能壞者。此出世間奇特",
    "T39n1789_004:0420b16": "性也。如來所得真常亦復如是。故曰若得無",
    "T39n1789_004:0420b17": "間有剎那等。佛謂我以無間三昧所證真常。",
    "T39n1789_004:0420b18": "豈有剎那。言聖應非聖者。夫聖未有不聖之",
    "T39n1789_004:0420b19": "理。則知既悟不迷。其無剎那明矣。故云金剛",
    "T39n1789_004:0420b20": "雖經劫數稱量不減。云何凡愚不解祕蜜之",
    "T39n1789_004:0420b21": "說。於一切法作剎那想。隱覆祕密也。",
    "T39n1789_004:0420b22": "[0420b22] 大慧菩薩復白佛言。世尊。如世尊說。六波羅",
    "T39n1789_004:0420b23": "蜜滿足得成正覺。何等為六 剎那生滅者。",
    "T39n1789_004:0420b24": "生死此岸之事也。真常不壞者。涅槃彼岸之",
    "T39n1789_004:0420b25": "理也。然則自此岸而達彼岸。由剎那而究竟",
    "T39n1789_004:0420b26": "真常者。其六度之功乎。大慧所以承是而請",
    "T39n1789_004:0420b27": "問也。",
    "T39n1789_004:0420b28": "[0420b28] 佛告大慧。波羅蜜有三種分別。謂世間出世",
    "T39n1789_004:0420b29": "間出世間上上。大慧。世間波羅蜜者。我我所",
    "T39n1789_004:0420c01": "攝受計著攝受二邊。為種種受生處樂色聲",
    "T39n1789_004:0420c02": "香味觸故。滿足檀波羅蜜。戒忍精進禪定智",
    "T39n1789_004:0420c03": "慧亦如是。凡夫神通及生梵天 答中言六",
    "T39n1789_004:0420c04": "度有三。初世間六度。言我我所攝受計著等",
    "T39n1789_004:0420c05": "者。謂凡夫所修其過為四。所謂計我我所。則",
    "T39n1789_004:0420c06": "無度生之念一也。著於二邊。則不能達中道",
    "T39n1789_004:0420c07": "彼岸二也。為求勝報。則不免於生死三也。樂",
    "T39n1789_004:0420c08": "著六塵。則非無住相施四也。外道之得五神",
    "T39n1789_004:0420c09": "通。及生梵天。亦田修無漏事六度而得也。",
    "T39n1789_004:0420c10": "[0420c10] 大慧。出世間波羅蜜者。聲聞緣覺墮攝受涅",
    "T39n1789_004:0420c11": "槃故。行六波羅蜜。樂自己涅槃樂 此是二",
    "T39n1789_004:0420c12": "乘所修。雖依四諦十二因緣行此六度。言墮",
    "T39n1789_004:0420c13": "攝受涅槃者。但為自度而樂真空之樂故。與",
    "T39n1789_004:0420c14": "菩薩所修不同也。",
    "T39n1789_004:0420c15": "[0420c15] 出世間上上波羅蜜者。覺自心現妄想量攝",
    "T39n1789_004:0420c16": "受及自心二故。不生妄想。於諸趣攝受非分。",
    "T39n1789_004:0420c17": "自心色相不計著。為安樂一切眾生故。生檀",
    "T39n1789_004:0420c18": "波羅蜜。起上上方便。即於彼緣妄想不生",
    "T39n1789_004:0420c19": "戒。是尸波羅蜜。即彼妄想不生。忍知攝所攝。",
    "T39n1789_004:0420c20": "是羼提波羅蜜。初中後夜精勤方便。隨順修",
    "T39n1789_004:0420c21": "行方便。妄想不生。是毘黎耶波羅蜜。妄想",
    "T39n1789_004:0420c22": "悉滅。不墮聲聞涅槃攝受。是禪波羅蜜。自",
    "T39n1789_004:0420c23": "心妄想非性。智慧觀察不墮二邊。先身轉",
    "T39n1789_004:0420c24": "勝而不可壞。得自覺聖趣。是般若波羅蜜",
    "T39n1789_004:0420c25": " 此圓頓菩薩所修。攝受者。謂六根攝受六塵。",
    "T39n1789_004:0420c26": "自心二者。言修檀度治慳貪能治所治之二",
    "T39n1789_004:0420c27": "也。大乘菩薩。既覺了諸法惟心所現。所謂",
    "T39n1789_004:0420c28": "不住色聲香味觸法而行布施。則能治所治",
    "T39n1789_004:0420c29": "二無二也。二無二故則三輪體空。故曰不生",
    "T39n1789_004:0421a01": "妄想。能施空也。不攝受能受空也。不計著色",
    "T39n1789_004:0421a02": "相。所施之物空也。菩薩如是行施。是為利樂",
    "T39n1789_004:0421a03": "一切眾生。故曰上上方便也。即於彼緣等。謂",
    "T39n1789_004:0421a04": "即以善修檀度之心。於持戒等緣亦妄想不",
    "T39n1789_004:0421a05": "生。一一稱性而持者戒也。如是而持戒。則非",
    "T39n1789_004:0421a06": "持非犯。如是而安忍。則不違不順。如是而精",
    "T39n1789_004:0421a07": "進。則何進何怠。如是而修禪。則無定無亂。如",
    "T39n1789_004:0421a08": "是而行般若。則非愚非慧。自然不即二邊不",
    "T39n1789_004:0421a09": "離二邊。安於中道直濟彼岸。是為上上波羅",
    "T39n1789_004:0421a10": "蜜相。忍中言知攝所攝者。即能取所取自性",
    "T39n1789_004:0421a11": "皆空。精進中凡兩言方便者。一則別相。謂誦",
    "T39n1789_004:0421a12": "經等。二則通相。謂兼五度皆須精進而行。禪",
    "T39n1789_004:0421a13": "度中言不墮聲聞攝受者。謂聲聞定力偏多。",
    "T39n1789_004:0421a14": "及樂著涅槃。菩薩則不如是也。而六度皆言",
    "T39n1789_004:0421a15": "妄想不生。或言悉滅或言非性。是則六度雖",
    "T39n1789_004:0421a16": "異。而以離妄為本。若能離妄何行不成哉。先",
    "T39n1789_004:0421a17": "身轉勝而不可壞者。謂六度增進乃至般若。",
    "T39n1789_004:0421a18": "所得慧身轉勝前五。不可破壞。得自覺聖趣。",
    "T39n1789_004:0421a19": "則又般若之至者。於是三品雖通中下。意實",
    "T39n1789_004:0421a20": "在乎上上。修者擇焉。",
    "T39n1789_004:0421a21": "[0421a21] 爾時世尊欲重宣此義。而說偈言。",
    "T39n1789_004:0421a22": " 空無常剎那  愚夫妄想作",
    "T39n1789_004:0421a23": " 如河燈種子  而作剎那想",
    "T39n1789_004:0421a24": " 剎那息煩亂  寂靜離所作",
    "T39n1789_004:0421a25": " 一切法不生  我說剎那義",
    "T39n1789_004:0421a26": "[0421a26] 如來常以如河流如種子如燈等喻。破彼",
    "T39n1789_004:0421a27": "妄想有為作法皆是空無常剎那。凡愚不善",
    "T39n1789_004:0421a28": "此隱密之說。而起剎那妄想。剎那息煩亂等。",
    "T39n1789_004:0421a29": "正頌上隱覆義。謂能了剎那。可以息煩亂。體",
    "T39n1789_004:0421b01": "寂靜則自然離所作。故一切法無生。所以為",
    "T39n1789_004:0421b02": "說剎那之義也。",
    "T39n1789_004:0421b03": " 物生則有滅  不為愚者說",
    "T39n1789_004:0421b04": " 無間相續性  妄想之所熏",
    "T39n1789_004:0421b05": " 無明為其因  心則從彼生",
    "T39n1789_004:0421b06": " 乃至色未生  中間有何分",
    "T39n1789_004:0421b07": "[0421b07] 物生則有滅。固是生滅常理。若為愚者",
    "T39n1789_004:0421b08": "說則滋名相。於是破生滅法。先示生相為",
    "T39n1789_004:0421b09": "所破。謂無間相續性。即剎那生滅。由妄想",
    "T39n1789_004:0421b10": "所熏無明為因。故剎那妄心從彼而生。次",
    "T39n1789_004:0421b11": "明能破中初破生相。言乃至色未生等。承",
    "T39n1789_004:0421b12": "上心。雖生而色未生時。中間自無所依之",
    "T39n1789_004:0421b13": "分。是心無色而不生也。有何分。入楞伽作",
    "T39n1789_004:0421b14": "何所住。",
    "T39n1789_004:0421b15": " 相續次第滅  餘心隨彼生",
    "T39n1789_004:0421b16": " 不住於色時  可所緣而生",
    "T39n1789_004:0421b17": " 以從彼生故  不如實因生",
    "T39n1789_004:0421b18": " 云何無所成  而知剎那壞",
    "T39n1789_004:0421b19": "[0421b19] 此明相續滅相。謂色雖已生。而心續滅是",
    "T39n1789_004:0421b20": "色心不相待。縱有餘心隨彼色生。苟心不",
    "T39n1789_004:0421b21": "住於色。復何所緣而生。為其念念不住而",
    "T39n1789_004:0421b22": "亦不取故。是心雖有色亦無生性。抑若從",
    "T39n1789_004:0421b23": "彼生。則自無生性可得。故曰不如實因生。",
    "T39n1789_004:0421b24": "次破滅相者。由上求剎那成相尚不可得。況",
    "T39n1789_004:0421b25": "有剎那滅相乎。壞即滅也。既破生滅則復",
    "T39n1789_004:0421b26": "本真常矣。",
    "T39n1789_004:0421b27": " 修行者正受  金剛佛舍利",
    "T39n1789_004:0421b28": " 光音天宮殿  世間不壞事",
    "T39n1789_004:0421b29": " 住於正法得  如來智具足",
    "T39n1789_004:0421c01": " 比丘得平等  云何見剎那",
    "T39n1789_004:0421c02": " 揵闥婆幻等  色無有剎那",
    "T39n1789_004:0421c03": " 於不實色等  視之若真實",
    "T39n1789_004:0421c04": "[0421c04] 此頌不壞法有四。謂修行者正受一也。金",
    "T39n1789_004:0421c05": "剛二也。佛舍利三也。光音天宮殿四也。此",
    "T39n1789_004:0421c06": "天三災不壞。復為後劫生成之始。此天與",
    "T39n1789_004:0421c07": "金剛。是世間不壞事。正受與佛舍利。是出",
    "T39n1789_004:0421c08": "世間不壞事。次示能得不壞之人。言住於",
    "T39n1789_004:0421c09": "正法得者。謂如來以正智具足莊嚴。比丘以",
    "T39n1789_004:0421c10": "平等正受。皆以正法而得。然金剛與光音。雖",
    "T39n1789_004:0421c11": "曰不壞。總是無常。云何見剎那者。頌上結",
    "T39n1789_004:0421c12": "斥。謂若不如上作剎那見。當以何理見剎",
    "T39n1789_004:0421c13": "那耶。故以揵城喻之。然幻色固非剎那。而",
    "T39n1789_004:0421c14": "眾生於虛妄法中計為實有。是猶視揵城幻",
    "T39n1789_004:0421c15": "色為實。非剎那而何。若了剎那妄即真實",
    "T39n1789_004:0421c16": "矣。",
    "T39n1789_004:0421c17": "[0421c17] 爾時大慧菩薩復白佛言。世尊。世尊記阿羅",
    "T39n1789_004:0421c18": "漢得成阿耨多羅三藐三菩提與諸菩薩等無",
    "T39n1789_004:0421c19": "差別。一切眾生法不涅槃誰至佛道。從初得",
    "T39n1789_004:0421c20": "佛至般涅槃。於其中間不說一字。亦無所答。",
    "T39n1789_004:0421c21": "如來常定故。亦無慮亦無察。化佛化作佛事。",
    "T39n1789_004:0421c22": "何故說識剎那展轉壞相。金剛力士常隨侍",
    "T39n1789_004:0421c23": "衛。何不施設本際。現魔魔業惡業果報。旃遮",
    "T39n1789_004:0421c24": "摩納孫陀利女空&#x9262;而出。惡業障現。云何如",
    "T39n1789_004:0421c25": "來得一切種智。而不離諸過 此文有七問。",
    "T39n1789_004:0421c26": "一問授聲聞記。二自一切眾生下至無所答。",
    "T39n1789_004:0421c27": "問佛何故言不說法。三如來常下。問何待思",
    "T39n1789_004:0421c28": "惟說法。四化佛下。問說剎那壞相。五問何故",
    "T39n1789_004:0421c29": "金剛侍衛。六問本際。七問九惱。九惱者。如天",
    "T39n1789_004:0422a01": "魔之興兵旃遮婆羅門。女以木盂繫腹孫陀",
    "T39n1789_004:0422a02": "利殺女入婆黎那村乞食空&#x9262;而出食馬麥頭",
    "T39n1789_004:0422a03": "背俱痛刺傷足設火坑毒飯。是為九也。",
    "T39n1789_004:0422a04": "[0422a04] 佛告大慧。諦聽諦聽。善思念之。當為汝說。大",
    "T39n1789_004:0422a05": "慧白佛言。善哉世尊。唯然受教。佛告大慧。為",
    "T39n1789_004:0422a06": "無餘涅槃故。說誘進行菩薩行者故。此及餘",
    "T39n1789_004:0422a07": "世界。修菩薩行者。樂聲聞乘涅槃。為令離聲",
    "T39n1789_004:0422a08": "聞乘進向大乘。化佛授聲。聞記。非是法佛。大",
    "T39n1789_004:0422a09": "慧。因是故記諸聲聞與菩薩不異。大慧不異",
    "T39n1789_004:0422a10": "者。聲聞緣覺諸佛如來。煩惱障斷解脫一味。",
    "T39n1789_004:0422a11": "非智障斷。大慧。智障者。見法無我殊勝清淨。",
    "T39n1789_004:0422a12": "煩惱障者。先習見人無我斷。七識滅法障解",
    "T39n1789_004:0422a13": "脫。識藏習滅究竟清淨 此答初問。言為無",
    "T39n1789_004:0422a14": "餘涅槃故說等者。子果縛盡故曰無餘。然非",
    "T39n1789_004:0422a15": "究竟。雖為授記乃須行菩薩行。此乃誘進小",
    "T39n1789_004:0422a16": "乘。又曰。此及餘世界等。言菩薩有始修大行",
    "T39n1789_004:0422a17": "復樂小果。為其說授記事以策進之。故云進",
    "T39n1789_004:0422a18": "向大乘。此則斯經言記聲聞之意。授聲聞記",
    "T39n1789_004:0422a19": "正在法華。今乃化佛權記。故云非是法佛。言",
    "T39n1789_004:0422a20": "與菩薩不異等。據同斷惑障解脫一味云爾。",
    "T39n1789_004:0422a21": "非為智障斷也。智障斷則見法無我。得如來",
    "T39n1789_004:0422a22": "殊勝清淨境界。非聲聞也。聲聞但斷見思煩",
    "T39n1789_004:0422a23": "惱。見人無我。未破無明見法無我。故與菩",
    "T39n1789_004:0422a24": "薩異也。又曰七識滅者。乃以七八識。而論二",
    "T39n1789_004:0422a25": "障有脫未脫。二乘但滅七識。而法障未脫。所",
    "T39n1789_004:0422a26": "謂但離虛妄名為解脫是也。若法障等滅。方",
    "T39n1789_004:0422a27": "為究竟清淨。是知同異未易輕議也。",
    "T39n1789_004:0422a28": "[0422a28] 因本住法故。前後非性 此答第二問也。謂",
    "T39n1789_004:0422a29": "本住法無增無減。故前無佛道可得。後無涅",
    "T39n1789_004:0422b01": "槃可入。中間亦無法可說。故曰前後非性。非",
    "T39n1789_004:0422b02": "性者離自性也。",
    "T39n1789_004:0422b03": "[0422b03] 無盡本願故。如來無慮無察而演說法。正智",
    "T39n1789_004:0422b04": "所化故。念不妄故。無慮無察。四住地無明住",
    "T39n1789_004:0422b05": "地習氣斷故。二煩惱斷離二種死。覺人法無",
    "T39n1789_004:0422b06": "我。及二障斷 此答第三問也。如來度生誓",
    "T39n1789_004:0422b07": "願無盡。無謀而應非說而說。故曰無慮無察。",
    "T39n1789_004:0422b08": "良以究窮正智圓鑑法界。如鏡現像何待思",
    "T39n1789_004:0422b09": "慮然後說法耶。又曰四住地等。謂究竟果盡。",
    "T39n1789_004:0422b10": "所斷者二障。所離者二死。所證者無二我法",
    "T39n1789_004:0422b11": "門。豈化佛之所為乎。",
    "T39n1789_004:0422b12": "[0422b12] 大慧。心意意識眼識等七。剎那習氣因。善無",
    "T39n1789_004:0422b13": "漏品離不復輪轉。大慧。如來藏者。輪轉涅槃",
    "T39n1789_004:0422b14": "苦樂因。空亂意慧愚癡凡夫所不能覺",
    "T39n1789_004:0422b15": " 此答第四問也。心意等名七識身。即一第六",
    "T39n1789_004:0422b16": "事識。而剎那有壞不壞者。所從言異耳。若",
    "T39n1789_004:0422b17": "以諸識。從剎那習氣因。則有壞。從善無漏品。",
    "T39n1789_004:0422b18": "則不壞。以其性離非剎那。故不復輪轉。即不",
    "T39n1789_004:0422b19": "壞義。然剎那習氣者。六識之分也。善無漏品",
    "T39n1789_004:0422b20": "者。七識之分也。此乃六七對。明壞不壞義。若",
    "T39n1789_004:0422b21": "約七八相望。則七識執我想心未忘故。有可",
    "T39n1789_004:0422b22": "壞惟八識不壞。故特言眼識等七意存八識",
    "T39n1789_004:0422b23": "不壞故也。如來藏者別顯藏識。謂此識在輪",
    "T39n1789_004:0422b24": "轉謂之輪轉。在涅槃謂之涅槃。與之為苦樂。",
    "T39n1789_004:0422b25": "而未如不淨。是則不即不離。非壞不壞。故非",
    "T39n1789_004:0422b26": "凡愚所能覺知。空亂者小乘著空。乃為空所",
    "T39n1789_004:0422b27": "亂也。",
    "T39n1789_004:0422b28": "[0422b28] 大慧。金剛力士所隨護者。是化佛耳。非真如",
    "T39n1789_004:0422b29": "來。大慧真如來者。離一切根量。一切凡夫聲",
    "T39n1789_004:0422c01": "聞緣覺及外道根量悉滅。得現法樂住無間",
    "T39n1789_004:0422c02": "法智忍。故非金剛力士所護。一切化佛不從",
    "T39n1789_004:0422c03": "業生。化佛者。非佛不離佛。因陶家輪等眾生",
    "T39n1789_004:0422c04": "所作相而說法。非自通處說自覺境界 此",
    "T39n1789_004:0422c05": "答第五問也。問中有對論別論。對論則佛有",
    "T39n1789_004:0422c06": "真化。故曰力士所護者。化佛也。離一切根量",
    "T39n1789_004:0422c07": "等。言真佛不墮自他陰界入法。得現法樂住",
    "T39n1789_004:0422c08": "無間法智忍故。則究竟住於智斷。功德法身",
    "T39n1789_004:0422c09": "常與定俱。故不須護。別論者。雖化亦不護。凡",
    "T39n1789_004:0422c10": "二意故。蓋化謂化現。亦應也。又無而&#x6B58;有曰",
    "T39n1789_004:0422c11": "化。皆隨機應現。不同凡夫隨實業生。則不待",
    "T39n1789_004:0422c12": "護一也。又曰化佛者。非佛不離佛。乃從真起",
    "T39n1789_004:0422c13": "化。故非一非異。亦不待護二也。但化用必因",
    "T39n1789_004:0422c14": "眾生。眾生有作須眾緣具。故佛亦以緣具說",
    "T39n1789_004:0422c15": "法。故曰因陶家論等。正取緣具義也。是則不",
    "T39n1789_004:0422c16": "護而護。如金剛力士。豈得非化乎。非自通處",
    "T39n1789_004:0422c17": "者。不同真佛惟說自覺境界也。",
    "T39n1789_004:0422c18": "[0422c18] 復次大慧。愚夫依七識身滅。起斷見。不覺識",
    "T39n1789_004:0422c19": "藏故。起常見。自妄想故不知本際。自妄想慧",
    "T39n1789_004:0422c20": "滅故解脫 此答第六問也。本際非不可施",
    "T39n1789_004:0422c21": "設。但為眾生未能出自妄想外故。於本際有",
    "T39n1789_004:0422c22": "所不知。極其妄想。不出斷常二見。故曰愚夫",
    "T39n1789_004:0422c23": "依七識身滅等。據彼所知。極於七識之外無",
    "T39n1789_004:0422c24": "所知故。因起斷見。而不覺識藏無盡。見其念",
    "T39n1789_004:0422c25": "念相續故。起常見。由其自妄想內。而不及外",
    "T39n1789_004:0422c26": "故不能知。必待妄想轉滅。方是解脫慧滅者。",
    "T39n1789_004:0422c27": "示妄不自滅。必由慧而滅也。",
    "T39n1789_004:0422c28": "[0422c28] 四住地無明住地習氣斷故。一切過斷 此",
    "T39n1789_004:0422c29": "答第七問也。如來五住煩惱。正習俱盡二死",
    "T39n1789_004:0423a01": "永忘。豈復有魔業等事。然皆為眾生故。方便",
    "T39n1789_004:0423a02": "示現耳。此之七問七答。依經分節。或分為十",
    "T39n1789_004:0423a03": "或節為六。讀者宜自詳之。",
    "T39n1789_004:0423a04": "[0423a04] 爾時世尊欲重宣此義。而說偈言。",
    "T39n1789_004:0423a05": " 三乘亦非乘  如來不磨滅",
    "T39n1789_004:0423a06": " 一切佛所記  說離諸過惡",
    "T39n1789_004:0423a07": " 為諸無間智  及無餘涅槃",
    "T39n1789_004:0423a08": " 誘進諸下劣  是故隱覆說",
    "T39n1789_004:0423a09": " 諸佛所起智  即分別說道",
    "T39n1789_004:0423a10": " 諸乘非為乘  彼則非涅槃",
    "T39n1789_004:0423a11": " 欲色有及見  說是四住地",
    "T39n1789_004:0423a12": " 意識之所起  識宅意所住",
    "T39n1789_004:0423a13": " 意及眼識等  斷滅說無常",
    "T39n1789_004:0423a14": " 或作涅槃見  而為說常住",
    "T39n1789_004:0423a15": "[0423a15] 非乘者非佛乘也。不磨滅者謂真佛也。以",
    "T39n1789_004:0423a16": "其非乘故。為授一乘記。以其是真佛故。說",
    "T39n1789_004:0423a17": "離諸過惡。此間頌初後二答。亦兼頌第五",
    "T39n1789_004:0423a18": "問答也。為諸無間智等覆。頌初答意可知。",
    "T39n1789_004:0423a19": "諸佛所起智者。頌答第二問也。謂從初起",
    "T39n1789_004:0423a20": "道樹所得智。後即分別說道。此以其說而",
    "T39n1789_004:0423a21": "顯無說。非曰不說。以非性言之。故三乘而",
    "T39n1789_004:0423a22": "非佛乘。真空涅槃而非究竟涅槃。云不說",
    "T39n1789_004:0423a23": "爾。欲色有及見等者。頌四住地也。謂三界",
    "T39n1789_004:0423a24": "見思分為四住。意識下。頌答第六問。謂意",
    "T39n1789_004:0423a25": "由八識而起。而八識意之所住。故謂之為",
    "T39n1789_004:0423a26": "宅。以是言之。自不容以七識身滅而起斷",
    "T39n1789_004:0423a27": "見。彼又於意及眼識等斷滅處。說無常。或",
    "T39n1789_004:0423a28": "作涅槃見者。此皆凡外自妄想見。故不知本",
    "T39n1789_004:0423a29": "際。如來為是說常住也。",
    "T39n1789_004:0423b01": "[0423b01] 爾時大慧菩薩。以偈問曰。",
    "T39n1789_004:0423b02": " 彼諸菩薩等  志求佛道者",
    "T39n1789_004:0423b03": " 酒肉及與&#x8471;  飲食為云何",
    "T39n1789_004:0423b04": " 惟願無上尊  哀愍為演說",
    "T39n1789_004:0423b05": " 愚夫所貪著  臭穢無名稱",
    "T39n1789_004:0423b06": " 虎狼所甘嗜  云何而可食",
    "T39n1789_004:0423b07": " 食者生諸過  不食為福善",
    "T39n1789_004:0423b08": " 惟願為我說  食不食罪福",
    "T39n1789_004:0423b09": "[0423b09] 如來在鬼王宮中說法。諸夜叉等念。食時",
    "T39n1789_004:0423b10": "將至。非肉不食。大慧欲令諸鬼生慈心故。因",
    "T39n1789_004:0423b11": "請如來說食肉不食肉罪福。",
    "T39n1789_004:0423b12": "[0423b12] 大慧菩薩說偈問已。復白佛言。惟願世尊。為",
    "T39n1789_004:0423b13": "我等說食不食肉功德過惡。我及諸菩薩。於",
    "T39n1789_004:0423b14": "現在未來。當為種種希望食肉眾生分別說",
    "T39n1789_004:0423b15": "法。令彼眾生慈心相向。得慈心已。各於住地",
    "T39n1789_004:0423b16": "清淨明了。疾得究竟無上菩提。聲聞緣覺自",
    "T39n1789_004:0423b17": "地止息已。亦得速成無上菩提。惡邪論法諸",
    "T39n1789_004:0423b18": "外道輩。邪見斷常顛倒計著。尚有遮法不聽",
    "T39n1789_004:0423b19": "食肉。況復如來世間救護正法成就。而食肉",
    "T39n1789_004:0423b20": "耶 入楞伽云。路伽耶等諸外道輩。起有無",
    "T39n1789_004:0423b21": "見執著斷常。尚有遮禁不聽食肉。何況如來",
    "T39n1789_004:0423b22": "正等覺大悲舍育世所依怙。而許自他俱食",
    "T39n1789_004:0423b23": "肉耶。",
    "T39n1789_004:0423b24": "[0423b24] 佛告大慧。善哉善哉。諦聽諦聽。善思念之。當",
    "T39n1789_004:0423b25": "為汝說。大慧白佛言。唯然受教。佛告大慧。有",
    "T39n1789_004:0423b26": "無量因緣不應食肉。然我今當為汝略說。謂",
    "T39n1789_004:0423b27": "一切眾生從本以來展轉因緣常為六親。以",
    "T39n1789_004:0423b28": "親想故。不應食肉 入楞伽云。一切眾生從",
    "T39n1789_004:0423b29": "無始來。在生死中輪迴不息。靡不曾作父母",
    "T39n1789_004:0423c01": "兄弟男女眷屬乃至朋友親愛侍使。易生而",
    "T39n1789_004:0423c02": "受鳥獸等身。云何於中取而食之。",
    "T39n1789_004:0423c03": "[0423c03] 驢騾駱駝狐狗牛馬人獸等肉。屠者雜賣故。",
    "T39n1789_004:0423c04": "不應食肉。不淨氣分所生長故。不應食肉。眾",
    "T39n1789_004:0423c05": "生聞氣悉生恐怖。如旃陀羅及譚婆等。狗見",
    "T39n1789_004:0423c06": "憎惡驚怖群吠故。不應食肉 梵音旃陀羅。",
    "T39n1789_004:0423c07": "此云屠者。譚婆此云食狗肉人。又獵師也。",
    "T39n1789_004:0423c08": "[0423c08] 又令修行者慈心不生故。不應食肉。凡愚所",
    "T39n1789_004:0423c09": "嗜臭穢不淨。無善名稱故。不應食肉。令諸&#x546A;",
    "T39n1789_004:0423c10": "術不成就故。不應食肉。以殺生者見形起識",
    "T39n1789_004:0423c11": "深味著故。不應食肉。彼食肉者。諸天所棄故。",
    "T39n1789_004:0423c12": "不應食肉。令口氣臭故。不應食肉。多惡夢故。",
    "T39n1789_004:0423c13": "不應食肉。空閑林中虎狼聞香故。不應食肉。",
    "T39n1789_004:0423c14": "令飲食無節故。不應食肉。令修行者不生厭",
    "T39n1789_004:0423c15": "離故。不應食肉。我&#x751E;說言。凡所飲食作食子",
    "T39n1789_004:0423c16": "肉想。作服藥想故。不應食肉。聽食肉者。無有",
    "T39n1789_004:0423c17": "是處復次大慧。過去有王。名師子蘇陀婆食",
    "T39n1789_004:0423c18": "種種肉。遂至食人。臣民不堪。即便謀反。斷其",
    "T39n1789_004:0423c19": "奉祿。以食肉者有如是過故。不應食肉。復次",
    "T39n1789_004:0423c20": "大慧。凡諸殺者。為財利故殺生屠販。彼諸愚",
    "T39n1789_004:0423c21": "癡食肉眾生。以錢為網而捕諸肉。彼殺生者。",
    "T39n1789_004:0423c22": "若以財物。若以鉤網。取彼空行水陸眾生。種",
    "T39n1789_004:0423c23": "種殺害屠販求利。大慧。亦無不教不求不想",
    "T39n1789_004:0423c24": "而有魚肉。以是義故。不應食肉。大慧。我有時",
    "T39n1789_004:0423c25": "說遮五種肉。或制十種。今於此經一切種一",
    "T39n1789_004:0423c26": "切時。開除方便。一切悉斷。大慧。如來應供等",
    "T39n1789_004:0423c27": "正覺尚無所食。況食魚肉。亦不教人。以大悲",
    "T39n1789_004:0423c28": "前行故。視一切眾生猶如一子。是故不應令",
    "T39n1789_004:0423c29": "食子肉 文中言亦無不教不求不想而有魚",
    "T39n1789_004:0424a01": "肉者。應具二義。一謂屠販者。非惟自殺。亦",
    "T39n1789_004:0424a02": "教人殺者。教也。為財利故以鉤網等取彼眾",
    "T39n1789_004:0424a03": "生者。求也。見形起識身生味著者。想也。次謂",
    "T39n1789_004:0424a04": "愚癡食肉眾生。雖不自殺。以食肉故興彼屠",
    "T39n1789_004:0424a05": "販。即教殺義。以錢為網而捕諸肉。即求義。想",
    "T39n1789_004:0424a06": "義同上。然儒之五常以仁為首。若曰。釣而不",
    "T39n1789_004:0424a07": "網。弋不射宿。不殺胎。不歿夭。君子遠庖&#x53A8;。",
    "T39n1789_004:0424a08": "皆仁之端。而不禁於食肉。我佛直以不殺眾",
    "T39n1789_004:0424a09": "生。為第一戒。視昆蟲肖翹無異己子。謂此而",
    "T39n1789_004:0424a10": "不戒則斷慈悲種子。其為仁豈不博哉。",
    "T39n1789_004:0424a11": "[0424a11] 爾時世尊欲重宣此義。而說偈言。",
    "T39n1789_004:0424a12": " 曾悉為親屬  鄙穢不淨雜",
    "T39n1789_004:0424a13": " 不淨所生長  聞氣悉恐怖",
    "T39n1789_004:0424a14": " 一切肉與&#x8471;  及諸&#x97EE;蒜等",
    "T39n1789_004:0424a15": " 種種放逸酒  修行常遠離",
    "T39n1789_004:0424a16": " 亦常離麻油  及諸穿孔床",
    "T39n1789_004:0424a17": " 以彼諸細蟲  於中極恐怖",
    "T39n1789_004:0424a18": "[0424a18] 言離麻油者。外國風俗擣麻使生蟲合壓",
    "T39n1789_004:0424a19": "之規多汁益肥。如何可食。孔隙諸狀多有蟲",
    "T39n1789_004:0424a20": "聚。皆不可坐臥。以諸蟲於坐臥之時生驚怖",
    "T39n1789_004:0424a21": "故。",
    "T39n1789_004:0424a22": " 飲食生放逸  放逸生諸覺",
    "T39n1789_004:0424a23": " 從覺生貪欲  是故不應食",
    "T39n1789_004:0424a24": " 由食生貪欲  貪令心迷醉",
    "T39n1789_004:0424a25": " 迷醉長愛欲  生死不解脫",
    "T39n1789_004:0424a26": " 為利殺眾生  以財網諸肉",
    "T39n1789_004:0424a27": " 二俱是惡業  死墮叫呼獄",
    "T39n1789_004:0424a28": " 若無教想求  則無三淨肉",
    "T39n1789_004:0424a29": " 彼非無因有  是故不應食",
    "T39n1789_004:0424b01": " 彼諸修行者  由是悉遠離",
    "T39n1789_004:0424b02": " 十方佛世尊  一切咸訶責",
    "T39n1789_004:0424b03": " 展轉更相食  死墮虎狼類",
    "T39n1789_004:0424b04": " 臭穢可厭惡  所生常愚癡",
    "T39n1789_004:0424b05": " 多生旃陀羅  獵師譚婆種",
    "T39n1789_004:0424b06": " 或生陀夷尼  及諸食肉性",
    "T39n1789_004:0424b07": " 羅剎貓貍等  遍於是中生",
    "T39n1789_004:0424b08": " 縛象與大雲  央掘利魔羅",
    "T39n1789_004:0424b09": "[0424b09] 陀夷尼此云羅剎女。縛象大雲央掘摩羅。",
    "T39n1789_004:0424b10": "皆經名也。",
    "T39n1789_004:0424b11": " 及此楞伽經  我悉制斷肉",
    "T39n1789_004:0424b12": " 諸佛及菩薩  聲聞所訶責",
    "T39n1789_004:0424b13": " 食已無慚愧  生生常癡冥",
    "T39n1789_004:0424b14": " 先說見聞疑  已斷一切肉",
    "T39n1789_004:0424b15": " 妄想不覺知  故生食肉處",
    "T39n1789_004:0424b16": " 如彼貪欲過  障礙聖解脫",
    "T39n1789_004:0424b17": " 酒肉&#x8471;&#x97EE;蒜  悉為聖道障",
    "T39n1789_004:0424b18": " 未來世眾生  於肉愚癡說",
    "T39n1789_004:0424b19": " 言此淨無罪  佛聽我等食",
    "T39n1789_004:0424b20": " 食如服藥想  亦如食子肉",
    "T39n1789_004:0424b21": " 知足生厭離  修行行乞食",
    "T39n1789_004:0424b22": " 安住慈心者  我說常厭離",
    "T39n1789_004:0424b23": " 虎狼諸惡獸  恒可同游止",
    "T39n1789_004:0424b24": " 若食諸血肉  眾生悉恐怖",
    "T39n1789_004:0424b25": " 是故修行者  慈心不食肉",
    "T39n1789_004:0424b26": " 食肉無慈慧  永背正解脫",
    "T39n1789_004:0424b27": " 及違聖表相  是故不應食",
    "T39n1789_004:0424b28": " 得生梵志種  及諸修行處",
    "T39n1789_004:0424b29": " 智慧富貴家  斯由不食肉",
    "T39n1789_004:0424c01": "[0424c01] 佛說心品將末。大慧復請垂誡酒肉等以",
    "T39n1789_004:0424c02": "終之。蓋吾佛設化。以一性平等為本。以慈",
    "T39n1789_004:0424c03": "悲同體為心。以為人入道為宗故。莫先於",
    "T39n1789_004:0424c04": "清淨離過。以濟物度生為事故。莫上於罪",
    "T39n1789_004:0424c05": "福因果。是以楞嚴正宗之後。具明四種明",
    "T39n1789_004:0424c06": "誨三種漸次。而於此經誡之彌篤。亦可以",
    "T39n1789_004:0424c07": "之擬流通焉。文先請通誡。次請別誡。佛答",
    "T39n1789_004:0424c08": "中備列不應食肉者凡十七緣。云云。次示",
    "T39n1789_004:0424c09": "遮制通局中。初言小教方便。或開五種。謂",
    "T39n1789_004:0424c10": "見聞疑殺等。自餘宜若開食或制十種。謂",
    "T39n1789_004:0424c11": "人蛇象等。而不及餘類。似應通許者。然尤",
    "T39n1789_004:0424c12": "謹言之。但曰遮制而已。曾無開許之言。縱",
    "T39n1789_004:0424c13": "有一時方便。亦不得已爾。次言此經。開除",
    "T39n1789_004:0424c14": "方便一切悉斷。其言可謂深切矣。而論者",
    "T39n1789_004:0424c15": "猶以聽制食肉。為一疑難。蓋記者有言曰。",
    "T39n1789_004:0424c16": "此經菩薩不應食肉。故知仍存小教中開。遂",
    "T39n1789_004:0424c17": "謂此經但制菩薩。仍存小教開許者。或謂",
    "T39n1789_004:0424c18": "記者之誤。今謂非也。正言楞伽當四阿含",
    "T39n1789_004:0424c19": "之後故。存漸教之說。異乎梵網頓制。以",
    "T39n1789_004:0424c20": "見此經部當方等。如是而已。所謂存者特",
    "T39n1789_004:0424c21": "其文耳。何謂猶存其事。且以為誤耶。不",
    "T39n1789_004:0424c22": "然經云一切悉斷。斯言何謂乎。嗚呼大為",
    "T39n1789_004:0424c23": "之防嚴為之制。而世猶或違之。況不為之",
    "T39n1789_004:0424c24": "誡乎。有以見業習之深也。至有不復讚歎",
    "T39n1789_004:0424c25": "梵行亦令他人入不律儀者。吾知斯人自貽",
    "T39n1789_004:0424c26": "厥咎。然此經言。一切法唯自心現。苟知善",
    "T39n1789_004:0424c27": "惡唯心。柰何順妄想而違聖教哉。戒之勉",
    "T39n1789_004:0424c28": "之。",
    "T39n1789_004:0424c29": "楞伽阿跋多羅寶經卷第四終四終",
    "T39n1789_004:0425a01": "[0425a01] 今經四卷凡四品。總名為佛語心。而無別",
    "T39n1789_004:0425a02": "品之目。魏本十卷分十八品。唐本七卷分",
    "T39n1789_004:0425a03": "十品。後東都沙門寶臣。註唐本。則取魏之",
    "T39n1789_004:0425a04": "餘八品。如次間入。亦成十八品。夫楞伽",
    "T39n1789_004:0425a05": "一經。乃諸佛所說心法。佛說此法令一切",
    "T39n1789_004:0425a06": "菩薩入自心境。則知云佛語心品者。據一",
    "T39n1789_004:0425a07": "經大意而言之。其魏唐二本。別分品目者。",
    "T39n1789_004:0425a08": "據經之節段而分之。使學者易曉知。文有",
    "T39n1789_004:0425a09": "總別。理無二致也。昔姚秦命僧講此經。而",
    "T39n1789_004:0425a10": "不分節段。講無倫序。故主有云。吾佛經賓",
    "T39n1789_004:0425a11": "主問答。皆有起盡。此僧講經如何獨無倫",
    "T39n1789_004:0425a12": "序。時道安在洛陽。聞此說乃歎曰。何以吾",
    "T39n1789_004:0425a13": "儕例受斯恥。自此經無大小例分三分。後",
    "T39n1789_004:0425a14": "親光論傳至中華。果符其說。所謂分經雅",
    "T39n1789_004:0425a15": "合於親光者是也。今四卷仍存佛語心。品",
    "T39n1789_004:0425a16": "後依魏唐二本所列之。品標於其上。遮",
    "T39n1789_004:0425a17": "使講學之人不迷於章段。然十八品之中。",
    "T39n1789_004:0425a18": "但缺陀羅尼偈頌二品。初勸請品中文亦",
    "T39n1789_004:0425a19": "不足。止有六行偈文。以為別序分。斷食肉",
    "T39n1789_004:0425a20": "即流通分。故知文略而義不略也(臣)僧(如&#x7398;)",
    "T39n1789_004:0425a21": "謹識。",
    "T39n1789_004:0425a23": "新刻楞伽經後題",
    "T39n1789_004:0425a24": "[0425a24] 皇帝既御寶曆。丕弘儒典參用佛乘。以化成",
    "T39n1789_004:0425a25": "天下。且以般若心經及金剛楞伽二經發明",
    "T39n1789_004:0425a26": "心學寔為迷。塗之日月苦海之舟航。乃",
    "T39n1789_004:0425a27": "[0425a27] 洪武十年冬十月",
    "T39n1789_004:0425a28": "[0425a28] 詔天界禪師(臣宗泐)演福法師(臣如&#x7398;)重加箋釋。",
    "T39n1789_004:0425a29": "明年春正月。心經金剛經新註成。&#x751E;徹叡覽",
    "T39n1789_004:0425b01": "已刊行矣。秋七月楞伽註又成。",
    "T39n1789_004:0425b02": "[0425b02] 上御西華樓(宗泐如&#x7398;)同侍從之臣投進。",
    "T39n1789_004:0425b03": "[0425b03] 上覽已悅曰。此經之註。誠為精確。可流布海",
    "T39n1789_004:0425b04": "內使學者講習焉。(宗泐)即奉",
    "T39n1789_004:0425b05": "[0425b05] 詔。鍥梓於京師天界禪林(如&#x7398;)還杭之演福私",
    "T39n1789_004:0425b06": "念與(宗泐)同被",
    "T39n1789_004:0425b07": "[0425b07] 上旨。豈宜以天界為拘。合刊斯經於演福。獨",
    "T39n1789_004:0425b08": "其卷帙浩繁。未遂厥志。蚤夜以為憂。淨慈禪",
    "T39n1789_004:0425b09": "師(臣夷簡)乃為撰疏。勸諸同袍暨樂善者助成",
    "T39n1789_004:0425b10": "之。起手於又明年夏五月。至冬十一月訖",
    "T39n1789_004:0425b11": "功。費鈔五百六十四&#x7DCD;云。惟楞伽一經。具",
    "T39n1789_004:0425b12": "藏通別圓四教大旨。所以斥小乘之偏。破",
    "T39n1789_004:0425b13": "邪見之惑。無非欲顯圓宗自覺正智而已。第",
    "T39n1789_004:0425b14": "其文辭古奧。讀者殊未易曉。東都沙門寶",
    "T39n1789_004:0425b15": "臣&#x751E;為之訓詁。援據雖若該博。而於經意",
    "T39n1789_004:0425b16": "多邈然不相入。胥臺雷菴受公。徒襲寶臣",
    "T39n1789_004:0425b17": "之緒論。自不能伸一啄。二者咸無取焉。惟",
    "T39n1789_004:0425b18": "柏庭法師善月。依天台教旨著為通義。敻",
    "T39n1789_004:0425b19": "然絕出常倫。苟以經文顯白者證之。亦未",
    "T39n1789_004:0425b20": "免有遺憾。他尚何望哉(如&#x7398;)。以辯博無礙之",
    "T39n1789_004:0425b21": "智。遊戲毘盧藏海。台衡之書無不融攝。故",
    "T39n1789_004:0425b22": "其論著雖有徵於柏庭。反復參驗務不失如",
    "T39n1789_004:0425b23": "來說經本意(宗泐)又能裁度旨趣。約繁辭而",
    "T39n1789_004:0425b24": "歸精當。遂使數百載疑文奧義。煥然明暢。",
    "T39n1789_004:0425b25": "誠可謂靈承",
    "T39n1789_004:0425b26": "[0425b26] 皇上嘉惠烝民之意。弘昭大覺立教度人之",
    "T39n1789_004:0425b27": "方者矣。嗚呼佛之大法。惟帝王能興之。宗師",
    "T39n1789_004:0425b28": "能傳之。今一旦遭逢如此之盛。讀是經者。小",
    "T39n1789_004:0425b29": "則思遠惡而遷善。大則思明心而見性。庶不",
    "T39n1789_004:0425c01": "負",
    "T39n1789_004:0425c02": "[0425c02] 聖天子之大德哉。是年冬十二月四日。前翰",
    "T39n1789_004:0425c03": "林學士承 旨。嘉議大夫知 制誥。兼修國",
    "T39n1789_004:0425c04": "史兼 太子贊善大夫(臣) 金華宋濂。載拜謹"
}