{
    "X19n0348_002:0591c05": "維摩詰所說經無我疏卷第二",
    "X19n0348_002:0591c06": "天台山幽溪沙門　傳燈　著",
    "X19n0348_002:0591c07": "○四列眾名三十四。初列從觀得名三菩薩。",
    "X19n0348_002:0591c08": "其名曰等觀菩薩。不等觀菩薩。等不等觀菩薩。",
    "X19n0348_002:0591c09": "什公曰。等觀。四等眾生也。不等。智慧分別諸法也。",
    "X19n0348_002:0591c10": "等不等者。兼此二也。",
    "X19n0348_002:0591c11": "燈曰。等觀者。一切眾生。皆有佛性也。不等觀者。雖",
    "X19n0348_002:0591c12": "有佛性。不妨十界差別也。等不等觀者。兼捨而兼",
    "X19n0348_002:0591c13": "用也。又等觀者。空也。不等者。假也。等不等者。中也。",
    "X19n0348_002:0591c14": "又空者。一空一切空。無假無中而不空等。故三菩",
    "X19n0348_002:0591c15": "薩雖分三人。而共一體。各有三用。",
    "X19n0348_002:0591c16": "觀解可知。",
    "X19n0348_002:0591c17": "○次列從自在得名二菩薩。",
    "X19n0348_002:0591c18": "定自在王菩薩。法自在王菩薩。",
    "X19n0348_002:0591c19": "若相從而說。由初等觀。次入不等。由次等與不等。",
    "X19n0348_002:0591c20": "而入俱等。由此三觀。而得自在王定。復由此定。得",
    "X19n0348_002:0591c21": "法自在。蓋梵語三昧。此云正定。自在王定者。即二",
    "X19n0348_002:0591c22": "十五有王三昧也。菩薩觀二十五有。一一等觀。一",
    "X19n0348_002:0591c23": "一不等觀。一一等不等觀。於一切法而得三昧。故",
    "X19n0348_002:0591c24": "自在稱王。即觀地獄得離垢三昧。畜生得不退三",
    "X19n0348_002:0592a01": "昧。具在法數。是以菩薩名從實得。稱定自在王也。",
    "X19n0348_002:0592a02": "觀此法自已得定。則於此一一法中。莫不自在稱",
    "X19n0348_002:0592a03": "王。故稱法自在王菩薩也。故法華云。破有法王。蓋",
    "X19n0348_002:0592a04": "如來先破其有。而後於有自在。今菩薩亦分得之",
    "X19n0348_002:0592a05": "也。",
    "X19n0348_002:0592a06": "觀解者。觀一念心具足十界。成界內界外二種二",
    "X19n0348_002:0592a07": "十五有。以三觀等觀。不等觀。等不等觀。即修惡而",
    "X19n0348_002:0592a08": "是性惡。於十法界自在稱王。得定得法。是為二大",
    "X19n0348_002:0592a09": "菩薩也。",
    "X19n0348_002:0592a10": "○三列從相得名二菩薩。",
    "X19n0348_002:0592a11": "法相菩薩。光相菩薩。",
    "X19n0348_002:0592a12": "法相則以諸法而為相。諸法有真相俗相中相。此",
    "X19n0348_002:0592a13": "之三相。以無相為相。是名實相。悟此實相。以入圓",
    "X19n0348_002:0592a14": "位。隣於如來。究竟實相。故名法相菩薩。於此實相。",
    "X19n0348_002:0592a15": "生權實智光。是故復名光相菩薩。",
    "X19n0348_002:0592a16": "觀解者。觀一念心具足諸法。而此諸法。即空假中。",
    "X19n0348_002:0592a17": "約所觀即法相。約能觀即光相也。",
    "X19n0348_002:0592a18": "○四列從嚴得名二菩薩。",
    "X19n0348_002:0592a19": "光嚴菩薩大嚴菩薩。",
    "X19n0348_002:0592a20": "光嚴者。以三智光明。以嚴三德法性也。大嚴者。以",
    "X19n0348_002:0592a21": "大多勝三智。以嚴三諦理體也。",
    "X19n0348_002:0592a22": "觀解可知。",
    "X19n0348_002:0592a23": "○五列二菩薩從積得名。",
    "X19n0348_002:0592a24": "寶積菩薩辨積菩薩。",
    "X19n0348_002:0592b01": "寶積者。以三法寶。積之於內。以待羣生之所須也。",
    "X19n0348_002:0592b02": "辨積者。三法寶有之於內。而施之於外。以益羣生",
    "X19n0348_002:0592b03": "也。蓋菩薩自行。必兼化他。化他必兼自利。但各彰",
    "X19n0348_002:0592b04": "一德。以互受其名耳。",
    "X19n0348_002:0592b05": "觀解者。觀三如來藏。具足一切諸法。名為寶積。以",
    "X19n0348_002:0592b06": "三止觀。破其能覆之惑。以大辨才開諸寶藏以施",
    "X19n0348_002:0592b07": "人。",
    "X19n0348_002:0592b08": "○六列四菩薩從手得名。",
    "X19n0348_002:0592b09": "寶手菩薩。寶印手菩薩。常舉手菩薩。常下手菩薩。",
    "X19n0348_002:0592b10": "夫手有提拔之用。所以提拔人。出於火坑。出於淤",
    "X19n0348_002:0592b11": "泥。出於陷穽。復有授受之用。所以授受人衣食。授",
    "X19n0348_002:0592b12": "受人珍寶。授受人經書。均一手也。而有二用。菩薩",
    "X19n0348_002:0592b13": "之寶手。印手。舉手。下手。莫非其事。是以或說空法。",
    "X19n0348_002:0592b14": "所以拔眾生。出見愛之火坑也。或說假法。所以拔",
    "X19n0348_002:0592b15": "眾生。出於空著之淤泥也。或說中道圓融之法。所",
    "X19n0348_002:0592b16": "以拔眾生。出無明之陷穽也。既以大悲而拔其苦。",
    "X19n0348_002:0592b17": "復以大慈而與其樂。故既拔其見愛矣。而必與其",
    "X19n0348_002:0592b18": "涅槃之樂。既拔其空著矣。而必與玅用無方之樂。",
    "X19n0348_002:0592b19": "既拔其無明。而必與秘藏之樂。",
    "X19n0348_002:0592b20": "觀解者。圓觀真空。是拔其三惑之苦。圓觀玅假。是",
    "X19n0348_002:0592b21": "與其三德之樂。圓觀中道。是即拔而即與。即與而",
    "X19n0348_002:0592b22": "即拔也。",
    "X19n0348_002:0592b23": "○七列三菩薩從心得名。",
    "X19n0348_002:0592b24": "常慘菩薩。喜根菩薩。喜王菩薩。",
    "X19n0348_002:0592c01": "常慘者。從菩薩大悲心。悲愍眾生。有九界煩惱生",
    "X19n0348_002:0592c02": "死之苦。欲提拔之。無時而不在。未甞有一念捨離。",
    "X19n0348_002:0592c03": "故名常慘。喜根。喜王。從菩薩大慈心。慈愛眾生。具",
    "X19n0348_002:0592c04": "佛果智斷之樂。而欲與之。喜其得樂。久已成根。而",
    "X19n0348_002:0592c05": "深固難拔。故名喜根。苟常慘常喜不得其正。則成",
    "X19n0348_002:0592c06": "乎愛見。此則雖慘雖喜。而以定持之。自在稱王。故",
    "X19n0348_002:0592c07": "名喜王。然此三人之名。雖受稱有異。而菩薩之體。",
    "X19n0348_002:0592c08": "義必相兼。葢常慘以悲心而拔苦。必與其樂。喜根",
    "X19n0348_002:0592c09": "以慈心而與樂。必拔其苦。皆等覺至人。與性樂而",
    "X19n0348_002:0592c10": "拔性苦。金剛云。我滅度一切眾生。實無眾生得滅",
    "X19n0348_002:0592c11": "度者。是則雖慘不慘。雖喜不喜。是故於此慈悲。無",
    "X19n0348_002:0592c12": "不稱王。而得自在也。",
    "X19n0348_002:0592c13": "觀解者。觀一念心性具十界。九界為苦。常慘欲拔",
    "X19n0348_002:0592c14": "之。佛界為樂。常喜欲與之。性之苦樂。何須與拔。即",
    "X19n0348_002:0592c15": "拔無拔。即與無與。故常與常拔。常拔常與。一心三",
    "X19n0348_002:0592c16": "觀。自在稱王。",
    "X19n0348_002:0592c17": "○八列一菩薩從辨得名。",
    "X19n0348_002:0592c18": "辨音菩薩。",
    "X19n0348_002:0592c19": "菩薩度脫眾生。常以八音四辨。隨眾生具四教機。",
    "X19n0348_002:0592c20": "而為說頓漸偏圓之法。其諸功德。無不具足。惟此",
    "X19n0348_002:0592c21": "菩薩。志在辨才音聲。以作佛事。故偏受此名。",
    "X19n0348_002:0592c22": "○九列一菩薩從藏得名。",
    "X19n0348_002:0592c23": "虗空藏菩薩。",
    "X19n0348_002:0592c24": "此菩薩之名。既與楞嚴經同。應約彼經菩薩自陳",
    "X19n0348_002:0593a01": "圓通得名之所自釋之。經云。虗空藏菩薩白佛言。",
    "X19n0348_002:0593a02": "我於如來定光佛所。得無邊身。爾時手執四大寶",
    "X19n0348_002:0593a03": "珠。照明十方微塵佛剎。化成虗空。又於自心。現大",
    "X19n0348_002:0593a04": "圓鏡。內放十種微玅寶光。流灌十方。盡虗空際諸",
    "X19n0348_002:0593a05": "幢王剎。來入鏡內。涉入我身。身同虗空。不相妨礙。",
    "X19n0348_002:0593a06": "身能善入微塵國土。廣行佛事。得大隨順。此大神",
    "X19n0348_002:0593a07": "力。由我諦觀四大無依。妄想生滅。虗空無二。佛國",
    "X19n0348_002:0593a08": "本同。於同發明。得無生忍。佛問圓通。我以觀察虗",
    "X19n0348_002:0593a09": "空無邊。入三摩地。玅力圓明。斯為第一。不相妨礙",
    "X19n0348_002:0593a10": "已上之文。敘所證之體也。身能善入下四句。敘所",
    "X19n0348_002:0593a11": "起之用也。其大體大用如此。非等覺至人近無等",
    "X19n0348_002:0593a12": "等佛自在慧。安能臻此。",
    "X19n0348_002:0593a13": "觀解者。觀心十界具三世間五陰國土。所有四大。",
    "X19n0348_002:0593a14": "全體照明。即四大寶珠等。一心十界。彼彼互融。即",
    "X19n0348_002:0593a15": "又於自心現大圓鏡等。其間依正二報。重重無盡。",
    "X19n0348_002:0593a16": "即諸幢王剎。來入鏡內等。一一會而觀之可知。",
    "X19n0348_002:0593a17": "○十列三菩薩從寶得名。",
    "X19n0348_002:0593a18": "執寶炬菩薩。寶勇菩薩。寶見菩薩。",
    "X19n0348_002:0593a19": "炬能照明。所以破自他無明之幽暗也。勇以自利",
    "X19n0348_002:0593a20": "兼人。精進勇猛而無懈怠也。見以自見佛性。亦以",
    "X19n0348_002:0593a21": "之見人之性。俾自他皆離苦而得樂也。皆名寶者。",
    "X19n0348_002:0593a22": "莫不玅證一體三寶。世出世間。為無有上也。",
    "X19n0348_002:0593a23": "觀解者。一心三止觀。明如寶炬。能破自他無明之",
    "X19n0348_002:0593a24": "暗也。照明三惑即三佛性。直往而無懈也。三種止",
    "X19n0348_002:0593b01": "觀。見自心性即佛性也。",
    "X19n0348_002:0593b02": "○十一列二菩薩從網得名。",
    "X19n0348_002:0593b03": "帝網菩薩。明網菩薩。",
    "X19n0348_002:0593b04": "帝網者。天帝釋因陀羅網也。網以如意摩尼寶珠",
    "X19n0348_002:0593b05": "為之。表光明普照重重無盡。梵網云。佛教門亦復",
    "X19n0348_002:0593b06": "如是。今明菩薩所悟所證心地法門。性之所具三",
    "X19n0348_002:0593b07": "千之法。一一照明。如因陀網。彼彼互遍。重重無盡",
    "X19n0348_002:0593b08": "也。明網菩薩。亦復如是。",
    "X19n0348_002:0593b09": "觀解準義可知。",
    "X19n0348_002:0593b10": "○十二列一菩薩從無緣得名。",
    "X19n0348_002:0593b11": "無緣觀菩薩。",
    "X19n0348_002:0593b12": "無緣觀者。中道玅觀。觀己界佛界皆具中實法性。",
    "X19n0348_002:0593b13": "絕待對。非有無。即以之而發無緣四弘。即以之而",
    "X19n0348_002:0593b14": "修無緣三觀。即以之而化度眾生。皆歸之無緣而",
    "X19n0348_002:0593b15": "已。",
    "X19n0348_002:0593b16": "觀解準義可知。",
    "X19n0348_002:0593b17": "○十三列一菩薩從慧得名。",
    "X19n0348_002:0593b18": "慧積菩薩。",
    "X19n0348_002:0593b19": "慧積。猶法華之智積也。積。聚也。三智三慧恒積恒",
    "X19n0348_002:0593b20": "聚。而能照明三德。照破三惑。照聚三身。正以三身",
    "X19n0348_002:0593b21": "皆有積聚之義故也。",
    "X19n0348_002:0593b22": "觀解者。以三觀而觀三諦。照明三種惑結。故名慧",
    "X19n0348_002:0593b23": "積。",
    "X19n0348_002:0593b24": "○十四列一菩薩從勝得名。",
    "X19n0348_002:0593c01": "寶勝菩薩。",
    "X19n0348_002:0593c02": "以出世法寶。勝一切世間使其先獲世寶。而後獲",
    "X19n0348_002:0593c03": "出世間大寶。即大寶法王也。",
    "X19n0348_002:0593c04": "觀解者。所觀理境。如如意珠。無能勝者。復能勝一",
    "X19n0348_002:0593c05": "切世出世間。能如是觀。即成佛道。",
    "X19n0348_002:0593c06": "○十五列一菩薩從天得名。",
    "X19n0348_002:0593c07": "天王菩薩。",
    "X19n0348_002:0593c08": "天已為尊。天中之王。尊之更尊。天已自在。天中之",
    "X19n0348_002:0593c09": "王。復更自在。菩薩悟第一義天。已為諸法之尊。今",
    "X19n0348_002:0593c10": "為法王之子。可謂世間尊。於一切諸法。大得自在",
    "X19n0348_002:0593c11": "者也。",
    "X19n0348_002:0593c12": "觀解者。觀三諦一心具足。已悟第一義諦中天。然",
    "X19n0348_002:0593c13": "而又能觀性具二十五有之眾。一一稱性微玅。了",
    "X19n0348_002:0593c14": "無惑染生死之相。可謂於法得自在者也。",
    "X19n0348_002:0593c15": "○十六列一菩薩從壞得名。",
    "X19n0348_002:0593c16": "壞魔菩薩。",
    "X19n0348_002:0593c17": "菩薩壞魔而有四義。有壞有不壞。有不壞而壞。壞",
    "X19n0348_002:0593c18": "而不壞。壞如釋迦成道。降壞魔怨。不壞如首楞三",
    "X19n0348_002:0593c19": "昧經。知魔界如佛界如。若魔界如即佛界如。一如",
    "X19n0348_002:0593c20": "無二如。則佛界無所取。魔界無所捨。此觀魔即佛。",
    "X19n0348_002:0593c21": "不必壞魔也。不壞而壞者。亦如首楞三昧。如來說",
    "X19n0348_002:0593c22": "此法時。天魔皆被五縛是也。壞而不壞。如此經所",
    "X19n0348_002:0593c23": "說。持世菩薩為天魔所惑。維摩降之為乞天女。為",
    "X19n0348_002:0593c24": "其說以法樂自娛。復以無盡燈化之。後悉皆受化。",
    "X19n0348_002:0594a01": "竟還其女。使之自便。此即壞而不壞也。今稱壞魔。",
    "X19n0348_002:0594a02": "是亦壞而不壞也。",
    "X19n0348_002:0594a03": "觀解者。觀一念九法界即空假中。則壞也。修惡即",
    "X19n0348_002:0594a04": "是性惡。不壞也。無修惡可論。不壞而壞也。壞而不",
    "X19n0348_002:0594a05": "壞。亦在其中。",
    "X19n0348_002:0594a06": "○十七列一菩薩從電得名。",
    "X19n0348_002:0594a07": "電得菩薩。",
    "X19n0348_002:0594a08": "金剛云。一切有為法。如夢幻泡影。如露亦如電。應",
    "X19n0348_002:0594a09": "作如是觀。電喻諸法無所得。明矣。又云。得者。葢此",
    "X19n0348_002:0594a10": "菩薩。已證入無所得法中。於無可得中。吾故得之。",
    "X19n0348_002:0594a11": "故名電得菩薩也。金剛云。應無所住而生其心。是",
    "X19n0348_002:0594a12": "也。",
    "X19n0348_002:0594a13": "觀解者。觀一念諸法。四性推之。了無所得。雖無所",
    "X19n0348_002:0594a14": "得。本有佛界之樂。吾欲得之。本有九界之苦。吾欲",
    "X19n0348_002:0594a15": "拔之。是為觀心電得也。",
    "X19n0348_002:0594a16": "○十八列一菩薩從王得名。",
    "X19n0348_002:0594a17": "自在王菩薩。",
    "X19n0348_002:0594a18": "義。觀。俱準法自在王菩薩說。",
    "X19n0348_002:0594a19": "○十九列一菩薩從功用得名。",
    "X19n0348_002:0594a20": "德相嚴菩薩。",
    "X19n0348_002:0594a21": "圓教初住菩薩。已分證清淨法身。第是素法身。未",
    "X19n0348_002:0594a22": "有莊嚴。故須修種種而莊嚴相好以成報身。報智",
    "X19n0348_002:0594a23": "契法。而後可以垂應。此菩薩勤於功德嚴身。故偏",
    "X19n0348_002:0594a24": "受其稱也。準佛果莊嚴。皆有相因相業。法華云。如",
    "X19n0348_002:0594b01": "其所得法。定慧力莊嚴是也。葢功言其力。德言其",
    "X19n0348_002:0594b02": "用。謂菩薩功德。皆有破惡生善之力用故也。",
    "X19n0348_002:0594b03": "觀解者。所觀之境。即法身德。能觀之觀。即般若德。",
    "X19n0348_002:0594b04": "觀成破惑。即解脫德。勤修觀智。即功德相嚴也。",
    "X19n0348_002:0594b05": "○二十列一菩薩從說法無畏得名。",
    "X19n0348_002:0594b06": "師子吼菩薩。",
    "X19n0348_002:0594b07": "義。觀。俱準歎德演法無畏猶師子吼中說。",
    "X19n0348_002:0594b08": "○二十一列二菩薩從音得名。",
    "X19n0348_002:0594b09": "雷音菩薩。山相擊音菩薩。",
    "X19n0348_002:0594b10": "雷音者。菩薩說法音聲。如娑竭龍王之將降大雨。",
    "X19n0348_002:0594b11": "必先震雷音於大千世界。俾一切眾生預知嚴戒。",
    "X19n0348_002:0594b12": "然後降以大雨。俾三草二木百穀苗稼有所增長。",
    "X19n0348_002:0594b13": "菩薩亦然。將欲降大法雨。必先震以法音。俾三草",
    "X19n0348_002:0594b14": "二木之機。百穀苗稼之眾。各遂生長也。山相擊音",
    "X19n0348_002:0594b15": "者。夫山體常靜。靜則不擊。不擊則無音。故經云。毀",
    "X19n0348_002:0594b16": "譽不動如須彌。論語云。仁者樂山。又曰仁者靜。山",
    "X19n0348_002:0594b17": "之不動不擊明矣。然而有三因緣。故使山能動。曷",
    "X19n0348_002:0594b18": "為三。一者劫壞之時。有毗嵐風。能擊須彌。令如微",
    "X19n0348_002:0594b19": "塵。二者大樹緊那羅王奏樂之時。大海波濤洶湧。",
    "X19n0348_002:0594b20": "須彌七金。為之坪壒。動則必擊。擊則有音。三者成",
    "X19n0348_002:0594b21": "道之人。并佛神力。能令大千地皆震動。而有六種。",
    "X19n0348_002:0594b22": "則須彌亦為湧沒。菩薩破惑說法。亦復如是。初喻",
    "X19n0348_002:0594b23": "破見思。說真諦法。二喻破塵沙惑。說俗諦法。三喻",
    "X19n0348_002:0594b24": "破無明惑。說中道法。",
    "X19n0348_002:0594c01": "觀解者。修三種觀。於一心中破三種惑。顯三諦理。",
    "X19n0348_002:0594c02": "即山相擊音也。又前雷音觀解者。觀一念心具十",
    "X19n0348_002:0594c03": "法界。惑破界顯。即雷音霈雨。三草二木等。各得增",
    "X19n0348_002:0594c04": "長也。",
    "X19n0348_002:0594c05": "○二十二列二菩薩從象得名。",
    "X19n0348_002:0594c06": "香象菩薩。白香象菩薩。",
    "X19n0348_002:0594c07": "涅槃明三獸渡河。謂象馬兔。兔浮水面。馬得其中。",
    "X19n0348_002:0594c08": "象直到底。喻三乘人證法而有淺深。惟菩薩證窮",
    "X19n0348_002:0594c09": "源徹底。於諸象中而香象為勝。若白香象。又其勝",
    "X19n0348_002:0594c10": "也。喻菩薩中此為最大。而白香象。又菩薩中之摩",
    "X19n0348_002:0594c11": "訶薩也。",
    "X19n0348_002:0594c12": "觀解者。圓人觀三諦理。如香象之窮源到底。而又",
    "X19n0348_002:0594c13": "觀一即一切。一切即一。乃觀中大之又大者也。",
    "X19n0348_002:0594c14": "○二十三列二菩薩從勇於二利得名。",
    "X19n0348_002:0594c15": "常精進菩薩。不休息菩薩。",
    "X19n0348_002:0594c16": "菩薩勇於上求佛道。下化眾生。常勤精進而無休",
    "X19n0348_002:0594c17": "息。至於雖成佛道。猶帶果以行因。眾生不成佛。誓",
    "X19n0348_002:0594c18": "不取泥洹。此二大菩薩之填無作四弘誓願海之",
    "X19n0348_002:0594c19": "無盡也。",
    "X19n0348_002:0594c20": "觀解者。圓觀性具。觀本有佛界有樂之可與。上求",
    "X19n0348_002:0594c21": "佛道也。本有九界苦之可拔。下化眾生也。念念進",
    "X19n0348_002:0594c22": "趣而不雜不退。無有已時。即常精進不休息也。",
    "X19n0348_002:0594c23": "○二十四列一菩薩從生得名。",
    "X19n0348_002:0594c24": "玅生菩薩。",
    "X19n0348_002:0595a01": "六道於生而有生。則不得其玅也。二乘於生而不",
    "X19n0348_002:0595a02": "生。亦不得其玅也。惟菩薩於六道之生而無生。於",
    "X19n0348_002:0595a03": "二乘不生而有生。生而無生。無生而生。生化兩冥。",
    "X19n0348_002:0595a04": "是故稱為玅生焉。",
    "X19n0348_002:0595a05": "觀解者。空觀伏破見思。於生而無生也。假觀伏破",
    "X19n0348_002:0595a06": "塵沙。於不生而熾然生也。中觀伏破無明。生而無",
    "X19n0348_002:0595a07": "生。無生而生。生化兩冥也。",
    "X19n0348_002:0595a08": "○二十五列一菩薩從嚴得名。",
    "X19n0348_002:0595a09": "華嚴菩薩。",
    "X19n0348_002:0595a10": "菩薩以萬行因華。莊嚴報身。以合法身。然後從法",
    "X19n0348_002:0595a11": "報之本而垂應迹。是則華嚴者。一切等覺菩薩之",
    "X19n0348_002:0595a12": "要事。今此菩薩獨得受稱。可謂得其綱領者也。",
    "X19n0348_002:0595a13": "觀解。萬行因華者。入假觀也。報智者。空觀也。二觀",
    "X19n0348_002:0595a14": "合而莊嚴中觀。即華嚴菩薩也。",
    "X19n0348_002:0595a15": "○二十六列一菩薩從觀音得名。",
    "X19n0348_002:0595a16": "觀世音菩薩。",
    "X19n0348_002:0595a17": "天台大師觀音玄義。釋觀世音菩薩名云。觀者。能",
    "X19n0348_002:0595a18": "觀之觀也。能所圓融。有無兼暢。照窮正性。察其本",
    "X19n0348_002:0595a19": "末。故稱觀也。世音者。所觀境也。境萬像流動。隔絕",
    "X19n0348_002:0595a20": "不同。類音殊唱。俱蒙離苦。菩薩弘慈。一時普救。皆",
    "X19n0348_002:0595a21": "能解脫。故曰觀世音。此即境智雙舉。能所合標也。",
    "X19n0348_002:0595a22": "觀解。應引楞嚴經菩薩自陳圓通。初於聞中。入流",
    "X19n0348_002:0595a23": "忘所。所入既寂。動靜二相。了然不生。如是漸增。聞",
    "X19n0348_002:0595a24": "所聞盡。盡聞不住。覺所覺空。空覺極圓。空所空滅。",
    "X19n0348_002:0595b01": "生滅既滅。寂滅現前。即觀世音也。",
    "X19n0348_002:0595b02": "○二十七列一菩薩從得大勢得名。",
    "X19n0348_002:0595b03": "得大勢菩薩。",
    "X19n0348_002:0595b04": "思益云。我投足之處。震動三千大千世界及魔宮",
    "X19n0348_002:0595b05": "殿。故名大勢至。",
    "X19n0348_002:0595b06": "觀釋者。三止為足。投之諦地。動十法界。一切見愛",
    "X19n0348_002:0595b07": "所住之處。皆悉傾動(文句)。",
    "X19n0348_002:0595b08": "○二十八列一菩薩從梵網得名。",
    "X19n0348_002:0595b09": "梵網菩薩。",
    "X19n0348_002:0595b10": "梵網猶帝釋殿因陀羅網也。以喻所悟性具法門。",
    "X19n0348_002:0595b11": "猶梵網之珠。體圓瑩徹互具。重重無盡也。",
    "X19n0348_002:0595b12": "觀解。觀一念性具三千。體量體德。不可思議也。",
    "X19n0348_002:0595b13": "○二十九列一菩薩從寶杖得名。",
    "X19n0348_002:0595b14": "寶杖菩薩。",
    "X19n0348_002:0595b15": "世杖三用。可以扶老。古禮。老則朝廷賜之以杖。六",
    "X19n0348_002:0595b16": "十杖於鄉。七十杖於國是也。可以荷擔。可以策勵。",
    "X19n0348_002:0595b17": "論語云。老而不死是為賊。以杖扣其脛是也。錫杖",
    "X19n0348_002:0595b18": "亦然。為老病故。所荷衣鉢故。蒲鞭示恥故。扶老可",
    "X19n0348_002:0595b19": "喻修中。荷負可喻出假。策勵可喻入空。杖而稱寶。",
    "X19n0348_002:0595b20": "正以出世三寶可尊可貴。而名之也。",
    "X19n0348_002:0595b21": "觀解者。修一心三觀而為柱杖。以之出苦。以之兼",
    "X19n0348_002:0595b22": "人。以之覺行圓滿。正此謂也。",
    "X19n0348_002:0595b23": "○三十列一菩薩從無勝得名。",
    "X19n0348_002:0595b24": "無勝菩薩。",
    "X19n0348_002:0595c01": "己不能勝人。人能勝於己。下位也。己能勝於下。而",
    "X19n0348_002:0595c02": "未能勝於上。中位也。己能勝於下。而上亦無能勝",
    "X19n0348_002:0595c03": "於己。上位也。今此菩薩。雖示居等覺稱有上士。而",
    "X19n0348_002:0595c04": "實證玅覺。稱無上士。故名無勝也。",
    "X19n0348_002:0595c05": "觀解。修空觀雖勝凡夫。而不能勝出假。出假雖勝",
    "X19n0348_002:0595c06": "聲聞。而不能勝於佛。中觀既能勝下。而上亦無有",
    "X19n0348_002:0595c07": "勝也。又一空一切空等。則三觀皆可稱無勝也。",
    "X19n0348_002:0595c08": "○三十一列一菩薩從嚴土得名。",
    "X19n0348_002:0595c09": "嚴土菩薩。",
    "X19n0348_002:0595c10": "嚴土者。下文寶積所請。願聞得佛國土清淨。如來",
    "X19n0348_002:0595c11": "之所開示。莫非嚴土之義。比說可知。",
    "X19n0348_002:0595c12": "觀解者。性具三千中。有國土一千。六凡國土。同居",
    "X19n0348_002:0595c13": "土也。二乘國土。方便土也。菩薩國土。實報土也。佛",
    "X19n0348_002:0595c14": "國土。寂光土也。迷則俱迷。為三惑所覆。四土皆穢",
    "X19n0348_002:0595c15": "也。悟則俱悟。三觀所顯。四土皆淨也。",
    "X19n0348_002:0595c16": "○三十二列二菩薩從髻得名。",
    "X19n0348_002:0595c17": "金髻菩薩。珠髻菩薩。",
    "X19n0348_002:0595c18": "準瓔珞經有六種瓔珞。以為菩薩莊嚴。所謂鐵寶",
    "X19n0348_002:0595c19": "瓔珞。以嚴十信位菩薩。銅寶瓔珞。以嚴十住位菩",
    "X19n0348_002:0595c20": "薩。皆習種性也。銀寶瓔珞。以嚴十行位菩薩。此性",
    "X19n0348_002:0595c21": "種性也。金寶瓔珞。以嚴十向位菩薩。此道種性也。",
    "X19n0348_002:0595c22": "琉璃寶瓔珞。以嚴十地位菩薩。此聖種性也。摩尼",
    "X19n0348_002:0595c23": "寶瓔珞。以嚴等覺位菩薩。此等覺性也。水晶寶瓔",
    "X19n0348_002:0595c24": "珞。以嚴玅覺位佛。此玅覺性也。身中瓔珞。既以六",
    "X19n0348_002:0596a01": "種。頭上首飾亦然。是則經言金髻者。位居十迴向",
    "X19n0348_002:0596a02": "也。珠髻者。位居等覺也。權雖各嚴。實則互莊。以諸",
    "X19n0348_002:0596a03": "菩薩皆近無等等佛自在慧故也。",
    "X19n0348_002:0596a04": "○三十三列一菩薩從慈得名。",
    "X19n0348_002:0596a05": "彌勒菩薩。",
    "X19n0348_002:0596a06": "彌勒。此翻慈氏。葢此菩薩。常以三慈普覆眾生故",
    "X19n0348_002:0596a07": "也。慈義下當委釋。",
    "X19n0348_002:0596a08": "觀解者。法緣慈當空觀。生緣慈當假觀。無緣慈當",
    "X19n0348_002:0596a09": "中觀。以此三觀。等觀性具十界。即三慈普被眾生。",
    "X19n0348_002:0596a10": "○三十四列一菩薩從德得名。",
    "X19n0348_002:0596a11": "文殊師利法王子菩薩。",
    "X19n0348_002:0596a12": "文殊師利。此稱玅德。久證微玅三德故。又稱大智。",
    "X19n0348_002:0596a13": "具大智慧故。",
    "X19n0348_002:0596a14": "觀解者。觀一心三諦。即微玅三德。能觀即三大智",
    "X19n0348_002:0596a15": "慧也。依經所列。共四十九人。前四十八。則各依一",
    "X19n0348_002:0596a16": "德而受稱。若文殊菩薩。則能以一人而敵之。復以",
    "X19n0348_002:0596a17": "一德以總之。以諸德中惟三德為勝。而一切眾德。",
    "X19n0348_002:0596a18": "莫不皆以三德而為之總故也。又四十八人。一一",
    "X19n0348_002:0596a19": "亦皆可以一人而敵眾人。亦皆可以一德而總諸",
    "X19n0348_002:0596a20": "德。今獨以文殊居末。而冠諸眾人。稱法王子者。葢",
    "X19n0348_002:0596a21": "自捨如來之外。其所宗者在於淨名其寂光方丈",
    "X19n0348_002:0596a22": "之室。微三德而莫居。微大智而莫啟。且也賓主盤",
    "X19n0348_002:0596a23": "桓之間。惟文殊可以酬對。以故讀是經者。當顧名",
    "X19n0348_002:0596a24": "思義。而後有得焉。",
    "X19n0348_002:0596b01": "○五結大數。",
    "X19n0348_002:0596b02": "如是等三萬二千人。",
    "X19n0348_002:0596b03": "○三列雜眾分九。法華文句云。舊云凡夫眾。此中",
    "X19n0348_002:0596b04": "有聖。舊云俗眾。此中有道。舊云天眾。此中有龍鬼。",
    "X19n0348_002:0596b05": "皆不便。今呼雜眾。意則兼矣。初天眾三。初梵王。",
    "X19n0348_002:0596b06": "復有萬梵天王尸棄等。從餘四天下。來詣佛所而為",
    "X19n0348_002:0596b07": "聽法。",
    "X19n0348_002:0596b08": "肇公曰。尸棄。梵王名。秦言頂髻也。",
    "X19n0348_002:0596b09": "○次帝釋。",
    "X19n0348_002:0596b10": "復有萬二千天帝。亦從餘四天下來在會坐。",
    "X19n0348_002:0596b11": "什公曰。舉其從四天下來者。據此四天下以明梵",
    "X19n0348_002:0596b12": "耳。復次天有二種。一者地天。二者虗空天。帝釋處",
    "X19n0348_002:0596b13": "須彌頂。即是地天。又為地主。舉釋則地天斯攝。舉",
    "X19n0348_002:0596b14": "梵王則虗空天盡攝。復次帝釋得道迹。梵王得不",
    "X19n0348_002:0596b15": "還果。常來聽法。眾所共知。故序經眾所知識。以為",
    "X19n0348_002:0596b16": "會證也。復次一切眾生宗事梵天。所宗尚來。則知",
    "X19n0348_002:0596b17": "餘人必至矣。肇曰。一佛土有百億四天下。一四天",
    "X19n0348_002:0596b18": "下各有釋梵。故言餘亦。或從他方佛土來。",
    "X19n0348_002:0596b19": "○三餘天。",
    "X19n0348_002:0596b20": "并餘大威力諸天。",
    "X19n0348_002:0596b21": "肇曰除上梵釋餘天也。",
    "X19n0348_002:0596b22": "燈曰。法華文句云。阿含中帝釋。是阿那含。般若明",
    "X19n0348_002:0596b23": "十方難問般若者皆名釋提因。別圓中明釋提桓",
    "X19n0348_002:0596b24": "因得首楞嚴三昧。內證不同。過賢劫二千二十四",
    "X19n0348_002:0596c01": "劫作佛。號無著世尊。又下文螺髻梵王語舍利弗。",
    "X19n0348_002:0596c02": "弗作是念。謂此佛土不淨。所以者何。我見此土清",
    "X19n0348_002:0596c03": "淨。譬如自在天宮。以此而觀。又不啻秪證小乘初",
    "X19n0348_002:0596c04": "二三果也。",
    "X19n0348_002:0596c05": "觀解者。觀一念心性具天界。即空即釋天。即假即",
    "X19n0348_002:0596c06": "餘天。即中即梵天也。",
    "X19n0348_002:0596c07": "○次龍眾。",
    "X19n0348_002:0596c08": "龍。",
    "X19n0348_002:0596c09": "什公曰。龍有二種。一蛇龍。二虗空龍也。",
    "X19n0348_002:0596c10": "燈曰。法華所列有八龍王。一切諸龍。皆有三患。一",
    "X19n0348_002:0596c11": "熱風熱沙著身。燒皮肉及骨髓。以為苦惱。二惡風",
    "X19n0348_002:0596c12": "暴起吹其宮殿。失寶飾衣等。龍身自現。以為苦惱。",
    "X19n0348_002:0596c13": "三諸龍娛樂時。金翅鳥入宮摶撮始生龍子食之。",
    "X19n0348_002:0596c14": "或噉一切諸龍。怖懼熱惱。惟西天雪山頂上阿耨",
    "X19n0348_002:0596c15": "達池之龍。無此三患。是則除無熱惱之外。龍皆有",
    "X19n0348_002:0596c16": "難。世人獨知龍之威力并其享用壽永。而羨慕之。",
    "X19n0348_002:0596c17": "不知龍之業報受苦盛於人也。然而又有天中之",
    "X19n0348_002:0596c18": "龍。海中之龍。山中之龍。此皆龍中之龍也。又有人",
    "X19n0348_002:0596c19": "中之龍。如趙太祖匡胤。始生甲馬營。有聖尼撫養。",
    "X19n0348_002:0596c20": "一日婢子襁褓。忽變為龍。婢驚失手墮地。聖尼咤",
    "X19n0348_002:0596c21": "曰。驚吾兒致晚得天下。人中有龍驗矣。然其中間",
    "X19n0348_002:0596c22": "有實報者。有權現者。種種不同。又有即龍身聞法",
    "X19n0348_002:0596c23": "而得道者。如法華文句云。有本住常樂我淨。迹居",
    "X19n0348_002:0596c24": "無熱惱池者。有本住普現色身三昧。迹現多頭者。",
    "X19n0348_002:0597a01": "不一而足。若佛稱人中大龍。葢取喻於神變不測",
    "X19n0348_002:0597a02": "耳。菩薩稱龍象蹴踏者。葢取喻於堪任大事耳。",
    "X19n0348_002:0597a03": "觀解者。觀真如不變而能隨緣。隨為佛為九。隨緣",
    "X19n0348_002:0597a04": "不變無異真如。此吾心之大龍也。",
    "X19n0348_002:0597a05": "○三神眾。",
    "X19n0348_002:0597a06": "神。",
    "X19n0348_002:0597a07": "什公曰。神受善惡雜報。似人天而非人天也。",
    "X19n0348_002:0597a08": "燈曰。神以六道收之。攝入鬼趣。葢神者。鬼之長也。",
    "X19n0348_002:0597a09": "能長其鬼。安得不以鬼趣攝之。但古今之論神天。",
    "X19n0348_002:0597a10": "理多混肴。今以陰陽飲食判之。晝隱夜顯。畏陽而",
    "X19n0348_002:0597a11": "喜陰者。鬼也。日出夜息。怖陰而喜陽者。人也。陰陽",
    "X19n0348_002:0597a12": "無間。隱顯而不恒者。天也。[(歹*又)/食]分段食。素腥雜用者。",
    "X19n0348_002:0597a13": "人也。歆觸其氣。腥血雜受者。鬼也。飲食天然。畏惡",
    "X19n0348_002:0597a14": "葷腥者。天也。因知世之郊天者。必用犧牲。天如不",
    "X19n0348_002:0597a15": "格。用是奚為。天如有格。要知非天。不過山川嶽瀆",
    "X19n0348_002:0597a16": "諸鬼神爾。故知古之用犧牲郊天者。褻之甚也。即",
    "X19n0348_002:0597a17": "以三牲而祀乎祖先。實以鬼而褻之也。今之諸神",
    "X19n0348_002:0597a18": "既來法會。莫非乘佛力而增諸威靈。藉法因而長",
    "X19n0348_002:0597a19": "諸功德。矧有示迹神明而位菩薩者。固不可得而",
    "X19n0348_002:0597a20": "思議也。",
    "X19n0348_002:0597a21": "觀解者。觀一念心即生而佛。即佛而生。即空即假",
    "X19n0348_002:0597a22": "即中。神玅不可測量。心神之玅得矣。",
    "X19n0348_002:0597a23": "○四夜叉眾。",
    "X19n0348_002:0597a24": "夜叉。",
    "X19n0348_002:0597b01": "什公曰。秦言貴人。亦言輕捷。有三種。一在地。二在",
    "X19n0348_002:0597b02": "虗空。三天夜叉也。地夜叉但以財施。故不能昇空。",
    "X19n0348_002:0597b03": "天夜叉以車馬施。故能飛行。佛轉法輪。地夜叉唱。",
    "X19n0348_002:0597b04": "空夜叉聞。空夜叉唱。四天王聞。如是乃至梵天也。",
    "X19n0348_002:0597b05": "燈曰。此三夜叉。不獨佛轉法輪時遞遞唱報。即世",
    "X19n0348_002:0597b06": "間人初出家時。亦必傳唱。此有兩意。一吉報。大威",
    "X19n0348_002:0597b07": "德諸天。生歡喜故。二凶報。欲界魔天。生恐怖故。然",
    "X19n0348_002:0597b08": "而吉凶在他。非夜叉也。是則其中亦有權實二道。",
    "X19n0348_002:0597b09": "今云唱報。皆菩薩人之示現者也。",
    "X19n0348_002:0597b10": "觀解者。修假觀即地夜叉。空觀即空夜叉。中觀即",
    "X19n0348_002:0597b11": "天夜叉。三觀觀之。義當唱報。三惑波旬皆生恐怖。",
    "X19n0348_002:0597b12": "三德諸天皆住歡喜也。",
    "X19n0348_002:0597b13": "五乾闥婆眾。",
    "X19n0348_002:0597b14": "乾闥婆。",
    "X19n0348_002:0597b15": "什公曰。天樂神也。處地上寶山中。天欲作樂時。此",
    "X19n0348_002:0597b16": "神體上有相出。然後上天也。",
    "X19n0348_002:0597b17": "燈曰。乾闥婆。此云嗅香。以香為食。亦云香陰。其身",
    "X19n0348_002:0597b18": "出香。此是天帝俗樂之神。法華具出四種。荊溪云。",
    "X19n0348_002:0597b19": "俗樂者。以俗表真。四乾可對四教釋出。",
    "X19n0348_002:0597b20": "觀解者。觀一念心具常樂我淨。即四乾闥婆王也。",
    "X19n0348_002:0597b21": "○六阿修羅眾。",
    "X19n0348_002:0597b22": "阿修羅。",
    "X19n0348_002:0597b23": "什公曰。秦言不飲酒。因緣出雜寶藏。此是六趣。男",
    "X19n0348_002:0597b24": "醜女端正。有大勢力。常與天共鬬也。",
    "X19n0348_002:0597c01": "燈曰。法華文句云。此云無酒。四天下採華。醞於大",
    "X19n0348_002:0597c02": "海。魚龍業力其味不變。瞋妬誓斷。故言無酒神。亦",
    "X19n0348_002:0597c03": "云不端。彌天安師云質諒。質諒。直信也。此神諂曲。",
    "X19n0348_002:0597c04": "不與名相稱。楞嚴經云。有四種阿修羅類。一卵生。",
    "X19n0348_002:0597c05": "鬼趣攝。二胎生。人趣攝。三化生。天趣攝。四濕生。畜",
    "X19n0348_002:0597c06": "趣攝。是中修羅亦有權實不同。權則示現化其同",
    "X19n0348_002:0597c07": "類。實則由善惡雜糅。謟忌所感。",
    "X19n0348_002:0597c08": "觀解者。觀修惡即性惡。性惡融通。無修惡可論。即",
    "X19n0348_002:0597c09": "是無酒。又觀天趣修惡即性惡。不見天趣可得。即",
    "X19n0348_002:0597c10": "是無天。全佛為九即權化。全九為佛即實道。",
    "X19n0348_002:0597c11": "○七迦樓羅眾。",
    "X19n0348_002:0597c12": "迦樓羅。",
    "X19n0348_002:0597c13": "什公曰。金翅鳥神。",
    "X19n0348_002:0597c14": "燈曰。法華文句云。迦樓羅。此云金翅。翮金色。居四",
    "X19n0348_002:0597c15": "天下大樹上。兩翅相去三百六十萬里。有人言。莊",
    "X19n0348_002:0597c16": "子呼為鵬。鵬行眾鳥翼之。亦稱為鳳皇。今謂鳳不",
    "X19n0348_002:0597c17": "踐生草。噉竹實。棲乳桐。金翅噉龍。云何是類。迦樓",
    "X19n0348_002:0597c18": "鳥有神力。雄化為天子。雌變為天女。化己住處有",
    "X19n0348_002:0597c19": "寶宮。亦有百味飲食。而報須食龍。胎能噉胎。不能",
    "X19n0348_002:0597c20": "噉三。卵能噉二。濕能噉三。化能噉四。觀佛三昧經",
    "X19n0348_002:0597c21": "云。一日山東噉一龍王五百小龍。三方亦爾。周而",
    "X19n0348_002:0597c22": "復始。壽八千歲。臨終失勢。欲噉龍子。龍母[口*熬]嘇之",
    "X19n0348_002:0597c23": "不得食。即嗔。從金剛山透海穿地輪過。不能過風",
    "X19n0348_002:0597c24": "輪。風彈之。從故孔湧到金剛山。如是七返。還山頂",
    "X19n0348_002:0598a01": "命終。肉裂火起。將燒寶山。難陀雨雨滅之。肉爛。心",
    "X19n0348_002:0598a02": "衝風輪亦七返。墮山上。成如意珠。龍得之即為王。",
    "X19n0348_002:0598a03": "觀解者。觀真如不變。隨染緣造九界修惡。即金翅",
    "X19n0348_002:0598a04": "鳥能造業噉龍。觀真如不變隨淨緣。翻修惡為性",
    "X19n0348_002:0598a05": "惡。其體融通。即佛界性善。是為鳥死得如意寶珠。",
    "X19n0348_002:0598a06": "致大富饒。登法王寶位也。",
    "X19n0348_002:0598a07": "○八緊那羅眾。",
    "X19n0348_002:0598a08": "緊那羅。",
    "X19n0348_002:0598a09": "什公曰。秦言人非人。而頭上有角。人見之言人耶",
    "X19n0348_002:0598a10": "非人耶。故因以名之。亦天伎神也。小不及乾闥婆。",
    "X19n0348_002:0598a11": "燈曰。法華文句云。天帝法樂神也。居十寶山。身有",
    "X19n0348_002:0598a12": "異相。即往奏樂。佛時說法。諸天絃歌。般遮于瑟而",
    "X19n0348_002:0598a13": "頌法門。舊云。法緊奏四諦。玅緊奏十二因緣。大緊",
    "X19n0348_002:0598a14": "奏六度。持緊奏前三。今言奏四教法門。",
    "X19n0348_002:0598a15": "觀解者。觀音聲因緣所生法。即奏三藏法門也。我",
    "X19n0348_002:0598a16": "說即是空。奏通教法門也。亦名為假名。奏別教法",
    "X19n0348_002:0598a17": "門也。亦名中道義。奏圓教法門也。",
    "X19n0348_002:0598a18": "○九摩睺羅伽眾。",
    "X19n0348_002:0598a19": "摩睺羅伽等悉來會座。",
    "X19n0348_002:0598a20": "肇公曰。摩睺羅伽。大蟒蛇也。此上八部。皆有大神",
    "X19n0348_002:0598a21": "力。能自變形在坐聽法也。",
    "X19n0348_002:0598a22": "燈曰。或問八部能自變形者。何形乎。曰。人形也。葢",
    "X19n0348_002:0598a23": "十界皆以人形以為之本。惟所莊嚴。勝劣不同耳。",
    "X19n0348_002:0598a24": "正以心為受道之器。形為盛心之皿。而人道正居",
    "X19n0348_002:0598b01": "於清濁昇沈之中。受道者易。得道者多。故佛應迹",
    "X19n0348_002:0598b02": "塵寰。惟於人界。而八部參預。皆現人形。雖諸天勝",
    "X19n0348_002:0598b03": "身亦隱而不現。矧其他乎。若天人則以上而就下。",
    "X19n0348_002:0598b04": "餘部者仰勝而隱劣。人能受道。厥勝若茲。得參其",
    "X19n0348_002:0598b05": "類。可不慶諸。可不修諸。",
    "X19n0348_002:0598b06": "觀解者。觀畜道修惡。即人道修惡。修惡即性與佛",
    "X19n0348_002:0598b07": "界通。觀於非道通達佛道。此之謂也。",
    "X19n0348_002:0598b08": "○四修因聲聞眾二初。出家二眾。",
    "X19n0348_002:0598b09": "諸比丘比丘尼。",
    "X19n0348_002:0598b10": "肇公曰。尼者。女名也。已上八千比丘。別稱得道者",
    "X19n0348_002:0598b11": "也。",
    "X19n0348_002:0598b12": "燈曰。此出家二眾。非全不得道。或是前之三果。或",
    "X19n0348_002:0598b13": "是內外凡位。故別作一番後列耳。",
    "X19n0348_002:0598b14": "觀解者。修三種止。惑但伏而未斷。如不得道。若修",
    "X19n0348_002:0598b15": "三種觀。即破而即斷。如前八千。悉已得道也。",
    "X19n0348_002:0598b16": "○二在家二眾。",
    "X19n0348_002:0598b17": "優婆塞優婆夷俱來會座。",
    "X19n0348_002:0598b18": "肇公曰。義名信士男信士女。",
    "X19n0348_002:0598b19": "燈曰。又翻近事男近事女。謂在家男眾。受持三歸",
    "X19n0348_002:0598b20": "五戒。堪任近事出家比丘。在家女眾。受持三歸五",
    "X19n0348_002:0598b21": "戒。堪任近事出家比丘尼也。然而亦有實行權現",
    "X19n0348_002:0598b22": "二種不同。即大菩薩人。以同事化同類。夫何而不",
    "X19n0348_002:0598b23": "可。",
    "X19n0348_002:0598b24": "觀解者。觀一體二寶。防一切非。止一切惡。即善心",
    "X19n0348_002:0598c01": "誠實男。慈悲心為女也。",
    "X19n0348_002:0598c02": "初通序竟。",
    "X19n0348_002:0598c03": "○次別序。亦名發起序。二。初現端。二讚歎。初有六。",
    "X19n0348_002:0598c04": "初大眾圍繞。二為眾說法。三佛現勝身。四長者獻",
    "X19n0348_002:0598c05": "葢。五佛示神變。六眾歎希有。初大眾圍繞。",
    "X19n0348_002:0598c06": "彼時佛與無量百千之眾恭敬圍繞。",
    "X19n0348_002:0598c07": "菴園會眾。有常隨同居者。八千比丘是也。有一時",
    "X19n0348_002:0598c08": "雲集者。八部與長者子等是也。有居兩間乍住而",
    "X19n0348_002:0598c09": "乍來者。諸菩薩眾是也。是諸大眾。無分聖凡。罔間",
    "X19n0348_002:0598c10": "黑白。同居一變現土。同為一圓頓機。同感一尊特",
    "X19n0348_002:0598c11": "佛。同聞一圓頓法。同獲一圓頓益。此一經之大旨",
    "X19n0348_002:0598c12": "也。",
    "X19n0348_002:0598c13": "觀解者。觀一心性具佛界。居於性具九界之中。各",
    "X19n0348_002:0598c14": "各互具。重重無盡。即佛與百千之眾恭敬圍繞也。",
    "X19n0348_002:0598c15": "○二為眾說法。",
    "X19n0348_002:0598c16": "而為說法。",
    "X19n0348_002:0598c17": "而為說法者。如靈山之將說法華。先說無量義經",
    "X19n0348_002:0598c18": "以為發起。葢法華明會無量以為一。故無量明開",
    "X19n0348_002:0598c19": "一以為無量。天台大師云。開為合序。如世算法。先",
    "X19n0348_002:0598c20": "乘而後除也。此經亦然。將說圓頓宗旨。故先說法",
    "X19n0348_002:0598c21": "以為發起。經必有之。特譯人略爾。以圓頓而發起",
    "X19n0348_002:0598c22": "圓頓。不卜可知。",
    "X19n0348_002:0598c23": "觀解者。一心三觀。觀於性具法門。即佛為大眾而",
    "X19n0348_002:0598c24": "說玅法也。",
    "X19n0348_002:0599a01": "○三佛現勝身。",
    "X19n0348_002:0599a02": "譬如須彌山王顯于大海。安處眾寶師子之座。蔽於",
    "X19n0348_002:0599a03": "一切諸來大眾。",
    "X19n0348_002:0599a04": "肇公曰。須彌山。天帝釋所住金剛山也。秦言玅高。",
    "X19n0348_002:0599a05": "處大海之中。水上方高三百三十六萬里。如來處",
    "X19n0348_002:0599a06": "四部之中。威相超絕。光蔽大眾。猶金山之顯溟海",
    "X19n0348_002:0599a07": "者也。",
    "X19n0348_002:0599a08": "燈曰。佛有三身。曰法報應。法報二身。佛自受用。置",
    "X19n0348_002:0599a09": "而未論。惟論應身。有勝劣不同。勝應如華嚴千丈。",
    "X19n0348_002:0599a10": "劣應如阿含丈六。此之二應。既全法報而起。乃全",
    "X19n0348_002:0599a11": "應而為法報。如全水以為波。乃全波而即水。不二",
    "X19n0348_002:0599a12": "而二。二而不二者也。又於二應。分常不常。劣應則",
    "X19n0348_002:0599a13": "常。勝應則不常。如華嚴三七。應則不常。鹿苑八十。",
    "X19n0348_002:0599a14": "厥應則常。故常則不現。不常則現。此理數之必然。",
    "X19n0348_002:0599a15": "無足以語言諍也。又於劣應覩乎勝身。有須現不",
    "X19n0348_002:0599a16": "須現。如華嚴及與此經等。乃須現者也。若於法華",
    "X19n0348_002:0599a17": "及與金光。如龍女所覩。龍尊所見。以機圓故即劣",
    "X19n0348_002:0599a18": "覩勝。故於言中示玅。而云微玅法身。具相四八。諸",
    "X19n0348_002:0599a19": "佛清淨微玅寂滅。今經相好。乃屬須現。故曰譬如",
    "X19n0348_002:0599a20": "須彌山王顯于大海。安處眾寶師子之座。蔽於大",
    "X19n0348_002:0599a21": "眾。此與華嚴須彌山王之身。胡以異乎。惟其身宜",
    "X19n0348_002:0599a22": "須現。是以依報亦宜須現。下文云。於是佛以足指",
    "X19n0348_002:0599a23": "按地。即時三千大千世界。若干百千珍寶嚴飾。譬",
    "X19n0348_002:0599a24": "如寶莊嚴佛無量寶莊嚴土。一切大眾歎未曾有。",
    "X19n0348_002:0599b01": "而皆自見坐寶蓮華。正以舍利弗小乘之機。不能",
    "X19n0348_002:0599b02": "即劣覩勝。故疑此土以為不淨。若螺髻梵王。所謂",
    "X19n0348_002:0599b03": "我見釋迦牟尼佛土清淨。譬如自在天宮。此以機",
    "X19n0348_002:0599b04": "圓。不須現而能即劣覩勝故也。",
    "X19n0348_002:0599b05": "觀解者。觀心即中是法身。觀心即空是報身。觀心",
    "X19n0348_002:0599b06": "即假是應身。觀假即中是現勝應身。觀假即空是",
    "X19n0348_002:0599b07": "現劣應身。觀假雙即空中。即現丈六合身。",
    "X19n0348_002:0599b08": "○四長者獻葢。",
    "X19n0348_002:0599b09": "爾時毗耶離城有長者子。名曰寶積。與五百長者子。",
    "X19n0348_002:0599b10": "俱持七寶葢來詣佛所。頭面禮足。各以其葢共供養",
    "X19n0348_002:0599b11": "佛。",
    "X19n0348_002:0599b12": "肇公曰。寶積亦法身大士。常與淨名俱詣如來共",
    "X19n0348_002:0599b13": "弘道教。而今獨與五百人詣佛者。將生問疾之由。",
    "X19n0348_002:0599b14": "啟茲典之門也。天竺貴勝行法。各別持七寶葢。即",
    "X19n0348_002:0599b15": "以供養佛。",
    "X19n0348_002:0599b16": "○五佛示神變二。初所變蓋體。",
    "X19n0348_002:0599b17": "佛之威神。令諸寶葢合成一葢。徧覆三千大千世界。",
    "X19n0348_002:0599b18": "什公曰。現其神變。其旨有二。一者現神變無量。顯",
    "X19n0348_002:0599b19": "智慧必深。二者寶積獻其所珍。必獲可珍之果。來",
    "X19n0348_002:0599b20": "世之所成。必若如此之玅。明因小而果大也。",
    "X19n0348_002:0599b21": "○二葢中所現四。初現世界。",
    "X19n0348_002:0599b22": "而此世界廣長之相。悉於中現。",
    "X19n0348_002:0599b23": "肇公曰。葢以不廣而彌八極。土亦不狹而現葢中。",
    "X19n0348_002:0599b24": "○次現諸山。",
    "X19n0348_002:0599c01": "又此三千大千世界諸須彌山。雲山。目真隣陀山。摩",
    "X19n0348_002:0599c02": "訶目真隣陀山。香山。寶山。金山。黑山。鐵圍山。大鐵圍",
    "X19n0348_002:0599c03": "山。大海江河川流泉源。",
    "X19n0348_002:0599c04": "什公曰。須彌山。秦言玅高山也。凡有十寶山。須彌",
    "X19n0348_002:0599c05": "處其中。餘九圍之也。別本云。顯於大海。山金色。海",
    "X19n0348_002:0599c06": "水清淨。相暎發也。緣相顯發金光。亦復如是。已上",
    "X19n0348_002:0599c07": "現此佛世界。",
    "X19n0348_002:0599c08": "○三現諸宮。",
    "X19n0348_002:0599c09": "及日月星辰天宮龍宮諸尊神宮。悉現於寶葢中。",
    "X19n0348_002:0599c10": "○四現佛及說法。",
    "X19n0348_002:0599c11": "又十方諸佛諸佛說法。亦現於寶葢中。",
    "X19n0348_002:0599c12": "肇公曰。將顯佛土殊好不同。故遍現十方也。諸長",
    "X19n0348_002:0599c13": "者子皆久發道心。而未修淨土。欲以來供之情。啟",
    "X19n0348_002:0599c14": "發淨土之志。故於其葢而現之。",
    "X19n0348_002:0599c15": "○六眾歎希有。",
    "X19n0348_002:0599c16": "爾時一切大眾。覩佛神力。歎未曾有。合掌禮佛。瞻仰",
    "X19n0348_002:0599c17": "尊顏。目不暫捨。",
    "X19n0348_002:0599c18": "什公曰。信樂發中。相現於外。",
    "X19n0348_002:0599c19": "燈曰。已上六科。名為別序。亦名發起序。發起一經",
    "X19n0348_002:0599c20": "之由致也。如法華正宗之前。以五事而為發起。一",
    "X19n0348_002:0599c21": "眾集。二現瑞。三疑念。四發問。五答問。引事印證。不",
    "X19n0348_002:0599c22": "必全同。發起近由。其義一也。初大眾圍繞。表此會",
    "X19n0348_002:0599c23": "能扣之機所具者圓也。次為眾說法。表此會應機",
    "X19n0348_002:0599c24": "說法所益者大也。三佛現勝身。表此會赴緣之應",
    "X19n0348_002:0600a01": "所示者奇也。四長者獻葢。表此會發心之因所寓",
    "X19n0348_002:0600a02": "者廣也。五佛示神變。表此會成就之果所感者極",
    "X19n0348_002:0600a03": "也。六眾歎希有。表此會聞法之眾所獲之益深也。",
    "X19n0348_002:0600a04": "餘不暇言。惟長者獻葢。如來神變。此二因緣。其所",
    "X19n0348_002:0600a05": "表示寓意者遠。苟不約圓頓至理而表示之。則使",
    "X19n0348_002:0600a06": "造修者無路。豈不長者獻葢。徒勞企仰之情。善逝",
    "X19n0348_002:0600a07": "現通。空示鑒機之用。一經大旨。幾乎昧矣。如來宣",
    "X19n0348_002:0600a08": "說云乎哉。慶喜結集云乎哉。流通此土云乎哉。約",
    "X19n0348_002:0600a09": "理表事。釋經之不可廢明矣。今約二意以伸明之。",
    "X19n0348_002:0600a10": "一約寶葢染用。表自行。二約寶葢淨用。表化他。自",
    "X19n0348_002:0600a11": "行二意。一棄葢以供佛。二即惑以成智。化他亦二。",
    "X19n0348_002:0600a12": "一回因以向果。二從體以起用。初染用表自行者。",
    "X19n0348_002:0600a13": "五百長者。表五道眾生也。五百寶葢。表五道眾生",
    "X19n0348_002:0600a14": "具有五葢也。五葢者。一貪欲葢。二嗔恚葢。三愚癡",
    "X19n0348_002:0600a15": "葢。四睡眠葢。五掉悔葢。五葢既為五道之因。而五",
    "X19n0348_002:0600a16": "道又為五葢之果。而此五法。世所珍尚。以故名寶。",
    "X19n0348_002:0600a17": "五道而言五百者。道道具五。成二十五。約因果合",
    "X19n0348_002:0600a18": "論。成五十。而此因果。其體性融。一復具十。成五百",
    "X19n0348_002:0600a19": "葢。初棄五葢以供佛者。論五百長者。皆菩薩人。本",
    "X19n0348_002:0600a20": "無五葢。即使有之。又何必棄。第現化道。攝其同類。",
    "X19n0348_002:0600a21": "苟不示以棄除。則一切眾生。五道輪迴。何由止息。",
    "X19n0348_002:0600a22": "是以捨其翫好。以供養佛。迴悲由之所重。以表福",
    "X19n0348_002:0600a23": "田之所輕。冀佛施以大智慧神通力。有以變之化",
    "X19n0348_002:0600a24": "之。俾即事以成理。即輕以為重。成無上大菩提也。",
    "X19n0348_002:0600b01": "故下偈云。今奉世尊此微葢。於中現我三千界。諸",
    "X19n0348_002:0600b02": "天龍神所居宮。乾闥婆等及夜叉。悉見世間諸所",
    "X19n0348_002:0600b03": "有。十力哀現是化變。眾覩希有皆歎佛。今我稽首",
    "X19n0348_002:0600b04": "三界尊。二即惑以成智者。五葢屬煩惱道攝。五百",
    "X19n0348_002:0600b05": "長者。久證煩惱即菩提之道。為度眾生。故現身為",
    "X19n0348_002:0600b06": "毗耶離長者之子。具此五葢。始既悟煩惱即菩提。",
    "X19n0348_002:0600b07": "以成菩薩道。今則從菩薩道以現五葢相。人獨知",
    "X19n0348_002:0600b08": "菩薩之為葢。不知長者葢即非葢而葢即菩提。是",
    "X19n0348_002:0600b09": "以用此寶葢以供養佛。冀佛以大智慧神通力。有",
    "X19n0348_002:0600b10": "以變之化之。庶即此煩惱以成無上菩提。故下偈",
    "X19n0348_002:0600b11": "(云云)。故經云。一切眾生即菩提相。一切眾生畢竟",
    "X19n0348_002:0600b12": "寂滅。即涅槃相。不復更滅。又云不斷煩惱。而入涅",
    "X19n0348_002:0600b13": "槃。是為宴坐。又云貪恚癡四顛倒五葢為如來種。",
    "X19n0348_002:0600b14": "化他二意中。初回因以向果者。菩薩化他。修三慈",
    "X19n0348_002:0600b15": "之因也。此以葢有覆被之用。法華張設幰葢。大師",
    "X19n0348_002:0600b16": "用表慈悲。今長者獻葢。亦復如是。所以表此經三",
    "X19n0348_002:0600b17": "十慈也。觀眾生品云。爾時文殊師利問維摩詰言。",
    "X19n0348_002:0600b18": "菩薩云何觀於眾生。維摩詰語言。譬如幻師等(云",
    "X19n0348_002:0600b19": "云)。文殊師利言。若菩薩作是觀者。云何行慈。維摩",
    "X19n0348_002:0600b20": "詰言。菩薩作是觀已。自念我當為眾生說如斯法。",
    "X19n0348_002:0600b21": "是即真實慈也。又云行寂滅慈無所生故。凡列三",
    "X19n0348_002:0600b22": "十種慈。慈雖三十。束之惟三。中道無緣之慈十四。",
    "X19n0348_002:0600b23": "一真實慈(云云)真諦法緣之慈七。一不熱慈。(云云)",
    "X19n0348_002:0600b24": "俗諦生緣之慈九。一菩薩慈(云云)是則開之雖有",
    "X19n0348_002:0600c01": "三十。合之惟有三慈。是以長者獻葢。與佛神變。合",
    "X19n0348_002:0600c02": "而言之。義惟三種。一五百長者各獻一葢。共為五",
    "X19n0348_002:0600c03": "百。此表生緣慈悲境在於五道。故釋論云。慈有三",
    "X19n0348_002:0600c04": "種。眾生緣慈。無心攀緣一切眾生。而於眾生自然",
    "X19n0348_002:0600c05": "現益。如涅槃經云。我實不往。慈善根力。能令眾生",
    "X19n0348_002:0600c06": "見如斯事。次以葢供佛。佛座既高。葢必散之於空。",
    "X19n0348_002:0600c07": "如散華供佛。然葢停於空。空無所依。表法緣慈悲。",
    "X19n0348_002:0600c08": "故釋論云。法緣慈者。無心觀法。而於諸法自然普",
    "X19n0348_002:0600c09": "照。如日照物。無所分別。次佛之威神。令諸寶葢合",
    "X19n0348_002:0600c10": "成一葢。徧覆三千大千世界。初既奉葢。次乃依空。",
    "X19n0348_002:0600c11": "今則合葢空而為一。徧覆世界。正表中道無緣慈",
    "X19n0348_002:0600c12": "悲。既雙照而雙遮。復雙遮而雙照。此慈體遍。普該",
    "X19n0348_002:0600c13": "普覆。故合而為一。徧照三千。釋論云。無緣慈者。無",
    "X19n0348_002:0600c14": "心觀理。而於平等第一義中。自然安住。即此以為",
    "X19n0348_002:0600c15": "回因向果。即此以為從體起用。何也。葢五百長者",
    "X19n0348_002:0600c16": "之葢。而位在生緣。所謂無心攀緣一切眾生。而於",
    "X19n0348_002:0600c17": "眾生自然現益。苟不回之以向法緣無緣。不了之",
    "X19n0348_002:0600c18": "者。多墮三藏菩薩。行事六度。涉於愛見。今以之供",
    "X19n0348_002:0600c19": "佛。散之於空。則即此生緣。以為法緣。所謂無心觀",
    "X19n0348_002:0600c20": "法。而於諸法自然普照。如日照物。無所分別。如來",
    "X19n0348_002:0600c21": "復現威力。令諸寶葢合成一葢。徧覆三千大千世",
    "X19n0348_002:0600c22": "界。即此生法二緣慈悲。以為無緣慈悲。所謂無心",
    "X19n0348_002:0600c23": "觀理。而於平等第一義中。自然安住。即回因向果",
    "X19n0348_002:0600c24": "義也。從體起用者。即此合三為一之寶葢。為諸佛",
    "X19n0348_002:0601a01": "果證之大體。無緣慈體。法身德也。法緣慈體。般若",
    "X19n0348_002:0601a02": "德也。生緣慈體。解脫德也。合成一葢。正言其體。徧",
    "X19n0348_002:0601a03": "覆三千。正言其用。又云。而此世界廣長之相。悉於",
    "X19n0348_002:0601a04": "中現。乃至十方諸佛說法。亦現於寶葢之中。豈非",
    "X19n0348_002:0601a05": "依正重重而互現。生佛彼此而交參。即此而為大",
    "X19n0348_002:0601a06": "體。即此而為大用。玅證性具。可不言而信矣。何為",
    "X19n0348_002:0601a07": "即此而為大用。夫葢以覆被為義。而十界羣生。雜",
    "X19n0348_002:0601a08": "居於三界之中。其患熱惱而慕清凉。翹佇於炎炎",
    "X19n0348_002:0601a09": "火宅。不啻如三草二木百穀苗稼之望慈雲徧覆",
    "X19n0348_002:0601a10": "法雨均霑。若不分而分。則生緣慈葢。其所覆者在",
    "X19n0348_002:0601a11": "於五道。(界內眾生而有六道。今言五道者。合修羅於四生故也)法緣慈葢。其",
    "X19n0348_002:0601a12": "所覆者在於聲聞緣覺兩界。無緣慈葢。其所覆者",
    "X19n0348_002:0601a13": "在於菩薩與佛兩界。又此十界所被之機。雖皆寓",
    "X19n0348_002:0601a14": "於五道。實寓於人法界者多。故佛示生。常在於人",
    "X19n0348_002:0601a15": "道也。第此三慈。本是一體。用之雖有專門。實乃舉",
    "X19n0348_002:0601a16": "一而即三。言三而即一。以是而言。則獻葢一序。所",
    "X19n0348_002:0601a17": "關非細。其中義意。誠為經緯全章。組織始末。釋者",
    "X19n0348_002:0601a18": "應提其綱領。撮其綱目。攢聚於此。庶聞是經而思",
    "X19n0348_002:0601a19": "其義。未修其慈者。有所適從焉。今約此開章為八。",
    "X19n0348_002:0601a20": "一明悲田五葢。二明敬田三身。三明惑性相即。四",
    "X19n0348_002:0601a21": "明理性融通。五明慈因三智。六明果德三慈。七明",
    "X19n0348_002:0601a22": "慈體三德。八明慈用三脫。此之八義。體順四弘。葢",
    "X19n0348_002:0601a23": "菩薩四弘誓願。依四諦境立。一依苦諦境。立一誓",
    "X19n0348_002:0601a24": "願。眾生無邊誓願度。今五百長者子。表五道眾生。",
    "X19n0348_002:0601b01": "即苦諦境。欲除苦果。莫先斷因。五葢即苦因也。能",
    "X19n0348_002:0601b02": "表用葢復順慈義。故是初願。二依集諦境。發一誓",
    "X19n0348_002:0601b03": "願。煩惱無數誓願斷。今五百長者子。知五葢等煩",
    "X19n0348_002:0601b04": "惱其性本空即是菩提。故即以五葢散之於空。供",
    "X19n0348_002:0601b05": "養於佛。佛知其意。即以威神。令諸寶葢合成一葢",
    "X19n0348_002:0601b06": "徧覆大千。能表用葢復順慈義。故是次願。三依道",
    "X19n0348_002:0601b07": "諦境。立一誓願。法門無量誓願學。四依滅諦境。立",
    "X19n0348_002:0601b08": "一誓願。佛道無上誓願成。今回生緣法緣之慈。以",
    "X19n0348_002:0601b09": "向無緣之慈。因地三慈。即道諦也。果德三慈。即滅",
    "X19n0348_002:0601b10": "諦也。能表用葢復順慈義。故是三四兩願。此之四",
    "X19n0348_002:0601b11": "弘。方是發僧那於始心。下從體起用。正是終大悲",
    "X19n0348_002:0601b12": "於赴難。今順此義釋之為八。初明悲境五葢。(具如摩訶",
    "X19n0348_002:0601b13": "止觀二十五方便中。有辨葢相棄葢法。圓修行人。須者往檢)夫五道眾生。不了",
    "X19n0348_002:0601b14": "之徒。沈湎於五葢之樂。既因之以造業。復因之而",
    "X19n0348_002:0601b15": "輪迴。不覺不知。以苦為樂。諸佛菩薩。誓欲拔之。正",
    "X19n0348_002:0601b16": "當悲境。而於其中。有覺悟厭苦者。乃悲苦而仰樂。",
    "X19n0348_002:0601b17": "第樂之至大。莫過於佛。仰而求之。非誠感而不可。",
    "X19n0348_002:0601b18": "誠感之徵。非財施而弗通。今五百長者。代苦眾生。",
    "X19n0348_002:0601b19": "以五百寶葢而奉佛。故其所捐財施雖復有貲。而",
    "X19n0348_002:0601b20": "財能通法。則法施無窮。如經所謂若能於食等者。",
    "X19n0348_002:0601b21": "諸法亦等。諸法等者。於食亦等。惟其以此玅感。而",
    "X19n0348_002:0601b22": "仰格於佛。故佛之威神。令諸寶葢合成一葢。徧覆",
    "X19n0348_002:0601b23": "三千大千世界。夫財施固有限也。而法施則無限",
    "X19n0348_002:0601b24": "也。而於其性又本來融通。無所而不徧。如來稱其",
    "X19n0348_002:0601c01": "性。以融之通之。周之遍之。故令諸寶葢合成一葢",
    "X19n0348_002:0601c02": "而遍覆大千。自非性體本玅。而如來曷能作意變",
    "X19n0348_002:0601c03": "之耶。夫寶葢迹也。其性融通本也。迷者忘本以執",
    "X19n0348_002:0601c04": "迹。悟者即迹以達本。本迹雖殊。不思議一也。又五",
    "X19n0348_002:0601c05": "百寶葢迹也。合成一葢徧覆大千本也。始則從本",
    "X19n0348_002:0601c06": "以為迹。故為五百。今者循迹以返本。故合為一葢。",
    "X19n0348_002:0601c07": "亦本迹雖殊。不思議一也。次明敬田三身者。敬田",
    "X19n0348_002:0601c08": "體通。今以佛為敬田。乃田之上上者也。夫佛垂應",
    "X19n0348_002:0601c09": "迹。身與凡同。雖勝輪王。倍之而已。若以長者之一",
    "X19n0348_002:0601c10": "葢。用覆如來之一身。亦以足矣。今奉以五百寶葢。",
    "X19n0348_002:0601c11": "即各現一身。以當一葢。夫誰曰不可。如來則令諸",
    "X19n0348_002:0601c12": "寶葢合成一葢。以此一葢。而用覆一身。豈非循迹",
    "X19n0348_002:0601c13": "以歸本。合五百應五道之身。以為一報身乎。夫報",
    "X19n0348_002:0601c14": "智般若也。應迹解脫也。今既合此二修以為一體。",
    "X19n0348_002:0601c15": "即此而謂之法身一性可也。昔也從本以垂迹。今",
    "X19n0348_002:0601c16": "也循迹以歸本。迷者忘本以執迹。悟者即迹而達",
    "X19n0348_002:0601c17": "本。本迹雖殊不思議一也。然而非此悲由。而莫能",
    "X19n0348_002:0601c18": "感佛。非此敬田。而莫能應生。悲敬之田玄合。感應",
    "X19n0348_002:0601c19": "之道圓彰。此維摩詰不思議解脫經之所由說也。",
    "X19n0348_002:0601c20": "三明惑性相即者。夫五葢為三惑總體。竪以分之。",
    "X19n0348_002:0601c21": "則此五葢為界內界外二種見思。刀背鈍使。而鈍",
    "X19n0348_002:0601c22": "必兼利。矧掉悔一葢。足當二種見思。刀面利使。故",
    "X19n0348_002:0601c23": "此五葢。即見思塵沙無明三惑之異名也。橫以言",
    "X19n0348_002:0601c24": "之。則此五葢。為界內界外昏動生死之大患。葢貪",
    "X19n0348_002:0602a01": "嗔掉悔三葢。體屬於動。愚癡及睡眠二葢。體屬於",
    "X19n0348_002:0602a02": "昏。夫阻乎空寂者見思也。障乎化導者塵沙也。翳",
    "X19n0348_002:0602a03": "乎法性者無明也。擾此三法者。動為之患也。蔽此",
    "X19n0348_002:0602a04": "三法者。昏為之病也。五道眾生迷之。故為之情。五",
    "X19n0348_002:0602a05": "百長者悟之。故為之智。故維摩詰云。行於非道通",
    "X19n0348_002:0602a06": "達佛道。文殊師利云。六十二見為如來種。所謂若",
    "X19n0348_002:0602a07": "見無為入正位者。不能發三菩提心。譬如高原陸",
    "X19n0348_002:0602a08": "地不生蓮華。卑濕淤泥乃生此華。(云云)惟其長者。",
    "X19n0348_002:0602a09": "達此五葢。即惑成智。故以五百寶葢供養於佛。冀",
    "X19n0348_002:0602a10": "如來有以明之鑒之。然則三諦之明本也。三惑之",
    "X19n0348_002:0602a11": "暗迹也。迷者執迹以忘本。悟者即迹以達本。本迹",
    "X19n0348_002:0602a12": "雖殊。不思議一也。四明理性融通者。如來明察此",
    "X19n0348_002:0602a13": "意。示其理性融通。是故令諸寶葢合成一葢。徧覆",
    "X19n0348_002:0602a14": "三千大千世界。五百寶蓋。表塵沙即是化導。合成一",
    "X19n0348_002:0602a15": "葢。表見思即是空寂。徧覆三千大千世界。表無明",
    "X19n0348_002:0602a16": "即是法性。又徧滿三千。表即動而靜之體。顯現一",
    "X19n0348_002:0602a17": "切。表即昏而明之用。夫五葢三惑。真如不變之體",
    "X19n0348_002:0602a18": "也。能隨五道。染緣之用也。始既不變以隨緣。末則",
    "X19n0348_002:0602a19": "隨緣而不變。不變之體本也。隨緣五葢迹也。迷者",
    "X19n0348_002:0602a20": "忘本以執迹。悟者即迹而達本。本迹雖殊。不思議",
    "X19n0348_002:0602a21": "一也。又五百寶葢。隨淨緣之迹也。合成一葢徧覆",
    "X19n0348_002:0602a22": "大千。不變之本也。非本無以垂迹。非迹無以顯本。",
    "X19n0348_002:0602a23": "本迹雖殊。不思議一也。然而自非五百長者。無以",
    "X19n0348_002:0602a24": "悟五迹之惑性相即。非如來。無以現理體之融通。",
    "X19n0348_002:0602b01": "感應之道交。惑性之理一。此維摩詰不思議解脫",
    "X19n0348_002:0602b02": "經之所由說也。五明慈因三智者。三種慈悲屬果。",
    "X19n0348_002:0602b03": "果由因尅。而因為三智。葢生緣慈悲。體屬俗諦。塵",
    "X19n0348_002:0602b04": "沙障乎化導。非假智而不開。法緣慈悲。體屬真諦。",
    "X19n0348_002:0602b05": "見思阻乎空寂。非空智不彰。無緣慈悲。體屬中諦。",
    "X19n0348_002:0602b06": "無明翳乎法性。非中智而不顯。故菩薩欲顯三慈。",
    "X19n0348_002:0602b07": "須修三智。是故先修從假入空之智。而破去見思。",
    "X19n0348_002:0602b08": "成法緣慈悲。次修從空入假之智。而破去塵沙。成",
    "X19n0348_002:0602b09": "生緣慈悲。後修從空假入中道之智。破去無明。成",
    "X19n0348_002:0602b10": "無緣慈悲。此猶約歷別次第言之也。若圓融三智。",
    "X19n0348_002:0602b11": "則一空一切空。無假無中而不空。則空智不惟破",
    "X19n0348_002:0602b12": "見思顯法緣慈悲。亦破塵沙無明。顯生緣無緣二",
    "X19n0348_002:0602b13": "種慈悲。(云云)故維摩詰云。如我此病。非真非有。眾",
    "X19n0348_002:0602b14": "生之病。亦非真非有。作是觀時。於諸眾生若起愛",
    "X19n0348_002:0602b15": "見。即應捨離。所以者何。菩薩斷除客塵煩惱。而起",
    "X19n0348_002:0602b16": "大悲。愛見悲者。則於生死有疲厭心。若能離此。無",
    "X19n0348_002:0602b17": "有疲厭。在在所生。不為愛見之所覆也。所生無縛。",
    "X19n0348_002:0602b18": "能為說法解縛。如佛所說。若自有縛。能解彼縛。無",
    "X19n0348_002:0602b19": "有是處。若自無縛。能解彼縛。斯有是處。是故菩薩",
    "X19n0348_002:0602b20": "不應起縛。以此而言。則菩薩欲成三慈。必修觀智。",
    "X19n0348_002:0602b21": "以破縛著明矣。又曰。是故菩薩不應起縛。何謂縛。",
    "X19n0348_002:0602b22": "何謂解。貪著禪味。是菩薩縛。以方便生。是菩薩解。",
    "X19n0348_002:0602b23": "又無方便慧縛。有方便慧解。無慧方便縛。有慧方",
    "X19n0348_002:0602b24": "便解。自釋云。何謂無方便慧縛。謂菩薩以愛見心",
    "X19n0348_002:0602c01": "莊嚴佛土。成就眾生。於空無相無作法中。而自調",
    "X19n0348_002:0602c02": "伏。是名無方便慧縛。今復釋其所釋曰。此文雖然",
    "X19n0348_002:0602c03": "離為四句。合之但成二義。謂方便與慧。秪由莊嚴",
    "X19n0348_002:0602c04": "佛土。成就眾生。與殖眾德本。離之故為四耳。初義",
    "X19n0348_002:0602c05": "縛則俱縛。葢以愛見莊嚴佛土成就眾生。則縛於",
    "X19n0348_002:0602c06": "有也。於空無相無作法中而自調伏。則縛於空也。",
    "X19n0348_002:0602c07": "次義解則俱解。謂不以愛見莊嚴佛土。則解於有",
    "X19n0348_002:0602c08": "也。於空無相無作法以自調伏。而不疲厭。則解於",
    "X19n0348_002:0602c09": "空也。下義亦然。是則慧即空智法緣慈也。方便即",
    "X19n0348_002:0602c10": "假智生緣慈也。於空於假。二俱無著。而雙輪並馳。",
    "X19n0348_002:0602c11": "即中智無緣慈也。乃至云。若住不調伏心。是愚人",
    "X19n0348_002:0602c12": "法。若住調伏心。是聲聞法。是故菩薩不當住於調",
    "X19n0348_002:0602c13": "伏不調伏心。離此二法。是菩薩行。凡二十八種菩",
    "X19n0348_002:0602c14": "薩之行。皆明離二邊法。以顯中道。無非三種慈悲",
    "X19n0348_002:0602c15": "之觀智也。又如菩薩行品。佛告諸菩薩。有盡無盡",
    "X19n0348_002:0602c16": "解脫法門。汝等當學。何謂為盡。謂有為法。何謂無",
    "X19n0348_002:0602c17": "盡。謂無為法。如菩薩者。不盡有為。不住無為。何謂",
    "X19n0348_002:0602c18": "不盡有為。謂不離大慈。不捨大悲。深發一切智心。",
    "X19n0348_002:0602c19": "而不忽忘。教化眾生。終不厭倦。於四攝法。常念順",
    "X19n0348_002:0602c20": "行。護持正法。不惜軀命。(云云)云何不住無為。謂修",
    "X19n0348_002:0602c21": "學空。不以空為證。修學無相無作。不以無相無作",
    "X19n0348_002:0602c22": "為證。(云云)夫不盡有為。謂不離大慈。不捨大悲。深",
    "X19n0348_002:0602c23": "發一切智心而不忽忘。此則即不盡有為而恒盡",
    "X19n0348_002:0602c24": "之。乃出假而恒入於空也。不住無為。修學空無相",
    "X19n0348_002:0603a01": "無作。不以空無相無作為證。乃入空而恒出於假",
    "X19n0348_002:0603a02": "也。如是則雙遮而恒照。雙照而恒遮。莫非修三種",
    "X19n0348_002:0603a03": "慈悲之觀智也。即三十二菩薩。各說入不二法門。",
    "X19n0348_002:0603a04": "不二即諸佛所證之果理也。門即所觀三諦之理",
    "X19n0348_002:0603a05": "境也。入即三種慈悲之觀智也。或有從空而入。或",
    "X19n0348_002:0603a06": "有從假而入。或有從中而入。或有以言遣言而入。",
    "X19n0348_002:0603a07": "或有以無言遣言而入。此即教門。明四門入道。四",
    "X19n0348_002:0603a08": "句之外。各有無言句同。略如法自在菩薩云。生滅",
    "X19n0348_002:0603a09": "為二。法本不生。今則無滅。得此無生忍法。是為入",
    "X19n0348_002:0603a10": "不二法門。則以中道而為入不二法門。即中智也。",
    "X19n0348_002:0603a11": "不眴菩薩曰。受不受為二。若法不受。則不可得。以",
    "X19n0348_002:0603a12": "不可得。故無取無捨。無作無行。是為入不二法門。",
    "X19n0348_002:0603a13": "即以真諦而為入不二法門。即空智也。寶印手菩",
    "X19n0348_002:0603a14": "薩曰。樂涅槃不樂世間為二。若不樂涅槃。不厭世",
    "X19n0348_002:0603a15": "間。則無有二。是為入不二法門。即以真俗二諦而",
    "X19n0348_002:0603a16": "為不二法門。即空假並行之智也。是故會而歸之。",
    "X19n0348_002:0603a17": "無非觀智。回而向之。罔匪慈因。今五百長者子。示",
    "X19n0348_002:0603a18": "迹五道。慈屬生緣。既是圓修。假即空中。是故以五",
    "X19n0348_002:0603a19": "百寶葢。散之于空。以供養佛。散之於空。則生緣之",
    "X19n0348_002:0603a20": "假。即法緣之空。以供養佛。則即生法二緣之假空。",
    "X19n0348_002:0603a21": "即無緣之中。乃即事而為理。回因以向果也。夫中",
    "X19n0348_002:0603a22": "空二慈之葢本也。生緣五百之葢迹也。非中空二",
    "X19n0348_002:0603a23": "慈之本。無以垂生緣假葢五百之迹。非假葢生緣",
    "X19n0348_002:0603a24": "五百之迹。無以顯中空二慈之本。迷者執迹以忘",
    "X19n0348_002:0603b01": "本。悟者達本而即迹。本迹雖殊。不思議一也。六明",
    "X19n0348_002:0603b02": "果德三慈者。前明慈因三智因也。今明果德三慈果",
    "X19n0348_002:0603b03": "也。夫果德三慈。理本具足為因。三惑覆而不顯。是",
    "X19n0348_002:0603b04": "故菩薩先修假慈。破去塵沙。而生緣之慈顯。次修",
    "X19n0348_002:0603b05": "空慈。破去見思。而法緣之慈顯。次修中慈。破去無",
    "X19n0348_002:0603b06": "明。而無緣之慈顯。此三慈名出智論。而義。備今經。",
    "X19n0348_002:0603b07": "但與之開合有異耳。智論則合三十慈而為三。此",
    "X19n0348_002:0603b08": "經則開三慈而為三十。一開無緣為十四。一真實慈。",
    "X19n0348_002:0603b09": "如寔觀眾生故。二寂滅慈。無所生故。三等慈。等三世",
    "X19n0348_002:0603b10": "故。四不二慈。內外不合故。五不壞慈。畢竟盡故。六堅",
    "X19n0348_002:0603b11": "固慈。心無毀故。七清淨慈。諸法性淨故。八無邊慈。",
    "X19n0348_002:0603b12": "如虗空故。九如來慈。得如相故。十佛慈。覺眾生故。",
    "X19n0348_002:0603b13": "十一自然慈。無因得故。十二菩提慈。等一味故。十",
    "X19n0348_002:0603b14": "三大悲慈。導以大乘故。十四安樂慈。令得佛樂故。開",
    "X19n0348_002:0603b15": "法緣慈為七。一不熱慈。無煩惱故。二無諍慈。無所",
    "X19n0348_002:0603b16": "起故。三阿羅漢慈。破結賊故。四無等慈。斷諸愛故。",
    "X19n0348_002:0603b17": "五無厭慈。空無我故。六深心慈。無雜行故。七無誑",
    "X19n0348_002:0603b18": "慈。不虗假故。開生緣慈為九。一菩薩慈。安眾生故。",
    "X19n0348_002:0603b19": "二法施慈。無遺惜故。三持戒慈。化毀禁故。四忍辱",
    "X19n0348_002:0603b20": "慈。護彼我故。五精進慈。荷負眾生故。六禪定慈。不",
    "X19n0348_002:0603b21": "受味故。七智慧慈。無不知時故。八方便慈。一切示",
    "X19n0348_002:0603b22": "現故。九無隱慈。直心清淨故。今如來以神變之力。",
    "X19n0348_002:0603b23": "令諸寶葢合成一葢。徧覆三千大千世界。五百寶",
    "X19n0348_002:0603b24": "葢。表生緣慈也。合成一葢。表法緣慈也。徧覆三千",
    "X19n0348_002:0603c01": "大千世界。表無緣慈也。非無緣法緣二慈之本。無",
    "X19n0348_002:0603c02": "以垂生緣五百之迹。非五百生緣之迹。無以彰無",
    "X19n0348_002:0603c03": "緣法緣之本。迷者忘本以執迹。悟者即迹而達本。",
    "X19n0348_002:0603c04": "本迹雖殊。不思議一也。合而同之。則非五百長者",
    "X19n0348_002:0603c05": "三智之因。莫回釋迦如來三慈之果。非釋迦如來",
    "X19n0348_002:0603c06": "三慈之果。莫攝五百長者三智之因。因與果而交",
    "X19n0348_002:0603c07": "涉。感與應而道交。此維摩詰不思議解脫經之所",
    "X19n0348_002:0603c08": "由說也。七明慈體三德者。夫無緣慈體即法身德。",
    "X19n0348_002:0603c09": "亦以徧覆三千大千世界表之。法緣慈體即般若",
    "X19n0348_002:0603c10": "德。以合成一葢表之。生緣慈體即解脫德。以五百",
    "X19n0348_002:0603c11": "寶葢表之。而此三德。有正報依報。約正報。則佛之",
    "X19n0348_002:0603c12": "三身。約依報。則佛之寂光玅土。亦兼得報土應土。",
    "X19n0348_002:0603c13": "如來正報三身者。觀經疏云。法身者(云云)報身者",
    "X19n0348_002:0603c14": "(云云)應身者(云云)。如見阿閦佛品。爾時世尊問維",
    "X19n0348_002:0603c15": "摩詰。汝欲見如來。為以何等觀如來乎。夫阿閦如",
    "X19n0348_002:0603c16": "來應身也。而維摩了達此應即法即報。故對之曰。",
    "X19n0348_002:0603c17": "如自觀身實相。觀佛亦然。觀身。觀自己色身即實",
    "X19n0348_002:0603c18": "相法身。如來豈不然乎。故曰觀佛亦然。由是推廣",
    "X19n0348_002:0603c19": "其義云。我觀如來。前際不來。後際不去。今則不住。",
    "X19n0348_002:0603c20": "不觀色。不觀色如。不觀色性。不觀受想行識。不觀",
    "X19n0348_002:0603c21": "識如。不觀識性。夫色。應色也。色如。報智也。色性。法",
    "X19n0348_002:0603c22": "身之性也。此又不惟三身而等觀。亦乃三身而俱",
    "X19n0348_002:0603c23": "遣。又曰非四大起。同于虗空。乃至云。不可以一切",
    "X19n0348_002:0603c24": "言說分別顯示。無非即應身以明法報。至若中間",
    "X19n0348_002:0604a01": "而曰不此岸。不彼岸。不中流。而化眾生。則又顯言",
    "X19n0348_002:0604a02": "即法報以垂應身。觀阿閦鞞佛既然。則觀釋迦如",
    "X19n0348_002:0604a03": "來與十方諸佛亦然。然而非法報之本。無以垂應",
    "X19n0348_002:0604a04": "身之迹。非應身之迹。無以顯法報之本。迷者忘本",
    "X19n0348_002:0604a05": "以執迹。悟者即迹而達本。本迹雖殊。不思議一也。",
    "X19n0348_002:0604a06": "依報三德者。諸佛菩薩所居常寂光淨土也。常即",
    "X19n0348_002:0604a07": "法身。光即般若。寂即解脫。是三點伊。不縱不橫。若",
    "X19n0348_002:0604a08": "並別縱橫。即乖法體。如維摩詰所居方丈之室。約",
    "X19n0348_002:0604a09": "義而言。則三德具足。如方丈一室。即表法身常德。",
    "X19n0348_002:0604a10": "念今文殊大眾當來。即以神力空其室內除去所",
    "X19n0348_002:0604a11": "有。表般若光德。能容三萬二千人。及三萬二千師",
    "X19n0348_002:0604a12": "子座。表解脫寂德。故此寂光丈室。如人入薝蔔林。",
    "X19n0348_002:0604a13": "唯聞薝蔔。不齅餘香。若入此室。但聞諸佛功德之",
    "X19n0348_002:0604a14": "香。不樂聲聞辟支佛香也。又此室常現八未曾有",
    "X19n0348_002:0604a15": "法。正以方丈之室即常寂光土故也。又約釋迦現",
    "X19n0348_002:0604a16": "居國土明之。舍利弗與大眾所見穢邦。應土也。螺",
    "X19n0348_002:0604a17": "髻梵王所見。并如來按足指之所示。現報土也。二",
    "X19n0348_002:0604a18": "土所依之體。及以能現之理。常寂光土也。是以寶",
    "X19n0348_002:0604a19": "葢之中。所現三千大千世界并十方諸佛說法。皆",
    "X19n0348_002:0604a20": "於中現。正以依正交參生佛不二圓融無礙俱不",
    "X19n0348_002:0604a21": "思議。然而非法身般若之本。無以垂解脫應身之",
    "X19n0348_002:0604a22": "迹。非解脫應身之迹。無以彰法身般若之本。迷者",
    "X19n0348_002:0604a23": "忘本以執迹。悟者達迹以得本。本迹雖殊。不思議",
    "X19n0348_002:0604a24": "一也。八明慈用三脫者。夫慈果之體。在乎三德。而",
    "X19n0348_002:0604b01": "慈體之用。在乎三脫。如經明不思議解脫。毛容大",
    "X19n0348_002:0604b02": "海。芥納須彌。如斯大用。而題為不思議解脫。果體",
    "X19n0348_002:0604b03": "之用。在乎解脫明矣。但解脫有三。曰性淨解脫。為",
    "X19n0348_002:0604b04": "法身之用。曰圓淨解脫。為般若之用。曰方便淨解",
    "X19n0348_002:0604b05": "脫。為解脫之用。若以當體明體用者。則性淨為體。",
    "X19n0348_002:0604b06": "餘二為用。故釋題五重。以真性為體。今約三德。既",
    "X19n0348_002:0604b07": "以法身為體。則般若解脫皆為其用。若以寶葢表",
    "X19n0348_002:0604b08": "之。葢有帡幪義。表性淨解脫。葢有除煩熱義。表方",
    "X19n0348_002:0604b09": "便淨解脫。葢有致清涼義。表圓淨解脫。此正表也。",
    "X19n0348_002:0604b10": "若餘義者。五百長者。各獻寶葢。感之之道也。世尊",
    "X19n0348_002:0604b11": "受之。合成一葢。徧覆大千。應之之道也。此可表感",
    "X19n0348_002:0604b12": "應不思議。令諸寶葢合成一葢徧覆大千。懸處于",
    "X19n0348_002:0604b13": "空。不上不下。此可表神通不思議。四面懸鈴。出和",
    "X19n0348_002:0604b14": "雅音。此可表說法不思議。合為一葢。而為之主。本",
    "X19n0348_002:0604b15": "是五百。以為之賓。此可表眷屬不思議。大千眾生",
    "X19n0348_002:0604b16": "蒙帡幪。除熱惱。獲清涼益。此可表利益不思議。一",
    "X19n0348_002:0604b17": "期表報。佛化周足矣。問曰。此與法華迹門十妙如",
    "X19n0348_002:0604b18": "何同異。答曰。不同而同。同而不同。不同者。彼明十",
    "X19n0348_002:0604b19": "妙。此明八不思議。故不同也。同者。立名雖則有異。",
    "X19n0348_002:0604b20": "約義略亦相齊。如此中第三明惑性相即。第四明",
    "X19n0348_002:0604b21": "理性融通。可當玄文第一境妙。此中第五明慈因",
    "X19n0348_002:0604b22": "三智。可當玄文第二智妙。此中第一明悲境五葢。",
    "X19n0348_002:0604b23": "第二明敬田三身。可當玄文第三行妙。此中第五",
    "X19n0348_002:0604b24": "明慈因三智。第六明果體三慈。可當玄文第四位",
    "X19n0348_002:0604c01": "妙。此中第七明慈體三德。可當玄文第五三法妙。",
    "X19n0348_002:0604c02": "此中第八明慈體三用。可當玄文第六感應妙。第",
    "X19n0348_002:0604c03": "七神通玅。第八說法妙。第九眷屬妙。第十利益妙。",
    "X19n0348_002:0604c04": "同而不同者。彼明法華開權顯實。故立十門。以該",
    "X19n0348_002:0604c05": "心佛眾生。三無差別。各各具足相待絕待二妙。此",
    "X19n0348_002:0604c06": "經方是方等。為實施權。彈偏斥小。歎大褒圓。為法",
    "X19n0348_002:0604c07": "華作弄引之時。不惟法相分滿不同。亦乃義理顯",
    "X19n0348_002:0604c08": "密小別。然而妙即不思議。不思議即妙。亦不同而",
    "X19n0348_002:0604c09": "同也。今先明感應不可思議者。夫用者應也。應非",
    "X19n0348_002:0604c10": "感不赴。感者機也。機非應不關。如五百長者。各獻",
    "X19n0348_002:0604c11": "寶葢。感也。佛以神力。令諸寶葢合成一葢。徧覆大",
    "X19n0348_002:0604c12": "千。應也。非五百寶葢之感而不關。非如來神力令",
    "X19n0348_002:0604c13": "諸寶葢合成一葢而不應。感應道交。故得一期化",
    "X19n0348_002:0604c14": "法圓彰。若約當文。則以五百長者子以為感。然五",
    "X19n0348_002:0604c15": "百長者。不過為之發起。通而言之。則菴摩羅園眾。",
    "X19n0348_002:0604c16": "菩薩三萬二千。比丘八千人俱。與夫他方所來菩",
    "X19n0348_002:0604c17": "薩得益而去。并三千大千世界。寶葢中現天龍八",
    "X19n0348_002:0604c18": "部。皆為能感之機。雖其中間不無十界差別。觀其",
    "X19n0348_002:0604c19": "或種或熟或脫。莫非佛界以為緣起。若論其應。則",
    "X19n0348_002:0604c20": "有乎二。一釋迦。二維摩。以釋迦現通。維摩亦現通。",
    "X19n0348_002:0604c21": "釋迦說法。維摩亦說法。然而始則菴摩遣人而問",
    "X19n0348_002:0604c22": "疾。末則毗耶匡眾以歸園。雖其間碪椎互扣。賓主",
    "X19n0348_002:0604c23": "盤桓。既歸宗而有在。則惟以釋迦而為之主。為之",
    "X19n0348_002:0604c24": "應也。玄文所謂如一月不降。百水不升。而隨河長",
    "X19n0348_002:0605a01": "短。任器規矩。無前無後。一時普現。此是不思議妙",
    "X19n0348_002:0605a02": "感妙應也。若約差別說者。則十界之身普應。而法",
    "X19n0348_002:0605a03": "華普門品。開為三十二種應身。若曰應以佛身。則",
    "X19n0348_002:0605a04": "今釋迦牟尼佛是也。應以菩薩身。則今文殊等諸",
    "X19n0348_002:0605a05": "大菩薩是也。應以聲聞緣覺身。則今須菩提等尊",
    "X19n0348_002:0605a06": "者是也。應以天龍八部等身。則今螺髻梵王與室",
    "X19n0348_002:0605a07": "中天女是也。應以天魔身。則如經說十方無量阿",
    "X19n0348_002:0605a08": "僧祗世界中作魔王者。多是住不可思議解脫菩",
    "X19n0348_002:0605a09": "薩。以方便力。教化眾生。現作魔王是也。應以婆羅",
    "X19n0348_002:0605a10": "門等身。則如經說或有人從乞手足耳鼻等。如此",
    "X19n0348_002:0605a11": "乞者。多是住不可思議解脫菩薩。以方便力。而往",
    "X19n0348_002:0605a12": "試之。令其堅固是也。應以長者居士等身。則今維",
    "X19n0348_002:0605a13": "摩居士與五百長者子是也。如是應現。不一而足。",
    "X19n0348_002:0605a14": "然而非佛菩薩法報之本。無以示五道等眾機之",
    "X19n0348_002:0605a15": "迹。非五道等眾機之迹。無以顯佛菩薩法報之本。",
    "X19n0348_002:0605a16": "迷者忘本以執迹。悟者即迹以達本。本迹雖殊。不",
    "X19n0348_002:0605a17": "思議一也。又非佛菩薩界法報之本。無以垂十界",
    "X19n0348_002:0605a18": "應身之迹。非十界應身之迹。無以顯佛菩薩法報",
    "X19n0348_002:0605a19": "之本。迷者忘本以執迹。悟者即迹而達本。本迹雖",
    "X19n0348_002:0605a20": "殊。不思議一也。第二明神通不可思議者。玄文云。",
    "X19n0348_002:0605a21": "上辨機感。而妙理難顯。應須神通駭動。現于瑞相。",
    "X19n0348_002:0605a22": "密表乎理。世人以蜘蛛掛則喜事來。鳱鵲鳴則行",
    "X19n0348_002:0605a23": "人至。小尚有徵。大豈無瑞。以近表遠。亦應如是。纓",
    "X19n0348_002:0605a24": "珞云。神名天心。通名慧性。天心者。天然之性也。慧",
    "X19n0348_002:0605b01": "性者。通達無礙也。地持云。神謂難測知。通謂無壅",
    "X19n0348_002:0605b02": "礙。言異而義同也。然有六種。謂天眼。天耳。他心。宿",
    "X19n0348_002:0605b03": "命。身如意。無漏。如是六種。猶為統總。若約法相差",
    "X19n0348_002:0605b04": "別為言。則又有一為無量。無量為一。小中現大。大",
    "X19n0348_002:0605b05": "中現小。依中現正。正中現依等。如五百長者子獻",
    "X19n0348_002:0605b06": "五百寶葢。無量也。合成一葢。一也。令諸寶葢合成",
    "X19n0348_002:0605b07": "一葢。無量以為一也。雖合為一葢而不壞五百之",
    "X19n0348_002:0605b08": "數。一為無量也。五百寶葢各有現量。小也。徧覆大",
    "X19n0348_002:0605b09": "千。大也。合成一葢。小中現大也。雖是一葢而不妨",
    "X19n0348_002:0605b10": "五百差別。大中現小也。寶葢。依報也。現諸如來說",
    "X19n0348_002:0605b11": "法之相。正報也。諸佛說法于葢中現。依中現正也。",
    "X19n0348_002:0605b12": "佛身清淨。葢現身中。正中現依也。此為一經神通",
    "X19n0348_002:0605b13": "根本。下文所說不思議解脫種種神通。皆從此中",
    "X19n0348_002:0605b14": "流出。今別出其相。凡有多種。如方丈一室。能容三",
    "X19n0348_002:0605b15": "萬二千師子之座。其座高八萬四千由旬。而三萬",
    "X19n0348_002:0605b16": "二千菩薩。聲聞。天龍。八部。各坐其座。即自變形為",
    "X19n0348_002:0605b17": "四萬二千由旬。舍利弗言。居士。未曾有也。如是小",
    "X19n0348_002:0605b18": "室。乃能容受此高廣之座。于毗耶離城。無所妨礙。",
    "X19n0348_002:0605b19": "又于閻浮提聚落城邑。及四天下諸天龍王鬼神",
    "X19n0348_002:0605b20": "宮殿。亦不迫迮。維摩詰言。唯舍利弗。諸佛菩薩有",
    "X19n0348_002:0605b21": "解脫名不思議。若菩薩住是解脫者。以須彌之高",
    "X19n0348_002:0605b22": "廣。內芥子中。無所增減。須彌山王本相如故。而四",
    "X19n0348_002:0605b23": "天王忉利諸天。不覺不知己之所入。唯應度者乃",
    "X19n0348_002:0605b24": "見須彌入芥子中。是名不可思議解脫法門。并前",
    "X19n0348_002:0605c01": "方丈容座。皆是小中現大。又以四大海水。入一毛",
    "X19n0348_002:0605c02": "孔。不嬈魚鼈黿鼉水性之屬。而彼大海。本相如故。",
    "X19n0348_002:0605c03": "此為正中現依。亦為依中現正。又舍利弗。住不可",
    "X19n0348_002:0605c04": "思議解脫菩薩。斷取三千大千世界。如陶家輪。著",
    "X19n0348_002:0605c05": "右掌上。擲過恒沙世界之外。其中眾生不覺不知",
    "X19n0348_002:0605c06": "己之所往。又復還置本處。都不使人有往來想。而",
    "X19n0348_002:0605c07": "此世界。本相如故。此為去取自在。又舍利弗。或有",
    "X19n0348_002:0605c08": "眾生樂久住世而可度者。菩薩即演七日以為一",
    "X19n0348_002:0605c09": "劫。令彼眾生謂之一劫。或有不樂久住而可度者。",
    "X19n0348_002:0605c10": "菩薩即促一劫以為七日。令彼眾生謂之七日。此",
    "X19n0348_002:0605c11": "為能延能促。又舍利弗。住不思議解脫菩薩。以一",
    "X19n0348_002:0605c12": "切佛土嚴飾之事。集在一國。示于眾生。此為能聚",
    "X19n0348_002:0605c13": "能集。又菩薩以一佛土眾生。置之右掌。飛到十方。",
    "X19n0348_002:0605c14": "徧示一切。而不動本處。此為動而不動。不動而動。",
    "X19n0348_002:0605c15": "又舍利弗。十方眾生。供養諸佛之具。菩薩于一毛",
    "X19n0348_002:0605c16": "孔皆令得見。此為能具能現。又舍利弗。十方世界",
    "X19n0348_002:0605c17": "所有諸風。菩薩悉能吸著口中。而無所損壞。諸樹",
    "X19n0348_002:0605c18": "木亦不推折。此為即動而安。又十方世界劫盡燒",
    "X19n0348_002:0605c19": "時。以一切火。內于腹中。火事如故。而不為害。此為",
    "X19n0348_002:0605c20": "即危而安。又于下方過恒河沙等諸佛世界。取一",
    "X19n0348_002:0605c21": "佛土。舉著上方過恒河沙無數世界。如持鍼鋒舉",
    "X19n0348_002:0605c22": "一棗葉。而無所嬈。此為去取稱性。而施設無迹。又",
    "X19n0348_002:0605c23": "舍利弗。住不可思議解脫菩薩。能以神通現作佛",
    "X19n0348_002:0605c24": "身。乃至轉輪王身。此正應十界等身也。十方世界",
    "X19n0348_002:0606a01": "所有眾生聲。上中下音。皆能變之令作佛聲。演出",
    "X19n0348_002:0606a02": "無常苦空無我之音。及十方諸佛。所說種種之法。",
    "X19n0348_002:0606a03": "皆于其中。普令得聞。前之種種。皆形之神通。此為",
    "X19n0348_002:0606a04": "聲之神通。種種變化不可思議也。又如欲致香飯",
    "X19n0348_002:0606a05": "以飯大眾。於是維摩詰。不起於座。居眾會前。化作",
    "X19n0348_002:0606a06": "菩薩。相好光明。威德殊勝。蔽于眾會。而告之曰。汝",
    "X19n0348_002:0606a07": "往上方世界分。度四十二恒河沙佛土。有國名眾",
    "X19n0348_002:0606a08": "香。佛號香積。與諸菩薩方共坐食。汝往到彼。如我",
    "X19n0348_002:0606a09": "辭曰。維摩詰稽首世尊足下。致敬無量。問訊起居。",
    "X19n0348_002:0606a10": "少病少惱。氣力安不。願得世尊所食之餘。當于娑",
    "X19n0348_002:0606a11": "婆世界。施作佛事。令此樂小法者得弘大道。亦使",
    "X19n0348_002:0606a12": "如來名聲普聞。時化菩薩。即於會前。昇于上方。禮",
    "X19n0348_002:0606a13": "彼佛足。具述致敬借飯之辭。彼化菩薩。既受鉢飯。",
    "X19n0348_002:0606a14": "與彼九百萬菩薩。至維摩舍。維摩詰即化作九百",
    "X19n0348_002:0606a15": "萬師子之座。諸菩薩皆坐其上。與諸大眾同食香",
    "X19n0348_002:0606a16": "飯。(云云)此為即遠而近。即小而大。即少而多。即粗",
    "X19n0348_002:0606a17": "而妙之神變也。又欲與文殊同往佛所。即以神力",
    "X19n0348_002:0606a18": "持諸大眾。并師子座。置于右掌。往詣佛所。又以右",
    "X19n0348_002:0606a19": "手斷取玅喜世界。置于此土等。皆不思議之神變",
    "X19n0348_002:0606a20": "也。或問曰。此經神變。所說何多。答曰。此經說在方",
    "X19n0348_002:0606a21": "等。正彈偏斥小歎大褒圓之時。而聲聞于昔阿含",
    "X19n0348_002:0606a22": "已得道果。但念空無相無作。而于菩薩遊戲神通",
    "X19n0348_002:0606a23": "淨佛國土。不生一念好樂之心。是以此經發起即",
    "X19n0348_002:0606a24": "以寶葢現通為事。開章即以淨佛國土為請。正欲",
    "X19n0348_002:0606b01": "違其宿心。斥其小行。令其恥小慕大。得生酥益。以",
    "X19n0348_002:0606b02": "作法華開權顯實之弄引。故神通淨土。偏其多也。",
    "X19n0348_002:0606b03": "是以是時大迦葉。聞菩薩不可思議解脫法門。歎",
    "X19n0348_002:0606b04": "未曾有。謂舍利弗。譬如有人。于盲者前。現眾色像。",
    "X19n0348_002:0606b05": "非彼所見。一切聲聞。聞是不可思議解脫法門。其",
    "X19n0348_002:0606b06": "誰不發阿耨多羅三菩提心。我等何為永絕其根。",
    "X19n0348_002:0606b07": "於此大乘。已如敗種。一切聲聞聞是不可思議解",
    "X19n0348_002:0606b08": "脫法門。皆應號泣。聲震三千大千世界。此正方等",
    "X19n0348_002:0606b09": "彈偏斥小。歎大褒圓。令聲聞得恥小慕大之益也。",
    "X19n0348_002:0606b10": "然而非不可思議解脫之本。莫能施種種不思議",
    "X19n0348_002:0606b11": "神通之迹。非不思議神通之迹。無以彰不可思議",
    "X19n0348_002:0606b12": "解脫之本。迷者忘本以執迹。悟者即迹而達本。本",
    "X19n0348_002:0606b13": "迹雖殊。不思議一也。三說法不思議者。此門與前",
    "X19n0348_002:0606b14": "神通。有離合兩意。離而言之。自有眾生因神通形",
    "X19n0348_002:0606b15": "益而得度者。如經明芥子內須彌山。乃云唯應得",
    "X19n0348_002:0606b16": "度者。乃能見之。即其義也。又如現相辟支。不能說",
    "X19n0348_002:0606b17": "法。惟現神通。令人得益。亦其類也。自有眾生必因",
    "X19n0348_002:0606b18": "聞法獲聲聞益而得度者。此如常途。今則合以明",
    "X19n0348_002:0606b19": "之。先既以神通駭動。發其欣樂。今則次以智辯宣",
    "X19n0348_002:0606b20": "[改己+易]。逗其所宜。猶如龍王降雨。必先靄以慈雲。震以",
    "X19n0348_002:0606b21": "戒雷。俾三草二木。先獲蘇息。而翹然顒聳。然後雨",
    "X19n0348_002:0606b22": "以法雨。率土充洽。上中下根。各得增長。佛法亦然。",
    "X19n0348_002:0606b23": "故次神通。而明說法也。餘時說法。固無暇論。此經",
    "X19n0348_002:0606b24": "說在方等。得對半說滿。彈呵褒歎之正。雖曰說滿。",
    "X19n0348_002:0606c01": "而圓頓居多。雖專圓頓。而亦不妨兼通兼別。如三",
    "X19n0348_002:0606c02": "十二菩薩。各說入不二法門。文殊維摩固是圓頓。",
    "X19n0348_002:0606c03": "其餘菩薩豈不亦兼通別。又如寶積偈云。說法不",
    "X19n0348_002:0606c04": "有亦不無。以因緣故諸法生。無我無造無受者。善",
    "X19n0348_002:0606c05": "惡之業亦不忘。此追贊圓頓之法也。始在佛樹力",
    "X19n0348_002:0606c06": "降魔等。此追贊阿含時所說小乘之法也。佛以一",
    "X19n0348_002:0606c07": "音演說法。眾生隨類各得解等。此則正贊方等時。",
    "X19n0348_002:0606c08": "四教並談。頓漸秘密不定同舉也。大師演華嚴日",
    "X19n0348_002:0606c09": "譬云。次照平地。影臨萬水。逐器方圓。隨波動靜。示",
    "X19n0348_002:0606c10": "一佛土。令淨穢不同。示現一身。巨細各異。一音說",
    "X19n0348_002:0606c11": "法。隨類各解。恐畏歡喜。厭離斷疑。神力不共。故見",
    "X19n0348_002:0606c12": "有淨穢聞有褒貶。嗅有薝蔔不薝蔔。華有著身不",
    "X19n0348_002:0606c13": "著身。慧有若干不若干。此喻正譬方等示土現身",
    "X19n0348_002:0606c14": "神通說法種種不同也。又如佛為寶積說佛國淨",
    "X19n0348_002:0606c15": "土之行。總說則眾生之類是菩薩佛土。別開則有",
    "X19n0348_002:0606c16": "三心二十行。三心者。一者直心。二者深心。三者大",
    "X19n0348_002:0606c17": "乘心。二十行者。則六度。四無量心。四攝法。方便。三",
    "X19n0348_002:0606c18": "十七品。迴向。說除八難。自守戒行。十善。乃至云若",
    "X19n0348_002:0606c19": "菩薩欲得淨土。當淨其心。隨其心淨。則佛土淨。論",
    "X19n0348_002:0606c20": "淨佛國土之行。四教菩薩皆能修之。三藏菩薩。事",
    "X19n0348_002:0606c21": "六度行。修在阿含。既未破惑。猶落愛見。今在方等",
    "X19n0348_002:0606c22": "正對半說滿。則三心二十行。通通別圓。三教菩薩",
    "X19n0348_002:0606c23": "皆能修之。惟此心行。能解即空。則判入通教。能解",
    "X19n0348_002:0606c24": "但中。則判入別教。能解圓中。則判入圓教。又如方",
    "X19n0348_002:0607a01": "便品。維摩詰因以身疾。廣為說法。初說身之過患。",
    "X19n0348_002:0607a02": "此亦四教通觀之境。至云諸仁者。此可厭患。當樂",
    "X19n0348_002:0607a03": "佛身。所以者何。佛身者即法身也。從無量功德生",
    "X19n0348_002:0607a04": "等。所列種種功德。會而歸之。亦通四教。今在方等。",
    "X19n0348_002:0607a05": "既對斥事度。則修通後三。亦可知也。又如諸弟子",
    "X19n0348_002:0607a06": "品。呵舍利弗云。夫宴坐者。不于三界現身意。是為",
    "X19n0348_002:0607a07": "宴坐。以至心不住內外。是為宴坐。此雖以圓呵小。",
    "X19n0348_002:0607a08": "義亦通於通別。若曰于諸見不動。而修道品。不斷",
    "X19n0348_002:0607a09": "煩惱。而入涅槃。此則的以圓頓而對呵于小乘也。",
    "X19n0348_002:0607a10": "如是種種。不能枚舉。至于呵彌勒云。二十五法是",
    "X19n0348_002:0607a11": "菩提。為光嚴童子說三十二道場。雖是圓頓。義亦",
    "X19n0348_002:0607a12": "兼乎通別。至于呵持世。而降伏天魔。為諸魔女說",
    "X19n0348_002:0607a13": "無盡燈法門。此則以圓呵偏。以成圓頓。化魔為佛。",
    "X19n0348_002:0607a14": "舉此為例。餘不繁列也。夫圓法本也。餘教迹也。始",
    "X19n0348_002:0607a15": "則為實以施權。終則會權以歸實。迷者忘本以執",
    "X19n0348_002:0607a16": "迹。悟者即迹以達本。本迹雖殊。不思議一也。四明",
    "X19n0348_002:0607a17": "眷屬不可思議者。法華玄義明六種眷屬。此經亦",
    "X19n0348_002:0607a18": "具有之。今出其相。一理性眷屬。經云一切眾生皆",
    "X19n0348_002:0607a19": "如。乃至彌勒亦如。是也。二業生眷屬。如來先世曾",
    "X19n0348_002:0607a20": "為結佛性緣種。世世成之熟之度之脫之。直于此",
    "X19n0348_002:0607a21": "世。或聞說得道。如常隨之眾。為法親內眷屬。或未",
    "X19n0348_002:0607a22": "得道。預會俗眾。為外眷屬。三願生眷屬者。先世結",
    "X19n0348_002:0607a23": "緣雖未斷苦。願生內眷屬中。或怨家等因之受道。",
    "X19n0348_002:0607a24": "若得道者。成內眷屬。不得者。成外眷屬。如餘經所",
    "X19n0348_002:0607b01": "說。有調達等緣是也。四神通眷屬者。若先世值佛。",
    "X19n0348_002:0607b02": "發真見諦。生猶未盡。或在上界。或在他方。今佛分",
    "X19n0348_002:0607b03": "段作佛。或以願力。或以通力。來生下界。與他方菩",
    "X19n0348_002:0607b04": "薩來此毗耶離。聞法獲益而去。如香積佛國諸來",
    "X19n0348_002:0607b05": "菩薩等是也。五應身眷屬者。或同佛究竟法報二",
    "X19n0348_002:0607b06": "身。而起應身。如文殊是龍尊王佛。維摩是金粟如",
    "X19n0348_002:0607b07": "來是也。或等覺菩薩等。從分真法報二身。以起應",
    "X19n0348_002:0607b08": "身。如彌勒等是也。或為熟他。或為自熟。或為本緣。",
    "X19n0348_002:0607b09": "皆名應身眷屬。六明法門眷屬者。此如普現菩薩。",
    "X19n0348_002:0607b10": "問淨名居士。父母妻子。親戚眷屬。吏民知識。悉為",
    "X19n0348_002:0607b11": "是誰。奴婢僮僕。象馬車乘。皆在何所。淨名答云。智",
    "X19n0348_002:0607b12": "度菩薩母。方便以為父。一切眾導師。無不由是生。",
    "X19n0348_002:0607b13": "法喜以為妻。慈悲心為女。善心誠實男。畢竟空為",
    "X19n0348_002:0607b14": "舍。弟子眾塵勞。隨意之所轉。道品善知識。由是成",
    "X19n0348_002:0607b15": "正覺。此法門眷屬也。諸經流類至多。學者可以意",
    "X19n0348_002:0607b16": "得也。此中若論本迹者。應身眷屬。則以法報為本。",
    "X19n0348_002:0607b17": "應身為迹。然非本無以垂迹。非迹無以顯本。迷者",
    "X19n0348_002:0607b18": "忘本以執迹。悟者即迹以達本。本迹雖殊。不思議",
    "X19n0348_002:0607b19": "一也。餘三則以宿種為本。現行為迹。亦本迹雖殊。",
    "X19n0348_002:0607b20": "不思議一。第五明利益不可思議者。諸佛所為。未",
    "X19n0348_002:0607b21": "甞空過。釋論云。佛入王三昧。前放光度前者。後放",
    "X19n0348_002:0607b22": "光度後者。譬如網魚前獲後獲。見光聞法。皆不唐",
    "X19n0348_002:0607b23": "捐。今經云。法寶普照。而雨法雨。即身口兩益也。寶",
    "X19n0348_002:0607b24": "積長者云。大聖法王眾所歸。淨心觀佛靡不欣。各",
    "X19n0348_002:0607c01": "見世尊在其前。斯則神力不共法。此言各隨宿根",
    "X19n0348_002:0607c02": "以見佛身有不同也。又云。佛以一音演說法。眾生",
    "X19n0348_002:0607c03": "隨類各得解。皆謂世尊同其語。斯則神力不共法。",
    "X19n0348_002:0607c04": "此言眾生各隨宿根聞法不同也。又云。佛以一音",
    "X19n0348_002:0607c05": "演說法。眾生隨類各得解。普得受行獲其利。斯則",
    "X19n0348_002:0607c06": "神力不共法。此言見身聞法各隨根器而獲利益",
    "X19n0348_002:0607c07": "不同也。又云。佛以一音演說法。或有恐畏或歡喜。",
    "X19n0348_002:0607c08": "或生厭離或斷疑。此則神力不共法。此言所獲之",
    "X19n0348_002:0607c09": "益種種差別也。或有歡喜。即世界悉檀。得歡喜益。",
    "X19n0348_002:0607c10": "或有恐畏。即為人悉檀。拳拳秪畏。力行其善。得生",
    "X19n0348_002:0607c11": "善益。或生厭離。即對治悉檀。得對治法。厭離煩惱。",
    "X19n0348_002:0607c12": "獲破惡益。或斷疑者。斷去惑疑。得入第一義諦理",
    "X19n0348_002:0607c13": "益。此之四悉。義關四教。此經對半說滿。對藏說通",
    "X19n0348_002:0607c14": "別圓三教。又有于方等時新入藏者。應得小益。須",
    "X19n0348_002:0607c15": "知此經論益。有顯密兩意。顯意者。如說佛國品竟。",
    "X19n0348_002:0607c16": "求聲聞三萬二千諸天及人。知有為法皆悉無常。",
    "X19n0348_002:0607c17": "遠塵離垢。得法眼淨。八千比丘。不受諸法漏盡意",
    "X19n0348_002:0607c18": "解。此聞大悟小。得藏通兩教之益也。如方便品。維",
    "X19n0348_002:0607c19": "摩詰為諸問疾。如應說法。令無數人。皆發無上道",
    "X19n0348_002:0607c20": "意。此得圓頓發心之益。亦兼前二教之益。又如維",
    "X19n0348_002:0607c21": "摩詰為目犍連說法時。八百居士皆發無上道意。",
    "X19n0348_002:0607c22": "又維摩詰為須菩提說法時。二百天子得法眼淨。",
    "X19n0348_002:0607c23": "又維摩詰為羅睺羅說法時。三十二長者子皆發",
    "X19n0348_002:0607c24": "無上道意。又為彌勒菩薩說法時。二百天子得無",
    "X19n0348_002:0608a01": "生忍。又為光嚴童子說法時。五百天人皆發無上",
    "X19n0348_002:0608a02": "道意。又為魔女說法時。令萬二千天女發無上道",
    "X19n0348_002:0608a03": "意。又為善德長者說法時。令城中一最下乞人發",
    "X19n0348_002:0608a04": "無上道意。又文殊將眾入淨名室聞法覩變時。其",
    "X19n0348_002:0608a05": "中八千天子。皆發無上道意。又說是入不二法門",
    "X19n0348_002:0608a06": "品時。五千菩薩。皆入不二法門。得無生忍。又香積",
    "X19n0348_002:0608a07": "品。說娑婆十事善法等時。百千天人。皆發無上道",
    "X19n0348_002:0608a08": "意。十千菩薩。得無生法忍。乃至佛說此經已。一切",
    "X19n0348_002:0608a09": "大眾皆大歡喜。總得歡喜益也。密意者。傍為彈偏",
    "X19n0348_002:0608a10": "斥小。令諸小乘聞大不謗。聞斥不嗔。得恥小慕大",
    "X19n0348_002:0608a11": "益。為法華以作開權顯實方便。得轉酪以為生酥",
    "X19n0348_002:0608a12": "益。若以寶葢三用。會通三益者。發無上道心。入無",
    "X19n0348_002:0608a13": "生忍。此獲帡幪益也。菩薩得淨佛國土。遊戲神通。",
    "X19n0348_002:0608a14": "此獲能致清涼益也。得法眼淨。不受諸法。漏盡意",
    "X19n0348_002:0608a15": "解。此獲除煩熱益也。然為欲令眾生獲開佛知見",
    "X19n0348_002:0608a16": "大益之本。故權令獲三乘七方便利益之迹。迷者",
    "X19n0348_002:0608a17": "忘本以執迹。悟者即迹而達本。本迹雖殊。不思議",
    "X19n0348_002:0608a18": "一也。然則非三德不可思議之大體。莫能致三脫",
    "X19n0348_002:0608a19": "不可思議之大用。非三脫不可思議之大用。莫能",
    "X19n0348_002:0608a20": "彰三德不可思議之大體。體與用而俱大。理與事",
    "X19n0348_002:0608a21": "而皆圓。此維摩詰不可思議解脫經之所由說也。",
    "X19n0348_002:0608a22": "觀解者。觀一心性具五道。為五道悲境。誓願拔之。",
    "X19n0348_002:0608a23": "即生緣慈悲。如五百長者子獻以寶葢也。次觀之",
    "X19n0348_002:0608a24": "使空。與性具二乘相契。即法緣慈悲。如五百寶葢",
    "X19n0348_002:0608b01": "投之于空也。觀此五道與佛性無異。眾生如。同彌",
    "X19n0348_002:0608b02": "勒如。即無緣慈悲。如令諸寶葢合成一葢也。此總",
    "X19n0348_002:0608b03": "觀也。若別觀者。觀五道因果本自無性。即是佛性。",
    "X19n0348_002:0608b04": "而佛界因果。亦未甞異乎五道之性。但五道之性。",
    "X19n0348_002:0608b05": "無苦而有苦。此苦可悲。佛界之性。無樂而有樂。此",
    "X19n0348_002:0608b06": "樂可敬。即悲敬一雙也。觀五道五葢。煩惱生死即",
    "X19n0348_002:0608b07": "是菩提涅槃。即惑性即理性一雙也。觀一心十界",
    "X19n0348_002:0608b08": "即空假中。修之謂之三因。成之謂之三慈。即因果",
    "X19n0348_002:0608b09": "一雙也。觀一心即空假中。即是三德。而此三德具",
    "X19n0348_002:0608b10": "足無方大用。即體用一雙也。其中感應神通。說法",
    "X19n0348_002:0608b11": "眷屬利益。觀之可知。又觀解者。觀一念性具五道。",
    "X19n0348_002:0608b12": "而此五道為生緣慈境。即五百寶葢也。觀之即空。",
    "X19n0348_002:0608b13": "即法緣慈境。即以寶葢散之于空也。了此九界即",
    "X19n0348_002:0608b14": "是佛界。性具百界千如。徧歷假名實法與夫國土。",
    "X19n0348_002:0608b15": "即令此寶葢合成一葢。徧覆三千大千世界也。",
    "X19n0348_002:0608b17": "維摩詰所說經無我疏卷第二"
}