{
    "T07n0220_549:0824b12": "大般若波羅蜜多經卷第五百四",
    "T07n0220_549:0824b13": "十九",
    "T07n0220_549:0824b15": "三藏法師玄奘奉 詔譯",
    "T07n0220_549:0824b16": "第四分真如品第十六之二",
    "T07n0220_549:0824b17": "[0824b17] 爾時，欲界、色界天子恭敬合掌，俱白佛言：「世",
    "T07n0220_549:0824b18": "尊！般若波羅蜜多最為甚深極難信解。世尊！",
    "T07n0220_549:0824b19": "無上正等菩提亦最甚深極難信解。世尊！無",
    "T07n0220_549:0824b20": "上正等菩提既難信解亦難證得。」[0824b20] 爾時，佛告",
    "T07n0220_549:0824b21": "諸天子言：「如是！如是！如汝所說。若諸有情成",
    "T07n0220_549:0824b22": "就惡慧，下劣精進、下劣勝解，無方便善巧，為",
    "T07n0220_549:0824b23": "惡友所攝，於深般若波羅蜜多實難信解，於",
    "T07n0220_549:0824b24": "佛無上正等菩提亦難信解，由斯無上正等",
    "T07n0220_549:0824b25": "菩提亦難證得。」[0824b25] 爾時，善現便白佛言：「如世尊",
    "T07n0220_549:0824b26": "說諸佛無上正等菩提既難信解亦難證得，",
    "T07n0220_549:0824b27": "云何無上正等菩提極難信解亦難證得？此",
    "T07n0220_549:0824b28": "中都無可證得者。何以故？以一切法畢竟空",
    "T07n0220_549:0824b29": "故，空中無法能證餘法。所以者何？以一切法",
    "T07n0220_549:0824c01": "自性皆空，若為永斷如是法故說如是法，此",
    "T07n0220_549:0824c02": "法亦空。由此義故，於佛無上正等菩提，若能",
    "T07n0220_549:0824c03": "證者、若所證法、若能知者、若所知法一切皆",
    "T07n0220_549:0824c04": "空。由此因緣，我作是念：『諸佛無上正等菩提",
    "T07n0220_549:0824c05": "易可信解，易可證得，非難信解、非難證得，以",
    "T07n0220_549:0824c06": "一切法無不皆空，如是信知便證得故。』」[0824c06] 佛告",
    "T07n0220_549:0824c07": "善現：「諸佛無上正等菩提，能信解者及證得",
    "T07n0220_549:0824c08": "者不可得故，說難信解及難證得；諸佛無上",
    "T07n0220_549:0824c09": "正等菩提非實有故，說難信解及難證得；諸",
    "T07n0220_549:0824c10": "佛無上正等菩提無積集故，說難信解及難",
    "T07n0220_549:0824c11": "證得。」[0824c11] 時，舍利子語善現言：「以一切法畢竟空",
    "T07n0220_549:0824c12": "故，諸佛無上正等菩提極難信解、甚難可得。",
    "T07n0220_549:0824c13": "所以者何？以一切法都無自性皆如虛空。譬",
    "T07n0220_549:0824c14": "如虛空不作是念：『我於無上正等菩提，當生",
    "T07n0220_549:0824c15": "信解及當證得。』諸法亦爾，皆如虛空都無自",
    "T07n0220_549:0824c16": "性，是故無上正等菩提極難信解、甚難證得。",
    "T07n0220_549:0824c17": "復次，善現！若佛無上正等菩提易可信解，易",
    "T07n0220_549:0824c18": "可證得，則不應有如殑伽沙諸菩薩眾發趣",
    "T07n0220_549:0824c19": "無上正等菩提後還退轉，故知無上正等菩",
    "T07n0220_549:0824c20": "提極難信解、甚難證得。」[0824c20] 時，具壽善現白舍利",
    "T07n0220_549:0824c21": "子言：「於意云何？色於無上正等菩提有退轉",
    "T07n0220_549:0824c22": "不？」[0824c22] 舍利子言：「不也！善現！」[0824c22] 「於意云何？受、想、行、識",
    "T07n0220_549:0824c23": "於無上正等菩提有退轉不？」[0824c23] 舍利子言：「不也！",
    "T07n0220_549:0824c24": "善現！」[0824c24] 「於意云何？離色，有法於無上正等菩提",
    "T07n0220_549:0824c25": "有退轉不？」[0824c25] 舍利子言：「不也！善現！」[0824c25] 「於意云何？離",
    "T07n0220_549:0824c26": "受、想、行、識，有法於無上正等菩提有退轉不？」",
    "T07n0220_549:0824c27": "[0824c27] 舍利子言：「不也！善現！」[0824c27] 「於意云何？色真如於無",
    "T07n0220_549:0824c28": "上正等菩提有退轉不？」[0824c28] 舍利子言：「不也！善現！」",
    "T07n0220_549:0824c29": "[0824c29] 「於意云何？受、想、行、識真如於無上正等菩提",
    "T07n0220_549:0825a01": "有退轉不？」[0825a01] 舍利子言：「不也！善現！」[0825a01] 「於意云何？離",
    "T07n0220_549:0825a02": "色真如，有法於無上正等菩提有退轉不？」[0825a02] 舍",
    "T07n0220_549:0825a03": "利子言：「不也！善現！」[0825a03] 「於意云何？離受、想、行、識真",
    "T07n0220_549:0825a04": "如，有法於無上正等菩提有退轉不？」[0825a04] 舍利子",
    "T07n0220_549:0825a05": "言：「不也！善現！」[0825a05] 「復次，舍利子！於意云何？色能證",
    "T07n0220_549:0825a06": "無上正等菩提不？」[0825a06] 舍利子言：「不也！善現！」[0825a06] 「於意",
    "T07n0220_549:0825a07": "云何？受、想、行、識能證無上正等菩提不？」[0825a07] 舍利",
    "T07n0220_549:0825a08": "子言：「不也！善現！」[0825a08] 「於意云何？離色，有法能證無",
    "T07n0220_549:0825a09": "上正等菩提不？」[0825a09] 舍利子言：「不也！善現！」[0825a09] 「於意云",
    "T07n0220_549:0825a10": "何？離受、想、行、識，有法能證無上正等菩提不？」",
    "T07n0220_549:0825a11": "[0825a11] 舍利子言：「不也！善現！」[0825a11] 「於意云何？色真如能證",
    "T07n0220_549:0825a12": "無上正等菩提不？」[0825a12] 舍利子言：「不也！善現！」[0825a12] 「於意",
    "T07n0220_549:0825a13": "云何？受、想、行、識真如能證無上正等菩提不？」",
    "T07n0220_549:0825a14": "[0825a14] 舍利子言：「不也！善現！」[0825a14] 「於意云何？離色真如，有",
    "T07n0220_549:0825a15": "法能證無上正等菩提不？」[0825a15] 舍利子言：「不也！善",
    "T07n0220_549:0825a16": "現！」[0825a16] 「於意云何？離受、想、行、識真如，有法能證無",
    "T07n0220_549:0825a17": "上正等菩提不？」[0825a17] 舍利子言：「不也！善現！」[0825a17] 「復次，舍",
    "T07n0220_549:0825a18": "利子！於意云何？真如於無上正等菩提有退",
    "T07n0220_549:0825a19": "轉不？」[0825a19] 舍利子言：「不也！善現！」[0825a19] 「於意云何？離真如，",
    "T07n0220_549:0825a20": "有法於無上正等菩提有退轉不？」[0825a20] 舍利子言：",
    "T07n0220_549:0825a21": "「不也！善現！」[0825a21] 「復次，舍利子！於意云何？真如能證",
    "T07n0220_549:0825a22": "無上正等菩提不？」[0825a22] 舍利子言：「不也！善現！」[0825a22] 「於意",
    "T07n0220_549:0825a23": "云何？離真如，有法能證無上正等菩提不？」[0825a23] 舍",
    "T07n0220_549:0825a24": "利子言：「不也！善現！」[0825a24] 「復次，舍利子！於意云何？頗",
    "T07n0220_549:0825a25": "有法非即色等、非離色等，非即真如、非離真",
    "T07n0220_549:0825a26": "如，於無上正等菩提有退轉不？」[0825a26] 舍利子言：「不",
    "T07n0220_549:0825a27": "也！善現！」[0825a27] 「復次，舍利子！於意云何？頗有法非即",
    "T07n0220_549:0825a28": "色等、非離色等，非即真如、非離真如，能證無",
    "T07n0220_549:0825a29": "上正等菩提不？」[0825a29] 舍利子言：「不也！善現！」[0825a29] 時，具壽",
    "T07n0220_549:0825b01": "善現謂舍利子言：「若一切法諦故、住故，都無",
    "T07n0220_549:0825b02": "所有皆不可得，說何等法可於無上正等菩",
    "T07n0220_549:0825b03": "提而有退轉？」[0825b03] 時，舍利子語善現言：「如仁者所",
    "T07n0220_549:0825b04": "說，無生法忍中都無有法，亦無菩薩可於無",
    "T07n0220_549:0825b05": "上正等菩提說有退轉。若爾，何故佛說三種",
    "T07n0220_549:0825b06": "住菩薩乘補特伽羅，但應說一？又如仁說，應",
    "T07n0220_549:0825b07": "無三乘菩薩差別，唯應有一正等覺乘。」[0825b07] 時，滿",
    "T07n0220_549:0825b08": "慈子便白具壽舍利子言：「應問善現：為許有",
    "T07n0220_549:0825b09": "一菩薩乘不？然後可難：應無三乘建立差別，",
    "T07n0220_549:0825b10": "唯應有一正等覺乘。」[0825b10] 時，舍利子問善現言：「為",
    "T07n0220_549:0825b11": "許有一菩薩乘不？」[0825b11] 善現報言：「於意云何？真如",
    "T07n0220_549:0825b12": "中頗有三乘差別不？」[0825b12] 舍利子言：「不也！善現！真",
    "T07n0220_549:0825b13": "如尚無三相可得，況於其內有別三乘！」[0825b13] 「於意",
    "T07n0220_549:0825b14": "云何？真如中頗有一乘可得不？」[0825b14] 舍利子言：「不",
    "T07n0220_549:0825b15": "也！善現！真如尚無一相可得，況於其內而有",
    "T07n0220_549:0825b16": "一乘！」[0825b16] 「於意云何？頗真如中見有一法、一菩薩",
    "T07n0220_549:0825b17": "不？」[0825b17] 舍利子言：「不也！善現！」[0825b17] 時，具壽善現謂舍利",
    "T07n0220_549:0825b18": "子言：「若一切法諦故、住故，都無所有、皆不可",
    "T07n0220_549:0825b19": "得，菩薩亦爾，云何尊者可作是念：此是聲聞、",
    "T07n0220_549:0825b20": "此是獨覺、此是菩薩，如是為三、如是為一？[0825b20] 「舍",
    "T07n0220_549:0825b21": "利子！若菩薩摩訶薩於一切法都無所得，於",
    "T07n0220_549:0825b22": "法真如亦無所得，於諸菩薩亦無所得，於諸",
    "T07n0220_549:0825b23": "如來亦無所得，當知是為真實菩薩。舍利子！",
    "T07n0220_549:0825b24": "若菩薩摩訶薩聞說真如無差別相，不驚、不",
    "T07n0220_549:0825b25": "怖、不沈、不沒，是菩薩摩訶薩疾證無上正等",
    "T07n0220_549:0825b26": "菩提，於其中間定無退轉。」[0825b26] 爾時，世尊讚善現",
    "T07n0220_549:0825b27": "曰：「善哉！善哉！汝今乃能為諸菩薩善說法要，",
    "T07n0220_549:0825b28": "汝之所說皆是如來威神之力。善現當知！若",
    "T07n0220_549:0825b29": "菩薩摩訶薩於法真如不可得相深生信解，",
    "T07n0220_549:0825c01": "知一切法無差別相，聞說如是諸法真如不",
    "T07n0220_549:0825c02": "可得相，不驚、不怖、不沈、不沒，是菩薩摩訶薩",
    "T07n0220_549:0825c03": "疾證無上正等菩提。」[0825c03] 時，舍利子便白佛言：「若",
    "T07n0220_549:0825c04": "菩薩摩訶薩成就此法，疾證無上正等覺耶？」",
    "T07n0220_549:0825c05": "[0825c05] 爾時佛告舍利子言：「如是！如是！若菩薩摩訶",
    "T07n0220_549:0825c06": "薩成就此法，疾證無上正等菩提，不墮聲聞、",
    "T07n0220_549:0825c07": "獨覺等地。」[0825c07] 爾時，善現便白佛言：「若菩薩摩訶",
    "T07n0220_549:0825c08": "薩欲疾證得所求無上正等菩提，應云何住？",
    "T07n0220_549:0825c09": "云何應學？」[0825c09] 佛告善現：「若菩薩摩訶薩欲疾證",
    "T07n0220_549:0825c10": "得所求無上正等菩提，於諸有情應平等住，",
    "T07n0220_549:0825c11": "於諸有情應起等心、慈心、悲心、喜心、捨心、利益",
    "T07n0220_549:0825c12": "心、安樂心、調柔心、恭敬心、無損心、無害心、質直",
    "T07n0220_549:0825c13": "心、如父心、如母心、如兄弟心、如姊妹心、為依怙",
    "T07n0220_549:0825c14": "心，亦以此心應與其語。善現當知！若菩薩摩",
    "T07n0220_549:0825c15": "訶薩欲疾證得所求無上正等菩提，於諸有",
    "T07n0220_549:0825c16": "情應如是住、應如是學。」",
    "T07n0220_549:0825c17": "第四分不退相品第十七",
    "T07n0220_549:0825c18": "[0825c18] 爾時，善現復白佛言：「我等當以何行、狀、相，知",
    "T07n0220_549:0825c19": "是不退轉菩薩摩訶薩？」[0825c19] 佛告善現：「若菩薩摩",
    "T07n0220_549:0825c20": "訶薩能如實知若異生地、若聲聞地、若獨覺",
    "T07n0220_549:0825c21": "地、若菩薩地、若如來地，如是諸地雖說有異，",
    "T07n0220_549:0825c22": "而於諸法真如性中無變異、無分別，皆無二、",
    "T07n0220_549:0825c23": "無二分。是菩薩摩訶薩雖實悟入諸法真如，",
    "T07n0220_549:0825c24": "亦實安住諸法真如無所分別，以無所得為",
    "T07n0220_549:0825c25": "方便故。是菩薩摩訶薩既實悟入諸法真如，",
    "T07n0220_549:0825c26": "雖聞真如與一切法無二無別而無疑滯。是",
    "T07n0220_549:0825c27": "菩薩摩訶薩既實安住諸法真如，出真如已，",
    "T07n0220_549:0825c28": "雖聞諸法種種異相，而於其中無所執著亦",
    "T07n0220_549:0825c29": "無疑滯，不作是念：『此事如實，此不如實。』雖無",
    "T07n0220_549:0826a01": "此念，而於諸法能如實知。是菩薩摩訶薩終",
    "T07n0220_549:0826a02": "不輕爾而發語言，諸有所說皆引義利，若無",
    "T07n0220_549:0826a03": "義利終不發言。是菩薩摩訶薩終不觀他好",
    "T07n0220_549:0826a04": "惡長短，平等憐愍而為說法。若菩薩摩訶薩",
    "T07n0220_549:0826a05": "成就如是諸行、狀、相，定於無上正等菩提不",
    "T07n0220_549:0826a06": "復退轉。[0826a06] 「復次，善現！一切不退轉菩薩摩訶薩，",
    "T07n0220_549:0826a07": "終不樂觀外道沙門、婆羅門等形相言說。彼",
    "T07n0220_549:0826a08": "諸沙門、婆羅門等，於所知法實知實見，或能",
    "T07n0220_549:0826a09": "施設正見法門，無有是處。是菩薩摩訶薩終",
    "T07n0220_549:0826a10": "不禮敬諸餘天神，如諸世間外道所事，亦終",
    "T07n0220_549:0826a11": "不以種種花鬘、塗散等香、衣服、瓔珞、寶幢、幡蓋、",
    "T07n0220_549:0826a12": "伎樂、燈明供養天神及諸外道。若菩薩摩訶",
    "T07n0220_549:0826a13": "薩成就如是諸行、狀、相，定於無上正等菩提",
    "T07n0220_549:0826a14": "不復退轉。[0826a14] 「復次，善現！一切不退轉菩薩摩訶",
    "T07n0220_549:0826a15": "薩，不墮惡趣，不受女身，亦不生於卑賤種族，",
    "T07n0220_549:0826a16": "除為度脫彼類有情現同類生方便攝受。是",
    "T07n0220_549:0826a17": "菩薩摩訶薩常樂受行十善業道，自離害生",
    "T07n0220_549:0826a18": "命乃至邪見，亦勸他離害生命乃至邪見，自",
    "T07n0220_549:0826a19": "受行十善業道，亦勸他受行十善業道，示現、",
    "T07n0220_549:0826a20": "勸導、讚勵、慶喜、攝受有情令其堅固。是菩薩",
    "T07n0220_549:0826a21": "摩訶薩乃至夢中亦不現行十惡業道，亦不",
    "T07n0220_549:0826a22": "現起惡不善心，乃至夢中亦常受學十善業",
    "T07n0220_549:0826a23": "道。若菩薩摩訶薩成就如是諸行、狀、相，定於",
    "T07n0220_549:0826a24": "無上正等菩提不復退轉。[0826a24] 「復次，善現！一切不",
    "T07n0220_549:0826a25": "退轉菩薩摩訶薩，諸所受持、思惟、讀誦種種經",
    "T07n0220_549:0826a26": "典令極通利，皆為利樂一切有情，恒作是念：",
    "T07n0220_549:0826a27": "『我以此法為諸有情宣說開示，當令一切法",
    "T07n0220_549:0826a28": "願滿足。復持如是法施善根，與諸有情平等",
    "T07n0220_549:0826a29": "共有迴向無上正等菩提。』若菩薩摩訶薩成",
    "T07n0220_549:0826b01": "就如是諸行、狀、相，定於無上正等菩提不復",
    "T07n0220_549:0826b02": "退轉。[0826b02] 「復次，善現！一切不退轉菩薩摩訶薩，於",
    "T07n0220_549:0826b03": "佛所說甚深法門，終不生於疑惑、猶豫，亦不",
    "T07n0220_549:0826b04": "迷悶，歡喜信受；諸所發言皆為饒益，知量而",
    "T07n0220_549:0826b05": "說言詞柔軟；寢寐輕少煩惱不行，入出往來",
    "T07n0220_549:0826b06": "心不迷謬；恒時安住正念正知，進止威儀、行",
    "T07n0220_549:0826b07": "住坐臥、舉足下足亦復如是；諸所遊履必觀",
    "T07n0220_549:0826b08": "其地，安詳繫念直視而行，運動語言常無卒",
    "T07n0220_549:0826b09": "暴；諸所受用臥具、衣服皆常香潔無諸臭穢，",
    "T07n0220_549:0826b10": "亦無垢膩蟣虱等蟲；恒樂清淨常無疾病，身",
    "T07n0220_549:0826b11": "中無有八萬戶蟲。所以者何？是諸菩薩善根",
    "T07n0220_549:0826b12": "增上出過世間，如如善根漸漸增長，如是如",
    "T07n0220_549:0826b13": "是身心清淨。由此因緣，是諸菩薩身心堅固",
    "T07n0220_549:0826b14": "猶若金剛，不為違緣之所侵惱。若菩薩摩訶",
    "T07n0220_549:0826b15": "薩成就如是諸行、狀、相，定於無上正等菩提",
    "T07n0220_549:0826b16": "不復退轉。」[0826b16] 爾時，善現便白佛言：「是菩薩摩訶",
    "T07n0220_549:0826b17": "薩云何應知心常清淨？」[0826b17] 佛告善現：「是菩薩摩",
    "T07n0220_549:0826b18": "訶薩如如善根漸漸增長，如是如是心中一",
    "T07n0220_549:0826b19": "切諂曲、矯誑皆永不行。由此因緣，一切煩惱",
    "T07n0220_549:0826b20": "及餘不善皆永息滅，亦超聲聞及獨覺地，疾",
    "T07n0220_549:0826b21": "趣無上正等菩提，是故應知心常清淨。[0826b21] 「復次，",
    "T07n0220_549:0826b22": "善現！一切不退轉菩薩摩訶薩，不重利養、不",
    "T07n0220_549:0826b23": "徇名譽，心離嫉慳、身無愆失，於諸飲食、衣服、",
    "T07n0220_549:0826b24": "臥具、醫藥、資財不生耽著，聞甚深法心不迷",
    "T07n0220_549:0826b25": "謬，智慧深固恭敬信受，隨所聽聞皆能會入",
    "T07n0220_549:0826b26": "甚深般若波羅蜜多，諸所造作世間事業亦",
    "T07n0220_549:0826b27": "依般若波羅蜜多方便善巧會入法性，不見",
    "T07n0220_549:0826b28": "一事出法性者，設有不與法性相應，亦能方",
    "T07n0220_549:0826b29": "便會入般若波羅蜜多甚深理趣，由斯不見",
    "T07n0220_549:0826c01": "出法性者。若菩薩摩訶薩成就如是諸行、狀、",
    "T07n0220_549:0826c02": "相，定於無上正等菩提不復退轉。[0826c02] 「復次，善現！",
    "T07n0220_549:0826c03": "一切不退轉菩薩摩訶薩，設有惡魔現前化作",
    "T07n0220_549:0826c04": "八大地獄，復於一一大地獄中，化作無量百",
    "T07n0220_549:0826c05": "千菩薩，皆被猛焰交徹燒然，各受辛酸楚毒",
    "T07n0220_549:0826c06": "大苦；作是化已，告不退轉諸菩薩言：『此諸菩",
    "T07n0220_549:0826c07": "薩皆受無上正等菩提不退轉記，故墮如是",
    "T07n0220_549:0826c08": "大地獄中，恒受如斯種種劇苦。汝等菩薩既",
    "T07n0220_549:0826c09": "受無上正等菩提不退轉記，亦當墮此大地",
    "T07n0220_549:0826c10": "獄中受諸劇苦。佛授汝等大地獄中受極苦",
    "T07n0220_549:0826c11": "記，非授無上正等菩提不退轉記。是故汝等",
    "T07n0220_549:0826c12": "應疾捨棄大菩提心，可得免脫此地獄苦，當",
    "T07n0220_549:0826c13": "生天上或生人中受諸妙樂。』是時，不退轉菩",
    "T07n0220_549:0826c14": "薩摩訶薩見聞此事，其心不動亦不驚疑，但",
    "T07n0220_549:0826c15": "作是念：『受不退轉記菩薩摩訶薩若墮惡趣，",
    "T07n0220_549:0826c16": "受諸苦惱不能免脫，必無是處。今見聞者定",
    "T07n0220_549:0826c17": "是惡魔所作所說，皆非實有。』若菩薩摩訶薩",
    "T07n0220_549:0826c18": "成就如是諸行、狀、相，定於無上正等菩提不復",
    "T07n0220_549:0826c19": "退轉。[0826c19] 「復次，善現！一切不退轉菩薩摩訶薩，設",
    "T07n0220_549:0826c20": "有惡魔作沙門像，來至其所說如是言：『汝先",
    "T07n0220_549:0826c21": "所聞受持、讀誦甚深般若波羅蜜多相應經典",
    "T07n0220_549:0826c22": "皆是邪說，應疾捨棄勿謂為真。汝等若能速",
    "T07n0220_549:0826c23": "疾棄捨，我當教汝真淨佛法，令汝速證無上",
    "T07n0220_549:0826c24": "菩提。汝先所聞非真佛語，是文頌者虛誑撰",
    "T07n0220_549:0826c25": "集，我之所說是真佛語。』善現當知！若菩薩摩",
    "T07n0220_549:0826c26": "訶薩聞如是語心動驚疑，當知未受不退轉",
    "T07n0220_549:0826c27": "記。若菩薩摩訶薩聞如是說，其心不動亦不",
    "T07n0220_549:0826c28": "驚疑，但隨無作、無相、無生法性而住，是菩薩",
    "T07n0220_549:0826c29": "摩訶薩諸有所作不信他語，不隨他教而便",
    "T07n0220_549:0827a01": "動轉，如阿羅漢諸有所為不信他語，現證法",
    "T07n0220_549:0827a02": "性無惑無疑，一切惡魔不能傾動。如是不退",
    "T07n0220_549:0827a03": "轉菩薩摩訶薩，一切聲聞、獨覺、外道、諸惡魔",
    "T07n0220_549:0827a04": "等不能破壞，令於菩提而生退屈。若菩薩摩",
    "T07n0220_549:0827a05": "訶薩成就如是諸行、狀、相，定於無上正等菩",
    "T07n0220_549:0827a06": "提不復退轉。[0827a06] 「復次，善現！一切不退轉菩薩摩",
    "T07n0220_549:0827a07": "訶薩，設有惡魔來至其所，詐現親友作如是",
    "T07n0220_549:0827a08": "言：『汝等所行是生死法非菩薩行，汝等今應",
    "T07n0220_549:0827a09": "修盡苦道，速盡眾苦得般涅槃。』是時，惡魔即",
    "T07n0220_549:0827a10": "為菩薩說墮生死相似道法，告菩薩言：『此是",
    "T07n0220_549:0827a11": "真道，汝修此道，速盡一切生老病死得般涅",
    "T07n0220_549:0827a12": "槃。現在苦身尚應厭捨，況更求受當來苦身！",
    "T07n0220_549:0827a13": "宜自審思捨先所信。』是菩薩摩訶薩聞彼語",
    "T07n0220_549:0827a14": "時，其心不動亦不驚疑，但作是念：『如是說者",
    "T07n0220_549:0827a15": "定是惡魔。』時，彼惡魔復語菩薩：『欲聞菩薩無",
    "T07n0220_549:0827a16": "益行耶？謂諸菩薩經如殑伽沙數大劫，以無",
    "T07n0220_549:0827a17": "量種上妙供具供養諸佛，復於殑伽沙等佛",
    "T07n0220_549:0827a18": "所，修無量種難行苦行，親近承事如殑伽沙",
    "T07n0220_549:0827a19": "諸佛世尊，請問無量無邊菩薩所應修道；殑",
    "T07n0220_549:0827a20": "伽沙等諸佛世尊，如所請問次第為說。是諸",
    "T07n0220_549:0827a21": "菩薩摩訶薩眾如佛教誡，精勤修學經無量",
    "T07n0220_549:0827a22": "劫，尚不能證所求無上正等菩提，況今汝等",
    "T07n0220_549:0827a23": "可能證得！』是時，菩薩雖聞其言，而心不動亦",
    "T07n0220_549:0827a24": "無疑惑。[0827a24] 「時，彼惡魔復於是處，化作無量苾芻",
    "T07n0220_549:0827a25": "形像，告菩薩曰：『此諸苾芻皆於過去經無數",
    "T07n0220_549:0827a26": "劫修無量種難行苦行，而不能得無上菩提，",
    "T07n0220_549:0827a27": "今皆退住阿羅漢果，云何汝等能證菩提？』是",
    "T07n0220_549:0827a28": "諸菩薩見聞此已，即作是念：『定是惡魔為擾",
    "T07n0220_549:0827a29": "亂我作如是事，定無菩薩修行般若波羅蜜",
    "T07n0220_549:0827b01": "多至圓滿位，不證無上正等菩提，退住聲聞、",
    "T07n0220_549:0827b02": "獨覺等地。』復作是念：『若諸菩薩如佛所說修",
    "T07n0220_549:0827b03": "菩薩行，不證無上正等菩提，必無是處。當知",
    "T07n0220_549:0827b04": "今者所見所聞，定是惡魔所作所說。』若菩薩",
    "T07n0220_549:0827b05": "摩訶薩成就如是諸行、狀、相，定於無上正等",
    "T07n0220_549:0827b06": "菩提不復退轉。[0827b06] 「復次，善現！一切不退轉菩薩",
    "T07n0220_549:0827b07": "摩訶薩，設有惡魔作苾芻像來至其所，欲令厭",
    "T07n0220_549:0827b08": "背無上菩提，作如是言：『一切智智與虛空等，",
    "T07n0220_549:0827b09": "無性為性，自相本空，諸法亦爾，與虛空等，無",
    "T07n0220_549:0827b10": "性為性。自相空中，無有一法可名能證，無有",
    "T07n0220_549:0827b11": "一法可名所證，證處、證時及由此證亦不可",
    "T07n0220_549:0827b12": "得。既一切法與虛空等，無性為性，自相本空，",
    "T07n0220_549:0827b13": "汝等云何唐受勤苦，求證無上正等菩提？汝",
    "T07n0220_549:0827b14": "先所聞諸菩薩眾應求無上正等菩提，皆是",
    "T07n0220_549:0827b15": "魔說非真佛語。汝等應捨求證無上正等覺",
    "T07n0220_549:0827b16": "心，勿於長夜為諸有情自受勤苦，雖行種種",
    "T07n0220_549:0827b17": "難行苦行，欲求菩提終不能得。』是菩薩摩訶",
    "T07n0220_549:0827b18": "薩聞說如是呵諫語時，能審觀察：『此惡魔事，",
    "T07n0220_549:0827b19": "欲退敗我大菩提心，我今不應信受彼說退",
    "T07n0220_549:0827b20": "失所發大菩提心，應更堅牢終無動轉。』若菩",
    "T07n0220_549:0827b21": "薩摩訶薩成就如是諸行、狀、相，定於無上正",
    "T07n0220_549:0827b22": "等菩提不復退轉。[0827b22] 「復次，善現！一切不退轉菩",
    "T07n0220_549:0827b23": "薩摩訶薩，欲入初靜慮乃至第四靜慮，即隨意",
    "T07n0220_549:0827b24": "能入。是菩薩摩訶薩雖入四靜慮，而不受彼",
    "T07n0220_549:0827b25": "果。為欲利樂諸有情故，隨欲攝受所應受身，",
    "T07n0220_549:0827b26": "即隨所願皆能攝受，作所作已即能捨之，是",
    "T07n0220_549:0827b27": "故雖能入諸靜慮，而不隨彼勢力受生。為度",
    "T07n0220_549:0827b28": "有情還生欲界，雖生欲界而不染欲。若菩薩",
    "T07n0220_549:0827b29": "摩訶薩成就如是諸行、狀、相，定於無上正等",
    "T07n0220_549:0827c01": "菩提不復退轉。[0827c01] 「復次，善現！一切不退轉菩薩",
    "T07n0220_549:0827c02": "摩訶薩，不貴名聲、不著稱譽，於有情類無恚",
    "T07n0220_549:0827c03": "恨心，常欲令其利益安樂；往來入出無散亂",
    "T07n0220_549:0827c04": "心，進止威儀恒住正念；為有情故，雖處居家，",
    "T07n0220_549:0827c05": "而於其中不生貪著，雖現受欲而常厭怖，如",
    "T07n0220_549:0827c06": "涉險路心恒驚恐，雖有所食惶懼不安，但念",
    "T07n0220_549:0827c07": "何時出斯險難；雖現受用種種珍財，而於其",
    "T07n0220_549:0827c08": "中不起貪愛，不以邪命非法自活，寧自殞沒",
    "T07n0220_549:0827c09": "不損於人。所以者何？是諸菩薩行深般若波",
    "T07n0220_549:0827c10": "羅蜜多，是人中尊、人中善士、人中豪貴、人中",
    "T07n0220_549:0827c11": "牛王、人中蓮華、人中龍象、人中師子、人中勇",
    "T07n0220_549:0827c12": "健、人中調御、人中英傑，本為利樂一切有情，",
    "T07n0220_549:0827c13": "現處居家方便饒益，豈為自活侵損於人？所",
    "T07n0220_549:0827c14": "以者何？是諸菩薩甚深般若波羅蜜多方便",
    "T07n0220_549:0827c15": "善巧所任持故。若菩薩摩訶薩成就如是諸",
    "T07n0220_549:0827c16": "行、狀、相，定於無上正等菩提不復退轉。",
    "T07n0220_549:0827c17": "[0827c17] 「復次，善現！一切不退轉菩薩摩訶薩，有執金",
    "T07n0220_549:0827c18": "剛藥叉神王常隨左右密為守護，不為一切",
    "T07n0220_549:0827c19": "人、非人等邪魅威力損害身心。由此因緣，是",
    "T07n0220_549:0827c20": "諸菩薩乃至無上正等菩提，身意泰然常無",
    "T07n0220_549:0827c21": "擾亂，具丈夫相諸根圓滿，心行調善恒修淨",
    "T07n0220_549:0827c22": "命，不行幻術、占相、吉凶、&#x546A;禁、鬼神、合和湯藥、",
    "T07n0220_549:0827c23": "誘誑卑末、結好貴人、侮傲聖賢、親昵男女，不",
    "T07n0220_549:0827c24": "為名利自讚毀他，不以染心瞻顧戲笑，戒見",
    "T07n0220_549:0827c25": "清淨志性淳質。若菩薩摩訶薩成就如是諸",
    "T07n0220_549:0827c26": "行、狀、相，定於無上正等菩提不復退轉。[0827c26] 「復次，",
    "T07n0220_549:0827c27": "善現！一切不退轉菩薩摩訶薩，於諸世間文",
    "T07n0220_549:0827c28": "章伎藝，雖得善巧而不愛著，達一切法不可",
    "T07n0220_549:0827c29": "得故，皆雜穢語邪命攝故；於諸世俗外道書",
    "T07n0220_549:0828a01": "論，雖亦善知而不樂著，達一切法本性空故；",
    "T07n0220_549:0828a02": "又諸世俗外道書論，所說理事多有增減，於",
    "T07n0220_549:0828a03": "菩薩道非隨順故。若菩薩摩訶薩成就如是",
    "T07n0220_549:0828a04": "諸行、狀、相，定於無上正等菩提不復退轉。[0828a04] 「復",
    "T07n0220_549:0828a05": "次，善現！一切不退轉菩薩摩訶薩，復有所餘",
    "T07n0220_549:0828a06": "諸行、狀、相，吾當為汝分別解說。謂彼菩薩行",
    "T07n0220_549:0828a07": "深般若波羅蜜多，達諸法空，不樂觀察論說",
    "T07n0220_549:0828a08": "眾事、王事、賊事、軍事、戰事、城邑、聚落、象馬、車",
    "T07n0220_549:0828a09": "乘、衣服、飲食、臥具、花香、男女、好醜、園林、池沼、",
    "T07n0220_549:0828a10": "山海等事，不樂觀察論說藥叉、羅剎娑等諸",
    "T07n0220_549:0828a11": "鬼神事，不樂觀察論說街衢、市肆、樓閣、商賈等",
    "T07n0220_549:0828a12": "事，不樂觀察論說歌舞、伎樂、俳優、戲謔等事，",
    "T07n0220_549:0828a13": "不樂觀察論說洲渚、橋梁、船筏、珠寶等事，",
    "T07n0220_549:0828a14": "不樂觀察論說星辰、風雨、寒熱、吉凶等事，不樂",
    "T07n0220_549:0828a15": "觀察論說種種法義相違、文頌等事，不樂觀",
    "T07n0220_549:0828a16": "察論說異生、聲聞、獨覺相應之事，但樂觀察論",
    "T07n0220_549:0828a17": "說般若波羅蜜多相應之事。[0828a17] 「善現當知！是菩",
    "T07n0220_549:0828a18": "薩摩訶薩常不遠離甚深般若波羅蜜多相應",
    "T07n0220_549:0828a19": "作意，常不遠離薩婆若心，不好乖違、樂和諍",
    "T07n0220_549:0828a20": "訟，常希正法、不愛非法，恒慕善友、不樂惡友，",
    "T07n0220_549:0828a21": "好出法言、離非法言，樂見如來、欣出家眾；十",
    "T07n0220_549:0828a22": "方國土有佛世尊宣說法要，願往生彼親近、",
    "T07n0220_549:0828a23": "供養、聽聞正法。[0828a23] 「善現當知！是菩薩摩訶薩多",
    "T07n0220_549:0828a24": "從欲界、色界天沒，生贍部洲中國人趣，善於",
    "T07n0220_549:0828a25": "伎藝、&#x546A;術、經書、地理、天文及諸法義；或生邊",
    "T07n0220_549:0828a26": "地大國大城，與諸有情作大饒益。[0828a26] 「善現當知！",
    "T07n0220_549:0828a27": "是菩薩摩訶薩終不自疑：『我為退轉、為不退",
    "T07n0220_549:0828a28": "轉？』於自地法亦不生疑：『為有、為無？』於諸魔事",
    "T07n0220_549:0828a29": "善能覺了。如預流者於自地法終不生疑，設",
    "T07n0220_549:0828b01": "有惡魔種種惑亂不能傾動，如是不退轉菩",
    "T07n0220_549:0828b02": "薩摩訶薩於自地法定不生疑，妙覺魔事不",
    "T07n0220_549:0828b03": "隨魔力。如有造作無間業者，彼無間心恒常",
    "T07n0220_549:0828b04": "隨逐，乃至命盡不能捨離，設起餘心不能遮",
    "T07n0220_549:0828b05": "伏。此諸菩薩亦復如是，不退轉心恒常隨逐，",
    "T07n0220_549:0828b06": "安住菩薩不退轉地，世間天、人、阿素洛等不",
    "T07n0220_549:0828b07": "能動壞自所得法，於諸魔業善能覺知，所證",
    "T07n0220_549:0828b08": "法中常無疑惑；雖生他世，亦不發起聲聞、獨",
    "T07n0220_549:0828b09": "覺相應之心，亦不自疑：『我於來世能證無上佛",
    "T07n0220_549:0828b10": "菩提。』不安住自地，不隨他緣，於自地法無能",
    "T07n0220_549:0828b11": "壞者。所以者何？是諸菩薩成就無動無退轉",
    "T07n0220_549:0828b12": "智，一切惡緣不能傾動，其心堅固踰於金剛。",
    "T07n0220_549:0828b13": "設有惡魔作佛形像，來到其所作如是言：『汝",
    "T07n0220_549:0828b14": "今應求阿羅漢果永盡諸漏入般涅槃。汝未堪",
    "T07n0220_549:0828b15": "受大菩提記，亦未證得無生法忍。汝今未有",
    "T07n0220_549:0828b16": "不退轉地諸行、狀、相，如來不應授汝無上大",
    "T07n0220_549:0828b17": "菩提記。』是菩薩摩訶薩聞彼語時心無變動，",
    "T07n0220_549:0828b18": "不退、不沒、無驚、無怖，但作是念：『此定惡魔或",
    "T07n0220_549:0828b19": "魔眷屬化作佛像，來至我所作如是說，若真佛",
    "T07n0220_549:0828b20": "說不應有異。』[0828b20] 「善現當知！若菩薩摩訶薩聞彼",
    "T07n0220_549:0828b21": "語時，能作如是觀察憶念：『定是惡魔化為佛",
    "T07n0220_549:0828b22": "像，令我遠離甚深般若波羅蜜多，令我棄捨",
    "T07n0220_549:0828b23": "所求無上正等菩提，是故不應隨彼所說。』時，",
    "T07n0220_549:0828b24": "魔驚怖即便隱沒。是菩薩摩訶薩定已安住",
    "T07n0220_549:0828b25": "不退轉地，過去諸佛久已授彼大菩提記。所",
    "T07n0220_549:0828b26": "以者何？是菩薩摩訶薩具足成就不退轉地",
    "T07n0220_549:0828b27": "諸行、狀、相故，能覺知惡魔事業，令彼隱沒更",
    "T07n0220_549:0828b28": "不復現。若菩薩摩訶薩成就如是諸行、狀、相，",
    "T07n0220_549:0828b29": "定於無上正等菩提不復退轉。[0828b29] 「復次，善現！諸",
    "T07n0220_549:0828c01": "有不退轉菩薩摩訶薩行深般若波羅蜜多，",
    "T07n0220_549:0828c02": "攝護正法不惜身命，況餘珍財、朋友、眷屬！為",
    "T07n0220_549:0828c03": "護正法勇猛精進，恒作是念：『如是正法即是",
    "T07n0220_549:0828c04": "諸佛清淨法身，一切如來恭敬供養。我今攝",
    "T07n0220_549:0828c05": "護過去未來現在佛法，即為攝護三世諸佛",
    "T07n0220_549:0828c06": "清淨法身故，我今應不惜身命、珍財、親友攝",
    "T07n0220_549:0828c07": "護此法。』復作是念：『如是正法通屬三世諸佛",
    "T07n0220_549:0828c08": "世尊，我亦墮在未來佛數。佛已授我大菩提",
    "T07n0220_549:0828c09": "記，由此因緣，諸佛正法即是我法，我應攝護",
    "T07n0220_549:0828c10": "不惜身命、珍財、親友。我未來世得作佛時，亦",
    "T07n0220_549:0828c11": "為有情宣說此法。』是菩薩摩訶薩見斯義利，",
    "T07n0220_549:0828c12": "攝護如來所說正法不惜身命，乃至菩提常無",
    "T07n0220_549:0828c13": "懈倦。若菩薩摩訶薩成就如是諸行、狀、相，定",
    "T07n0220_549:0828c14": "於無上正等菩提不復退轉。[0828c14] 「復次，善現！諸有",
    "T07n0220_549:0828c15": "不退轉菩薩摩訶薩，聞諸如來、應、正等覺所說",
    "T07n0220_549:0828c16": "正法無惑無疑，聞已受持能不忘失，乃至無",
    "T07n0220_549:0828c17": "上正等菩提，已得聞持陀羅尼故。」[0828c17] 爾時，善現",
    "T07n0220_549:0828c18": "便白佛言：「是菩薩摩訶薩但聞如來、應、正等",
    "T07n0220_549:0828c19": "覺所說正法無惑無疑，乃至菩提常不忘失；",
    "T07n0220_549:0828c20": "為聞菩薩及諸聲聞、天、龍、藥叉、人非人等所說",
    "T07n0220_549:0828c21": "正法，亦能於彼無惑無疑，乃至菩提常不忘",
    "T07n0220_549:0828c22": "失？」[0828c22] 佛告善現：「是菩薩摩訶薩普聞一切有情",
    "T07n0220_549:0828c23": "言音、文字、義理皆能通達，無惑無疑、常不忘",
    "T07n0220_549:0828c24": "失。所以者何？是菩薩摩訶薩於諸法中得無",
    "T07n0220_549:0828c25": "生忍已，善通達諸法實性，聞皆隨順並無疑",
    "T07n0220_549:0828c26": "惑。又得聞持陀羅尼故，常能憶念終無忘失。",
    "T07n0220_549:0828c27": "若菩薩摩訶薩成就如是諸行、狀、相，定於無",
    "T07n0220_549:0828c28": "上正等菩提不復退轉。[0828c28] 「善現當知！是為不退",
    "T07n0220_549:0828c29": "轉菩薩摩訶薩諸行、狀、相。」",
    "T07n0220_549:0829a01": "第四分空相品第十八之一",
    "T07n0220_549:0829a02": "[0829a02] 爾時，具壽善現復白佛言：「世尊！如是不退轉",
    "T07n0220_549:0829a03": "菩薩摩訶薩，成就希有廣大功德。世尊能如",
    "T07n0220_549:0829a04": "殑伽沙劫宣說不退轉菩薩摩訶薩諸行、狀、",
    "T07n0220_549:0829a05": "相，由佛所說諸行、狀、相，顯示不退轉菩薩摩",
    "T07n0220_549:0829a06": "訶薩成就無量殊勝功德。惟願如來、應、正等",
    "T07n0220_549:0829a07": "覺復為宣說甚深般若波羅蜜多相應義處，",
    "T07n0220_549:0829a08": "令諸菩薩安住其中，修諸功德速疾圓滿。」[0829a08] 佛",
    "T07n0220_549:0829a09": "告善現：「善哉！善哉！汝今乃能為諸菩薩摩訶",
    "T07n0220_549:0829a10": "薩眾，請問如來、應、正等覺甚深般若波羅蜜多",
    "T07n0220_549:0829a11": "相應義處，令諸菩薩安住其中，修諸功德速",
    "T07n0220_549:0829a12": "疾圓滿。善現當知！甚深般若波羅蜜多相應",
    "T07n0220_549:0829a13": "義處，謂空、無相、無願、無作、無生、無滅、非有、寂",
    "T07n0220_549:0829a14": "靜、離染、涅槃。」[0829a14] 具壽善現復白佛言：「為但此法",
    "T07n0220_549:0829a15": "名深般若波羅蜜多相應義處，為一切法皆",
    "T07n0220_549:0829a16": "得名為甚深般若波羅蜜多相應義處？」[0829a16] 佛告",
    "T07n0220_549:0829a17": "善現：「餘一切法亦得名為甚深般若波羅蜜",
    "T07n0220_549:0829a18": "多相應義處。所以者何？謂一切色、受、想、行、識",
    "T07n0220_549:0829a19": "亦得名為甚深般若波羅蜜多相應義處。[0829a19] 「善",
    "T07n0220_549:0829a20": "現！云何說一切色、受、想、行、識亦得名為甚深般",
    "T07n0220_549:0829a21": "若波羅蜜多相應義處？善現當知！如真如甚",
    "T07n0220_549:0829a22": "深故色亦甚深，如真如甚深故受、想、行、識亦",
    "T07n0220_549:0829a23": "甚深，故一切色、受、想、行、識亦得名為甚深般",
    "T07n0220_549:0829a24": "若波羅蜜多相應義處。[0829a24] 「復次，善現！如色真如",
    "T07n0220_549:0829a25": "甚深故色亦甚深，如受、想、行、識真如甚深故",
    "T07n0220_549:0829a26": "受、想、行、識亦甚深，故一切色、受、想、行、識亦得",
    "T07n0220_549:0829a27": "名為甚深般若波羅蜜多相應義處。[0829a27] 「復次，善",
    "T07n0220_549:0829a28": "現！若處無色名色甚深，若處無受、想、行、識名",
    "T07n0220_549:0829a29": "受、想、行、識甚深，故一切色、受、想、行、識亦得名",
    "T07n0220_549:0829b01": "為甚深般若波羅蜜多相應義處。」[0829b01] 爾時，善現",
    "T07n0220_549:0829b02": "復白佛言：「世尊甚奇微妙方便遮遣諸色",
    "T07n0220_549:0829b03": "顯示涅槃，遮遣受、想、行、識顯示涅槃。」[0829b03] 佛告善",
    "T07n0220_549:0829b04": "現：「如是！如是！如汝所說。善現當知！諸菩薩",
    "T07n0220_549:0829b05": "摩訶薩應於如是甚深般若波羅蜜多相應義",
    "T07n0220_549:0829b06": "處，審諦思惟，應作是念：『我今應如甚深般若",
    "T07n0220_549:0829b07": "波羅蜜多所教而住，我今應如甚深般若波",
    "T07n0220_549:0829b08": "羅蜜多所說而學。』善現當知！若菩薩摩訶薩",
    "T07n0220_549:0829b09": "能於如是甚深般若波羅蜜多相應義處，審諦",
    "T07n0220_549:0829b10": "思惟，如深般若波羅蜜多所教而住，如深般",
    "T07n0220_549:0829b11": "若波羅蜜多所說而學。是菩薩摩訶薩由能",
    "T07n0220_549:0829b12": "如是依深般若波羅蜜多，審諦思惟、精勤修",
    "T07n0220_549:0829b13": "學乃至一日，所獲福聚無量無邊。[0829b13] 「如貪行人",
    "T07n0220_549:0829b14": "復多尋伺，與他美女共為期契，彼女限礙不",
    "T07n0220_549:0829b15": "獲赴期，此人欲心熾盛流注。善現！於意云何？",
    "T07n0220_549:0829b16": "其人欲心於何處轉？」[0829b16] 「世尊！此人欲心於女處",
    "T07n0220_549:0829b17": "轉，謂作是念：『彼何當來，共會於此歡娛戲樂？』」",
    "T07n0220_549:0829b18": "[0829b18] 「善現！於意云何？其人晝夜幾欲念生？」[0829b18] 「世尊！此",
    "T07n0220_549:0829b19": "人晝夜欲念甚多。」[0829b19] 佛告善現：「若菩薩摩訶薩",
    "T07n0220_549:0829b20": "依深般若波羅蜜多審諦思惟，精勤修學乃",
    "T07n0220_549:0829b21": "至一日，所超生死流轉劫數，與貪行人經一",
    "T07n0220_549:0829b22": "晝夜所起欲念其數量等。[0829b22] 「善現當知！是菩薩",
    "T07n0220_549:0829b23": "摩訶薩隨依如是甚深般若波羅蜜多，審諦",
    "T07n0220_549:0829b24": "思惟精勤修學，隨能解脫能礙無上正等菩",
    "T07n0220_549:0829b25": "提所有過失，是故菩薩依深般若波羅蜜多，",
    "T07n0220_549:0829b26": "審諦思惟、精勤修學，疾證無上正等菩提。[0829b26] 「善",
    "T07n0220_549:0829b27": "現當知！若菩薩摩訶薩依深般若波羅蜜多，",
    "T07n0220_549:0829b28": "審諦思惟精勤修學，經一晝夜所獲功德，勝",
    "T07n0220_549:0829b29": "諸菩薩離深般若波羅蜜多，經如殑伽沙數",
    "T07n0220_549:0829c01": "大劫，布施功德無量無邊。[0829c01] 「復次，善現！若菩薩",
    "T07n0220_549:0829c02": "摩訶薩依深般若波羅蜜多，審諦思惟精勤",
    "T07n0220_549:0829c03": "修學，經一晝夜所獲功德，勝諸菩薩離深般",
    "T07n0220_549:0829c04": "若波羅蜜多，經如殑伽沙數大劫，以諸供具",
    "T07n0220_549:0829c05": "供養預流、一來、不還、應果、獨覺、菩薩、如來，布",
    "T07n0220_549:0829c06": "施功德無量無邊。[0829c06] 「復次，善現！若菩薩摩訶薩",
    "T07n0220_549:0829c07": "依深般若波羅蜜多所說而住，經一晝夜，精",
    "T07n0220_549:0829c08": "勤修學布施、淨戒、安忍、精進、靜慮、般若，所獲功",
    "T07n0220_549:0829c09": "德，勝諸菩薩離深般若波羅蜜多，經如殑伽",
    "T07n0220_549:0829c10": "沙數大劫，精勤修學布施、淨戒、安忍、精進、靜",
    "T07n0220_549:0829c11": "慮、般若，所獲功德無量無邊。[0829c11] 「復次，善現！若菩",
    "T07n0220_549:0829c12": "薩摩訶薩依深般若波羅蜜多所說而住，經",
    "T07n0220_549:0829c13": "一晝夜，以微妙法施諸有情所獲功德，勝諸",
    "T07n0220_549:0829c14": "菩薩離深般若波羅蜜多，經如殑伽沙數大",
    "T07n0220_549:0829c15": "劫，以微妙法施諸有情，所獲功德無量無邊。",
    "T07n0220_549:0829c16": "[0829c16] 「復次，善現！若菩薩摩訶薩依深般若波羅蜜",
    "T07n0220_549:0829c17": "多所說而住，經一晝夜，修三十七菩提分法及",
    "T07n0220_549:0829c18": "餘善根所獲功德，勝諸菩薩離深般若波羅蜜",
    "T07n0220_549:0829c19": "多，經如殑伽沙數大劫，修三十七菩提分法",
    "T07n0220_549:0829c20": "及餘善根，所獲功德無量無邊。[0829c20] 「復次，善現！若",
    "T07n0220_549:0829c21": "菩薩摩訶薩依深般若波羅蜜多所說而住，經",
    "T07n0220_549:0829c22": "一晝夜，修行種種財施、法施，住空閑處繫念",
    "T07n0220_549:0829c23": "思惟，先所修行種種福業，與諸有情平等共",
    "T07n0220_549:0829c24": "有迴向無上正等菩提所獲功德，勝諸菩薩",
    "T07n0220_549:0829c25": "離深般若波羅蜜多，經如殑伽沙數大劫，修",
    "T07n0220_549:0829c26": "行種種財施、法施，住空閑處繫念思惟，先所",
    "T07n0220_549:0829c27": "修行種種福業，與諸有情平等共有迴向無",
    "T07n0220_549:0829c28": "上正等菩提，所獲功德無量無邊。[0829c28] 「復次，善現！",
    "T07n0220_549:0829c29": "若菩薩摩訶薩依深般若波羅蜜多所說而",
    "T07n0220_549:0830a01": "住，經一晝夜，普緣三世諸佛世尊及諸弟子",
    "T07n0220_549:0830a02": "功德善根，和合稱量現前隨喜，與諸有情平",
    "T07n0220_549:0830a03": "等共有迴向無上正等菩提所獲功德，勝諸",
    "T07n0220_549:0830a04": "菩薩離深般若波羅蜜多，經如殑伽沙數大",
    "T07n0220_549:0830a05": "劫，普緣三世諸佛世尊及諸弟子功德善根，",
    "T07n0220_549:0830a06": "和合稱量現前隨喜，與諸有情平等共有迴向",
    "T07n0220_549:0830a07": "無上正等菩提，所獲功德無量無邊。」"
}