{
    "X65n1283_001:0286a03": " 重刻宗範序",
    "X65n1283_001:0286a05": "光緒丙戌。歲聿云莫。葭灰既動。瑞雪盈尺。友人楊仁",
    "X65n1283_001:0286a06": "山郵寄是集來吳。同參靈虗道人招余往勘。余見其",
    "X65n1283_001:0286a07": "格律精嚴。取裁的當。不禁踊躍贊歎曰。伊菴前輩可",
    "X65n1283_001:0286a08": "謂先得我心矣。適有禪客在座。略顧冊目。便不啟閱。",
    "X65n1283_001:0286a09": "少頃詢曰。是篇何人所輯。已得正悟否。靈虗子答云。",
    "X65n1283_001:0286a10": "此公打破漆桶。於向上一著親入密藏。深歎禪河氾",
    "X65n1283_001:0286a11": "濫。後人無從問津。因於太虗空中倏釘箇楔。有定據。",
    "X65n1283_001:0286a12": "無準則。俾人由此契入。不致為黑風噩浪吹入羅剎",
    "X65n1283_001:0286a13": "鬼國。是亦苦心士也。客曰。宗門下事。如電光石火。快",
    "X65n1283_001:0286a14": "便難逢。神龍天馬。尚難彷彿。範云乎哉。余應之曰。然",
    "X65n1283_001:0286a15": "子言誠高矣美矣。第徐六擔板。見尚未圓。誠能死盡",
    "X65n1283_001:0286a16": "偷心。深入堂奧。必不斥此篇為賸語。客曰。何謂也。余",
    "X65n1283_001:0286a17": "曰。千七百則公案。古人判為爛葛藤。但參學之士。咸",
    "X65n1283_001:0286a18": "如二祖。一言契悟。即證無生。匪特千七百可聿付祖",
    "X65n1283_001:0286a19": "龍。即三藏十二部亦可投之巨浸矣。何則。脚跟下事。",
    "X65n1283_001:0286a20": "本無實法。只要灼破面門。立地搆取。則教網綱宗。皆",
    "X65n1283_001:0286a21": "為靈龜跡耳。安所謂範乎。苟不如是。中下之士。智劣",
    "X65n1283_001:0286a22": "心浮。聞多羅一言半偈。如蚊上鐵牛。及閱古德機緣。",
    "X65n1283_001:0286a23": "又復汗牛充棟。求其義嚴旨該。可以契入者。誠不可",
    "X65n1283_001:0286a24": "得。則是集如見角識牛。望煙知火。循類以求。因指見",
    "X65n1283_001:0286b01": "月。較之重溟浩瀚。欲渡無筏者。不啻霄壤矣。客曰。範",
    "X65n1283_001:0286b02": "之義敬聞命矣。終以貫教。其旨云何。余曰。此更作者",
    "X65n1283_001:0286b03": "不得已之苦衷也。參學得悟。如夢裏拾金。緣無始氣",
    "X65n1283_001:0286b04": "習頓難[泳永+(翦月+(耳一))]淨。所謂風停波尚涌。理悟念猶侵也。若不",
    "X65n1283_001:0286b05": "經大冶洪鑪鍛鍊淨盡。終是說食不飽。古雖有眼正",
    "X65n1283_001:0286b06": "不貴行履之說。亦祇一期方便。況今古相勘。豈只日",
    "X65n1283_001:0286b07": "劫百倍。如不假彌陀大願。生入蓮花國中。則他日一",
    "X65n1283_001:0286b08": "陰現。依舊落他圈繢。故智如永明。尚有角虎之喻。古",
    "X65n1283_001:0286b09": "來禪德末後歸重持名者。不可縷指。後人千萬弗及。",
    "X65n1283_001:0286b10": "安可一悟為休。漫云我作得主。吾願同參上士。既得",
    "X65n1283_001:0286b11": "正悟。正好借一句彌陀。消歸祕密藏中。他日與同志",
    "X65n1283_001:0286b12": "諸君上品上升。泛駕於七寶池內。庶不負伊菴先生",
    "X65n1283_001:0286b13": "纂輯是篇接引後進之苦心也。客於是唯唯。靈虗子",
    "X65n1283_001:0286b14": "曰。真兄可謂語言三昧。引人入勝矣。盍不將此段因",
    "X65n1283_001:0286b15": "緣。載諸簡端。以為鴻雪之一證乎。余應曰諾。客退。爰",
    "X65n1283_001:0286b16": "筆以為之序。",
    "X65n1283_001:0286b17": "賜進士出身賞戴花翎補用知府特授浙江湖州府",
    "X65n1283_001:0286b18": "安吉縣知縣黔筑悟真居士李宗鄴譔",
    "X65n1283_001:0286c07": " 序",
    "X65n1283_001:0286c08": "琴軫失調。則改弦而更張之。教軌失馭。則鑒機而疏",
    "X65n1283_001:0286c09": "通之。不疏則運塞。而通之道繫於變。與時轉移。救弊",
    "X65n1283_001:0286c10": "扶衰。斯度生化法之大綱也。佛教東流。溯漢迄梁。學",
    "X65n1283_001:0286c11": "者泥經語而不探心源。達摩倡為別傳妙心見性成",
    "X65n1283_001:0286c12": "佛之宗。而天下景從。此一變也。然師資授受間。心心",
    "X65n1283_001:0286c13": "相印。不離文字語言。每有以巧見浮心。妄為摸擬者。",
    "X65n1283_001:0286c14": "馬祖復截言句。轉為機用。其接百丈也。傳有野鴨公",
    "X65n1283_001:0286c15": "案。再參。一喝三日耳聾。逆順莫測。諸方同風。不貴就",
    "X65n1283_001:0286c16": "體消停。祇重從緣薦取。此又一變也。今夫覿面示機。",
    "X65n1283_001:0286c17": "良馬則窺鞭而遄馳。井蛙則墮底而無路。不開以參",
    "X65n1283_001:0286c18": "究之方。將何以策魯鈍之進。繇是設一話頭。塞斷意",
    "X65n1283_001:0286c19": "根。工夫淹熟。時至理彰。話頭原無定則。溈山之詰香",
    "X65n1283_001:0286c20": "巖。則以父母未生前道一句來。勘之。死心之詰山谷。",
    "X65n1283_001:0286c21": "則以彼此死燒後何處相見。勘之。雪巖高峰相承。則",
    "X65n1283_001:0286c22": "專於無夢想時主人公。徹了之。細剔精搜。深造閫奧。",
    "X65n1283_001:0286c23": "三根普被。一心洞透。更無遺憾。此又一變也。易云。窮",
    "X65n1283_001:0286c24": "則變。變則通。沿至明清。宗師家上堂小參各語。機鋒",
    "X65n1283_001:0287a01": "峻峭。愈的愈奇。而學人模稜揣竊。為生死心藐。務聲",
    "X65n1283_001:0287a02": "名心熱。依樣葫蘆。擎拳豎指。或拂袖便行。或禮拜逕",
    "X65n1283_001:0287a03": "退。竟不辨彼知有之實虗。脫不落草盤桓。再三撈搜。",
    "X65n1283_001:0287a04": "則其見地清徹。基脚堅牢。又烏從而印之。於此顢頇",
    "X65n1283_001:0287a05": "率許。涇渭雜流。通者將復為塞。此殆乘運而變之一",
    "X65n1283_001:0287a06": "時歟。大慧杲云。禪備眾體。若祇愛擊石火閃電光。謂",
    "X65n1283_001:0287a07": "說義理禪。教壞男女。豈知波瀾不闊。生死命根不斷。",
    "X65n1283_001:0287a08": "則不敢如此四楞著地為人。我伊庵先生知其然也。",
    "X65n1283_001:0287a09": "編緝宗範一書。自參學以竟離垢。自利利他。敘秩井",
    "X65n1283_001:0287a10": "然。括引古德研究熏修各範模則。多取婆禪。盡力穿",
    "X65n1283_001:0287a11": "透。略不覆藏。毋論淺根薄質。覽之均可依行發悟。惟",
    "X65n1283_001:0287a12": "須就明眼人印證而已。又以從朝至寢。明了意識主",
    "X65n1283_001:0287a13": "事。易雜昭靈窠臼。專提無夢想時主公語。導人入門。",
    "X65n1283_001:0287a14": "體會入微。匪孟浪郎君作略。衲捧讀之。鏡其苦心。隨",
    "X65n1283_001:0287a15": "喜其普願。謹揭化機變通之理。以抉韋編採集之幽",
    "X65n1283_001:0287a16": "衷。天下後世。其有同調者乎。無棄蒭蕘。證明斯偈。偈",
    "X65n1283_001:0287a17": "云。死後生前體若何。電光石火耳聾多。要知無夢無",
    "X65n1283_001:0287a18": "思主。磕破酣眠野鴨過。",
    "X65n1283_001:0287a19": "道光乙未臘月望東川後學衲諾庵槃談譔",
    "X65n1283_001:0287b01": "凡例",
    "X65n1283_001:0287b02": "一徹參中。無夢想見聞主。依稀解路甚多。一友於炮",
    "X65n1283_001:0287b03": "聲有觸。予曰。隣家放炮。與汝無夢想主何涉。便無",
    "X65n1283_001:0287b04": "語。故得有見處者。或問彼時炮聲。與現在對談。是",
    "X65n1283_001:0287b05": "同是別。或問炮聲此際在甚麼處。或問炮聲過後。",
    "X65n1283_001:0287b06": "汝正眠無夢時。更何處相見。此是落草勘驗。其有",
    "X65n1283_001:0287b07": "以擎拳下喝等機。及鼻直眉橫等語祇對者。盡與",
    "X65n1283_001:0287b08": "掃除。要他將當時見處的實道一句。如真有印契。",
    "X65n1283_001:0287b09": "心有抓著癢筋話。方與點睛。否則重令參究。",
    "X65n1283_001:0287b10": "一綱宗中。五家所建宗旨。儘足當機勘辨後人。毋須",
    "X65n1283_001:0287b11": "重添名相。",
    "X65n1283_001:0287b12": "一洞祖過水覩影悟徹後。安知不重見雲巖徹授寶",
    "X65n1283_001:0287b13": "鏡。但錄中未及敘出耳。",
    "X65n1283_001:0287b14": "一示辨中。諸祖辯語。今依原文摘錄。未敢擅更。然密",
    "X65n1283_001:0287b15": "祖追拂事。回生訣載其付法藏公不慎。於忍祖前",
    "X65n1283_001:0287b16": "印後辯。可以類推。至藏忍二祖。非尋常禪流可企",
    "X65n1283_001:0287b17": "及。勿因辯語。率生輕忽。",
    "X65n1283_001:0287b18": "一湛祖枕子頌云。四大無我心如風。箇中誰是主人",
    "X65n1283_001:0287b19": "公。廓然撲落原無物。始悔從前錯用功。令補錄以",
    "X65n1283_001:0287b20": "便閱者對勘。至雲門瑞白位中諸祖。德隆望重。即",
    "X65n1283_001:0287b21": "腹脹吐血身亡。與疏山倒屙。大慧發毒。同關報境。",
    "X65n1283_001:0287b22": "毋以意見有殊。妄存軒輊。",
    "X65n1283_001:0287b23": "一貫教中。禪宗頓圓。台宗妙圓。故知有後。兼須融會",
    "X65n1283_001:0287b24": "台宗。",
    "X65n1283_001:0287c06": "宗範卷上",
    "X65n1283_001:0287c08": "菩薩戒弟子　錢伊庵　編緝",
    "X65n1283_001:0287c09": "　稽首釋迦尊　　十方三世佛　　聖賢諸菩薩",
    "X65n1283_001:0287c10": "　摩訶聲聞眾　　東西列代祖　　第一最上乘",
    "X65n1283_001:0287c11": "　我依當代匠　　究心無夢主　　百日絕後甦",
    "X65n1283_001:0287c12": "　管窺豁一隙　　歷參諸開士　　慈愍予鉗鎚",
    "X65n1283_001:0287c13": "　佛祖宗教理　　廣搜具薄信　　浮沈卅五年",
    "X65n1283_001:0287c14": "　忽忽死將至　　深愧負師恩　　見淺習復厚",
    "X65n1283_001:0287c15": "　兼思涉俗輩　　彼此抱同病　　知解不敵業",
    "X65n1283_001:0287c16": "　臘底空慞惱　　因茲緝宗範　　朝夕痛自策",
    "X65n1283_001:0287c17": "　願三寶加被　　見者咸歡喜",
    "X65n1283_001:0287c18": "妙心別傳分十章。",
    "X65n1283_001:0287c19": "一禪源　二徹參　三調習　四入聖　五利人",
    "X65n1283_001:0287c20": "　六顯喻　七機用　八綱宗　九示辯　十貫教。",
    "X65n1283_001:0287c21": "原夫佛法東流。自漢至梁。經教廣布。修契者代不乏",
    "X65n1283_001:0287c22": "人。達摩單以別傳妙心。直指人人見性成佛。畢竟以",
    "X65n1283_001:0287c23": "何為妙心耶。故首之以禪源。源既定矣。學者從何而",
    "X65n1283_001:0287c24": "契妙心。循古軌則。非參究不可。故繼之以徹參。由參",
    "X65n1283_001:0288a01": "而悟。便與佛祖同一鼻孔。然有無始習氣未消。故申",
    "X65n1283_001:0288a02": "之以調習。習消力宏。真如深契。六祖曰。終身不退者。",
    "X65n1283_001:0288a03": "定入聖位。故表之以入聖。如上四章。自行穩密。然須",
    "X65n1283_001:0288a04": "運同體悲。詎可斷佛種草。故勖之以利人。利他中。古",
    "X65n1283_001:0288a05": "德有言句機用兩路。故分別為顯喻機用二門。顯喻",
    "X65n1283_001:0288a06": "在前者。初祖接機。亦以言顯示。迨三四傳。而始轉為",
    "X65n1283_001:0288a07": "機用。故機用次之。法久弊生。多諸巧見。建立宗旨。以",
    "X65n1283_001:0288a08": "護正眼。故受之以綱宗。公案孔多。後來諸尊宿。各出",
    "X65n1283_001:0288a09": "手眼以評唱之。其間權實示現。淺深偏圓。不無同中",
    "X65n1283_001:0288a10": "有異。然均以成就來學佛知見。故廣之以示辯。如上",
    "X65n1283_001:0288a11": "九章。皆禪宗本分草料。第與諸經教。不可置之不貫。",
    "X65n1283_001:0288a12": "故終之以貫教。自八至十。雖列利人後。而自利均須",
    "X65n1283_001:0288a13": "十科廣研也。予自笑挈挈波波。儼似跛足道人。滿面",
    "X65n1283_001:0288a14": "慚惶。說得行不得。然利根之士。脫能依此撩起便行。",
    "X65n1283_001:0288a15": "終身不退。現世為人師。來生作佛祖。當亦今時之第",
    "X65n1283_001:0288a16": "二健兒歟。",
    "X65n1283_001:0288a17": "禪源",
    "X65n1283_001:0288a18": "燈錄始七佛偈。本師傳。則略採諸經公案。次列二十",
    "X65n1283_001:0288a19": "八祖授受因緣。遡述源流。體裁應爾。今則不遑徧敘。",
    "X65n1283_001:0288a20": "獨指佛生不二。別傳妙心為禪源。此宗旨。豎義於達",
    "X65n1283_001:0288a21": "摩。流衍於諸祖。觀初祖接可祖梁武楊衒之諸人。均",
    "X65n1283_001:0288a22": "以言句顯示。乃謂之不立文字。教外別傳者。良以學",
    "X65n1283_001:0288a23": "人滯於經教。卒未能印合妙心。立地成佛。故乘時而",
    "X65n1283_001:0288a24": "來。提唱頓宗。斯禪之源也。妙心者何。蠢動含靈。皆有",
    "X65n1283_001:0288b01": "佛性。而無始沈淪苦海者。不悟此心當體是佛。背覺",
    "X65n1283_001:0288b02": "合塵。故全圓覺而成無明。迷而不返。然雖萬劫輪迴。",
    "X65n1283_001:0288b03": "而不動之天真佛性。從無遷變。別記載初祖祇教可",
    "X65n1283_001:0288b04": "祖外息諸緣。內心無喘。心如牆壁。可以入道。二祖種",
    "X65n1283_001:0288b05": "種說心性道理。祖總遮其非。不為說無念心體。可祖",
    "X65n1283_001:0288b06": "忽曰。我已息諸緣。祖曰。莫不成斷滅否。可曰。不成斷",
    "X65n1283_001:0288b07": "滅。了了常知。故言之不可及。祖曰。此是諸佛所傳心",
    "X65n1283_001:0288b08": "體。蓋息緣。則外境相空。無喘。則內尋伺絕。如牆壁。則",
    "X65n1283_001:0288b09": "心行處滅。言不及。則言語道斷。了知而無念。則寂照",
    "X65n1283_001:0288b10": "同時。心境不二。迷悟不二。生佛不二。其恰好處。心亦",
    "X65n1283_001:0288b11": "不可得。妙亦不可得。連不二兩字。亦不可得。不可得。",
    "X65n1283_001:0288b12": "亦不可得。非心非不心。非妙非不妙。放尿屙矢。嬉笑",
    "X65n1283_001:0288b13": "怒罵。莫非妙心體現。今姑立以妙心之名。而為達摩",
    "X65n1283_001:0288b14": "禪宗之源也。須知安心者安此。究心者究此。悟心者",
    "X65n1283_001:0288b15": "悟此。調心者調此。入聖者入此。利人者利此。乃至諸",
    "X65n1283_001:0288b16": "祖之顯。喻機用綱宗示辯。并圓頓諸經論。皆不離此",
    "X65n1283_001:0288b17": "心別有所指也。在初祖證心之楞伽經。則謂之自覺",
    "X65n1283_001:0288b18": "境界。自覺聖智。自覺。則靈光獨耀。迥脫根塵。常寂而",
    "X65n1283_001:0288b19": "照。故名為自覺智。常照而寂。故名為自覺境。其餘如",
    "X65n1283_001:0288b20": "來藏。自心現。不生不滅真識。均可一一消歸。故初祖",
    "X65n1283_001:0288b21": "引證心宗。可祖凡說法竟。每曰。此經四傳後。變成名",
    "X65n1283_001:0288b22": "相。悲哉。馬祖引楞伽云。佛語心為宗。無門為法門。三",
    "X65n1283_001:0288b23": "界惟心一法之所印。初祖旁出之慧滿師。常齎楞伽",
    "X65n1283_001:0288b24": "以為心要。如說而行。極知悟心之後。必須消識功熏。",
    "X65n1283_001:0288c01": "乃今之禪客。微特不依經說而行。且不知楞伽所說",
    "X65n1283_001:0288c02": "為何語。亦不知初祖何以獨引此經以證心。置之不",
    "X65n1283_001:0288c03": "論不議之列。可歎也。祇緣此經辭義古奧。數傳後幾",
    "X65n1283_001:0288c04": "致絕響。三祖信心銘中。標此妙心為玄旨真如法界",
    "X65n1283_001:0288c05": "等名以顯之。四祖則令人念摩訶般若。五祖則兼令",
    "X65n1283_001:0288c06": "人誦金剛般若經。六祖聞客誦經。至應無所住而生",
    "X65n1283_001:0288c07": "其心。遂得開了。五祖復徵其初悟。祖言下大徹。啟曰。",
    "X65n1283_001:0288c08": "一切萬法不離自性。何期自性本自清淨。本不生滅。",
    "X65n1283_001:0288c09": "本自具足。本無動搖。何期自性能生萬法。迨後開堂",
    "X65n1283_001:0288c10": "說法。第一會便演摩訶般若波羅蜜法。曰此須心行。",
    "X65n1283_001:0288c11": "不在口念。口念心行。心口相應。本性是佛。離性無別",
    "X65n1283_001:0288c12": "佛。摩訶是大。心量大如空。無有邊畔方圓大小青黃",
    "X65n1283_001:0288c13": "嗔喜是非善惡。世人妙性本空。無有一法可得。然莫",
    "X65n1283_001:0288c14": "著空。有人空心靜坐。百無所思。自稱為大。即著無記",
    "X65n1283_001:0288c15": "空。此一輩人。不可與語。善知識。世界虗空。能含依正",
    "X65n1283_001:0288c16": "萬像。性空亦如是。自性能含萬法是大。萬法在諸人",
    "X65n1283_001:0288c17": "性中。若一切善惡。盡不取不捨。亦不染著。心如虗空。",
    "X65n1283_001:0288c18": "故曰摩訶。用即了了分明應用。便知一切。一切即一。",
    "X65n1283_001:0288c19": "一即一切。去來自由。心體無滯。即是一切般若智。皆",
    "X65n1283_001:0288c20": "從自性生。不從外入。名為真性自用。一真一切真。口",
    "X65n1283_001:0288c21": "雖說空。不修此行。似人妄稱國王。終不可得。般若者。",
    "X65n1283_001:0288c22": "唐言智慧也。一切時處。念念不愚。常行智慧。即般若",
    "X65n1283_001:0288c23": "行。一念愚。即般若絕。一念智。即般若生。世人口說般",
    "X65n1283_001:0288c24": "若。不識真空。般若無形相。智慧心即是。若作如是解。",
    "X65n1283_001:0289a01": "即名般若智。波羅密。唐言到彼岸。解義離生滅。著境",
    "X65n1283_001:0289a02": "生滅起。名此岸。離境無生滅。名彼岸。悟此法者。即般",
    "X65n1283_001:0289a03": "若法。修此行者。是般若行。不修即凡。一念修行。自身",
    "X65n1283_001:0289a04": "等佛。凡夫即佛。煩惱即菩提。前念迷即凡。後念悟即",
    "X65n1283_001:0289a05": "佛。前念著境即煩惱。後念離境即菩提。摩訶般若波",
    "X65n1283_001:0289a06": "羅密。最尊最上最第一。無住無往亦無來。三世諸佛",
    "X65n1283_001:0289a07": "從中出。當用大智慧。打破五蘊煩惱塵勞。如此修行。",
    "X65n1283_001:0289a08": "定成佛道。變三毒為戒定慧。我此法門。從一般若生",
    "X65n1283_001:0289a09": "八萬四千智慧。以人有八萬四千塵勞。若無塵勞。智",
    "X65n1283_001:0289a10": "慧常現。不離自性。悟此法者。即是無念。無憶無著。不",
    "X65n1283_001:0289a11": "起誑妄。用自真如性。以智慧觀照。於一切法。不取不",
    "X65n1283_001:0289a12": "捨。即是見性成佛。若欲入甚深法界。及般若三昧者。",
    "X65n1283_001:0289a13": "須修般若行。持般若金剛經。即得見性。當知此經功",
    "X65n1283_001:0289a14": "德無量。經中讚歎。莫能具說。此法門為最上乘大智",
    "X65n1283_001:0289a15": "上根人說。須知本性。自有般若智。自用智慧常觀照",
    "X65n1283_001:0289a16": "故。煩惱塵勞常不能染。即是見性。善知識。內外不住。",
    "X65n1283_001:0289a17": "去來自由。能除執心。通達無礙。能修此行。與般若經",
    "X65n1283_001:0289a18": "更無差別。不悟本性。即佛是眾生。一念悟時。眾生是",
    "X65n1283_001:0289a19": "佛。故知萬法盡在自心。何不從自心中頓見真如。我",
    "X65n1283_001:0289a20": "於忍和尚處。一聞便悟。頓見本性。將此教法流行。令",
    "X65n1283_001:0289a21": "學道者頓悟。各自觀心見性。若自不悟。須覓大善知",
    "X65n1283_001:0289a22": "識直示正路。若起正真觀照。一剎那妄念俱滅。識自",
    "X65n1283_001:0289a23": "本性。一悟即至佛地。善知識。智慧觀照。內外明徹。識",
    "X65n1283_001:0289a24": "自本心。若識本心。即本解脫。即是般若三昧。般若三",
    "X65n1283_001:0289b01": "昧。即是無念。若見一切法心不染者。是為無念。用即",
    "X65n1283_001:0289b02": "徧一切處。亦不著一切處。但淨本心。使六識出六門。",
    "X65n1283_001:0289b03": "於六塵無染。來去自由。通用無滯。即是般若三昧。自",
    "X65n1283_001:0289b04": "在解脫。名無念行。若百不思。常令念絕。即是法縛邊",
    "X65n1283_001:0289b05": "見。悟無念法者。萬法盡通。見諸佛境界。至佛地。得此",
    "X65n1283_001:0289b06": "頓法。終身不退者。定入聖位。然須傳授。不得匿其正",
    "X65n1283_001:0289b07": "法。是知摩訶般若。便是初祖的傳妙心。且知六祖所",
    "X65n1283_001:0289b08": "受五祖心印。盡在此篇發揮。罄盡無遺。苟能細心體",
    "X65n1283_001:0289b09": "會。則摩訶般若一句。即是絕好話頭。悟後熏修精密。",
    "X65n1283_001:0289b10": "便是絕好調習功夫。又何必另覓話頭。別起爐竈耶。",
    "X65n1283_001:0289b11": "然此總在行人之便宜矣。又六祖最後開示。提唱般",
    "X65n1283_001:0289b12": "若經中一相三昧。一行三昧。若悟一切處不住相。於",
    "X65n1283_001:0289b13": "彼相中不生憎愛取捨。不念利益成壞等事。安閑恬",
    "X65n1283_001:0289b14": "靜。虗融淡泊。名一相三昧。若一切時行住坐臥。純一",
    "X65n1283_001:0289b15": "直心。不動道場。真成淨土。名一行三昧。人具二三昧。",
    "X65n1283_001:0289b16": "依吾行者。決獲菩提。證妙果。此二三昧。出文殊問般",
    "X65n1283_001:0289b17": "若經。正是摩訶般若妙心體相。正是諸佛所傳無念",
    "X65n1283_001:0289b18": "而常知心體。正是楞伽經自覺境界自覺聖智。名異",
    "X65n1283_001:0289b19": "而體同也。圭峰禪源詮曰。若頓悟自心本來清淨。元",
    "X65n1283_001:0289b20": "無煩惱。無漏智性本自具足。此心即佛。畢竟無異。依",
    "X65n1283_001:0289b21": "此修者。是最上乘禪。亦名一行三昧。是一切三昧根",
    "X65n1283_001:0289b22": "本。若能念念修習。自然漸得百千三昧。達摩門下相",
    "X65n1283_001:0289b23": "傳者。是此禪也。法運沿流。泯相歸性。故總以般若印",
    "X65n1283_001:0289b24": "心。六祖而後。雖立有五家之綱宗。千七百則之葛藤。",
    "X65n1283_001:0289c01": "或平實商量。或機鋒相見。乃至盡未來際。拈頌代別",
    "X65n1283_001:0289c02": "徵判上堂小參秉拂普說。千岐萬派。更無越乎摩訶",
    "X65n1283_001:0289c03": "般若一相三昧之一源矣。源乎源乎。千山勢到嶽邊",
    "X65n1283_001:0289c04": "止。萬派聲歸海上消。謂之教外別傳也可。謂之離教",
    "X65n1283_001:0289c05": "無禪也可。謂之不立文字也可。謂之無離文字而說",
    "X65n1283_001:0289c06": "解脫也亦可。",
    "X65n1283_001:0289c07": "徹參",
    "X65n1283_001:0289c08": "眾生妙心。本無生滅。而無始沈沒三界者。以未知本",
    "X65n1283_001:0289c09": "體主公安身立命處也。知則一念回機。便同本得。靈",
    "X65n1283_001:0289c10": "光獨耀。迥脫根塵。體露真常。即如如佛。是則參究以",
    "X65n1283_001:0289c11": "求了知。誠學者第一要矣。可祖種種說心性。初祖祇",
    "X65n1283_001:0289c12": "遮其非。可云已息諸緣。初祖復將莫成斷滅勘之。而",
    "X65n1283_001:0289c13": "後許證。此即究心發悟第一則榜樣。然箇中消息。悉",
    "X65n1283_001:0289c14": "以言通。至禮拜而記得髓。則離言而顯。機靈用活。別",
    "X65n1283_001:0289c15": "行一路矣。迨後懺罪竟之印。誰縛汝之詰。子何姓之",
    "X65n1283_001:0289c16": "問。三更入室之談。乃至什麼物什麼來之徵。祖祖相",
    "X65n1283_001:0289c17": "授。多於文字顯示。蓋以列祖名振當時。當機為道心",
    "X65n1283_001:0289c18": "切。一語點睛。全身擔荷。了無扭揑纖疑其間。故不須",
    "X65n1283_001:0289c19": "多番勘驗照用。以辯其真偽。其旁出諸祖。亦祇是臨",
    "X65n1283_001:0289c20": "時言接。惟六祖接荷澤。為用棒始。然指授仍不離言",
    "X65n1283_001:0289c21": "詮也。馬祖於問西來意便打。則專以棒接。而機用之",
    "X65n1283_001:0289c22": "門大闢矣。古德云。從文字得力者弱。從事上得力者",
    "X65n1283_001:0289c23": "強。從緣薦取相應疾。就體消停得力遲者。是也。其時",
    "X65n1283_001:0289c24": "禪風大播。千里同風。知有後。廣歷諸方叢席。如趙州",
    "X65n1283_001:0290a01": "臨濟輩。指不勝屈。然門庭既別。曲調難齊。不無有淺",
    "X65n1283_001:0290a02": "深純雜之異。矧夫虗妄浮心。多諸巧見。口頭弄滑。以",
    "X65n1283_001:0290a03": "紫亂朱。在學輩既未能刻苦研窮。而專唇舌。為師者",
    "X65n1283_001:0290a04": "不得不掃除言句。而變機鋒。全提棒喝。塞斷咽喉。電",
    "X65n1283_001:0290a05": "閃雷轟。命喪真露。一點再點。鼻痛耳聾。三打三拳。得",
    "X65n1283_001:0290a06": "牛完馬。智過師而野狐一掌。斬勘眾而貍奴一刀。百",
    "X65n1283_001:0290a07": "千鏡交光。正中益正。十八徧大悟。純兮更純。甚至逆",
    "X65n1283_001:0290a08": "流洞水。勝祖強爺。尊重己靈。呵佛罵祖。總冀白璧之",
    "X65n1283_001:0290a09": "無瑕。不厭黃金之久煅。然而利智上士。把得便行。鈍",
    "X65n1283_001:0290a10": "根阿師。茫然莫措。於是參尋同轍。方便異門。圜悟云。",
    "X65n1283_001:0290a11": "釋迦最後。徑截省要。接最上機。雖迦葉二十八祖。少",
    "X65n1283_001:0290a12": "示機關。多顯理致。至付授際。靡不直面提持。如倒剎",
    "X65n1283_001:0290a13": "竿。盌水投針。達摩破六宗。翻轉我天爾狗。非擬議思",
    "X65n1283_001:0290a14": "量可測。洎到梁魏。顯言教外別傳。逮曹溪詳示宗通",
    "X65n1283_001:0290a15": "說通。具正眼大解脫宗師。變革通途。俾不滯名相。不",
    "X65n1283_001:0290a16": "墮理性言說。放出活卓卓地。脫灑自由妙機。遂見棒",
    "X65n1283_001:0290a17": "喝交馳。以言遣言。以機奪機。以毒攻毒。以用破用。流",
    "X65n1283_001:0290a18": "傳七百年來。枝分派別。各顯家風。然其歸著。無出直",
    "X65n1283_001:0290a19": "指人心。心地既明。無絲毫隔礙。脫去勝負彼我是非",
    "X65n1283_001:0290a20": "知見解會。透到大休歇安穩之場。豈有二致哉。要須",
    "X65n1283_001:0290a21": "箇向上根器。具高識遠見。深入閫奧徹底。信得及。把",
    "X65n1283_001:0290a22": "得住。始可堪為種草。又云。老僧熱病。死一日。黑漫漫",
    "X65n1283_001:0290a23": "地。甦醒遂驚生死事。發心訪道年許。只認得昭昭靈",
    "X65n1283_001:0290a24": "靈。向四大身中作箇動用。佛法上看即有。世法上看",
    "X65n1283_001:0290b01": "即無。後白雲老師云。你總無見處。自此全無咬嚼分。",
    "X65n1283_001:0290b02": "後問演祖。覓心了不可得話。演曰。你須自參。始得者",
    "X65n1283_001:0290b03": "好處。別人為汝著力不得。參來參去。忽因舉頻呼小",
    "X65n1283_001:0290b04": "玉元無事。只要檀郎認得聲。如桶底脫。柏樹子。麻三",
    "X65n1283_001:0290b05": "斤。玄沙錯過。睦州擔板。諸公案。一一透過。黃龍示草",
    "X65n1283_001:0290b06": "堂清風旛話。久不契。龍曰。子見貓捕鼠乎。目睛不瞬。",
    "X65n1283_001:0290b07": "四足踞地。諸根順向。首尾一直。擬無不中。子誠心無",
    "X65n1283_001:0290b08": "異緣。六根自靜。百不失一。師屏去閑緣。歲餘忽悟。龍",
    "X65n1283_001:0290b09": "曰。得道非難。宏道為難。宏道猶在己。說法為人難。既",
    "X65n1283_001:0290b10": "明後。在力行之。晦堂問南公曰。大事本來如此。和尚",
    "X65n1283_001:0290b11": "何得教人看話頭。為伊搜尋。曰若不令汝如此尋究。",
    "X65n1283_001:0290b12": "到無用心處。自見自肯。即埋沒汝也。晦堂常舉拳問。",
    "X65n1283_001:0290b13": "喚作拳則觸。不喚作拳則背。喚作甚麼。真如院方師",
    "X65n1283_001:0290b14": "參瑯琊。惟看柏樹子話。此即單研一句話頭。一則公",
    "X65n1283_001:0290b15": "案。一悟一切悟。樣式也。傳至大慧杲。極力主張參看",
    "X65n1283_001:0290b16": "一箇話頭。普說云。雲門尋常問學者。喚作竹篦則觸。",
    "X65n1283_001:0290b17": "不喚作竹篦則背。不得下語。不得無語。畢竟喚作甚",
    "X65n1283_001:0290b18": "麼。又恒舉狗子語至無字。令學者參。云。經語祖語。諸",
    "X65n1283_001:0290b19": "方老宿語。千差萬別。若透得過無字。一時透過。不用",
    "X65n1283_001:0290b20": "卜度。不用註解。不用要得分曉。不得作有無商量。不",
    "X65n1283_001:0290b21": "得作真無之無卜度。不用向開口處承當。不用向舉",
    "X65n1283_001:0290b22": "起處作道理。不用墮在空寂處。不用將心等悟。不用",
    "X65n1283_001:0290b23": "向宗師說處領略。不用掉在無事甲裏。但行住坐臥。",
    "X65n1283_001:0290b24": "時時提撕狗子還有佛性也無。無。提撕得熟。口議心",
    "X65n1283_001:0290c01": "思不及。方寸裏七上八落。如生鐵橛。沒滋味時。切莫",
    "X65n1283_001:0290c02": "退志。得如此時。却是好消息。忽然打失布袋。不覺撫",
    "X65n1283_001:0290c03": "掌大笑。茶裏飯裏。喜時怒時。淨處穢處。妻兒聚頭。賓",
    "X65n1283_001:0290c04": "客酬酢。公私各處。都是第一等好做工夫提撕底時",
    "X65n1283_001:0290c05": "節。從此禪流。無不參一箇話頭為入門。話頭不同。以",
    "X65n1283_001:0290c06": "悟為則。但激發得疑情起處。便是得力話頭。麻三斤。",
    "X65n1283_001:0290c07": "乾矢橛。一歸何處。無字。誰字。父母未生前。死了燒了",
    "X65n1283_001:0290c08": "向甚麼處相見。無夢無想主人公在甚麼處。皆可參",
    "X65n1283_001:0290c09": "得。天奇瑞則單令人參誰字。以其切於日用。如行底",
    "X65n1283_001:0290c10": "是誰。坐的是誰。語底默底是誰。聞見嗅觸一一復各",
    "X65n1283_001:0290c11": "是誰。這要悟底又復是誰。處處追著。念念提撕。忽然",
    "X65n1283_001:0290c12": "磕著。便爾瞥地。近時禪者多以念佛的是誰為話頭。",
    "X65n1283_001:0290c13": "由文字而機用。由機用而話頭。一變再變。逗會適時。",
    "X65n1283_001:0290c14": "此本是置之一處。無事不辦法門。此門一開。萬古莫",
    "X65n1283_001:0290c15": "易。盡未來際。當遵行之。於中根器難齊。受益不等。或",
    "X65n1283_001:0290c16": "有宜於全無義味語入手者。如麻三斤。乾矢橛。青州",
    "X65n1283_001:0290c17": "布衫等。話頭是也。或有宜似帶義路。藉以追搜。仍無",
    "X65n1283_001:0290c18": "罅隙者。如未生前本來面目。死了燒了甚麼處相見。",
    "X65n1283_001:0290c19": "無夢無想時主公等。話頭是也。借徑不同。成功則一。",
    "X65n1283_001:0290c20": "然學人發悟。多有未能深入堂奧者。故曰。絕後再甦。",
    "X65n1283_001:0290c21": "欺君不得。若未到此田地。不道全無。終未了徹。或以",
    "X65n1283_001:0290c22": "在眼曰見。在耳曰聞。及只這如今誰動口等語。強為",
    "X65n1283_001:0290c23": "據證。遇有以法離見聞覺知訶之者。反以為移易惑",
    "X65n1283_001:0290c24": "人。且至有誤認昭昭靈靈以為是者。此斷不可不辨。",
    "X65n1283_001:0291a01": "昔溈山問香巖曰。聞汝在先師處。問一答十。父母未",
    "X65n1283_001:0291a02": "生前道一句來。而香巖不能答。死心勘山谷云。死了",
    "X65n1283_001:0291a03": "燒了向甚麼處相見。而山谷於此茫然。高峰於百年",
    "X65n1283_001:0291a04": "三萬六千日。反覆元來是這漢。領得拖死屍的。及至",
    "X65n1283_001:0291a05": "問無夢想主公。蚊子上鐵牛。竟無下嘴處。是知高峰。",
    "X65n1283_001:0291a06": "若不得雪巖追搜。焉有枕子徹悟境界。殷鑒不遠。古",
    "X65n1283_001:0291a07": "今同弊。以今時人根論。如以奇特等話頭。苦於茫無",
    "X65n1283_001:0291a08": "入處。又恐落無事甲裏。若只以誰字參取。又易於水",
    "X65n1283_001:0291a09": "乳不分。夾雜昭靈業識。不揣鄙見。總覺以無夢無想",
    "X65n1283_001:0291a10": "主人公畢竟在甚麼處安身立命。一箇話頭著倒。最",
    "X65n1283_001:0291a11": "為妥當。不至生諸異見。以日用全是識情用事。略不",
    "X65n1283_001:0291a12": "親切。只是有夢有想時明了意識。到得睡著。明了不",
    "X65n1283_001:0291a13": "行。復不作夢。直與死人一般。所云明了了。孤歷歷。圓",
    "X65n1283_001:0291a14": "陀陀。光閃閃等光影。全粘貼不上。斷不能認昭昭靈",
    "X65n1283_001:0291a15": "靈。亦不敢認此悶絕無知之昏住為是。兩頭截定。既",
    "X65n1283_001:0291a16": "易起疑。參情結秀。隻眼迸開。自有推門落臼時節。故",
    "X65n1283_001:0291a17": "於別則話頭發悟者。多不脫盡識情。惟未生前面目。",
    "X65n1283_001:0291a18": "死了燒了甚麼處相見。及無夢想主公話頭透出者。",
    "X65n1283_001:0291a19": "必到絕後再甦境界。方能徹透。向八識上亞一刀。然",
    "X65n1283_001:0291a20": "未生前。死燒後。在世諦尚非現在境。猶不及無夢想。",
    "X65n1283_001:0291a21": "是現前事。仍確與未生燒後。無二無別。於此覰破。便",
    "X65n1283_001:0291a22": "信得未生面目也恁麼安身立命。燒後主公也恁麼",
    "X65n1283_001:0291a23": "安身立命。更不疑生疑死。心貼貼地。此外千萬則話",
    "X65n1283_001:0291a24": "頭。無不迎刃而解。但於古德所傳淆訛公案。如入定",
    "X65n1283_001:0291b01": "產難野狐托鉢類。及五家綱宗言句。間有未能消歸。",
    "X65n1283_001:0291b02": "因此等公案。或全實相般若。或兼文字般若宗旨故",
    "X65n1283_001:0291b03": "耳。此在後機鋒綱宗內發明。至參究之法。須將無夢",
    "X65n1283_001:0291b04": "想話頭。先行劃分清楚。我醒時時了意識現前流露。",
    "X65n1283_001:0291b05": "可仗此明了搪抵。到睡著時。全體昏悶。絕無纖覺。竟",
    "X65n1283_001:0291b06": "與世間頑空不殊。一毫作不得主。我這主公畢竟在",
    "X65n1283_001:0291b07": "甚處安身立命。不得向無事甲裏躲根。不得認此迷",
    "X65n1283_001:0291b08": "悶的頑空便是。不得作血脈不斷。所以能覺。強為消",
    "X65n1283_001:0291b09": "通。不得謂了無氣息。却好全體獨露穿鑿。不得舉手",
    "X65n1283_001:0291b10": "下喝。將醒時知覺運動抵擋。不得道這裏誰求相見。",
    "X65n1283_001:0291b11": "却正好掃除悟迹為極則。既一切不得。當此時我這",
    "X65n1283_001:0291b12": "主公畢竟在甚處安身。愈無理會。愈要搜求。豎起脊",
    "X65n1283_001:0291b13": "梁。卓起眉毛。反覆推尋。[拚ㄙ+ㄊ]此生做箇騃漢。工夫緊密。",
    "X65n1283_001:0291b14": "刻不放鬆。便有打成一片光景。或因此豁然入定。人",
    "X65n1283_001:0291b15": "法雙忘。然參看話頭。不貴長時定境。但可謂之善境",
    "X65n1283_001:0291b16": "界。定起後。即便如前抖擻精神。迸入話頭。以期發悟",
    "X65n1283_001:0291b17": "為了當。或因此話頭。并歸一念。外不知境界。內不知",
    "X65n1283_001:0291b18": "身心。僅只一箇話頭耿耿孤懸。亦不得認此一念為",
    "X65n1283_001:0291b19": "是。此因心光逼緊所現。非本心也。本先師亦云。諸人",
    "X65n1283_001:0291b20": "眠熟。不知一切。若道那時有本來性。又不知一切與",
    "X65n1283_001:0291b21": "死無異。若道那時無本來性。睡眼忽醒覺知如故。還",
    "X65n1283_001:0291b22": "會麼。不知與死無異。眼開覺知如故。如是時是箇甚",
    "X65n1283_001:0291b23": "麼。若不會。各體究取。私謂參話頭之弊。岐路有二。一",
    "X65n1283_001:0291b24": "說道理。二認光影。如參無夢想公案。忽然心中。謂要",
    "X65n1283_001:0291c01": "人參究。不過令斷妄念。別無奇特。又謂既無夢想。那",
    "X65n1283_001:0291c02": "得主公。更以為雖所參在無夢想。而實不在此悟之",
    "X65n1283_001:0291c03": "類。各各遊思。未能悉舉。此皆落說道理一邊。次則既",
    "X65n1283_001:0291c04": "無夢想。誰求相見。或謂心本不動。則夢與無夢不二。",
    "X65n1283_001:0291c05": "或謂夢與無夢皆幻。其非幻者是真。種種說心說性。",
    "X65n1283_001:0291c06": "總是說道理窠臼所收。都不知有悟門。或當參情緊",
    "X65n1283_001:0291c07": "急。忽覺得本心如紅日當空。或如孤燈獨照。或大彌",
    "X65n1283_001:0291c08": "虗空。或密入無間。或金光閃爍。或闇然空寂。或見大",
    "X65n1283_001:0291c09": "地平沈。或見佛菩薩像。或覺得本心非青黃非大小。",
    "X65n1283_001:0291c10": "種種一切影事。認為本心。豈知皆是認光影邊所收。",
    "X65n1283_001:0291c11": "亦復不是悟門。非本心也。大慧云。默照邪禪。自不證",
    "X65n1283_001:0291c12": "悟。而以悟為建立為接引之詞。以悟為落第二頭。為",
    "X65n1283_001:0291c13": "枝葉邊事。自既不曾有證悟處。亦不信他有證悟者。",
    "X65n1283_001:0291c14": "一味以空寂頑然無知。為威音那畔空劫已前事。遇",
    "X65n1283_001:0291c15": "善知識與說本分話。反以為非。此即說道理認光影",
    "X65n1283_001:0291c16": "之輩。絕此二途。死抱話頭。不使有第二念分岐。一切",
    "X65n1283_001:0291c17": "時單提此無夢想主公一句。結成疑團。打又打不破。",
    "X65n1283_001:0291c18": "捨又捨不得。正是得力時。切勿放鬆改轍。這便是吞",
    "X65n1283_001:0291c19": "栗棘蓬。跳金剛圈。銅牆鐵璧。忽然[囗@力]地一聲。不覺死",
    "X65n1283_001:0291c20": "中得活。慶快平生。便能與從上佛祖把手並肩。同一",
    "X65n1283_001:0291c21": "鼻孔出氣。雪峰毬。道吾笏。石鞏箭。祕魔叉。是甚麼閑",
    "X65n1283_001:0291c22": "家具。到者裏方說得有夢無夢不二。睡時醒時不二。",
    "X65n1283_001:0291c23": "未生與已生不二。未死與死後不二。指東瓜。畫葫蘆。",
    "X65n1283_001:0291c24": "懸羊頭。賣狗肉。說鹿為馬。證龜成鼈。作家相見。你坐",
    "X65n1283_001:0292a01": "我立。勘驗初機。應時及節。逆行順行。天地莫測。可謂",
    "X65n1283_001:0292a02": "我為法王。於法自在者矣。至參究之期。自百丈建叢",
    "X65n1283_001:0292a03": "林來。倡設禪堂。定香立課。積代相承。功程加密。近時",
    "X65n1283_001:0292a04": "中秋加香。十月結制。半枝行香。半枝坐香。至正月半",
    "X65n1283_001:0292a05": "解期。謂之結冬圍爐。取煅煉義。其中堂頭。有警策。有",
    "X65n1283_001:0292a06": "追索。有考察。首座。西堂。後堂。堂主。輪流開示。有悟入",
    "X65n1283_001:0292a07": "者。入室請益。或許或不許。許則諸班首。各拈言句勘",
    "X65n1283_001:0292a08": "辨。不許則令依前再參。復因人根淺鈍。約分本分重",
    "X65n1283_001:0292a09": "關末後。使之層層進入。必得三關齊透。方為了當。立",
    "X65n1283_001:0292a10": "法良密矣。鄙意當行香時。只須大步經行。不必過於",
    "X65n1283_001:0292a11": "催逼。大事因緣。原應各人痛念人命無常。誓取一身",
    "X65n1283_001:0292a12": "了辦。若香板過緊。安能心念不分。反致打失話頭。且",
    "X65n1283_001:0292a13": "色力有強弱。脚步有大小。後面搶前。撞肩踏踵。甚至",
    "X65n1283_001:0292a14": "顛踣。其坐香時。遇有昏沈。重則令其立參。輕則以板",
    "X65n1283_001:0292a15": "點肩。亦勿遽以香板重撲。恐致心驚血涌。犯吐紅症。",
    "X65n1283_001:0292a16": "或便中表堂。激發其慚愧心為孚。總之學人不發勇",
    "X65n1283_001:0292a17": "猛大心。雖板如雨點。亦無濟耳。謹附錄於此。乞主法",
    "X65n1283_001:0292a18": "者裁取焉。若夫本分重關末後之說。大悟有十八徧。",
    "X65n1283_001:0292a19": "原未必人人一脚便踏到底。然有二三番悟徹者。亦",
    "X65n1283_001:0292a20": "有四五六七番始圓悟者。更屬無定。總以徹透為期。",
    "X65n1283_001:0292a21": "似不必概定人法雙忘。離念泯絕處。為本分體。以從",
    "X65n1283_001:0292a22": "體所發一切諸用為重關。更以鐵蛇鑽入金剛眼等",
    "X65n1283_001:0292a23": "句。不受人惑處為末後。此雖慈悲之故。略設階級。然",
    "X65n1283_001:0292a24": "終當以開首話頭。使之透頂透底契證。否則逼令再",
    "X65n1283_001:0292b01": "參。勿輕許可。遂至有顢頇儱侗支離穿鑿之流弊可",
    "X65n1283_001:0292b02": "也。此是煅煉學人入手要事。乞來哲斟酌之。至悟後",
    "X65n1283_001:0292b03": "每有悟迹未圓。或於五根了徹。而意根邊猶是未清。",
    "X65n1283_001:0292b04": "便覺無念則是。動念即乖。或上禪牀則契。接事便不",
    "X65n1283_001:0292b05": "相應。或心中明了。一語莫吐。種種諸病。久久淘汰。自",
    "X65n1283_001:0292b06": "能純熟合軌。所謂祇愁不作佛。莫愁佛不解語是也。",
    "X65n1283_001:0292b07": "昔兜率悅。通所見於清素。素曰。可以入佛。不可入魔。",
    "X65n1283_001:0292b08": "不見道末後一句。始到牢關。累日乃印可。戒曰。洞山",
    "X65n1283_001:0292b09": "文示子者。皆正知見。子離太早。不盡其妙。今點破。使",
    "X65n1283_001:0292b10": "子得大自在。兜率悅謂張無盡曰。東林既印可。運使",
    "X65n1283_001:0292b11": "有少疑否。曰疑德山托鉢語。悅曰。於此疑。餘安得無",
    "X65n1283_001:0292b12": "疑。只如巖頭末後句。有耶無耶。張曰有。悅笑歸方丈",
    "X65n1283_001:0292b13": "閉門。公一夜不穩。五更下牀。觸翻溺器。大徹。叩門曰。",
    "X65n1283_001:0292b14": "捉得賊了。悅曰。贓在甚處。公無語。悅曰。都運且去。來",
    "X65n1283_001:0292b15": "日相見。悅乃謂曰。參禪只謂命根不斷。依語生解。如",
    "X65n1283_001:0292b16": "是之說。公已深悟。然至極微細處。不覺不知墮在區",
    "X65n1283_001:0292b17": "宇。作頌證之。後張無盡得龍安悅末後句語。謂洪覺",
    "X65n1283_001:0292b18": "範曰。可惜雲庵(洞山文)不知此事。欲為點破。及敘悅末",
    "X65n1283_001:0292b19": "後句未卒。此老大怒。罵曰。此吐血禿丁。脫空妄語。不",
    "X65n1283_001:0292b20": "得信。既見其盛怒。更不欲敘之。洪笑曰。相公但認龍",
    "X65n1283_001:0292b21": "安口傳末後句。真藥現前。不能辨也。公曰。老師果有",
    "X65n1283_001:0292b22": "此意耶。洪曰。疑則別參。公取所藏雲庵相贊之。佛心",
    "X65n1283_001:0292b23": "才參靈源。每揮淚曰。此事我見甚分明。只是臨機吐",
    "X65n1283_001:0292b24": "不出。源告以須是大徹方自在。未幾覩僧讀藥山採",
    "X65n1283_001:0292c01": "薪歸。僧指刀曰。鳴剝剝是箇甚麼。山拔刀作砍勢。師",
    "X65n1283_001:0292c02": "欣然摑僧一掌。衝口曰。徹徹。大海乾枯。虗空迸裂。四",
    "X65n1283_001:0292c03": "方八面絕遮攔。萬象森羅齊漏洩。此等諸人。均有所",
    "X65n1283_001:0292c04": "見。祇以未得悟透。故有所滯。然悟得無夢想主公後。",
    "X65n1283_001:0292c05": "前云淆訛公案。及五家綱宗。或未盡了者。祇須提起",
    "X65n1283_001:0292c06": "所悟本分。逐一朗照心源。細細尋研。不經久間。自能",
    "X65n1283_001:0292c07": "一一融歸自己。其有文字不長者。當請益通文知識",
    "X65n1283_001:0292c08": "點示。亦得薦取。夫然後古人陳爛葛藤。莫不一線穿",
    "X65n1283_001:0292c09": "却。了無疑礙。提撕來學。不致添人枷鎖。雖刻苦尋求。",
    "X65n1283_001:0292c10": "參數十年話頭始得者。與乍經一句。言下相應明了",
    "X65n1283_001:0292c11": "者。悟境無二。然既有話頭一門。後學必當於此入路。",
    "X65n1283_001:0292c12": "話頭起得疑情者。雖皆可參。然當以無夢想主公一",
    "X65n1283_001:0292c13": "則。入手究取為盡善。如人飲水。冷煖自知。未曾飲者。",
    "X65n1283_001:0292c14": "只認著有夢想時識性。不經明眼一劄。曾為浪子偏",
    "X65n1283_001:0292c15": "憐客。刺刺不休。或有鑒我愚忱者乎。蓋無夢想主公",
    "X65n1283_001:0292c16": "既得薦取。其餘公案更無疑惑透不過者。至於悟後",
    "X65n1283_001:0292c17": "行住坐臥。只須就本分上涵濡漸摩。其淆訛諸公案。",
    "X65n1283_001:0292c18": "性宗諸經教。自能一一時復契合。更不得別尋法門。",
    "X65n1283_001:0292c19": "惟遇諸善知識。須要虗心落草盤桓。不得強作解人。",
    "X65n1283_001:0292c20": "不受人煅煉。得少為足。再廣參當今老寂。尚論古人。",
    "X65n1283_001:0292c21": "淘汰盡絕。了無遺憾。是之謂徹參。",
    "X65n1283_001:0292c22": "調習",
    "X65n1283_001:0292c23": "悟門了當。徹見聖凡不二。迷悟不二。生死涅槃不二。",
    "X65n1283_001:0292c24": "有情無情不二。盡虗空徧法界。十方三世諸佛。於此",
    "X65n1283_001:0293a01": "安住。盡虗空徧法界。三乘六道。乃至細大蠢動含靈。",
    "X65n1283_001:0293a02": "於此安住。我自無始輪迴。至盡未來際。生生死死。亦",
    "X65n1283_001:0293a03": "於此安住。不特有情於此安住。即十方三世微塵國",
    "X65n1283_001:0293a04": "土。無情依報。億兆品類。亦莫不於此安住。天然具足。",
    "X65n1283_001:0293a05": "更無剩欠。尚有何事不了。須修造修補。畫蛇添足耶。",
    "X65n1283_001:0293a06": "中峰云。住地無明。即是諸佛不動智。我不知習氣為",
    "X65n1283_001:0293a07": "何物。乃欲以佛知見治之。良以眾生無始既全圓覺",
    "X65n1283_001:0293a08": "成無明。今日開悟便全無明成圓覺。覰到本地風光。",
    "X65n1283_001:0293a09": "誠然如是。然在天台教中。謂之素身佛。判六即中。祇",
    "X65n1283_001:0293a10": "是理即佛。全無莊嚴。天龍之所忽劣。縱令開悟。亦但",
    "X65n1283_001:0293a11": "是名字即佛。正須由名字。而觀行。而相似。而分證。上",
    "X65n1283_001:0293a12": "至究竟。斯為到家。至禪門中。極重此理即。一念印契。",
    "X65n1283_001:0293a13": "立地成佛。然眾生無始結習。輕重不等。應須消盡。楞",
    "X65n1283_001:0293a14": "嚴經云。理則頓悟。乘悟并消。事須漸除。因次第盡。悟",
    "X65n1283_001:0293a15": "心後。當知有調習法也。初祖九年面壁。詔人以行解",
    "X65n1283_001:0293a16": "相應。又云。不覩惡生嫌。不觀善勤措。不捨智就愚。不",
    "X65n1283_001:0293a17": "拋迷就悟。此皆調習之說。二祖混迹酒肆屠門。曰我",
    "X65n1283_001:0293a18": "自調心。何關汝事。三祖曰。不用求真。惟須息見。心若",
    "X65n1283_001:0293a19": "不異。萬法一如。宗非延促。一念萬年。牛頭融問四祖。",
    "X65n1283_001:0293a20": "既不許作觀。境起時如何對治。祖云。境緣無好醜。好",
    "X65n1283_001:0293a21": "醜起於心。心若不強名。妄情從何起。妄情既不起。真",
    "X65n1283_001:0293a22": "心任徧知。汝但隨心自在。無復對待。即名常住法身。",
    "X65n1283_001:0293a23": "無有變易。六祖曰。迷時師度。悟時自度。只合自性自",
    "X65n1283_001:0293a24": "度。又答荷澤。聽法頓中漸。悟法漸中頓。修行頓中漸。",
    "X65n1283_001:0293b01": "證果漸中頓。圭峰答蕭相公。頓則萬行多方。焉能一",
    "X65n1283_001:0293b02": "時圓滿。語云。真理即悟而頓圓。妄情息之而漸盡。頓",
    "X65n1283_001:0293b03": "圓如初生孩子。一日肢體已全。漸修如長養成人。多",
    "X65n1283_001:0293b04": "年志氣方立。又答其若悟即同諸佛。何不發神通光",
    "X65n1283_001:0293b05": "明之問云。識冰是水。藉陽氣以消鎔。悟凡即真。資法",
    "X65n1283_001:0293b06": "力而修習。冰消則水流潤。方呈溉滌之功。妄盡則心",
    "X65n1283_001:0293b07": "靈通。始發通光之應。修心外無別行門。傅大士云。欲",
    "X65n1283_001:0293b08": "得早成。戒心自律。心性雖空。貪瞋體實。莫言心王空",
    "X65n1283_001:0293b09": "無體性。心性雖空。能凡能聖。是故相勸。好自防慎。剎",
    "X65n1283_001:0293b10": "那造作。還自漂沈。南岳讓云。修證則不無。馬祖云。汝",
    "X65n1283_001:0293b11": "等各信自心是佛。達摩來此。引楞伽佛語心為宗。無",
    "X65n1283_001:0293b12": "門為法門。印眾生心地。夫求法者。應無所求。心外無",
    "X65n1283_001:0293b13": "別佛。佛外無別心。不取善。不捨惡。淨穢兩邊。俱不依",
    "X65n1283_001:0293b14": "怙。達罪性空。念念不可得。無自性故。三界惟心。森羅",
    "X65n1283_001:0293b15": "萬象。一法所印。凡所見色。皆是見心。心不自心。因色",
    "X65n1283_001:0293b16": "故有。於心所生。即名為色。知色空故。生即不生。了此",
    "X65n1283_001:0293b17": "乃可隨時著衣吃飯。長養聖胎。任運過時。問如何修",
    "X65n1283_001:0293b18": "道。師曰。道不屬修。若言修道。修成還壞。即同聲聞。若",
    "X65n1283_001:0293b19": "言不修。即同凡夫。了得自性本來具足。但善惡事上",
    "X65n1283_001:0293b20": "不滯喚作修。取善捨惡。觀空入定。即屬造作。若向外",
    "X65n1283_001:0293b21": "馳求。轉疏轉遠。但盡三界心量。一念妄想。即是三界",
    "X65n1283_001:0293b22": "生死根。但無一念。即除生死根。即得法王無上珍寶。",
    "X65n1283_001:0293b23": "前中後念。念念不相待。念念寂滅。喚作海印三昧。聲",
    "X65n1283_001:0293b24": "聞不知。聖心本無因果階級心量。妄想修因證果。雖",
    "X65n1283_001:0293c01": "悟却迷。若上根領會。更不歷階級地位。頓悟本性。對",
    "X65n1283_001:0293c02": "迷說悟。本既無迷。悟亦不立。眾生無量劫。常在法性",
    "X65n1283_001:0293c03": "三昧中。著衣吃飯言談。六根運用。盡是法性。不解返",
    "X65n1283_001:0293c04": "源。逐相造種種業。若能一念返照。全體聖心。所以道",
    "X65n1283_001:0293c05": "不用修。但莫汙染。有生死心造作趣向。皆汙染。若欲",
    "X65n1283_001:0293c06": "直會平常心是道。無造作取捨是非斷常凡聖。經云。",
    "X65n1283_001:0293c07": "非凡夫行。非聖賢行。是菩薩行。只今行住坐臥。盡是",
    "X65n1283_001:0293c08": "道。即法界。建立亦得。掃蕩亦得。盡是妙用。非離真有",
    "X65n1283_001:0293c09": "立處。立處即真。一切法皆佛法。諸法即是解脫。行住",
    "X65n1283_001:0293c10": "坐臥。悉不思議用。不盡有為。不住無為。有為是無為",
    "X65n1283_001:0293c11": "用。無為是有為依。不住於依。故曰如空無所依。迷為",
    "X65n1283_001:0293c12": "識。悟為智。悟自本性。一悟永悟。如日出不與暗合。了",
    "X65n1283_001:0293c13": "心境界。妄想即除。即是無生法性。法性本有。有不假",
    "X65n1283_001:0293c14": "修。禪不屬坐。坐即有著。若見此理。真正合道。隨緣度",
    "X65n1283_001:0293c15": "日。坐起相隨。戒行增熏。積於淨業。但能如是。何慮不",
    "X65n1283_001:0293c16": "通。百丈云。汝等先歇諸緣。休息萬事。善惡世出世一",
    "X65n1283_001:0293c17": "切法。莫記憶緣念。放捨身心令自在。心如木石無分",
    "X65n1283_001:0293c18": "別。心空無所行。慧日自現。如雲開日出相似。但歇一",
    "X65n1283_001:0293c19": "切攀緣貪瞋。垢淨情盡。對五欲八風不動。不被見聞",
    "X65n1283_001:0293c20": "覺知惑。自然具足神通妙用。是解脫人。問對境如何",
    "X65n1283_001:0293c21": "得心如木石去。師曰。諸法本不自言空言色。亦不言",
    "X65n1283_001:0293c22": "是非垢淨。亦無心繫縛人。但人自虗妄計著。作若干",
    "X65n1283_001:0293c23": "解會愛畏。但了諸法不自生。皆從己一念妄想顛倒",
    "X65n1283_001:0293c24": "取相而有。知心與境本不相到。當處解脫。一一寂滅。",
    "X65n1283_001:0294a01": "當處道場。又本性不可名目。本不是凡聖垢淨空有",
    "X65n1283_001:0294a02": "善惡。若垢淨心盡。不住繫縛。不住解脫。無一切有為",
    "X65n1283_001:0294a03": "無為縛脫心量。處於生死。其心自在。畢竟不與諸虗",
    "X65n1283_001:0294a04": "妄幻塵蘊界生死諸入和合。迥然無寄。一切不拘。往",
    "X65n1283_001:0294a05": "來生死。如門開相似。人遇種種稱意不稱意事。心無",
    "X65n1283_001:0294a06": "退屈。不貪名聞功德利養。不為世法滯礙。苦樂平懷。",
    "X65n1283_001:0294a07": "衣食活命。兀兀如愚。稍有相應分。若廣學知解。求福",
    "X65n1283_001:0294a08": "智。皆生死。却被知解境風。漂溺生死海裏。佛是無求",
    "X65n1283_001:0294a09": "人。理是無求理。求之即乖。若著無求無為。復同有求",
    "X65n1283_001:0294a10": "有為。若能一生心如木石。不被五欲八風所漂。即生",
    "X65n1283_001:0294a11": "死因斷。去住自由。不為一切有為因果所縛。有漏所",
    "X65n1283_001:0294a12": "拘。他時還以無因縛為因。同事利益。以無著心應一",
    "X65n1283_001:0294a13": "切物。以無礙慧解一切縛。努力猛究取。莫待老苦。整",
    "X65n1283_001:0294a14": "手脚不得。但隨貪愛重處。業識所引受生。都無自由",
    "X65n1283_001:0294a15": "分。問如何得自由分。師曰。如今得即得。對五欲八風",
    "X65n1283_001:0294a16": "不動。情無取捨慳嫉貪愛。我所情盡。垢淨俱亡。如日",
    "X65n1283_001:0294a17": "月在空。不緣而照。心心如木石。念念如救頭然。亦如",
    "X65n1283_001:0294a18": "香象渡河。截流而過。更無疑滯。此人天堂地獄所不",
    "X65n1283_001:0294a19": "能攝。夫讀經教語言。皆須消歸自己。但一切言教。祇",
    "X65n1283_001:0294a20": "明如今鑒覺自性。但不被有無諸境縛。是汝導師。能",
    "X65n1283_001:0294a21": "照破有無境。是金剛慧。即有自由獨立分。但離一切",
    "X65n1283_001:0294a22": "聲色。亦離於離。亦不住於知解。是修行三乘教。皆治",
    "X65n1283_001:0294a23": "貪瞋等病。今若有貪嗔等。先須治之。不用求覓義句",
    "X65n1283_001:0294a24": "知解。知解屬貪。貪變成病。今但離有無諸法。亦離於",
    "X65n1283_001:0294b01": "離。透過三句外。自然與佛無差。既是佛。何愁佛不解",
    "X65n1283_001:0294b02": "語。只恐被有無縛。不自由。以理未立。先有福智。被福",
    "X65n1283_001:0294b03": "智載去。如賤使貴。不如先立理。若要福智。臨時作得。",
    "X65n1283_001:0294b04": "常歎今所依命。不食飢死。無水渴死。欠一日不生。欠",
    "X65n1283_001:0294b05": "一日不死。被四大把定。不如先達者。入火不燒。入水",
    "X65n1283_001:0294b06": "不溺。要燒溺便燒溺。要生即生。要死即死。去住有自",
    "X65n1283_001:0294b07": "由分。如今心如虗空。學始有成。達摩云。心心如木石。",
    "X65n1283_001:0294b08": "三祖云。兀爾忘緣。曹谿云。善惡都莫思量。馬祖云。如",
    "X65n1283_001:0294b09": "迷人不辨方所。肇公云。閉智塞聰。獨覺冥冥。文殊云。",
    "X65n1283_001:0294b10": "心如虗空故。敬禮無所觀。甚深脩多羅。不聞不受持。",
    "X65n1283_001:0294b11": "今但有無諸法。都不見聞。六根杜塞。能與麼學。方有",
    "X65n1283_001:0294b12": "修行分。這箇語苦口逆耳。與麼作得。至第二三生。能",
    "X65n1283_001:0294b13": "向無佛處。坐大道場。成等正覺。又云。如人見火。但莫",
    "X65n1283_001:0294b14": "手觸。火不燒人。祇如今無十句。濁心貪心愛心染心",
    "X65n1283_001:0294b15": "瞋心執心住心依心著心取心戀心。但是一句各有",
    "X65n1283_001:0294b16": "三句。箇箇透過三句。但是一切照用任聽縱橫。一切",
    "X65n1283_001:0294b17": "舉動語默啼笑盡佛慧。於一一境。不惑不亂。不瞋不",
    "X65n1283_001:0294b18": "喜。六根門頭。刮削併當得淨。是無事人。三句者。不住",
    "X65n1283_001:0294b19": "貪染。亦不依住不貪染。亦無不依住知解。是名般若。",
    "X65n1283_001:0294b20": "黃檗運云。佛與眾生。唯是一心。更無別法。此心無始",
    "X65n1283_001:0294b21": "不曾生滅。無形相。不屬有無新舊。非長短大小。超過",
    "X65n1283_001:0294b22": "一切限量名言蹤跡對待。當體便是。如空無邊際不",
    "X65n1283_001:0294b23": "可測。惟此心是佛。眾生著相外求。使佛覓佛。終不能",
    "X65n1283_001:0294b24": "得。不知息念忘塵。佛自現前。此心眾生不減。佛不添。",
    "X65n1283_001:0294c01": "六度萬行。恒沙功德。本自具足。遇緣即施。緣息即寂。",
    "X65n1283_001:0294c02": "不信此是佛。著相修行。皆妄想與道乖。此心明淨如",
    "X65n1283_001:0294c03": "空。無一點相貌。動念即乖法體著相。無始無著相佛。",
    "X65n1283_001:0294c04": "修六度萬行即次第。無始無次第佛。但悟一心。更無",
    "X65n1283_001:0294c05": "少法可得。此即真佛。如虗空。日升不曾明。日沒不曾",
    "X65n1283_001:0294c06": "暗。明暗相奪。空性不變。今不悟此心體。著相修行皆",
    "X65n1283_001:0294c07": "惡法。供養十方佛。不如供一無心道人。無心者無一",
    "X65n1283_001:0294c08": "切心也。如如之體。內如木石不動搖。外如虗空不塞",
    "X65n1283_001:0294c09": "礙。無能所相貌得失方所。趨者不敢入此法。恐落空",
    "X65n1283_001:0294c10": "無棲泊處。望崖而退。恒河沙者。珍寶馨香沙不貪。糞",
    "X65n1283_001:0294c11": "尿臭穢沙不惡。此即無心之心。離一切相。生佛更無",
    "X65n1283_001:0294c12": "差別。但能無心。便是究竟。若不直下無心。累劫不成",
    "X65n1283_001:0294c13": "道。被三乘功行拘繫不解脫。然證有遲疾。有聞法一",
    "X65n1283_001:0294c14": "念便得無心者。有至十地乃得無心者。長短得無心",
    "X65n1283_001:0294c15": "乃住。更無可修可證。實無所得。一念得與十地得。功",
    "X65n1283_001:0294c16": "用恰齊。只歷劫枉辛勤耳。祖師西來。直指汝心本來",
    "X65n1283_001:0294c17": "是佛。心心不異名祖。見此頓超三乘諸位。問現有種",
    "X65n1283_001:0294c18": "種妄想。何以言無。曰妄本無體。是汝心起。若識心是",
    "X65n1283_001:0294c19": "佛。心本無妄。那得起心更認妄。若不動念。自然無妄。",
    "X65n1283_001:0294c20": "曰妄起時。佛在何處。曰覺正是佛。若無妄。覺亦無。問",
    "X65n1283_001:0294c21": "今悟時。佛在何處。曰問從何來。覺從何起。語默動靜",
    "X65n1283_001:0294c22": "聲色。盡是佛事。不可更頭上安頭。但莫生異念。山水",
    "X65n1283_001:0294c23": "僧俗天地。總不出汝心。問若如此。何處是菩提。曰菩",
    "X65n1283_001:0294c24": "提無是處。佛不得。眾生亦不失菩提。但一切眾生即",
    "X65n1283_001:0295a01": "菩提相。問云何發菩提心。曰菩提無所得。汝聞發菩",
    "X65n1283_001:0295a02": "提心。將謂學取佛去。任三祇修。亦只得報化。與本源",
    "X65n1283_001:0295a03": "真性佛何涉。外求有相佛。與汝不相似。此本源清淨",
    "X65n1283_001:0295a04": "心。生佛世界。有相無相。平等圓明徧照。世人不悟。只",
    "X65n1283_001:0295a05": "認見聞覺知為心。為見覺覆。不覩本體。但直下無心。",
    "X65n1283_001:0295a06": "本體自現。然本心不屬見聞覺知。亦不離見等。但莫",
    "X65n1283_001:0295a07": "於見等上起解。亦莫於見等上動念。亦莫離見等覓",
    "X65n1283_001:0295a08": "心。亦莫捨見等取法。不取不著。縱橫自在。無非道場。",
    "X65n1283_001:0295a09": "心境雙忘。乃是真法。忘境猶易。忘心至難。人不敢忘",
    "X65n1283_001:0295a10": "心。恐落空無撈摸處。不知空本無空。只是一真法界。",
    "X65n1283_001:0295a11": "問。佛空得無明否。曰無明是諸佛得道處。所以緣起",
    "X65n1283_001:0295a12": "是道場。道場者無所得也。問無明者為明為暗。曰非",
    "X65n1283_001:0295a13": "明非暗。明暗是代謝法。無明且不明且不暗。不明不",
    "X65n1283_001:0295a14": "暗。祇自本明。人但欲向明。不欲向暗。不愛無明煩惱。",
    "X65n1283_001:0295a15": "分明道佛且不明。眾生不暗。法無明暗故。沙門果者。",
    "X65n1283_001:0295a16": "從息慮成。不從學得。古人心利。纔聞一言。便乃絕學。",
    "X65n1283_001:0295a17": "所以喚作絕學無為閑道人。今只欲多知解。翻成壅",
    "X65n1283_001:0295a18": "塞。但消融表裏情盡。都無依執。是無事人。我宗門但",
    "X65n1283_001:0295a19": "知息心便休。汝但除却凡情聖境。心外更無別佛。祖",
    "X65n1283_001:0295a20": "師直指人全體是佛。汝今不識。執凡聖向外馳求。還",
    "X65n1283_001:0295a21": "自迷心。百種多知。不如無求最第一也。道人是無事",
    "X65n1283_001:0295a22": "人。無事亦無。但無一切心。即名無漏。每日行住語言。",
    "X65n1283_001:0295a23": "但莫著有為法。出言瞬目。盡同無漏。如今禪者。皆著",
    "X65n1283_001:0295a24": "一切聲色。何不心同虗空去。如枯木石頭寒灰死火",
    "X65n1283_001:0295b01": "去。方少分應。但離有無諸法。心如日輪在空。光明自",
    "X65n1283_001:0295b02": "然不照而照。不是省力底事。到此無棲泊處。即是行",
    "X65n1283_001:0295b03": "諸佛路。便是無所住而生心。此是你清淨法身。名阿",
    "X65n1283_001:0295b04": "耨菩提。古人道爭似無為實相門。一超直入如來地。",
    "X65n1283_001:0295b05": "若不會此。縱學得多知勤苦。草衣木食。不識自心。盡",
    "X65n1283_001:0295b06": "名邪行。今但學無心。久須實得。為你力量小。不能頓",
    "X65n1283_001:0295b07": "超。但三五十年。得箇入處。自然會去。法身從古至今。",
    "X65n1283_001:0295b08": "與佛祖一般。何處欠少。既會是意。努力盡今生去。出",
    "X65n1283_001:0295b09": "息不保入息。告裴相云。即心是佛。無心是道。問聖無",
    "X65n1283_001:0295b10": "心是佛。凡無心莫沈空否。師云。法無凡聖。亦無空寂。",
    "X65n1283_001:0295b11": "法本不有。莫作無見。法本不無。莫作有見。有無情盡。",
    "X65n1283_001:0295b12": "宗門中只論息機忘見。問心既是佛。更修六度萬行",
    "X65n1283_001:0295b13": "否。師云。悟在於心。非關六度萬行。諸度門中。佛心第",
    "X65n1283_001:0295b14": "一。但無生死煩惱等心。即不用菩提等法。所以道佛",
    "X65n1283_001:0295b15": "說一切法。為度一切心。我無一切心。何用一切法。此",
    "X65n1283_001:0295b16": "意難信。達磨來。只可師一人。密信自心是佛。身心俱",
    "X65n1283_001:0295b17": "無。是名大道。實無一法可得。名坐道場。道場者。只是",
    "X65n1283_001:0295b18": "不起諸見。問何者是精進。師云。身心不起。是名第一",
    "X65n1283_001:0295b19": "強牢精進。云如何是出三界。師云。善惡都莫思量。當",
    "X65n1283_001:0295b20": "處便出三界。今但無中棲泊。即是行諸佛路。眾生輪",
    "X65n1283_001:0295b21": "迴不息者。意緣走作心。於六道不停。致受種種苦。今",
    "X65n1283_001:0295b22": "但無心。頓息諸緣。但除人我憎愛勝負多種妄想。性",
    "X65n1283_001:0295b23": "自本來清淨。即是修菩提法佛等。心如頑石無縫罅。",
    "X65n1283_001:0295b24": "一切法透不入。兀然無著。始少分應。即此身心是自",
    "X65n1283_001:0295c01": "由人。達摩面壁。都不令人有見處。只論忘機則佛道",
    "X65n1283_001:0295c02": "隆。分別即魔軍熾。問若無心行此道。得否。曰無心便",
    "X65n1283_001:0295c03": "是行此道。說甚得不得。且如瞥起一念。便是境。若無",
    "X65n1283_001:0295c04": "一念。便是境忘心自滅。無復可追尋。問如何得不落",
    "X65n1283_001:0295c05": "階級。師云。終日吃飯。未曾咬著一粒米。終日行路。未",
    "X65n1283_001:0295c06": "曾踏著一片地。與麼時。無人我等相。終日不離一切",
    "X65n1283_001:0295c07": "事。不被諸境惑。名自在人。念念不見一切相。安然端",
    "X65n1283_001:0295c08": "坐。任運不拘。名解脫。努力努力。此門千萬人。只得三",
    "X65n1283_001:0295c09": "五箇。若不將為事。受殃有日在。故曰著力今生須了",
    "X65n1283_001:0295c10": "却。莫教累劫受餘殃。臨濟云。學者要求真正知見。若",
    "X65n1283_001:0295c11": "得正見。生死不染。去住自由。不要求殊勝。殊勝自至。",
    "X65n1283_001:0295c12": "山僧指示人。只要你不受惑。要用便用。更莫遲疑。如",
    "X65n1283_001:0295c13": "今病在不自信。被萬境回換不自由。若歇得念念馳",
    "X65n1283_001:0295c14": "求心。便與佛祖不別。欲識佛祖麼。只你面前聽法底",
    "X65n1283_001:0295c15": "是。人信不及。便向外求。約山僧見處。與佛祖不別。今",
    "X65n1283_001:0295c16": "多般用處欠甚麼。一道神光未曾間歇。如是見得。祇",
    "X65n1283_001:0295c17": "是一生無事人。你要與佛祖不別。但莫外求。你一念",
    "X65n1283_001:0295c18": "心上清淨光。是法身佛。一念心上無分別光。是報身",
    "X65n1283_001:0295c19": "佛。一念心上無差別光。是化身佛。此三種佛。即今目",
    "X65n1283_001:0295c20": "前聽法底。祇為不向外求。有此功用。你四大色身不",
    "X65n1283_001:0295c21": "解說法聽法。虗空不解說法聽法。是你目前歷歷底",
    "X65n1283_001:0295c22": "一箇形段孤明。是這箇解說法聽法。如是見得。便與",
    "X65n1283_001:0295c23": "佛祖不別。但一切時。更莫間斷。觸目皆是。只為情生",
    "X65n1283_001:0295c24": "智隔。想變體殊。所以輪迴。受種種苦。道流。心法無形。",
    "X65n1283_001:0296a01": "通貫十方。在眼曰見。在耳曰聞。本是一精明。分為六",
    "X65n1283_001:0296a02": "和合。一心既無。隨處解脫。只為馳求心不歇。上他古",
    "X65n1283_001:0296a03": "人閑機境。若真道人。但隨緣消舊業。要行即行。坐即",
    "X65n1283_001:0296a04": "坐。無一念希求佛果。古云。若欲作業求佛。佛是生死",
    "X65n1283_001:0296a05": "大兆。你但隨處作主。立處即真。境來回換不得。縱有",
    "X65n1283_001:0296a06": "五無間業。皆解脫大海。你欲得生死去住自由。即今",
    "X65n1283_001:0296a07": "識取聽法的人。無形相。無根本。無住處。活潑潑地。應",
    "X65n1283_001:0296a08": "是萬種施設用處。祇是無處所。號之為祕密。問如何",
    "X65n1283_001:0296a09": "是四種無相境。師云。一念心疑被地礙。一念愛被水",
    "X65n1283_001:0296a10": "溺。一念嗔被火燒。一念喜被風飄。若不被境轉。處處",
    "X65n1283_001:0296a11": "用境。達四大如夢幻。只你聽法者。不是四大。能用四",
    "X65n1283_001:0296a12": "大。如是見得。便乃去住自由。佛六通者。入色聲香味",
    "X65n1283_001:0296a13": "觸法六界不被惑。皆是空相。不能繫縛。此無依道人。",
    "X65n1283_001:0296a14": "雖是五蘊陋質。便是地行神通。佛現不喜。地獄現不",
    "X65n1283_001:0296a15": "怖。見諸法空相。變即有。不變即無。三界惟心。夢幻空",
    "X65n1283_001:0296a16": "花。何勞把捉。唯聽法底人。入火不燒。入水不溺。入地",
    "X65n1283_001:0296a17": "獄如遊園觀。入餓鬼蓄生而不受報。緣何如此。無可",
    "X65n1283_001:0296a18": "嫌底法。你若愛聖憎凡。生死海裏沈浮。不如休歇無",
    "X65n1283_001:0296a19": "事去。已起者莫續。未來者不要放起。一念心歇。喚作",
    "X65n1283_001:0296a20": "菩提樹。若念念歇不得。便上他無明樹。入六道披毛",
    "X65n1283_001:0296a21": "帶角去。你若歇得。便是清淨身界。三界神通變化意",
    "X65n1283_001:0296a22": "生身。大珠云。心為根本。問根本以何法修。師云。坐禪",
    "X65n1283_001:0296a23": "禪定。即得忘念不生。為禪。坐見本性。為定。本性者。是",
    "X65n1283_001:0296a24": "你無生心。坐者。對境無心。八風不能動。得如是定者。",
    "X65n1283_001:0296b01": "雖是凡夫。即入佛位。此頓悟門。無念為宗。妄心不起",
    "X65n1283_001:0296b02": "為旨。以清淨為體。以智為用。無念者。無邪念。非無正",
    "X65n1283_001:0296b03": "念。念有無善惡苦樂冤親愛憎。皆邪念。不念一切。惟",
    "X65n1283_001:0296b04": "念菩提。名正念。菩提不可得。菩提無所念。無所念者。",
    "X65n1283_001:0296b05": "即一切處無心。是無所念。得無念時。自然解脫。知二",
    "X65n1283_001:0296b06": "性空。即是解脫。不空不得解脫。名為智二性空即體。",
    "X65n1283_001:0296b07": "知二性空解脫名用。二性空者。不生有無愛憎等也。",
    "X65n1283_001:0296b08": "若自了了無心。不住一切處者。即名了了見本性。這",
    "X65n1283_001:0296b09": "不住一切處心者。即佛心。亦名無生心。經云證無生",
    "X65n1283_001:0296b10": "法忍是也。未得如是時。努力用功。功成自會。一切處",
    "X65n1283_001:0296b11": "無心即是會。但無愛憎心。即二性空。自然解脫。問如",
    "X65n1283_001:0296b12": "何是常不離佛。答心無起滅。對境寂然。一切時畢竟",
    "X65n1283_001:0296b13": "空寂。即常不離佛。得如是見。是為涅槃。證無生法忍。",
    "X65n1283_001:0296b14": "亦名不二法門。亦名一行三昧。何故。不受愛憎。是二",
    "X65n1283_001:0296b15": "性空。是無所見。即是真如無得之理。如論究竟解脫",
    "X65n1283_001:0296b16": "理者。只是事來不受。一切處無心。永寂如空。畢竟清",
    "X65n1283_001:0296b17": "淨。自然解脫。一失人身。萬劫難復。努力努力。又真如",
    "X65n1283_001:0296b18": "之性。亦空亦不空。以真如妙體。無形相。不可得。名空。",
    "X65n1283_001:0296b19": "然空無體相中。具足恒沙之用。即無事不應。名亦不",
    "X65n1283_001:0296b20": "空。如此功業。由行為本。若不降心而入。取證無是處。",
    "X65n1283_001:0296b21": "外不染聲等。內不起妄念。名證。不作證想。名無證。亦",
    "X65n1283_001:0296b22": "不作無證想。名無無證。是名畢竟證。僧問南陽忠曰。",
    "X65n1283_001:0296b23": "如何用心。即得成佛。曰無心可用。即成佛。問無心誰",
    "X65n1283_001:0296b24": "成佛。曰無心自成佛。成佛亦無心。問人持刀取命。是",
    "X65n1283_001:0296c01": "有是無。曰是無。痛否。曰痛亦無。問死後生何道。曰無",
    "X65n1283_001:0296c02": "死無生亦無道。問既得無物自在。飢寒所逼。若為用",
    "X65n1283_001:0296c03": "心。曰飢即食。寒即衣。問知飢寒應有心。師曰。汝心作",
    "X65n1283_001:0296c04": "何體段。答無體段。師云。既無體段。即本來無心。何得",
    "X65n1283_001:0296c05": "言有。問逢見虎狼。如何用心。曰見如不見。來如不來。",
    "X65n1283_001:0296c06": "彼即無心。惡獸不能加害。問獨脫無心名何物。曰喚",
    "X65n1283_001:0296c07": "作無形段金剛大士。問有何功德。曰一念與金剛相",
    "X65n1283_001:0296c08": "應。能滅殑伽沙劫生死重罪。得見殑伽沙諸佛。其金",
    "X65n1283_001:0296c09": "剛大士功德無量。殑伽沙說不盡。問如何一念相應。",
    "X65n1283_001:0296c10": "曰。憶智俱忘即相應。問憶智忘。誰見諸佛。曰忘即無。",
    "X65n1283_001:0296c11": "無即佛。問無何得喚作佛。曰無亦空。佛亦空。故曰無",
    "X65n1283_001:0296c12": "即佛。問既無纖毫可得。名為何物。還有相似者否。曰",
    "X65n1283_001:0296c13": "本無名字。無相似者。世號無比獨尊。努力依此修。無",
    "X65n1283_001:0296c14": "能破壞者。獨脫無畏。常有恒沙聖賢所護。河沙天龍",
    "X65n1283_001:0296c15": "八部所敬。河沙善神來護。永無障礙。何處不得逍遙。",
    "X65n1283_001:0296c16": "問。若為得成佛去。曰佛與眾生一時放却。當處解脫。",
    "X65n1283_001:0296c17": "問。作麼得相應。曰善惡不思。自見佛性。問心有煩惱",
    "X65n1283_001:0296c18": "否。曰煩惱性自離。問即心是佛。可更修萬行否。曰諸",
    "X65n1283_001:0296c19": "佛皆具二嚴。豈撥無因果耶。南泉曰。真理一如。潛行",
    "X65n1283_001:0296c20": "密用。無人覺知。呼為無滲智。亦云無滲不可思議。等",
    "X65n1283_001:0296c21": "空不動性。非生死流。妙用自足。始與一切行處得自",
    "X65n1283_001:0296c22": "在。故曰於諸行處無所而行。亦云徧行三昧。普現色",
    "X65n1283_001:0296c23": "身。用處無蹤跡。不屬見聞覺知。真理自通。妙用自足。",
    "X65n1283_001:0296c24": "大道無形。真理無對。所以不屬見聞覺知。如云不聞",
    "X65n1283_001:0297a01": "聞。是大涅槃道。只箇物不是聞不聞。問不屬見聞。如",
    "X65n1283_001:0297a02": "何契會。曰須會冥契自通。亦曰了因。非從見聞覺知",
    "X65n1283_001:0297a03": "有。見知屬緣。對物始有。者箇靈妙不可思議。不是有",
    "X65n1283_001:0297a04": "對。故云妙用自通。不依傍物。所以道通不是依通。事",
    "X65n1283_001:0297a05": "須假物方得見。所以道非明暗。法離有無。潛理幽通。",
    "X65n1283_001:0297a06": "無人覺知。亦云冥會。真理非見聞覺知。故云息心達",
    "X65n1283_001:0297a07": "本源。故號如如佛。畢竟無依自在人。亦云本果。不從",
    "X65n1283_001:0297a08": "生因所生。唯從了因所了。從上以來。祇教人會道。更",
    "X65n1283_001:0297a09": "無別求。若思量作得道理。盡屬句義。三乘五性義理。",
    "X65n1283_001:0297a10": "無不喚作行履。處處受用具足即得。若論道即不是。",
    "X65n1283_001:0297a11": "一向耽著。被他識拘。亦云貪欲成性。所以云佛不會",
    "X65n1283_001:0297a12": "道。我自有修行。亦云正因。了六波羅密空。即物拘我",
    "X65n1283_001:0297a13": "不得。祖師恐人迷著因果地位。故來傳法度迷。江西",
    "X65n1283_001:0297a14": "老宿云。不是心。不是佛。不是物。先雖說即心即佛。黃",
    "X65n1283_001:0297a15": "葉止啼之說。如今多有喚心依佛。智為道。是聞覺知",
    "X65n1283_001:0297a16": "俱是道。迷頭認影。設認得。亦不是本來頭。寧作心師。",
    "X65n1283_001:0297a17": "不師於心。見聞覺知皆因緣照物而有。不可常照。所",
    "X65n1283_001:0297a18": "以心智俱不是道。且大道非明暗法。離有無數。數不",
    "X65n1283_001:0297a19": "能及。如空劫時。無佛名。無眾生名。與麼時正是道。只",
    "X65n1283_001:0297a20": "是無人覺知他。數不及他。喚作無名大道。早屬名句",
    "X65n1283_001:0297a21": "了也。所以真理一如。更無思想。纔有思想。即被陰拘。",
    "X65n1283_001:0297a22": "便有眾生及佛名。佛出世。喚三界智人。未出世時。喚",
    "X65n1283_001:0297a23": "作甚麼。佛只令人會道。體非凡聖。喚作還源返本。體",
    "X65n1283_001:0297a24": "解大道。無量劫六道去來眾生。為無了因。故生貪欲。",
    "X65n1283_001:0297b01": "名為在纏。不得自在。暫時岐路。今既如是會。却向裏",
    "X65n1283_001:0297b02": "許行履。不同前時。為了因會本果故。了陰界空。六波",
    "X65n1283_001:0297b03": "羅密空。所以得其自在。若不向裏許行履。如何摧挫",
    "X65n1283_001:0297b04": "得五種貪。二種欲。佛菩薩具福智二嚴。為了因了六",
    "X65n1283_001:0297b05": "波羅密空。體者箇受用。所以不存知見。始得自在。若",
    "X65n1283_001:0297b06": "有知見。即屬地位。便有分劑心量。喚作酬因答果佛。",
    "X65n1283_001:0297b07": "不得自在。今行六波羅密。先用了因會本果故。了此",
    "X65n1283_001:0297b08": "是方便。受用始得自由。去住自在無障礙。亦云方便",
    "X65n1283_001:0297b09": "勤莊嚴。亦云微妙淨法身。只是不許分劑心量。若無",
    "X65n1283_001:0297b10": "如是心。一切行處。乃至彈指合掌。皆是正因萬行。皆",
    "X65n1283_001:0297b11": "同無作。始得自在。所以魔外求我不得。喚作無住心。",
    "X65n1283_001:0297b12": "亦云無滲智。不思議妙用自在。故云性海不是覺海。",
    "X65n1283_001:0297b13": "覺海涉緣。即須對物他便妙。如今更別求建立義句。",
    "X65n1283_001:0297b14": "覓勝負知解語言。言有佛救眾生。求佛菩提皆貪欲",
    "X65n1283_001:0297b15": "破戒。與道懸隔。且法身無為。不墮諸數。法無動搖。不",
    "X65n1283_001:0297b16": "依六塵。經云佛性是常。心是無常。所以智不是道。心",
    "X65n1283_001:0297b17": "不是佛。今且莫喚心作佛。莫作見聞覺知會。者箇物",
    "X65n1283_001:0297b18": "本無許多名字。妙用自通。數量管他不得。是大解脫。",
    "X65n1283_001:0297b19": "所以道人心無住處。蹤跡不可尋。故云無滲智不思",
    "X65n1283_001:0297b20": "議智。又云心如枯木。始有少分應。向那邊會了。却來",
    "X65n1283_001:0297b21": "這邊行履。不證凡聖等位。實無少法可得。但是有因",
    "X65n1283_001:0297b22": "有果。盡屬無常生滅。但會取無量劫來性不變異。即",
    "X65n1283_001:0297b23": "是修行。妙用而不住。便是菩薩行。達諸法空。妙用自",
    "X65n1283_001:0297b24": "在。色身三昧熾然。行六波羅密空。處處無礙。處地獄",
    "X65n1283_001:0297c01": "如遊園觀。不可道伊不得作用。眾生無量劫。不自了",
    "X65n1283_001:0297c02": "體。著於惡欲。不得自在。受種種苦。不自覺知。及至今",
    "X65n1283_001:0297c03": "日。會取從來性。與今日不別。無受師曰。學般若菩薩。",
    "X65n1283_001:0297c04": "如冰稜上行。臨終一毫凡聖情量纖塵思念不盡。隨",
    "X65n1283_001:0297c05": "念受生。向驢胎馬腹托質。泥犁鑊湯煑煠。從前記持",
    "X65n1283_001:0297c06": "見解智慧。都盧失却。依前為螻蟻。雖是善因。而遭惡",
    "X65n1283_001:0297c07": "果。且圖箇甚麼。只為貪欲成性。二十五有。向脚跟下",
    "X65n1283_001:0297c08": "繫著。無成辦期。祖師惟傳心印。得者。即不檢凡聖愚",
    "X65n1283_001:0297c09": "智。直下便爾歇去。頓息萬緣。越生死流。設有眷屬莊",
    "X65n1283_001:0297c10": "嚴。不求自得。一聞千悟。得大總持。倘不如是。祖師來",
    "X65n1283_001:0297c11": "此土。非常有損益。有益者。百千中。撈漉一箇半箇。堪",
    "X65n1283_001:0297c12": "為法器。有損者。如前明從他依三乘教修行。却得三",
    "X65n1283_001:0297c13": "賢四果。有進修分。所以云。了即業障本來空。未了還",
    "X65n1283_001:0297c14": "須償宿債。馬祖問石鞏曰。作麼生牧牛。答一回入草",
    "X65n1283_001:0297c15": "去。驀鼻拽將回。曰子真牧牛。長慶安問百丈。何者是",
    "X65n1283_001:0297c16": "佛。丈曰。大似騎牛覓牛。問識得後如何。丈曰。如人騎",
    "X65n1283_001:0297c17": "牛至家。曰始終如何保任。丈曰。如牧牛人。執杖視之。",
    "X65n1283_001:0297c18": "不令犯苗稼。安後云。三十年只看一頭水牯牛。若落",
    "X65n1283_001:0297c19": "路入草。便把鼻孔拽轉。纔犯苗稼。便鞭撻。調伏既久。",
    "X65n1283_001:0297c20": "可憐生受人言語。如今變作露地白牛。常在面前。終",
    "X65n1283_001:0297c21": "日露迥迥地。趁亦不去。汝各有大寶。從眼門放光。照",
    "X65n1283_001:0297c22": "山河大地。耳門放光。領一切音響。如是六門。晝夜常",
    "X65n1283_001:0297c23": "放光明。名放光三昧。自不識取。石頭垂語云。言語動",
    "X65n1283_001:0297c24": "用沒交涉。藥山曰。非言語動用。亦沒交涉。頭曰。我這",
    "X65n1283_001:0298a01": "裏針劄不入。藥山曰。我這裏如石上栽花。頭然之。藥",
    "X65n1283_001:0298a02": "山曰。祖師祇教保護。若貪瞋起。切須防禦。莫教掁觝。",
    "X65n1283_001:0298a03": "是你欲知枯木石頭。却須擔荷。實無枝葉可得。然不",
    "X65n1283_001:0298a04": "得絕却語言。我今為汝說這箇語。顯無語底。他那箇",
    "X65n1283_001:0298a05": "本來無耳目等貌。丹霞云。汝須保護一靈之物。不是",
    "X65n1283_001:0298a06": "你造作名邈得。更說甚薦不薦。吾見石頭。只教切須",
    "X65n1283_001:0298a07": "自保護此事。不是你談話得。各有一坐具地。更疑甚",
    "X65n1283_001:0298a08": "麼。你須自看善巧方便。慈悲喜捨。不從外得。不著方",
    "X65n1283_001:0298a09": "寸。善巧是文殊。方便是普賢。你更擬趁逐甚麼。我此",
    "X65n1283_001:0298a10": "間無道可修。無法可證。一飲一啄。各各有分。不用疑",
    "X65n1283_001:0298a11": "慮。若識得。釋迦老。凡夫是。龐公臨終告于相曰。但願",
    "X65n1283_001:0298a12": "空諸所有。慎勿實諸所無。惟宣師曰。凡夫無明。二乘",
    "X65n1283_001:0298a13": "執著。離此病。是曰真修。不得勤。不得忘。勤即近執著。",
    "X65n1283_001:0298a14": "忘即落無明。此為心要。趙州云。你被十二時使。老僧",
    "X65n1283_001:0298a15": "使得十二時。無事衣鉢下究理好。老僧行脚時。除二",
    "X65n1283_001:0298a16": "時粥飯。是雜用心。此外更無別用心處。不如是。大遠",
    "X65n1283_001:0298a17": "在。溈山祐曰。道人之心。無背無向。亦不閉眼塞耳。但",
    "X65n1283_001:0298a18": "情不附物即得。問頓悟人更修否。曰若真悟。他自知",
    "X65n1283_001:0298a19": "時。修不修。是兩頭語。今初心雖悟。猶有曠劫習氣未",
    "X65n1283_001:0298a20": "頓淨。須教渠淨除現業流識。即修也。不可別有法教",
    "X65n1283_001:0298a21": "修行趣向。從聞入理。聞理深妙。心自圓明。不居惑地。",
    "X65n1283_001:0298a22": "縱有百千妙義。抑揚當時。此乃得座披衣自作活計",
    "X65n1283_001:0298a23": "始得。以要言之。則實際理地。不受一塵。萬行門中。不",
    "X65n1283_001:0298a24": "捨一法。若單刀直入。則凡聖情盡。體露真常。理事不",
    "X65n1283_001:0298b01": "二。即如如佛。德山曰。汝但無事於心。無心於事。則虗",
    "X65n1283_001:0298b02": "而靈。空而妙。若毛端言之。皆自欺。何故。毫釐繫念。三",
    "X65n1283_001:0298b03": "途業因。瞥爾情生。萬劫羈鎖。聖凡名號總空名。殊相",
    "X65n1283_001:0298b04": "劣形皆幻色。求之固累。厭之又成患。只要一切時莫",
    "X65n1283_001:0298b05": "用他聲色。應是從前行履處。一時放却。頓脫羈鎖。一",
    "X65n1283_001:0298b06": "念不生。即前後際斷。無一法可當情。仰山問。如何是",
    "X65n1283_001:0298b07": "真佛行處。溈山曰。以思無思之妙。反思靈燄之無窮。",
    "X65n1283_001:0298b08": "思盡還源。性相常住。事理不二。即如如佛。僧問。洞山",
    "X65n1283_001:0298b09": "价教人行鳥道如何。曰不逢一人。直須足下無私去。",
    "X65n1283_001:0298b10": "直須心心不觸物。步步無處所。常無間斷始相應。雲",
    "X65n1283_001:0298b11": "巖寶鏡云。臣奉於君。子順於父。不順非孝。不奉非輔。",
    "X65n1283_001:0298b12": "潛行密用。如愚若魯。但能相續。名主中主。僧問。還有",
    "X65n1283_001:0298b13": "不病者麼。洞山曰。有。問不病者還看和尚麼。曰老僧",
    "X65n1283_001:0298b14": "看他有分。看時不見有病。曹山辭。洞問。子向甚處去。",
    "X65n1283_001:0298b15": "曰。不變易處去。問不變易處豈有去耶。曹曰。去亦不",
    "X65n1283_001:0298b16": "變易。曹山云。若承當處分明。即轉諸聖向己背後。方",
    "X65n1283_001:0298b17": "得自由。一切麤重境來。皆作得主。不論天堂地獄餓",
    "X65n1283_001:0298b18": "鬼畜生。但是一切處不移易。元是舊時人。只不行舊",
    "X65n1283_001:0298b19": "時路。若有忻心。還成滯著。若脫得。揀甚麼。今人愛淨",
    "X65n1283_001:0298b20": "潔路。此病最難治。世間麤重事却輕。淨潔病最重。只",
    "X65n1283_001:0298b21": "如佛味祖味。盡為滯著。先師云。擬心是犯戒。得味是",
    "X65n1283_001:0298b22": "破齋。佛味祖味纔有心便犯。若無為無事淨潔。此乃",
    "X65n1283_001:0298b23": "重無以加也。祖師出世。只為這箇。黧奴白牯修行却",
    "X65n1283_001:0298b24": "快。馳覓佛祖菩提涅槃。幾時休歇成辦乎。皆是生滅",
    "X65n1283_001:0298c01": "心。不如黧奴與白牯。兀兀無知。但飢吃草。渴飲水。若",
    "X65n1283_001:0298c02": "能恁麼。不愁不成辦。不見道計較不成。是以知有。乃",
    "X65n1283_001:0298c03": "能披毛戴角。始較些子。人人有坐具地。佛侵他不得。",
    "X65n1283_001:0298c04": "恁麼體會修行。饒令成佛作祖。也只這是。便墮三塗",
    "X65n1283_001:0298c05": "地獄。也只這是。須與他作主始得。若作得主。即是不",
    "X65n1283_001:0298c06": "變易。作不得。便變易也。問如何免得。曰知有即得。用",
    "X65n1283_001:0298c07": "免作麼。但是菩提涅槃煩惱無明等。總不要免。世間",
    "X65n1283_001:0298c08": "麤重事。但知有即得。不要免。免即同變易去也。乃至",
    "X65n1283_001:0298c09": "成祖成佛菩提涅槃。此等殃禍為不小。因甚如此。只",
    "X65n1283_001:0298c10": "為變易。若不變易。只須觸處自由始得。雲居膺云。直",
    "X65n1283_001:0298c11": "似一息不來底人。方與那箇相應。有少許說話行履",
    "X65n1283_001:0298c12": "分。暫時不在。如同死人。如人常在。愁甚麼事不辦。欲",
    "X65n1283_001:0298c13": "知久遠。只在如今。如歸家。到即是。直得頂上光燄生",
    "X65n1283_001:0298c14": "亦不是。有一毫去不盡。即被塵累。況更多。僧問龍牙。",
    "X65n1283_001:0298c15": "古人得箇恁麼便休去。曰如賊入空室。問十二時中",
    "X65n1283_001:0298c16": "如何著力。曰如無手人欲行拳始得。玄沙備云。還識",
    "X65n1283_001:0298c17": "大悟麼。虗空猶從迷妄幻生。何處有三界業。今道無。",
    "X65n1283_001:0298c18": "尚誑語。豈況是有。知麼。無門。解脫之門。無意。道人之",
    "X65n1283_001:0298c19": "意。動起生死本。靜墮昏沈鄉。動靜雙泯。即落空亡。動",
    "X65n1283_001:0298c20": "靜雙收。顢頇佛性。必須對境如枯木寒灰。臨時應用。",
    "X65n1283_001:0298c21": "不失其宜。鏡照諸像。不亂光輝。十方無影像。三界絕",
    "X65n1283_001:0298c22": "行蹤。不墮往來機。不住中間意。一段光明。未曾昏昧。",
    "X65n1283_001:0298c23": "體寂寂。常的的。不動搖。朗然照。法爾天真。不同修證。",
    "X65n1283_001:0298c24": "祇要虗閑。不昧作用。箇中纖毫不盡。即魔眷屬。直饒",
    "X65n1283_001:0299a01": "似秋潭月影。靜夜鐘聲。隨扣無虧。觸波不散。猶是生",
    "X65n1283_001:0299a02": "死岸頭事。道人行處。如火銷冰。終不却成冰。步步履",
    "X65n1283_001:0299a03": "空。智識不能到。動即失宗。覺即迷旨。語路心行處絕。",
    "X65n1283_001:0299a04": "若與麼現前。更疑何事。沒棲泊處。離去來今。本來真",
    "X65n1283_001:0299a05": "淨。動用更無欠少。不悟箇理。妄涉塵事。染著縱悟。則",
    "X65n1283_001:0299a06": "塵境紛紜。便擬斂念。破除遏捺。即落空外道。這裏本",
    "X65n1283_001:0299a07": "絕塵境無位次。悟則縱橫不離本際。凡聖也無立處。",
    "X65n1283_001:0299a08": "動靜揚眉。是真解脫。塵劫事都在目前。時人不遇良",
    "X65n1283_001:0299a09": "朋。不辨邪正。古德云。情存聖量。猶落法塵。己見未忘。",
    "X65n1283_001:0299a10": "還同滲漏。不可持齋持戒。觀空入定。便當去。外道八",
    "X65n1283_001:0299a11": "萬劫定。不免輪迴。蓋生死根不破。出家兒真實明達。",
    "X65n1283_001:0299a12": "便同諸佛。寂照忘知。虗含萬像。放捨閑緣。歇却心識。",
    "X65n1283_001:0299a13": "方少許相親。不如是。盡被識情帶去。有甚自由分。如",
    "X65n1283_001:0299a14": "今却不如無情木石說法。非常真實。只是少人能聽。",
    "X65n1283_001:0299a15": "具這箇真實發明。便向六道中。同於諸佛淨土。更懼",
    "X65n1283_001:0299a16": "何生死。此一門超凡聖因果。毗盧妙莊嚴世界海。超",
    "X65n1283_001:0299a17": "他釋迦方便門。直下永劫。不教有一物與汝作眼見。",
    "X65n1283_001:0299a18": "不可由汝用功莊嚴得。蓋為識得。即大出脫。大徹頭",
    "X65n1283_001:0299a19": "人。莫祇長戀生死愛網。被善惡業拘。將去無自由分。",
    "X65n1283_001:0299a20": "饒汝鍊得身心同虗空。到精明湛不搖處。不出識陰。",
    "X65n1283_001:0299a21": "喚作如急流水。妄為恬靜。盡出輪迴不得。何似博地",
    "X65n1283_001:0299a22": "凡夫。不用一毫功夫。便超拔去。肯麼。人如海中坐。向",
    "X65n1283_001:0299a23": "人乞水。若根鈍。直須日夜忘疲。盡一生去。更得人荷",
    "X65n1283_001:0299a24": "挾。刻骨究實。不妨易得。有一般說昭昭靈靈。能見能",
    "X65n1283_001:0299b01": "聞。大賺人。今問為甚睡時又不昭靈。認賊為子。是生",
    "X65n1283_001:0299b02": "死根本。妄想緣氣。只因前塵色聲等法分別有。若無",
    "X65n1283_001:0299b03": "前塵。汝此昭靈同於兔角。仁者。但識取汝祕密金剛",
    "X65n1283_001:0299b04": "體。山河大地。十方國土。色空明暗。及汝身心。乃至諸",
    "X65n1283_001:0299b05": "佛成道利生。莫非皆承汝圓成威光所現。汝有如是",
    "X65n1283_001:0299b06": "奇特當陽出身處。何不發明。今若不了。後入驢胎燒",
    "X65n1283_001:0299b07": "煑去。此煩惱業。不是一兩劫便休。直與汝金剛齊壽。",
    "X65n1283_001:0299b08": "又云。諸人見有險惡大虫刀劍諸事。逼汝身命。生無",
    "X65n1283_001:0299b09": "限怖。如畫師自畫地獄。看了却生怖。不是別人與汝",
    "X65n1283_001:0299b10": "為過。欲覺此幻惑麼。但識取汝金剛眼睛。若識得。不",
    "X65n1283_001:0299b11": "教有纖塵得露現。何處更有虎狼刀劍解愶嚇汝。直",
    "X65n1283_001:0299b12": "至釋迦如此伎倆。亦覓出頭處不得。所以道沙門眼。",
    "X65n1283_001:0299b13": "把定世界。不漏絲髮。何處更有一物為汝知見。何不",
    "X65n1283_001:0299b14": "急究取。雲門偃云。向你道直下無事。早埋沒也。更欲",
    "X65n1283_001:0299b15": "尋言覓解。去道轉遠。故知一切有心。天地懸隔。然得",
    "X65n1283_001:0299b16": "的人。道火何曾燒口。終日著衣吃飯。未曾觸著一粒",
    "X65n1283_001:0299b17": "米。挂一縷絲。此猶是門庭之說。須實得恁麼始得。大",
    "X65n1283_001:0299b18": "靜云。心念紛飛。却將紛飛心。究紛飛處。究之無處。則",
    "X65n1283_001:0299b19": "紛飛之念何存。反究究心。則能究之心安在。又能照",
    "X65n1283_001:0299b20": "智本空。所緣境亦寂。寂而非寂者。蓋無知寂之人。照",
    "X65n1283_001:0299b21": "而非照者。蓋無所照之境。境智俱寂。一性怡然。乃還",
    "X65n1283_001:0299b22": "源要道。行崇曰。欲得相應。即如今立地便證。根思遲",
    "X65n1283_001:0299b23": "鈍。日夜究將去。忽然覰見。更莫以少為足。便能究竟。",
    "X65n1283_001:0299b24": "乃至淫坊酒肆。觸淨好惡。以汝所見覰教盡。是此境",
    "X65n1283_001:0299c01": "界。方得圓修。翻擲自由。慧忠云。眾生不能解脫者。情",
    "X65n1283_001:0299c02": "累耳。悟道易。明道難。但脫情見。其道自明。明之言信",
    "X65n1283_001:0299c03": "也。如禁蛇人。信其呪力藥力。以蛇綰弄。揣懷袖中無",
    "X65n1283_001:0299c04": "難。未知呪藥者。怖駭棄去。但諦見自心。情見便破。今",
    "X65n1283_001:0299c05": "千萬疑不得用者。是未見自心者也。園頭問梁山。家",
    "X65n1283_001:0299c06": "賊難防時如何。曰貶向無生國裏。曰莫是他安身立",
    "X65n1283_001:0299c07": "命處麼。曰死水不藏龍。問如何是活水裏龍。曰興波",
    "X65n1283_001:0299c08": "不作浪。問忽然傾湫倒嶽來時如何。梁山走下把住",
    "X65n1283_001:0299c09": "云。闍黎。莫教打失老僧袈裟角。神鼎舉洞山曰。貪瞋",
    "X65n1283_001:0299c10": "癡。太無知。賴我今朝識得伊。行便打。坐便鎚。分付心",
    "X65n1283_001:0299c11": "王仔細推。無量劫來不解脫。問汝三人知不知。神鼎",
    "X65n1283_001:0299c12": "不然。貪瞋癡。實無知。十二時中任從伊。行即往。坐即",
    "X65n1283_001:0299c13": "隨。分付心王擬何為。無量劫來元解脫。何須更問知",
    "X65n1283_001:0299c14": "不知。法眼益曰。見道為眼。明道為功。便能得大智慧",
    "X65n1283_001:0299c15": "力。若未得如此。三界可愛底事。儘教去盡。纔有纖毫",
    "X65n1283_001:0299c16": "還未可。慈明歌曰。牧牛童。實快活。跣足披衣雙角闊。",
    "X65n1283_001:0299c17": "橫眠牛上向天歌。人問如何牛未渴。回首看。家田闊。",
    "X65n1283_001:0299c18": "四方放去休攔遏。八面無拘任意游。要收只在索頭",
    "X65n1283_001:0299c19": "撥。小牛兒。順摩捋。角力未完難提掇。且從放在小平",
    "X65n1283_001:0299c20": "坡。慮上高峰四蹄脫。日已高。休吃草。揑定鼻頭無少",
    "X65n1283_001:0299c21": "老。一時牽向圈中眠。和泥看伊東西倒。笑呵呵。好不",
    "X65n1283_001:0299c22": "好。又將橫笛順風吹。震動五湖山海島。倒騎牛。脫布",
    "X65n1283_001:0299c23": "襖。知音休向途中討。若問牧童何處居。鞭指東西無",
    "X65n1283_001:0299c24": "一所。奉先引古云。聰明不敵生死。乾慧豈免輪迴。道",
    "X65n1283_001:0300a01": "齊述達摩云。楞伽可以印心。經曰。諸法無法體。而說",
    "X65n1283_001:0300a02": "惟是心。不見於自心。而起於分別。可謂大慈悲父。如",
    "X65n1283_001:0300a03": "實極談。我輩自不領受。問見息遂斷分別乎。師曰。非",
    "X65n1283_001:0300a04": "然也。如調馬。馬自見其影而不驚。以知影從自生出",
    "X65n1283_001:0300a05": "故。以是知不斷分別。亦捨心相也。只今目前如實而",
    "X65n1283_001:0300a06": "觀。不見纖毫。問鐘鼓本無聲。如何信。師曰。如彼聲。無",
    "X65n1283_001:0300a07": "有作者。無有住處。畢竟空故。誑凡夫耳。若鼓聲實有。",
    "X65n1283_001:0300a08": "鐘聲俱擊。應不相參。所以玄沙道鐘鼓不交參。句句",
    "X65n1283_001:0300a09": "無前後。若不當體寂滅。如何得句句無前後耶。蔣山",
    "X65n1283_001:0300a10": "元答王平甫云。佛祖無異於人。所異者能自護念耳。",
    "X65n1283_001:0300a11": "滔天之水。源於濫觴。清淨心中。無故動念。危乎甚於",
    "X65n1283_001:0300a12": "滔天。其可動耶。佛祖付授。必叮嚀曰。善自護持。問佛",
    "X65n1283_001:0300a13": "法止此乎。師云。至言不煩。顧力行如何耳。客來無貴",
    "X65n1283_001:0300a14": "賤。寒溫外。無別語。即斂目入定。廚庫火。師啜啖自若。",
    "X65n1283_001:0300a15": "食畢無所問。師出。狂人入寺。殺一僧。即自剄。尸相枕。",
    "X65n1283_001:0300a16": "走報交武。師歸。過尸處。未甞視。登寢危坐。職事側立。",
    "X65n1283_001:0300a17": "冀處分。師斂目。竟不得請去。芙蓉楷曰。出家者。求脫",
    "X65n1283_001:0300a18": "生死。休心息念。斷絕攀緣。遇聲色。如石上栽花。見利",
    "X65n1283_001:0300a19": "名。如眼中著屑。無始來。此等不是不曾經歷。何須苦",
    "X65n1283_001:0300a20": "苦貪戀。如今不歇。更待何時。能盡今時。更有何事。若",
    "X65n1283_001:0300a21": "得心中無事。佛祖猶是冤家。一切世事自然冷淡。方",
    "X65n1283_001:0300a22": "始那邊相應。不見隱山至死不肯見人。石霜置枯木",
    "X65n1283_001:0300a23": "堂。與人坐臥。只要死了你心。投子使人辦米。同煑共",
    "X65n1283_001:0300a24": "饗。要得省取你事。諸宿若無長處。如何忍得。真淨文",
    "X65n1283_001:0300b01": "云。今人多是得箇身心寂滅。前後際斷。一念萬年去。",
    "X65n1283_001:0300b02": "休去歇去。古廟香爐冷湫湫地去。便究竟。殊不知却",
    "X65n1283_001:0300b03": "被此勝妙境障蔽。正知見不現前。神通光明不發露。",
    "X65n1283_001:0300b04": "或執平常心是道為極則。天是天。地是地。大盡三十。",
    "X65n1283_001:0300b05": "小盡廿九。此依草附木。不知不覺。一向迷將去。問我",
    "X65n1283_001:0300b06": "手何似佛手。便道和尚手。我脚何似驢脚。便道和尚",
    "X65n1283_001:0300b07": "脚。上座生緣。便道某州人莫錯會。須要平常一路為",
    "X65n1283_001:0300b08": "穩當。更不敢別移一步。不見臨濟道。我這裏是活祖",
    "X65n1283_001:0300b09": "師意。把來便用。立處即真。他不說這語得。那語不得。",
    "X65n1283_001:0300b10": "此蓋眼不開。百般忌諱。直饒與麼說。當下忽然見得",
    "X65n1283_001:0300b11": "分明。也是棺材裏瞪眼。又云。佛法至妙無二。但未至",
    "X65n1283_001:0300b12": "妙。則互有長短。苟至於妙。則悟心人。如實知自心究",
    "X65n1283_001:0300b13": "竟本來成佛。如實自在安樂。如實解脫清淨。而日用",
    "X65n1283_001:0300b14": "惟用自心。自心變化。把得便用。莫問是非。擬心思量",
    "X65n1283_001:0300b15": "不是。也不擬心。一一天真自在。一一如蓮花不著水。",
    "X65n1283_001:0300b16": "所以迷自心作凡。悟自心成佛。今多不信自心。不悟",
    "X65n1283_001:0300b17": "自心。不得自心明妙受用安樂解脫。心外妄有禪道。",
    "X65n1283_001:0300b18": "妄立奇特。妄生取捨。縱修行多落外道二乘禪寂斷",
    "X65n1283_001:0300b19": "見境界。行偉師坐忘夜旦。謝絕交游。曰道業未辦。歲",
    "X65n1283_001:0300b20": "月如流。大根器如雲門趙州。猶云我惟粥飯二時是",
    "X65n1283_001:0300b21": "雜用心。又云我豈有工夫閑處用。矧行偉日劫相倍",
    "X65n1283_001:0300b22": "者。詎暇清談乎。死心新示末後句偈曰。末後一句子。",
    "X65n1283_001:0300b23": "直須心路絕。六根門既空。萬法無生滅。於此徹其源。",
    "X65n1283_001:0300b24": "不須求解脫。平生愛罵人。只為長快活。靈源清云。學",
    "X65n1283_001:0300c01": "者未脫生死。病在偷心未死耳。古者言下脫生死。效",
    "X65n1283_001:0300c02": "在偷心已死。然非學者自能爾。實師家鉗鎚妙密也。",
    "X65n1283_001:0300c03": "如梁武見侯景不動聲色。而景之心枯竭無餘。洪覺",
    "X65n1283_001:0300c04": "範引宗鏡錄云。雖然業即是心。既從心生。還從心受。",
    "X65n1283_001:0300c05": "如何治其業報。原答。但了無作。自然業空。所以云。若",
    "X65n1283_001:0300c06": "無作惡業。一生成佛。又曰。雖有作業而無作者。即是",
    "X65n1283_001:0300c07": "祕密之教。又凡作業。悉皆自心橫計外法。還自對治。",
    "X65n1283_001:0300c08": "妄取成業。若了心不取境。境不自生。無法牽懷。云何",
    "X65n1283_001:0300c09": "成業。師釋曰。炷香供佛。心知獲福。操刀殺戮。心知入",
    "X65n1283_001:0300c10": "獄。或殺或供。一手之功。云何業報罪福不同。皆自橫",
    "X65n1283_001:0300c11": "計有如是事。是故從來枉沈生死。雷長芭蕉。鐵轉磁",
    "X65n1283_001:0300c12": "石。俱無作者。而有是力。以不取境。境亦自寂。故如來",
    "X65n1283_001:0300c13": "藏不許有識。又引羅什頂佛鉢。念鉢甚大即重下之。",
    "X65n1283_001:0300c14": "曰。我心有分別。故鉢有重輕。予以知一切隨念。念未",
    "X65n1283_001:0300c15": "生時。量同太虗。然今現行分別者。萬類紛然。何故靈",
    "X65n1283_001:0300c16": "驗不等。是皆心力昧略微劣故也。王祥臥冰則魚躍。",
    "X65n1283_001:0300c17": "耿恭拜井則泉冽。蓋養之專。故靈驗之應速如響。又",
    "X65n1283_001:0300c18": "引靈源曰。道人保養。如人病須服藥。藥之靈驗易見。",
    "X65n1283_001:0300c19": "要須忌口乃可。不然。服藥何益。死生是大病。佛祖言",
    "X65n1283_001:0300c20": "教是良藥。汙染心是雜毒。不能忌之。生死病無時損",
    "X65n1283_001:0300c21": "也。予愛其言。追念圓覺經曰。末世諸眾生。心不生虗",
    "X65n1283_001:0300c22": "妄。佛說如是人。現世即菩薩。法句經曰。若起精進心。",
    "X65n1283_001:0300c23": "是妄非精進。但能心不妄。精進無有涯。妙普曰。學道",
    "X65n1283_001:0300c24": "猶如守禁城。晝防六賊夜惺惺。中軍主將能行令。不",
    "X65n1283_001:0301a01": "動干戈定太平。圜悟勤曰。緜密無間。寂照同時。歲月",
    "X65n1283_001:0301a02": "悠久。打成一片。而根本愈牢。密密作用。誠無出此。應",
    "X65n1283_001:0301a03": "當處處全真。則觸處皆渠。剎剎塵塵。皆在自大圓鏡",
    "X65n1283_001:0301a04": "中。愈密愈能轉換也。雲門道。直得乾坤大地無纖毫",
    "X65n1283_001:0301a05": "過患。猶為轉句。不見一色。始是半提。更須知有全提",
    "X65n1283_001:0301a06": "時節始得。所以德山棒。臨濟喝。皆徹證無生。透頂透",
    "X65n1283_001:0301a07": "底。到大用現前。方能全身出沒。欲人全身擔荷外。退",
    "X65n1283_001:0301a08": "守文殊普賢大人境界。巖頭曰。他得底人。只守閑閑",
    "X65n1283_001:0301a09": "地。二六時中。無欲無依。自然超諸三昧。德山亦曰。但",
    "X65n1283_001:0301a10": "無事於心。於心無事。則虗靈寂照。此既已明。須當踐",
    "X65n1283_001:0301a11": "履。但只退步。愈退愈明。愈不會。愈有力量。異念纔起。",
    "X65n1283_001:0301a12": "即猛割斷。令不相續。則智照洞然。步步踏實地。豈有",
    "X65n1283_001:0301a13": "憎愛違順揀擇於其間哉。無明習氣。旋起旋消。悠久",
    "X65n1283_001:0301a14": "無力能擾人也。古以牧牛喻。誠哉。要久長人耳。直截",
    "X65n1283_001:0301a15": "省要。最是先忘我見。使虗靜恬和。任運騰騰。一切法",
    "X65n1283_001:0301a16": "皆無取捨。向根根塵塵。應時脫然自處。孤運獨照。照",
    "X65n1283_001:0301a17": "體獨立。物我一如。直下徹底。無照可立。如斬絲。一斬",
    "X65n1283_001:0301a18": "一切斬。便自會作活計。佛見法見。尚不令起。則塵勞",
    "X65n1283_001:0301a19": "業識。自冰消瓦解。養得成實。如癡兀而峭。措佛祖位",
    "X65n1283_001:0301a20": "中。收攝不得。那肯入驢胎馬腹也。趙州云。千億箇盡",
    "X65n1283_001:0301a21": "覓作佛漢。於中覓作無心底難得。香林四十年方一",
    "X65n1283_001:0301a22": "片。涌泉四十年尚自走作。南泉十八年能作活計。古",
    "X65n1283_001:0301a23": "人無不如此密密踐履。但逢緣遇境。無不管帶。何止",
    "X65n1283_001:0301a24": "此生。窮未來際。證無量聖身。也未是他泊頭處。但一",
    "X65n1283_001:0301b01": "味退步。切莫作限量也。又曰。透生死豈是小緣。當猛",
    "X65n1283_001:0301b02": "利如救頭燃。始有少相應。參士世智聰明。臘月三十。",
    "X65n1283_001:0301b03": "不得纖毫力。良由最初無正因。末後勞而無功。古德",
    "X65n1283_001:0301b04": "勸參涅槃堂裏禪。誠有旨也。處生死良不易。惟大超",
    "X65n1283_001:0301b05": "證之士。奮利根勇猛。一徑截斷則無難。此雖由自己",
    "X65n1283_001:0301b06": "根力。亦假方便。於常時些小境中轉得行。打徹不存",
    "X65n1283_001:0301b07": "解見。凜然全體現成。踐履將去。養得純熟。到緣謝時。",
    "X65n1283_001:0301b08": "自然無怖畏。只有清虗瑩徹。無一法當情。如懸崖撒",
    "X65n1283_001:0301b09": "手。棄捨得。無留戀。一念萬年。覓生了不可得。豈有死",
    "X65n1283_001:0301b10": "耶。古人坐脫立亡。行化倒脫。能得勇健。皆平昔淘汰",
    "X65n1283_001:0301b11": "得淨潔。香林四十年成一片。石霜勸休歇去。永嘉云。",
    "X65n1283_001:0301b12": "體即無生。了本無速。蓋兢兢岌岌。念茲在茲。方得無",
    "X65n1283_001:0301b13": "礙自在。既捨身後。得意生身。隨自意。趣後報。皆以理",
    "X65n1283_001:0301b14": "遣。不由業牽。所謂透脫生死耶。報緣未謝。於世上有",
    "X65n1283_001:0301b15": "如許參涉交互。應須到處使綽綽有餘裕始得。人生",
    "X65n1283_001:0301b16": "各有緣分。不必厭喧求靜。但中虗外順。雖鬧市沸湯。",
    "X65n1283_001:0301b17": "亦恬然安穩。才有纖毫見刺。便打不過也。又曰。利根",
    "X65n1283_001:0301b18": "一聞千悟不為難。要須脚跟牢實。諦當徹信。把得定。",
    "X65n1283_001:0301b19": "作得主。一切違順境界。差別因緣。打成一片。如太虗",
    "X65n1283_001:0301b20": "空。無纖毫障隔。湛湛虗明。無有轉變。雖百劫千生。始",
    "X65n1283_001:0301b21": "終一如。方得平穩。多見聰明。根浮脚淺。向言語上認",
    "X65n1283_001:0301b22": "得轉變。即以世間無可過上。及至境界緣生。透脫不",
    "X65n1283_001:0301b23": "得。因成進退。可惜。古人直是千魔萬難悉甞徧。雖七",
    "X65n1283_001:0301b24": "處割截。亦不動念。一往操心如鐵石。以至透脫生死。",
    "X65n1283_001:0301c01": "渾不費力。豈不是大丈夫超詣也。在家菩薩修出家",
    "X65n1283_001:0301c02": "行。如火中蓮。蓋名位權勢意氣卒難調伏。況火宅煩",
    "X65n1283_001:0301c03": "擾煎熬。除非自己直下明悟本真妙圓。到大寂定休",
    "X65n1283_001:0301c04": "歇之場。尤能放下。廓爾平常。徹證無心。觀一切法。如",
    "X65n1283_001:0301c05": "夢幻泡。空豁豁地。隨時消遣將去。即與維摩詰。傅大",
    "X65n1283_001:0301c06": "士。龐居士。裴相國。楊內翰。在家勝士。同其正因。隨己",
    "X65n1283_001:0301c07": "力量。轉化未悟。同入無為無事法性海中。則來閻浮",
    "X65n1283_001:0301c08": "一遭。不為折本矣。又曰。近如裴楊之儔。投誠放下。就",
    "X65n1283_001:0301c09": "宗師決擇。剗去浮塵知見。大徹悟。始能超軼。與老禪",
    "X65n1283_001:0301c10": "德抗行踐履。到臨合殺結角頭。自解撒手。克證大解",
    "X65n1283_001:0301c11": "脫。豈小事哉。惟此千劫不壞不移易一切賢聖根本。",
    "X65n1283_001:0301c12": "是知宿世亦曾熏炙。遇緣而彰。然能自檢點。二六時",
    "X65n1283_001:0301c13": "中學佛法。已是雜用心。則去却佛法。乃真淨界中行",
    "X65n1283_001:0301c14": "履矣。但依此一切不雜。即純一洞然。無愛憎。離取捨。",
    "X65n1283_001:0301c15": "亦不分彼我。不作得失。一切法坦然。皆我家不思議",
    "X65n1283_001:0301c16": "處。靜妙圓明受用之物爾。須令此心常時現前。不墮",
    "X65n1283_001:0301c17": "昏沈。不生聰慧。入平等安閑寂靜境界。那有惡作業",
    "X65n1283_001:0301c18": "緣識情。干撓得此本妙光明也。祇恐臨境界面前。都",
    "X65n1283_001:0301c19": "盧忘失。依前紛亂。則不堪也。古之修行。亦只以自所",
    "X65n1283_001:0301c20": "證入。時中照了。截斷塵勞。教活卓卓地。悠久三二十",
    "X65n1283_001:0301c21": "年湻熟。超出生死不為難。著力在行處。不重談說。說",
    "X65n1283_001:0301c22": "得一丈。不如行取一尺。蓋定慧之力。回轉業緣。正要",
    "X65n1283_001:0301c23": "惺惺地。勇猛果決。千百生中常受用。其餘古人機緣",
    "X65n1283_001:0301c24": "語句。不必要會。但一著分明。則著著如此。千變萬化。",
    "X65n1283_001:0302a01": "豈移變得渠力用哉。內心既虗。外緣亦寂。著衣吃飯。",
    "X65n1283_001:0302a02": "本自天真。不勞彫琢。若或立勝見。負我能。即禍事。切",
    "X65n1283_001:0302a03": "須照管。由是可入無我真實。平等如如。不動不變。淨",
    "X65n1283_001:0302a04": "妙清涼。穩密田地矣。誌公云。不起纖毫修學心。無相",
    "X65n1283_001:0302a05": "光中常自在。又曰。作家宗師。唯許人捨知見。胸中不",
    "X65n1283_001:0302a06": "留毫髮許。蕩然如太虗空。悠久長養純熟。此即本地",
    "X65n1283_001:0302a07": "風光。本來面目。到此亘古亘今之地。脫離生死。有甚",
    "X65n1283_001:0302a08": "難也。裴相國。龐居士。直以信得及。便得力。受用自在。",
    "X65n1283_001:0302a09": "曹山道不變易處去。去亦不變易。蓋履踐深極。到無",
    "X65n1283_001:0302a10": "滲漏之至。然後羅籠不住。學道之士。無絲毫意想。墮",
    "X65n1283_001:0302a11": "在塵緣。直下心如枯木朽株。如大死人。無些子氣息。",
    "X65n1283_001:0302a12": "心心無知。念念無住。千聖出來。移換不得。乃可向枯",
    "X65n1283_001:0302a13": "木上生花。發大機用。興慈運悲。乃無功之功。無作之",
    "X65n1283_001:0302a14": "作。豈落得失是非哉。纔留一毫毛。則抵捂於生死界。",
    "X65n1283_001:0302a15": "自未能度。安能度人。又云。如今照了本心。圓融無際。",
    "X65n1283_001:0302a16": "色聲諸塵。那可作對。迥迥獨脫。虗靜明妙。要須徹底",
    "X65n1283_001:0302a17": "提持。勿令浮淺。直須高而無上。廣不可極。淨躶躶。圓",
    "X65n1283_001:0302a18": "垛垛。無漏無為。千聖依之作根本。萬有由建立。應須",
    "X65n1283_001:0302a19": "斗頓回光。令絕形段。分明圓證。萬變千化。無改無移。",
    "X65n1283_001:0302a20": "謂之金剛王。謂之透法身。行住坐臥。無不透徹。物物",
    "X65n1283_001:0302a21": "頭頭。靡有間隔。喚作乾白露淨。單明自心。不可只麼",
    "X65n1283_001:0302a22": "守之。守住便落窠臼。却須勇猛割斷。十分棄捨。轉捨",
    "X65n1283_001:0302a23": "轉明。轉遠轉近。抵死打疊。捨却命去。始是絕氣息人。",
    "X65n1283_001:0302a24": "方解向上行履。唯己自知。知亦不立。釋迦彌勒。文殊",
    "X65n1283_001:0302b01": "普賢。德山臨濟。不敢正眼覰著。豈不是奇特事。一棒",
    "X65n1283_001:0302b02": "上。一喝下。一句一言。一麤一細。若色若香。一時透穿。",
    "X65n1283_001:0302b03": "方稱無心境界。養得如嬰兒相似。純和沖淡。雖在塵",
    "X65n1283_001:0302b04": "勞中。塵勞不染。雖居淨妙處。淨妙收他不住。隨性住",
    "X65n1283_001:0302b05": "緣。飢餐渴飲。善尚不起念。惡豈可復為。所以道隨緣",
    "X65n1283_001:0302b06": "消舊業。更不造新殃。又云。道貴無心。禪絕名理。唯忘",
    "X65n1283_001:0302b07": "懷泯絕。乃可趣向。回光內燭。脫體通透。更不容擬議。",
    "X65n1283_001:0302b08": "直下桶底子脫。入此大圓寂照勝妙解脫門。一了一",
    "X65n1283_001:0302b09": "切了。只守閑閑地。初不分彼我勝負。纔有毫芒見刺。",
    "X65n1283_001:0302b10": "即痛剗之。放教七通八達。自由自在。長養純密。千聖",
    "X65n1283_001:0302b11": "亦覰不見。自己尚似冤家。只求得遠離不隈傍。翛然",
    "X65n1283_001:0302b12": "清靜。虗而靈。寂而照。勇猛割斷。徹底無纖毫撓胸次。",
    "X65n1283_001:0302b13": "王老師謂之作活計。趙州除粥飯時是雜用心。悠久",
    "X65n1283_001:0302b14": "踐履使湻熟。乃合從上來無心體道。密密作用。自見",
    "X65n1283_001:0302b15": "工夫。到下稍結角頭。自然如懸崖撒手。豈不快哉。又",
    "X65n1283_001:0302b16": "云。要須最初入作。便遇本色人。直截根源。退步就己。",
    "X65n1283_001:0302b17": "以鐵石心。將從前妄想見解。世智辯聰。彼我得失。一",
    "X65n1283_001:0302b18": "時放却。直下如枯木死灰。情盡見除。豁然契證。從上",
    "X65n1283_001:0302b19": "諸聖。不移易一絲毫許。見得徹此。始為入理之門。更",
    "X65n1283_001:0302b20": "須教一念萬年。純一無雜。才有纖毫起滅。則落二十",
    "X65n1283_001:0302b21": "五有。無出離之期。抵死謾生咬教斷。然後田地穩密",
    "X65n1283_001:0302b22": "聖凡位中收攝不住。始是如鳥出籠。自休自了處。得",
    "X65n1283_001:0302b23": "座披衣。真金百鍊。舉動施為。等閑蕩蕩地。根塵生死。",
    "X65n1283_001:0302b24": "境智空妙。如湯沃雪。常自知時。更無分外。名無心道",
    "X65n1283_001:0302c01": "人。以此自修。轉開未悟。令如是踐履。豈不為要道哉。",
    "X65n1283_001:0302c02": "又曰。當未起念。百不干懷時。圓融無際。脫體虗凝。一",
    "X65n1283_001:0302c03": "切所為。曾無疑間。謂之現成本分。及至纔起一毫頭",
    "X65n1283_001:0302c04": "見解。欲承當作主宰。便落在陰界裏。被見聞覺知得",
    "X65n1283_001:0302c05": "失是非籠罩。半醉半醒一般相似。透頂透底直下圓",
    "X65n1283_001:0302c06": "成。了無形相。不廢功用。不妨作為。語默起倒。不是別",
    "X65n1283_001:0302c07": "人。稍覺纖毫滯礙。悉是妄想。直教灑灑落落。如太虗",
    "X65n1283_001:0302c08": "空。如鏡當臺。如日麗天。動靜去來。不從外得。放教自",
    "X65n1283_001:0302c09": "由自在。不被法縛。不求法脫。盡始盡終打成一片。何",
    "X65n1283_001:0302c10": "處離佛法外有世法。離世法外有佛法。是故祖師直",
    "X65n1283_001:0302c11": "指人心。金剛般若貴人離相。如壯士屈臂。不借他力。",
    "X65n1283_001:0302c12": "如此省要好長時自退步體究。令有箇落著諦實證",
    "X65n1283_001:0302c13": "悟之地。即是念念徧參無邊無量大善知識。又云。徹",
    "X65n1283_001:0302c14": "證無心。雖萬機頓赴。豈撓其神。千難殊對。不干其慮。",
    "X65n1283_001:0302c15": "平時如癡兀。及臨事為物。風旋電轉。無不當機。素有",
    "X65n1283_001:0302c16": "所守也。如學射久久方中。悟則剎那。履踐功夫。須資",
    "X65n1283_001:0302c17": "長遠。所以悟明之人。正要調伏。只如諸塵境。常流於",
    "X65n1283_001:0302c18": "中窒礙。到得底人分上。無不虗通。全是自家大解脫",
    "X65n1283_001:0302c19": "門。終日作為。未嘗作為。了無欣厭。亦無倦怠。度盡一",
    "X65n1283_001:0302c20": "切。而無能所。況生厭惰耶。苟性質偏枯。尤當增益所",
    "X65n1283_001:0302c21": "不能。放教圓通。以漚和力。攝化開權。俯仰應接。俾高",
    "X65n1283_001:0302c22": "低遠近。略無差誤。行常不輕行。學忍辱仙。遵先佛軌",
    "X65n1283_001:0302c23": "儀。成就三十七助道法。堅固四攝行。到大用現前。喧",
    "X65n1283_001:0302c24": "寂一等。如下水船。不勞篙棹。混融含攝。圓證普賢行",
    "X65n1283_001:0303a01": "相。乃世世世間大善知識也。諸處周旋應變。於中虗",
    "X65n1283_001:0303a02": "寂靜覺。能不被靜縛。則隨所至處。皆我活計。唯中虗",
    "X65n1283_001:0303a03": "外順。有根本者。雖然非理相干。但退步自照。只與直",
    "X65n1283_001:0303a04": "下坐斷。如初不聞不見。久久魔業自銷爾。又曰。日久",
    "X65n1283_001:0303a05": "不移易。拈弄收放得熟。小小境界。悉能照破割斷。不",
    "X65n1283_001:0303a06": "留朕迹。至生死際。結角羅紋。不相參雜。湛然不動。翛",
    "X65n1283_001:0303a07": "然出離。此臘月三十涅槃堂裏禪也。大慧杲曰。十二",
    "X65n1283_001:0303a08": "時中隨緣處。不得惡念相續。或照顧不著。起一惡念。",
    "X65n1283_001:0303a09": "當急著精彩。拽轉頭來。若隨他去。相續不斷。非獨障",
    "X65n1283_001:0303a10": "道。亦謂之無智人。嬾安云。一回入草。驀鼻拽回。制惡",
    "X65n1283_001:0303a11": "念當如嬾安之牧牛。則久久自純熟矣。此事許靈利",
    "X65n1283_001:0303a12": "漢擔荷。若使聰明。則無擔荷分。雖易入而難保。蓋入",
    "X65n1283_001:0303a13": "處不深力弱也。世間塵勞事。如鉤鎖連環不斷。得省",
    "X65n1283_001:0303a14": "處便省。為無始來習得熟。若不力爭。不知不覺日久",
    "X65n1283_001:0303a15": "入得頭深。臘月三十卒著手脚不辦。要臨終不顛倒。",
    "X65n1283_001:0303a16": "今作事處莫教顛倒。如今顛倒。欲命終不顛倒無是",
    "X65n1283_001:0303a17": "處。俗人在火宅中。與貪瞋癡為伴。作為見聞。無非惡",
    "X65n1283_001:0303a18": "業。然於中打得徹。其力勝出家兒千倍。應以宰官身",
    "X65n1283_001:0303a19": "度者。即現宰官身說法。便是報佛深恩也。但念念不",
    "X65n1283_001:0303a20": "要間斷。莫管得不得。便今生未得徹。命終亦不被惡",
    "X65n1283_001:0303a21": "業牽。於日用中。亦不被塵勞困。後世出頭。亦得現成",
    "X65n1283_001:0303a22": "受用。今生雖不悟。亦種得般若種。生生不失人身。不",
    "X65n1283_001:0303a23": "落惡趣。況心花發明耶。又曰。往往利根。得之不費力。",
    "X65n1283_001:0303a24": "生容易心。便不修行。多被現境奪將去。作主宰不得。",
    "X65n1283_001:0303b01": "日久迷而不返。道力不勝業力。魔得其便。定為魔攝。",
    "X65n1283_001:0303b02": "臨終不得力。千萬記取。理則頓悟。乘悟併消。事則漸",
    "X65n1283_001:0303b03": "除。因次第盡。行住坐臥。不可忘了。其餘古人差別言",
    "X65n1283_001:0303b04": "句。皆不可為實。亦不可為虗。久久純熟。自然默契本",
    "X65n1283_001:0303b05": "心。不必別求殊勝奇特也。又曰。刳正性。除助因。違現",
    "X65n1283_001:0303b06": "業。此了事漢。無方便修證中。真方便真修證也。又曰。",
    "X65n1283_001:0303b07": "道家以妄想心。尚能留形住世。況此心全在般若中。",
    "X65n1283_001:0303b08": "來生出頭。隨我今生願力。安在般若中現成受用。此",
    "X65n1283_001:0303b09": "決定事。又答人曰。眾生顛倒。以日用境為實。不知全",
    "X65n1283_001:0303b10": "體是夢。於中復妄分別。以想心繫念。神識為實。夢殊",
    "X65n1283_001:0303b11": "不知。正夢中說夢。顛倒中又顛倒。杲嘗問先師。但以",
    "X65n1283_001:0303b12": "手指曰。住住。休妄想。杲曰。某未睡時。佛讚依而行。佛",
    "X65n1283_001:0303b13": "訶不敢犯。依師及自做零碎所得者。惺惺時都得受",
    "X65n1283_001:0303b14": "用。及上牀已。作主不得。夢金寶則喜。夢刀劍惡境則",
    "X65n1283_001:0303b15": "佈。念睡著已作主不得。況四大分散。始著忙。師曰。待",
    "X65n1283_001:0303b16": "汝說底許多妄想絕時。汝自到寤寐恒一處也。初未",
    "X65n1283_001:0303b17": "信。寤寐分明兩段。敢開大口說禪。後聞舉諸佛出身",
    "X65n1283_001:0303b18": "處。薰風自南來。去却礙膺物。方知夢時便是寤時底。",
    "X65n1283_001:0303b19": "寤時便是夢時底。佛言寤寐恒一。方始自知。拈出呈",
    "X65n1283_001:0303b20": "似人不得。承問不覺實供。來教不是。問禪亦非。見詰",
    "X65n1283_001:0303b21": "不免以昔所疑吐露。願將老龐語提撕。但願空諸所",
    "X65n1283_001:0303b22": "有。慎勿實諸所無。先以目前境作夢會。然後將夢中",
    "X65n1283_001:0303b23": "移來目前。則佛金鼓。孔子奠楹。決不是夢矣。又曰。見",
    "X65n1283_001:0303b24": "佛祖如生冤家。方少分應。如此做工夫。日久不著起",
    "X65n1283_001:0303c01": "心。牯牛自調。猢猻子自死。引經云。心不妄想過去法。",
    "X65n1283_001:0303c02": "亦不貪著未來事。不於現在有所住。了達三世悉空",
    "X65n1283_001:0303c03": "寂。過去不思量。未來不計校。現在逆順不著意。又曰。",
    "X65n1283_001:0303c04": "逆我意者。只須一忍字定省。少時便過。順境直是無",
    "X65n1283_001:0303c05": "迴避處。如磁石與鐵。不覺合作一處。無情尚爾。況現",
    "X65n1283_001:0303c06": "行無明。全身在裏許。若無智慧。不覺不知被他引入",
    "X65n1283_001:0303c07": "羅網。要求出。不亦難乎。所以入得世間。出世無餘。便",
    "X65n1283_001:0303c08": "是這箇道理。近失方便者。往往認現行無明。為入世",
    "X65n1283_001:0303c09": "間。便將出世間法強差排。作出世無餘之事。悲乎。除",
    "X65n1283_001:0303c10": "夙有誓願。即時識破。作得主。不被障。引淨名。佛為增",
    "X65n1283_001:0303c11": "上慢。說離淫怒癡為解脫。若無上慢。淫怒癡性即是",
    "X65n1283_001:0303c12": "解脫。若免此過。逆順境無起滅相。方可作入得世間。",
    "X65n1283_001:0303c13": "出世無餘。已上是妙喜昔經歷的。即今日用。只如此",
    "X65n1283_001:0303c14": "修。願趁色力健。亦入是三昧。又曰。善牧牛者。索頭常",
    "X65n1283_001:0303c15": "在手。爭得犯苗稼。驀地放却索頭鼻孔無撈摸處。慈",
    "X65n1283_001:0303c16": "明謂四方放去休攔遏。要收只在索頭撥。未能如是。",
    "X65n1283_001:0303c17": "當緊把索頭。且與順摩將。淹浸工夫熟。自然不著用",
    "X65n1283_001:0303c18": "意提防矣。急則躁。緩則昏懈。俱錯過。普照師修心訣",
    "X65n1283_001:0303c19": "曰。空寂之心。聖不增。凡不減。佛祖所以異人者。能護",
    "X65n1283_001:0303c20": "念耳。凡夫無始至今。妄想顛倒。無明種習。久與性成。",
    "X65n1283_001:0303c21": "雖頓悟本寂。與佛無殊。習卒難斷。逢逆順境。瞋喜是",
    "X65n1283_001:0303c22": "非。熾然起滅。若不向般若著力。焉能對治無相。得到",
    "X65n1283_001:0303c23": "大休歇地。如云。頓悟雖同佛。多生習氣深。風停波尚",
    "X65n1283_001:0303c24": "涌。理現念猶侵。杲師曰。利根不費力打發。便生容易。",
    "X65n1283_001:0304a01": "更不修治。日久依前流浪輪迴。則豈可以一期所悟。",
    "X65n1283_001:0304a02": "撥置後修耶。故悟後常須照察。妄念若起。都不隨之。",
    "X65n1283_001:0304a03": "損之又損。以至無為。方始究竟牧牛行是也。雖有後",
    "X65n1283_001:0304a04": "修。因先悟妄念本空。心性本淨。於惡斷而無斷。於善",
    "X65n1283_001:0304a05": "修而無修。此乃真修真斷。故雖備修萬行。唯以無念",
    "X65n1283_001:0304a06": "為宗。曹溪云。心地無亂自性定。心地無癡自性慧。任",
    "X65n1283_001:0304a07": "運寂知。遮照無二。是頓門雙修定慧也。然障濃習重。",
    "X65n1283_001:0304a08": "觀劣心浮。無明力大。般若力小。於善惡境。未免被動",
    "X65n1283_001:0304a09": "靜互換。心不恬淡者。不無妄緣。遣蕩功夫矣。如云。六",
    "X65n1283_001:0304a10": "根攝境。心不隨緣。謂之定。心境俱空。鑑照無惑。謂之",
    "X65n1283_001:0304a11": "慧。若掉舉熾盛。則先以定門稱理攝教。心不隨緣。契",
    "X65n1283_001:0304a12": "乎本寂。若昏沈尤多。則先以慧門攝法觀空。照鑑無",
    "X65n1283_001:0304a13": "惑。契乎本知。以定治亂想。以慧治無記。動靜機亡。對",
    "X65n1283_001:0304a14": "治功終。則對境遇緣。心心契道。任運雙修。方為無事",
    "X65n1283_001:0304a15": "人。何故。此頓門機有勝劣。雖先頓悟。煩惱濃厚。習氣",
    "X65n1283_001:0304a16": "堅重。被他昏亂昧却寂知。常然者。即借對治定慧。均",
    "X65n1283_001:0304a17": "調昏亂。以及無為。雖借對治功。暫調習氣。以先頓悟",
    "X65n1283_001:0304a18": "心性本淨。煩惱本空。雖是漸機所行。於悟人分上。可",
    "X65n1283_001:0304a19": "謂點鐵成金。願研此語。更莫狐疑。真心直說中。判真",
    "X65n1283_001:0304a20": "心息妄云。以無心法治妄心。非無心體。但心中無物",
    "X65n1283_001:0304a21": "名無心。諸師說做無心功夫不同。略明十種。一曰覺",
    "X65n1283_001:0304a22": "察。平常絕念。提防念起。纔生便覺破。後念不生。覺亦",
    "X65n1283_001:0304a23": "不用。妄覺俱忘名無心。此息妄也。二曰休歇。謂不思",
    "X65n1283_001:0304a24": "善惡。心起便休。遇緣便歇。冷湫湫如癡兀。方少相應。",
    "X65n1283_001:0304b01": "此休歇妄心也。三泯心存境。謂一切妄俱息。不顧外",
    "X65n1283_001:0304b02": "境。但自息心。妄心已息。何礙有境。即奪人不奪境。泯",
    "X65n1283_001:0304b03": "心存境息妄也。四泯境存心。將內外境悉觀為空寂。",
    "X65n1283_001:0304b04": "真心獨照。即奪境不奪人。泯境存心息妄也。五泯心",
    "X65n1283_001:0304b05": "泯境。謂內外心境俱寂。即人境俱奪。泯心境息妄也。",
    "X65n1283_001:0304b06": "六存境存心。謂心住心位。境住境位。心境相對。心不",
    "X65n1283_001:0304b07": "取境。境不臨心。各不相到。是法住法位。世間相常住。",
    "X65n1283_001:0304b08": "即人境俱不奪。存境存心滅妄也。七內外全體。謂內",
    "X65n1283_001:0304b09": "身外器一切諸法。同真心體。湛然虗明。無一毫異。打",
    "X65n1283_001:0304b10": "成一片。此內外全體息妄也。八內外全用。謂內外身",
    "X65n1283_001:0304b11": "心器界諸法。一切動用施為。悉觀作真心妙用。一念",
    "X65n1283_001:0304b12": "纔生。妙用現前。此內外全用息妄也。九即體即用。謂",
    "X65n1283_001:0304b13": "空寂中靈明。體即用。靈明中空寂。用即體。惺惺寂寂",
    "X65n1283_001:0304b14": "是。惺惺妄想非。寂寂惺惺是。寂寂無記非。此即體即",
    "X65n1283_001:0304b15": "用息妄也。十透出體用。謂不分體用。四面八方。只作",
    "X65n1283_001:0304b16": "一箇大解脫門。圓陀陀地。體用不分。通身打成一片。",
    "X65n1283_001:0304b17": "此透出體用滅妄也。以上不須全用。但得一門功夫",
    "X65n1283_001:0304b18": "成就。其妄自滅。隨根宿習。與何法有緣。即便習之。此",
    "X65n1283_001:0304b19": "休歇妄心法門最要。故偏多說。其判真心出生死云。",
    "X65n1283_001:0304b20": "生死本無。妄計為有。如人病眼見空中花。非實有也。",
    "X65n1283_001:0304b21": "今知無生死不能脫者。功夫不到也。菴婆女問。明知",
    "X65n1283_001:0304b22": "生是不生之法。為甚被生死轉。文殊答云。其力未充。",
    "X65n1283_001:0304b23": "其判真心正助云。妄未息時。以無心息妄為正。以習",
    "X65n1283_001:0304b24": "眾善為助。真如之法體性空淨。而有無量煩惱染垢。",
    "X65n1283_001:0304c01": "不以方便種種熏習。亦無得淨。故修一切善行為對",
    "X65n1283_001:0304c02": "治。今人自恃天真。不習眾善。惡道尚不能免。況脫生",
    "X65n1283_001:0304c03": "死。其判真心驗功云。如牧牛雖調。猶不敢放鞭繩。直",
    "X65n1283_001:0304c04": "待趁入苗稼中不傷苗稼。方敢撒手。先將愛境想在",
    "X65n1283_001:0304c05": "面前。若起愛憎則未熟。不生則熟。又遇愛憎境。特起",
    "X65n1283_001:0304c06": "心令取。愛憎不起。是心無礙。如露地白牛。不傷苗稼",
    "X65n1283_001:0304c07": "也。私謂宗門本分事。盡在六祖云。何期自心本自清",
    "X65n1283_001:0304c08": "淨。本自具足。本不生滅數語。牛頭融亦云。河沙妙德。",
    "X65n1283_001:0304c09": "總在心源。悉自具足。一切煩惱業障。本來空寂。來哲",
    "X65n1283_001:0304c10": "須知自性天真。具足諸法。而當處寂滅。畢竟無所有。",
    "X65n1283_001:0304c11": "離四句。絕百非。斯為不思議海印無相三昧。馬祖云。",
    "X65n1283_001:0304c12": "非聖賢行。非凡夫行。是菩薩行。不取善。不捨惡。達罪",
    "X65n1283_001:0304c13": "性空。念念不可得。無自性故。森羅萬象。一法所印。自",
    "X65n1283_001:0304c14": "性本來具足。但於善惡事上不滯。喚作修道人。取善",
    "X65n1283_001:0304c15": "捨惡。覿空入定。即屬造作。一念妄想。即是三界生死",
    "X65n1283_001:0304c16": "根本。但無一念。即除生死根本。即得法王無上珍寶。",
    "X65n1283_001:0304c17": "更不歷於階級地位。頓悟本性。總無餘事。祇緣眾生",
    "X65n1283_001:0304c18": "無始來病在見諸法為實有。其所染執著宿習。復有",
    "X65n1283_001:0304c19": "輕重不同。故諸祖於了悟後。總教人百不知百不會。",
    "X65n1283_001:0304c20": "終日永寂如空。念念與本分相應。久久力量充足。本",
    "X65n1283_001:0304c21": "性所具諸定慧神通功德。不期發而自發。不離此生。",
    "X65n1283_001:0304c22": "即得解脫。百丈云。只今如虗空相似。學始有所成。臨",
    "X65n1283_001:0304c23": "命終時。尋舊路行。若怕臨終慞狂。須如今便自由始",
    "X65n1283_001:0304c24": "得。黃檗云。但離却有無諸法。心如日輪常在虗空。光",
    "X65n1283_001:0305a01": "明自然不照而照。到此無棲泊處。即是行諸佛路。是",
    "X65n1283_001:0305a02": "你清淨法身。為你力量小。不能頓超。但得三五十年。",
    "X65n1283_001:0305a03": "須得箇入處。自然會去。祖師直指汝心本是佛。心心",
    "X65n1283_001:0305a04": "不異名之為祖。善惡都莫思量。當處便出三界。眾生",
    "X65n1283_001:0305a05": "輪迴不息生死者。意緣走作心於六道不停。致受種",
    "X65n1283_001:0305a06": "種苦。汝今但學無心。如癡人頑石頭。一切法透汝心",
    "X65n1283_001:0305a07": "不入。始相應。不起一切心。諸緣盡不生。即此身心。是",
    "X65n1283_001:0305a08": "自由人。臨濟曰。現今聽法。無依道人歷歷地分明。未",
    "X65n1283_001:0305a09": "曾欠少。你欲與佛祖不別。但如是見。心心不異。名之",
    "X65n1283_001:0305a10": "活祖。諸法無自性。亦無生性。但有空名。名字亦空。認",
    "X65n1283_001:0305a11": "他閑名錯了也。設有。皆依變境。有箇菩提依。涅槃依。",
    "X65n1283_001:0305a12": "解脫依。境智依。菩薩依。佛依。你向依變中覓什麼物。",
    "X65n1283_001:0305a13": "你若求佛祖。即被佛祖魔縛。有求皆苦。不如無事。如",
    "X65n1283_001:0305a14": "上所引。皆悟後調心正行。此從圓頓宗中圓空門入。",
    "X65n1283_001:0305a15": "若能依而行之。即是行解相應。更得戒行交熏。不逾",
    "X65n1283_001:0305a16": "此生。定得深證。其疾如風。然根器不齊。或在家輩。不",
    "X65n1283_001:0305a17": "無俗累。其有習氣濃厚。雖得瞥地。而昏散貪瞋。屢照",
    "X65n1283_001:0305a18": "屢犯。不能處處作主。必須提起本分見地中。此昏散",
    "X65n1283_001:0305a19": "貪瞋是本來空寂否。是情迷始有否。是起即為起否。",
    "X65n1283_001:0305a20": "徹照當體寂滅。本分現前。昏散諸妄。自貼貼地消除",
    "X65n1283_001:0305a21": "矣。或尚不能休歇。更須痛念多生流浪。今生幸得這",
    "X65n1283_001:0305a22": "一著子明白。豈可再行隨逐墮落。苦自呵責。一回入",
    "X65n1283_001:0305a23": "草。猛與拽回。并擇其習氣最重者先治之。以慈治瞋。",
    "X65n1283_001:0305a24": "以檀治慳。以禪治散。以慧治昏。以念佛治癡。以不淨",
    "X65n1283_001:0305b01": "治淫欲。種種法門。當詢知識。研經教。以消蔽障。重習",
    "X65n1283_001:0305b02": "一消。餘習隨盡。百丈云。若有貪瞋等病。先須治之。沙",
    "X65n1283_001:0305b03": "門除貪瞋病不去。亦須教渠修禪學慧。南泉云。若不",
    "X65n1283_001:0305b04": "向裏許行履。如何摧挫得五種貪二種欲。圜悟云。遵",
    "X65n1283_001:0305b05": "先佛儀軌。成就三十七助道法。(即七覺八正等)修心訣中。亦",
    "X65n1283_001:0305b06": "令對治定慧。均調昏亂。於悟人分上。是點鐵成金。至",
    "X65n1283_001:0305b07": "於念念覺照。必須努力殷勤空裏步。儘盡推爺向裏",
    "X65n1283_001:0305b08": "頭。放下又放下。二六時與空無撈漉處凝結共鬬。長",
    "X65n1283_001:0305b09": "年行坐。刻不放鬆。庶疾得一生了辦。此須各人撫躬",
    "X65n1283_001:0305b10": "自揣。如悟後心光脫露。處處現前。不為愛憎昏散所",
    "X65n1283_001:0305b11": "蔽。只須任運保養聖胎。便是一員無事道人。其或世",
    "X65n1283_001:0305b12": "緣勞重。宿習又濃。若不抖擻精神。種種善巧。訶斥調",
    "X65n1283_001:0305b13": "治。口口說空。步步行有。或以為對治是教乘中事。宗",
    "X65n1283_001:0305b14": "家兒所不屑為。或以為煩惱即菩提。遂爾肆意隨逐。",
    "X65n1283_001:0305b15": "醍醐上味。翻成毒藥。竟不念事須漸除因次第盡之",
    "X65n1283_001:0305b16": "囑為何語。以致乾慧不敵業力。空花還結空果。到臘",
    "X65n1283_001:0305b17": "月底毫無靈驗。合論引無業師云。今解禪道如恒河",
    "X65n1283_001:0305b18": "沙。纖塵不盡。未免輪迴。絲念不忘。盡從淪墜。觀其發",
    "X65n1283_001:0305b19": "言。嫌他三乘菩薩。原其所習。不如五戒凡夫。臨終聖",
    "X65n1283_001:0305b20": "凡情量不盡。纖塵絲念未忘。輕重五陰。向驢胎馬腹",
    "X65n1283_001:0305b21": "托質。鑊湯爐炭煑燒。從前記憶見解。一時失却。依舊",
    "X65n1283_001:0305b22": "再為螻蟻蚊虻。雖是善因。而遭惡果。此則聚三千大",
    "X65n1283_001:0305b23": "千世界之鐵。鑄不得這一箇大錯字。",
    "X65n1283_001:0305b24": "入聖",
    "X65n1283_001:0305c01": "悟心之人。自解作活計。翻轉本體作工夫。終日使得",
    "X65n1283_001:0305c02": "十二辰。是之為全性起修。全修在性。其間多生調熟。",
    "X65n1283_001:0305c03": "不離當生。便證聖位。六祖曰。終身不退者定入聖位。",
    "X65n1283_001:0305c04": "大珠云。頓悟人。不離此生。即得解脫。即修時。即入佛",
    "X65n1283_001:0305c05": "位修。頓悟者。不離此生。即超三界。又云。如此功業。由",
    "X65n1283_001:0305c06": "行為本。若不降心而入。取證無有是處。自誑誑他。彼",
    "X65n1283_001:0305c07": "此俱墜。努力努力。然禪宗下客。但論見性。不論禪定",
    "X65n1283_001:0305c08": "解脫。在天台教中亦云。人解不同。有言頓悟即佛。無",
    "X65n1283_001:0305c09": "復位次之殊。又有師言。頓悟初心。即究竟圓極寂滅",
    "X65n1283_001:0305c10": "真如。有何位次。然平等法界。尚不論悟不悟。孰辨淺",
    "X65n1283_001:0305c11": "深。既得論悟不悟。何妨論於淺深。乃至雖平等法界",
    "X65n1283_001:0305c12": "無說無示。而菩薩行位終是炳然。宗鏡錄問。一心成",
    "X65n1283_001:0305c13": "佛之道。還假歷地位修證否。答此無住真心。實不可",
    "X65n1283_001:0305c14": "修。不可證。不可得。非取果故。不可證。非著法故。不可",
    "X65n1283_001:0305c15": "得。非作法故。不可修。若論地位。即在世諦行門。亦不",
    "X65n1283_001:0305c16": "失理。以無位中。論其位次。不可起決定有無之執。經",
    "X65n1283_001:0305c17": "明十地差別。如空中鳥跡。若圓融門。寂滅真如。有何",
    "X65n1283_001:0305c18": "次第。若行布門。對治習氣。昇進非無。若得直下無心。",
    "X65n1283_001:0305c19": "量出虗空之外。何用更歷階梯。如未頓合無心。一念",
    "X65n1283_001:0305c20": "有異者。直須以佛知見治之。究竟圓融佛果。以是知",
    "X65n1283_001:0305c21": "宗門下客。斷不可偏執一見。掃除位次。甘墮籠統之",
    "X65n1283_001:0305c22": "病也。惟宗門人。水到渠成。超證十地等妙。有不期然",
    "X65n1283_001:0305c23": "而然之理。但宗門即生證聖者未可多得。初祖面壁",
    "X65n1283_001:0305c24": "九年。二祖曰。我自調心。四祖十四歲入道。脇不及席。",
    "X65n1283_001:0306a01": "(見天然昱語錄)六祖云。悟時自度。從上老祖。莫不注意熏修。",
    "X65n1283_001:0306a02": "未肯罷手。何況我輩後學。略得一知半解。便自為撒",
    "X65n1283_001:0306a03": "手了當。以致臘月三十作主不得。祇自欺耳。皓月供",
    "X65n1283_001:0306a04": "奉問長沙岑。天下善知識。證三德涅槃也未。岑曰。大",
    "X65n1283_001:0306a05": "德問果上涅槃。因中涅槃。曰問果上涅槃。岑曰。天下",
    "X65n1283_001:0306a06": "善知識未證。功未齊於諸聖。曰未齊何謂善知識。岑",
    "X65n1283_001:0306a07": "曰。明見佛性。亦名善知識。問未審功齊何道。名證大",
    "X65n1283_001:0306a08": "涅槃。岑曰。摩訶般若照。解脫甚深法。法身寂滅體。三",
    "X65n1283_001:0306a09": "一理圓常。欲識功齊處。此名常寂光。曰果上涅槃已",
    "X65n1283_001:0306a10": "蒙開示。如何是因中涅槃。岑云。大德。是須知見地了",
    "X65n1283_001:0306a11": "徹。直與佛祖把手同行。但得因中涅槃。其多生熾然",
    "X65n1283_001:0306a12": "之結習。須次第消盡。必至見思惑盡。方得超出三界。",
    "X65n1283_001:0306a13": "按天台教。乃藏羅漢位。圓教是七信位。我宗門人。佛",
    "X65n1283_001:0306a14": "亦不作。何況其餘。然無佛無眾生。正是一尊本然自",
    "X65n1283_001:0306a15": "性天真佛。漸摩純粹。麤垢先落。忽然到此界內見思",
    "X65n1283_001:0306a16": "先盡。永超三界。便是圓教七信位人。百丈云。去住自",
    "X65n1283_001:0306a17": "由。黃檗云。隨意而生。圭峰曰。中陰所向。天上人間隨",
    "X65n1283_001:0306a18": "意寄托。即是楞伽三種意生身。雖教中所判意生身。",
    "X65n1283_001:0306a19": "有通狹不同。若依三藏法數所引。乃通教第三四五",
    "X65n1283_001:0306a20": "地菩薩。修三昧得真空寂滅之樂。普入佛剎隨意無",
    "X65n1283_001:0306a21": "礙。名三昧樂正受意生身。通教第八地菩薩。覺了諸",
    "X65n1283_001:0306a22": "法自性之體如幻化無有。以無量神力普入佛剎。迅",
    "X65n1283_001:0306a23": "疾如意無礙自在。名覺法自性意生身。通教第九十",
    "X65n1283_001:0306a24": "地菩薩。覺一切法皆是佛法。得一身無量身一時普",
    "X65n1283_001:0306b01": "現如鏡中像。隨諸種類得俱生。雖現眾像而無作為。",
    "X65n1283_001:0306b02": "名種類俱生無行作意生身。此三種意生身。惟初種",
    "X65n1283_001:0306b03": "三昧樂。尚未斷盡見思。然亦是須陀洹向。方能得之。",
    "X65n1283_001:0306b04": "大非易事。圭峰云。惺悟不由情。臨終能轉業。謂情中",
    "X65n1283_001:0306b05": "欲作。而察理不應。即須便止。情中不欲作。而察理相",
    "X65n1283_001:0306b06": "應。即須便作。但由是非理。不由愛惡情。即臨命終時。",
    "X65n1283_001:0306b07": "業不能繫。隨意自在。天上人間也。但朝夕所作。被情",
    "X65n1283_001:0306b08": "塵所牽。即臨終被業所率而受生。若所作所為。由於",
    "X65n1283_001:0306b09": "覺智。不由情塵。即臨終由我自在而受生不由業也。",
    "X65n1283_001:0306b10": "當知欲驗受生自在不自在。但驗尋常行心於塵境",
    "X65n1283_001:0306b11": "自由不自由。私謂制情順理。密行無間。臨終念念現",
    "X65n1283_001:0306b12": "前則有之。然其力充者。方能轉業。力未充者。似亦未",
    "X65n1283_001:0306b13": "能受生均不隨業也。文殊答庵婆羅未充語。此即確",
    "X65n1283_001:0306b14": "證。須知未悟之人。則貴眼正。既悟之後。全重行履。是",
    "X65n1283_001:0306b15": "為有頭有尾。若有頭無尾。古德謂之終是不貴。永明",
    "X65n1283_001:0306b16": "四料揀云。陰境忽現前。瞥爾隨他去。此中萬分危險。",
    "X65n1283_001:0306b17": "幸勿恃先入之言。不加細察。作安心丸也。山庵雜錄",
    "X65n1283_001:0306b18": "載僧末山既死。現夢鄒氏託生。其友亦夢之。既長。雖",
    "X65n1283_001:0306b19": "自知前身是僧。不喜與僧交。癡呆如木石。天目山義",
    "X65n1283_001:0306b20": "斷崖見高峰得旨。既死。現夢託生吳興細民家。復為",
    "X65n1283_001:0306b21": "僧。名瑞應。字寶曇。受人禮拜供養無虗日。余山庵居",
    "X65n1283_001:0306b22": "天界。寶曇在焉。察其所為。碌碌無異常人。間扣以己",
    "X65n1283_001:0306b23": "躬下事。但懡[怡台+羅]而已。二人前身皆非常人。胡乃頓忘",
    "X65n1283_001:0306b24": "如是。古謂聲聞尚昧出胎。菩薩猶迷隔陰。修行人可",
    "X65n1283_001:0306c01": "不慎歟。又載絕學誠公座下僧習禪有得。誠驗以三",
    "X65n1283_001:0306c02": "關語。其答如鼓應桴。早逝。生民家。父母俱有夢。一日",
    "X65n1283_001:0306c03": "父攜入山見誠公。公問汝前身答我三轉語。記得否。",
    "X65n1283_001:0306c04": "進云試舉看。既舉。點首曰。是我語。誠囑其父保之。他",
    "X65n1283_001:0306c05": "寺僧因求為弟子。習魚山梵吹。多得襯施。驕奢不法",
    "X65n1283_001:0306c06": "事。無不為之。誠因立三大願勵學者。大凡參禪人。於",
    "X65n1283_001:0306c07": "靜定中。得箇歡喜處。乃塵勞暫息。慧光少現。未為究",
    "X65n1283_001:0306c08": "竟。八識田中無明根本尚在。喻如石壓草。去石再青",
    "X65n1283_001:0306c09": "矣。戒之。雲棲法彚記戒禪師後身為蘇子瞻。青草堂",
    "X65n1283_001:0306c10": "後身為曾魯公。遜長老後身為李侍郎。南庵主後身",
    "X65n1283_001:0306c11": "為陳忠肅。知藏後身為張文定。嚴首座後身為王龜",
    "X65n1283_001:0306c12": "齡。其次則乘禪師為韓氏子敬。寺僧為岐王子。又其",
    "X65n1283_001:0306c13": "次善師為董司戶女。海印為朱防禦女。甚而鴈蕩僧",
    "X65n1283_001:0306c14": "為秦氏子檜。造諸惡業。愚謂大願大力如靈樹生生",
    "X65n1283_001:0306c15": "為僧。而雲門三作國王。遂失神通。百世而下。如雲門",
    "X65n1283_001:0306c16": "者有幾。況靈樹乎。為常人。為女人。為惡人。則轉展下",
    "X65n1283_001:0306c17": "劣矣。即為諸名臣。亦非計之得也。又載隋梁州沙門",
    "X65n1283_001:0306c18": "慧全。徒眾中一人頗麤異。全素不錄。忽云得那含果。",
    "X65n1283_001:0306c19": "全疾。其人徑至榻前。門閉如故。謂全曰。師命過。當生",
    "X65n1283_001:0306c20": "婆羅門家。全曰。我一生坐禪。何故生彼。答師信道未",
    "X65n1283_001:0306c21": "篤。外學未絕。雖有福業。不能超詣。今時僧有學老莊",
    "X65n1283_001:0306c22": "者。有學舉子業經書者。有學詩騷詞賦者。在彼以禪",
    "X65n1283_001:0306c23": "為務。但外學未絕。尚緣此累道。況恣意外學。而禪置",
    "X65n1283_001:0306c24": "之罔聞。不知其可也。又載南岳天台二師。俱言以領",
    "X65n1283_001:0307a01": "眾損己。一則止證鐵輪。一則僅登五品。愚謂權實非",
    "X65n1283_001:0307a02": "後學所能測。且莫問權。姑以實論。聖師尚爾。況凡夫",
    "X65n1283_001:0307a03": "乎。彼大言不慚者。將超越二師上乎。可懼也已。私謂",
    "X65n1283_001:0307a04": "斷崖義。五祖戒。青草堂。見地何等超卓。其正念亦豈",
    "X65n1283_001:0307a05": "後學所能及。然受報輾轉。隔生難定。況其下乎。以是",
    "X65n1283_001:0307a06": "知見思未盡者。斷不超出三界。即天上人界隨意寄",
    "X65n1283_001:0307a07": "托之說。亦須陀洹向果始能之耳。或問。如子所論。則",
    "X65n1283_001:0307a08": "自梁陳迄今。凡傳燈指月會元以及續燈諸錄所載",
    "X65n1283_001:0307a09": "各祖師。有幾人已經入聖。有幾人已斷見思。不為三",
    "X65n1283_001:0307a10": "界所縛。即如鄧隱峰之倒立而化。衣皆順體。孚上座",
    "X65n1283_001:0307a11": "之講涅槃經。揮尺一下而去。巖頭歲之預知。大喝一",
    "X65n1283_001:0307a12": "聲而逝。紫柏老之臨刑。圜中自在而脫。如此等師。可",
    "X65n1283_001:0307a13": "決其出三界否。又如龐公之枕膝脫灑。靈照之我女",
    "X65n1283_001:0307a14": "鋒捷。張相之擲枕作聲。楊傑之刻期坐亡。此等在家。",
    "X65n1283_001:0307a15": "又將作何定論耶。答曰。此皆未可妄為臆斷也。宗門",
    "X65n1283_001:0307a16": "下客。但論見性。不論禪定解脫。無三界可出。無眾生",
    "X65n1283_001:0307a17": "可度。亦不覩惡生嫌。亦不觀善勤措。凡聖不立。憎愛",
    "X65n1283_001:0307a18": "兩亡。臨終諸聖來迎也不欣。惡境界現也不懼。我王",
    "X65n1283_001:0307a19": "庫中無如是刀。只是一念萬年。靈光獨耀耳。然雖如",
    "X65n1283_001:0307a20": "是。功熏所及。熟脫不等。但須返己自勘。外紛對五塵",
    "X65n1283_001:0307a21": "而了不迷逐。是謂思惑盡相。是圓七信位人。已超三",
    "X65n1283_001:0307a22": "界外。不對五塵而不起纖欲。是謂見惑盡相。是圓初",
    "X65n1283_001:0307a23": "信位人。此出三界有分。若猶未也。雖無三界可出。而",
    "X65n1283_001:0307a24": "實未出三界。雖無眾生可度。而須方便度盡心內眾",
    "X65n1283_001:0307b01": "生。切勿自欺。亦不必妄測古德。要而言之。約分四階。",
    "X65n1283_001:0307b02": "第一等人。行解相應。見思惑盡。或三界貪瞋癡思惑。",
    "X65n1283_001:0307b03": "雖未斷。而見惑已斷。此皆謂之入聖之流。得意生身。",
    "X65n1283_001:0307b04": "隨願度生。固無論已。第二等人。淨漚識尚未淨除。間",
    "X65n1283_001:0307b05": "復昏動。便知見惑未盡。而熏修得力。寂照現前。念念",
    "X65n1283_001:0307b06": "相續。始本合一。了知自性本自清淨。本不生滅。本自",
    "X65n1283_001:0307b07": "具足。見雖未盡。愈淘汰愈有力量。隨緣消舊業。更不",
    "X65n1283_001:0307b08": "造新殃。惟此一事實。餘二則非真。祇是任運過時。毫",
    "X65n1283_001:0307b09": "無纖疑。立處即真。更不思前算後。臨命終時。也不計",
    "X65n1283_001:0307b10": "校業生意生。勘破本分。心心不異。不變易處去。去亦",
    "X65n1283_001:0307b11": "不變異。往來生死。是依變之境。向依變中著迷作麼。",
    "X65n1283_001:0307b12": "如斯等人。隨其願力。定得世世出家。童真入道。有進",
    "X65n1283_001:0307b13": "無退。成聖匪遙。此是禪宗相傳正脈行履也。第三等",
    "X65n1283_001:0307b14": "人。見地清徹。而夙習濃厚。貪瞋癡念。時時現前。雖屢",
    "X65n1283_001:0307b15": "加覺照。智弱惑強。兼復境緣逼迫。二六時中。馴伏時",
    "X65n1283_001:0307b16": "少。打失時多。內照似寂。對境仍迷。若識慚愧。力與之",
    "X65n1283_001:0307b17": "爭。久久亦能隨順。由勉強入自然。若功用未足。猝遇",
    "X65n1283_001:0307b18": "臘底消息。或不得力。必須勇猛放下萬緣。死抱主人",
    "X65n1283_001:0307b19": "翁。仗此般若正因。願力強者先牽。便得後身童真入",
    "X65n1283_001:0307b20": "道。再行參究。發悟熏修。或出頭來一聞千悟。此亦見",
    "X65n1283_001:0307b21": "地契證。功熏未齊。努力透關之行履正脈也。倘不如",
    "X65n1283_001:0307b22": "是踐履。口口說空。步步行有。提起古人公案綱宗。意",
    "X65n1283_001:0307b23": "識卜度。拈頌也會。勘驗也會。普說茶話法語也會。臨",
    "X65n1283_001:0307b24": "命終時。業識紛飛。乾慧不敲業力。隨業受報。未有了",
    "X65n1283_001:0307c01": "期。再出頭來。知在何日。雖本性原無變異。而隔世昏",
    "X65n1283_001:0307c02": "暗。依然博地凡夫。且前世業重。墮落三途。均未可定。",
    "X65n1283_001:0307c03": "古德云。雖善因而招惡果。思之思之。今時此等。在家",
    "X65n1283_001:0307c04": "最多。出家中亦有之。昔日平侍者。而今黃秀才。我在",
    "X65n1283_001:0307c05": "大陽山。看你做出來。其或逆行示現。此無論已。均非",
    "X65n1283_001:0307c06": "禪宗正傳。臨末稍頭。一場[怡台+羅]懡。伊誰之咎歟。第四等",
    "X65n1283_001:0307c07": "人。刻苦參學。或發心在晚年。未得瞥地。而大限已臨。",
    "X65n1283_001:0307c08": "或立志在少年。而壽命夭促。或參請雖多載。而未遇",
    "X65n1283_001:0307c09": "作家。遽爾時至。古德云。今生不悟來生參。來生不了",
    "X65n1283_001:0307c10": "後世再參。抱定一句死話頭。與之俱沒。千生萬世。決",
    "X65n1283_001:0307c11": "定期於了徹而後已。亦須猛勇決定。仗此般若正因。",
    "X65n1283_001:0307c12": "願力強者先牽。後世受生如願。參禪發悟。貓有插血",
    "X65n1283_001:0307c13": "之功。虎有起尸之德。只須志堅。勿疑勿畏。此則宗門",
    "X65n1283_001:0307c14": "人未得悟明臨終之行履正脈也。如上所約自入聖",
    "X65n1283_001:0307c15": "以至未悟。盡未來際宗門下客。不出四種之中。且多",
    "X65n1283_001:0307c16": "在後三四兩種內。今時之自命禪宗者。當如何善自",
    "X65n1283_001:0307c17": "護侍。以期一生了當耶。",
    "X65n1283_001:0307c18": "利人",
    "X65n1283_001:0307c19": "無上甚深微妙法。百千萬劫難遭遇。若不傳法度眾",
    "X65n1283_001:0307c20": "生。决定無能報恩者。宗門客既了悟已。曠觀眾生同",
    "X65n1283_001:0307c21": "具如來智慧。而從迷積迷。沈淪苦海。了無休日。其大",
    "X65n1283_001:0307c22": "慈愍心。不期發而自發。出於勢之不容己。內則普心",
    "X65n1283_001:0307c23": "滿運。外則人天共推。其間般若種熟。徹底掀翻。於諸",
    "X65n1283_001:0307c24": "祖言句綱宗。無不一一默契。三藏十二部大小經教。",
    "X65n1283_001:0308a01": "無不一一消歸。接引來輩。應不失時。昨日定。今日不",
    "X65n1283_001:0308a02": "定。昨日是。今日不是。喝下儼如吼師子。棒頭敲出玉",
    "X65n1283_001:0308a03": "麒麟。宗教雙融。孤撑毒眼。逢尊宿。勘尊宿。逢作家。勘",
    "X65n1283_001:0308a04": "作家。逢老參。勘老參。逢新學。勘新學。逢講主。勘講主。",
    "X65n1283_001:0308a05": "逢士夫。勘士夫。有時官不容針。孤峻處特地孤峻。有",
    "X65n1283_001:0308a06": "時私通車馬。婆和處忒殺婆和。看人中毒。添把砒礵。",
    "X65n1283_001:0308a07": "見人疲眠。送箇枕子。方其入室普說。千言萬語而不",
    "X65n1283_001:0308a08": "為費詞。猝然覿面當機。十度九休而不為辜負。或剝",
    "X65n1283_001:0308a09": "盡核皮。與人下口。或抄盡家產。逼人納財。解行兼隆。",
    "X65n1283_001:0308a10": "頭尾兩正。神用莫測。品德純全。伊何人歟。非乘願而",
    "X65n1283_001:0308a11": "再來者歟。我思其人。實獲我心矣。次則見地清徹。而",
    "X65n1283_001:0308a12": "文字稍有未長。於宗門則一線穿却。而教理則合轍",
    "X65n1283_001:0308a13": "未圓。既未能如六祖之一聽便了。亦未能如諸祖之",
    "X65n1283_001:0308a14": "取義斷章。若以三乘十二分教接人。自有諸講主在。",
    "X65n1283_001:0308a15": "我者裏單提這一著子。如靠一座須彌山相似。又如",
    "X65n1283_001:0308a16": "馬前相撲倒便休。參究真實。了悟真實。踐履真實。一",
    "X65n1283_001:0308a17": "手擡。一手捺。機靈句活。殺活同時。登寶王位。倒用橫",
    "X65n1283_001:0308a18": "拈。據師子牀。胡喝瞎棒。到處做得白拈賊。真不愧為",
    "X65n1283_001:0308a19": "曹溪滴骨兒孫。渾身是箇賴皮精也。儘算得少林闡",
    "X65n1283_001:0308a20": "提種草。其下苦參切究。水到渠成。摸著老胡脚跟。打",
    "X65n1283_001:0308a21": "失瞿曇鼻孔。然而河陽新婦子。眼目不道全無。其如",
    "X65n1283_001:0308a22": "木塔老婆禪。機用那能全活。此是自救不了之儔。豈",
    "X65n1283_001:0308a23": "勝出世為人之任。祇以悲心彌切。明眼難逢。或遇一",
    "X65n1283_001:0308a24": "二有緣。但開示其參究軌則。逼劄工夫。剷去種種邪",
    "X65n1283_001:0308b01": "解。引入坦坦正途。間有一粒豆爆。亦可以空印空。古",
    "X65n1283_001:0308b02": "德謂之單片子本分。在自己正須常居學地。而所印",
    "X65n1283_001:0308b03": "之同流。尤須囑其親近高賢。以期得大自在。得大了",
    "X65n1283_001:0308b04": "當。不至為七青八黃之輩。作蝦蟆跳也。宗鏡錄云。祖",
    "X65n1283_001:0308b05": "佛正宗。纔有信處。皆可為人。先以聞解信入。後以無",
    "X65n1283_001:0308b06": "思契同。若入信門。便登祖位。是也。如上所說。胥在宗",
    "X65n1283_001:0308b07": "師分上。分其淺深。大約有此三類。若就學者論。根器",
    "X65n1283_001:0308b08": "千差。造就匪一。隨機設化。因地置宜。既登寶華王座。",
    "X65n1283_001:0308b09": "緇白交參。魚龍雜列。或佈漫天之網。或垂一縷之絲。",
    "X65n1283_001:0308b10": "庶幾一雨所施。而大小草木咸蒙所潤矣。其間林林",
    "X65n1283_001:0308b11": "總總。初學為多。當翦截其知解。與一無義味話頭。使",
    "X65n1283_001:0308b12": "之苦參力究。見有話頭抱得住者。已得參情結秀。必",
    "X65n1283_001:0308b13": "有悟境現前。時時提撕。俾使疾得相應。急不得。緩不",
    "X65n1283_001:0308b14": "得。一氣呵成。本光透露。此全在師家鉗鎚之妙密爾。",
    "X65n1283_001:0308b15": "如或前人悠忽從事。話頭倏在倏忘。何能打成一片。",
    "X65n1283_001:0308b16": "須當激發其羞恥之心。以鞭策其進修之路。俾得翻",
    "X65n1283_001:0308b17": "然勃然。速見油然沛然。而話頭緊峭。悟機流行也。或",
    "X65n1283_001:0308b18": "其人先已得有話頭。或全未親近師家。總當令其從",
    "X65n1283_001:0308b19": "參究進路。所有看過經論。及在前師家所說道理。通",
    "X65n1283_001:0308b20": "令拋擲。一箇元字脚不留。專研此話頭。朝夕莫放。話",
    "X65n1283_001:0308b21": "頭不一。但起得疑情者便是有緣。不須更換。倘有依",
    "X65n1283_001:0308b22": "稀見處。隨與剷除。勿使剁根。則枝葉脫落。本真覿面。",
    "X65n1283_001:0308b23": "自有時至理彰之候。但勿輕易許可。必須勘得十成",
    "X65n1283_001:0308b24": "穩密。肯心自許。纔是施與點睛之時。蓋學者終身受",
    "X65n1283_001:0308c01": "用。全在本分清楚。與佛祖把手齊肩。了無纖疑。徹見",
    "X65n1283_001:0308c02": "無死無生。無凡無聖。生死一如。聖凡不二。我本來自",
    "X65n1283_001:0308c03": "性天真佛。入天堂與落地獄。不變異一毫釐許。然後",
    "X65n1283_001:0308c04": "到處一一踐履將去。歡喜煩惱境界。來到面前。不為",
    "X65n1283_001:0308c05": "搖奪。惟此一事實。餘二則皆非。如此保任縝密。臨末",
    "X65n1283_001:0308c06": "稍頭。方得受用。萬勿急於羅籠。將就許可。誤會本分",
    "X65n1283_001:0308c07": "重關末後三關之說。且先印以本分。再換話頭。令參",
    "X65n1283_001:0308c08": "重關。得重關後。再透末後言句。學者因此。無不廉纖",
    "X65n1283_001:0308c09": "粘滯。仿佛依稀。甚至師家各私其私。均有三關密傳。",
    "X65n1283_001:0308c10": "一定板印。此家許過末後者。換一門庭。連本分也全",
    "X65n1283_001:0308c11": "未是。易地同然。以至初學無所滴從。其不肯虗心再",
    "X65n1283_001:0308c12": "參者。執定前師所許為是。甘心作一門外擔板漢。了",
    "X65n1283_001:0308c13": "此一生。其有良心未昧重行究推者。陸續將各處零",
    "X65n1283_001:0308c14": "星所得。湊成一箇攙前脫後支離的西來祖印。一經",
    "X65n1283_001:0308c15": "明眼人追劄勘驗。或在本分處作窠窟。或於重關邊",
    "X65n1283_001:0308c16": "躲生涯。或肆無忌憚。亂統抵塞。以為得大自在之末",
    "X65n1283_001:0308c17": "後句。宗風至今日。真有不忍言者。各人根器利鈍不",
    "X65n1283_001:0308c18": "齊。豈能人人一節打通。或有二三番。或有五六番。始",
    "X65n1283_001:0308c19": "得徹了。然最重是起手悟門。必須諦當清徹。寧可絕",
    "X65n1283_001:0308c20": "嗣。詎可亂許。是則最初為人之要領也。學者既經知",
    "X65n1283_001:0308c21": "有之後。其般若夙熟者。於諸家公案言句。自然處處",
    "X65n1283_001:0308c22": "會歸。毋煩師家點撥間有粘滯消不過之處。但令提",
    "X65n1283_001:0308c23": "起本分。一一默契。此則不妨略以言句消解。所謂落",
    "X65n1283_001:0308c24": "草之談是也。或有根器魯鈍。參究多年。而不能相應",
    "X65n1283_001:0309a01": "者。此終由於話頭之不得力。總宜逼其苦究窮參。自",
    "X65n1283_001:0309a02": "得慧光透發。或值病體垂危。大命告盡。其有志者。正",
    "X65n1283_001:0309a03": "可藉以參涅槃堂裏禪。與之撕捱。努力透關。抱此話",
    "X65n1283_001:0309a04": "頭以終。再世出頭。便得悟徹。倘有於般若差別岐路。",
    "X65n1283_001:0309a05": "逗漏多番。一線未達。或可放一線道。以滿其苦參之",
    "X65n1283_001:0309a06": "願。而使臨終安穩密行。此則又在師家臨時之手眼",
    "X65n1283_001:0309a07": "矣。或有參情緊而正眼未開。忽有似是而非之見刺。",
    "X65n1283_001:0309a08": "橫梗於中。屢拔不脫。此必所參話頭誤成窠臼。然終",
    "X65n1283_001:0309a09": "有消不過公案言句。必須將消不過之公案言句。改",
    "X65n1283_001:0309a10": "作話頭。再行參究。而後其刺可拔。正眼可開。余先參",
    "X65n1283_001:0309a11": "誰字話頭。後忽覺得本來人。更不外於不動念時明",
    "X65n1283_001:0309a12": "了之識。念既不起。則言語道斷。心行亦滅。而一切普",
    "X65n1283_001:0309a13": "印。寂然不動。感而遂通。與宗門靈光獨耀迥脫根塵。",
    "X65n1283_001:0309a14": "但離妄緣即如如佛諸言句。以及豎拳下棒諸機用。",
    "X65n1283_001:0309a15": "無不印合。惟於無夢無想主人公會不過。去若非華",
    "X65n1283_001:0309a16": "藏老人大慈手眼。令其改參無夢無想主公話頭。則",
    "X65n1283_001:0309a17": "終身為門外漢。所謂庵內人不知庵外事。及堂中事",
    "X65n1283_001:0309a18": "作麼生等語。一律支吾強解。那有聞樓梯上笑語聲",
    "X65n1283_001:0309a19": "一箇消息。窺見枕子落地脚根。失之毫釐。差以萬里。",
    "X65n1283_001:0309a20": "寄語來哲。切勿自欺自足自滿自畫。而師家作用。亦",
    "X65n1283_001:0309a21": "必披根到底。方可印證也。學者既得知有。或經師家",
    "X65n1283_001:0309a22": "所造就。或先為他師所印可。而本分清楚。手眼明白",
    "X65n1283_001:0309a23": "者。即將古德誵訛公案。及五家綱宗。一一拈勘。必令",
    "X65n1283_001:0309a24": "其一一消歸自己。再於如來一乘經論所說。一一契",
    "X65n1283_001:0309b01": "合。此真難得種草。再須察其習氣濃薄。示以牧牛功",
    "X65n1283_001:0309b02": "熏。刻不放手。此牧牛功夫。在教家謂之修道位。本分",
    "X65n1283_001:0309b03": "清徹。在教門謂之見道位。此依宗門人判斷消解。若",
    "X65n1283_001:0309b04": "教門見道。大小乘亦不同。小乘見道。已登須陀洹果。",
    "X65n1283_001:0309b05": "宗門家兒。何能及此。況圓教初信見道位耶。然宗門",
    "X65n1283_001:0309b06": "行履。暗與圓教相合。行住坐臥四威儀中。到處在不",
    "X65n1283_001:0309b07": "變異處行履。法華經云。佛子住此地。即入諸佛位。常",
    "X65n1283_001:0309b08": "在於其中。經行及坐臥。故無有異也。宗門有罷參之",
    "X65n1283_001:0309b09": "說。談何容易。惟佛一人方可罷參。若等覺菩薩。猶有",
    "X65n1283_001:0309b10": "一分無明習氣。不得云罷參。何況我輩略有微末知",
    "X65n1283_001:0309b11": "解。所云見道。岑大虫所謂因中涅槃。與教中見道小",
    "X65n1283_001:0309b12": "乘是初果位大遠在。全仗悟後消識功力。使此牯牛",
    "X65n1283_001:0309b13": "東西不犯苗稼。偏不附物。正不立玄。變成露地白牛。",
    "X65n1283_001:0309b14": "要之習氣輕得一分。真性露得一分。即牯牛白得一",
    "X65n1283_001:0309b15": "分。然不過暫時而伏。若真白得一分。即圓教初住位。",
    "X65n1283_001:0309b16": "破一分無明。證一分真如。方始說得。迨至無明習氣",
    "X65n1283_001:0309b17": "破盡。直至佛位。方得全身露地白牛現前也。後輩略",
    "X65n1283_001:0309b18": "有知解者。大約終身是調習時。惟視其功行緊怠。為",
    "X65n1283_001:0309b19": "臨終得力與否之左券。此過去諸祖。及盡未來際宗",
    "X65n1283_001:0309b20": "門人皆然。所宜與入室種草深細盤桓者也。至於在",
    "X65n1283_001:0309b21": "家縉紳先生。及士女流輩。其有大志。必欲一生了辦",
    "X65n1283_001:0309b22": "者。其苦參話頭。搜索逼紮。剷截知解。如遇話頭橫生",
    "X65n1283_001:0309b23": "見刺。改換消不過公案。作為話頭。[拚ㄙ+ㄊ]命參究。種種軌",
    "X65n1283_001:0309b24": "則。與出家兒毫無有異。此為最上根器者說。知有之",
    "X65n1283_001:0309c01": "後。嚴守在家戒律。萬行莊嚴。是佛四眾弟子之列。亦",
    "X65n1283_001:0309c02": "可接引有緣後輩。不為分外。但當道士大夫。有應酬",
    "X65n1283_001:0309c03": "俗務倥傯。那能如禪和一心專辦。惟心志慕道。必欲",
    "X65n1283_001:0309c04": "得最上乘知見。兼之出仕省分。朝齊暮楚。不能與善",
    "X65n1283_001:0309c05": "知識三五載常聚一方。既與有緣。察其參情結秀。知",
    "X65n1283_001:0309c06": "見已正。稍為私通車馬。放一線道。使其得般若之味。",
    "X65n1283_001:0309c07": "從此猛加功熏。以求其極。免致一無所得。或至異日",
    "X65n1283_001:0309c08": "遇有別緣。全行退失。此等手眼。於出家中氣質弱劣",
    "X65n1283_001:0309c09": "而志真切者。亦可依樣葫蘆。斯則全在明眼宗師之",
    "X65n1283_001:0309c10": "作用矣。至於平等士女。發心參尋。在男眾則有一家",
    "X65n1283_001:0309c11": "生計之累。在女眾則有家人撓阻之艱。均須格外體",
    "X65n1283_001:0309c12": "恤。若能參究苦切。而竟未得窺其門戶者。亦須稍與",
    "X65n1283_001:0309c13": "平實商量。知令途路。以不負其來意。然決須正見正",
    "X65n1283_001:0309c14": "知。方與點撥。所謂能入佛而不能入魔者則可。如晦",
    "X65n1283_001:0309c15": "堂之吾無隱乎爾者則可。如西天老祖之識得喚作",
    "X65n1283_001:0309c16": "佛性不識喚作精魂者則可。降此則斷斷未可也。古",
    "X65n1283_001:0309c17": "德接人差別眼目。各各不同。今略引一二則。以見大",
    "X65n1283_001:0309c18": "端云爾。宗門燈燈相續。佛祖慧命攸關。乃負荷佛法",
    "X65n1283_001:0309c19": "者第一件事。昔首山沒。汾陽昭師閉關高枕。契聰讓",
    "X65n1283_001:0309c20": "之曰。佛法大事。靜退小節。風穴懼應讖。憂宗旨墮滅。",
    "X65n1283_001:0309c21": "幸有先師。今已棄世。汝有力荷擔大法。今何時而欲",
    "X65n1283_001:0309c22": "高臥耶。昭矍然起。握聰手曰。非公不聞此語。促辦裝",
    "X65n1283_001:0309c23": "吾行矣。然則宗眼圓明者。急思肩任佛法。盡力為人。",
    "X65n1283_001:0309c24": "何可坐視宗風掃地。而不為之扶持提唱耶。僧問汾",
    "X65n1283_001:0310a01": "陽。如何是接初機句。曰汝是行脚僧。問如何是辨衲",
    "X65n1283_001:0310a02": "僧句。曰西方日出卯。問如何是正令行句。曰千里特",
    "X65n1283_001:0310a03": "來呈舊面。問如何是立乾坤句。曰北俱盧州長粳米。",
    "X65n1283_001:0310a04": "食者無瞋亦無喜。昭又曰。總將此四轉語。勘驗天下",
    "X65n1283_001:0310a05": "衲僧了也。大愚芝曰。先師將此驗衲僧。仔細思量。將",
    "X65n1283_001:0310a06": "此四句。總被天下衲僧一時勘破。妙喜曰。諸人要識",
    "X65n1283_001:0310a07": "大愚麼。三年無改於父之道。可謂孝矣。伊庵曰。今日",
    "X65n1283_001:0310a08": "宗師有將此四語驗人者否。祖禰不了。殃及兒孫。",
    "X65n1283_001:0310a09": "顯喻",
    "X65n1283_001:0310a10": "佛祖接人。有平實商量語。所謂以言顯無言也。其緊",
    "X65n1283_001:0310a11": "要開示。已分見於禪源徹參調習入聖各門。然初機",
    "X65n1283_001:0310a12": "發悟。處處逢源。古德提持。片片是錦。凡有關啟闢悟",
    "X65n1283_001:0310a13": "門指示修功者。略於此門節錄之　世尊示隨色摩",
    "X65n1283_001:0310a14": "尼珠。五方天各說異色。世尊藏珠。擡手云。此珠作何",
    "X65n1283_001:0310a15": "色。天云。手中無珠。何處有色。世尊歎曰。吾示世珠。便",
    "X65n1283_001:0310a16": "說有青黃等色。吾將真珠示。便總不知。天悉悟　梵",
    "X65n1283_001:0310a17": "志擎花兩株供佛。佛曰放下。志放左右手花已。佛更",
    "X65n1283_001:0310a18": "詔放下。志曰。兩手皆空。更放下甚麼。佛曰。汝當放外",
    "X65n1283_001:0310a19": "六塵。內六根。中六識。一時捨却。無可捨處。是汝免生",
    "X65n1283_001:0310a20": "死處。志悟無生忍　異見王問波羅提曰。佛性在何",
    "X65n1283_001:0310a21": "處。提曰。性作用處有八。在胎為身。處世為人。在眼曰",
    "X65n1283_001:0310a22": "見。在耳曰聞。在鼻嗅香。在口談論。在手執捉。在足奔",
    "X65n1283_001:0310a23": "運。徧現俱該沙界。收攝在一微塵。識者知是佛性。不",
    "X65n1283_001:0310a24": "識喚作精魂。古德別云。不識是佛性。識得是精魂。妙",
    "X65n1283_001:0310b01": "喜云。敢問諸人。那箇是佛性。那箇是精魂　初祖安",
    "X65n1283_001:0310b02": "心法門云。迷則人逐法。解則法逐人。解則識攝色。迷",
    "X65n1283_001:0310b03": "則色攝識。但有心分別計較自心現量者悉是夢。若",
    "X65n1283_001:0310b04": "識心寂滅無一切念處名正覺。問云何自心現量。答",
    "X65n1283_001:0310b05": "見一切法有。有不自有。心計作有。見一切法無。無不",
    "X65n1283_001:0310b06": "自無。心計作無。又若人造一切罪。自見法王。即得解",
    "X65n1283_001:0310b07": "脫。從事得解者力強。事中見法者。即處處不失念。從",
    "X65n1283_001:0310b08": "文字得解者力弱。即事即法者深。運為跳踉。悉不出",
    "X65n1283_001:0310b09": "法界。若以法界入法界。即癡人。凡有施為。皆不出法",
    "X65n1283_001:0310b10": "界心。心體是法界故。問世人種種學問。云何不得道。",
    "X65n1283_001:0310b11": "答。由見己故。所以不得道。己者我也。至人苦不憂。樂",
    "X65n1283_001:0310b12": "不喜。由不見己故。所以不知苦樂。由亡己故。得至虗",
    "X65n1283_001:0310b13": "無。己尚自亡。更有何物不忘也。問諸法既空。阿誰修",
    "X65n1283_001:0310b14": "道。答有阿誰。須修道。若無阿誰。即不須修道。阿誰者",
    "X65n1283_001:0310b15": "亦我也。若無我者。逢物不生是非。是者我自是。而物",
    "X65n1283_001:0310b16": "非是也。非者我自非。而物非非也。即心無心。是為通",
    "X65n1283_001:0310b17": "達佛道。即物不起見。名達道。逢物直達。知其本原。此",
    "X65n1283_001:0310b18": "人慧眼開。智者任物不任己。即無取捨違順。愚者任",
    "X65n1283_001:0310b19": "己不任物。即有取捨違順。不見一物名見道。不行一",
    "X65n1283_001:0310b20": "物名行道。即一切處無處。即作處無作處。無作法即",
    "X65n1283_001:0310b21": "見佛。若見相時。即一切處見鬼。取相故墮地獄。觀法",
    "X65n1283_001:0310b22": "故得解脫。若見憶想分別。即受鑊湯爐炭等事。現見",
    "X65n1283_001:0310b23": "生死相。若見法界性。即見涅槃性。無憶想分別。即是",
    "X65n1283_001:0310b24": "法界性。心非色故非有。用而不廢故非無。又用常空",
    "X65n1283_001:0310c01": "故非有。空而常用故非無　可祖云。夫謂古異今。今",
    "X65n1283_001:0310c02": "異古。復離四大。更有法身。解時。即今五陰心。是圓淨",
    "X65n1283_001:0310c03": "涅槃。此心具足萬行。正稱大定。四相寂滅。夫欲識心",
    "X65n1283_001:0310c04": "定者。正坐時知坐是心。知有妄起是心。知無妄起是",
    "X65n1283_001:0310c05": "心。知無內外是心。理盡歸心。心既清淨。淨即本性無",
    "X65n1283_001:0310c06": "外。唯一心是智慧相。明了無動。名自性定　三祖云。",
    "X65n1283_001:0310c07": "欲知法要。心是十二部經根本。唯有一乘法。一乘者",
    "X65n1283_001:0310c08": "一心是。但守一心。即心真如門。一切法不出自心。唯",
    "X65n1283_001:0310c09": "心自知。心無形色。諸祖只是以心傳心。達者印可。更",
    "X65n1283_001:0310c10": "無別法。又曰。一切由心。邪正在己。不思一物。即是本",
    "X65n1283_001:0310c11": "心。唯智能知。更無別行　摘三祖信心銘云。至道無",
    "X65n1283_001:0310c12": "難。唯嫌揀擇。但莫憎愛。洞然明白。莫逐有緣。勿住空",
    "X65n1283_001:0310c13": "忍。前空轉變。皆由妄見。不用求真。唯須息見。二見不",
    "X65n1283_001:0310c14": "住。慎莫追尋。纔有是非。紛然失心。一心不生。萬法無",
    "X65n1283_001:0310c15": "咎。繫念乖真。昏沈不好。不好勞神。何用疏親。欲取一",
    "X65n1283_001:0310c16": "乘。勿惡六塵。六塵不惡。還同正覺。得失是非。一時放",
    "X65n1283_001:0310c17": "却。心若不異。萬法一如。要急相應。唯言不二。一念萬",
    "X65n1283_001:0310c18": "年。萬年一念。十方智者。皆入此宗　六祖云因何聞",
    "X65n1283_001:0310c19": "法不自開悟。緣邪見障重。煩惱根深。般若之智亦無",
    "X65n1283_001:0310c20": "大小。迷心外見。修行覓佛。未悟自性。即小根。若悟頓",
    "X65n1283_001:0310c21": "教。不執外修。但自心常起正見。煩惱塵勞常不能染。",
    "X65n1283_001:0310c22": "即見性。無相頌云。煩惱暗宅中。常須生慧日。邪來煩",
    "X65n1283_001:0310c23": "惱至。正來煩惱除。邪正俱不用。清淨至無餘。菩提本",
    "X65n1283_001:0310c24": "無性。起心即是妄。淨心在妄中。但正無三障。正見名",
    "X65n1283_001:0311a01": "出世。邪見名世間。邪正盡打却。菩提性宛然。此頌是",
    "X65n1283_001:0311a02": "頓教。悟即剎那間。此法門無念為宗。無相為體。無住",
    "X65n1283_001:0311a03": "為本。無住者本性。於世間善惡好醜冤親言說觸刺",
    "X65n1283_001:0311a04": "欺爭時。並將為空。不思酬害。念念中不思前境。若前",
    "X65n1283_001:0311a05": "今後念相續不斷。名縛於諸法。念念不住。即無縛。此",
    "X65n1283_001:0311a06": "是無住為本。外離一切相名無相。即法體清淨。此是",
    "X65n1283_001:0311a07": "無相為體。於諸境不染。曰無念。自念。常離諸境。不於",
    "X65n1283_001:0311a08": "境上生心。若只百物不思。念盡除却。一念絕即死。別",
    "X65n1283_001:0311a09": "處受生。大錯。云何立無念為宗。迷人於境上有念。便",
    "X65n1283_001:0311a10": "起邪見。一切塵勞妄想從此生。自性本無一法可得。",
    "X65n1283_001:0311a11": "若有所得。妄說禍福。即是塵勞邪見。又云。無者無何",
    "X65n1283_001:0311a12": "物。念者念何事。無者無二相。無諸塵勞相。念者念真",
    "X65n1283_001:0311a13": "如。本性真如是念體。念是真如用。真如自性起念。六",
    "X65n1283_001:0311a14": "根雖有見聞覺知。不染萬境。而真性常自在。故經云。",
    "X65n1283_001:0311a15": "善能分別諸法相。於第一義而不動　云何坐禪。此",
    "X65n1283_001:0311a16": "法門無障無礙。於一切善惡境。心念不起。名坐。明見",
    "X65n1283_001:0311a17": "自性不動。名禪。何名禪定。外離相名禪。內不亂名定。",
    "X65n1283_001:0311a18": "若著相。心即亂。離相。心即不亂。本性自淨自定。只為",
    "X65n1283_001:0311a19": "見境思境即亂。若見諸境心不亂者。是真定也。於念",
    "X65n1283_001:0311a20": "念自見本性清淨。自修自行。自成佛道　示智常云。",
    "X65n1283_001:0311a21": "不見一法存無見。大似浮雲遮日面。不存一法守空",
    "X65n1283_001:0311a22": "知。猶如太虗生閃電。此之知見瞥然興。錯認何曾解",
    "X65n1283_001:0311a23": "方便。汝當一念自知非。自己靈光常顯現　永嘉覺",
    "X65n1283_001:0311a24": "參。遶師三匝。振錫而立。師曰。大德自何方來。生大我",
    "X65n1283_001:0311b01": "慢。覺曰。生死事大。無常迅速。師曰。何不體取無生。了",
    "X65n1283_001:0311b02": "無速乎。覺曰。體即無生。了本無速。師曰。如是如是。覺",
    "X65n1283_001:0311b03": "方禮拜。須臾告辭。師曰。返太速乎。覺曰。本自非動。豈",
    "X65n1283_001:0311b04": "有速耶。師曰。誰知非動。曰仁者自生分別。師曰。汝甚",
    "X65n1283_001:0311b05": "得無生之意。曰無生豈有意耶。師曰。無意誰當分別。",
    "X65n1283_001:0311b06": "曰。分別亦非意。師曰。善哉時謂一宿覺　玄策告智",
    "X65n1283_001:0311b07": "隍大定曰。我師所說。妙湛圓寂。體用如如。五陰本空。",
    "X65n1283_001:0311b08": "六塵非有。不出不入。不定不亂。禪性無住。離住禪寂。",
    "X65n1283_001:0311b09": "禪性無生。離生禪想。心如虗空亦無虗空之量。隍謁",
    "X65n1283_001:0311b10": "六祖。師曰。誠如所言。汝但心如虗空。不著空見。應用",
    "X65n1283_001:0311b11": "無礙。動靜無心。凡聖情忘。能所俱泯。性相如如。無不",
    "X65n1283_001:0311b12": "定時也　師告薛簡曰。煩惱即菩提。若以智慧照破",
    "X65n1283_001:0311b13": "煩惱者。是二乘見解。明與無明。凡夫見二。智者了其",
    "X65n1283_001:0311b14": "性無二。無二之性即實性。實性者。凡不減。聖不增。住",
    "X65n1283_001:0311b15": "煩惱不亂。居禪定不寂。不斷不常。不來不去。不在中",
    "X65n1283_001:0311b16": "間及內外。不生不滅。性相如如。常住不遷。名曰道。我",
    "X65n1283_001:0311b17": "說不生不滅者。本自無生。今亦不滅。欲知心要。但一",
    "X65n1283_001:0311b18": "切善惡都莫思量。自入淨心體。湛然常寂。妙用恒沙。",
    "X65n1283_001:0311b19": "偈云。有情即解動。無情即不動。若修不動行。同無情",
    "X65n1283_001:0311b20": "不動。若覓真不動。動上有不動。不動是不動。無情無",
    "X65n1283_001:0311b21": "佛種。善能分別相。第一義不動。但作如此見。即是真",
    "X65n1283_001:0311b22": "如用。又曰。法性本無生滅去來。依此修不失宗旨。偈",
    "X65n1283_001:0311b23": "曰。兀兀不修善。騰騰不造惡。寂寂斷見聞。蕩蕩心無",
    "X65n1283_001:0311b24": "著　吉州思云。即言語是汝心。此心是實相法身佛。",
    "X65n1283_001:0311c01": "與空齊壽。若入三昧門。無不是三昧。若入無相門。總",
    "X65n1283_001:0311c02": "是無相。隨立之處。盡得宗門。語言啼笑。屈伸俯仰。各",
    "X65n1283_001:0311c03": "從性海發。故得宗名。相好之佛。是因果佛。即實相佛",
    "X65n1283_001:0311c04": "家用。一切時中。更無一法可行。自是得法。不以得更",
    "X65n1283_001:0311c05": "得。是以法不知法。法不聞法。平等即佛。佛即平等。不",
    "X65n1283_001:0311c06": "以平等更行平等。故獨一無伴侶。迷時迷於悟。悟時",
    "X65n1283_001:0311c07": "悟於迷。迷還自迷。悟還自悟。無有一法不從心生。不",
    "X65n1283_001:0311c08": "從心滅。是以迷悟總在一心　南岳思云。學者先須",
    "X65n1283_001:0311c09": "通心。心得通。一切法一時。盡通聞說。靜不生靜念即",
    "X65n1283_001:0311c10": "是本自靜。聞空不取空。譬鳥飛空。若住空必有墮落",
    "X65n1283_001:0311c11": "患。無住為本。自性體寂而生其心是照用。即寂是自",
    "X65n1283_001:0311c12": "性定。即照是自性慧。定即慧體。慧即定用。離定無別",
    "X65n1283_001:0311c13": "慧。離慧無別定。即定時是慧。即慧時是定。即定時無",
    "X65n1283_001:0311c14": "有定。即慧時無有慧。性是如故。如燈是光體。光是燈",
    "X65n1283_001:0311c15": "用。即定慧雙修不相去離　牛頭融絕觀論。問何者",
    "X65n1283_001:0311c16": "是心。答六根所觀並是心。問心若為。答心寂滅心為",
    "X65n1283_001:0311c17": "體為宗為本。心性寂滅即定。常解寂滅為慧。問何者",
    "X65n1283_001:0311c18": "是智。答境赴解是智。問何者是境。答自身心性為境。",
    "X65n1283_001:0311c19": "問。何者是舒卷。答照用為舒。心寂滅無去來為卷。舒",
    "X65n1283_001:0311c20": "則彌游法界卷。則空迹難尋。問何者是法界。答邊表",
    "X65n1283_001:0311c21": "不可得。名見法界　覺禪師云。眼見一切色。眼不屬",
    "X65n1283_001:0311c22": "一切色。是自性解脫　緣禪師云。如有石尋常坐臥。",
    "X65n1283_001:0311c23": "或作佛像。畏罪不敢坐。是意識自忙亂。石中本無罪",
    "X65n1283_001:0311c24": "福　安禪師云。直心是道。直想直用。更不觀空。亦不",
    "X65n1283_001:0312a01": "求方便。經云。直視不見。直念不想。直受不行。直說不",
    "X65n1283_001:0312a02": "煩　智達師心境頌云。境立心便起。心空境不生。若",
    "X65n1283_001:0312a03": "將心繫境。心境兩俱盲。境心各自住。心境兩俱清。悟",
    "X65n1283_001:0312a04": "境心無起。迷心境共行。若迷心作境。心境亂縱橫。悟",
    "X65n1283_001:0312a05": "境心元靜。知心境本清。知心無境性。了境心無形。境",
    "X65n1283_001:0312a06": "虗心寂寂。心照境泠泠　甘泉師云。發心入道。先須",
    "X65n1283_001:0312a07": "識本心。未識者以信為先。信者信心是佛。無始輪迴",
    "X65n1283_001:0312a08": "只是不敢信自心是佛。心外無別佛。舉動施為更是",
    "X65n1283_001:0312a09": "阿誰。如是解者。一念相應即名佛　石頭祖云。汝心",
    "X65n1283_001:0312a10": "體離斷常。性非垢淨。湛然圓滿。凡聖齊等。應用無方。",
    "X65n1283_001:0312a11": "三界六道。唯是心現。水月鏡像。有生滅耶。汝知之無",
    "X65n1283_001:0312a12": "所不備。諸聖述言。欲顯法身本寂。同歸根耳　宗鏡",
    "X65n1283_001:0312a13": "云。此宗如何相應。答向即背。近即離。一門深入而忘",
    "X65n1283_001:0312a14": "覺知。是心中自證法門。先德云。諸祖共傳諸佛清淨",
    "X65n1283_001:0312a15": "自覺聖智真如妙心。不同世間文字所得。曹山云。從",
    "X65n1283_001:0312a16": "緣薦得相應疾。就體消停得力遲。瞥起本來無處所。",
    "X65n1283_001:0312a17": "吾師暫說不思議。故知諸聖皆用此一念心起時了",
    "X65n1283_001:0312a18": "不可得。是真不思議。離此決無。別無殊勝。豈非疾耶。",
    "X65n1283_001:0312a19": "問如何即是。答是則第二頭。非則第三首。心智路絕。",
    "X65n1283_001:0312a20": "現量情消。住此之時。自然洞鑒。問絕却見聞。如何覺",
    "X65n1283_001:0312a21": "悟。答只謂強覺妄知而能障道。唯當脫粘內伏。發自",
    "X65n1283_001:0312a22": "靈知。根塵既消。光明頓發。今為昧性拘文者。假以言",
    "X65n1283_001:0312a23": "詮方便開示。直指出六根現用常住無生滅性與佛",
    "X65n1283_001:0312a24": "無異。親證現知。分明無惑。今且指見聞二性者。當見",
    "X65n1283_001:0312b01": "時即自性。祖曰。眼門放光。照破山河大地。又應眼時",
    "X65n1283_001:0312b02": "若干日。萬像不能逃影質。是知明暗自去來。靈光終",
    "X65n1283_001:0312b03": "不昧。楞嚴經佛告匿王。汝三歲見河時。至年十三其",
    "X65n1283_001:0312b04": "水云何。王答。如三歲時。乃至今六十二無異。佛言。汝",
    "X65n1283_001:0312b05": "面雖皺。而此見精性未嘗皺。皺者為變。不皺非變。元",
    "X65n1283_001:0312b06": "無生滅。云何於中受汝生死。此因國王示疑。寄破斷",
    "X65n1283_001:0312b07": "見方便。分別生滅不生滅二性。若不執斷常見。則皆",
    "X65n1283_001:0312b08": "是實相無生滅。即相恒真。方稱究竟。聞性者。楞嚴云。",
    "X65n1283_001:0312b09": "譬如人靜居。十方俱擊鼓。十處一時聞。此則圓真實。",
    "X65n1283_001:0312b10": "隔垣聽音響。遐邇俱可聞。五根所不齊。是則通真實。",
    "X65n1283_001:0312b11": "音聲性動靜。聞中為有無。無聲號無聞。非實聞無性。",
    "X65n1283_001:0312b12": "聲無既無滅。聲有亦非生。生滅二圓離。是則常真實。",
    "X65n1283_001:0312b13": "故知聲塵自有無。聞性非生滅。又非唯聞性無生。返",
    "X65n1283_001:0312b14": "觀聲塵亦無生滅。以從緣起。自體全無。如來勅羅睺",
    "X65n1283_001:0312b15": "羅擊鐘一聲。問阿難聞不。阿難言聞。鐘歇無聲。又問",
    "X65n1283_001:0312b16": "聞不。答不聞。又擊問聞不。又言聞。佛言。聲消無聞。若",
    "X65n1283_001:0312b17": "實無聞。聞性已滅。鐘聲更擊。汝云何知。自是聲塵或",
    "X65n1283_001:0312b18": "有或無。豈聞性為汝有無。聞實云無。誰知無者。如夢",
    "X65n1283_001:0312b19": "中聞舂擣聲。聞性不昏。縱汝形消命光遷謝。此性云",
    "X65n1283_001:0312b20": "何消滅。乃至若棄生滅。守於真常。常光現前。則汝法",
    "X65n1283_001:0312b21": "眼應時清淨。云何不成無上知覺。是以若了聞性。即",
    "X65n1283_001:0312b22": "成正覺。斯豈不是因言悟道。今依祖教。更有一門最",
    "X65n1283_001:0312b23": "為省要。所謂無心。何者。若有心則不安。無心則自樂。",
    "X65n1283_001:0312b24": "古云。莫與心為伴。無心心始安。若將心作伴。動即被",
    "X65n1283_001:0312c01": "心瞞。心生種種法生。心滅種種法滅。但得無心。境自",
    "X65n1283_001:0312c02": "不現。既無對待。逆順何生。以迎境生惱。以順境牽愛。",
    "X65n1283_001:0312c03": "能令心動不安。今若無心坦然無事。不了無心之旨。",
    "X65n1283_001:0312c04": "雖對治折伏。其不安相常現前。又無心有二。一澄湛",
    "X65n1283_001:0312c05": "令無。則是攝念蠲消覺觀。漸至微細。二當體本無。則",
    "X65n1283_001:0312c06": "直了無生。以一念起處不可得故。經云。一念初起。無",
    "X65n1283_001:0312c07": "有初相。是真護念。問本自無生。妄從何起。答為不了",
    "X65n1283_001:0312c08": "本自無心名妄。知本無心。即妄無所起。真無所得。問",
    "X65n1283_001:0312c09": "何故有心即妄。無心即無妄。答以法界性空寂無主",
    "X65n1283_001:0312c10": "宰故。有心即有主宰即有分劑。無心即無主宰。即無",
    "X65n1283_001:0312c11": "分劑。無分劑。即無生死問。為當離心是無心。即心得",
    "X65n1283_001:0312c12": "無心。答即心得無心。問即心是有心。云何得無心。答",
    "X65n1283_001:0312c13": "不壞心相而無分別。問豈不辨知也。答即辨知無能",
    "X65n1283_001:0312c14": "所。是無心也。豈渾無用。始是無心。如鏡照物。豈有心",
    "X65n1283_001:0312c15": "耶。當知眾生恒自無心。心體本來常寂。常用常寂。實",
    "X65n1283_001:0312c16": "性自爾。非自有心方始用也。只為眾生不了自心常",
    "X65n1283_001:0312c17": "寂。妄計有心。心即成境。以即心無心故。心恒是理。不",
    "X65n1283_001:0312c18": "得心相。即是眾生不生。即理無理故。理恒是心。不動",
    "X65n1283_001:0312c19": "心相。即是佛亦不生。聖凡常自平等法界也。又無心",
    "X65n1283_001:0312c20": "者。不得作有無情見。將心作無。此即成有。若一切處",
    "X65n1283_001:0312c21": "無心如土木。又成斷滅。皆屬妄識。是以稱不思議宗",
    "X65n1283_001:0312c22": "者。以有無情見不及故。問既不得作有無解。如何是",
    "X65n1283_001:0312c23": "正了無心。答石虎山前鬬。蘆花水底沈。問眾生皆有",
    "X65n1283_001:0312c24": "佛性。云何不悟。答如水淡味恒然。著甘草甜。下黃蓮",
    "X65n1283_001:0313a01": "苦。心水亦然。起妄染則凡。冥真空則聖。性未嘗變異。",
    "X65n1283_001:0313a02": "又不覺故不知有。以不信故不承當。但起無明。空成",
    "X65n1283_001:0313a03": "倒想。問凡聖皆用一心真性成佛。云何見有前後。答",
    "X65n1283_001:0313a04": "見雖前後。性且不虧。眾生以無明夢未破。覺道力未",
    "X65n1283_001:0313a05": "具。則佛性未現。法身未圓。豈是不具如來藏性。問如",
    "X65n1283_001:0313a06": "何是菩提相。答約究竟菩提。體常冥寂。淨名云。寂滅",
    "X65n1283_001:0313a07": "是菩提。離諸相故。若以無相之相。方便門中不無顯",
    "X65n1283_001:0313a08": "示。令初發菩提心人分明無惑。如云寂照無二為菩",
    "X65n1283_001:0313a09": "提相。如鏡無心為體。鑒照為用。合為其相。亦即禪宗",
    "X65n1283_001:0313a10": "即體之用是知。即用之體恒寂。知寂不二為心相。問",
    "X65n1283_001:0313a11": "有念即生。無念即佛。云何聖凡一等。答眾生雖起念。",
    "X65n1283_001:0313a12": "不知念本無念。與佛無念等。妄墮有念中。佛得無念。",
    "X65n1283_001:0313a13": "知念本無。眾生雖現在念中。佛知念即無念。斯則佛",
    "X65n1283_001:0313a14": "無念。與眾生無念義同。又眾生不知念空。於念成事",
    "X65n1283_001:0313a15": "似有差別。若了念空。則苦樂境不執。以境從念生。心",
    "X65n1283_001:0313a16": "空則境何有。既無有境。相縛自除。能所俱空。誰生取",
    "X65n1283_001:0313a17": "著。既不取著。生死自無。圓覺云。知是空華。即無流轉。",
    "X65n1283_001:0313a18": "亦無身心受彼生死。問即心成佛之宗。佛祖本懷。如",
    "X65n1283_001:0313a19": "今信不及人。謂不現證。答若親見。無一人而非佛。若",
    "X65n1283_001:0313a20": "不信。無一佛而非人。迷則常作佛之眾生。悟則現證",
    "X65n1283_001:0313a21": "眾生之佛。妄見成差。本性恒一。問如何是即今之佛。",
    "X65n1283_001:0313a22": "答今一念起。了不可得。無有處所。是過去佛。過去不",
    "X65n1283_001:0313a23": "有。未來亦空。是未來佛。即今念念不住。是現在佛。但",
    "X65n1283_001:0313a24": "莫執莫斷不取不捨。則三際無蹤。一念圓具十法界。",
    "X65n1283_001:0313b01": "非因果而因果之法。如是則念念相應。念念成佛。凡",
    "X65n1283_001:0313b02": "聖悉等。故云了了識心。是心是佛。欲得早成。戒心是",
    "X65n1283_001:0313b03": "律。除此心王更無別佛。華嚴論云。不如一念緣起無",
    "X65n1283_001:0313b04": "生。超彼三乘權學等見。問一念成佛。只入信門。如何",
    "X65n1283_001:0313b05": "得目前了了分明而見。答目前無物。是真見佛。以一",
    "X65n1283_001:0313b06": "切法性寂靜故。如是通達。六根所對。無非見自性如",
    "X65n1283_001:0313b07": "如佛矣。此名真見道。真供養。契如理之心。無見佛之",
    "X65n1283_001:0313b08": "想。了自法性。是真供養。寶雨經云。如理思惟。即是供",
    "X65n1283_001:0313b09": "養一切如來。謂一切不思。惟是真思。惟以頓悟一心。",
    "X65n1283_001:0313b10": "無法可思量故。問云何親自現證。得見自心之佛。答",
    "X65n1283_001:0313b11": "若以智求。智則成解。解背圓宗。若起照心。照則立境。",
    "X65n1283_001:0313b12": "隨照失旨。皆影事。不契斯宗。若了真心。自然無心合",
    "X65n1283_001:0313b13": "道。妙德啟口問不二。忘言入理顯真宗。問禪宗云今",
    "X65n1283_001:0313b14": "須知諸佛出身處如何。答石牛生象子。木女孕嬰兒。",
    "X65n1283_001:0313b15": "諸佛從中出。最初成道時。見即便見。不在意思。人問",
    "X65n1283_001:0313b16": "大梅云。神性獨立。學人不識。答誰教汝問。又問。莫不",
    "X65n1283_001:0313b17": "問者便是。答若不是。是阿誰如是問。問神性非聲色。",
    "X65n1283_001:0313b18": "師所示神性。學人只識得聲色。不識真性。答如大空",
    "X65n1283_001:0313b19": "藏。眾寶皆具。福德人見。直捉明月寶珠。薄福人見銅",
    "X65n1283_001:0313b20": "鐵類。非藏中無寶。亦非主藏者不與。我向汝道性。汝",
    "X65n1283_001:0313b21": "只見聲色。如今揚眉動目。彈指謦咳。喃喃問答。總是",
    "X65n1283_001:0313b22": "此性。喚作大道。常在目前。雖在目前難覩。若上根聞",
    "X65n1283_001:0313b23": "便會。更不作諸惡。喚作一受常寂然。中根數數聞說",
    "X65n1283_001:0313b24": "還會。下根千萬與說。元來不會。雖記少許。如破布裏",
    "X65n1283_001:0313c01": "珠。出門還漏却。知麼。問即心即佛。祖佛同詮。云何不",
    "X65n1283_001:0313c02": "說非心非佛。答即心即佛是表詮。令親證自心了了",
    "X65n1283_001:0313c03": "見性。非心非佛是遮詮。即破執奪情見依通意解妄",
    "X65n1283_001:0313c04": "認之者。以心佛了不可得。此乃權立頓教泯絕無寄",
    "X65n1283_001:0313c05": "之門。言語道斷。心行處滅。亦是一機入路。若圓教。即",
    "X65n1283_001:0313c06": "此情盡體露之法。有遮有表。非即非離。體用相收。理",
    "X65n1283_001:0313c07": "事無礙。今時偏重遮非之詞。不見圓常之理。所以祖",
    "X65n1283_001:0313c08": "師云。是心是佛。如牛有角。非心非佛。如兔無角。並對",
    "X65n1283_001:0313c09": "待強名邊事。若豁悟本心。是非頓息。不一向離。起絕",
    "X65n1283_001:0313c10": "言見。不一向即。起執指譏。若實親證自宗。尚無能證",
    "X65n1283_001:0313c11": "智心。及所證妙理。豈況更存知解乎。問信入此門。還",
    "X65n1283_001:0313c12": "有退否。答信有二。若正信堅固。諦了無疑。理觀分明。",
    "X65n1283_001:0313c13": "乘戒兼急。則一生可辦。誰論退耶。若依通之信。觀力",
    "X65n1283_001:0313c14": "麤浮。習重境強。遇緣即退。乃至但於佛法中種於信",
    "X65n1283_001:0313c15": "心。謙下無慢。敬順賢良。於諸惡人。心常慈愍。於勝己",
    "X65n1283_001:0313c16": "者。咨受未聞。所聞勝法。奉行無忘。所有虗妄。依教蠲",
    "X65n1283_001:0313c17": "除。於三菩提道。常勤不息。夫為人生之道。法合如然。",
    "X65n1283_001:0313c18": "若不長惡而生。何須慮退。信煩惱即菩提。本來是佛。",
    "X65n1283_001:0313c19": "更無所進。如在虗空。退至何所。問既是無言之道。絕",
    "X65n1283_001:0313c20": "相之真。如何徧引言詮。廣明行相。答非言何以知無",
    "X65n1283_001:0313c21": "言。非相何能顯無相。華嚴云。了法不在言。善入無言",
    "X65n1283_001:0313c22": "際。而能示言說。如響徧世間。淨名云。夫說法者。無說",
    "X65n1283_001:0313c23": "無示。又云。無離文字說解脫。斯皆以言顯無言矣。華",
    "X65n1283_001:0313c24": "嚴云。色身非是佛。音聲亦復然。亦不離聲色。見佛神",
    "X65n1283_001:0314a01": "通力。金剛經云。若見諸相非相。即見如來。斯皆以相",
    "X65n1283_001:0314a02": "顯無相矣。問生佛同體。何故苦樂有殊。答佛性法性。",
    "X65n1283_001:0314a03": "自了心源。妄想不生。不失正念。我所心滅。即不受生",
    "X65n1283_001:0314a04": "死。即究竟常寂滅。以寂滅故。常樂自歸。眾生迷自性。",
    "X65n1283_001:0314a05": "不達本心。種種妄想。不從正念。故即愛憎。以愛憎故。",
    "X65n1283_001:0314a06": "心器破壞。即受生死。諸苦自現。欲知法要。守心第一。",
    "X65n1283_001:0314a07": "若人不守心。得成佛者。無是處。引仰山云。頓悟自心",
    "X65n1283_001:0314a08": "無相。猶若虗空。寄根發明。即本性具恒沙妙用。無別",
    "X65n1283_001:0314a09": "所持。無別安立。即本地。即本土。引安國云。如夢好惡。",
    "X65n1283_001:0314a10": "知牀上安眠。全無憂喜。即識心見性。今聞作佛喜。聞",
    "X65n1283_001:0314a11": "入地獄憂。不達心性在菩提牀上安眠。妄生憂喜。引",
    "X65n1283_001:0314a12": "大梅云。各自明心達本。得本末自至。心是本。但心不",
    "X65n1283_001:0314a13": "附一切善惡而生。即知萬法本自如如。宗鏡釋云。如",
    "X65n1283_001:0314a14": "六祖道。善惡都莫思量。自然得入心體。湛然常寂。妙",
    "X65n1283_001:0314a15": "用恒沙。以諸佛是極善邊。眾生是極惡邊。以善惡收",
    "X65n1283_001:0314a16": "盡一切法。故云若不思量全歸心體。如寒山云。萬境",
    "X65n1283_001:0314a17": "俱泯迹。方見本來人。未必須泯。只謂眾生不達空花",
    "X65n1283_001:0314a18": "起滅。不復一心本源。故令泯絕。若入心體。唯是湛然。",
    "X65n1283_001:0314a19": "不落斷滅。自然從體起用。用徧恒沙。引千頃云。十惡",
    "X65n1283_001:0314a20": "五逆法。並從如來藏中現。本來是佛。只謂眾生起念。",
    "X65n1283_001:0314a21": "奔流至今。所以佛令滅意根。絕諸分別。一念相應。便",
    "X65n1283_001:0314a22": "超正覺。豈教多知解。擾亂身心。汝今但絕見聞覺知。",
    "X65n1283_001:0314a23": "境上莫生分別。隨時著衣吃飯。平常心是道。此法甚",
    "X65n1283_001:0314a24": "難。有問夜後無燈時如何。答悟道人常光現前。有什",
    "X65n1283_001:0314b01": "麼晝夜。引雲居云。世出世均自一念妄心有。念即是",
    "X65n1283_001:0314b02": "境。見即是心。觀自一念動。即恒沙世界一時動。觀自",
    "X65n1283_001:0314b03": "一念常定。即六道眾生悉常定。若了一念體。即恒沙",
    "X65n1283_001:0314b04": "世界常現自心。由迷一心。即境智胡越。又宗鏡錄云。",
    "X65n1283_001:0314b05": "雖前引後證。文廣義繁。何厭重說。如大論云。譬搖樹。",
    "X65n1283_001:0314b06": "果熟者前落。未熟者更須後搖。又捕魚。前網不盡。後",
    "X65n1283_001:0314b07": "網乃得。種種因緣。重說無咎。問如何得契斯旨。答境",
    "X65n1283_001:0314b08": "智俱忘。如何說契。問如是則言思道斷。心智路絕。答",
    "X65n1283_001:0314b09": "此亦強言。雖欲隱形。而未亡跡。問如何得形迹俱忘。",
    "X65n1283_001:0314b10": "答本無朕迹。如何欲亡。問如是。則如人飲水。冷煖自",
    "X65n1283_001:0314b11": "知。當大悟時。方合斯旨。答此中亦無迷悟合不合道",
    "X65n1283_001:0314b12": "理。撒手似君無一物。徒勞苦說數千般。古德云。盡十",
    "X65n1283_001:0314b13": "方世界覓一人為伴不得。又云。只有一人承紹祖位。",
    "X65n1283_001:0314b14": "終無二人。若未親到。徒勞神思。此法一切凡聖大捨",
    "X65n1283_001:0314b15": "身命處。不入此宗。皆非究竟。問如何踐履。答教誰踐",
    "X65n1283_001:0314b16": "履。問莫不成斷滅否。答尚不得常住。云何斷滅。問乞",
    "X65n1283_001:0314b17": "最後一言。答化人問幻士。谷響答泉聲。欲達吾宗旨。",
    "X65n1283_001:0314b18": "泥牛水上行　歐陽修問。高僧臨生死。談笑脫去。何",
    "X65n1283_001:0314b19": "道致之答。定慧力耳。問今何無有。答古人念念在定。",
    "X65n1283_001:0314b20": "臨終安得亂。今念念散亂。臨終安得定　問雲居膺。",
    "X65n1283_001:0314b21": "因何佛菩薩不被生死所拘。凡夫獨縈此苦。答於清",
    "X65n1283_001:0314b22": "淨性中計有能所。即墮生死。佛菩薩善知清淨性中",
    "X65n1283_001:0314b23": "不落有無。即能所不立。問即有了不了人。答了尚不",
    "X65n1283_001:0314b24": "可得。豈有能了人乎。汝應念淨性中無有凡聖。亦無",
    "X65n1283_001:0314c01": "了不了人。凡聖俱是名。若隨名生解即墮生死。若知",
    "X65n1283_001:0314c02": "假名不實。即無有當名者。此是究竟極處若云我能",
    "X65n1283_001:0314c03": "了彼不能了。是大病。見有淨穢凡聖亦大病。作無凡",
    "X65n1283_001:0314c04": "聖解。又屬撥無因果。見有淨性可棲止。亦大病。作不",
    "X65n1283_001:0314c05": "棲止解。亦大病。然淨性中雖無動搖。且不壞方便應",
    "X65n1283_001:0314c06": "用。及興慈運悲。如是慈悲。即今清淨性。可謂見性成",
    "X65n1283_001:0314c07": "佛矣　問大珠。如何得大涅槃。答不造生死業。問如",
    "X65n1283_001:0314c08": "何是生死業。答求大涅槃。是生死業。捨垢取淨。有證",
    "X65n1283_001:0314c09": "有得。及不脫對治門。均生死業。問如何得解脫。答本",
    "X65n1283_001:0314c10": "自無縛。何用求解。直用直行。是無等等　黃檗云。人",
    "X65n1283_001:0314c11": "多。謂境礙心。事礙理。常欲逃境安心。屏事存理。不知",
    "X65n1283_001:0314c12": "乃心礙境。理礙事。但心空境自空。理寂事自寂。勿倒",
    "X65n1283_001:0314c13": "用心也。人多不肯落空。不知自心本空。愚人除事不",
    "X65n1283_001:0314c14": "除心。智者除心不除事　趙州問南泉。如何是道。答",
    "X65n1283_001:0314c15": "平常心是道。問還可趨向也無。答擬向即乖問。不擬",
    "X65n1283_001:0314c16": "爭知是道。答道不屬知不知。知是妄覺。不知是無記。",
    "X65n1283_001:0314c17": "真達不疑之地。如太虗廓然。豈可強是非耶。師悟理",
    "X65n1283_001:0314c18": "　僧問趙州。學人乍入叢林。乞指示。師曰。吃粥了未。",
    "X65n1283_001:0314c19": "答吃了也。師云。洗鉢盂去。雲門云。且道指示。無指",
    "X65n1283_001:0314c20": "示。若言有。趙州向伊道甚麼。若言無。這僧為甚悟去",
    "X65n1283_001:0314c21": "　皓月問。了即業障本來空。師尊可祖為甚却償債",
    "X65n1283_001:0314c22": "去。長沙岑曰。大德不識本來空。問如何是本空。答業",
    "X65n1283_001:0314c23": "障是。問如何是業障。答本來空是。偈曰。假有元非有。",
    "X65n1283_001:0314c24": "假滅亦非無。涅槃償債義。一性更無殊　岑喚竺尚",
    "X65n1283_001:0315a01": "書。書應諾。岑曰。不是本命。問不可離却今祇對。別有",
    "X65n1283_001:0315a02": "第二主人。岑曰。喚尚書作至尊得麼。問恁麼總不祇",
    "X65n1283_001:0315a03": "對時莫非主人。岑曰。非但祇對與不祇對。無始劫來",
    "X65n1283_001:0315a04": "是箇生死根本。偈曰。學道之人不識真。只為從來認",
    "X65n1283_001:0315a05": "識神。無始劫來生死本。癡人喚作本來人。妙喜拈曰。",
    "X65n1283_001:0315a06": "祇對者既不是。却喚甚麼作本來人。良久云。我恁麼",
    "X65n1283_001:0315a07": "道。且作死馬醫　僧舉洞山云。兄弟。東去西去。直須",
    "X65n1283_001:0315a08": "向萬里無寸草處去。良久云。只如無寸草處。作麼生",
    "X65n1283_001:0315a09": "去。石霜問有人下語否。答無。霜曰。何不道出門便是",
    "X65n1283_001:0315a10": "草。僧回舉洞山。洞曰。瀏陽乃有古佛耶。太陽云。便不",
    "X65n1283_001:0315a11": "出。亦草漫漫地。圓通云。且道脚跟下一句作麼生。若",
    "X65n1283_001:0315a12": "道萬里無寸草。許你見洞山。若道出門便是草。許你",
    "X65n1283_001:0315a13": "見石霜。若道不出亦草漫漫。許你見太陽。若總道不",
    "X65n1283_001:0315a14": "得。許你參見延聖。何故。惟有好風來席上。更無閑語",
    "X65n1283_001:0315a15": "落人間。石霜曰。初機先須識取頭。其尾自至。疏山問。",
    "X65n1283_001:0315a16": "如何是頭。霜曰。直須知有。如何是尾。答盡却今時。問",
    "X65n1283_001:0315a17": "有頭無尾。答吐得黃金。堪作甚麼。問有尾無頭。答猶",
    "X65n1283_001:0315a18": "有依倚在。問頭尾相稱。答渠不作這箇解會。亦未許",
    "X65n1283_001:0315a19": "渠在。後僧問九峰。如何是頭。答開眼不覺曉。問尾。曰",
    "X65n1283_001:0315a20": "不坐萬年牀。問有頭無尾。答終是不貴。問有尾無頭。",
    "X65n1283_001:0315a21": "答雖飽無力。問頭尾相稱。答兒孫得力。室內不知",
    "X65n1283_001:0315a22": "　夾山云。明不越戶。穴不棲巢。六戶不掩。四衢無踪。學",
    "X65n1283_001:0315a23": "不停午。意不立玄。竿頭絲線從君弄。不犯清波意自",
    "X65n1283_001:0315a24": "殊　張拙云。光明寂照徧河沙。凡聖神靈共一家。一",
    "X65n1283_001:0315b01": "念不生全體現。六根纔動被雲遮。斷除妄想重增病。",
    "X65n1283_001:0315b02": "趨向真如亦是邪。隨順世緣無掛礙。涅槃生死等空",
    "X65n1283_001:0315b03": "花　洛浦云。末後一句。始到牢關。鎖斷要津。不通凡",
    "X65n1283_001:0315b04": "聖。向道任汝天下樂欣欣。我終不肯。欲知上流。不將",
    "X65n1283_001:0315b05": "佛祖言教貼在額頭上。如龜負圖。自取喪身之兆。直",
    "X65n1283_001:0315b06": "須劫外明宗。莫向言中取則。是以石人幾似汝。也解",
    "X65n1283_001:0315b07": "唱巴歌。汝若似石人。雪曲應難和　雲門問。密密處",
    "X65n1283_001:0315b08": "為甚麼不知有。古德答。只為密密。所以不知有。問此",
    "X65n1283_001:0315b09": "人如何親近。答莫向密密處親近。問不向密密處如",
    "X65n1283_001:0315b10": "何。答始解親近。門曰諾諾　乾峰曰。法身三種病二",
    "X65n1283_001:0315b11": "種光。須一一透過。始解歸家穩坐。須知更有向上一",
    "X65n1283_001:0315b12": "竅在。雲門出問。為甚麼庵內人不知庵外事。乾峰呵",
    "X65n1283_001:0315b13": "呵大笑。雲曰。猶是學人疑處。乾曰。子是甚麼心行。雲",
    "X65n1283_001:0315b14": "曰。也要和尚相委。乾曰。直須與麼。方解穩坐。門應諾",
    "X65n1283_001:0315b15": "諾　雲門曰。古宿為慈悲故。有落草談。若出草之談。",
    "X65n1283_001:0315b16": "即無與麼。如仰山問僧。近離甚處。曰廬山。又問曾到",
    "X65n1283_001:0315b17": "五老峰麼。曰不曾。仰曰。汝不曾游山。此即慈悲之故。",
    "X65n1283_001:0315b18": "有落草之談　風穴參南院。機鋒峻峭。南院亦未辨",
    "X65n1283_001:0315b19": "得他。次日只尋常問云。夏在甚處。答與廓侍者過夏。",
    "X65n1283_001:0315b20": "院問。向你道甚麼。答始終只教某一向作主。院便打",
    "X65n1283_001:0315b21": "推出。曰這般納敗闕漢。有甚用處。穴服膺。一日院問。",
    "X65n1283_001:0315b22": "南方一棒作麼商量。答作奇特商量。穴却問此間作",
    "X65n1283_001:0315b23": "麼商量。院拈杖云。棒下無生忍。臨機不見師。穴大徹",
    "X65n1283_001:0315b24": "　風穴舉南院云。欲得親切。莫將問來問。會麼。問在",
    "X65n1283_001:0315c01": "答處。答在問處。雖然如是。有時問不在答處。答不在",
    "X65n1283_001:0315c02": "問處。汝若擬議。老僧在汝脚跟底。大凡參學眼目。直",
    "X65n1283_001:0315c03": "須臨機大用現前。勿自拘於小節。設使言前薦得。猶",
    "X65n1283_001:0315c04": "自滯殻迷封。句下精通。未免觸途狂見。應是向來依",
    "X65n1283_001:0315c05": "他作解。明昧兩岐。一切掃却。直教如師兒哮吼一聲。",
    "X65n1283_001:0315c06": "璧立千仞。誰敢正眼覷著。覷即瞎却渠眼　法眼因",
    "X65n1283_001:0315c07": "沙塞井泉。問泉眼不通。被沙礙。道眼不通。被甚麼礙。",
    "X65n1283_001:0315c08": "自代曰。被眼礙　汾陽昭見老宿七十一人。後至首",
    "X65n1283_001:0315c09": "山。問百丈捲席意旨。首云。龍袖拂開全體現。昭曰。師",
    "X65n1283_001:0315c10": "意如何。首曰。象王行處絕狐踪。昭大悟。拜起曰。萬古",
    "X65n1283_001:0315c11": "碧渾空界月。再三撈漉始應知。有問。見何道理。便爾",
    "X65n1283_001:0315c12": "自肯。曰正是我放身心處　圜悟請益濟臨四賓主",
    "X65n1283_001:0315c13": "怎生。演祖曰。也只箇程限。是甚麼閑事。我這裏却是",
    "X65n1283_001:0315c14": "馬前相撲倒便休。演謂悟曰。你也儘好。只是有些病",
    "X65n1283_001:0315c15": "禪忒多。只是尋常說話時多少好。有僧問因甚嫌人",
    "X65n1283_001:0315c16": "說禪。演曰。惡情悰　慧球云。欲得省要。却是山河大",
    "X65n1283_001:0315c17": "地與汝發明。其道既常。亦能究竟。若文殊門入者。一",
    "X65n1283_001:0315c18": "切土木瓦。礫助汝發機。若觀音門入者。一切音響助",
    "X65n1283_001:0315c19": "汝發機。若普賢門入者。不動步而到。以此三門方便",
    "X65n1283_001:0315c20": "示汝。如將一隻折箸攪大海水。令彼魚龍知水為命。",
    "X65n1283_001:0315c21": "會麼　茫沖謂圓通旻曰。某墮金紫行。與此事稍遠。",
    "X65n1283_001:0315c22": "通呼內翰。公諾。通曰。何遠之有。公躍然曰。乞再垂示。",
    "X65n1283_001:0315c23": "通曰。此去洪都有四程。公佇思。通曰。見即便見。擬思",
    "X65n1283_001:0315c24": "即差。公有省　吳居厚謁圓通曰。前問訥老透趙州",
    "X65n1283_001:0316a01": "關事如何。訥曰。且去做官。今不覺五十餘年。通曰。曾",
    "X65n1283_001:0316a02": "明得透關事麼。厚曰。未甚灑脫。通度扇曰。請使扇。厚",
    "X65n1283_001:0316a03": "即揮扇。通曰。有甚不灑脫處。厚忽省曰。便請末後句。",
    "X65n1283_001:0316a04": "通乃揮扇兩下。厚曰。親切親切。通曰。吉獠舌頭三千",
    "X65n1283_001:0316a05": "里。覩貺問通曰。是法非思量分別所能解。如何湊泊。",
    "X65n1283_001:0316a06": "通曰。全身入火聚。公曰。畢竟如何會。通曰。驀直去公",
    "X65n1283_001:0316a07": "沈吟。通曰。可更吃茶麼。公曰不必。通曰。何不恁麼會。",
    "X65n1283_001:0316a08": "公契旨曰。元來太近。通曰。十萬八千。公占偈曰。不可",
    "X65n1283_001:0316a09": "思議。是大火聚。便恁麼去。不離當處。通曰咦。猶有這",
    "X65n1283_001:0316a10": "箇在。公曰。乞再示。通曰。便恁麼去。鐺是鐵鑄　師遠",
    "X65n1283_001:0316a11": "舉楊岐三脚驢話。有道宗師家無固必。有問隨答。作",
    "X65n1283_001:0316a12": "乾無事會。不見楊岐用處。乃至祖師千差萬別門庭。",
    "X65n1283_001:0316a13": "如何消遣。又有只向佛邊會。却與自己沒交涉。古人",
    "X65n1283_001:0316a14": "道凡有言句。一一須消歸自己。又作麼生。又有只作",
    "X65n1283_001:0316a15": "自己會。棄却古人用處。惟知明自己事。古人方便却",
    "X65n1283_001:0316a16": "如何消遣。既消遣不下。却似抱橋柱洗澡。要且放手",
    "X65n1283_001:0316a17": "不得。此亦是病。又有却去脚多少處會。此病最難醫",
    "X65n1283_001:0316a18": "也。所以他語巧妙處。學人卒難摸索。纔擬心即差也。",
    "X65n1283_001:0316a19": "前輩謂之楊岐宗旨。須是他屋裏人到恁麼田地。方",
    "X65n1283_001:0316a20": "堪傳授。這公案直須透頂透底漢方了得。直須向威",
    "X65n1283_001:0316a21": "音那畔覰著。提起便行。捺著便轉。却向萬仞峰頭進",
    "X65n1283_001:0316a22": "一步。可以坐斷天下人舌頭。今有麼。如無聽一頌。三",
    "X65n1283_001:0316a23": "脚驢子弄蹄行。直透威音萬丈坑。雲在嶺頭閑不徹。",
    "X65n1283_001:0316a24": "水流澗底太忙生。湖南長老誰解會。行人更在青山",
    "X65n1283_001:0316b01": "外　王蕭問大隨云。某有箇見處。被人問。却開口不",
    "X65n1283_001:0316b02": "得。過在甚處。隨曰。過在有箇見處。隨却問幾時到任。",
    "X65n1283_001:0316b03": "曰去年八月。隨曰。為甚麼道開口不得。蕭契悟　湛",
    "X65n1283_001:0316b04": "堂謂大慧曰。我這裏禪。你一時理會得。說也說得。拈",
    "X65n1283_001:0316b05": "頌普說也做得。只欠這一解在[囗@力]。若不得這一解。惺",
    "X65n1283_001:0316b06": "惺思量時便有禪。纔睡著便無了。如何敵得生死。杲",
    "X65n1283_001:0316b07": "曰。正是某甲疑處。堂病亟。曰有箇勤巴子汝必依之。",
    "X65n1283_001:0316b08": "可了汝事。後見圜悟。舉東山水上行語。杲呈四十九",
    "X65n1283_001:0316b09": "轉語。悟不肯。悟一日舉云。天寧即不然。若問諸佛出",
    "X65n1283_001:0316b10": "身處。但向道薰風自南來。殿角生微涼。杲豁然。悟察",
    "X65n1283_001:0316b11": "杲雖得前後際斷。動相不生。却坐靜躶躶處。曰不易。",
    "X65n1283_001:0316b12": "你到這田地。可惜死了不能活。不疑言句是為大病。",
    "X65n1283_001:0316b13": "不見道懸崖撒手。自肯承當。絕後再甦。欺君不得。須",
    "X65n1283_001:0316b14": "知有這箇道理。每舉有句無句如藤倚樹問之。杲開",
    "X65n1283_001:0316b15": "口。便曰不是。飯時。杲把箸在手。忘下口。杲曰。這箇道",
    "X65n1283_001:0316b16": "理。如狗看熱油鐺。欲舐舐不得。欲捨捨不得。悟曰。喻",
    "X65n1283_001:0316b17": "得極好。這便是金剛圈栗棘蓬也。一日杲問。和尚曾",
    "X65n1283_001:0316b18": "問五祖。祖道甚麼。悟述祖云。描也描不成。畫也畫不",
    "X65n1283_001:0316b19": "就。又問樹倒藤枯時如何。祖云。相隨來也。杲曰。我會",
    "X65n1283_001:0316b20": "也。杲既大徹。反於數禪客有疑。悟曰。我這裏禪如大",
    "X65n1283_001:0316b21": "海。你將箇大海傾去始得。若將鉢盂盛得些。是你器",
    "X65n1283_001:0316b22": "量如此。能有幾箇得到你田地。悟語杲云。近諸方盡",
    "X65n1283_001:0316b23": "成窠臼。我與佛鑑佛眼參禪。今佛鑑下。有一種作狗",
    "X65n1283_001:0316b24": "子叫。鵓鳩鳴。取笑人。佛眼下。有一種覰燈籠。指東畫",
    "X65n1283_001:0316c01": "西。如眼見鬼一般。我這裏且無這兩般病。杲曰。擊石",
    "X65n1283_001:0316c02": "火。閃電光。引得無限人弄業識。舉了便會了。豈不是",
    "X65n1283_001:0316c03": "大窠臼。悟不覺吐舌。乃云休管他。我只以契證為期。",
    "X65n1283_001:0316c04": "若不契證。終不放過。杲曰。契證即得。第恐恁麼傳將",
    "X65n1283_001:0316c05": "去。舉了便悟了。硬主張。擊石火。閃電光。業識茫茫。未",
    "X65n1283_001:0316c06": "有了日。悟深肯之　雪巖云。處州書記。說這工夫不",
    "X65n1283_001:0316c07": "濟事。動靜二相打作兩橛。我被說著。真箇坐便有這",
    "X65n1283_001:0316c08": "境。纔拈提放箸。都不見了。他道參禪須起疑。大疑大",
    "X65n1283_001:0316c09": "悟。小疑小悟。不疑不悟。我便提箇乾矢橛。封了被。脅",
    "X65n1283_001:0316c10": "不沾席。行坐只是昏散膠擾。霎時乾淨不得。淨慈七",
    "X65n1283_001:0316c11": "兄弟坐禪。有修上座不在數。只是獨行獨坐。蒲團坐",
    "X65n1283_001:0316c12": "如鐵橛。行時挺起脊梁。我要近他說話。二年不得。我",
    "X65n1283_001:0316c13": "因不倒頭。昏散輥一團。不覺流淚起鄉念。自此都放",
    "X65n1283_001:0316c14": "下。兩月後再來參假。却得這一放。十倍精神。元來究",
    "X65n1283_001:0316c15": "明此事。不睡也不得。須中夜爛睡一覺。方有精神。一",
    "X65n1283_001:0316c16": "日見修。問去年要與你說話。只避我。他道辦道人無",
    "X65n1283_001:0316c17": "翦爪工。更與你說話在。我末後道。今被昏散打併不",
    "X65n1283_001:0316c18": "去。他云是你不猛烈。須是高著蒲團。豎起脊梁。三百",
    "X65n1283_001:0316c19": "六十骨脊。八萬四千毛竅。併作一箇無字。我依他提",
    "X65n1283_001:0316c20": "得轉力。轉見又散。到此盡命一提。忽見身心俱忘。目",
    "X65n1283_001:0316c21": "前如一片銀山相似。清清三晝夜。修問。我對云辦道。",
    "X65n1283_001:0316c22": "他云你喚什麼作道。不能對。轉加迷悶。首座云。你但",
    "X65n1283_001:0316c23": "大開著眼。看是什麼道理。被這一提。纔上蒲團。面前",
    "X65n1283_001:0316c24": "豁然開。如地陷一般。說似人不得。尋修兄。便道且喜",
    "X65n1283_001:0317a01": "且喜。我與他柳堤行一轉。森羅萬象。向來所厭棄物。",
    "X65n1283_001:0317a02": "與無明煩惱昏散。元來盡自妙明真如性中流出。半",
    "X65n1283_001:0317a03": "月餘動相不生。可憐不遇大手眼尊宿。與我打併。不",
    "X65n1283_001:0317a04": "合向者裏坐住。謂之見地不脫。礙正知見。於睡著無",
    "X65n1283_001:0317a05": "夢想聞見地。又打作兩橛。寤寐恒一之說。又透不過。",
    "X65n1283_001:0317a06": "礙在胷中。十年後。來東天目。見一株古柏。觸著向來",
    "X65n1283_001:0317a07": "所得境界。和底一時颺下。自此不疑生死。不疑佛祖。",
    "X65n1283_001:0317a08": "方始見徑山老人立處　高峰參雪巖。方問訊。即打",
    "X65n1283_001:0317a09": "出。閉門。再往。令看一話頭。忽一日問誰與你拖這死",
    "X65n1283_001:0317a10": "屍來。聲未絕。即打。不知幾。偶憶一歸何處話。疑情頓",
    "X65n1283_001:0317a11": "發。三晝夜目不交睫。擡頭覩演祖真讚云。百年三萬",
    "X65n1283_001:0317a12": "六千日。反覆元來是遮漢。打破拖死屍疑。見欽問誰",
    "X65n1283_001:0317a13": "拖死屍到這裏。便喝。欽拈棒。把住云。今日打某甲不",
    "X65n1283_001:0317a14": "得。欽曰。為甚打不得。拂袖便出。一日欽問。日間浩浩",
    "X65n1283_001:0317a15": "時作得主麼。答作得主。問睡夢中作得主麼。答作得",
    "X65n1283_001:0317a16": "主。又云。正睡著無夢想見聞。主在甚處。無語。欽囑曰。",
    "X65n1283_001:0317a17": "從今日去。也不要你學佛學法。但飢吃飯。困打眠。纔",
    "X65n1283_001:0317a18": "覺來。却抖擻精神。我這一覺。主公畢竟在甚處安身",
    "X65n1283_001:0317a19": "立命。自誓云。[拚ㄙ+ㄊ]一生做箇癡獃漢。決要這一著子明",
    "X65n1283_001:0317a20": "白。越五載。同宿友枕墮地作聲。大悟。語學人曰。今負",
    "X65n1283_001:0317a21": "一知半解不能了徹者。病在甚處。只為坐在不疑之",
    "X65n1283_001:0317a22": "地。被參徒下一喝。不能辨邪正。蓋從前得處莽鹵也。",
    "X65n1283_001:0317a23": "直須參到大徹田地。明得差別智。方能勘辨人。殺活",
    "X65n1283_001:0317a24": "人。此吃折脚鐺飯底工夫做到。如二人同時下喝。那",
    "X65n1283_001:0317b01": "有眼。那無眼。那箇深。那箇淺。還辨得出麼　應庵舉",
    "X65n1283_001:0317b02": "白雲端云。悟了須遇人始得。若不遇人。只是箇無尾",
    "X65n1283_001:0317b03": "巴猢猻。纔弄出。便人笑。深信此道者。萬中無一。私謂",
    "X65n1283_001:0317b04": "歷祖。乘大悲願出世。為人開示言句。洵屬美不勝收",
    "X65n1283_001:0317b05": "茲門所錄。重重透發心宗。體段大備。倘能精細研察。",
    "X65n1283_001:0317b06": "儘可藉以徹了本來。其有欲融會淹貫者。更須徧閱",
    "X65n1283_001:0317b07": "古今燈錄。愈淵博而愈廣大者也。然須知古德示人",
    "X65n1283_001:0317b08": "千言萬語。阨其要有二。一悟門。二保任。未悟之先。自",
    "X65n1283_001:0317b09": "初學至久參。總須以悟門徹契為入手。所謂大疑大",
    "X65n1283_001:0317b10": "悟。只貴子見地。不貴子行履是也。既悟後自破參至",
    "X65n1283_001:0317b11": "臘終。全在功熏縝密為正行。所謂行解相應。那邊明",
    "X65n1283_001:0317b12": "白了。來這邊行履是也。如以兩者相較。則悟後工夫。",
    "X65n1283_001:0317b13": "當無不自重己靈。自慶知有。即逢緣懈怠時知抱慚。",
    "X65n1283_001:0317b14": "或不至如癡狂輩肆無忌憚。依前甘作博地凡夫。以",
    "X65n1283_001:0317b15": "辜負唐喪此生知見。若未悟前。則全在師家鉗鎚妙",
    "X65n1283_001:0317b16": "密。學人志量宏深。不到徹頭。不肯歇手。脫有纖毫消",
    "X65n1283_001:0317b17": "不過處。[拚ㄙ+ㄊ]著十年廿載。必求透徹而後休。方得隻眼",
    "X65n1283_001:0317b18": "孤撐。種智深入。與佛祖把手同行。其於古人千差萬",
    "X65n1283_001:0317b19": "別公案。機用言句。如觀掌紋。悉洞鑒明了。纔不枉來",
    "X65n1283_001:0317b20": "閻浮一番。是以悟門一著。尤為吃緊。須看古人參究",
    "X65n1283_001:0317b21": "榜樣。何等刻苦。何等勇猛。如大慧在湛堂座下。拈提",
    "X65n1283_001:0317b22": "皆會。於門頭戶邊消息。已是七穿八達。少此一[囗@力]。則",
    "X65n1283_001:0317b23": "終不了當。必待薰風南來句。始剝去一層。又必待相",
    "X65n1283_001:0317b24": "隨來也句。方徹法源底。則今時人略有所得。頓爾不",
    "X65n1283_001:0317c01": "疑言句自滿足者。奚翅萬里崖州。又如雪巖已得動",
    "X65n1283_001:0317c02": "相不生。了知萬象森羅皆妙明性流出。而無夢想處。",
    "X65n1283_001:0317c03": "打成兩橛。若非肯自刻苦。那有觸著古柏徹底打併",
    "X65n1283_001:0317c04": "時節。雪巖是過來人。便將此藥頭炙高峰之病。蓋無",
    "X65n1283_001:0317c05": "夢想見聞之際。是昏悶地位。明了意識不行。全沒撈",
    "X65n1283_001:0317c06": "摸處。不獨雪巖高峰二尊宿透不去。大約盡未來際",
    "X65n1283_001:0317c07": "禪客。或得見聞覺知光影者。於此總必打成兩橛。其",
    "X65n1283_001:0317c08": "無志氣者。或強作血脈不斷消解。或強謂誰求相見",
    "X65n1283_001:0317c09": "理會。更不求通徹打併。此是古今學人通病。若高峰",
    "X65n1283_001:0317c10": "以先得元來遮漢見地。已透拖死屍主。更不[拚ㄙ+ㄊ]此一",
    "X65n1283_001:0317c11": "生做獃漢。那得有五載後枕子落地徹悟因緣。寄語",
    "X65n1283_001:0317c12": "來哲。須知未透此關。總是有夢有想時夾雜昭靈業",
    "X65n1283_001:0317c13": "識。非真白淨主公也。且於古德言句中。如百丈云靈",
    "X65n1283_001:0317c14": "光獨耀獨字。臨濟云歷歷孤明孤字。洞山所云三更",
    "X65n1283_001:0317c15": "初夜月明前之初字前字。又古所云父母未生前主",
    "X65n1283_001:0317c16": "公安身立命處句。死了燒了向甚麼處相見句。身裏",
    "X65n1283_001:0317c17": "出門難句。堂中事作麼生句。庵內人為甚麼不知庵",
    "X65n1283_001:0317c18": "外事句。種種此類。皆是浮面依稀影響。支吾消釋。斷",
    "X65n1283_001:0317c19": "斷不能徹底萬分親切契。證似此廉纖粘滯。籠統支",
    "X65n1283_001:0317c20": "離。自救不能。如何勘驗得學人邪正深淺。承嗣得佛",
    "X65n1283_001:0317c21": "祖慧命。五體投地。痛哭頂禮。願與諸來哲。具第一等",
    "X65n1283_001:0317c22": "人志氣。具第一等人剛骨。具第一等人猛烈。具第一",
    "X65n1283_001:0317c23": "等人眼目。平氣虗衷。我之所悟。倘不與無夢想主公",
    "X65n1283_001:0317c24": "安身立命處相應。決不肯將就糢糊。放過罷手。不計",
    "X65n1283_001:0318a01": "歲月。與之苦切撕捱。庶幾思之思之。鬼神通之。絕後",
    "X65n1283_001:0318a02": "再甦。欺君不得。慶快生平。證得本分清楚。真不愧為",
    "X65n1283_001:0318a03": "少林兒孫。此則得得西來老古椎。所深望於常寂光",
    "X65n1283_001:0318a04": "中者也。",
    "X65n1283_001:0318a06": "宗範卷上"
}