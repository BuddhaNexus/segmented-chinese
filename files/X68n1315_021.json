{
    "X68n1315_021:0137a08": "古尊宿語錄卷第二十一",
    "X68n1315_021:0137a10": "  舒州白雲山海會演和尚語錄",
    "X68n1315_021:0137a11": "[0137a11] 上堂云。風和日暖。古佛家風。柳綠桃紅。祖師巴鼻。眼",
    "X68n1315_021:0137a12": "親手辦。未是惺惺。口辯舌端。與道轉遠。從門入者。不",
    "X68n1315_021:0137a13": "是家珍。且道畢竟如何相見。又云。無事不來還憶君。",
    "X68n1315_021:0137a14": "[0137a14] 上堂。僧問。如何是白雲為人親切處。 師云。愛捩轉人",
    "X68n1315_021:0137a15": "鼻孔。 學云。便恁麼去時如何。 師云。不知痛痒漢。乃云。",
    "X68n1315_021:0137a16": "四海五湖奇士。圍遶無狀村夫。只解拖犁拽耙。水草",
    "X68n1315_021:0137a17": "無底&#x9262;盂。高懸羊頭賣狗肉。時中那辨精與麤。恁麼",
    "X68n1315_021:0137a18": "續佛壽命。誠哉天地懸殊。誰有拔山之力。橫身擔荷",
    "X68n1315_021:0137a19": "也無。有麼。有麼。有即家門富貴。無那辜負老盧。",
    "X68n1315_021:0137a20": "[0137a20] 上堂。舉。僧問巴陵鑒和尚。祖意教意。是同是別。鑒云。",
    "X68n1315_021:0137a21": "&#x9DC4;寒上樹。鴨寒下水。 師云。大小大巴陵只道得一半。",
    "X68n1315_021:0137a22": "白雲即不然。掬水月在手。弄花香滿衣。",
    "X68n1315_021:0137a23": "[0137a23] 上堂云。春風別有巧工夫。吹綻百花品類殊。唯有牡",
    "X68n1315_021:0137a24": "丹并芍藥。時人一見便歡娛。且道衲僧分上成得什",
    "X68n1315_021:0137b01": "麼邊事。拈來嗅罷歸何處。透骨馨香付老盧。",
    "X68n1315_021:0137b02": "[0137b02] 上堂。僧問。達磨面壁時如何。 師云。計較未成。 學云。二",
    "X68n1315_021:0137b03": "祖立雪時如何。 師云。將錯就錯。 學云。只如斷臂安心",
    "X68n1315_021:0137b04": "時又如何。 師云。煬帝開汴河。 學云。總不恁麼時如何。",
    "X68n1315_021:0137b05": " 師云。&#x5374;問取二祖。乃舉。達磨問二祖。作什麼。二祖曰。",
    "X68n1315_021:0137b06": "請師安心。白雲當時若見。好與二十棒。何故。他人&#x89B7;",
    "X68n1315_021:0137b07": "見。將謂兩箇說安心法。畢竟如何。菩薩龍王行雨潤。",
    "X68n1315_021:0137b08": "遮身向上數重雲。",
    "X68n1315_021:0137b09": "[0137b09] 上堂云。昨日&#x9599;&#x95A7;&#x95A7;。今朝靜悄悄。子規枝上啼。蝦蟆",
    "X68n1315_021:0137b10": "鑽入草。好箇寒食天。辜負白雲老。 為亡僧下火。提起",
    "X68n1315_021:0137b11": "火把云。大眾。三世諸佛向火燄裏轉大法輪。聞名不",
    "X68n1315_021:0137b12": "如見面。今日智悟上座。見面不如聞名。",
    "X68n1315_021:0137b13": "[0137b13] 上堂。舉。龐居士問馬大師。不與萬法為侶是什麼人。",
    "X68n1315_021:0137b14": "大師云。待汝一口吸盡西江水即向汝道。 師云。一口",
    "X68n1315_021:0137b15": "吸盡西江水。洛陽牡丹新吐&#x8602;。簸土颺塵勿處尋。&#x64E1;",
    "X68n1315_021:0137b16": "頭撞著自家底。",
    "X68n1315_021:0137b17": "[0137b17] 結夏上堂云。聖制已臨。時當初夏。幽邃之巖巒蒼翠。",
    "X68n1315_021:0137b18": "畢&#x9262;無差。潺湲之溪谷清泠。曹溪髣&#x9AF4;。稱衲子安居",
    "X68n1315_021:0137b19": "之地。實吾家禁足之方。大敞禪關。巨延儔侶。扶立宗",
    "X68n1315_021:0137b20": "旨。高建法幢。上答君親。下資含識。莫不栴檀林中栴",
    "X68n1315_021:0137b21": "檀林。師子王多師子眾。師子眾。共躋攀。萬象森羅指",
    "X68n1315_021:0137b22": "掌間。大眾。&#x7070;頭土面從他笑。贏得白雲堆裏閑。",
    "X68n1315_021:0137b23": "[0137b23] 上堂。卓拄杖一下。乃舉起云。拄杖子敢問你。還說得",
    "X68n1315_021:0137b24": "如來禪麼。自云。說不得。還說得祖師禪麼。自云。說不",
    "X68n1315_021:0137c01": "得。既說不得。白雲今日出自己意去也。出自己意。小",
    "X68n1315_021:0137c02": "兒子戲。人天眾前。討甚巴鼻。",
    "X68n1315_021:0137c03": "[0137c03] 上堂。僧問。如何是白雲一滴水。 師云。打碓打磨。 學云。",
    "X68n1315_021:0137c04": "飲者如何。 師云。教你無著麵處。乃云。恁麼恁麼。蝦跳",
    "X68n1315_021:0137c05": "不出斗。不恁麼不恁麼。弄巧成拙。軟似鐵。硬如泥。金",
    "X68n1315_021:0137c06": "剛眼睛十二兩。衲僧手裏秤頭低。有價數。沒商量。無",
    "X68n1315_021:0137c07": "鼻孔底將什麼聞香。 邑中陞座云。白雲相送出山來。",
    "X68n1315_021:0137c08": "滿眼紅塵撥不開。莫謂城中無好事。一塵一剎一樓",
    "X68n1315_021:0137c09": "臺。",
    "X68n1315_021:0137c10": "[0137c10] 上堂。舉。馬大師不安。院主問云。和尚近日尊位如何。",
    "X68n1315_021:0137c11": "大師云。日面佛．月面佛。 師云。會麼。如不會。白雲與你",
    "X68n1315_021:0137c12": "頌出。[髟/丫]鬟女子畫娥眉。鸞鏡臺前語似癡。自說玉顏",
    "X68n1315_021:0137c13": "難比並。&#x5374;來架上著羅衣。",
    "X68n1315_021:0137c14": "[0137c14] 炙茄會上堂云。六月三伏天。火雲布郊野。松間臨水",
    "X68n1315_021:0137c15": "坐。解帶同歡奲。毳侶弄荷花。賓朋傾玉斝。紅塵事繁",
    "X68n1315_021:0137c16": "華。碧洞何瀟洒。重會在明年。相期莫相捨。白雲曾有",
    "X68n1315_021:0137c17": "約。願結青蓮社。",
    "X68n1315_021:0137c18": "[0137c18] 上堂云。佛祖生冤家。悟道染泥土。無為無事人。聲色",
    "X68n1315_021:0137c19": "如聾瞽。且道如何即是。恁麼也不得。不恁麼也不得。",
    "X68n1315_021:0137c20": "恁麼不恁麼總不得。忽有箇漢出來道。恁麼也得。不",
    "X68n1315_021:0137c21": "恁麼也得。恁麼不恁麼總得。則向伊道。我也知你向",
    "X68n1315_021:0137c22": "鬼窟裏作活計。",
    "X68n1315_021:0137c23": "[0137c23] 上堂云。先入白雲門。次過白雲浪。吞底栗蒲禪。喫底",
    "X68n1315_021:0137c24": "&#x7C7C;米飯。君子如到來。好好看方便。",
    "X68n1315_021:0138a01": "[0138a01] 上堂。僧問。如何是道。 師云。治平郡。 學云。如何是道中",
    "X68n1315_021:0138a02": "人。 師云。赤心為主。 學云。未審道與道中人相去多少。",
    "X68n1315_021:0138a03": " 師云。名傳天下。乃舉。僧問南泉。如何是道。泉云。平常",
    "X68n1315_021:0138a04": "心是道。又龐居士問馬大師。不與萬法為侶是什麼",
    "X68n1315_021:0138a05": "人。大師云。待你一口吸盡西江水即向你道。 師云。為",
    "X68n1315_021:0138a06": "復是同是別。同則神出鬼沒。別則醉後添盃。畢竟如",
    "X68n1315_021:0138a07": "何。待你念得熟。向你道。",
    "X68n1315_021:0138a08": "[0138a08] 上堂。舉。古人云。釋迦．彌勒猶是他奴。且道他是誰。便",
    "X68n1315_021:0138a09": "下座。",
    "X68n1315_021:0138a10": "[0138a10] 上堂云。五千四十八卷。教理行果成見。祖師門下商",
    "X68n1315_021:0138a11": "量。須知一貴一賤。貴則珠玉難偕。賤則分文太遠。有",
    "X68n1315_021:0138a12": "人於此辨得。白雲與你三十。忽有箇漢出來道。大丈",
    "X68n1315_021:0138a13": "夫賞罰分明。不知是那箇三十。良久。云。三十年後。",
    "X68n1315_021:0138a14": "[0138a14] 上堂云。三處移場定是非。頑心不改在家時。呼兄喚",
    "X68n1315_021:0138a15": "弟長如此。且作隈蓑老古錐。",
    "X68n1315_021:0138a16": "[0138a16] 陳助教入山煎茶。上堂云。戒定慧相扶。堂堂大丈夫。",
    "X68n1315_021:0138a17": "吹毛光燦爛。佛祖不同途。",
    "X68n1315_021:0138a18": "[0138a18] 謝典座上堂云。白雲嵌枯老漢。要喫無皮酸&#x9940;。典座",
    "X68n1315_021:0138a19": "取巧安排。一任眾人咂噉。良久。云。羊&#x7FAE;雖美。眾口難",
    "X68n1315_021:0138a20": "調。",
    "X68n1315_021:0138a21": "[0138a21] 上堂。舉。僧問馬大師。離四句。絕百非。請師直指西來",
    "X68n1315_021:0138a22": "意。大師云。我今日勞倦。不能為汝說。去問取智藏。僧",
    "X68n1315_021:0138a23": "問智藏。藏云。我今日頭痛。不能為你說。去問取海兄。",
    "X68n1315_021:0138a24": "僧問海兄。海云。我到者裏&#x5374;不會。僧&#x5374;舉似大師。大",
    "X68n1315_021:0138b01": "師云。藏頭白。海頭黑。 師云。馬大師無著慚惶處。只道",
    "X68n1315_021:0138b02": "得箇藏頭白。海頭黑。者僧將一擔矇[目*董]。換得箇不會。",
    "X68n1315_021:0138b03": "若也眼似流星。多少人失錢遭罪。",
    "X68n1315_021:0138b04": "[0138b04] 上堂云。庭開金菊宿根生。來鴈新聞一兩聲。昨夜七",
    "X68n1315_021:0138b05": "&#x5CEF;牽老興。千思萬想到天明。",
    "X68n1315_021:0138b06": "[0138b06] 冬日上堂云。達磨西來。事久多變。後代兒孫。門風無",
    "X68n1315_021:0138b07": "限。攪擾身心。一團麻線。白雲今日都通截斷。大眾。一",
    "X68n1315_021:0138b08": "百單五近清明。上元定是正月半。",
    "X68n1315_021:0138b09": "[0138b09] 次日上堂云。一陽生後正嚴寒。皎潔蟾蜍挂碧天。&#x6C37;",
    "X68n1315_021:0138b10": "鎖瀑泉聲細碎。風搖危木影攣拳。狂猿抱子藏深洞。",
    "X68n1315_021:0138b11": "羸鶴將鶵逐老仙。莫謂可師徒立雪。方知古德用心",
    "X68n1315_021:0138b12": "堅。",
    "X68n1315_021:0138b13": "[0138b13] 上堂。舉。德山問龍潭。久嚮龍潭。及乎到來。潭又不見。",
    "X68n1315_021:0138b14": "龍又不現。潭云。子親到龍潭。 師云。龍潭老人可謂騎",
    "X68n1315_021:0138b15": "賊馬趕賊。便下座。",
    "X68n1315_021:0138b16": "[0138b16] 送諸郡化主上堂云。荷眾諸禪流。才能足機劃。逢人",
    "X68n1315_021:0138b17": "定有錢。見面寧無麥。已是吾家兒。久為物外客。溫柔",
    "X68n1315_021:0138b18": "一手&#x64E1;。剛硬雙拳搦。牙爪一時全。勝南山白額。",
    "X68n1315_021:0138b19": "[0138b19] 上堂云。一代時教。五千四十八卷。空有頓漸豈不是",
    "X68n1315_021:0138b20": "有。永嘉道。亦無人。亦無佛。大千沙界海中漚。一切聖",
    "X68n1315_021:0138b21": "賢如電拂。豈不是無。大眾。若道是有。違他永嘉。若道",
    "X68n1315_021:0138b22": "是無。又違釋迦老子。作麼生商量得恰好。若知落處。",
    "X68n1315_021:0138b23": "朝見釋迦。暮參彌勒。若也未明。白雲為你點破。道無",
    "X68n1315_021:0138b24": "不是無。道有不是有。東望西耶尼。面南看北斗。",
    "X68n1315_021:0138c01": "[0138c01] 上堂云。說佛說法。拈槌&#x7AEA;拂。白雲萬里。德山入門便",
    "X68n1315_021:0138c02": "棒。臨濟入門便喝。白雲萬里。然後恁麼也不得。不恁",
    "X68n1315_021:0138c03": "麼也不得。恁麼不恁麼總不得。也則白雲萬里。忽有",
    "X68n1315_021:0138c04": "箇出來道。長老。你恁麼道。也則白雲萬里。者箇說話。",
    "X68n1315_021:0138c05": "喚作矮子看戲。隨人上下。三十年後一場好笑。且道",
    "X68n1315_021:0138c06": "笑箇什麼。笑白雲萬里。",
    "X68n1315_021:0138c07": "[0138c07] 上堂云。白雲門前路。往復行大步。中間有一片方塼。",
    "X68n1315_021:0138c08": "你諸人為什麼&#x5374;蹋不著。",
    "X68n1315_021:0138c09": "[0138c09] 王提刑入山。上堂云。祖師門下。如箭中的。手辦眼親。",
    "X68n1315_021:0138c10": "無得無失。 僧問。朝&#x8462;臨筵。清風&#x5E00;座。學人上來。請師",
    "X68n1315_021:0138c11": "決破。 師云。殘臘一雨。即漸迎春。 學云。天垂寶&#x8462;。地布",
    "X68n1315_021:0138c12": "金蓮去也。 師云。未為多在。 學云。多底事作麼生。 師云。",
    "X68n1315_021:0138c13": "人天眾前不欲造次。 學云。覺海波瀾增浩渺。釋天日",
    "X68n1315_021:0138c14": "月轉光輝。 師云。也不消得。乃舉。阿難問迦葉。世尊傳",
    "X68n1315_021:0138c15": "金襴外。別傳何物。迦葉召阿難。阿難應喏。迦葉云。倒",
    "X68n1315_021:0138c16": "&#x5374;門前剎竿著。又永嘉道。建法幢。立宗旨。明明佛&#x52D1;",
    "X68n1315_021:0138c17": "曹溪是。 師云。迦葉教倒&#x5374;剎竿。永嘉又教立宗旨。且",
    "X68n1315_021:0138c18": "道倒底是。立底是。到者裏。須是具擇法眼始得。畢竟",
    "X68n1315_021:0138c19": "如何。倒也七縱八橫。立也二三成六。七&#x5CEF;閣上共談",
    "X68n1315_021:0138c20": "玄。一句一言清耳目。",
    "X68n1315_021:0138c21": "[0138c21] 歸新僧堂。上堂云。十月今朝初一。新搆雲堂已畢。聖",
    "X68n1315_021:0138c22": "眾已得安居。雅麗全勝舊日。於中受用之時。凡百互",
    "X68n1315_021:0138c23": "相愛惜。願存古佛家風。三有四恩獲益。慶懺別有上",
    "X68n1315_021:0138c24": "聞。具位題名立石。敢勸遠近諸檀越。記取摩訶般若",
    "X68n1315_021:0139a01": "波羅蜜。忽有箇出來道。長老不妨好文章。乃云。咄。白",
    "X68n1315_021:0139a02": "雲口裏道。誰敢道不好。",
    "X68n1315_021:0139a03": "[0139a03] 提刑入寺。上堂云。兵隨印轉。將逐符行。大權菩薩覆",
    "X68n1315_021:0139a04": "護眾生。相順者善言誘諭。凶頑者枷棒縱橫。中間有",
    "X68n1315_021:0139a05": "箇沒量大漢。金鎖玄關留不住。聖凡位裏莫能收。若",
    "X68n1315_021:0139a06": "柰何不得。佛法無靈驗。白雲有箇消息。試說看。古人",
    "X68n1315_021:0139a07": "云。無邊剎境。自他不隔於毫端。十世古今。始終不離",
    "X68n1315_021:0139a08": "於當念。納須彌於芥中。擲大千於方外。變大地為黃",
    "X68n1315_021:0139a09": "金。攪長河為酥酪。到者裏。合作麼生。國土動搖迎勢",
    "X68n1315_021:0139a10": "至。寶花彌滿送觀音。",
    "X68n1315_021:0139a11": "[0139a11] 端午上堂。舉。昔有秀才造無鬼論。論就纔放筆。有鬼",
    "X68n1315_021:0139a12": "現身。斫手謂秀才云。你爭柰我何。白雲當時若見。便",
    "X68n1315_021:0139a13": "以手作鵓鳩觜。向伊道。谷谷孤。",
    "X68n1315_021:0139a14": "[0139a14] 上堂。舉。肅宗帝問忠國師。百年後所須何物。國師云。",
    "X68n1315_021:0139a15": "與老僧造箇無縫塔。帝曰。請師塔樣。國師良久云。會",
    "X68n1315_021:0139a16": "麼。帝曰。不會。國師云。吾有弟子耽源&#x5374;諳此事。請詔",
    "X68n1315_021:0139a17": "問之。 師云。眾中盡道國師良久。殊不知懸鼓待槌。當",
    "X68n1315_021:0139a18": "時肅宗若是作家君王。待伊道教詔&#x8EAD;源。但向道國",
    "X68n1315_021:0139a19": "師國師何必。肅宗後詔&#x8EAD;源。源呈頌。湘之南。潭之北。",
    "X68n1315_021:0139a20": "中有黃金充一國。無影樹下合同船。&#x7460;璃殿上無知",
    "X68n1315_021:0139a21": "識。 師代肅宗云。閑言語。 雪竇頌道。無縫塔。見還難。澄",
    "X68n1315_021:0139a22": "潭不許蒼龍盤。層落落。影團團。千古萬古與人看。 師",
    "X68n1315_021:0139a23": "云。雪竇可使千古傳名。老僧祇愛他道澄潭不許蒼",
    "X68n1315_021:0139a24": "龍盤。首尾一時貫串。祇如前來一絡索拈放一邊。且",
    "X68n1315_021:0139b01": "道畢竟如何。乃云。&#x59F9;女已歸霄漢去。獃郎猶自守空",
    "X68n1315_021:0139b02": "房。",
    "X68n1315_021:0139b03": "[0139b03] 上堂。舉。僧問雲門。如何是超佛越祖之談。門云。餬餅。",
    "X68n1315_021:0139b04": "白雲即不然。忽有人問。如何是超佛越祖之談。只向",
    "X68n1315_021:0139b05": "伊道。驢屎似馬糞。又云。破草鞋。又云。靈龜曳尾。且道",
    "X68n1315_021:0139b06": "是同是別。試辨看。",
    "X68n1315_021:0139b07": "[0139b07] 上堂。僧問。如何是極則事。 師云。何須特地。乃舉。僧請",
    "X68n1315_021:0139b08": "益瑯&#x7458;。清淨本然。云何忽生山河大地。瑯&#x7458;云。清淨",
    "X68n1315_021:0139b09": "本然。云何忽生山河大地。其僧有省。 師云。金屑雖貴。",
    "X68n1315_021:0139b10": "落眼成翳。",
    "X68n1315_021:0139b11": "[0139b11] 上堂云。祖師遺下一隻履。千古萬古播人耳。空自肩",
    "X68n1315_021:0139b12": "擔跣足行。何曾踏著自家底。",
    "X68n1315_021:0139b13": "[0139b13] 上堂云。行者不報來打鼓。曲彔木頭上不免將錯就",
    "X68n1315_021:0139b14": "錯。參。",
    "X68n1315_021:0139b15": "[0139b15] 上堂云。子丑寅卯。辰巳午未。申酉戌亥。終而復始。有",
    "X68n1315_021:0139b16": "猒有愛。畢竟如何。但管熟念。",
    "X68n1315_021:0139b17": "[0139b17] 上堂云。遍周沙界。幾曾移步。深山白雲。是何報土。若",
    "X68n1315_021:0139b18": "是真道人家。日洗&#x9262;盂兩度。",
    "X68n1315_021:0139b19": "[0139b19] 新鞔法鼓。上堂云。多載頑皮擊不響。新皮纔動震天",
    "X68n1315_021:0139b20": "雷。無滯莫言隨勢去。有聲誰謂不平來。何也。雙眼聽",
    "X68n1315_021:0139b21": "不聞。雙耳&#x89B7;不見。一條平坦路。是誰沒方便。",
    "X68n1315_021:0139b22": "[0139b22] 上堂云。本末須歸宗。尊卑用其語。利&#x5292;擲&#x8657;空。大棒",
    "X68n1315_021:0139b23": "打老鼠。",
    "X68n1315_021:0139b24": "[0139b24] 上堂。舉。世尊滅後。諸聖弟子於畢&#x9262;巖中結集法藏。",
    "X68n1315_021:0139c01": "阿難既陞座。形儀與佛無殊。大眾遂生三疑。一疑阿",
    "X68n1315_021:0139c02": "難成佛。二疑佛再現身。三疑他方佛化。阿難唱云。如",
    "X68n1315_021:0139c03": "是我聞。眾疑皆息。當時若有箇漢出眾云。大眾。依而",
    "X68n1315_021:0139c04": "行之。各自散去。免見滿藏琅函攪人腸肚。然雖如是。",
    "X68n1315_021:0139c05": "猶未剿絕在。何也。阿難道如是我聞。白雲也道如是",
    "X68n1315_021:0139c06": "我聞。若道當時。是重古輕今。若道即今。是重今輕古。",
    "X68n1315_021:0139c07": "要會麼。優曇花不開。跡絕無香氣。",
    "X68n1315_021:0139c08": "[0139c08] 上堂云。六祖能大師是箇大癡漢。後代兒孫多展轉",
    "X68n1315_021:0139c09": "生惑亂。子細好思量。白雲不著便。",
    "X68n1315_021:0139c10": "[0139c10] 上堂。僧問。百尺竿頭。如何進步。 師云。快走始得。乃舉。",
    "X68n1315_021:0139c11": "雲門道。聞聲悟道。見色明心。觀世音菩薩將錢來買",
    "X68n1315_021:0139c12": "糊餅。放下手。元來&#x5374;是箇饅頭。雲門好則甚好。奇則",
    "X68n1315_021:0139c13": "甚奇。要且只說得老婆禪。若是白雲即不然。作麼生",
    "X68n1315_021:0139c14": "是聞聲悟道。見色明心。遂舉手作打杖鼓勢云。[王*朋]八",
    "X68n1315_021:0139c15": "囉札。",
    "X68n1315_021:0139c16": "[0139c16] 上堂云。四五百石麥。二三千石稻。好箇休&#x7CAE;藥。耆婆",
    "X68n1315_021:0139c17": "不得妙。",
    "X68n1315_021:0139c18": "[0139c18] 上堂。舉。龍牙云。天下名山到因&#x811A;。年深辛苦與&#x97C8;著。",
    "X68n1315_021:0139c19": "而今老大不能行。手裏把柄破木杓。白雲即不然。&#x811A;",
    "X68n1315_021:0139c20": "也不能著草鞋。手亦不能把木杓。端坐受供養。施主",
    "X68n1315_021:0139c21": "常安樂。",
    "X68n1315_021:0139c22": "[0139c22] 上堂云。達磨西來事。今人謾揣量。天河爭起浪。月桂",
    "X68n1315_021:0139c23": "不聞香。何也。見成公案。",
    "X68n1315_021:0139c24": "[0139c24] 安樂院主修齋上堂云。昨夜得一夢。夢見臻公在天",
    "X68n1315_021:0140a01": "宮與帝釋對坐。臻問帝釋曰。天上有五衰相。是否。釋",
    "X68n1315_021:0140a02": "云。此是佛之所說。豈可妄言。於是帝釋&#x5374;問臻云。我",
    "X68n1315_021:0140a03": "聞閻浮提有不持戒者。是否。臻云。此是佛之所說。豈",
    "X68n1315_021:0140a04": "可妄言。良久。臻云。天宮雖樂。不是久居。遂下十八重",
    "X68n1315_021:0140a05": "地獄。乃見閻王居正殿與地藏菩薩耳語。臻便出門",
    "X68n1315_021:0140a06": "首。見一青衣童鞠躬云。東海龍王請伴諸羅漢齋。臻",
    "X68n1315_021:0140a07": "遂往赴齋。迴得數顆如意珠。一時分付諸門人。白雲",
    "X68n1315_021:0140a08": "被珠光一爍。忽然夢覺。以至今朝諸法乳為臻公設",
    "X68n1315_021:0140a09": "齋。請白雲陞座。大眾。且道昨夜夢底是。適來說底是。",
    "X68n1315_021:0140a10": "眾中盡是久參先德禪道之精。若人辨得。試出來露",
    "X68n1315_021:0140a11": "箇消息看。有麼。有麼。若無。白雲又有箇古話。釋迦老",
    "X68n1315_021:0140a12": "子在跋提河側般涅槃了。迦葉始至。遶金棺而哭。於",
    "X68n1315_021:0140a13": "是世尊為現雙趺。大眾。且道般涅槃時是。現雙趺時",
    "X68n1315_021:0140a14": "是。乃云。止止不須說。我法妙難思。諸增上慢者。聞必",
    "X68n1315_021:0140a15": "不敬信。",
    "X68n1315_021:0140a16": "[0140a16] 謝監收上堂云。人之性命事。第一須是○。欲得成此",
    "X68n1315_021:0140a17": "○。先須防於○。若是真○人。○○。",
    "X68n1315_021:0140a18": "[0140a18] 上堂。僧問。不昧當機。請師直道。 師云。&#x63D1;聚放開。乃舉。",
    "X68n1315_021:0140a19": "僧辭趙州。州云。有佛處不得住。 師云。換&#x5374;你心肝五",
    "X68n1315_021:0140a20": "臟。 無佛處急走過。 師云。鴈過留聲。 三千里外逢人不",
    "X68n1315_021:0140a21": "得錯舉。 師云。出門便錯。 僧云。恁麼則不去也。 師云。種",
    "X68n1315_021:0140a22": "粟&#x5374;生豆。 州云。摘楊花。摘楊花。 師云。不覺日又夜。爭",
    "X68n1315_021:0140a23": "教人少年。",
    "X68n1315_021:0140a24": "[0140a24] 小參云。達磨西來。不立文字。直指人心。見性成佛。忽",
    "X68n1315_021:0140b01": "有箇出來道。長老尋常室中愛問人。如何是你心。某",
    "X68n1315_021:0140b02": "甲即不會。&#x5374;問長老。如何是和尚心。老僧即向他道。",
    "X68n1315_021:0140b03": "&#x5374;來者裏捋虎鬚。什麼心造次說向你。他若又問。&#x6822;",
    "X68n1315_021:0140b04": "樹子話。長老作麼生會。向伊道。我有箇方便。有甚方",
    "X68n1315_021:0140b05": "便。&#x5374;須先問取首座。又問。德山入門便棒。作麼生會。",
    "X68n1315_021:0140b06": "我聞便肉戰。臨濟入門便喝。作麼生會。是什麼破草",
    "X68n1315_021:0140b07": "鞋。直饒一時透過。也是七九六十八。",
    "X68n1315_021:0140b08": "[0140b08] 中秋上堂云。中秋月。中秋月。古今盡謂尋常別。別不",
    "X68n1315_021:0140b09": "別。皎皎清光遍大千。任從天下紜紜說。",
    "X68n1315_021:0140b10": "[0140b10] 上堂。僧問。一代時教是箇切&#x811A;。未審切那箇字。 師云。",
    "X68n1315_021:0140b11": "&#x9262;囉穰。 學云。學人祇問一字。為什麼&#x5374;答許多。 師云。",
    "X68n1315_021:0140b12": "七字八字。 學云。也是慣得其便。 師云。許多時茶飯。元",
    "X68n1315_021:0140b13": "來也有人知滋味。乃云。祖師心印。好消息處無消息。",
    "X68n1315_021:0140b14": "無消息。古篆分明。拈起也大千岌崿。放下也凡聖同",
    "X68n1315_021:0140b15": "源。有時印&#x5374;諸人面門。自是諸人甘伏不肯承當。帶",
    "X68n1315_021:0140b16": "累白雲受屈。且道過在什麼處。",
    "X68n1315_021:0140b17": "[0140b17] 上堂。拈起拄杖子。者箇拄杖子。不從天台南岳得。亦",
    "X68n1315_021:0140b18": "不在此土西天。且道生在什麼處。若也知生處。同得",
    "X68n1315_021:0140b19": "受用。若也不知。遂靠&#x5374;。下座。",
    "X68n1315_021:0140b20": "[0140b20] 上堂。舉。妙湛總持不動尊。首楞嚴王世希有。銷我億",
    "X68n1315_021:0140b21": "劫顛倒想。不歷僧祇獲法身。大眾。若作禪會則謗經。",
    "X68n1315_021:0140b22": "若作經會則謗禪。若作一團則儱侗。有人跳得出。日",
    "X68n1315_021:0140b23": "銷萬兩黃金。若跳不出。有處著你在。",
    "X68n1315_021:0140b24": "[0140b24] 上堂云。但知月圓月缺。誰知月缺月圓。忙忙乘船過",
    "X68n1315_021:0140c01": "水。不知過水乘船。百年三萬六千日。等閑老&#x5374;朱顏。",
    "X68n1315_021:0140c02": "各自照鏡看是什麼面孔。",
    "X68n1315_021:0140c03": "[0140c03] 上堂。舉。僧問洞山。如何是善知識眼。山云。紙撚無油。",
    "X68n1315_021:0140c04": "若問白雲。對道。無油不點燈。雖然如是。也較洞山三",
    "X68n1315_021:0140c05": "千里。祇是其間有箇好處。有甚好處。諸人黑地裏撞",
    "X68n1315_021:0140c06": "著露柱悟去也不定。",
    "X68n1315_021:0140c07": "[0140c07] 歲朝上堂云。威音王已前也恁麼。威音王已後也恁",
    "X68n1315_021:0140c08": "麼。三世諸佛也恁麼。西天四七．唐土二三也恁麼。前",
    "X68n1315_021:0140c09": "年．去年也恁麼。明年．後年．更後年．外後年也恁麼。忽",
    "X68n1315_021:0140c10": "有箇出來道。和尚。和尚。和尚。自云。若不被他喚住。便",
    "X68n1315_021:0140c11": "一百年也只恁麼。復云。元正啟祚。萬物咸新。去年乞",
    "X68n1315_021:0140c12": "火和煙得。今日擔泉帶月歸。&#x6677;運推移。日南長至。當",
    "X68n1315_021:0140c13": "軒有直道。無人肯駐&#x811A;。孟春猶寒。伏惟首座．大眾起",
    "X68n1315_021:0140c14": "居萬福。蘇武牧羊海畔。累日忻然。李陵望漢臺邊。終",
    "X68n1315_021:0140c15": "朝笑發。落在甚處。仁義只從貧處斷。世情偏向富門",
    "X68n1315_021:0140c16": "多。",
    "X68n1315_021:0140c17": "[0140c17] 上堂。僧問。如何是本分事。 師云。結舌無言。乃云。每日",
    "X68n1315_021:0140c18": "起來。拄&#x5374;臨濟棒。吹雲門曲。應趙州拍。擔仰山鍬。&#x99C8;",
    "X68n1315_021:0140c19": "溈山牛。耕白雲田。七八年來。漸成家活。更告諸公。每",
    "X68n1315_021:0140c20": "人出一隻手。共相扶助。唱歸田樂。麤&#x7FAE;淡飯。且恁麼",
    "X68n1315_021:0140c21": "過。何也。但願今年蠶麥熟。羅&#x777A;羅兒與一文。",
    "X68n1315_021:0140c22": "[0140c22] 上堂。舉。南泉云。文殊．普賢昨夜三更起佛見法見。各",
    "X68n1315_021:0140c23": "與二十棒。貶向二鐵圍山。白雲則具大慈悲。遂拍手",
    "X68n1315_021:0140c24": "云。曼殊室利．普賢大士。不審不審。今後更敢也無。自",
    "X68n1315_021:0141a01": "云。一度被&#x8675;傷。怕見斷井索。",
    "X68n1315_021:0141a02": "[0141a02] 上堂云。狗子還有佛性也無。也勝&#x732B;兒十萬倍。下座。",
    "X68n1315_021:0141a03": "[0141a03] 上堂。舉。雪&#x5CEF;問德山。從上諸聖。以何法示人。山云。我",
    "X68n1315_021:0141a04": "宗無語句。亦無一法與人。雪&#x5CEF;從此有省。後有僧問",
    "X68n1315_021:0141a05": "雪&#x5CEF;。和尚見德山得箇什麼便休去。雪&#x5CEF;云。我空手",
    "X68n1315_021:0141a06": "去。空手歸。白雲今日說向透未過者。有兩箇人從東",
    "X68n1315_021:0141a07": "京來。問伊什麼處來。他&#x5374;道蘇州來。便問伊蘇州事",
    "X68n1315_021:0141a08": "如何。伊道一切尋常。雖然如是。謾白雲不過。何故。只",
    "X68n1315_021:0141a09": "為語音各別。畢竟如何。蘇州菱。邵伯藕。",
    "X68n1315_021:0141a10": "[0141a10] 上堂云。二十五年坐這曲彔木頭上。舉古舉今則不",
    "X68n1315_021:0141a11": "無。祇是未曾道著第一句。眾中莫有具大慈悲者。試",
    "X68n1315_021:0141a12": "出來道看。也要眾人共知。兼乃平生行&#x811A;。有麼。有麼。",
    "X68n1315_021:0141a13": "莫道無。忽有箇出來&#x5374;問。如何是第一句。白雲不免",
    "X68n1315_021:0141a14": "向他道。放憨作麼。",
    "X68n1315_021:0141a15": "[0141a15] 上堂云。難難幾何般。易易沒巴鼻。好好催人老。默默",
    "X68n1315_021:0141a16": "從此得。過這四重關了。泗洲人見大聖。參。",
    "X68n1315_021:0141a17": "[0141a17] 上堂云。是法不可示。言詞相寂滅。這兩句猶較些子。",
    "X68n1315_021:0141a18": "忽遇羚羊掛角時如何。直上指云天天。久立。",
    "X68n1315_021:0141a19": "[0141a19] 上堂。僧問。如何是佛。 師云。口是禍門。乃云。今日上元",
    "X68n1315_021:0141a20": "之節。處處燈光皎潔。不知天意如何。瑞雪翻為苦雪。",
    "X68n1315_021:0141a21": "貧窮變作殭蠶。烏龜凍得成&#x9F08;。唯有四海禪流。箇箇",
    "X68n1315_021:0141a22": "眼中添屑。何故。不說。不說。下座。",
    "X68n1315_021:0141a23": "[0141a23] 請化主上堂云。造化之功。祖宗門下。作天地發生之",
    "X68n1315_021:0141a24": "氣。春夏秋冬。決含靈顛倒之心。常樂我淨。若據衲僧",
    "X68n1315_021:0141b01": "用處。又且不然。變大地為黃金。攪長河為酥酪。猶未",
    "X68n1315_021:0141b02": "稱白雲在。忽有箇漢出來道。似恁說話。只是箇貪心",
    "X68n1315_021:0141b03": "不足漢。自云。道著。參。",
    "X68n1315_021:0141b04": "[0141b04] 上堂。舉。達磨大師云。誰得吾正宗。出來與汝證明。尼",
    "X68n1315_021:0141b05": "總持云。據某見處。如慶喜見阿&#x95A6;佛國。一見更不再",
    "X68n1315_021:0141b06": "見。達磨云。汝得吾皮。道育云。據某見處。實無一法當",
    "X68n1315_021:0141b07": "情。磨云。汝得吾肉。二祖禮三拜。依位而立。磨云。汝得",
    "X68n1315_021:0141b08": "吾髓。 師云。當時若見他三人恁麼道。各人好與三十",
    "X68n1315_021:0141b09": "棒。只如白雲今日也合喫二十九棒。留一棒與汝諸",
    "X68n1315_021:0141b10": "人。其間若有知痛痒者。不辜負先聖。亦乃得見白雲。",
    "X68n1315_021:0141b11": "其或未知。堂裏喫粥喫飯。更須爛嚼。多見是渾圇吞",
    "X68n1315_021:0141b12": "&#x5374;。",
    "X68n1315_021:0141b13": "[0141b13] 上堂。舉。釋迦如來往忉利天為母說法。優填王思佛。",
    "X68n1315_021:0141b14": "命匠人雕栴檀像。及至世尊下來。像亦出迎。諸人且",
    "X68n1315_021:0141b15": "道下來底是。出迎底是。又教中道。如來者。無所從來。",
    "X68n1315_021:0141b16": "亦無所去。莫是法身無來去。化身有來去麼。若人於",
    "X68n1315_021:0141b17": "此見得。日銷萬兩黃金。其或未然。草鞋錢教什麼人",
    "X68n1315_021:0141b18": "還。",
    "X68n1315_021:0141b19": "[0141b19] 上堂云。說禪被禪纏。不說&#x5374;成現。若真箇不說。真箇",
    "X68n1315_021:0141b20": "好方便。如馬前相撲。似霹靂閃電。會即大富貴。不會",
    "X68n1315_021:0141b21": "空對面。",
    "X68n1315_021:0141b22": "[0141b22] 因齋上堂云。不寒不暖喜春遊。士女傾心結預修。自",
    "X68n1315_021:0141b23": "覺一生如幻夢。始知百歲類浮漚。子規啼處真消息。",
    "X68n1315_021:0141b24": "芍藥開時野興幽。此箇門風誰會得。等閑白&#x5374;少年",
    "X68n1315_021:0141c01": "頭。",
    "X68n1315_021:0141c02": "[0141c02] 上堂云。前&#x5EFB;底今日使不著。今日底後次使不著。使",
    "X68n1315_021:0141c03": "不著。說不著。重遭撲。自古至如今。誰錯誰不錯。忽有",
    "X68n1315_021:0141c04": "箇出來道。白雲不是今日錯也。自云。錯。錯。下座。",
    "X68n1315_021:0141c05": "[0141c05] 師一日持錫遶方丈行。問僧。還有屬牛人問命麼。無",
    "X68n1315_021:0141c06": "對。 遂云。孫臏今日開鋪。並無一人垂顧。可惜三尺龍",
    "X68n1315_021:0141c07": "鬚。喚作尋常破布。",
    "X68n1315_021:0141c08": "[0141c08] 上堂云。有一則奇特因緣舉似諸人。欲說又被說礙。",
    "X68n1315_021:0141c09": "不說又被不說礙。欲舉山河大地。又被山河大地礙。",
    "X68n1315_021:0141c10": "從教頭上且安頭。真金不博&#x936E;。丈夫意如此。快樂百",
    "X68n1315_021:0141c11": "無憂。",
    "X68n1315_021:0141c12": "[0141c12] 上堂。舉。僧問曹山。佛未出世時如何。山云。曹山不如。",
    "X68n1315_021:0141c13": "出世後如何。山云。不如曹山。 師云。若以世諦觀之。曹",
    "X68n1315_021:0141c14": "山合喫二十棒。若以祖道觀之。白雲合喫二十棒。然",
    "X68n1315_021:0141c15": "雖如是。棒頭有眼。兩人中。一人全肯。一人全不肯。若",
    "X68n1315_021:0141c16": "人點檢得出。許你具半隻眼。",
    "X68n1315_021:0141c17": "[0141c17] 上堂云。你等諸人見老和尚鼓動唇吻。&#x7AEA;起拂子。便",
    "X68n1315_021:0141c18": "作勝解。及乎山禽聚集。牛動尾巴。&#x5374;將作等閒。殊不",
    "X68n1315_021:0141c19": "知簷聲不斷前宵雨。電影還連後夜雷。",
    "X68n1315_021:0141c20": "[0141c20] 上堂云。釋迦已滅。彌勒未生。森羅萬象。推向一邊。且",
    "X68n1315_021:0141c21": "作麼生是你諸人常住法身。乃云。有功無功。莫使腹",
    "X68n1315_021:0141c22": "空。",
    "X68n1315_021:0141c23": "[0141c23] 請供頭修造上堂云。白雲今日權將大宋世界作一",
    "X68n1315_021:0141c24": "面碁盤。先將東嶽太山．南嶽衡山．西嶽華山．北嶽恒",
    "X68n1315_021:0142a01": "山．中嶽嵩山。定&#x5374;五方。次將五臺．峨嵋．支提．羅浮。以",
    "X68n1315_021:0142a02": "為相助。左畔則斜飛鴈陣。右邊則虎口雙關。遂舉手",
    "X68n1315_021:0142a03": "云。且道這一著落在什麼處。若知落處。便為敵手。若",
    "X68n1315_021:0142a04": "也未然。白雲試通箇消息。十九條平路。爭功勢未休。",
    "X68n1315_021:0142a05": "莫教一著錯。敗子卒難收。",
    "X68n1315_021:0142a06": "[0142a06] 正旦上堂。元正啟祚。西天此土。萬物咸新。獬豸麒麟。",
    "X68n1315_021:0142a07": "應時納祐。誠言不謬。孟春猶寒。種種多般。伏惟首座．",
    "X68n1315_021:0142a08": "大眾普天齊用。洎諸知事懷才抱義。并諸化主如龍",
    "X68n1315_021:0142a09": "似虎。尊體起居萬福。直是如金如玉。歲歲三百六十。",
    "X68n1315_021:0142a10": "管取粥足飯足。",
    "X68n1315_021:0142a11": "[0142a11] 因齋上堂云。二月中春物象鮮。盡塵沙界一般天。蒼",
    "X68n1315_021:0142a12": "莓雨洗去冬雪。野火風飄昨夜煙。危嶺乍聞猿嘯日。",
    "X68n1315_021:0142a13": "長江時見客乘船。人生幾度逢斯景。好是誠心種福",
    "X68n1315_021:0142a14": "田。",
    "X68n1315_021:0142a15": "[0142a15] 端午上堂。僧問。今朝五月五。權罷[卄/好]芸鼓。雖是無事",
    "X68n1315_021:0142a16": "人。亦請燒一炷。 師云。急急如律令。 進云。也待小鬼做",
    "X68n1315_021:0142a17": "箇伎倆。 師云。鍾馗嚇你。乃云。今日端午節。白雲有一",
    "X68n1315_021:0142a18": "道神符。也有些小靈驗。不敢隱藏。舉似諸人。一要今",
    "X68n1315_021:0142a19": "上皇帝．太皇．太后聖躬萬歲。二要合朝卿相．文武百",
    "X68n1315_021:0142a20": "官．州縣&#x5BB7;寮常居祿位。三要萬民樂業。雨順風調。有",
    "X68n1315_021:0142a21": "箇符使&#x5374;來報白雲道。諸處盡去&#x5FA7;。只為神通小。不",
    "X68n1315_021:0142a22": "柰一件事何。遂問他。是甚事。使云。禪和子鼻孔遼天。",
    "X68n1315_021:0142a23": "白雲向伊說。莫道你。我尚不柰何。然雖如是。澤廣藏",
    "X68n1315_021:0142a24": "山。理能伏豹。畢竟如何。一抽三。二添四。黃牛角向天。",
    "X68n1315_021:0142b01": "八&#x811A;垂過鼻。急。急。下座。",
    "X68n1315_021:0142b02": "[0142b02] 上堂。舉。尼問趙州。如何是密密意。州於尼腕上搯一",
    "X68n1315_021:0142b03": "搯。尼云。和尚猶有這箇在。州云。你猶有這箇在。 師云。",
    "X68n1315_021:0142b04": "此尼若是箇人。但向他道。也放和尚不得。",
    "X68n1315_021:0142b05": "[0142b05] 上堂。僧問。天下人舌頭盡被白雲坐斷。祇如白雲舌",
    "X68n1315_021:0142b06": "頭未審是什麼人坐斷。 師云。東村王大翁。乃云。日用",
    "X68n1315_021:0142b07": "事無別。憑君為甄別。若於言上會。知君打不徹。不於",
    "X68n1315_021:0142b08": "言上會。心頭似火熱。先過趙州關。剪斷白雲舌。不負",
    "X68n1315_021:0142b09": "先聖恩。歸堂且憩歇。",
    "X68n1315_021:0142b10": "[0142b10] 上堂云。若要天下橫行。見老和尚打鼓升堂。七十三。",
    "X68n1315_021:0142b11": "八十四。將拄杖驀口便築。然雖如是。拈&#x5374;門前上馬",
    "X68n1315_021:0142b12": "臺。剪斷五色索。方始得安樂。",
    "X68n1315_021:0142b13": "[0142b13] 小參。僧問。德山不答話。千古把斷要津。白雲今夜小",
    "X68n1315_021:0142b14": "參。未審如何施設。 師云。我不可。承嗣端和尚不得也。",
    "X68n1315_021:0142b15": " 學云。作家宗師。天然有在。 師云。是何言歟。 進云。只者",
    "X68n1315_021:0142b16": "箇。又為甚人施設。 師云。你還信得及麼。 進云。教某甲",
    "X68n1315_021:0142b17": "作麼生信。 師云。你是會來問。不會來問。 進云。某甲&#x5374;",
    "X68n1315_021:0142b18": "是不會來問。 師云。昨日也恁答一僧來。 進云。今日為",
    "X68n1315_021:0142b19": "甚&#x5374;干戈相待。 師云。只為買賣不當價。 進云。壓良為",
    "X68n1315_021:0142b20": "賤則得。爭柰有諸方在。 師云。大眾。看取者一員禪客。",
    "X68n1315_021:0142b21": " 進云。放過一著。 師云。噓。乃舉。陸&#x4E98;大夫問南泉。弟子",
    "X68n1315_021:0142b22": "家中有一片石。也曾坐。也曾臥。擬欲鐫作佛。得麼。泉",
    "X68n1315_021:0142b23": "云。得。陸云。莫不得麼。泉云。不得。大眾。夫為善知識。須",
    "X68n1315_021:0142b24": "明決擇。為什麼他人道得也道得。他人道不得也道",
    "X68n1315_021:0142c01": "不得。還知南泉落處麼。白雲不惜眉毛與你注破。得",
    "X68n1315_021:0142c02": "又是誰道來。不得又是誰道來。你若更不會。老僧今",
    "X68n1315_021:0142c03": "夜為你作箇樣子。乃舉手云。將三界二十八天作箇",
    "X68n1315_021:0142c04": "佛頭。金輪水際作箇佛&#x811A;。四大洲作箇佛身。雖然作",
    "X68n1315_021:0142c05": "此佛兒子了。你諸人又&#x5374;在那裏安身立命。大眾還",
    "X68n1315_021:0142c06": "會也未。老僧作第二箇樣子去也。將東弗于逮作一",
    "X68n1315_021:0142c07": "箇佛。南贍部洲作一箇佛。西瞿耶尼作一箇佛。北鬱",
    "X68n1315_021:0142c08": "單越作一箇佛。草木叢林是佛。蠢動含靈是佛。既恁",
    "X68n1315_021:0142c09": "麼。又喚什麼作眾生。還會也未。不如東弗于逮還他",
    "X68n1315_021:0142c10": "東弗于逮。南贍部洲還他南贍部洲。西瞿耶尼還他",
    "X68n1315_021:0142c11": "西瞿耶尼。北鬱單越還他北鬱單越。草木叢林還他",
    "X68n1315_021:0142c12": "草木叢林。蠢動含靈還他蠢動含靈。所以道。是法住",
    "X68n1315_021:0142c13": "法位。世間相常住。既恁麼。你又喚什麼作佛。還會麼。",
    "X68n1315_021:0142c14": "忽有箇漢出來道。白雲休寐語。大眾記取這一轉。",
    "X68n1315_021:0142c15": "[0142c15] 上堂云。平生百了千當底正好喫棒。且道過在什麼",
    "X68n1315_021:0142c16": "處。打你百了千當。",
    "X68n1315_021:0142c17": "[0142c17] 上堂云。去聖時遙。人多懈怠。逆則生嗔。順則生愛。且",
    "X68n1315_021:0142c18": "道作麼生是不嗔不愛。東海剪刀。西番皮袋。",
    "X68n1315_021:0142c19": "[0142c19] 上堂。僧問。承師有言。山前一片閑田地。祇如威音王",
    "X68n1315_021:0142c20": "已前。未審什麼人為主。 師云。問取寫契書人。 學云。和",
    "X68n1315_021:0142c21": "尚為甚倩人來答。 師云。祇為你教別人問。 學云。與和",
    "X68n1315_021:0142c22": "尚平出去也。 師云。大遠在。乃云。五日莫&#x89A9;其容。二聽",
    "X68n1315_021:0142c23": "絕聞其響。有功者罰。無功者賞。拈須彌山。秤來二兩。",
    "X68n1315_021:0142c24": "忽有箇道。一方知識為什麼大秤秤人物事。自云。官",
    "X68n1315_021:0143a01": "不容針。私通車馬。",
    "X68n1315_021:0143a02": "[0143a02] 謝街坊上堂云。街坊昨日將一把沙到方丈前。一見",
    "X68n1315_021:0143a03": "老僧。劈面便撒。賴遇老僧先見。衫袖一遮。並不妨事。",
    "X68n1315_021:0143a04": "今朝舉似大眾。不敢隱藏。何故。賞伊膽大。下得者箇",
    "X68n1315_021:0143a05": "手&#x811A;。忽有人問白雲。為什麼只恁休去。不見道。老不",
    "X68n1315_021:0143a06": "以筋力為能。然雖如是。賓主歷然。",
    "X68n1315_021:0143a07": "[0143a07] 上堂。僧問。如何是佛。 師云。許多時向什麼處去來。乃",
    "X68n1315_021:0143a08": "云。達磨未來時。冬寒夏熱。達磨來後。夜暗晝明。諸人",
    "X68n1315_021:0143a09": "若下得一轉平實語。喫鹽聞鹹。喫醋聞酸。若道不得。",
    "X68n1315_021:0143a10": "迦葉門前底。",
    "X68n1315_021:0143a11": "[0143a11] 上堂云。若論此事。如人博戲相似。忽然贏得。身心歡",
    "X68n1315_021:0143a12": "喜。家業昌盛。覆陰兒孫。不覺輸他。自然迷悶。然雖有",
    "X68n1315_021:0143a13": "輸有贏。此事還在。白雲今日有條攀條。無條攀例。不",
    "X68n1315_021:0143a14": "見陸&#x4E98;大夫與南泉看雙陸次。大夫撮起骰子問南",
    "X68n1315_021:0143a15": "泉云。恁麼不恁麼。便恁麼信彩去時如何。南泉云。&#x81F0;",
    "X68n1315_021:0143a16": "骨頭十八。大眾。此去縣城不遠。外人聞得便來捉賭",
    "X68n1315_021:0143a17": "時又且如何。乃云。白雲自有道理。記得龍牙道。學道",
    "X68n1315_021:0143a18": "先須有悟由。還如曾&#x9B2C;快龍舟。雖然舊閣閑田地。一",
    "X68n1315_021:0143a19": "度贏來方始休。",
    "X68n1315_021:0143a20": "[0143a20] 上堂云。目犍連雙足越坑。大迦葉聆箏起舞。畢陵迦",
    "X68n1315_021:0143a21": "訶罵河神。迦留陀夷埋身糞壤。此事教中一一有出",
    "X68n1315_021:0143a22": "處。總道是習氣。祇如祖師門下。達磨九年面壁。秘魔",
    "X68n1315_021:0143a23": "擎杈。禾山打鼓。石鞏彎弓。雪&#x5CEF;輥毬。國師水&#x6900;。歸宗",
    "X68n1315_021:0143a24": "拽石。德山入門便棒。臨濟入門便喝。無業纔有人問。",
    "X68n1315_021:0143b01": "便道莫妄想。且道是箇什麼。眾中還有久參先德。天",
    "X68n1315_021:0143b02": "下橫行。具頂門上眼底衲僧麼。出來為白雲證據。也",
    "X68n1315_021:0143b03": "要暢快平生。有麼。有麼。若無。三十年後此話大行。且",
    "X68n1315_021:0143b04": "道畢竟如何。朱夏火雲歸碧洞。清秋危露滴金盤。",
    "X68n1315_021:0143b05": "[0143b05] 先師忌晨上堂云。去年正當恁麼時。多前年三件事。",
    "X68n1315_021:0143b06": "今年正當恁麼時。多去年七件事。這十件事。數不過",
    "X68n1315_021:0143b07": "者甚多。何也。去&#x5374;七三存一事。是去年說是今日。急",
    "X68n1315_021:0143b08": "如箭。黑似漆。無言童子口吧吧。無足仙人擗&#x80F7;趯。乃",
    "X68n1315_021:0143b09": "云。交下座與能表白。 起喪云。本是你送我。今朝我送",
    "X68n1315_021:0143b10": "你。生死是尋常。推倒又扶起。 至墳所。復謂眾云。今朝",
    "X68n1315_021:0143b11": "正當三月八。送殯之人且聽說。君看陌上桃花紅。盡",
    "X68n1315_021:0143b12": "是離人眼中血。",
    "X68n1315_021:0143b13": "[0143b13] 上堂云。仲春漸暖。牡丹生卵。紫鷰攢身。黃&#x9E0E;開眼。共",
    "X68n1315_021:0143b14": "賞芳春。三盃兩盞。唯有白雲一生擔板。"
}