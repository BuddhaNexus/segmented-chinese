{
    "T08n0227_001:0536c14": "No. 227 [Nos. 220(4 or 5), 224-226, 228, cf. 229]",
    "T08n0227_001:0536c15": "小品經序",
    "T08n0227_001:0536c17": "釋僧叡",
    "T08n0227_001:0536c18": "[0536c18] 般若波羅蜜經者，窮理盡性之格言，菩薩成",
    "T08n0227_001:0536c19": "佛之弘軌也。軌不弘，則不足以寮群異指其",
    "T08n0227_001:0536c20": "歸；性不盡，則物何以登道場成正覺。正覺之",
    "T08n0227_001:0536c21": "所以成，群異之所以一，何莫由斯道也。是以",
    "T08n0227_001:0536c22": "異教慇懃，三撫以之頻發；功德疊校，九增以",
    "T08n0227_001:0536c23": "之屢至。如〈問相〉摽玄而玄其玄，〈幻品〉忘寄而",
    "T08n0227_001:0536c24": "忘其忘，〈道行〉坦其津，〈難問〉窮其源，〈隨喜〉忘趣",
    "T08n0227_001:0536c25": "以要終，〈照明〉不化以即玄。章雖三十，貫之者",
    "T08n0227_001:0536c26": "道；言雖十萬，倍之者行。行凝然後無生，道足",
    "T08n0227_001:0536c27": "然後補處，及此而變一切智也。《法華》鏡本以",
    "T08n0227_001:0536c28": "凝照，《般若》冥末以解懸。解懸理趣，菩薩道也。",
    "T08n0227_001:0536c29": "凝照鏡本，告其終也。終而不泯，則歸途扶&#x758E;，",
    "T08n0227_001:0537a01": "有三實之跡；權應不夷，則亂緒紛綸，有惑",
    "T08n0227_001:0537a02": "趣之異。是以《法華》、《般若》相待以期終，方便、實",
    "T08n0227_001:0537a03": "化冥一以俟盡。論其窮理盡性，夷明萬行，",
    "T08n0227_001:0537a04": "則實不如照；取其大明真化，解本無三，則照",
    "T08n0227_001:0537a05": "不如實。是故歎深則《般若》之功重，美實則《法",
    "T08n0227_001:0537a06": "華》之用微。此經之尊，三撫三囑，未足惑也。[0537a06] 有",
    "T08n0227_001:0537a07": "秦太子者，寓跡儲宮，擬韻區外，翫味斯經，夢",
    "T08n0227_001:0537a08": "想增至，准悟大品，深知譯者之失會。聞究",
    "T08n0227_001:0537a09": "摩羅法師，神授其文，真本猶存。以弘始十年",
    "T08n0227_001:0537a10": "二月六日，請令出之。至四月三十日校正都",
    "T08n0227_001:0537a11": "訖。考之舊譯，真若荒田之稼，芸過其半，未詎",
    "T08n0227_001:0537a12": "多也。斯經正文，凡有四種，是佛異時適化，廣",
    "T08n0227_001:0537a13": "略之說也。其多者云有十萬偈，少者六百偈。",
    "T08n0227_001:0537a14": "此之大品，乃是天竺之中品也。隨宜之言，復",
    "T08n0227_001:0537a15": "何必計其多少，議其煩簡耶！梵文雅質，案",
    "T08n0227_001:0537a16": "本譯之於麗巧不足，樸正有餘矣。幸冀文悟",
    "T08n0227_001:0537a17": "之賢，略其華而幾其實也。",
    "T08n0227_001:0537a20": "摩訶般若波羅蜜經卷第一",
    "T08n0227_001:0537a21": "(丹本摩訶上有小品二字)",
    "T08n0227_001:0537a23": "後秦龜茲國三藏鳩摩羅什譯",
    "T08n0227_001:0537a24": "初品第一",
    "T08n0227_001:0537a25": "[0537a25] 如是我聞：[0537a25] 一時佛在王舍城耆闍崛山中，與",
    "T08n0227_001:0537a26": "大比丘僧千二百五十人俱，皆是阿羅漢，諸",
    "T08n0227_001:0537a27": "漏已盡，如調象王，所作已辦，捨於重擔，逮得",
    "T08n0227_001:0537a28": "己利，盡諸有結，正智解脫，心得自在，唯除阿",
    "T08n0227_001:0537a29": "難。[0537a29] 爾時佛告須菩提：「汝樂說者，為諸菩薩說",
    "T08n0227_001:0537b01": "所應成就般若波羅蜜。」舍利弗即作是念：「須",
    "T08n0227_001:0537b02": "菩提自以力說？為承佛神力？」須菩提知舍利",
    "T08n0227_001:0537b03": "弗心所念，語舍利弗言：「佛諸弟子，敢有所說，",
    "T08n0227_001:0537b04": "皆是佛力。所以者何？佛所說法，於中學者，能",
    "T08n0227_001:0537b05": "證諸法相，證已有所言說，皆與法相不相違",
    "T08n0227_001:0537b06": "背，以法相力故。」[0537b06] 爾時須菩提白佛言：「世尊！佛",
    "T08n0227_001:0537b07": "使我為諸菩薩說所應成就般若波羅蜜。世",
    "T08n0227_001:0537b08": "尊！所言菩薩菩薩者，何等法義是菩薩？我不",
    "T08n0227_001:0537b09": "見有法名為菩薩。世尊！我不見菩薩，不得菩",
    "T08n0227_001:0537b10": "薩，亦不見不得般若波羅蜜，當教何等菩薩",
    "T08n0227_001:0537b11": "般若波羅蜜？若菩薩聞作是說，不驚不怖，不",
    "T08n0227_001:0537b12": "沒不退，如所說行，是名教菩薩般若波羅蜜。",
    "T08n0227_001:0537b13": "復次，世尊！菩薩行般若波羅蜜時，應如是學，",
    "T08n0227_001:0537b14": "不念是菩薩心。所以者何？是心非心，心相本",
    "T08n0227_001:0537b15": "淨故。」[0537b15] 爾時舍利弗語須菩提：「有此非心心不？」",
    "T08n0227_001:0537b16": "須菩提語舍利弗：「非心心可得若有若無不？」",
    "T08n0227_001:0537b17": "舍利弗言：「不也！」須菩提語舍利弗：「若非心心",
    "T08n0227_001:0537b18": "不可得有無者，應作是言有心無心耶？」舍利",
    "T08n0227_001:0537b19": "弗言：「何法為非心？」須菩提言：「不壞不分別。",
    "T08n0227_001:0537b20": "菩薩聞作是說，不驚不怖，不沒不退，當知是",
    "T08n0227_001:0537b21": "菩薩不離般若波羅蜜行。若善男子、善女人，",
    "T08n0227_001:0537b22": "欲學聲聞地，當聞是般若波羅蜜，受持讀誦，",
    "T08n0227_001:0537b23": "如說修行。欲學辟支佛地，當聞是般若波羅",
    "T08n0227_001:0537b24": "蜜，受持讀誦，如說修行。欲學菩薩地，亦當聞",
    "T08n0227_001:0537b25": "是般若波羅蜜，受持讀誦，如說修行。所以者",
    "T08n0227_001:0537b26": "何？般若波羅蜜中，廣說菩薩所應學法。」[0537b26] 須菩",
    "T08n0227_001:0537b27": "提白佛言：「世尊！我不得不見菩薩，當教何等",
    "T08n0227_001:0537b28": "菩薩般若波羅蜜？世尊！我不見菩薩法來去，",
    "T08n0227_001:0537b29": "而與菩薩作字言是菩薩，我則疑悔。世尊！又",
    "T08n0227_001:0537c01": "菩薩字無決定、無住處。所以者何？是字無所",
    "T08n0227_001:0537c02": "有故。無所有亦無定無處。若菩薩聞是事，不",
    "T08n0227_001:0537c03": "驚不怖，不沒不退，當知是菩薩畢竟住不退",
    "T08n0227_001:0537c04": "轉地，住無所住。[0537c04] 「復次，世尊！菩薩行般若波羅",
    "T08n0227_001:0537c05": "蜜時，不應色中住，不應受、想、行、識中住。何以",
    "T08n0227_001:0537c06": "故？若住色中，為作色行；若住受、想、行、識中，為",
    "T08n0227_001:0537c07": "作識行。若行作法，則不能受般若波羅蜜，不",
    "T08n0227_001:0537c08": "能習般若波羅蜜；不具足般若波羅蜜，則不",
    "T08n0227_001:0537c09": "能成就薩婆若。何以故？色無受、想，受、想、行、識",
    "T08n0227_001:0537c10": "無受想。若色無受則非色；受、想、行、識無受則",
    "T08n0227_001:0537c11": "非識。般若波羅蜜亦無受。菩薩應如是學行",
    "T08n0227_001:0537c12": "般若波羅蜜，是名菩薩諸法無受，三昧廣大，",
    "T08n0227_001:0537c13": "無量無定，一切聲聞、辟支佛所不能壞。何以故？",
    "T08n0227_001:0537c14": "是三昧，不可以相得。若是三昧可以相得，先",
    "T08n0227_001:0537c15": "尼梵志於薩婆若智不應生信。先尼梵志以",
    "T08n0227_001:0537c16": "有量智入是法中，入已不受色，不受受、想、行、",
    "T08n0227_001:0537c17": "識。是梵志不以得聞見是智，不以內色見",
    "T08n0227_001:0537c18": "是智，不以外色見是智，不以內外色見是智，",
    "T08n0227_001:0537c19": "亦不離內外色見是智；不以內受、想、行、識見",
    "T08n0227_001:0537c20": "是智，不以外受、想、行、識見是智，不以內外受、",
    "T08n0227_001:0537c21": "想、行、識見是智，亦不離內外受、想、行、識見是",
    "T08n0227_001:0537c22": "智。先尼梵志信解薩婆若智，以得諸法實相，",
    "T08n0227_001:0537c23": "故得解脫。得解脫已，於諸法中無取無捨，乃",
    "T08n0227_001:0537c24": "至涅槃亦無取無捨。世尊！是名菩薩般若波",
    "T08n0227_001:0537c25": "羅蜜不受色，不受受、想、行、識。雖不受色，不受",
    "T08n0227_001:0537c26": "受、想、行、識，未具足佛十力、四無所畏、十八不共",
    "T08n0227_001:0537c27": "法，終不中道而般涅槃。[0537c27] 「復次，世尊！菩薩行般",
    "T08n0227_001:0537c28": "若波羅蜜，應如是思惟：『何等是般若波羅蜜？",
    "T08n0227_001:0537c29": "是誰般若波羅蜜？若法不可得，是般若波羅",
    "T08n0227_001:0538a01": "蜜耶？』若菩薩作是思惟觀時，不驚不畏不怖，",
    "T08n0227_001:0538a02": "不沒不退，當知是菩薩不離般若波羅蜜行。」",
    "T08n0227_001:0538a03": "[0538a03] 爾時舍利弗語須菩提：「若色離色性，受、想、行、",
    "T08n0227_001:0538a04": "識離識性，般若波羅蜜離般若波羅蜜性者，",
    "T08n0227_001:0538a05": "何故說菩薩不離般若波羅蜜行？」須菩提言：",
    "T08n0227_001:0538a06": "「如是，舍利弗！色離色性，受、想、行、識離識性，般",
    "T08n0227_001:0538a07": "若波羅蜜離般若波羅蜜性，是法皆離自性，",
    "T08n0227_001:0538a08": "性相亦離。」舍利弗言：「若菩薩於是中學，能成",
    "T08n0227_001:0538a09": "就薩婆若耶？」須菩提言：「如是，舍利弗！菩薩如",
    "T08n0227_001:0538a10": "是學者，能成就薩婆若。所以者何？一切法無",
    "T08n0227_001:0538a11": "生無成就故。若菩薩如是行者，則近薩婆",
    "T08n0227_001:0538a12": "若。」",
    "T08n0227_001:0538a13": "[0538a13] 爾時須菩提語舍利弗言：「菩薩若行色行為",
    "T08n0227_001:0538a14": "行相，若生色行為行相，若滅色行為行相，若",
    "T08n0227_001:0538a15": "壞色行為行相，若空色行為行相。我行是",
    "T08n0227_001:0538a16": "行，亦是行相。若行受、想、行、識行為行相，若生",
    "T08n0227_001:0538a17": "識行為行相，若滅識行為行相，若壞識行為",
    "T08n0227_001:0538a18": "行相，若空識行為行相。我行是行，亦是行相。",
    "T08n0227_001:0538a19": "若作是念：『能如是行者，是行般若波羅蜜，亦",
    "T08n0227_001:0538a20": "是行相。』當知是菩薩未善知方便。」[0538a20] 舍利弗語",
    "T08n0227_001:0538a21": "須菩提：「今菩薩云何行，名為行般若波羅蜜？」",
    "T08n0227_001:0538a22": "須菩提言：「若菩薩不行色，不行色生，不行色",
    "T08n0227_001:0538a23": "滅，不行色壞，不行色空，不行受、想、行、識，不行",
    "T08n0227_001:0538a24": "識生，不行識滅，不行識壞，不行識空，是名行",
    "T08n0227_001:0538a25": "般若波羅蜜。不念行般若波羅蜜，不念不行，",
    "T08n0227_001:0538a26": "不念行不行，亦不念非行非不行，是名行般",
    "T08n0227_001:0538a27": "若波羅蜜。所以者何？一切法無受故。是名",
    "T08n0227_001:0538a28": "菩薩諸法無受，三昧廣大，無量無定，一切聲",
    "T08n0227_001:0538a29": "聞、辟支佛所不能壞。菩薩行是三昧，疾得阿",
    "T08n0227_001:0538b01": "耨多羅三藐三菩提。」[0538b01] 須菩提承佛威神，而作",
    "T08n0227_001:0538b02": "是言：「若菩薩行是三昧，不念不分別：『是三昧",
    "T08n0227_001:0538b03": "我當入，是三昧我今入、我已入。』無如是分別，",
    "T08n0227_001:0538b04": "當知是菩薩已從諸佛得受阿耨多羅三藐",
    "T08n0227_001:0538b05": "三菩提記。」舍利弗語須菩提：「菩薩所行三昧，",
    "T08n0227_001:0538b06": "得從諸佛受阿耨多羅三藐三菩提記。是三",
    "T08n0227_001:0538b07": "昧可得示不？」須菩提言：「不也，舍利弗！何以故？",
    "T08n0227_001:0538b08": "善男子！不分別是三昧。所以者何？三昧性無",
    "T08n0227_001:0538b09": "所有故。」[0538b09] 佛讚須菩提言：「善哉，善哉！我說汝於",
    "T08n0227_001:0538b10": "無諍三昧人中，最為第一。如我所說，菩薩應",
    "T08n0227_001:0538b11": "如是學般若波羅蜜。若如是學者，是名學般",
    "T08n0227_001:0538b12": "若波羅蜜。」[0538b12] 舍利弗白佛言：「世尊！菩薩如是學，",
    "T08n0227_001:0538b13": "為學何法？」佛告舍利弗：「菩薩如是學，於法無",
    "T08n0227_001:0538b14": "所學。何以故？舍利弗！是諸法不爾，如凡夫所",
    "T08n0227_001:0538b15": "著。」[0538b15] 舍利弗白佛言：「世尊！今云何有？」佛言：「如",
    "T08n0227_001:0538b16": "無所有，如是有。如是諸法無所有，故名無明。",
    "T08n0227_001:0538b17": "凡夫分別無明，貪著無明，墮於二邊，不知不見，",
    "T08n0227_001:0538b18": "於無法中憶想分別，貪著名色。因貪著故，於",
    "T08n0227_001:0538b19": "無所有法，不知不見，不出不信不住，是故墮",
    "T08n0227_001:0538b20": "在凡夫貪著數中。」[0538b20] 舍利弗白佛言：「世尊！菩薩",
    "T08n0227_001:0538b21": "如是學，亦不學薩婆若。」佛告舍利弗：「菩薩如",
    "T08n0227_001:0538b22": "是學，亦不學薩婆若。如是學，亦名學薩婆若、",
    "T08n0227_001:0538b23": "成就薩婆若。」須菩提白佛言：「世尊！若有問：『幻",
    "T08n0227_001:0538b24": "人學薩婆若，當成就薩婆若不？』世尊！我當云",
    "T08n0227_001:0538b25": "何答？」[0538b25] 「須菩提！我還問汝，隨意答。於意云何？",
    "T08n0227_001:0538b26": "幻異色，色異幻，幻異受、想、行、識耶？」須菩提言：",
    "T08n0227_001:0538b27": "「幻不異色，色不異幻。幻即是色，色即是幻。幻",
    "T08n0227_001:0538b28": "不異受、想、行、識，識不異幻。幻即是識，識即是",
    "T08n0227_001:0538b29": "幻。」[0538b29] 「須菩提！於意云何？五受陰名為菩薩不？」「如",
    "T08n0227_001:0538c01": "是，世尊！」[0538c01] 佛告須菩提：「菩薩學阿耨多羅三藐三",
    "T08n0227_001:0538c02": "菩提，當如幻人學。何以故？當知五陰即是幻",
    "T08n0227_001:0538c03": "人。所以者何？說色如幻，說受、想、行、識如幻，",
    "T08n0227_001:0538c04": "識是六情五陰。」[0538c04] 「世尊！新發意菩薩聞是說者，",
    "T08n0227_001:0538c05": "將無驚怖退沒耶？」佛告須菩提：「若新發意菩",
    "T08n0227_001:0538c06": "薩隨惡知識，則驚怖退沒。若隨善知識聞是",
    "T08n0227_001:0538c07": "說者，則無驚怖沒退。」[0538c07] 須菩提言：「世尊！何等",
    "T08n0227_001:0538c08": "是菩薩惡知識？」佛言：「教令遠離般若波羅蜜，",
    "T08n0227_001:0538c09": "使不樂菩提。又教令學取相分別、嚴飾文頌，",
    "T08n0227_001:0538c10": "又教學雜聲聞、辟支佛經法，又與作魔事因",
    "T08n0227_001:0538c11": "緣。是名菩薩惡知識。」[0538c11] 「世尊！何等為菩薩善知",
    "T08n0227_001:0538c12": "識？」「若教令學般若波羅蜜，為說魔事，說魔過",
    "T08n0227_001:0538c13": "惡；令知魔事、魔過惡已，教令遠離。須菩提！是",
    "T08n0227_001:0538c14": "名發大乘心大莊嚴菩薩摩訶薩善知識。」[0538c14] 須",
    "T08n0227_001:0538c15": "菩提白佛言：「世尊！所言菩薩，菩薩有何義？」佛",
    "T08n0227_001:0538c16": "告須菩提：「為學一切法無障礙，亦如實知一切",
    "T08n0227_001:0538c17": "法，是名菩薩義。」[0538c17] 須菩提白佛言：「世尊！若知一",
    "T08n0227_001:0538c18": "切法名為菩薩義，復以何義名為摩訶薩？」佛",
    "T08n0227_001:0538c19": "言：「當為大眾作上首，名為摩訶薩義。」[0538c19] 舍利弗",
    "T08n0227_001:0538c20": "白佛言：「世尊！我亦樂說所以為摩訶薩義。」佛",
    "T08n0227_001:0538c21": "言：「樂說便說。」舍利弗白佛言：「世尊！菩薩為斷",
    "T08n0227_001:0538c22": "我見、眾生見、壽者見、人見，有見無見、斷見常",
    "T08n0227_001:0538c23": "見等，而為說法，是名摩訶薩義。於是中心無",
    "T08n0227_001:0538c24": "所著，亦名摩訶薩義。」[0538c24] 舍利弗問須菩提：「何故",
    "T08n0227_001:0538c25": "於是中心無所著？」須菩提言：「無心故，於是中",
    "T08n0227_001:0538c26": "心無所著。」富樓那彌多羅尼子白佛言：「世尊！",
    "T08n0227_001:0538c27": "菩薩發大莊嚴，乘大乘故，是名摩訶薩義。」[0538c27] 須",
    "T08n0227_001:0538c28": "菩提白佛言：「世尊！所言菩薩發大莊嚴，云何",
    "T08n0227_001:0538c29": "名為發大莊嚴？」佛言：「菩薩作是念：『我應度無",
    "T08n0227_001:0539a01": "量阿僧祇眾生。度眾生已，無有眾生滅度者。』",
    "T08n0227_001:0539a02": "何以故？諸法相爾。譬如工幻師，於四衢道，化作",
    "T08n0227_001:0539a03": "大眾，悉斷化人頭。於意云何？寧有傷有死者",
    "T08n0227_001:0539a04": "不？」須菩提言：「不也，世尊！」佛言：「菩薩亦如是，",
    "T08n0227_001:0539a05": "度無量阿僧祇眾生已，無有眾生滅度者。若",
    "T08n0227_001:0539a06": "菩薩聞是事，不驚不怖，當知是菩薩發大莊",
    "T08n0227_001:0539a07": "嚴。」[0539a07] 須菩提言：「如我解佛所說義，當知是菩薩",
    "T08n0227_001:0539a08": "發大莊嚴而自莊嚴。何以故？薩婆若是不作",
    "T08n0227_001:0539a09": "不起法，為眾生故發大莊嚴。是眾生亦是不",
    "T08n0227_001:0539a10": "作不起法。何以故？色無縛無解，受、想、行、識無",
    "T08n0227_001:0539a11": "縛無解故。」[0539a11] 富樓那語須菩提：「色無縛無解，受、",
    "T08n0227_001:0539a12": "想、行、識無縛無解耶？」須菩提言：「色無縛無解，",
    "T08n0227_001:0539a13": "受、想、行、識無縛無解。」富樓那言：「何等色無縛",
    "T08n0227_001:0539a14": "無解？何等受、想、行、識無縛無解？」須菩提言：「幻",
    "T08n0227_001:0539a15": "人色是無縛無解，幻人受、想、行、識是無縛無",
    "T08n0227_001:0539a16": "解。無所有故，無縛無解；離故，無縛無解；無生",
    "T08n0227_001:0539a17": "故，無縛無解。是名菩薩摩訶薩發大莊嚴而",
    "T08n0227_001:0539a18": "自莊嚴。」[0539a18] 須菩提白佛言：「世尊！云何為大乘？云",
    "T08n0227_001:0539a19": "何為菩薩發趣大乘？是乘住何處？是乘從何",
    "T08n0227_001:0539a20": "處出？」佛告須菩提：「大乘者，無有量、無分數故。",
    "T08n0227_001:0539a21": "是乘從何處出、住何處者，是乘從三界出、住",
    "T08n0227_001:0539a22": "薩婆若。無乘是乘出者。何以故？出法、出者，",
    "T08n0227_001:0539a23": "俱無所有，何法當出？」[0539a23] 須菩提白佛言：「世尊！",
    "T08n0227_001:0539a24": "所言摩訶衍、摩訶衍者，勝出一切世間天、人、",
    "T08n0227_001:0539a25": "阿修羅。世尊！摩訶衍與虛空等。如虛空，受無",
    "T08n0227_001:0539a26": "量阿僧祇眾生；摩訶衍亦如是，受無量阿僧",
    "T08n0227_001:0539a27": "祇眾生。是摩訶衍如虛空，無來處，無去處，無",
    "T08n0227_001:0539a28": "住處；摩訶衍亦如是，不得前際，不得中際，不",
    "T08n0227_001:0539a29": "得後際。是乘三世等，是故名為摩訶衍。」佛讚",
    "T08n0227_001:0539b01": "須菩提言：「善哉，善哉！諸菩薩摩訶薩摩訶衍，",
    "T08n0227_001:0539b02": "應如汝所說。」[0539b02] 爾時富樓那彌多羅尼子白佛",
    "T08n0227_001:0539b03": "言：「世尊！佛使須菩提說般若波羅蜜，乃說摩",
    "T08n0227_001:0539b04": "訶衍？」須菩提白佛言：「世尊！我所說將無離般",
    "T08n0227_001:0539b05": "若波羅蜜耶？」「不也，須菩提！汝所說隨順般若",
    "T08n0227_001:0539b06": "波羅蜜。」[0539b06] 「世尊！我不得過去世菩薩，亦不得未",
    "T08n0227_001:0539b07": "來、現在世菩薩。色無邊故，菩薩亦無邊；受、想、",
    "T08n0227_001:0539b08": "行、識無邊故，菩薩亦無邊。世尊！如是一切處、",
    "T08n0227_001:0539b09": "一切時、一切種菩薩不可得，當教何等菩薩般",
    "T08n0227_001:0539b10": "若波羅蜜？我不得不見菩薩，當教何法入般",
    "T08n0227_001:0539b11": "若波羅蜜？世尊！所言菩薩、菩薩者，但有名字。",
    "T08n0227_001:0539b12": "譬如所說我，我法畢竟不生。世尊！一切法性",
    "T08n0227_001:0539b13": "亦如是。此中何等是色不著不生？何等是受、",
    "T08n0227_001:0539b14": "想、行、識不著不生？色是菩薩不可得，受、想、行、",
    "T08n0227_001:0539b15": "識是菩薩不可得，不可得亦不可得。世尊！一",
    "T08n0227_001:0539b16": "切處、一切時、一切種菩薩不可得，當教何法",
    "T08n0227_001:0539b17": "入般若波羅蜜？世尊！菩薩但有名字。如我畢",
    "T08n0227_001:0539b18": "竟不生，諸法性亦如是。此中何等是色不著",
    "T08n0227_001:0539b19": "不生？何等是受、想、行、識不著不生？諸法性如",
    "T08n0227_001:0539b20": "是，是性亦不生，不生亦不生。世尊！我今當教",
    "T08n0227_001:0539b21": "不生法入般若波羅蜜耶？何以故？離不生法，",
    "T08n0227_001:0539b22": "不可得菩薩行阿耨多羅三藐三菩提。若菩",
    "T08n0227_001:0539b23": "薩聞作是說，不驚不怖，當知是菩薩行般若",
    "T08n0227_001:0539b24": "波羅蜜。世尊！菩薩隨行般若波羅蜜時作是",
    "T08n0227_001:0539b25": "觀，諸法即不受色。何以故？色無生即非色，色",
    "T08n0227_001:0539b26": "無滅即非色。無生無滅，無二無別。若說是色，",
    "T08n0227_001:0539b27": "即是無二法。菩薩行般若波羅蜜時，不受受、",
    "T08n0227_001:0539b28": "想、行、識。何以故？識無生即非識，識無滅即非",
    "T08n0227_001:0539b29": "識。無生無滅，無二無別。若說識，即是無二法。」",
    "T08n0227_001:0539c01": "[0539c01] 舍利弗問須菩提：「如我解須菩提所說義，菩",
    "T08n0227_001:0539c02": "薩即是無生。若菩薩無生，何以故有難行，為",
    "T08n0227_001:0539c03": "眾生故受苦惱？」須菩提言：「我不欲使菩薩有",
    "T08n0227_001:0539c04": "難行。何以故？生難行想、苦行想，不能利益無",
    "T08n0227_001:0539c05": "量阿僧祇眾生。於眾生生易想、樂想、父母想、",
    "T08n0227_001:0539c06": "子想、我所想，則能利益無量阿僧祇眾生。如",
    "T08n0227_001:0539c07": "我法，一切處、一切時、一切種不可得。菩薩於",
    "T08n0227_001:0539c08": "內外法中，應生如是想。若菩薩以如是心行，",
    "T08n0227_001:0539c09": "亦名難行。如舍利弗所言：『菩薩無生。』如是，舍",
    "T08n0227_001:0539c10": "利弗！菩薩實無生。」[0539c10] 舍利弗言：「但菩薩無生，薩",
    "T08n0227_001:0539c11": "婆若亦無生？」須菩提言：「薩婆若亦無生。」舍利",
    "T08n0227_001:0539c12": "弗言：「薩婆若無生，凡夫亦無生？」須菩提言：",
    "T08n0227_001:0539c13": "「凡夫亦無生。」[0539c13] 舍利弗語須菩提：「若菩薩無生，",
    "T08n0227_001:0539c14": "菩薩法亦無生；薩婆若無生，薩婆若法亦無",
    "T08n0227_001:0539c15": "生；凡夫無生，凡夫法亦無生。今以無生得無",
    "T08n0227_001:0539c16": "生，菩薩應得薩婆若。」須菩提言：「我不欲令無",
    "T08n0227_001:0539c17": "生法有所得。何以故？無生法不可得故。」舍利",
    "T08n0227_001:0539c18": "弗言：「生生無生生。汝所言、樂說，為生為",
    "T08n0227_001:0539c19": "無生？」須菩提言：「諸法無生，所言無生，樂說",
    "T08n0227_001:0539c20": "亦無生，如是樂說。」[0539c20] 舍利弗言：「善哉，善哉！須",
    "T08n0227_001:0539c21": "菩提！汝於說法人中，為最第一。何以故？",
    "T08n0227_001:0539c22": "須菩提！隨所問皆能答故。」須菩提言：「法應",
    "T08n0227_001:0539c23": "爾。諸佛弟子，於無依止法，所問能答。何以",
    "T08n0227_001:0539c24": "故？一切法無定故。」舍利弗言：「善哉，善哉！",
    "T08n0227_001:0539c25": "是何波羅蜜力？」須菩提言：「是般若波羅蜜",
    "T08n0227_001:0539c26": "力。舍利弗！若菩薩聞如是說、如是論時，不",
    "T08n0227_001:0539c27": "疑不悔不難，當知是菩薩行，是行不離是念。」",
    "T08n0227_001:0539c28": "[0539c28] 舍利弗言：「若菩薩不離是行、不離是念，一",
    "T08n0227_001:0539c29": "切眾生亦不離是行、不離是念，一切眾生亦",
    "T08n0227_001:0540a01": "當是菩薩。何以故？一切眾生不離是念故。」",
    "T08n0227_001:0540a02": "須菩提言：「善哉，善哉！舍利弗！汝欲離我而成",
    "T08n0227_001:0540a03": "我義。所以者何？眾生無性故，當知念亦無性；",
    "T08n0227_001:0540a04": "眾生離故，念亦離；眾生不可得故，念亦不可",
    "T08n0227_001:0540a05": "得。舍利弗！我欲令菩薩，以是念行般若波羅",
    "T08n0227_001:0540a06": "蜜。」",
    "T08n0227_001:0540a07": "摩訶般若波羅蜜釋提桓因品第二",
    "T08n0227_001:0540a08": "[0540a08] 爾時釋提桓因，與四萬天子，俱在會中；四天",
    "T08n0227_001:0540a09": "王，與二萬天子，俱在會中；娑婆世界主、梵天",
    "T08n0227_001:0540a10": "王，與萬梵天，俱在會中；乃至淨居天眾，無數",
    "T08n0227_001:0540a11": "千種，俱在會中。是諸天眾，業報光明，以佛身",
    "T08n0227_001:0540a12": "神力光明故，皆不復現。[0540a12] 爾時釋提桓因語須",
    "T08n0227_001:0540a13": "菩提言：「是諸無數天眾，皆共集會，欲聽須菩",
    "T08n0227_001:0540a14": "提說般若波羅蜜義。菩薩云何住般若波羅",
    "T08n0227_001:0540a15": "蜜？」須菩提語釋提桓因及諸天眾：「憍尸迦！我",
    "T08n0227_001:0540a16": "今當承佛神力，說般若波羅蜜。若諸天子未",
    "T08n0227_001:0540a17": "發阿耨多羅三藐三菩提心者，今應當發。若",
    "T08n0227_001:0540a18": "人已入正位，則不堪任發阿耨多羅三藐三",
    "T08n0227_001:0540a19": "菩提心。何以故？已於生死作障隔故。是人若",
    "T08n0227_001:0540a20": "發阿耨多羅三藐三菩提心，我亦隨喜，終不",
    "T08n0227_001:0540a21": "斷其功德。所以者何？上人應求上法。」[0540a21] 爾時佛",
    "T08n0227_001:0540a22": "讚須菩提言：「善哉，善哉！汝能如是勸樂諸菩",
    "T08n0227_001:0540a23": "薩。」須菩提言：「世尊！我當報佛恩。如過去諸佛",
    "T08n0227_001:0540a24": "及諸弟子教，如來住空法中亦教學諸波羅",
    "T08n0227_001:0540a25": "蜜。如來學是法，得阿耨多羅三藐三菩提。世",
    "T08n0227_001:0540a26": "尊！我今亦當如是護念諸菩薩。以我護念因",
    "T08n0227_001:0540a27": "緣故，諸菩薩當疾得阿耨多羅三藐三菩提。」",
    "T08n0227_001:0540a28": "[0540a28] 須菩提語釋提桓因言：「憍尸迦！汝一心聽，菩",
    "T08n0227_001:0540a29": "薩住般若波羅蜜。憍尸迦！菩薩發大莊嚴，乘",
    "T08n0227_001:0540b01": "於大乘，以空法住般若波羅蜜。不應住色，不",
    "T08n0227_001:0540b02": "應住受、想、行、識；不應住色若常若無常，不應",
    "T08n0227_001:0540b03": "住受、想、行、識若常若無常；不應住色若苦若",
    "T08n0227_001:0540b04": "樂，不應住受、想、行、識若苦若樂；不應住色若",
    "T08n0227_001:0540b05": "淨若不淨，不應住受、想、行、識若淨若不淨；不",
    "T08n0227_001:0540b06": "應住色若我若無我，不應住受、想、行、識若我",
    "T08n0227_001:0540b07": "若無我；不應住色若空若不空，不應住受、想、",
    "T08n0227_001:0540b08": "行、識若空若不空。不應住須陀洹果，不應住",
    "T08n0227_001:0540b09": "斯陀含果，不應住阿那含果，不應住阿羅漢",
    "T08n0227_001:0540b10": "果，不應住辟支佛道，不應住佛法。不應住須",
    "T08n0227_001:0540b11": "陀洹無為果，不應住須陀洹福田，不應住須",
    "T08n0227_001:0540b12": "陀洹乃至七往來生死。不應住斯陀含無為",
    "T08n0227_001:0540b13": "果，不應住斯陀含福田，不應住斯陀含一來",
    "T08n0227_001:0540b14": "此間當得盡苦。不應住阿那含無為果，不應",
    "T08n0227_001:0540b15": "住阿那含福田，不應住阿那含彼間滅度。不",
    "T08n0227_001:0540b16": "應住阿羅漢無為果，不應住阿羅漢福田，不",
    "T08n0227_001:0540b17": "應住阿羅漢今世入無餘涅槃。不應住辟支",
    "T08n0227_001:0540b18": "佛道無為果，不應住辟支佛福田，不應住辟",
    "T08n0227_001:0540b19": "支佛過聲聞地不及佛地而般涅槃。不應住",
    "T08n0227_001:0540b20": "佛法利益無量眾生、滅度無量眾生。」[0540b20] 爾時舍",
    "T08n0227_001:0540b21": "利弗作是念：「菩薩當云何住？」須菩提知舍利",
    "T08n0227_001:0540b22": "弗心所念，語舍利弗：「於意云何？如來為住何",
    "T08n0227_001:0540b23": "處？」舍利弗言：「如來無所住，無住心名為如來。",
    "T08n0227_001:0540b24": "如來不住有為性，亦不住無為性。」「舍利弗！菩",
    "T08n0227_001:0540b25": "薩摩訶薩亦應如是住，如如來住，於一切法",
    "T08n0227_001:0540b26": "非住非不住。」[0540b26] 爾時眾中有諸天子，作是念：「諸",
    "T08n0227_001:0540b27": "夜叉眾語言章句尚可知義，須菩提所說所",
    "T08n0227_001:0540b28": "論難可得解。」須菩提知諸天子心所念，語諸",
    "T08n0227_001:0540b29": "天子言：「是中無說無示無聽。」諸天子作是念：",
    "T08n0227_001:0540c01": "「須菩提欲令此義易解，而轉深妙。」須菩提知",
    "T08n0227_001:0540c02": "諸天子心所念，語諸天子言：「若行者欲證須",
    "T08n0227_001:0540c03": "陀洹果，欲住須陀洹果，不離是忍。欲證斯陀",
    "T08n0227_001:0540c04": "含果、阿那含果、阿羅漢果，欲證辟支佛道，欲",
    "T08n0227_001:0540c05": "證佛法，亦不離是忍。」爾時諸天子作是念：「何",
    "T08n0227_001:0540c06": "等人能隨順聽須菩提所說？」須菩提知諸天",
    "T08n0227_001:0540c07": "子心所念，語諸天子言：「幻人能隨順聽我所",
    "T08n0227_001:0540c08": "說，而無聽無證。」諸天子作是念：「但聽者如幻，",
    "T08n0227_001:0540c09": "眾生亦如幻？須陀洹果乃至辟支佛道亦如",
    "T08n0227_001:0540c10": "幻？」須菩提知諸天子心所念，語諸天子言：「我",
    "T08n0227_001:0540c11": "說眾生如幻如夢，須陀洹果亦如幻如夢，斯",
    "T08n0227_001:0540c12": "陀含果、阿那含果、阿羅漢果、辟支佛道亦如幻",
    "T08n0227_001:0540c13": "如夢。」諸天子言：「須菩提亦說佛法如幻如夢？」",
    "T08n0227_001:0540c14": "須菩提言：「我說佛法亦如幻如夢，我說涅槃",
    "T08n0227_001:0540c15": "亦如幻如夢。」諸天子言：「大德須菩提亦說涅",
    "T08n0227_001:0540c16": "槃如幻如夢耶？」須菩提言：「諸天子！設復有法",
    "T08n0227_001:0540c17": "過於涅槃，我亦說如幻如夢。諸天子！幻夢、涅",
    "T08n0227_001:0540c18": "槃，無二無別。」[0540c18] 爾時舍利弗、富樓那彌多羅尼",
    "T08n0227_001:0540c19": "子、摩訶拘絺羅、摩訶迦栴延，問須菩提：「如是",
    "T08n0227_001:0540c20": "說般若波羅蜜義，誰能受者？」時阿難言：「如是",
    "T08n0227_001:0540c21": "說般若波羅蜜義，阿毘跋致菩薩、具足正見者、",
    "T08n0227_001:0540c22": "滿願阿羅漢，是等能受。」須菩提言：「如是說般",
    "T08n0227_001:0540c23": "若波羅蜜義，無能受者。所以者何？此般若波羅",
    "T08n0227_001:0540c24": "蜜法中，無法可說，無法可示。以是義故，無能",
    "T08n0227_001:0540c25": "受者。」[0540c25] 爾時釋提桓因作是念：「長老須菩提為",
    "T08n0227_001:0540c26": "雨法雨。我寧可化作華，散須菩提上。」釋提桓",
    "T08n0227_001:0540c27": "因即化作華，散須菩提上。須菩提作是念：「釋",
    "T08n0227_001:0540c28": "提桓因今所散華，我於忉利天上所未曾見。",
    "T08n0227_001:0540c29": "是華從心樹出，不從樹生。」釋提桓因知須菩",
    "T08n0227_001:0541a01": "提心所念，語須菩提言：「是華非生，華亦非心",
    "T08n0227_001:0541a02": "樹生。」須菩提語釋提桓因言：「憍尸迦！汝言是",
    "T08n0227_001:0541a03": "華非生，華亦非心樹生。若非生法，不名為華。」",
    "T08n0227_001:0541a04": "釋提桓因作是念：「長老須菩提智慧甚深，不",
    "T08n0227_001:0541a05": "壞假名而說實義。」念已，語須菩提言：「如是，如",
    "T08n0227_001:0541a06": "是！須菩提！如須菩提所說，菩薩應如是學。菩",
    "T08n0227_001:0541a07": "薩如是學者，不學須陀洹果、斯陀含果、阿那",
    "T08n0227_001:0541a08": "含果、阿羅漢果、辟支佛道。若不學是地，是名",
    "T08n0227_001:0541a09": "學佛法、學薩婆若。若學佛法、學薩婆若，則學",
    "T08n0227_001:0541a10": "無量無邊佛法。若學無量無邊佛法者，不",
    "T08n0227_001:0541a11": "為增減色學，不為增減受、想、行、識學；不為受",
    "T08n0227_001:0541a12": "色學，不為受受、想、行、識學。是人於法無所取",
    "T08n0227_001:0541a13": "無所滅故學。」[0541a13] 舍利弗語須菩提：「行者不為取",
    "T08n0227_001:0541a14": "薩婆若，不為滅薩婆若故學。」須菩提言：「如是，",
    "T08n0227_001:0541a15": "如是！舍利弗！菩薩乃至薩婆若，不取不滅故",
    "T08n0227_001:0541a16": "學。如是觀時，能學薩婆若，能成就薩婆若。」[0541a16] 爾",
    "T08n0227_001:0541a17": "時釋提桓因語舍利弗：「菩薩摩訶薩般若波",
    "T08n0227_001:0541a18": "羅蜜，當於何求？」舍利弗言：「般若波羅蜜當於",
    "T08n0227_001:0541a19": "須菩提所轉中求。」釋提桓因語須菩提：「是誰",
    "T08n0227_001:0541a20": "神力？」須菩提言：「是佛神力。憍尸迦！如所問般",
    "T08n0227_001:0541a21": "若波羅蜜當於何求？般若波羅蜜不應色中",
    "T08n0227_001:0541a22": "求，不應受、想、行、識中求；亦不離色求，亦不離",
    "T08n0227_001:0541a23": "受、想、行、識求。何以故？色非般若波羅蜜，離色",
    "T08n0227_001:0541a24": "亦非般若波羅蜜；受、想、行、識非般若波羅蜜，",
    "T08n0227_001:0541a25": "離受、想、行、識亦非般若波羅蜜。」[0541a25] 釋提桓因言：",
    "T08n0227_001:0541a26": "「摩訶波羅蜜是般若波羅蜜，無量波羅蜜是",
    "T08n0227_001:0541a27": "般若波羅蜜，無邊波羅蜜是般若波羅蜜。」須",
    "T08n0227_001:0541a28": "菩提言：「如是，如是！憍尸迦！摩訶波羅蜜是般",
    "T08n0227_001:0541a29": "若波羅蜜，無量波羅蜜是般若波羅蜜，無邊",
    "T08n0227_001:0541b01": "波羅蜜是般若波羅蜜。憍尸迦！色無量故，般",
    "T08n0227_001:0541b02": "若波羅蜜無量；受、想、行、識無量故，般若波羅",
    "T08n0227_001:0541b03": "蜜無量。緣無邊故，般若波羅蜜無邊；眾生無",
    "T08n0227_001:0541b04": "邊故，般若波羅蜜無邊。憍尸迦！云何緣無邊",
    "T08n0227_001:0541b05": "故，般若波羅蜜無邊？諸法無前、無中、無後，是",
    "T08n0227_001:0541b06": "故緣無邊，般若波羅蜜無邊。復次，憍尸迦！諸",
    "T08n0227_001:0541b07": "法無邊，前際不可得，中際、後際不可得，是",
    "T08n0227_001:0541b08": "故緣無邊，般若波羅蜜無邊。」[0541b08] 釋提桓因言：「長",
    "T08n0227_001:0541b09": "老須菩提！云何眾生無邊，般若波羅蜜無邊？」",
    "T08n0227_001:0541b10": "「憍尸迦！眾生無量，算數不可得。是故眾生無",
    "T08n0227_001:0541b11": "邊，般若波羅蜜無邊。」[0541b11] 釋提桓因言：「大德須菩",
    "T08n0227_001:0541b12": "提！眾生有何義？」須菩提言：「眾生義即是法",
    "T08n0227_001:0541b13": "義。於意云何？所言眾生、眾生有何義？」[0541b13] 釋提",
    "T08n0227_001:0541b14": "桓因言：「眾生非法義，亦非非法義，但有假",
    "T08n0227_001:0541b15": "名。是名字無本無因，強為立名，名為眾生。」[0541b15] 須",
    "T08n0227_001:0541b16": "菩提言：「於意云何？此中實有眾生可說可示",
    "T08n0227_001:0541b17": "不？」「不也！」[0541b17] 須菩提言：「憍尸迦！若眾生不可說",
    "T08n0227_001:0541b18": "不可示，云何言：『眾生無邊，般若波羅蜜無",
    "T08n0227_001:0541b19": "邊？』憍尸迦！若如來住壽，如恒河沙劫，說言：",
    "T08n0227_001:0541b20": "『眾生、眾生。』實有眾生生滅不？」釋提桓因言：「不",
    "T08n0227_001:0541b21": "也！何以故？眾生從本已來，常清淨故。」「憍尸",
    "T08n0227_001:0541b22": "迦！是故當知眾生無邊，般若波羅蜜無邊。」"
}