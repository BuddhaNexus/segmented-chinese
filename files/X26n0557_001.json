{
    "X26n0557_001:0881b02": "No. 557-A",
    "X26n0557_001:0881b03": " 心經一貫疏序",
    "X26n0557_001:0881b05": "[0881b05] 咄哉心兮成佛之種子造業之根株打開兮萬象森",
    "X26n0557_001:0881b06": "羅把定兮一塵不立勞我",
    "X26n0557_001:0881b07": "釋迦老子指東話西說了四十九年&#x5374;未嘗言著一",
    "X26n0557_001:0881b08": "字無聲無臭非色非空達磨問著不識直得面壁如",
    "X26n0557_001:0881b09": "愚歷代祖師頭出頭沒說真說妄究竟龍頭蛇尾疑",
    "X26n0557_001:0881b10": "殺若許豪傑埋&#x5374;多少英靈驀地撞著依舊眼橫鼻",
    "X26n0557_001:0881b11": "直當時般若會上被那黃面老漢話作七華八裂說",
    "X26n0557_001:0881b12": "什麼五蘊六入十二處十八界截不斷的葛藤&#x5374;有",
    "X26n0557_001:0881b13": "六百卷傍出個不平之人喚作觀自在向鶖子道了",
    "X26n0557_001:0881b14": "幾個無字且喜掃&#x8E2A;滅跡傳至中華故有心經遺世",
    "X26n0557_001:0881b15": "我",
    "X26n0557_001:0881b16": "太祖高皇帝御製序等茲因存空法主問著不免打",
    "X26n0557_001:0881b17": "個之遶為公科出註出名曰心經一貫疏更勞存公",
    "X26n0557_001:0881b18": "點綴倭文為之剞劂散乎斯邦以誨初學倘明眼者",
    "X26n0557_001:0881b19": "覷著不妨一&#x54B2;咦切不可放過始得故序。[0881b19] &#x65F9;",
    "X26n0557_001:0881b20": "正保戊子之秋書於長崎興福左寮客寓",
    "X26n0557_001:0881b21": "[0881b21] 明南都&#x52C5;建寶華山護國聖化隆昌寺末法",
    "X26n0557_001:0881b22": "比丘益證自新謹識",
    "X26n0557_001:0881c02": "No. 557-B",
    "X26n0557_001:0881c03": " 心經一貫疏科義",
    "X26n0557_001:0881c05": "[0881c05] 天台智者大師未釋經之初首判五重玄義者以",
    "X26n0557_001:0881c06": "其易曉旨趣故也復以科而科其文以其易知分",
    "X26n0557_001:0881c07": "際也余遊講肆時目其諸經科疏唯此經義周而",
    "X26n0557_001:0881c08": "文簡雖註釋者頗多而科之者無幾故學者不免",
    "X26n0557_001:0881c09": "泥於尋墨蔓然而失其一貫焉今不揣管見&#x6586;古",
    "X26n0557_001:0881c10": "而科之俾初學者因科而得義得義而忘言忘言",
    "X26n0557_001:0881c11": "則體真體真則融物融物則一貫豈非依文字而",
    "X26n0557_001:0881c12": "起觀照緣觀照而證實相三種般若備矣哉雖然",
    "X26n0557_001:0881c13": "此尤被其中下若其上根睿智者猛然生信向未",
    "X26n0557_001:0881c14": "展卷之先橫金剛王寶劍&#x811A;跟下一揮百雜碎便",
    "X26n0557_001:0881c15": "乃昂然而去豈非快哉說甚麼文字觀照實相色",
    "X26n0557_001:0881c16": "空乃至三科七大菩提涅槃此乃真持揭諦揭諦",
    "X26n0557_001:0881c17": "波羅揭諦之人也其或未然姑且依科尋經自有",
    "X26n0557_001:0881c18": "忘言之日在或曰世尊應機說教初非有意而成",
    "X26n0557_001:0881c19": "章段今乃剛編支離豈非拘律乎曰是何言耶佛",
    "X26n0557_001:0881c20": "為法王於法自在不然而然自有意義融通焉故",
    "X26n0557_001:0881c21": "茲剎說熾然說三世諸佛一時說言辭句義無不",
    "X26n0557_001:0881c22": "&#x8117;符此豈有意而契哉又如我土漢魏以來世智",
    "X26n0557_001:0881c23": "之人雖閭閻巷陌風景歌謠出乎不意皆中黃鍾",
    "X26n0557_001:0881c24": "大呂之音亦有起承轉合之四法世智尚然矧佛",
    "X26n0557_001:0882a01": "智乎問此經佛說耶菩薩說耶曰按施護譯本世",
    "X26n0557_001:0882a02": "尊在靈鷲山中入甚深光明定說三摩提鶖子請",
    "X26n0557_001:0882a03": "問觀自在菩薩說也即如法華會上大通智勝佛",
    "X26n0557_001:0882a04": "說法而十六王子覆講之義故知此經是大品之",
    "X26n0557_001:0882a05": "要即佛說也大品雖六百之廣無非說個蘊處界",
    "X26n0557_001:0882a06": "入此經該而綜之無不備矣此經以單法為名無",
    "X26n0557_001:0882a07": "人喻故真空實相為體空一切法故照見為宗因",
    "X26n0557_001:0882a08": "照而見有因果故度苦為用能除一切苦故大乘",
    "X26n0557_001:0882a09": "般若為教相般若同時味故其餘玄談廣載諸疏",
    "X26n0557_001:0882a10": "今繁不述。",
    "X26n0557_001:0882a11": "[0882a11] △此經大科分為三段初立義分二解釋分三密",
    "X26n0557_001:0882a12": "結分立義分二初釋題次釋文初釋題。",
    "X26n0557_001:0882b04": "No. 557",
    "X26n0557_001:0882b05": "般若波羅蜜多心經一貫疏",
    "X26n0557_001:0882b08": "唐三藏法師 玄奘奉 詔譯",
    "X26n0557_001:0882b09": "明楚護國寺比丘 益證 一貫疏",
    "X26n0557_001:0882b10": "[0882b10] 舊說般若者智慧也波羅蜜者到彼岸也亦云度",
    "X26n0557_001:0882b11": "彼岸義含幽遠置而不翻謂生死此岸也涅槃彼",
    "X26n0557_001:0882b12": "岸也煩惱中流也假以智慧為楫而度之是謂智",
    "X26n0557_001:0882b13": "慧度彼岸按諸經論註疏有數十翻解釋般若之",
    "X26n0557_001:0882b14": "義無非聖人攝化假立名言也故曰但以假名字",
    "X26n0557_001:0882b15": "引導於眾生若膠乎度義而釋者且生死即涅槃",
    "X26n0557_001:0882b16": "煩惱即菩提智慧即無明無明即解脫又作麼生",
    "X26n0557_001:0882b17": "說度是故今按本經而推之即是深行觀行用力",
    "X26n0557_001:0882b18": "之名也蓋大乘用力之際離意識心絕凡聖解不",
    "X26n0557_001:0882b19": "落念慮非假思惟故無可名而名之強名謂之般",
    "X26n0557_001:0882b20": "若也波羅蜜多者即覺悟之號也覺悟即到彼岸",
    "X26n0557_001:0882b21": "欲達覺悟之理要在單提空印直趣直入忽然踢",
    "X26n0557_001:0882b22": "脫五蘊牢關拂散色空幻翳直得&#x8657;空粉碎大地",
    "X26n0557_001:0882b23": "平沉兩眼打開不見奚真奚妄孰聖孰凡固無生",
    "X26n0557_001:0882b24": "滅可得無垢淨可分無四諦可修無無明可盡無",
    "X26n0557_001:0882c01": "智得可得得涅槃之證斯時也佛亦不知名字而",
    "X26n0557_001:0882c02": "何強名喚作波羅蜜多到這田地喚般若作無明",
    "X26n0557_001:0882c03": "也得喚波羅蜜作生死也得喚生死作涅槃也得",
    "X26n0557_001:0882c04": "喚此岸作彼岸也得無適無莫隨處安名故曰佛",
    "X26n0557_001:0882c05": "說般若波羅蜜即非般若波羅蜜是名般若波羅",
    "X26n0557_001:0882c06": "蜜也心者即般若之本稱般若即心之異號有解",
    "X26n0557_001:0882c07": "此經是大品之心非也本經未言故此經至我中",
    "X26n0557_001:0882c08": "華凡五譯名各稍異其義無殊有本名般若波羅",
    "X26n0557_001:0882c09": "蜜多大明神&#x546A;經有本名摩訶般若波羅蜜多佛",
    "X26n0557_001:0882c10": "母經總言大智慧心也今從奘師所譯故名般若",
    "X26n0557_001:0882c11": "波羅蜜多心經經者徑也行必由徑故又常也般",
    "X26n0557_001:0882c12": "若非斷滅故又歷也故曰也須從這裡過始得又",
    "X26n0557_001:0882c13": "曰此經深固幽遠無人能到又仁王賢哲所說謂",
    "X26n0557_001:0882c14": "之經經緯天下五常故佛菩薩所說謂之經經緯",
    "X26n0557_001:0882c15": "至道真常故一貫者如線貫華故佛說法語如空",
    "X26n0557_001:0882c16": "華之亂墜所詮旨趣似貫而貫之故首尼跌宕靡",
    "X26n0557_001:0882c17": "不周遮今慮睹華而失貫故以科綸而引之庶使",
    "X26n0557_001:0882c18": "緣科而獲旨也疏者搜也通也搜其隱微之奧旨",
    "X26n0557_001:0882c19": "通乎曲渠之町畦俾得水無留滯焉故名一貫疏。",
    "X26n0557_001:0882c20": "[0882c20] △次釋文四初舉能行之人二序所行法時三明",
    "X26n0557_001:0882c21": "因宗顯體四顯依法力用此四科大科科為立義",
    "X26n0557_001:0882c22": "分者立其一經之義旨也自觀自在菩薩至度一",
    "X26n0557_001:0882c23": "切苦厄句一卷心經備矣向下重釋前文故科為",
    "X26n0557_001:0882c24": "解釋分問餘經皆有序正流通之說此經無者何",
    "X26n0557_001:0883a01": "耶曰譯人從簡故也大品般若云爾時世尊在靈",
    "X26n0557_001:0883a02": "鷲山中入甚深光明定宣說三摩提竟舍利子白",
    "X26n0557_001:0883a03": "觀自在言若有人欲修學甚深般若法門者當云",
    "X26n0557_001:0883a04": "何修學此乃序也今經乃觀自在菩薩告而答之",
    "X26n0557_001:0883a05": "正宗也餘有流通具在大品詳焉。[0883a05] 初舉能行之人。",
    "X26n0557_001:0883a06": "[0883a06] 觀自在菩薩。",
    "X26n0557_001:0883a07": "[0883a07] 觀自在者有二說一化主以自而言二指他言若",
    "X26n0557_001:0883a08": "自若他無非行人也猶言舍利子若有人欲修般",
    "X26n0557_001:0883a09": "若之法門但看那觀自在之人他不以境觀不以",
    "X26n0557_001:0883a10": "智觀以觀觀者故得自在所謂將聞持佛佛何不",
    "X26n0557_001:0883a11": "自聞聞此以入流忘所之觀至於生滅既滅寂滅",
    "X26n0557_001:0883a12": "現前有大自在故得名焉菩薩者梵語菩提薩埵",
    "X26n0557_001:0883a13": "華言道心眾生又云覺有情故凡有發六度萬行",
    "X26n0557_001:0883a14": "之道心覺念有情者均以此名而稱之。[0883a14] △二序所",
    "X26n0557_001:0883a15": "行法時。",
    "X26n0557_001:0883a16": "[0883a16] 行深般若波羅蜜多時。",
    "X26n0557_001:0883a17": "[0883a17] 行謂能行之智深般若是所行之法此法深固幽",
    "X26n0557_001:0883a18": "遠非初心淺智彷弗而入之故曰行深時者非時",
    "X26n0557_001:0883a19": "候之時所謂正恁麼時之時也般若波羅見前註。",
    "X26n0557_001:0883a20": "[0883a20] △三明因宗顯體。",
    "X26n0557_001:0883a21": "[0883a21] 照見五蘊皆空。",
    "X26n0557_001:0883a22": "[0883a22] 因照而見是謂因果為宗破蘊顯空而得實相之",
    "X26n0557_001:0883a23": "體故科為因宗顯體照見者以微密之觀照破五",
    "X26n0557_001:0883a24": "蘊之銀山得見真如之性也夫蘊也者梵語塞&#x5FA4;",
    "X26n0557_001:0883b01": "陀唐言陰謂色等五種陰覆真空故不得而洞徹",
    "X26n0557_001:0883b02": "焉以其智眼&#x77D2;昧故將菩提為煩惱以涅槃作死",
    "X26n0557_001:0883b03": "生黯然而莫求解脫焉今乃憤決然之智高提般",
    "X26n0557_001:0883b04": "若之空印印破五蘊之華覺悟真常之實性則若",
    "X26n0557_001:0883b05": "蘊若性本如來藏性真常中求於去來迷悟生死",
    "X26n0557_001:0883b06": "了無所得況五蘊乎故曰皆空。[0883b06] △四顯依法力用。",
    "X26n0557_001:0883b07": "[0883b07] 度一切苦厄。",
    "X26n0557_001:0883b08": "[0883b08] 度者渡也一切苦厄者眾生處於五濁惡世依乎",
    "X26n0557_001:0883b09": "瓦礫荊棘之報土入乎四大革囊之報軀逐乎憎",
    "X26n0557_001:0883b10": "愛坑坎之識心故耳身心動作無非苦厄耳舊說",
    "X26n0557_001:0883b11": "八苦可知也此苦皆緣五蘊區宇而覆之起貪嗔",
    "X26n0557_001:0883b12": "山積癡愛海所以隔絕大道焉今依般若之空智",
    "X26n0557_001:0883b13": "披露當陽之性天踢倒貪嗔山塞&#x5374;癡愛海一道",
    "X26n0557_001:0883b14": "坦然無罣無礙何苦之有哉斯乃般若之力用得",
    "X26n0557_001:0883b15": "度究竟於涅槃故科為依法力用也立義分竟。",
    "X26n0557_001:0883b16": "[0883b16] △二解釋分三初釋五蘊皆空二辯釋空字以示",
    "X26n0557_001:0883b17": "真空三釋度一切苦厄初釋五蘊皆空二初召名",
    "X26n0557_001:0883b18": "二告釋。[0883b18] 初召名。",
    "X26n0557_001:0883b19": "[0883b19] 舍利子。",
    "X26n0557_001:0883b20": "[0883b20] 舍利子者佛之大智第一之弟子也母名舍利故",
    "X26n0557_001:0883b21": "曰舍利之子亦名身子又名鶖子其義可知此經",
    "X26n0557_001:0883b22": "貴乎智破五蘊故耳當機欲釋前文召名而告之。",
    "X26n0557_001:0883b23": "[0883b23] △二告釋二初釋色蘊即空二合四蘊不異初釋",
    "X26n0557_001:0883b24": "色蘊即空二初比量二覿體釋。[0883b24] 初比量釋。",
    "X26n0557_001:0883c01": "[0883c01] 色不異空空不異色。",
    "X26n0557_001:0883c02": "[0883c02] 何以知其解釋耶蓋前文秪說個照見五蘊皆空",
    "X26n0557_001:0883c03": "然觀照之功密而難曉故落第二門頭重加解釋",
    "X26n0557_001:0883c04": "俾依文字而悟入焉猶曰舍利子我說五蘊皆空",
    "X26n0557_001:0883c05": "者何且將色之一字誨汝知之餘則可知也蓋此",
    "X26n0557_001:0883c06": "四大之身元是真空之中妄生之勞相猶如目視",
    "X26n0557_001:0883c07": "空華證勞而有空起空滅故曰色不異空色既依",
    "X26n0557_001:0883c08": "空而起當知空是色之體性既色其色則空亦不",
    "X26n0557_001:0883c09": "空故曰空不異色也此乃色空比量而釋故曰不",
    "X26n0557_001:0883c10": "異無空不體色無色不顯空空色相推方便對待",
    "X26n0557_001:0883c11": "而釋也。[0883c11] △二覿體釋。",
    "X26n0557_001:0883c12": "[0883c12] 色即是空空即是色。",
    "X26n0557_001:0883c13": "[0883c13] 此乃覿體指出也猶曰舍利子我說色空不異者",
    "X26n0557_001:0883c14": "蓋是比類而言汝勿惑其析色入空之義待其色",
    "X26n0557_001:0883c15": "滅顯空以落小乘之見其實體即色即空即空即",
    "X26n0557_001:0883c16": "色也何則且汝觀此四大之軀雖有百骸四支無",
    "X26n0557_001:0883c17": "非色也即此色身手舞足蹈出作入息就裏而推",
    "X26n0557_001:0883c18": "之求個影跡不可得況色質乎豈非色即是空耶",
    "X26n0557_001:0883c19": "復觀此空性之理視而弗見聽而無聞體物而不",
    "X26n0557_001:0883c20": "可遺既體其物矣則百骸四支手舞足蹈出作入",
    "X26n0557_001:0883c21": "息無非色質而轉動於中求個空性了不可得又",
    "X26n0557_001:0883c22": "豈非空即是色乎身色如是餘色皆然是故佛說",
    "X26n0557_001:0883c23": "五蘊六入乃至山河大地明暗色空皆是如來藏",
    "X26n0557_001:0883c24": "中常住妙明不動周圓妙真如性汝以色空相傾",
    "X26n0557_001:0884a01": "相奪於如來藏而如來藏隨為色空周遍法界觀",
    "X26n0557_001:0884a02": "相元妄無可指陳觀性元真唯妙覺明妙覺明心",
    "X26n0557_001:0884a03": "先非水火故曰色即是空空即是色。[0884a03] △二合四蘊",
    "X26n0557_001:0884a04": "不異。",
    "X26n0557_001:0884a05": "[0884a05] 受想行識亦復如是。",
    "X26n0557_001:0884a06": "[0884a06] 當云受不異空空不異受受即是空空即是受而",
    "X26n0557_001:0884a07": "不言者從略也此四者蓋緣妄認四大之身六塵",
    "X26n0557_001:0884a08": "緣影之心故耳領納前境則有受造作思惟故有",
    "X26n0557_001:0884a09": "想想念奔流如波相續謂之行含藏種子隨業死",
    "X26n0557_001:0884a10": "生謂之識此皆依色身妄執為有色既即空四蘊",
    "X26n0557_001:0884a11": "奚立故如前之色蘊然。[0884a11] △二辨空字以示真空三",
    "X26n0557_001:0884a12": "初標真空體相二辨真空不空之妙三直說真空",
    "X26n0557_001:0884a13": "無一切法。[0884a13] 初標真空體相。",
    "X26n0557_001:0884a14": "[0884a14] 舍利子是諸法空相。",
    "X26n0557_001:0884a15": "[0884a15] 此又將五蘊皆空之空字辨立個真空之體相以",
    "X26n0557_001:0884a16": "起下文也猶曰舍利子我說五蘊皆空者汝將謂",
    "X26n0557_001:0884a17": "空其五蘊而更有餘法可空耶殊不知其五蘊空",
    "X26n0557_001:0884a18": "則諸法皆空諸法空則全真露全真露則知真空",
    "X26n0557_001:0884a19": "亦有體相焉。[0884a19] △二辨真空不空之妙。",
    "X26n0557_001:0884a20": "[0884a20] 不生不滅不垢不淨不增不減。",
    "X26n0557_001:0884a21": "[0884a21] 此猶空其諸法又執頑空之見則&#x8EAD;空滯寂而不",
    "X26n0557_001:0884a22": "捨以成焦芽敗種焉故又說出六個不字以顯真",
    "X26n0557_001:0884a23": "空不空之妙何謂不生且一念方生之際返觀生",
    "X26n0557_001:0884a24": "生之體性不見有能生之性亦不見有所生之情",
    "X26n0557_001:0884b01": "雖覺有生其實無生故曰不生如一念方滅之際",
    "X26n0557_001:0884b02": "亦未見有滅之去鄉故曰不滅方生方滅方滅方",
    "X26n0557_001:0884b03": "生皆是性清之中生生之理真空詎有情性哉儒",
    "X26n0557_001:0884b04": "謂性是情之生生之理而情是性中生生之意性",
    "X26n0557_001:0884b05": "具乎情而情含乎性性動是情而情靜是性性情",
    "X26n0557_001:0884b06": "二法尚不可得而聞焉矧有生滅可析乎故曰言",
    "X26n0557_001:0884b07": "妄顯諸真妄真同二妄真妄難分生滅何辨故曰",
    "X26n0557_001:0884b08": "不生不滅不垢不淨者且人之一念之間莫非具",
    "X26n0557_001:0884b09": "乎善惡無記之三法此乃生成法則故不思善而",
    "X26n0557_001:0884b10": "即思惡不惡而即善也善惡俱不思則墜於昏昏",
    "X26n0557_001:0884b11": "之無記今以善惡二法分垢淨者循其源也且一",
    "X26n0557_001:0884b12": "念興惡之際便有貪嗔癡愛詭譎奸淫面赧身浮",
    "X26n0557_001:0884b13": "聲徉語悖此乃修惡之生是謂垢也然此垢心雖",
    "X26n0557_001:0884b14": "惡固非真常之性緣情生故若實有之何故正興",
    "X26n0557_001:0884b15": "之際返推本性不見有惡聲惡臭而得耶故曰不",
    "X26n0557_001:0884b16": "垢若一念興善之時便有親親賢賢存誠閑邪慈",
    "X26n0557_001:0884b17": "語柔音安詳徐步心爽身輕此乃善業之生淨也",
    "X26n0557_001:0884b18": "然此善心雖淨固非真常之法緣想生故何則此",
    "X26n0557_001:0884b19": "心若有善境現前見佛聞法緣善生想覺有淨心",
    "X26n0557_001:0884b20": "善境若無心非淨相故曰不淨此對俗諦而釋說",
    "X26n0557_001:0884b21": "此不垢不淨若在衲僧門下坐斷善惡兩途踏破",
    "X26n0557_001:0884b22": "死生關鍵直向毗盧頂上屙矢放尿有何垢淨可",
    "X26n0557_001:0884b23": "分耶不增不減者舊有在聖不增處凡不減之說",
    "X26n0557_001:0884b24": "若以聖凡而論之亦曰在聖不淨處凡不垢也蓋",
    "X26n0557_001:0884c01": "聖人雖聖其聖但以妙明不滅不生合如來藏而",
    "X26n0557_001:0884c02": "如來藏唯妙覺明圓照法界滅塵合覺故發真如",
    "X26n0557_001:0884c03": "妙覺明性而已於此性中又何常有增乎而眾生",
    "X26n0557_001:0884c04": "迷悶背覺合塵故發塵勞有世間相窒礙而矣於",
    "X26n0557_001:0884c05": "性又何常有減乎故曰具足聖人法聖人不知具",
    "X26n0557_001:0884c06": "足凡夫法凡夫不會聖人知即同凡夫凡夫會即",
    "X26n0557_001:0884c07": "同聖人故知性等&#x8657;空隨量而現器方則空亦方",
    "X26n0557_001:0884c08": "器圓則空亦圓&#x8657;空豈有方圓乎故知但出器心",
    "X26n0557_001:0884c09": "何有不聖噫真空之妙至矣哉固非言可及者也",
    "X26n0557_001:0884c10": "釋至此不覺投筆而笑曰即今生也垢也增也又",
    "X26n0557_001:0884c11": "說甚麼不生不滅不垢不淨不增不減復自一摑",
    "X26n0557_001:0884c12": "曰又添一點。[0884c12] △三直說真空無一切法二初無凡",
    "X26n0557_001:0884c13": "夫法二無賢聖法初無凡夫法四初無五蘊二無",
    "X26n0557_001:0884c14": "六入三無六塵四無六識。[0884c14] 初無五蘊。",
    "X26n0557_001:0884c15": "[0884c15] 是故空中無色無受想行識。",
    "X26n0557_001:0884c16": "[0884c16] 自此以下又將十一個無字掃&#x5374;聖凡之法以顯",
    "X26n0557_001:0884c17": "諸法空相也猶言舍利子我說諸法空相者蓋此",
    "X26n0557_001:0884c18": "真空之體性元具隨緣不變之妙故曰隨眾生心",
    "X26n0557_001:0884c19": "應所知量其實際理中元無一切法可得況五蘊",
    "X26n0557_001:0884c20": "乎故曰無。[0884c20] △二無六入。",
    "X26n0557_001:0884c21": "[0884c21] 無眼耳鼻舌身意。",
    "X26n0557_001:0884c22": "[0884c22] 何謂六入而無耶且以眼入為言餘則可知如眼",
    "X26n0557_001:0884c23": "見色之時因明而有若無明來徒眼非見既無明",
    "X26n0557_001:0884c24": "來見亦非無若見性無云何見暗見明見暗明暗",
    "X26n0557_001:0885a01": "及色同是真空妙真如體因明暗等故發眼見緣",
    "X26n0557_001:0885a02": "眼見者故有明暗明暗二無見依何所是知明則",
    "X26n0557_001:0885a03": "同明暗則同暗空則同空色則同色何有眼入可",
    "X26n0557_001:0885a04": "分耶既無可分之眼五根皆然是故空中必無六",
    "X26n0557_001:0885a05": "入之實也。[0885a05] △三無六塵。",
    "X26n0557_001:0885a06": "[0885a06] 無色聲香味觸法。",
    "X26n0557_001:0885a07": "[0885a07] 六根既無六塵不偶雖聞見分明無非一體實性",
    "X26n0557_001:0885a08": "鳥飛空無跡谷響石無聲雖有而無實也。[0885a08] △四無",
    "X26n0557_001:0885a09": "六識。",
    "X26n0557_001:0885a10": "[0885a10] 無眼界乃至無意識界。",
    "X26n0557_001:0885a11": "[0885a11] 此無十八界也如眼色為緣生於眼識故有眼色",
    "X26n0557_001:0885a12": "識三種疆界立然不紊故眼不別聲色不交聽識",
    "X26n0557_001:0885a13": "性參差各分疆界故曰元依一精明分成六和合",
    "X26n0557_001:0885a14": "故有三六合成一十八界今乃根塵既無識性不",
    "X26n0557_001:0885a15": "生故無六識界也。[0885a15] △二無寶聖法二初無寶法二",
    "X26n0557_001:0885a16": "無聖法初無&#x8D12;法二初無緣覺法二無聲聞法。",
    "X26n0557_001:0885a17": "[0885a17] 初無緣覺法。",
    "X26n0557_001:0885a18": "[0885a18] 無無明亦無無明盡乃至無老死亦無老死盡。",
    "X26n0557_001:0885a19": "[0885a19] 此無十二因緣也三科掃盡已得人空尚有法在",
    "X26n0557_001:0885a20": "猶落法執故又掃出一切&#x8D12;聖所修之法令得法",
    "X26n0557_001:0885a21": "空猶曰舍利子我前所說蘊處界入一切皆無者",
    "X26n0557_001:0885a22": "汝知之矣然有法見未忘將謂諸佛所說一切法",
    "X26n0557_001:0885a23": "門實有可修可證而執乎胸次間故難達其空理",
    "X26n0557_001:0885a24": "豈不聞佛說法者即非說法是名說法乎即如緣",
    "X26n0557_001:0885b01": "覺所修十二因緣之法蓋三世諸佛所說雖有三",
    "X26n0557_001:0885b02": "乘無非黃葉止啼而已其實了知自性之實體於",
    "X26n0557_001:0885b03": "中尚不可加諸一字矧百千法門乎故曰諸法寂",
    "X26n0557_001:0885b04": "滅相不可以言宣且如無明緣行之說蓋無明與",
    "X26n0557_001:0885b05": "真如同體如第二月真妄難分故曰真非真恐迷",
    "X26n0557_001:0885b06": "我常不開演秪緣最初不覺忽起動心成業識之",
    "X26n0557_001:0885b07": "由為覺明之咎故耳因明立所見分由興隨見立",
    "X26n0557_001:0885b08": "塵相分安布是謂無明不覺生三細境界為緣長",
    "X26n0557_001:0885b09": "六麤妄本無因著者是妄故著即無明不著即解",
    "X26n0557_001:0885b10": "脫也既悟真空之理如杲日之麗天何無明之有",
    "X26n0557_001:0885b11": "哉行由無明之晦昧霾邃生風動搖不息如波相",
    "X26n0557_001:0885b12": "續是謂無明緣行動則有息生機發識故曰行緣",
    "X26n0557_001:0885b13": "識由此識性入胎住胎藉以赤白二滴而成名色",
    "X26n0557_001:0885b14": "名謂識心色謂色質故曰識緣名色有此名色故",
    "X26n0557_001:0885b15": "有百骸四支眼如葡萄朵耳如新卷葉鼻如雙垂",
    "X26n0557_001:0885b16": "瓜舌如初偃月身如腰&#x76B7;顙意如幽室見六相具",
    "X26n0557_001:0885b17": "足識性得入故曰名色緣六入及至出胎眼色耳",
    "X26n0557_001:0885b18": "聲六處相觸故曰六入緣觸觸此六塵領納妍醜",
    "X26n0557_001:0885b19": "而有受受之於識心愛妍惡醜而有愛故曰受緣",
    "X26n0557_001:0885b20": "愛貪愛不捨便生取著而有取故曰愛緣取取著",
    "X26n0557_001:0885b21": "世間不出二十五有故曰取緣有既有其有必招",
    "X26n0557_001:0885b22": "未來之生故曰有緣生生則必有老死故曰生緣",
    "X26n0557_001:0885b23": "老死死死生生生生死死蓋緣一念之無明妄想",
    "X26n0557_001:0885b24": "受生想妄受滅似轆轤之上下故成十二因緣若",
    "X26n0557_001:0885c01": "無無明則十一絕兆故曰無明滅則一切滅於性",
    "X26n0557_001:0885c02": "空中求個智愚不可得況無明乎既無無明何盡",
    "X26n0557_001:0885c03": "之有故曰亦無無明盡吁無明之過大矣哉行人",
    "X26n0557_001:0885c04": "豈不慎乎。[0885c04] △二無聲聞法。",
    "X26n0557_001:0885c05": "[0885c05] 無苦集滅道。",
    "X26n0557_001:0885c06": "[0885c06] 此無四諦法也苦者三界二十五有之中隨業所",
    "X26n0557_001:0885c07": "受之報也集者三界八十八使百八煩惱造業之",
    "X26n0557_001:0885c08": "因也滅者出四住證偏真二乘之涅槃也道者念",
    "X26n0557_001:0885c09": "處正勤根力如意足三十七品助道法也此乃三",
    "X26n0557_001:0885c10": "界中人實因實果實修實證之法故曰四諦諦者",
    "X26n0557_001:0885c11": "誠然也蓋大乘真空實相之中元無苦可知集可",
    "X26n0557_001:0885c12": "斷滅可證道可修故曰無何則若達真性之人即",
    "X26n0557_001:0885c13": "入塗炭之際無非一介色身而受之矧此色身本",
    "X26n0557_001:0885c14": "空何苦之有哉即一念煩惱而起返觀煩惱之性",
    "X26n0557_001:0885c15": "元是真空幻然而起幻起幻滅真心不變何集有",
    "X26n0557_001:0885c16": "之如有所證之偏真何故又說化城非實耶即如",
    "X26n0557_001:0885c17": "寶所亦是真空寂滅之場萬劫不曾動著不曾離",
    "X26n0557_001:0885c18": "&#x5374;何證之有道者方便建立對治法門如夢求蘇",
    "X26n0557_001:0885c19": "設諸方便夢破境忘方便烏用故無道可修雖然",
    "X26n0557_001:0885c20": "如是也須到那田地始得不可草草便恁麼去以",
    "X26n0557_001:0885c21": "致悔後無及矣。[0885c21] △二無聖法。",
    "X26n0557_001:0885c22": "[0885c22] 無智亦無得。",
    "X26n0557_001:0885c23": "[0885c23] 智乃菩薩能行之智德得者所證之斷德也因中",
    "X26n0557_001:0885c24": "無智則至道難精果上無得則涅槃成謬其實際",
    "X26n0557_001:0886a01": "理中三世諸佛未許隻眼覷著那有許多名言習",
    "X26n0557_001:0886a02": "氣古云知是般事便休直得修證雙忘寂照不二",
    "X26n0557_001:0886a03": "何智得之有哉。[0886a03] △三釋度一切苦厄句五初結前",
    "X26n0557_001:0886a04": "起後二引依法度苦證真之人三引諸佛依法自",
    "X26n0557_001:0886a05": "證以顯法不&#x8657;說四讚般若甚深五合前度一切",
    "X26n0557_001:0886a06": "苦句。[0886a06] 初結前起後。",
    "X26n0557_001:0886a07": "[0886a07] 以無所得故。",
    "X26n0557_001:0886a08": "[0886a08] 此結上文蓋緣一切無所得故證真常之樂是知",
    "X26n0557_001:0886a09": "懸崖撒手自肯承當之句決不浪施也。[0886a09] △二引依",
    "X26n0557_001:0886a10": "法度苦證真之人。",
    "X26n0557_001:0886a11": "[0886a11] 菩提薩埵依般若波羅蜜多故心無罣礙無罣礙故",
    "X26n0557_001:0886a12": "無有恐怖遠離顛倒夢想究竟涅槃。",
    "X26n0557_001:0886a13": "[0886a13] 此般若之法門豈非無字話頭乎何則蓋此法門",
    "X26n0557_001:0886a14": "是個沒滋味的鐵酸餡使人嚼來嚼去將從前一",
    "X26n0557_001:0886a15": "切惡知惡見盡底吐&#x5374;忽然嚼破舌根翻轉面皮",
    "X26n0557_001:0886a16": "方知此法不從人得提不起放不落把不定拋不",
    "X26n0557_001:0886a17": "&#x5374;萬慮千思如湯沃雪唯菩薩能而行之故得心",
    "X26n0557_001:0886a18": "無罣礙乃至顛沛造次&#x8994;起無&#x8E2A;豈非涅槃乎故",
    "X26n0557_001:0886a19": "曰究竟涅槃。[0886a19] △三引諸佛依法自證以顯法不&#x8657;",
    "X26n0557_001:0886a20": "說。",
    "X26n0557_001:0886a21": "[0886a21] 三世諸佛依般若波羅蜜多故得阿耨多羅三藐三",
    "X26n0557_001:0886a22": "菩提。",
    "X26n0557_001:0886a23": "[0886a23] 過現未來得證無上正等正覺無非依此空印而",
    "X26n0557_001:0886a24": "已亦以此印印一切人豈謬說耶。[0886a24] △四讚般若甚",
    "X26n0557_001:0886b01": "深。",
    "X26n0557_001:0886b02": "[0886b02] 故知般若波羅蜜多是大神&#x546A;是大明&#x546A;是無上&#x546A;",
    "X26n0557_001:0886b03": "是無等等&#x546A;。",
    "X26n0557_001:0886b04": "[0886b04] 故知此法有權有實有照有用能縱能奪能殺能",
    "X26n0557_001:0886b05": "活貴乎當人自肯耳能起猛然之信摧伏魔軍故",
    "X26n0557_001:0886b06": "曰是大神&#x546A;照破諸法皆空故曰是大明&#x546A;無生",
    "X26n0557_001:0886b07": "滅垢淨之對待故曰是無上&#x546A;究竟至於涅槃是",
    "X26n0557_001:0886b08": "無等等&#x546A;稱理而談不過如此且&#x546A;之一字又作",
    "X26n0557_001:0886b09": "麼生解說頌曰。",
    "X26n0557_001:0886b10": " 兩口無一舌  諸佛難分說  教中強明之",
    "X26n0557_001:0886b11": " 烏龜喚作鱉",
    "X26n0557_001:0886b12": "[0886b12] △五合前度一切苦厄句。",
    "X26n0557_001:0886b13": "[0886b13] 能除一切苦。",
    "X26n0557_001:0886b14": "[0886b14] 猶曰舍利子我前說度一切苦厄者汝猶疑而未",
    "X26n0557_001:0886b15": "信直至說到此間始知諸佛菩薩利己利人度苦",
    "X26n0557_001:0886b16": "證真無不承此般若之力是謂能除一切苦解釋",
    "X26n0557_001:0886b17": "分竟。",
    "X26n0557_001:0886b18": "[0886b18] △三密結分二初至囑起信二正說般若祕密之",
    "X26n0557_001:0886b19": "法總攝文字。[0886b19] 初至囑起信。",
    "X26n0557_001:0886b20": "[0886b20] 真實不&#x8657;。",
    "X26n0557_001:0886b21": "[0886b21] 諸佛所說有五語今所說者是諸佛之真語實語",
    "X26n0557_001:0886b22": "其如語不誑語不異語亦在其中矣聞者當深信",
    "X26n0557_001:0886b23": "而行之二正說般若祕密之法總攝文字。",
    "X26n0557_001:0886b24": "[0886b24] 故說般若波羅蜜多&#x546A;即說&#x546A;曰。",
    "X26n0557_001:0886c01": "[0886c01] 揭諦揭諦波羅揭諦波羅僧揭諦菩提娑婆訶",
    "X26n0557_001:0886c02": "[0886c02] 余釋此經未嘗不以意解而度之識見而索之故",
    "X26n0557_001:0886c03": "每註中皆有猶曰二字者以猶豫而得意也至此",
    "X26n0557_001:0886c04": "&#x546A;中直得口掛壁上故科為般若祕密之法無可",
    "X26n0557_001:0886c05": "釋焉何則蓋般若實相之法非以文字義理而入",
    "X26n0557_001:0886c06": "也貴乎保而行之自達其體故曰諸法寂滅相不",
    "X26n0557_001:0886c07": "可以言宣柰何世人重言而不重行故吾佛世尊",
    "X26n0557_001:0886c08": "成道之初經行樹下三七思惟尋念過去佛皆說",
    "X26n0557_001:0886c09": "三乘法故出廣長舌相說了若許不乾不淨的道",
    "X26n0557_001:0886c10": "理殃及兒孫蓋為中下者導入信門焉故曰但有",
    "X26n0557_001:0886c11": "言說都無實義說到至矣盡矣處方開無舌之口",
    "X26n0557_001:0886c12": "露出牙根吐露真言名之曰&#x546A;如金剛圈蔾棘蓬",
    "X26n0557_001:0886c13": "使人吞吐不下可謂般若之極唱也每見註者或",
    "X26n0557_001:0886c14": "以神名而註之者有以軍中之密令而註之者有",
    "X26n0557_001:0886c15": "以蜾螺之祝螟蛉而註之者此雖寓言而談恐非",
    "X26n0557_001:0886c16": "確意唯王索仙陀婆之喻稍近義焉今乃寘而弗",
    "X26n0557_001:0886c17": "釋者蓋有自也若&#x546A;有如許之義譯者胡不譯耶",
    "X26n0557_001:0886c18": "蓋五種不翻者正是教中之直指三乘之捷徑也",
    "X26n0557_001:0886c19": "無汝&#x51D1;泊處無汝穿鑿處又不可謂無法無義也",
    "X26n0557_001:0886c20": "何則若作無法無義會何故又&#x546A;病得瘳&#x546A;符得",
    "X26n0557_001:0886c21": "靈耶既不是無法無義畢竟說個甚麼道理&#x807B;若",
    "X26n0557_001:0886c22": "是具大信力者不妨疑著然而執法者頗多今準",
    "X26n0557_001:0886c23": "此土五宗之義以明此&#x546A;焉惟明眼者證之可也",
    "X26n0557_001:0886c24": "如禪宗中雖有千七百則建立門庭無非無孔鐵",
    "X26n0557_001:0887a01": "錘擊碎&#x8657;空安容擬議卜度乎如僧問雲門十方",
    "X26n0557_001:0887a02": "薄伽梵一路涅槃門未審路頭在甚麼處門拈扇",
    "X26n0557_001:0887a03": "子云扇子撲跳上三十三天觸著帝鼻孔東海鯉",
    "X26n0557_001:0887a04": "魚打一棒雨似盆傾如此之言可解說得麼可作",
    "X26n0557_001:0887a05": "無義而會得麼若作無義語會不啻謗&#x5374;雲門老",
    "X26n0557_001:0887a06": "漢亦謗&#x5374;三世諸佛之法也又臨濟喫棒靈雲&#x89A9;",
    "X26n0557_001:0887a07": "華香巖擊竹皆悟其道且道華竹棒等為他說個",
    "X26n0557_001:0887a08": "甚麼法若道無法可說何故平日不悟耶豈以此",
    "X26n0557_001:0887a09": "&#x546A;有別乎若禪宗能持此&#x546A;則不假話頭而疑之",
    "X26n0557_001:0887a10": "他日自有悟頭在是故禪宗不出此&#x546A;也天台宗",
    "X26n0557_001:0887a11": "者始於智者大師誦法華經至藥王品云是真精",
    "X26n0557_001:0887a12": "進是名真法供養如來忽然大悟見靈山一會儼",
    "X26n0557_001:0887a13": "然未散是稱法華三昧然此數句經文秪說個精",
    "X26n0557_001:0887a14": "進供養尚未說著靈山之義何故得悟不契經旨",
    "X26n0557_001:0887a15": "耶真乃疑殺天下人悟後自謂得旋陀羅尼法門",
    "X26n0557_001:0887a16": "豈非&#x546A;乎然後以龍樹之偈而立宗故曰因緣所",
    "X26n0557_001:0887a17": "生法我說即是空亦名為假名亦名中道義故立",
    "X26n0557_001:0887a18": "三止三觀三諦圓融為觀行教人行之如一中一",
    "X26n0557_001:0887a19": "切中無假無空無不中雙遮雙照又作麼生說個",
    "X26n0557_001:0887a20": "道理用何心思入此觀門若能一心持此&#x546A;者則",
    "X26n0557_001:0887a21": "不假止而常寂不假觀而常照豈非省力乎故台",
    "X26n0557_001:0887a22": "宗不出此&#x546A;也律宗者佛為七眾同制輕重開遮",
    "X26n0557_001:0887a23": "止作持犯是謂戒也初坐菩提樹下首說菩薩波",
    "X26n0557_001:0887a24": "羅提木叉十重四十八輕呼為心地法門又曰光",
    "X26n0557_001:0887b01": "明金剛寶戒此乃大乘戒也次為羅&#x777A;羅說沙彌",
    "X26n0557_001:0887b02": "十戒復因七群等比丘集制二百五十戒為彼小",
    "X26n0557_001:0887b03": "乘束縛其身歸乎心地也犯者莫非用&#x546A;而懺之",
    "X26n0557_001:0887b04": "豈非以&#x546A;為戒乎故律宗不出此&#x546A;也淨土宗者",
    "X26n0557_001:0887b05": "佛為韋提希夫人說十六重觀門俾伊變垢心而",
    "X26n0557_001:0887b06": "成淨土始以日輪懸鼓即心光之輪也終觀法身",
    "X26n0557_001:0887b07": "之佛即心佛也故稱無量壽即不生不滅之法身",
    "X26n0557_001:0887b08": "琉璃地即洞然瑩徹之心地何有外佛土而可得",
    "X26n0557_001:0887b09": "耶是知唯心淨土本性彌陀秪在當人一念耳蓋",
    "X26n0557_001:0887b10": "緣眾生妄念多途故指西方一路而繫念之無非",
    "X26n0557_001:0887b11": "萬法歸一耳又緣勢至不入圓通但以一心念佛",
    "X26n0557_001:0887b12": "故曰憶佛念佛現前當來必定見佛此乃以一佛",
    "X26n0557_001:0887b13": "之名融多途之妄使彼直入菩提焉若一切持&#x546A;",
    "X26n0557_001:0887b14": "豈與彌陀有別耶故淨土宗不出此&#x546A;也真言宗",
    "X26n0557_001:0887b15": "者蓋世尊說法有頓漸祕密不定之四教普攝群",
    "X26n0557_001:0887b16": "機故有顯說密說說說不說說無非開示悟入佛",
    "X26n0557_001:0887b17": "之知見耳以密說為真言者固非偽言也口誦心",
    "X26n0557_001:0887b18": "忘直超漸次惜乎末世以真言為外術或&#x546A;持符",
    "X26n0557_001:0887b19": "水或&#x546A;藥餌或&#x546A;屍鬼乃至&#x546A;持木石蠱毒等無",
    "X26n0557_001:0887b20": "不應驗此乃隨心所現固非&#x546A;力也若知此驗之",
    "X26n0557_001:0887b21": "靈胡不&#x546A;佛成佛&#x546A;祖成祖耶&#x546A;來&#x546A;去偶然[囗@力]",
    "X26n0557_001:0887b22": "地一聲摸著鼻頭方知我之真言非釋尊之真言",
    "X26n0557_001:0887b23": "也若誠然之真言宗者不妨入陀羅尼門開佛之",
    "X26n0557_001:0887b24": "知見也故知真言宗者即此&#x546A;也如上五宗攝入",
    "X26n0557_001:0887c01": "一門者蓋緣法住法位法幢隨處建立固非強言",
    "X26n0557_001:0887c02": "也若識法者自然不執門庭不擅宗旨故耳一為",
    "X26n0557_001:0887c03": "無量無量為一小中現大大中現小於一毛端現",
    "X26n0557_001:0887c04": "寶王剎坐微塵裡轉大法輪無入而不自得焉豈",
    "X26n0557_001:0887c05": "以名言而滯哉咦&#x546A;之利大矣哉其可不盡心乎",
    "X26n0557_001:0887c06": "一貫疏以此。",
    "X26n0557_001:0887c08": "般若波羅蜜多心經一貫疏(終)",
    "X26n0557_001:0887c14": "No. 557-C",
    "X26n0557_001:0887c15": "[0887c15] 釋自新法諱益證大明湖廣荊州府江陵縣人受具",
    "X26n0557_001:0887c16": "戒於隆昌三昧和尚參禪宗乎黃檗隱元禪師奇哉",
    "X26n0557_001:0887c17": "遠逾數萬里航海得得而來乎我",
    "X26n0557_001:0887c18": "大日本居二載於茲袖德山行棒之手藏黃檗陷虎",
    "X26n0557_001:0887c19": "之機余正保年中抵肥邦之長崎縣客居大光一日",
    "X26n0557_001:0887c20": "遊戲乎南京廟裡幸相見于此公觀夫浮華消盡真",
    "X26n0557_001:0887c21": "實獨存久讀間偶為相知所謂針芥相投也談於道",
    "X26n0557_001:0887c22": "常至夜半或赬顏而攘袂復一&#x54B2;而冰泮加之續續",
    "X26n0557_001:0887c23": "尺鯉已垂數百好是所以為知己者也既而自公謂",
    "X26n0557_001:0887c24": "今年歸唐予茫然乃曰嗚乎世情之變態恰似一場",
    "X26n0557_001:0888a01": "傀儡昨擬東而今向西不覺令人好笑哉用捨進退",
    "X26n0557_001:0888a02": "一任兄之情逸雖然又不知一生何地再得相逢也",
    "X26n0557_001:0888a03": "余今有所望謂勞公註之而與一卷於心經蓋欲令",
    "X26n0557_001:0888a04": "是心益清淨而別後無去來之相無東西之異也&#x65F9;",
    "X26n0557_001:0888a05": "此公出這乎一貫疏余靜觀其一文一字徹上徹下",
    "X26n0557_001:0888a06": "盡表裏精麤視昔人或偏于理或偏于事者皆當北",
    "X26n0557_001:0888a07": "面矣余喜而曰明明佛日照破昏衢朗朗慧燈至今",
    "X26n0557_001:0888a08": "不滅是生平之志而矣於中猶有箇銘于&#x9244;肝何謂",
    "X26n0557_001:0888a09": "蓋般若實相之法非以文字義理而入也貴乎保而",
    "X26n0557_001:0888a10": "行之自達其體世人奈何重言而不重行矣果此公",
    "X26n0557_001:0888a11": "顛沛造次念佛讀經無行而不修可謂妙用無行而",
    "X26n0557_001:0888a12": "行真智無作而作故&#x89A9;其相則生慚愧想聞其語則",
    "X26n0557_001:0888a13": "發菩提心噫余咄哉先賢古聖之行實雖目之於傳",
    "X26n0557_001:0888a14": "記尚且不修如今也乎即聽其言而觀其行於公與",
    "X26n0557_001:0888a15": "改是寔余所以加和點以為學士也豈愧其固陋是",
    "X26n0557_001:0888a16": "以書之末簡云。"
}