{
    "X68n1315_032:0207a09": "古尊宿語錄卷第三十二",
    "X68n1315_032:0207a11": "   舒州龍門佛眼和尚普說語錄",
    "X68n1315_032:0207a12": "住南康雲居嗣法 善悟 編",
    "X68n1315_032:0207a13": "[0207a13] 師到禪&#x7240;前立云。山僧立地。待你諸人搆去。還搆得",
    "X68n1315_032:0207a14": "麼。良久。遂坐曰。看見了也不易作箇主宰。不見古人",
    "X68n1315_032:0207a15": "喚僧云。上座。僧回首。古人云。擔板漢。正當恁麼時。如",
    "X68n1315_032:0207a16": "何作箇主宰。免他喚作擔板漢。此事也不易搆。喚作",
    "X68n1315_032:0207a17": "業識茫茫。不見溈山問仰山。盡大地人業識茫茫。子",
    "X68n1315_032:0207a18": "如何辨。仰山云。某有箇驗處。溈山云。作麼生驗。時有",
    "X68n1315_032:0207a19": "一僧從面前過。仰山云。上座。上座。其僧回首。仰山曰。",
    "X68n1315_032:0207a20": "祇者箇便是業識茫茫。 師云。正當恁麼時。如何作箇",
    "X68n1315_032:0207a21": "主宰。免被他道業識茫茫去。有般禪僧家強作主宰",
    "X68n1315_032:0207a22": "道。待他喚時。但莫應他便去。應他作什麼。你又不是",
    "X68n1315_032:0207a23": "木頭。有底不然。豎一拳。下一咄。喚作強作主宰。且問",
    "X68n1315_032:0207a24": "你。者裏喚時且從你豎拳下咄。祇如前廊後架。照顧",
    "X68n1315_032:0207b01": "不到。忽然被人問&#x7740;。又如何祇對。不可更下一咄。豎",
    "X68n1315_032:0207b02": "一拳。&#x5374;須是實始得。 此事直是平等。不論貴賤。你看",
    "X68n1315_032:0207b03": "陳操尚書是箇俗官。一日。與僚屬在樓上。見數僧打",
    "X68n1315_032:0207b04": "包過。有一官人云。數員禪客。操云。未信在。待與勘過。",
    "X68n1315_032:0207b05": "僧行到樓前。操喚云。上座。僧皆舉頭。操顧謂僚屬云。",
    "X68n1315_032:0207b06": "不信道。當恁麼時。如何作得箇主宰。免被他勘破。古",
    "X68n1315_032:0207b07": "人道擔板漢則且置。祇如後來人又道。者僧喚既回",
    "X68n1315_032:0207b08": "頭。因什麼&#x5374;成擔板。又作麼生會。佛法到此。信知有",
    "X68n1315_032:0207b09": "深遠處。須久久淹浸。不可強作主宰。久立。",
    "X68n1315_032:0207b10": "[0207b10] 師云。大凡修行須是離念。此箇門中最是省力。祇要",
    "X68n1315_032:0207b11": "離&#x5374;情念。明得三界無法。方解修行。離此外修。較似",
    "X68n1315_032:0207b12": "辛苦。不見古來有一持戒僧。一生持戒。忽因夜行。踏",
    "X68n1315_032:0207b13": "著一物作聲。謂是一蝦蟆。腹中有子無數。驚悔不已。",
    "X68n1315_032:0207b14": "忽然睡著。夢見數百蝦蟆來問索命。其僧深懷怖懼。",
    "X68n1315_032:0207b15": "及至天曉觀之。乃一老茄耳。其僧當下疑情頓息。方",
    "X68n1315_032:0207b16": "知道三界無法。始解履踐修行。山僧問你諸人。祇如",
    "X68n1315_032:0207b17": "夜間踏著時。為復是蝦蟆。為復是老茄。若是蝦蟆。天",
    "X68n1315_032:0207b18": "曉看是老茄。若是老茄。天未曉時又有蝦蟆索命。還",
    "X68n1315_032:0207b19": "斷得麼。山僧試為諸人斷看。蝦蟆情已脫。茄解尚猶",
    "X68n1315_032:0207b20": "存。要得無茄解。日午打黃昏。久立。",
    "X68n1315_032:0207b21": "[0207b21] 一日。眾集。師出來大眾前行兩匝。長噓一聲。云。山僧",
    "X68n1315_032:0207b22": "在你諸人肚裏走兩遭了也。還知麼。非但今日如此。",
    "X68n1315_032:0207b23": "常在你諸人肚裏走來走去。還知得麼。喚作無瞞人",
    "X68n1315_032:0207b24": "之心。實是如此。山僧盡知得你是好是惡。所以道。諸",
    "X68n1315_032:0207c01": "人知處。良遂總知。良遂知處。諸人不知。良遂座主是",
    "X68n1315_032:0207c02": "箇解義阿師。&#x5374;明得者箇事。不見一日去見麻谷。谷",
    "X68n1315_032:0207c03": "見來。不管他。自將鋤入菜園裏。良遂亦隨後去。谷亦",
    "X68n1315_032:0207c04": "不顧。便歸方丈閉&#x5374;門。他於是定省。精神忽然明得。",
    "X68n1315_032:0207c05": "便道。和尚莫瞞良遂好。你諸人如今還得恁麼也無。",
    "X68n1315_032:0207c06": "也不易搆。 更有百丈會下古靈和尚。得法歸來接他",
    "X68n1315_032:0207c07": "受業師。非但古人。今人亦有。不見四五十年前。有茶",
    "X68n1315_032:0207c08": "陵郁和尚作山主時。因廬山化士到。言話間為舉。僧",
    "X68n1315_032:0207c09": "問法燈。百尺竿頭。如何進步。燈云。噁。由是每日參詳。",
    "X68n1315_032:0207c10": "至於喫粥喫飯時。未&#x751E;離念。一日。因赴外請。騎驢子",
    "X68n1315_032:0207c11": "過橋。橋損陷驢子&#x811A;倒。不覺口中云。噁。忽然大悟。乃",
    "X68n1315_032:0207c12": "有悟道頌云。我有明珠一顆。久被諸塵封褁。今朝塵",
    "X68n1315_032:0207c13": "盡光生。照破山河朵朵。者箇便是樣子。喚作實頭參",
    "X68n1315_032:0207c14": "學。今時人但恁麼學取。 若信言語解會。要明者箇事。",
    "X68n1315_032:0207c15": "明不得也。將合頭語合者箇事。合不得也。須知有省",
    "X68n1315_032:0207c16": "悟之由。若真實參學。但恁麼看。據現定會些子言句",
    "X68n1315_032:0207c17": "便休也在。諸人彼此行&#x811A;。決擇生死大事。不可據現",
    "X68n1315_032:0207c18": "定便休去也。須是與他古人相似。自討箇省發處。始",
    "X68n1315_032:0207c19": "有真實參學分。久立。",
    "X68n1315_032:0207c20": "[0207c20] 師云。本有之性。因什麼不會。佛法無多子。祇要省徑",
    "X68n1315_032:0207c21": "也。不教滅除妄想。遏捺身心。閉目合眼便道是。此事",
    "X68n1315_032:0207c22": "不如斯也。須看現定是何道理。為什麼&#x5374;迷去。恁麼",
    "X68n1315_032:0207c23": "最是親切。祇如老僧未說向你。諸人未曾聽時。還有",
    "X68n1315_032:0207c24": "往來底分麼。正當恁麼時。切忌強作道理。上至諸佛。",
    "X68n1315_032:0208a01": "下至一切。總皆如是。所以聖與凡等。邪與正等。生死",
    "X68n1315_032:0208a02": "與涅槃等。且問諸人。過去毗婆尸佛．迦葉佛。古今三",
    "X68n1315_032:0208a03": "世。是什麼人分上事。十方有漏剎土。是什麼人分上",
    "X68n1315_032:0208a04": "事。山僧道總是你三十年後悟去。始知龍門老僧說",
    "X68n1315_032:0208a05": "來。切不得道是。若恁麼。此名外道見解。久立。",
    "X68n1315_032:0208a06": "[0208a06] 師云。如今被人問著。道不得。過在什麼處。&#x8462;為於無",
    "X68n1315_032:0208a07": "色處見色。無聲處聞聲。無道理處強作道理。無主宰",
    "X68n1315_032:0208a08": "中強作主宰。者裏消遣不下。喚作翳眼猶存。空花亂",
    "X68n1315_032:0208a09": "墜。何故。祇為心存在。便道不得。佛法無多子。祇要平",
    "X68n1315_032:0208a10": "白地道得一句子便了。且道作麼生是平白地一句",
    "X68n1315_032:0208a11": "子。若有人問山僧。祇向伊道兩句了也。還會麼。古人",
    "X68n1315_032:0208a12": "道。佛祖言外邊事。一一分明說了也。祇是到者裏多",
    "X68n1315_032:0208a13": "是錯亂。昏醉不省。此若不見。便是立地瞌睡漢子也。",
    "X68n1315_032:0208a14": "諸人常在光明中。開眼見了而不知。教山僧怎生柰",
    "X68n1315_032:0208a15": "何。久立。",
    "X68n1315_032:0208a16": "[0208a16] 師云。恁麼與你東舉西舉。便道與你說禪。纔轉&#x811A;時。",
    "X68n1315_032:0208a17": "便作世諦流布將去。你但念念在其中。便有省發底",
    "X68n1315_032:0208a18": "分。看來多祇在眼耳見聞覺觸處蹉過了也。須是不",
    "X68n1315_032:0208a19": "離分別心。識取無分別心。不離見聞。識取無見聞底。",
    "X68n1315_032:0208a20": "不是長連&#x7240;上閉目合眼喚作無見。須是即見處便",
    "X68n1315_032:0208a21": "有無見。所以道。居見聞之境。而見聞不到。居思議之",
    "X68n1315_032:0208a22": "地。而思議不及。久立。",
    "X68n1315_032:0208a23": "[0208a23] 師云。諸人上來要箇什麼事。須是當人自作活計。莫",
    "X68n1315_032:0208a24": "聽他人說。古人道。我十八上便解作活計。你諸人須",
    "X68n1315_032:0208b01": "是解自作活計始得。你道作箇什麼活計。但莫別求。",
    "X68n1315_032:0208b02": "如今人多愛動&#x811A;動手。者箇不解作活計了也。喚作",
    "X68n1315_032:0208b03": "拋家散宅漂流去。分明不會。祇管尋討。學些子知解。",
    "X68n1315_032:0208b04": "記些子言句。此喚作運糞入。到者裏。須是行李正當。",
    "X68n1315_032:0208b05": "日久月深。淹浸得熟便會去。古人道。一切處是你。東",
    "X68n1315_032:0208b06": "去也是你。西去也是你。你是阿誰。若云某甲。者箇是",
    "X68n1315_032:0208b07": "情識。須是透得過始得。昔日天親問無著。兄往內院。",
    "X68n1315_032:0208b08": "見彌勒說什麼法。著云。說者箇法。且道者箇是什麼",
    "X68n1315_032:0208b09": "法。須是揀得出始得。不要認著者箇。多是被者箇一",
    "X68n1315_032:0208b10": "句子瞞住了也。所以說病為法。是故名為可憐愍者。",
    "X68n1315_032:0208b11": "久立。",
    "X68n1315_032:0208b12": "[0208b12] 師云。莫謂如今說底是。未是在。若有箇是。便有箇不",
    "X68n1315_032:0208b13": "是。所以道。一切言句皆不與此事相應。直須相應去。",
    "X68n1315_032:0208b14": "此事不在別人。還得相契也未。且契契阿誰。若道契",
    "X68n1315_032:0208b15": "於古人。古人已往。若道契他善知識。善知識與你無",
    "X68n1315_032:0208b16": "交涉。所以諸聖慈悲告報。教契自心源。且道那箇是",
    "X68n1315_032:0208b17": "自契底心源。若有心可契。決然契不得。須是以無心",
    "X68n1315_032:0208b18": "之心則契矣。久立。",
    "X68n1315_032:0208b19": "[0208b19] 師云。十二時中須有箇契合處始得。你豈不見靈雲",
    "X68n1315_032:0208b20": "一見桃花。便契合此事。香嚴擊竹。便乃息心。古人道。",
    "X68n1315_032:0208b21": "若不契合此事。則山河大地瞞你也。燈籠露柱欺你",
    "X68n1315_032:0208b22": "也。如今四生六道浩浩地。祇為此事不明。奉勸諸兄",
    "X68n1315_032:0208b23": "弟。且先去&#x5374;麤緣。你十二時中。思衣念食。種種雜慮。",
    "X68n1315_032:0208b24": "如燈焰相似。未有一時停歇。但除麤緣。所有微細自",
    "X68n1315_032:0208c01": "然淨盡。日久歲深。自然會去也。不著參。喚作息意忘",
    "X68n1315_032:0208c02": "緣。不與諸塵作對。所以西來妙旨。意在自明。龍門長",
    "X68n1315_032:0208c03": "老也無禪與人參。也無法與你商量。祇要諸人自契。",
    "X68n1315_032:0208c04": "參學門中。唯以忘緣息慮為要。者箇是從上宗旨。祖",
    "X68n1315_032:0208c05": "不云乎以無念為宗。無相為體。若祇一喝一拍。有什",
    "X68n1315_032:0208c06": "麼了期。久立。",
    "X68n1315_032:0208c07": "[0208c07] 師云。弘道而心常淡泊。順事而意識奔馳。但願道富",
    "X68n1315_032:0208c08": "身貧。情&#x8E08;德厚。山僧者裏。日日恁麼。時時恁麼。且道",
    "X68n1315_032:0208c09": "恁麼是什麼。離&#x5374;分別心識意度言句外。道將一句",
    "X68n1315_032:0208c10": "來。此事無你解會處。如今但是心慮覺觀者。皆有箇",
    "X68n1315_032:0208c11": "解會得。及乎返窮己眼。返思思慮之心。為什麼人到",
    "X68n1315_032:0208c12": "者裏不知。便說道從本已來非青黃赤白。無相無狀。",
    "X68n1315_032:0208c13": "我說向你道。此喚作言語。不是你本心。本心如何思",
    "X68n1315_032:0208c14": "量。己眼如何得見。正當返觀時。亦無能見之者。有人",
    "X68n1315_032:0208c15": "去者裏。一口吞盡。慧眼豁開。頓達本鄉也。 今時人若",
    "X68n1315_032:0208c16": "為到無見無聞處。現定萬法&#x4E98;然。見人見屋。種種萬",
    "X68n1315_032:0208c17": "象。如湯涌沸。未有一時停住。祇如作嬰兒時。也聞聲。",
    "X68n1315_032:0208c18": "也見色。祇是不解分別。纔曉事來。便釆聽分別。自那",
    "X68n1315_032:0208c19": "時前後分披了也。到者裏。要人整理。不妨難為。他得",
    "X68n1315_032:0208c20": "道人。行時不見行。坐時不見坐。所以如來道。眼見色",
    "X68n1315_032:0208c21": "與盲等。耳聞聲與響等。作麼生說如盲如響。聞聲時",
    "X68n1315_032:0208c22": "無聲可聞。見色時無色可見。所見所聞皆如響等。又",
    "X68n1315_032:0208c23": "如夢時見種種境界。覺來還有許多般也無。若有。&#x7240;",
    "X68n1315_032:0208c24": "上祇是被與枕子。若道無許多般。又心中歷歷地記",
    "X68n1315_032:0209a01": "得說得。如今白日所見所聞。亦復如是。所以道。眼見",
    "X68n1315_032:0209a02": "耳聞底事。經論可學。唯有靈臺。作麼生學。久立。",
    "X68n1315_032:0209a03": "[0209a03] 師云。釋迦老子在什麼處。自云。作麼。作麼。復云。達磨",
    "X68n1315_032:0209a04": "大師在什麼處。自云。祇在。作麼生說祇在底道理。也",
    "X68n1315_032:0209a05": "不妨難明。若於斯明得。始知正法常住。禪僧家多分",
    "X68n1315_032:0209a06": "祇道那舉處便是。你若身壞命盡時。若病說不得時。",
    "X68n1315_032:0209a07": "又作麼生。須是證入始得。不見僧問德山。從上諸聖",
    "X68n1315_032:0209a08": "向什麼處去。山云。作麼。作麼。莫是作麼便是諸聖麼。",
    "X68n1315_032:0209a09": "你諸人若不將言語會。便落他聲響流布。縱饒不墯",
    "X68n1315_032:0209a10": "他聲響言句。便落他無言無說處。此事實無你意解",
    "X68n1315_032:0209a11": "卜度。若存一絲毫。便成趣向。於己&#x8E08;也。饒你將玄機",
    "X68n1315_032:0209a12": "妙義去合他。決定合不著。若總不思量亦不可。須是",
    "X68n1315_032:0209a13": "親證。始得明見無疑矣。久立。",
    "X68n1315_032:0209a14": "[0209a14] 師云。今時人參學錯學。不出二種病。一是五蘊窟宅。",
    "X68n1315_032:0209a15": "無言無說。無形無段。湛然不動處。便道。任他佛祖出",
    "X68n1315_032:0209a16": "來。我也祇恁麼。此是一病。次認能言能語能聞。運用",
    "X68n1315_032:0209a17": "施為。行住坐臥者。此亦是一病。你還知道動是苦本。",
    "X68n1315_032:0209a18": "風力所持麼。若有人能離此二病。解去體究者。此人",
    "X68n1315_032:0209a19": "須有箇省發時節。若不如是。亦無整頓處。 又有二種",
    "X68n1315_032:0209a20": "善知識。為兩般學人方便苦口。有一般學人。自作道",
    "X68n1315_032:0209a21": "理。自吐箇消息。進前退後。豎拳合掌。以為禪道。善知",
    "X68n1315_032:0209a22": "識見他恁麼。便苦口向伊道。你錯會了也。你無事硬",
    "X68n1315_032:0209a23": "認著作麼。此是一種善知識。又有一般學者。云某甲",
    "X68n1315_032:0209a24": "不會不知。未審如何。某甲並無箇契入處。是故善知",
    "X68n1315_032:0209b01": "識見伊恁麼了。便向伊道。你無事。用求會求入作麼。",
    "X68n1315_032:0209b02": "此亦是一種善知識。前後兩般學者。若聞善知識恁",
    "X68n1315_032:0209b03": "麼道。善能回光體究。必然明得。若祇管道不會。是自",
    "X68n1315_032:0209b04": "生退屈。任是一千年。也祇恁麼。幸在其中。更道不會。",
    "X68n1315_032:0209b05": "求契合。有什麼了日。要會麼。須是不立限量。直下搆",
    "X68n1315_032:0209b06": "取始得。久立。",
    "X68n1315_032:0209b07": "[0209b07] 師云。今夜與你諸人說箇譬喻。恰似諸人有箇眼。能",
    "X68n1315_032:0209b08": "照見一切長短方圓等象。為什麼&#x5374;不自見。但識取",
    "X68n1315_032:0209b09": "長短方圓等象。若要見眼則不可。你心亦如是。其光",
    "X68n1315_032:0209b10": "照矚。通徹十方。包容萬有。為什麼&#x5374;不自知。要會麼。",
    "X68n1315_032:0209b11": "但識取照矚等事。若見心則不可也。古人道刀不自",
    "X68n1315_032:0209b12": "割。指不自觸。心不自知。眼不自見。則真實矣。久立。",
    "X68n1315_032:0209b13": "[0209b13] 師云。諸人許多時在此立地。還見一人真善知識麼。",
    "X68n1315_032:0209b14": "不可空立去也。山僧祇喚作假長老。先聖所以道。但",
    "X68n1315_032:0209b15": "以假名字。引導於眾生。佛是西天老比丘。不勞仁者",
    "X68n1315_032:0209b16": "分別取相。何者是釋迦老人。阿那箇是達磨大師。祖",
    "X68n1315_032:0209b17": "師未來此時。還有佛法麼。作麼生道無得。若道無。祇",
    "X68n1315_032:0209b18": "成自瞞在。少林面壁時。還有許多言教公案麼。恁麼",
    "X68n1315_032:0209b19": "&#x89B7;得破。多少省徑。你不上來時。山僧亦不見你。上座",
    "X68n1315_032:0209b20": "亦不見山僧。你不見我。我不見你。如何辨明。若明得。",
    "X68n1315_032:0209b21": "復有何事。佛未出世時也恁麼。佛出世後也恁麼。佛",
    "X68n1315_032:0209b22": "滅度後也恁麼。若到恁麼田地。實無一星事。你諸人",
    "X68n1315_032:0209b23": "行住坐臥。飢&#x98E1;渴飲。怎生說箇無事。除非見到底人。",
    "X68n1315_032:0209b24": "方解如是。 昔大迦葉在靈山會上禮佛。見彼大眾儼",
    "X68n1315_032:0209c01": "然。便有箇見處。道。今此諸大眾。如本未曾有。你道此",
    "X68n1315_032:0209c02": "意如何。諸人適來在下頭。不見有許多人。及乎上來。",
    "X68n1315_032:0209c03": "分明見有許多人。怎生說箇如本未曾有。古有老宿",
    "X68n1315_032:0209c04": "問僧。近離什麼處。云。城中。宿云。如今在什麼處。云。山",
    "X68n1315_032:0209c05": "中。宿云。我有一問問你。若道得即住。若道不得即去。",
    "X68n1315_032:0209c06": "上座離城中。城中少上座。上座到山中。山中剩上座。",
    "X68n1315_032:0209c07": "城中若無上座。則心法不周。山中剩上座。則心外有",
    "X68n1315_032:0209c08": "法。僧無語。諸人苟能於此參詳得。所謂不落斷常二",
    "X68n1315_032:0209c09": "見。六根怡然。行住寂默。一心不生。萬緣俱息。如或不",
    "X68n1315_032:0209c10": "然。隨有隨無。落斷落常。譬如捨父逃走也。到者裏。實",
    "X68n1315_032:0209c11": "是不教你費一絲毫力。便恁麼會取。你若要和合者",
    "X68n1315_032:0209c12": "事。教無縫罅時。早已離披了也。山僧往日思惟此事。",
    "X68n1315_032:0209c13": "將謂三生兩生始可得悟去。後來祇聞什麼人打發。",
    "X68n1315_032:0209c14": "什麼人有見處。便覺今人也解悟得。時寒。省緣辦得。",
    "X68n1315_032:0209c15": "明究己躬。此是大事。久立。",
    "X68n1315_032:0209c16": "[0209c16] 師云。若有人問你。作麼生道。還道得麼。你等思量管",
    "X68n1315_032:0209c17": "帶。道得一句子來。有什麼用處。三更半夜作麼生道。",
    "X68n1315_032:0209c18": "天明起來作麼生道。前廊後架作麼生道。還道得麼。",
    "X68n1315_032:0209c19": "須是眼明始得。久立。",
    "X68n1315_032:0209c20": "[0209c20] 師云。適來侍者報道。雨不住。若參時。恐大眾不聞。如",
    "X68n1315_032:0209c21": "今雨住也。諸人還聞麼。山僧道。雨不住時最親切。何",
    "X68n1315_032:0209c22": "故。&#x5374;為諸人無釆聽底心。祇如諸方示人道。雨聲為",
    "X68n1315_032:0209c23": "你說法了也。還端的也無。山僧即不然。雨聲是你說",
    "X68n1315_032:0209c24": "法了也。還會得麼。直下明得。更有什麼一絲毫頭子",
    "X68n1315_032:0210a01": "也。今時行&#x811A;人。須待將一句子契他善知識。恁麼自",
    "X68n1315_032:0210a02": "苦自屈作什麼。我更問你。契那箇善知識。若要契他",
    "X68n1315_032:0210a03": "善知識意。但識取你心。我更問你。那箇是你心。又作",
    "X68n1315_032:0210a04": "麼生識。向者裏強會不得。須是一回省發乃可。古人",
    "X68n1315_032:0210a05": "不得已。向無言詮處假立言詮。無方便中巧施方便。",
    "X68n1315_032:0210a06": " 玄沙一日入山逢虎。侍者報云。和尚。虎。玄沙云。是你",
    "X68n1315_032:0210a07": "虎。現今山河相對。剎土縱橫。分別思惟。千差萬別。怎",
    "X68n1315_032:0210a08": "生說箇是你底道理。者裏若不了。一切處礙塞殺人。",
    "X68n1315_032:0210a09": "祇為諸人歷劫循塵。為物所轉。你試指出那箇是物。",
    "X68n1315_032:0210a10": "何者是你。所以有僧問玄沙。學人乍入叢林。乞師指",
    "X68n1315_032:0210a11": "箇入路。沙云。還聞偃溪水聲麼。云。聞。沙云。從者裏入。",
    "X68n1315_032:0210a12": "今時人不明了。祇管道。心性周遍。更是誰聞。如此言",
    "X68n1315_032:0210a13": "論。有何交涉。直須是通身赤條條地不掛寸絲始得。",
    "X68n1315_032:0210a14": "且問諸人。還著衣來麼。良久。云。得恁麼不識羞恥。久",
    "X68n1315_032:0210a15": "立。",
    "X68n1315_032:0210a16": "[0210a16] 師云。纔作道理。便難會去。須是不作道理始得。有般",
    "X68n1315_032:0210a17": "聞恁麼說了。便道我都無言說。亦無道理。&#x5374;不知正",
    "X68n1315_032:0210a18": "是道理了也。如今與你斷約一件事。以明見自心為",
    "X68n1315_032:0210a19": "極則。此一句便是龍門山裏佛法也。古人道。心不自",
    "X68n1315_032:0210a20": "知。心不自見。諸人作麼生明見去。自心也難見。從上",
    "X68n1315_032:0210a21": "諸聖皆是明見自心底人。先師便是明見自心底人",
    "X68n1315_032:0210a22": "也。祇如當時先師會中。有多少方來兄弟。能有幾人",
    "X68n1315_032:0210a23": "明見自心。極是少也。心不見心。須是不見是心始得。",
    "X68n1315_032:0210a24": "此乃離念境界。如今若與諸人說。便道貶剝諸方。若",
    "X68n1315_032:0210b01": "不說此事。亦難明曉。 有般宗師向人道。癡漢。者一段",
    "X68n1315_032:0210b02": "事。你因何不會。先將自心做箇窠臼。然後將心去取",
    "X68n1315_032:0210b03": "證。喚作釘樁了遶樁走。便恁麼流傳去。便恁麼承當",
    "X68n1315_032:0210b04": "去。敲&#x7240;豎拂用將去。喚作將心用心。又有般宗師向",
    "X68n1315_032:0210b05": "人道。莫作計較道理。開口便沒交涉。了與他不相應",
    "X68n1315_032:0210b06": "也。去空劫已前認取。都無言說。一似坐箇氣毬相似。",
    "X68n1315_032:0210b07": "有甚安樂處。又似蝦蟆努氣相似。你作恁麼見解。面",
    "X68n1315_032:0210b08": "前一似黑霧罩定了也。山僧至誠相勸。不是妄說。不",
    "X68n1315_032:0210b09": "是作道理。籠罩人。不肯人。壓良人。山僧都無如是道",
    "X68n1315_032:0210b10": "理。若或你祇麼認將去也由你。若道我也如此見得",
    "X68n1315_032:0210b11": "也由你。若道據我見處總得也由你。若道某心下未",
    "X68n1315_032:0210b12": "穩在也由你。須是不自欺始得。世間有多少宗師說",
    "X68n1315_032:0210b13": "禪說道。為自欺不自欺。為欺人不欺人。須是子細。 山",
    "X68n1315_032:0210b14": "僧舊日在先師會裏。受廬州化士。行至熨斗寺前。值",
    "X68n1315_032:0210b15": "泥雨。忽然滑倒。心中煩惱。自言。我行&#x811A;。禪又參不得。",
    "X68n1315_032:0210b16": "自早至今。飯又未喫。更恁麼受辛苦。聞有兩人相罵",
    "X68n1315_032:0210b17": "道。你猶自煩惱在。山僧聞得。忽然歡喜。&#x5374;尋不煩惱",
    "X68n1315_032:0210b18": "處不得。&#x8462;為打疑情不破。後來四五年方知得。如今",
    "X68n1315_032:0210b19": "兄弟須是如此用心照顧始得。今夏舉無情說法因",
    "X68n1315_032:0210b20": "緣。祇是錯會者多。你見無情便說無情。若見有情便",
    "X68n1315_032:0210b21": "喚作有情。你參禪人。不明無情說法。如何了得行&#x811A;",
    "X68n1315_032:0210b22": "事。做善知識。不會無情說法。如何接物利生。相勸諸",
    "X68n1315_032:0210b23": "人子細窮究令悟去。如未有領覽處。且緩緩參取。不",
    "X68n1315_032:0210b24": "要忙。久立。",
    "X68n1315_032:0210c01": "[0210c01] 師云。先師常說箇譬喻。如外國有二人來大朝探事。",
    "X68n1315_032:0210c02": "初入界時。兩人商量了。各自分首。一人東去。一人西",
    "X68n1315_032:0210c03": "去。從一州至一州。從一縣至一縣。行來行去。忽然到",
    "X68n1315_032:0210c04": "東京城裏。兩人在朝門前相撞著。[囗@力]。者箇&#x89B7;那箇。那",
    "X68n1315_032:0210c05": "箇&#x89B7;者箇。並無言說。從前許多商量本國中事。歷歷",
    "X68n1315_032:0210c06": "地分明。挨肩便過。無人知得。奇怪。諸人且道恁麼撞",
    "X68n1315_032:0210c07": "著時如何。恰似禪和家做功夫相似。今日體得些箇。",
    "X68n1315_032:0210c08": "明日究得些箇。窮來窮去。一日現前。全似朝門前撞",
    "X68n1315_032:0210c09": "著一般。喚作打發。須得恁麼一回始得。方謂之行&#x811A;",
    "X68n1315_032:0210c10": "事辦。又如去鄉多年。&#x9599;市中逢見老爺相似。便乃識",
    "X68n1315_032:0210c11": "得無疑。亦不須問人是爺不是爺。兄弟。但恁麼管帶。",
    "X68n1315_032:0210c12": "莫為等閑。時不待人。祖師道。光陰莫&#x8657;度。各自宜努",
    "X68n1315_032:0210c13": "力。久立。",
    "X68n1315_032:0210c14": "[0210c14] 師云。古人道。鐘中無鼓響。鼓中無鐘聲。今時學者那",
    "X68n1315_032:0210c15": "裏得到者般田地。有時入室。見兄弟下一轉語。及乎",
    "X68n1315_032:0210c16": "更與一拶。便祇管主張道。適來已祗對了也。不可別",
    "X68n1315_032:0210c17": "有也。多少分明。恁麼做功夫。有甚巴鼻。癡漢。豈不見",
    "X68n1315_032:0210c18": "先聖道。言言見諦。句句歸宗。你未會了。祇管胡亂主",
    "X68n1315_032:0210c19": "張。今後入室不要如此。乍可道不會。&#x5374;受整理。久立。",
    "X68n1315_032:0210c20": "[0210c20] 師云。稱禪客。須是信人說話始得。若不信了。教人千",
    "X68n1315_032:0210c21": "說萬說亦無用處。呵呵。不信了。祇管聽人說。爭名禪",
    "X68n1315_032:0210c22": "客。夫禪客者。風塵草動時。悉皆曉會。眹兆未生未落。",
    "X68n1315_032:0210c23": "思量意路未動時便識取。方名禪客。何故。者般事用",
    "X68n1315_032:0210c24": "敵生死。也須是箇不爭多底漢始得。不見雲巖參百",
    "X68n1315_032:0211a01": "丈二十年。不明此事。道吾為他直得咬斷指頭。你看",
    "X68n1315_032:0211a02": "他古人。雖不明亦不憂。道我不會。心亦不休。亦不馳",
    "X68n1315_032:0211a03": "求言句。 又如雪&#x5CEF;和尚。三到投子。九上洞山。在投子",
    "X68n1315_032:0211a04": "時。一日揭簾入庵。投子見來。便下禪床立。&#x5CEF;擬議。子",
    "X68n1315_032:0211a05": "便托出。&#x5CEF;直得哭。後來到洞山。又理會不得。乃到德",
    "X68n1315_032:0211a06": "山問。從上諸聖。學人還有分也無。山打一棒云。道什",
    "X68n1315_032:0211a07": "麼。&#x5CEF;當下如桶底脫相似。及至鼇山。尚云。有疑在。看",
    "X68n1315_032:0211a08": "他古人直以疑團子破也方始休。便道事已了。意亦",
    "X68n1315_032:0211a09": "休。此箇元來觸處周。今時兄弟參請。多是依言起解。",
    "X68n1315_032:0211a10": "亂作主宰。不然將古人悟處喚作因緣。去那裏看。喚",
    "X68n1315_032:0211a11": "作過話。有什麼交涉。祇如雪&#x5CEF;三上投子。九上洞山。",
    "X68n1315_032:0211a12": "豈為言語。兄弟直須退步體究。如何退步。且不是教",
    "X68n1315_032:0211a13": "你長連床上閉眼坐。硬捺身心。如土木相似。百千萬",
    "X68n1315_032:0211a14": "劫也無用處。若要退步時。你有不會底語言。不了底",
    "X68n1315_032:0211a15": "因緣。便頓在面前。退步自看。因什麼不會去。 良久。曰。",
    "X68n1315_032:0211a16": "僧家道。思量也不得。不思量也不得。&#x5374;教人如何看。",
    "X68n1315_032:0211a17": "我向你道。但退步看。良久。又長噓云。好悶殺人。好難",
    "X68n1315_032:0211a18": "會。祇你那悶殺人是什麼。悶殺人是誰。你恁麼退步",
    "X68n1315_032:0211a19": "來看。漸漸惺也。一日光明一日。漸見廣大。又不得一",
    "X68n1315_032:0211a20": "向去者裏認了。便道是了當也。便是拄定殺了也。濟",
    "X68n1315_032:0211a21": "甚事。須是著些智慧來觀看。古人許你管帶一路。若",
    "X68n1315_032:0211a22": "如是休歇退步。管取有箇道理。此是為都不會。無所",
    "X68n1315_032:0211a23": "知者。又有般胡說亂說如何若何底漢。你但亦退步",
    "X68n1315_032:0211a24": "看。你那胡說亂說底是什麼。但恁麼回光返照看方",
    "X68n1315_032:0211b01": "是。若一向如此做功夫。畢竟亦有悟期。若不相信。也",
    "X68n1315_032:0211b02": "無可柰何。 山僧初參勝和尚。教看如何是佛法大意。",
    "X68n1315_032:0211b03": "楚王城畔。汝水東流。又令看風幡話。及至下來參老",
    "X68n1315_032:0211b04": "和尚。乃請問。古人聲色純真。老和尚千說萬說。祇是",
    "X68n1315_032:0211b05": "理會不得。後來又令看如何是奇特事。云你道什麼。",
    "X68n1315_032:0211b06": "遂&#x5374;喜歡。&#x8462;為有箇撮摸處。遂常看云如何是奇特",
    "X68n1315_032:0211b07": "事。云你道什麼。獨自思量云。我道什麼來。我道奇特",
    "X68n1315_032:0211b08": "事。又不見有奇特處。看三年不會。遂去游浙。中途回",
    "X68n1315_032:0211b09": "來。&#x5374;令看殺父殺母。佛前懺悔。殺佛殺祖。向什麼處",
    "X68n1315_032:0211b10": "懺悔。雲門道露。者公案一似熱鐵一團在心中。七年",
    "X68n1315_032:0211b11": "喫盡辛苦。眾中久參方知。更與你說。晦堂初參禪時。",
    "X68n1315_032:0211b12": "自桂府來。先見雲&#x5CEF;悅和尚。三年不會他說話。又參",
    "X68n1315_032:0211b13": "南禪師。二年不會。&#x5374;過去山主院裏過夏。因看傳燈",
    "X68n1315_032:0211b14": "錄。僧問多福。如何是多福一叢竹。福云。一莖兩莖斜。",
    "X68n1315_032:0211b15": "晦堂遂開悟。今時人祇喚作問答語。&#x8462;用功不子細。",
    "X68n1315_032:0211b16": "不曉古人方便。山僧相勸兄弟。既在林下。各自學道。",
    "X68n1315_032:0211b17": "勿空過時。以悟為則。久立。",
    "X68n1315_032:0211b18": "[0211b18] 師云。親近善友。先聖叮嚀付囑也。今時學者。須是依",
    "X68n1315_032:0211b19": "佛祖之言。尋師決擇始得。若不恁麼。何名學者。若要",
    "X68n1315_032:0211b20": "明此事。須是起疑參究。你若深疑此事。便是般若智",
    "X68n1315_032:0211b21": "現前。何故。行&#x811A;事祇要疑情息。你若不起疑。爭得疑",
    "X68n1315_032:0211b22": "情息。不見先師三十五方落髮。便在成都聽習唯識．",
    "X68n1315_032:0211b23": "百法。因聞說。菩薩入見道時。智與理冥。境與神會。不",
    "X68n1315_032:0211b24": "分能證所證。外道就難。既不分能所證。&#x5374;以何為證。",
    "X68n1315_032:0211c01": "時無能對者。不鳴鐘鼓。返披袈裟。後來唐三藏至彼。",
    "X68n1315_032:0211c02": "救此義云。智與理冥。境與神會時。如人飲水。冷暖自",
    "X68n1315_032:0211c03": "知。遂自思惟。冷暖則可矣。作麼生是自知底事。無不",
    "X68n1315_032:0211c04": "深疑。因問講師。不知自知之理如何。講師不能對。乃",
    "X68n1315_032:0211c05": "云。座主要明此理。我&#x5374;說不到。南方有傳佛心宗尊",
    "X68n1315_032:0211c06": "宿&#x5374;知此事。汝須行&#x811A;始得。 先師便行&#x811A;游京師．兩",
    "X68n1315_032:0211c07": "浙。凡是尊宿。便問此事。無不對者。也有說底。也有下",
    "X68n1315_032:0211c08": "語底。祇是疑情不破。後來浮渡山見圓鑑。看他陞堂",
    "X68n1315_032:0211c09": "入室。所說者盡皆說著心下事。遂住一年。令看如來",
    "X68n1315_032:0211c10": "有密語。迦葉不覆藏之語。一日。云。子何不早來。吾年",
    "X68n1315_032:0211c11": "老矣。可往參白雲端和尚。先師到白雲。一日上法堂。",
    "X68n1315_032:0211c12": "便大悟。如來有密語。迦葉不覆藏。果然。果然。智與理",
    "X68n1315_032:0211c13": "冥。境與神會。如人飲水。冷暖自知。誠哉是言也。乃有",
    "X68n1315_032:0211c14": "投機頌云。山前一片閑田地。叉手叮嚀問祖翁。幾度",
    "X68n1315_032:0211c15": "賣來還自買。為憐松竹引清風。端和尚&#x89B7;了點頭。諸",
    "X68n1315_032:0211c16": "人。此豈不是深疑了。親近善知識。然後明得。祇如先",
    "X68n1315_032:0211c17": "師行&#x811A;參善知識。後來&#x5374;道問祖翁是如何。自賣了",
    "X68n1315_032:0211c18": "&#x5374;自買是如何。須知無有剩也。古人道。總是你。又道。",
    "X68n1315_032:0211c19": "我未&#x751E;有一句子到你。若有一句子到你。堪作什麼。",
    "X68n1315_032:0211c20": "諸人要疑情破麼。亦須是似先師一回始得。久立。",
    "X68n1315_032:0211c21": "[0211c21] 師云。你但看馬大師見僧下&#x5826;。乃召云。大德。僧回首。",
    "X68n1315_032:0211c22": "大師云。從生至老祇是者漢。回頭轉腦作什麼。其僧",
    "X68n1315_032:0211c23": "言下領旨。此理如何。從生至老祇是者漢。你道是那",
    "X68n1315_032:0211c24": "箇漢。你纔起心要見者漢時。便不見者漢。者漢難見。",
    "X68n1315_032:0212a01": "千難萬難。今時人祇道是者箇漢。更是阿誰。不可別",
    "X68n1315_032:0212a02": "有也。一百箇中有九十九箇如是會。有甚巴鼻。若恁",
    "X68n1315_032:0212a03": "麼。如何明得從生至老底事。如何便見得祇是者漢。",
    "X68n1315_032:0212a04": "你若不見者漢。四大五蘊總未知下落處。且如祇今",
    "X68n1315_032:0212a05": "說法聽法。是有說聽。是無說聽。若道你立我坐。我說",
    "X68n1315_032:0212a06": "你聽。三家村裏人也解恁麼道。焉敢稱禪客。若謂無",
    "X68n1315_032:0212a07": "聽無說。又道從生至老祇是者漢。所以到此須是求",
    "X68n1315_032:0212a08": "一箇了達底人決擇。 山僧向前未明得時。總不柰何",
    "X68n1315_032:0212a09": "了。便請益先師。纔問著時。先師祇道。我不會。我不知。",
    "X68n1315_032:0212a10": "我不如你。又問。禪畢竟是易參難參。祇向我道。你無",
    "X68n1315_032:0212a11": "事。問難問易作麼。參禪喚作金屎法。未會一似金。會",
    "X68n1315_032:0212a12": "了一似屎。山僧甚不肯此語。如今思量了。語雖麤。其",
    "X68n1315_032:0212a13": "間旨趣不淺。此盡是了達之士。發一言半句。皆不&#x8657;",
    "X68n1315_032:0212a14": "也。凡為人時。皆不胡亂指示。亦不亂許人。今時有諸",
    "X68n1315_032:0212a15": "方知識。有時說得是。有時說得無巴鼻。此理如何。&#x8462;",
    "X68n1315_032:0212a16": "為他亦未了達。有時許人道是。有時&#x5374;道不是。若如",
    "X68n1315_032:0212a17": "此。爭明得從生至老祇是者漢。子細看來。今時人也",
    "X68n1315_032:0212a18": "祇是舊時人。今時作用也祇是舊時作用。千變萬化",
    "X68n1315_032:0212a19": "也祇是要你者裏自肯一肯。方始得了。當今時人不",
    "X68n1315_032:0212a20": "了當者。祇是不解決擇。 如何是不解決擇處。祇是將",
    "X68n1315_032:0212a21": "古人言句作解會。將自己來錐鑽。祇是如此。到彌勒",
    "X68n1315_032:0212a22": "下生也不會。何故。向你道回頭轉腦便不是了也。向",
    "X68n1315_032:0212a23": "者裏省力處。更不用如何若何。直下明取。你諸人先",
    "X68n1315_032:0212a24": "將道理近前。用古人言句自纏自縛。一似淨淨潔潔",
    "X68n1315_032:0212b01": "一片地。&#x5374;將一手土撒在上面相似。山僧前日入室",
    "X68n1315_032:0212b02": "垂示道。你如今到者裏。不可也似適來相似。須有箇",
    "X68n1315_032:0212b03": "會處始得。有者道。適來也祇恁麼。如今也祇恁麼。你",
    "X68n1315_032:0212b04": "先走入情識裏了。爭怪得你。古人多少慈悲向你道。",
    "X68n1315_032:0212b05": "行是佛行。坐是佛坐。一切法皆是佛法。一切聲皆是",
    "X68n1315_032:0212b06": "佛聲。你錯會了。便道一切聲真箇是佛聲。一切色真",
    "X68n1315_032:0212b07": "箇是佛色。既不許如此會。&#x5374;如何即是。 向你道纔涉",
    "X68n1315_032:0212b08": "眹兆時。早支離了也。欲將智照顯他時。早昏暗了也。",
    "X68n1315_032:0212b09": "如今但莫取我口。各自由你做功夫。看古人因緣亦",
    "X68n1315_032:0212b10": "得。靜坐亦得。一切處觀察亦得。皆是你做功夫處。一",
    "X68n1315_032:0212b11": "切處是你證入處。但一處精專。日來月往。須被你打",
    "X68n1315_032:0212b12": "發去。不見古靈和尚行&#x811A;歸。其師問云。汝離吾行&#x811A;。",
    "X68n1315_032:0212b13": "得何事業。曰。某見百丈得箇安樂處。遂舉百丈頌云。",
    "X68n1315_032:0212b14": "靈光獨耀。&#x9008;脫根塵。體露真常。不拘文字。心性無染。",
    "X68n1315_032:0212b15": "本自圓成。但離妄緣。即如如佛。其師於言下省悟。 又",
    "X68n1315_032:0212b16": "雪&#x5CEF;和尚見風吹芋葉動。遂指似僧。僧云。某甲甚生",
    "X68n1315_032:0212b17": "怕怖。&#x5CEF;咄云。是你屋裏事。怕作什麼。其僧亦有省。既",
    "X68n1315_032:0212b18": "一時是你屋裏事。為什麼&#x5374;不會。&#x8462;為你隨處流浪。",
    "X68n1315_032:0212b19": "不常在家。但如今對善知識時。莫教忘&#x5374;。喚作順理",
    "X68n1315_032:0212b20": "而行。就己知歸。復云。從生至老祇是者漢。回頭轉腦",
    "X68n1315_032:0212b21": "作什麼。各自看取。久立。",
    "X68n1315_032:0212b22": "[0212b22] 師云。如今明得了。向前明不得底在什麼處。如今明",
    "X68n1315_032:0212b23": "不得。到幾時明得去。祇恁麼&#x98DC;覆體究。也須會去。所",
    "X68n1315_032:0212b24": "以道。向前迷底。便是即今悟底。即今悟底。便是向前",
    "X68n1315_032:0212c01": "迷底。若言從前迷即今悟也。又言明來暗謝。智起惑",
    "X68n1315_032:0212c02": "忘。恁麼還得麼。那裏得如此。則有暗可滅。有惑可除。",
    "X68n1315_032:0212c03": "不見古人道。不改舊時人。祇改舊時行履處。你禪和",
    "X68n1315_032:0212c04": "家道有什麼難。迷也祇是者漢。悟也祇是者漢。不可",
    "X68n1315_032:0212c05": "別有。及乎問著他那箇是者漢。便去不得。不然胡說。",
    "X68n1315_032:0212c06": "&#x8462;緣未曾諦當證入。此是諸人入骨髓底病。謬底漢",
    "X68n1315_032:0212c07": "便認著一生休。非但一生。千生萬生亦祇休去。若是",
    "X68n1315_032:0212c08": "靈利底。他須解體究那箇是者漢。直求入路處。 師乃",
    "X68n1315_032:0212c09": "噓一聲。今時佛法淡泊。眾中也難得人。諸人既在龍",
    "X68n1315_032:0212c10": "門學道。不可空過十二時。管帶搆取&#x89B7;見。諸人也似",
    "X68n1315_032:0212c11": "不爭多。你不見臨濟和尚道。赤肉團上有一無位真",
    "X68n1315_032:0212c12": "人。常從汝等諸人面門出入。未證據者看。時有僧出",
    "X68n1315_032:0212c13": "問。如何是無位真人。濟下禪床把住曰。道。道。僧擬議。",
    "X68n1315_032:0212c14": "濟便拓開。又道。汝眼放光。照破山河也。古人多少慈",
    "X68n1315_032:0212c15": "悲。如今人不以為事。須是尋人決擇。你不見&#x5D53;頭．雪",
    "X68n1315_032:0212c16": "&#x5CEF;．欽山去見臨濟。路上逢定上座。頭問。什麼處來。定",
    "X68n1315_032:0212c17": "云。臨濟來。頭云。和尚萬福。定云。和尚已遷化也。頭云。",
    "X68n1315_032:0212c18": "某等特去禮拜。又值和尚遷化。不知和尚有何言句。",
    "X68n1315_032:0212c19": "請上座舉一兩則。定遂舉。臨濟上堂示眾云。赤肉團",
    "X68n1315_032:0212c20": "上有一無位真人。常從汝等諸人面門出入。未證據",
    "X68n1315_032:0212c21": "者看看。時有僧問。如何是無位真人。濟下禪&#x7240;擒住",
    "X68n1315_032:0212c22": "云。道。道。僧擬議。濟便托開云。無位真人是什麼乾屎",
    "X68n1315_032:0212c23": "橛。便歸方丈。&#x5D53;頭不覺吐舌。欽山云。何不道赤肉團",
    "X68n1315_032:0212c24": "上非無位真人。定便擒住云。且道無位真人與非無",
    "X68n1315_032:0213a01": "位真人相去多少。速道。速道。欽山直得面青面黑。&#x5D53;",
    "X68n1315_032:0213a02": "頭．雪&#x5CEF;同勸云。者新戒觸忤上座。且望慈悲。定云。若",
    "X68n1315_032:0213a03": "不是者兩箇老漢。[祝/土]殺者尿&#x7240;子。你看他道非無位",
    "X68n1315_032:0213a04": "真人。定何故不肯。今時學者那裏到者般田地。祇管",
    "X68n1315_032:0213a05": "認箇五蘊身田。強作主宰。不能放下。 我今舉幾則語",
    "X68n1315_032:0213a06": "教諸人看。雪&#x5CEF;參投子。問。者裏還有人參麼。子擲下",
    "X68n1315_032:0213a07": "鋤頭。&#x5CEF;云。恁麼則當處掘也。子云。不快漆桶。他道當",
    "X68n1315_032:0213a08": "處掘。尚做漆桶。又有南際長老見雪&#x5CEF;。語論無不相",
    "X68n1315_032:0213a09": "契。&#x5CEF;令見玄沙。沙問。古人道。此事唯我能知。長老作",
    "X68n1315_032:0213a10": "麼生會。際云。須知有不求知者。沙云。山頭老漢喫許",
    "X68n1315_032:0213a11": "多辛苦作麼。你道此理如何。又先師在海會端和尚",
    "X68n1315_032:0213a12": "會中時。端和尚舉。古人道。如鏡儔像。像成後。鏡光向",
    "X68n1315_032:0213a13": "什麼處去。會中有頭角兄弟。下語皆不契。端和尚云。",
    "X68n1315_032:0213a14": "須是道者子始得。先師時作街坊。&#x5374;從外歸。端和尚",
    "X68n1315_032:0213a15": "舉前話問之。先師近前問訊。云。也不爭多。端和尚撫",
    "X68n1315_032:0213a16": "掌大笑。人皆謂摩捋他教做化主。什麼說話。 山僧此",
    "X68n1315_032:0213a17": "中祇要學道。如要學道。十二時中須是先去&#x5374;無明．",
    "X68n1315_032:0213a18": "人我。何故。人我乃庸人之事。先師一生無人我。山僧",
    "X68n1315_032:0213a19": "在他身畔作侍者見多少。不曾有一念煩惱。曾說。舊",
    "X68n1315_032:0213a20": "時有箇上座。在海會做知客。先師因送一箇長老住",
    "X68n1315_032:0213a21": "四面。乃率知客相送。不知如何。者上座便劈面唾先",
    "X68n1315_032:0213a22": "師。你是甚人。&#x5374;教我送他。惡言不止。先師遂休。總無",
    "X68n1315_032:0213a23": "人知得。後來仍來太平。先師請伊作知藏。又做首座。",
    "X68n1315_032:0213a24": "復自求作監院。亦從之。及先師住海會。乃舉住太平。",
    "X68n1315_032:0213b01": "知州不肯。又惡罵謂不主張他。先師方出言道。者漢",
    "X68n1315_032:0213b02": "兩度罵我也。以此見伊無人我。今人纔有些言語。便",
    "X68n1315_032:0213b03": "要理會。如此作麼生學道。有時見初機兄弟入室。祇",
    "X68n1315_032:0213b04": "是爭山僧&#x89B7;他了也不柰何。一似村裏人把扁檐。共",
    "X68n1315_032:0213b05": "上將軍&#x95D8;。我者裏七事隨身。手中是關羽八十斤刀。",
    "X68n1315_032:0213b06": "他便把扁檐劈頭打一棒。見人不動。又連打數下去。",
    "X68n1315_032:0213b07": "我不是怕他。&#x8462;不是對手。呵呵。勸諸人不要麤心。日",
    "X68n1315_032:0213b08": "夜行持做箇向上人。縱然不悟。亦是高上之士。切須",
    "X68n1315_032:0213b09": "用心。久立。",
    "X68n1315_032:0213b10": "[0213b10] 師云。你纔認著道是。便被縛&#x811A;縛手。更轉動不得也。",
    "X68n1315_032:0213b11": "則被你一認認了。縱有千般。亦不是也。你若不認著。",
    "X68n1315_032:0213b12": "&#x5374;有箇救處。譬如造得一隻船。上面一一裝載了。要",
    "X68n1315_032:0213b13": "千里外至乎寶所。纔動手。你先自釘下樁。繫&#x5374;船了。",
    "X68n1315_032:0213b14": "&#x5374;用力搖櫓。你搖到彌勒下生。也祇在岸邊。你見船",
    "X68n1315_032:0213b15": "東簸西簸。將謂是轉動。又何曾離得一步來。又似磨",
    "X68n1315_032:0213b16": "茶漢子。從早至夜。團欒旋轉。極是好笑。若眼目不分",
    "X68n1315_032:0213b17": "明底。見你認著。向你道是也。被明眼人&#x89B7;見。點檢出",
    "X68n1315_032:0213b18": "來。多少露栓索。如今多分祇用箇如今底道。總離如",
    "X68n1315_032:0213b19": "今不得。祇被恁麼地釘下樁。參學不得旨趣。一時把",
    "X68n1315_032:0213b20": "來錯會了。做箇主宰。不知佛法不恁麼會。不見麻谷",
    "X68n1315_032:0213b21": "持錫見章敬。谷振錫一下。卓然而立。敬曰。是。是。又見",
    "X68n1315_032:0213b22": "南泉亦如前。泉曰。不是。不是。谷曰。章敬道是。和尚何",
    "X68n1315_032:0213b23": "得道不是。泉曰。章敬則是。是汝不是。此是風力所轉。",
    "X68n1315_032:0213b24": "終歸敗壞。谷方省過。你諸人看。幾錯會一生。爭得不",
    "X68n1315_032:0213c01": "就人決擇。 山僧初行&#x811A;時。見先師偈句。便信道。此人",
    "X68n1315_032:0213c02": "似古聖。說底事必有實證處。便十年間參扣先師頌",
    "X68n1315_032:0213c03": "道。學道先須得旨歸。聞聲見色不思議。若憑言語論",
    "X68n1315_032:0213c04": "高下。一似從前未悟時。又云。空門有路人皆到。到者",
    "X68n1315_032:0213c05": "方知旨趣長。心地不生閑草木。自然身放白毫光。我",
    "X68n1315_032:0213c06": "後生時。雖造道未得。心中知此非常句也。祇如聞聲",
    "X68n1315_032:0213c07": "見色皆可思議。又何緣得不思議。及乎論箇證處。&#x5374;",
    "X68n1315_032:0213c08": "云一似未悟時。未悟時皆可思議。如何見箇證處。此",
    "X68n1315_032:0213c09": "人得無所得。至究竟地。方解如此。我後來十年外。始",
    "X68n1315_032:0213c10": "領他事。大凡行&#x811A;學道參尋莫癡坐。就人決擇。此法",
    "X68n1315_032:0213c11": "難了。喚作隔宿不問道。若得了。便別也。昨日也喫粥",
    "X68n1315_032:0213c12": "喫飯。今日也喫粥喫飯。豈昔人耶。別也不同也。趙州",
    "X68n1315_032:0213c13": "向人道。喫粥了也未。曰。喫粥了也。州曰。洗&#x9262;盂去。便",
    "X68n1315_032:0213c14": "是別也。吾豈常人也。你道何處是別處。久立。"
}