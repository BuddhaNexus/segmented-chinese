{
    "X75n1512_004:0125c19": "隆興佛教編年通論卷第四",
    "X75n1512_004:0125c21": "隆興府石室沙門 祖琇 撰",
    "X75n1512_004:0125c22": "  東晉",
    "X75n1512_004:0125c23": "[0125c23] 元興元年安帝在位。太尉桓元與八座書。重申何庾",
    "X75n1512_004:0125c24": "議沙門不敬王者。以謂庾意在尊主而禮據未盡。何",
    "X75n1512_004:0126a01": "出於偏信遂淪名體。夫佛之為化雖誕以茫浩。推乎",
    "X75n1512_004:0126a02": "視聽之外。以敬為本。此出處不異。蓋所期者殊。非敬",
    "X75n1512_004:0126a03": "恭宜廢也。老子同王侯於三大。原其所重。皆在於資",
    "X75n1512_004:0126a04": "生通運。豈獨以聖人在位而比稱二儀哉。將以天地",
    "X75n1512_004:0126a05": "之大德曰生。通生理物在乎王者。故尊其神器而禮",
    "X75n1512_004:0126a06": "實惟隆。豈是&#x8657;相崇重義在君御而已。沙門之所以",
    "X75n1512_004:0126a07": "生生資存。亦日用於理命。豈有受其德而遺其禮。沾",
    "X75n1512_004:0126a08": "其惠而廢其敬哉。于時朝士名賢答者甚眾。雖言未",
    "X75n1512_004:0126a09": "悟。時並[牙-(必-心)+?]有其美。徒咸盡所懷而理蘊于情。元於是",
    "X75n1512_004:0126a10": "亟其書咨質于虎溪法師遠公。公慨然惜之曰。悲夫。",
    "X75n1512_004:0126a11": "斯乃交喪之所由。千載之否運。懼大法之將淪惑。往",
    "X75n1512_004:0126a12": "事之不忘。故著論五篇。究敘微意。庶後之君子崇敬",
    "X75n1512_004:0126a13": "佛教者或詳覽焉。",
    "X75n1512_004:0126a14": "[0126a14] 沙門不敬王者論在家第一",
    "X75n1512_004:0126a15": "[0126a15] 原夫佛教所明。大要以出家為異。出家之人凡有四",
    "X75n1512_004:0126a16": "科。其弘教通物則功侔帝王化兼治道。至於感俗悟",
    "X75n1512_004:0126a17": "時亦無世不有。但所遇有行藏。故以廢興為隱顯耳。",
    "X75n1512_004:0126a18": "其中可得論者。請略而言之。在家奉法則是順化之",
    "X75n1512_004:0126a19": "民。情未變俗&#x8FF9;同方內。故有天屬之愛。奉主之禮。禮",
    "X75n1512_004:0126a20": "敬有本。遂因之而成教。本其所因則功由在昔。是故",
    "X75n1512_004:0126a21": "因親以教愛。使民知有自然之恩。因嚴以教敬。使民",
    "X75n1512_004:0126a22": "知有自然之重。二者之來。實由冥應。應不在今。則宜",
    "X75n1512_004:0126a23": "尋其本。故以罪對為刑罰。使懼而後謹。以天堂為爵",
    "X75n1512_004:0126a24": "賞。使悅而後動。是皆即其影響之報而明於教。以因",
    "X75n1512_004:0126b01": "順為通而不革其自然也。何者。夫厚身存生。以有封",
    "X75n1512_004:0126b02": "為滯。累根深固存我未忘。方將以情慾為苑囿。聲色",
    "X75n1512_004:0126b03": "為游觀。&#x8EAD;面世樂不能自強而特出。是故教之所撿",
    "X75n1512_004:0126b04": "以此為涯。而不明其外耳。其外未明則大同於順化。",
    "X75n1512_004:0126b05": "故不可受其德而遺其禮。沾其惠而廢其敬。是故悅",
    "X75n1512_004:0126b06": "釋迦之風者。&#x8F19;先奉親而敬君。變俗而投簪者。必待",
    "X75n1512_004:0126b07": "命而順動。若君親有疑則退求其志以俟同悟。斯乃",
    "X75n1512_004:0126b08": "佛教之所以重資生助王化於治道者也。論者立言",
    "X75n1512_004:0126b09": "之旨貌有所同。故位夫內外之分以明在三之志。略",
    "X75n1512_004:0126b10": "敘經意。宣寄所懷。",
    "X75n1512_004:0126b11": "[0126b11] 沙門不敬王者論出家第二",
    "X75n1512_004:0126b12": "[0126b12] 出家則是方外之賓。&#x8FF9;絕於物。其為教也。達患累緣",
    "X75n1512_004:0126b13": "於有身。不存身以息患。知生生由於稟化。不順化以",
    "X75n1512_004:0126b14": "求宗。求宗不由於順化。則不重運通之資。息患不由",
    "X75n1512_004:0126b15": "於存身。則不貴厚生之益。此理之與形乖。道之與俗",
    "X75n1512_004:0126b16": "反者也。若斯人者。自誓始於落簪。立志形乎變服。是",
    "X75n1512_004:0126b17": "故凡在出家。皆遯世以求其志。變俗以達其道。變俗",
    "X75n1512_004:0126b18": "則章服不得與世典同禮。遯世則宜高尚其&#x8FF9;。夫然",
    "X75n1512_004:0126b19": "故能拯溺俗於沉流。&#x39DE;幽根於重劫。遠通三乘之津。",
    "X75n1512_004:0126b20": "廣開天人之路。如令一夫全德。則道洽六親澤流天",
    "X75n1512_004:0126b21": "下。雖不處王侯之位。亦已&#x604A;契皇極在宥生民矣。是",
    "X75n1512_004:0126b22": "故內乖天屬之重而不違其孝。外闕奉主之恭而不",
    "X75n1512_004:0126b23": "失其敬。從此而觀。故知超化表以尋宗則理深而義",
    "X75n1512_004:0126b24": "篤。照太息以語仁則功末而惠淺。若然者。雖將面冥",
    "X75n1512_004:0126c01": "山而旋步。猶或&#x803B;聞其風。豈況與夫順化之民尸祿",
    "X75n1512_004:0126c02": "之賢同其孝敬者哉。",
    "X75n1512_004:0126c03": "[0126c03] 沙門不敬王者論求宗不順化第三",
    "X75n1512_004:0126c04": "[0126c04] 問曰。尋夫老氏之意。天地以得一為大。王侯以體順",
    "X75n1512_004:0126c05": "為尊。得一故為萬化之本。體順故有運通之功。然則",
    "X75n1512_004:0126c06": "明宗必存乎體極。體極必由於順化。是故先賢以為",
    "X75n1512_004:0126c07": "美談。眾論所不能異。異夫眾論者則義無所取。而云",
    "X75n1512_004:0126c08": "不順化何耶。答曰。凡在有方。同稟生於大化。雖群品",
    "X75n1512_004:0126c09": "萬殊。精麤異實。統極而言唯有靈與無靈耳。有靈則",
    "X75n1512_004:0126c10": "有情於化。無靈則無情於化。無情於化。化畢而生盡。",
    "X75n1512_004:0126c11": "生不由情。故形朽而化滅。有情於化。感物而動。動必",
    "X75n1512_004:0126c12": "以情。故其生不絕。其生不絕則其化彌廣而形彌積。",
    "X75n1512_004:0126c13": "情彌滯而累彌深。其為患也焉可勝言哉。是故經稱",
    "X75n1512_004:0126c14": "泥洹不變以化盡為宅。三界流動以罪苦為場。化盡",
    "X75n1512_004:0126c15": "順因緣。永息流動。則受苦無窮。何以明其然。夫生以",
    "X75n1512_004:0126c16": "形為桎梏。而生由化有。化以情感。則神滯其本而智",
    "X75n1512_004:0126c17": "昏其照。介然有封則所存唯己。所涉唯動。於是靈轡",
    "X75n1512_004:0126c18": "失御生塗日開。方隨貪愛於長流。豈一受而已哉。是",
    "X75n1512_004:0126c19": "故反本求宗者不以生累其神。超落塵封者不以情",
    "X75n1512_004:0126c20": "累其生。不以情累其生則生可滅。不以生累其神則",
    "X75n1512_004:0126c21": "神可冥。冥神絕境故謂之泥洹。泥洹之名豈&#x8657;稱也",
    "X75n1512_004:0126c22": "哉。請推而實之。天地雖以生生為大。而未能令生者",
    "X75n1512_004:0126c23": "不死。王侯雖以存存為功。而未能令存者無患。是故",
    "X75n1512_004:0126c24": "前論云。達患累緣於有身。不存身以息患。知生生由",
    "X75n1512_004:0127a01": "於稟化。不順化以求宗。義存於此。義存於此。斯沙門",
    "X75n1512_004:0127a02": "之所以抗禮萬乘高尚其事。不爵王侯而沾其惠者",
    "X75n1512_004:0127a03": "也。",
    "X75n1512_004:0127a04": "[0127a04] 沙門不敬王者論體極不兼應第四",
    "X75n1512_004:0127a05": "[0127a05] 問曰。歷觀前史。上皇已來。在位居宗者未始異其原",
    "X75n1512_004:0127a06": "本。本不可二。是故百代同典咸一其統。所謂唯天為",
    "X75n1512_004:0127a07": "大惟堯則之。如此則非智有所不照。自無外可照。非",
    "X75n1512_004:0127a08": "理有所不盡。自無理可盡。以此推視聽之外廓無所",
    "X75n1512_004:0127a09": "寄。理無所寄則宗極可明。今諸沙門不悟文表之意。",
    "X75n1512_004:0127a10": "而惑教表之文。其為謬也固已甚矣。若復顯然有驗。",
    "X75n1512_004:0127a11": "此乃希世之聞。答曰。夫幽宗曠邈。神道精微。可以理",
    "X75n1512_004:0127a12": "尋難以事詰。既涉乎教。則以因時為檢。雖應世之具",
    "X75n1512_004:0127a13": "優劣萬差。至於曲成在用咸即民心而通其分。分至",
    "X75n1512_004:0127a14": "則止其智之所不知而不關其外者也。若然則非體",
    "X75n1512_004:0127a15": "極者之所不兼。兼之者不可並御耳。是以古之語大",
    "X75n1512_004:0127a16": "道者。五變而刑名可舉。九變而賞罰可言。此但方內",
    "X75n1512_004:0127a17": "之階差而猶不可頓說。況其外者乎。請復推而廣之",
    "X75n1512_004:0127a18": "以遠其類。六合之外存而不論者。非不可論。論之或",
    "X75n1512_004:0127a19": "乖。六合之內論而不辨者。非不可辨。辨之或疑。春秋",
    "X75n1512_004:0127a20": "經世先王之志辨而不議者。非不可議。議之或亂。此",
    "X75n1512_004:0127a21": "三者皆即其身耳目之所不至以為關鍵。而不關視",
    "X75n1512_004:0127a22": "聽之外者也。因此而求聖人之意。則內外之道可合",
    "X75n1512_004:0127a23": "而明矣。常以為道法之與名教。如來之與堯孔。發致",
    "X75n1512_004:0127a24": "雖殊潛相影響。出處誠異終期則同。詳而辨之指歸可",
    "X75n1512_004:0127b01": "見。理或有先合而後乖。有先乖而後合。先合而後乖",
    "X75n1512_004:0127b02": "者。諸佛如來則其人也。先乖而後合者。歷代君王未",
    "X75n1512_004:0127b03": "體極之主斯其流也。何以明之。經云。佛有自然神妙",
    "X75n1512_004:0127b04": "之法。化物以權。廣隨所入。或為靈仙轉輪聖帝。或為",
    "X75n1512_004:0127b05": "卿相國師道士。若此之倫在所變現。諸王君子莫知",
    "X75n1512_004:0127b06": "為誰。此所謂先合而後乖者也。或有始&#x524F;大業而功",
    "X75n1512_004:0127b07": "化未就。&#x8FF9;有參差故所受不同。或期功於身後。或顯",
    "X75n1512_004:0127b08": "應於當年。聖王即之而成教者亦不可稱筭。雖抑引",
    "X75n1512_004:0127b09": "無方必歸塗有會。此所謂先乖而後合者也。若令乖",
    "X75n1512_004:0127b10": "而後合。則擬步通塗者必不自涯於一揆。若令先合",
    "X75n1512_004:0127b11": "而後乖。則釋迦之與堯孔歸致不殊斷可知矣。是故",
    "X75n1512_004:0127b12": "自乖而求其合。則知理會之必同。自合而求其乖。則",
    "X75n1512_004:0127b13": "悟體極之多方。但見形者之所不兼。故惑眾塗而駭",
    "X75n1512_004:0127b14": "其異耳。因茲而觀天地之道。功盡於運化。帝王之德。",
    "X75n1512_004:0127b15": "理極於順通。若以對夫獨絕之教不變之宗。固不得",
    "X75n1512_004:0127b16": "同年而語其優劣。亦以明矣。",
    "X75n1512_004:0127b17": "[0127b17] 沙門不敬王者論形盡神不滅第五",
    "X75n1512_004:0127b18": "[0127b18] 問曰。論旨以化盡為至極。故造極者必違化而求宗。",
    "X75n1512_004:0127b19": "求宗不由於順化。是以引歷代君王使同之佛教。令",
    "X75n1512_004:0127b20": "體極之主以權居統。此雅論之所託。自必於大通者",
    "X75n1512_004:0127b21": "也。求之實當。理則不然。何者。夫稟氣極於一生。生盡",
    "X75n1512_004:0127b22": "則消液而同無。神雖妙物。固是陰陽之所化耳。既化",
    "X75n1512_004:0127b23": "而為生。又化而為死。既聚而為始。又散而為終。因此",
    "X75n1512_004:0127b24": "而推。固知神形俱化原無異統。精麤一氣始終同宅。",
    "X75n1512_004:0127c01": "宅全則氣聚而有靈。宅毀則氣散而照滅。散則反所",
    "X75n1512_004:0127c02": "受於天本。滅則復歸於無物。反覆終窮皆自然之數",
    "X75n1512_004:0127c03": "耳。孰為之哉。若令本異則異氣。數合合則同化爾。為",
    "X75n1512_004:0127c04": "神之處形。猶火之在木。其生必存。其毀必滅。形離則",
    "X75n1512_004:0127c05": "神散而罔寄。木朽則火寂而靡託。理之然矣。假使同",
    "X75n1512_004:0127c06": "異之分昧而難明。有無之說必存乎聚散。聚散氣變",
    "X75n1512_004:0127c07": "之總名。萬化之生滅。故莊子曰。人之生。氣之聚。聚則",
    "X75n1512_004:0127c08": "為生。散則為死。若死生為彼之徒。則吾又何患。古之",
    "X75n1512_004:0127c09": "善言道者必有以得之。若果然耶。至理極於一生。生",
    "X75n1512_004:0127c10": "盡不化。義可尋矣。答曰。夫神者何耶。精極而為靈者",
    "X75n1512_004:0127c11": "也。精極則非卦象之所圖。故聖人以妙物而為言。雖",
    "X75n1512_004:0127c12": "有上智猶不能定其體狀窮其幽致。而談者以常識",
    "X75n1512_004:0127c13": "生疑。多同自亂。其為誣也亦已深矣。將欲言之。是乃",
    "X75n1512_004:0127c14": "言夫不可言。今於不可言之中復相與言依俙。神也",
    "X75n1512_004:0127c15": "者。圓應無主。妙盡無名。感物而動。假數而行。感物而",
    "X75n1512_004:0127c16": "非物。故物化而不滅。假數而非數。故數盡而不窮。有",
    "X75n1512_004:0127c17": "情則可以物感。有識則可以數求。數有精麤。故其性",
    "X75n1512_004:0127c18": "各異。智有明闇故其照不同。推此而論。則知化以情",
    "X75n1512_004:0127c19": "感。神以化傳。情為化之母。神為情之根。情有會物之",
    "X75n1512_004:0127c20": "道。神有冥移之功。但悟徹者反本。惑理者逐物耳。古",
    "X75n1512_004:0127c21": "之論道者亦未有所同。請引而明之。莊子發玄音於",
    "X75n1512_004:0127c22": "大宗曰。大塊勞我以生。息我以死。又以生為人羇。死",
    "X75n1512_004:0127c23": "為反真。此所謂知生為大患。以無生為反本者也。文",
    "X75n1512_004:0127c24": "子稱黃帝之言曰。形有靡而神不化。以不化乘化其",
    "X75n1512_004:0128a01": "變無窮。莊子亦云。特犯人之形而猶喜。若人之形。萬",
    "X75n1512_004:0128a02": "化而未始有極。此所謂知生不盡於一化。方逐物而",
    "X75n1512_004:0128a03": "不反者也。二子之論雖未究其實。亦&#x751E;傍宗而有聞",
    "X75n1512_004:0128a04": "焉。論者不尋方方生死之說。而或聚散於一化。不思",
    "X75n1512_004:0128a05": "神道有妙物之靈。而謂精麤同盡。不亦悲乎。火木之",
    "X75n1512_004:0128a06": "喻原自聖典。失其流統。故幽興莫尋。微言遂淪於常",
    "X75n1512_004:0128a07": "教。令談者資之以成疑。向使時無悟宗之匠。則不知",
    "X75n1512_004:0128a08": "有先覺之明冥傳之功。沒世靡聞。何者。夫情數相感",
    "X75n1512_004:0128a09": "其化無端。因緣密搆潛相傳寫。自非達觀孰識其變。",
    "X75n1512_004:0128a10": "自非達觀孰識其會。請為論者驗之。以實火之傳於",
    "X75n1512_004:0128a11": "薪。猶神之傳於形。火之傳異薪。猶神之傳異形。前薪",
    "X75n1512_004:0128a12": "非後薪。則知指窮之術妙。前形非後形。則悟情數之",
    "X75n1512_004:0128a13": "感深。惑者見形朽於一生。便以謂神情供喪。猶&#x89A9;火",
    "X75n1512_004:0128a14": "窮於一木。謂終期都盡耳。此曲從養生之談。非遠尋",
    "X75n1512_004:0128a15": "其類者也。就如來論。假令形神俱化始自天本。愚智",
    "X75n1512_004:0128a16": "資生同稟所受。問所受者為受之於形耶。為受之於",
    "X75n1512_004:0128a17": "神耶。若受之於形。凡在有形皆化而為神矣。若受之",
    "X75n1512_004:0128a18": "於神。是為以神傳神。則丹朱與帝堯齊聖。重華與瞽",
    "X75n1512_004:0128a19": "瞍等靈。其可然乎。其可然乎。如其不可。固知冥緣之",
    "X75n1512_004:0128a20": "合著於在昔。明闇之分定於形初。雖靈均善運猶不",
    "X75n1512_004:0128a21": "能變性之自然。況降茲已還乎。驗之於理則微言而",
    "X75n1512_004:0128a22": "有徵。校之以事可無惑於大道。論成後。有退居之賓",
    "X75n1512_004:0128a23": "步明月而宵游。相與共集法堂。因而問曰。敬尋雅論",
    "X75n1512_004:0128a24": "大歸可見。殆無所間。一日試重研究。蓋所未盡亦少",
    "X75n1512_004:0128b01": "許處耳。意以為沙門德式是變俗之殊制。道家之名",
    "X75n1512_004:0128b02": "器。施於君親固宜略於形敬。今所疑者。謂甫創難就",
    "X75n1512_004:0128b03": "之業。遠期化表之功。潛澤無現法之效。來報玄而未",
    "X75n1512_004:0128b04": "應。乃令王公獻供信士屈體。得無坐受其德。陷乎早",
    "X75n1512_004:0128b05": "計之累。&#x8657;沾其惠。貽夫素&#x98E1;之譏耶。主人良久乃應",
    "X75n1512_004:0128b06": "曰。請為諸賢近取其類。有人於此奉宣時命。遠通殊",
    "X75n1512_004:0128b07": "方九譯之俗。問王者以當資以&#x7CC7;糧錫以輿服否。答",
    "X75n1512_004:0128b08": "曰然。主人曰。類可尋矣。夫稱沙門者何耶。謂其能發",
    "X75n1512_004:0128b09": "蒙俗之幽昏。啟化表之玄路。方將以兼忘之道與天",
    "X75n1512_004:0128b10": "下同往。使希高者揖其遺風。漱流者味其餘津。若然。",
    "X75n1512_004:0128b11": "雖大業未就。觀其超步之跡。所悟固已弘矣。然則運",
    "X75n1512_004:0128b12": "通之功資存之益尚未&#x9167;其始誓之心。況答三業之",
    "X75n1512_004:0128b13": "勞乎。又斯人者。形雖有待。情無近寄。視夫四事之供",
    "X75n1512_004:0128b14": "若蟭蚊之過乎其前。耳濡沫之惠復焉足語哉。眾賓",
    "X75n1512_004:0128b15": "於是始悟。冥塗以開轍為功。息心以淨畢為道。乃忻",
    "X75n1512_004:0128b16": "然怡衿詠言而退。",
    "X75n1512_004:0128b17": "[0128b17] 論曰。遠公著論之明年。安帝竟為逆賊篡位。蒙塵",
    "X75n1512_004:0128b18": "江表。閱三稔而後返正。方是時可謂世衰運否。人",
    "X75n1512_004:0128b19": "百其憂。遠獨廩然主盟聖道。推原吾釋與堯孔同",
    "X75n1512_004:0128b20": "其風。繇是一時賢者賴以有安。至於敬主之議。區",
    "X75n1512_004:0128b21": "區論辨。蓋負荷宗教不得不爾。及遠論一出。不特",
    "X75n1512_004:0128b22": "當時群議盡廢。致萬世資以為案撿。嗚呼。羅什謂",
    "X75n1512_004:0128b23": "西域沙門晨興必嚮風暯拜。稱遠為東方護法菩",
    "X75n1512_004:0128b24": "薩者。渠不信哉。",
    "X75n1512_004:0128c01": "[0128c01] 義&#x7188;二年。天竺尊者佛馱跋陀至長安。什公倒屣迎",
    "X75n1512_004:0128c02": "之。以相得遲暮為恨。議論多發藥。跋陀曰。公所譯未",
    "X75n1512_004:0128c03": "出人意。乃有高名。何耶。什曰。吾以年運已往為學者",
    "X75n1512_004:0128c04": "妄相粉飾。公雷同以為高可乎。從容決未了之義。彌",
    "X75n1512_004:0128c05": "增誠敬。秦太子姚泓延至東宮對什論法。什問曰法",
    "X75n1512_004:0128c06": "云何空。答曰。眾微成色。色無自性。故色即空。又問。既",
    "X75n1512_004:0128c07": "以極微破色空。復云何破一微。答曰。以一微故眾微",
    "X75n1512_004:0128c08": "空。以眾微故一微空。沙門寶雲譯出此語。不省其意。",
    "X75n1512_004:0128c09": "皆謂跋陀所計微塵是常。更申請之。跋陀曰。法不自",
    "X75n1512_004:0128c10": "生。緣會故生。緣一微故有眾微。微無自性則是空矣。",
    "X75n1512_004:0128c11": "寧當言不破一微乎。時秦崇尚玄化。沙門出入宮闕",
    "X75n1512_004:0128c12": "者數千。跋陀隤然而已。偶謂弟子曰。昨見天竺五舶",
    "X75n1512_004:0128c13": "俱發。應合至矣。又其徒自言得初果。僧正道[(丰*力)/石]曰。佛",
    "X75n1512_004:0128c14": "不許言自所得法。五舶之論何所窮誥。弟子輕言誑",
    "X75n1512_004:0128c15": "惑。於律有違。義不同處。跋陀遂渡江入匡山見遠公。",
    "X75n1512_004:0128c16": "議論不為遠屈。遠高之。遣書關中雪其枉。後於江都",
    "X75n1512_004:0128c17": "謝司空寺譯華嚴經六十卷。感二青衣童子每旦自",
    "X75n1512_004:0128c18": "庭沼中出炷香添瓶不離座右。暮夜則潛入沼中。日",
    "X75n1512_004:0128c19": "以為常。至譯經畢遂絕&#x8FF9;不見。",
    "X75n1512_004:0128c20": "[0128c20] 七年。法師法顯自西域還。初顯於隆安二年同慧景．",
    "X75n1512_004:0128c21": "曇整等入西域求法。渡流沙迷失路。以日準東。西視",
    "X75n1512_004:0128c22": "人骨處進行。遭熱風惡鬼不[(厂@((既-旡)-日+口))*頁]。至&#x8471;嶺積雪。有毒龍",
    "X75n1512_004:0128c23": "飛砂路盤空而進。下[(厂@((既-旡)-日+口))*頁]皆萬仞險處。梯而過者七日。",
    "X75n1512_004:0128c24": "以繩為梁躡而濟者水闊八十步。漢張騫．甘英皆所",
    "X75n1512_004:0129a01": "未至也。過小雪山寒甚。慧景股栗而死。顯哭之慟。收",
    "X75n1512_004:0129a02": "涕孤征又三十餘國。至中天竺。去王舍城三十里。入",
    "X75n1512_004:0129a03": "一寺問耆闍崛山路。僧曰。日莫矣。彼多師子且食人。",
    "X75n1512_004:0129a04": "不可往。顯念吾欲瞻靈境。幸至而晚。今夕若死。吾志",
    "X75n1512_004:0129a05": "不酬。身非所愛乃畏師子乎。顯既至。日已夕。遂留山",
    "X75n1512_004:0129a06": "中流涕拜曰。我不自知至此也。坐樹下誦經。夜三更",
    "X75n1512_004:0129a07": "師子蹲踞舐齕。顯以手循之曰。欲肉醉我遲誦經畢",
    "X75n1512_004:0129a08": "乃可耳。於是妥尾而去。明日歸。老僧植杖立。揖不答。",
    "X75n1512_004:0129a09": "徐去。有少年來。顯問耆年謂誰。曰頭陀大迦葉也。顯",
    "X75n1512_004:0129a10": "追之至山。有石塞嚴竇不得往。至南天竺。得摩訶僧",
    "X75n1512_004:0129a11": "祇律．泥洹等經。留三年學梵字。以經像附&#x5547;。至師子",
    "X75n1512_004:0129a12": "國。同侶皆無存。翩然自止。會有以紈扇供佛者。顯見",
    "X75n1512_004:0129a13": "之動東歸之思。又二年達于青州。太守李嶷躬迎之。",
    "X75n1512_004:0129a14": "護送入于京師。",
    "X75n1512_004:0129a15": "[0129a15] 八年。西域三藏曇無讖由龜茲至姑臧。涼王沮渠蒙",
    "X75n1512_004:0129a16": "遜素奉大法。讖居久之。遍曉華言。譯大般涅槃．大集",
    "X75n1512_004:0129a17": "等經六十餘萬言。猶以涅槃品數未足。復還西域訪",
    "X75n1512_004:0129a18": "求。得之。至涼譯成四十有二卷凡一萬偈。讖神異頗",
    "X75n1512_004:0129a19": "多。時託跋珪王中山聞讖。思一瞻禮。遣使來迎。遜不",
    "X75n1512_004:0129a20": "許。珪再遣高平公李順策拜遜涼王加九錫。諭之曰。",
    "X75n1512_004:0129a21": "曇無讖道德廣大。朕思一奉見。可馳驛送至。遜曰。臣",
    "X75n1512_004:0129a22": "奉事朝廷亡所負。前表乞留讖。今復來追。此臣師也。",
    "X75n1512_004:0129a23": "有死則已。欲往則不可也。順曰。朝廷斂王忠義。故顯",
    "X75n1512_004:0129a24": "加殊禮。今乃以一道人虧損大功。不忍一朝之忿。吐",
    "X75n1512_004:0129b01": "所不當言。失朝廷待遇之意。切為大王不取也。遜曰。",
    "X75n1512_004:0129b02": "如公之言誠美。第恐情不副此耳。遜竟不遺讖。於是",
    "X75n1512_004:0129b03": "託跋珪銜之道進者從讖求授菩薩戒。讖曰。當自悔",
    "X75n1512_004:0129b04": "七日乃來。既而詣讖。讖忽怒進曰此宿障也。遂精修",
    "X75n1512_004:0129b05": "三年。夢中感釋迦世尊為授戒法。是夕十餘人同夢",
    "X75n1512_004:0129b06": "如進所見。於是復詣。讖望見大喜曰。善哉。已感戒矣。",
    "X75n1512_004:0129b07": "今為汝作證。及固辭西歸。遜怒其去己。密遣親信中",
    "X75n1512_004:0129b08": "路刺殺之。初讖出關日謂送者曰。業期至矣。雖上聖",
    "X75n1512_004:0129b09": "不能逃。非愛死而固欲相遠也。未幾遜心愧悔。白日",
    "X75n1512_004:0129b10": "見鬼。以&#x5292;刺之而卒。其國為魏所併。",
    "X75n1512_004:0129b11": "[0129b11] 九年。法師道生天縱妙悟。初涅槃後品未至。生熟讀",
    "X75n1512_004:0129b12": "久之曰。阿闡提人自當成佛。此經未來盡耳。於是文",
    "X75n1512_004:0129b13": "字之師交攻之。誣以為邪說。於律當擯。生白眾誓曰。",
    "X75n1512_004:0129b14": "若我所說不合經義。願於此身即見惡報。若實契佛",
    "X75n1512_004:0129b15": "心。願捨壽時據師子座。於是袖手南來。入虎丘山&#x7AEA;",
    "X75n1512_004:0129b16": "石為聽徒。講涅槃經至闡提有佛性處曰。如我所說",
    "X75n1512_004:0129b17": "義。契佛心否。群石皆首肯之。後游匡山居銷景巖。聞",
    "X75n1512_004:0129b18": "曇無讖重譯涅槃後品至南京。果言闡提皆有佛性。",
    "X75n1512_004:0129b19": "生慰喜不自勝。誓死奉法。",
    "X75n1512_004:0129b20": "[0129b20] 沙門僧群。居羅江霍山。山屹在海中。有石如盆。廣數",
    "X75n1512_004:0129b21": "丈深六七尺。有泉特甘。群飲之能不飢。因絕五&#x7CD3;。太",
    "X75n1512_004:0129b22": "守劉夔從群乞其水。即以遺之。出山&#x8F19;臭。夔躬造焉。",
    "X75n1512_004:0129b23": "方渡海時晴明。至山之下忽風兩晦瞑。留數日不得",
    "X75n1512_004:0129b24": "往。歎曰。正為山靈勒回俗駕耳。遂去。群庵側有略彴。",
    "X75n1512_004:0129c01": "渡盆泉一日有折翅鴨以頭橫略彴。群欲舉杖撥去",
    "X75n1512_004:0129c02": "恐傷鴨。因不飲數日而歿。春秋百四十餘。臨終曰。我",
    "X75n1512_004:0129c03": "少時&#x751E;戲折一鴨翅。此殆現報也。",
    "X75n1512_004:0129c04": "[0129c04] 論曰。嵩山珪禪師曰。佛不能即滅定業。又云定業",
    "X75n1512_004:0129c05": "亦不牢久。信哉。業不牢久則有悔滅之理。然曇無",
    "X75n1512_004:0129c06": "讖神異著聞。疑階聖果。且有蒙遜之禍。僧群辟&#x7CD3;",
    "X75n1512_004:0129c07": "澗飲。清修百年。猶不免折翅之報。何哉。至於道進",
    "X75n1512_004:0129c08": "積三年之勤則感釋尊授戒。道生精悟冥契佛心",
    "X75n1512_004:0129c09": "則感石為肯首。然則四公皆稟權立教者歟。若進",
    "X75n1512_004:0129c10": "與生蓋示人殊勝事可以精誠而致。若讖與群則",
    "X75n1512_004:0129c11": "示人罪業不可以為&#x8657;幻而故作。儻不如此。曷有",
    "X75n1512_004:0129c12": "不負幽明惜一微物而殞不貲之身。真天下之高",
    "X75n1512_004:0129c13": "行也。",
    "X75n1512_004:0129c14": "[0129c14] 元魏者。本姓託跋。鮮卑胡人也。西晉之亂。有託跋盧",
    "X75n1512_004:0129c15": "出居樓煩。晉封為代王。於後部落分散。經六十餘年",
    "X75n1512_004:0129c16": "至廬孫捨翼沙珪。魏書云。珪即魏太祖道武帝也。太",
    "X75n1512_004:0129c17": "元元年出據朔州東三百里築城邑。號恒安。為符堅",
    "X75n1512_004:0129c18": "護軍。堅敗後乃即真號。太祖殂太宗明元帝立。明元",
    "X75n1512_004:0129c19": "殂世祖太武帝立。自是又四主至世宗孝文帝遷都",
    "X75n1512_004:0129c20": "洛陽。改姓元氏。去胡衣冠。絕虜語。尊華風。是時天下",
    "X75n1512_004:0129c21": "唯二國。謂之南北朝。終魏世凡十六君一百六十一",
    "X75n1512_004:0129c22": "年。僧至二百萬。寺院三萬餘所。譯經律論總一千九",
    "X75n1512_004:0129c23": "百餘卷。自古佛事圖塔之盛無出於此。",
    "X75n1512_004:0129c24": "[0129c24] 齊著作魏收著魏書佛老志。其略曰。釋氏之學。聞於",
    "X75n1512_004:0130a01": "前漢武帝元狩中霍去病獲昆耶王及金人。率長丈",
    "X75n1512_004:0130a02": "餘。帝以為大神。列於甘泉宮燒香禮拜。此則佛道流",
    "X75n1512_004:0130a03": "通之漸也。及開西域。遣張騫使大夏。還云身毒天竺",
    "X75n1512_004:0130a04": "國有浮圖之教。哀帝元壽中景憲受大月氏王口授",
    "X75n1512_004:0130a05": "浮圖經。後漢明帝夢金人頂有日光飛行殿庭。傳毅",
    "X75n1512_004:0130a06": "始以佛對。帝遣中郎蔡愔等使於天竺寫浮圖遺範。",
    "X75n1512_004:0130a07": "仍與沙門迦葉摩滕．竺法蘭還洛陽。得四十二章經",
    "X75n1512_004:0130a08": "及釋迦立像。帝令畫工圖之置清涼臺及顯節陵。緘",
    "X75n1512_004:0130a09": "經於蘭臺石室。浮圖或言佛陀。聲相轉也。譯云淨覺。",
    "X75n1512_004:0130a10": "言滅穢明道為聖悟也。",
    "X75n1512_004:0130a11": "[0130a11] 凡其經旨。大抵言生生之類皆因行業而起。有過去",
    "X75n1512_004:0130a12": "當今未來三世。神識常不滅也。凡為善惡必有報應。",
    "X75n1512_004:0130a13": "漸積勝業陶治麤鄙。經無數形藻練神明。乃至無生",
    "X75n1512_004:0130a14": "而得佛道。其間階次心行等級非一。皆緣淺以至深。",
    "X75n1512_004:0130a15": "籍微而為著。率在於積仁順。蠲嗜慾。習&#x8657;靜而成通",
    "X75n1512_004:0130a16": "照也。故其始修心則依佛法僧謂之三歸。若君子之",
    "X75n1512_004:0130a17": "三畏也。又有五戒去殺盜婬妄言飲酒。大意與仁義",
    "X75n1512_004:0130a18": "禮智信同。奉持則生天人勝處。虧犯則墮鬼畜諸苦。",
    "X75n1512_004:0130a19": "又善惡生處凡有六道焉。",
    "X75n1512_004:0130a20": "[0130a20] 諸服其道者則剃落髮鬚釋累辭家。結師資。遵律度。",
    "X75n1512_004:0130a21": "相與和居。治心修淨行。乞以自給。謂之沙門。或曰桑",
    "X75n1512_004:0130a22": "門亦聲相近也。其根業各差。謂之三乘。聲聞．緣覺及",
    "X75n1512_004:0130a23": "以大乘。取其可乘運以至道為名也。上根者以修六",
    "X75n1512_004:0130a24": "度進萬行。整度億流彌歷長遠。登覺境而號為佛也。",
    "X75n1512_004:0130b01": "本號釋迦文。此譯能仁。謂德充道備戡濟萬物也。降",
    "X75n1512_004:0130b02": "於天竺迦維羅衛國王之子。於四月八日從母右&#x8107;",
    "X75n1512_004:0130b03": "而出。姿相超異三十二種。天降嘉瑞亦三十二而應",
    "X75n1512_004:0130b04": "之。以二月十五日而入涅槃。此云滅度或言常樂我",
    "X75n1512_004:0130b05": "淨。明無遷謝及苦累也。又云諸佛有二義。一者真實。",
    "X75n1512_004:0130b06": "謂至極之體妙絕拘累。不得以方處期。不可以形量",
    "X75n1512_004:0130b07": "限。有感斯應體常湛然。二者權應。謂和光六道同塵",
    "X75n1512_004:0130b08": "萬類。生滅隨時脩短應物。形由感生體非實有。權形",
    "X75n1512_004:0130b09": "雖謝真體不遷。但時無妙感故莫得常見耳。斯則明",
    "X75n1512_004:0130b10": "佛生非實生。滅非實滅也。",
    "X75n1512_004:0130b11": "[0130b11] 佛既謝往。香木焚屍。靈骨分碎大小如粒。擊之不壞",
    "X75n1512_004:0130b12": "焚之不焦。而有光明神驗。謂之舍利。弟子收奉竭香",
    "X75n1512_004:0130b13": "華致敬。慕建宮宇謂之為塔。猶宗廟也。故時稱為塔",
    "X75n1512_004:0130b14": "廟者是矣。於後百年有王阿育者。以神力分佛舍利。",
    "X75n1512_004:0130b15": "役諸鬼神造八萬四千塔布於世界。皆同日而就。今",
    "X75n1512_004:0130b16": "雒陽．彭城．姑臧．臨淄皆有育王寺。蓋承其遺&#x8FF9;焉。而",
    "X75n1512_004:0130b17": "影&#x8FF9;爪齒留於天竺。中途往來者咸言見之。",
    "X75n1512_004:0130b18": "[0130b18] 初說教法後皆著錄。綜覈深致無所漏失。故三藏十",
    "X75n1512_004:0130b19": "二部經如九流之異統。其大歸終以三乘為本。後有",
    "X75n1512_004:0130b20": "羅漢菩薩相繼著論。贊明經義以破外道。皆傍諸藏",
    "X75n1512_004:0130b21": "部大義。假立外問而以內法釋之。傳於中國漸流廣",
    "X75n1512_004:0130b22": "矣。漢初沙門皆衣赤布。後乃易以雜色。",
    "X75n1512_004:0130b23": "[0130b23] 太祖生知信佛。初平中山經群國。見沙門皆致敬。禁",
    "X75n1512_004:0130b24": "軍旅無有所犯。天興元年詔曰。佛法之興其來遠矣。",
    "X75n1512_004:0130c01": "濟益之功冥及存沒。神蹤遺法信可依憑。其敕有司",
    "X75n1512_004:0130c02": "於京城建飾容範修整宮舍。令信向之徒有所居止。",
    "X75n1512_004:0130c03": "太宗踐位。京邑四方建立圖像。仍令沙門敷導民俗。",
    "X75n1512_004:0130c04": "皇始中趙郡沙門法果。戒行精至開演法籍。詔徵以",
    "X75n1512_004:0130c05": "為僧統。言多允愜。前後授以輔國宜城子．忠信侯安",
    "X75n1512_004:0130c06": "城公之號。皆固辭。太宗&#x751E;幸其居。以門巷狹小不容",
    "X75n1512_004:0130c07": "輿輦更廣大之。年八十餘卒。帝三臨其喪。追贈老壽",
    "X75n1512_004:0130c08": "將軍趙胡靈公云。",
    "X75n1512_004:0130c09": "[0130c09] 論曰。唐太宗世既修晉書。復有勸修南北七朝史",
    "X75n1512_004:0130c10": "者。太宗以元魏書甚詳故特不許。以今攷之信然",
    "X75n1512_004:0130c11": "也。凡佛老典教於儒者尤為外學。或欲兼之。自非",
    "X75n1512_004:0130c12": "夙薰成熟願力再來莫能窺其彷彿。況通其旨歸",
    "X75n1512_004:0130c13": "而祖述源流者乎。異哉魏書佛老志不介馬而馳",
    "X75n1512_004:0130c14": "遷固之間。御靡旌以摩荀楊之壘。步驟雍容有足",
    "X75n1512_004:0130c15": "觀者。然則魏收兼三聖人難兼之學。平四作者不",
    "X75n1512_004:0130c16": "平之心。厥書獨見信於後世。顧不美哉。",
    "X75n1512_004:0130c17": "[0130c17] 時魏光祿卿崔浩被讒。太武命浩以公歸第。因修服",
    "X75n1512_004:0130c18": "食養性之術。初嵩山道士&#x51A6;謙之修張道陵術。自言",
    "X75n1512_004:0130c19": "&#x751E;遇老子降命。謙之繼道陵為天師。授以辟&#x7CD3;輕身",
    "X75n1512_004:0130c20": "之術及科戒二十卷使之清整道教。又遇神人李譜",
    "X75n1512_004:0130c21": "文。云老子之玄孫也。授以圖籙直經六十餘卷并出",
    "X75n1512_004:0130c22": "天宮靜輪之法。謙之奉其書獻于太武。朝野多未之",
    "X75n1512_004:0130c23": "信。崔浩獨師事之從受其術。且上書贊明其事。太武",
    "X75n1512_004:0130c24": "忻然。使謁者奉玉帛牲牢祭嵩嶽迎致。謙之起天師",
    "X75n1512_004:0131a01": "道場於平城之南重臺。五級道徒由此而盛。",
    "X75n1512_004:0131a02": "[0131a02] 本朝司馬文正公曰。老莊之書大旨欲同生死輕去",
    "X75n1512_004:0131a03": "就。而為神仙者。服餌修鍊以求輕舉。鍊草石為金銀。",
    "X75n1512_004:0131a04": "其為術正相戾矣。是以劉歆七略敘道家為諸子。神",
    "X75n1512_004:0131a05": "仙為方技。其後有符水禁&#x546A;之術。至謙之遂合而為",
    "X75n1512_004:0131a06": "一。至今循之。其訛甚矣。崔浩不喜佛老之書。而信謙",
    "X75n1512_004:0131a07": "之之言。其故何哉。昔臧文仲祀爰居。孔子以為不智。",
    "X75n1512_004:0131a08": "如謙之者。其為爰居亦大矣。詩三百。一言以蔽之。曰",
    "X75n1512_004:0131a09": "思無邪。君子之於擇術可不謹哉。",
    "X75n1512_004:0131a10": "[0131a10] 禪師玄高居麥籍山。與沙門曇弘友善。聞曇無毗自",
    "X75n1512_004:0131a11": "北山至&#x51C9;妙禪觀。高往親之。旬日即悟。無毗歎異以",
    "X75n1512_004:0131a12": "為勝己。及無毗西歸。有妖比丘嫉高。譖於河南王世",
    "X75n1512_004:0131a13": "子曼曰。高今聚徒。將為國害。曼信之欲殺高。其父不",
    "X75n1512_004:0131a14": "許。遂擯於河北。居林陽堂山。山&#x76D6;地仙所宅。夜有鍾",
    "X75n1512_004:0131a15": "磬聲。高門弟子百餘輩。&#x39DE;萃者玄紹有神力。&#x751E;指地",
    "X75n1512_004:0131a16": "出水以給眾。如紹者又十有一人。河南王迎曇弘。至",
    "X75n1512_004:0131a17": "問王何以擯高。其人希世之瑞也。王厚禮迎之。高欲",
    "X75n1512_004:0131a18": "赴命。山中草木為摧偃。亂石塞路。高曰。吾志弘道。自",
    "X75n1512_004:0131a19": "滯巖竇無益也。路乃可行。王郊迎之。禮以為師。後游",
    "X75n1512_004:0131a20": "涼土。沮渠蒙遜禮遇尤勤。弟子僧印自謂得阿羅漢",
    "X75n1512_004:0131a21": "果。高假以神力。使於定中見十力無盡世界及聞諸",
    "X75n1512_004:0131a22": "佛所說之法各各不同。即於一夏尋其所見不盡。方",
    "X75n1512_004:0131a23": "生愧懼。明年魏使請高入于平城。託跋燾在位益加",
    "X75n1512_004:0131a24": "誠敬。令太子晃師事之。"
}