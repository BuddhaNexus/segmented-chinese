{
    "T38n1778_004:0608a02": "維摩經略疏卷第四(小卷十一)",
    "T38n1778_004:0608a04": "天台沙門湛然略",
    "T38n1778_004:0608a05": "弟子品初",
    "T38n1778_004:0608a06": "此品次方便品來者。為破無為緣集成淨佛",
    "T38n1778_004:0608a07": "國之教。已如前說其意乃多非凡所測。今亦",
    "T38n1778_004:0608a08": "略用三意通釋此品。一正明此品來意。二略",
    "T38n1778_004:0608a09": "釋弟子義。三入文解釋。初意者大聖慈悲",
    "T38n1778_004:0608a10": "欲令眾生得不思議正報解脫法身依報淨佛",
    "T38n1778_004:0608a11": "國土。但以化物必在有緣。淨名於此忍土與",
    "T38n1778_004:0608a12": "物久結菩提勝業。懸知佛意先因託疾種種",
    "T38n1778_004:0608a13": "說法。扶成解脫佛國之教。今復寢疾默念。意",
    "T38n1778_004:0608a14": "在如來大慈垂問若顧命弟子必辭往昔被彈",
    "T38n1778_004:0608a15": "之事。即得顯成如來所說。今明來意略出五",
    "T38n1778_004:0608a16": "重。一為顯淨名勝智。二為令四眾捨小慕大。",
    "T38n1778_004:0608a17": "三為扶成佛國。四為折伏二乘成生蘇教。五",
    "T38n1778_004:0608a18": "為印定成經。初意者若命弟子必述昔為辭。",
    "T38n1778_004:0608a19": "大眾若聞即於淨名生莫測想彌加敬從。若",
    "T38n1778_004:0608a20": "深信內發是則堪聞入室說淨土之教。第二",
    "T38n1778_004:0608a21": "意者證果聲聞未能迴心。如高原陸地不生",
    "T38n1778_004:0608a22": "蓮華。未入位者雖樂小乘聞被彈事必發大",
    "T38n1778_004:0608a23": "心。如說大品時有未入位者。捨受持衣供養",
    "T38n1778_004:0608a24": "如來即發大心。佛即放光仍為授記。亦通開",
    "T38n1778_004:0608a25": "發四眾大道利益無量。何者往昔彈斥聞者",
    "T38n1778_004:0608a26": "不多。如呵波離止二比丘心得清淨。如呵那",
    "T38n1778_004:0608a27": "律止是萬梵發菩提心。若至此席大眾普聞",
    "T38n1778_004:0608a28": "益乃無量。故須各述被彈之事。第三意者欲",
    "T38n1778_004:0608a29": "顯二乘昔日被呵與今當宗佛國意同。何以",
    "T38n1778_004:0608b01": "知然。眾生罪故不見淨土。如身子自述淨名",
    "T38n1778_004:0608b02": "往昔破其執小之失。令各鄙小慕大。是則執",
    "T38n1778_004:0608b03": "小之罪漸除。慕大之心冥發。今得預此座承",
    "T38n1778_004:0608b04": "佛神力得聞此說。情同五百。因得入室聞不",
    "T38n1778_004:0608b05": "思議。而燈王香積無動之土皆現目前。第四",
    "T38n1778_004:0608b06": "意者如頓教初開。但有大機。小根垢重於其",
    "T38n1778_004:0608b07": "無益。譬之如乳。三藏次興。方便開三。小根之",
    "T38n1778_004:0608b08": "徒因斷見思隔凡成聖。即轉乳成酪。次聞往",
    "T38n1778_004:0608b09": "昔大士彈呵。乃至入室聲振三千是則鄙小",
    "T38n1778_004:0608b10": "慕大。信心漸轉事等生蘇。故法華云過是已",
    "T38n1778_004:0608b11": "後心相體信入出無難。若至大品變成熟蘇。",
    "T38n1778_004:0608b12": "入法華涅槃即成醍醐。是則重述所彈有成",
    "T38n1778_004:0608b13": "生蘇之由。問若五百各述顯淨名之德為入",
    "T38n1778_004:0608b14": "室生蘇之由者。此定屬序非正說也。答若成",
    "T38n1778_004:0608b15": "生蘇豈專入室。或是爾前聞諸方等如央掘所",
    "T38n1778_004:0608b16": "彈。或昔彈時或聞今重述。或至入室或至在",
    "T38n1778_004:0608b17": "後說諸方等。如是等時皆成生蘇。豈得定為",
    "T38n1778_004:0608b18": "入室成生蘇。之哢胤屬序分耶。若以由蘇哢",
    "T38n1778_004:0608b19": "胤即是序者。入室為還菴園之由亦即成序。",
    "T38n1778_004:0608b20": "第五意者淨名往昔隨物機動。隨處彈呵即",
    "T38n1778_004:0608b21": "便教謝。若不因命弟子豈得大眾同聞。為如",
    "T38n1778_004:0608b22": "來印定益正像末之四眾也。問此彈聲聞三",
    "T38n1778_004:0608b23": "觀四教各用其幾。答具用三觀。初彈從折空",
    "T38n1778_004:0608b24": "入假觀。用衍三教以彈三藏。二略釋弟子義",
    "T38n1778_004:0608b25": "即為九意。一略釋弟子名義。二釋十弟子。三",
    "T38n1778_004:0608b26": "總對通心數。四別對十心數。五明莊嚴雙樹",
    "T38n1778_004:0608b27": "六明生果報土。七明淨佛國土。八約觀心。九",
    "T38n1778_004:0608b28": "明遣問前後。初意者夫師有匠成之能。學者",
    "T38n1778_004:0608b29": "有資稟之德。資則捨父從師敬師如父。師之",
    "T38n1778_004:0608c01": "謙讓處資如弟。故夫子云回也處余如父余",
    "T38n1778_004:0608c02": "也處回如弟。今身子之徒從佛受學即是師",
    "T38n1778_004:0608c03": "資故名弟子。問佛是眾生之慈父。一切眾生",
    "T38n1778_004:0608c04": "皆是佛子。故法華云今此三界皆是我有。其",
    "T38n1778_004:0608c05": "中眾生悉是吾子。豈從夫子之所制立。答經",
    "T38n1778_004:0608c06": "有二義自有依理立名。自有順俗為目。如法",
    "T38n1778_004:0608c07": "華云我為太子時羅睺為長子。我今成佛道",
    "T38n1778_004:0608c08": "受法為法子。此即約理。世間出世間皆是父",
    "T38n1778_004:0608c09": "子。若順俗者即如夫子。尋弘教門順俗無諍。",
    "T38n1778_004:0608c10": "而心不違實法故依外義釋名無咎。問若爾",
    "T38n1778_004:0608c11": "俗人皆是何獨聲聞。答通論實爾別則不然。",
    "T38n1778_004:0608c12": "俗人雖復時來受道既形居俗綱。事親事君",
    "T38n1778_004:0608c13": "豈能晨宵承奉常得資稟。菩薩常以利物為",
    "T38n1778_004:0608c14": "懷。有機則赴不專佛邊。聲聞捨家為內眷屬。",
    "T38n1778_004:0608c15": "從聞生解事事資承。弟子之儀事理圓足。復",
    "T38n1778_004:0608c16": "次聲聞經中明五佛子。五種得果並不說菩",
    "T38n1778_004:0608c17": "薩。是以弟子之名偏屬聲聞。若衍中多說菩",
    "T38n1778_004:0608c18": "薩為佛子。今仍本約聲聞經名為弟子。世多",
    "T38n1778_004:0608c19": "信用故以標品。二釋十弟子。諸經明十大弟",
    "T38n1778_004:0608c20": "子次第多有不同。今還約此經以為次第。一",
    "T38n1778_004:0608c21": "往與法華三根意同。唯迦旃延在富樓那後",
    "T38n1778_004:0608c22": "異耳。但如來法王導三界。初開三藏必須輔",
    "T38n1778_004:0608c23": "翼王。此十聲聞互有所長。各掌一法助佛開",
    "T38n1778_004:0608c24": "化。身子智慧。目連神足。大迦葉頭陀苦行。善",
    "T38n1778_004:0608c25": "吉空行無諍。富樓那辨才說法。迦旃延論義",
    "T38n1778_004:0608c26": "往復。阿那律天眼。優婆離持律。羅睺密行。阿",
    "T38n1778_004:0608c27": "難多聞。皆稱第一。問若十德互長從長標稱",
    "T38n1778_004:0608c28": "者。如身子持衣帶。目連盡其神力三千皆動。",
    "T38n1778_004:0608c29": "而不能動身子之帶。目連以事白佛。佛言佛",
    "T38n1778_004:0609a01": "入禪定身子不知其名。身子入定目連不知",
    "T38n1778_004:0609a02": "其名。若目連神足不長於身子。餘八未必各",
    "T38n1778_004:0609a03": "有所長。答或是偏長或非偏長。何者形他未",
    "T38n1778_004:0609a04": "必定有所長。就其十德自有偏長。故稱第一。",
    "T38n1778_004:0609a05": "但佛為法王所置法臣如世國臣。雖各諸能",
    "T38n1778_004:0609a06": "而八座卿各有所掌。十大弟子雖各有所兼。",
    "T38n1778_004:0609a07": "不可一人獨當二事。故分十德各屬一人。助",
    "T38n1778_004:0609a08": "佛宣揚十種教門令物慕仰。故各稱第一。隨",
    "T38n1778_004:0609a09": "彼根緣歸心有在。雖各助宣終歸一道。三總",
    "T38n1778_004:0609a10": "對十心數者。毘曇偈云。想．欲．更樂．慧．念．思",
    "T38n1778_004:0609a11": "及解脫．作意．於境界．三摩提．以痛。此通大",
    "T38n1778_004:0609a12": "地扶於心王起一切數。如國十臣共輔一主。",
    "T38n1778_004:0609a13": "若共行非法民皆造惡。共行正治民皆有善。",
    "T38n1778_004:0609a14": "眾生心王與通心數亦復如是。以此通心通",
    "T38n1778_004:0609a15": "善惡故與王俱起無量善惡。復次王即是師",
    "T38n1778_004:0609a16": "數即弟子。相扶善惡亦復如是。故文云弟子",
    "T38n1778_004:0609a17": "眾塵勞隨意之所轉。佛為法王弟子為臣共",
    "T38n1778_004:0609a18": "化王數。若眾生信受修行慧行即成見道諸",
    "T38n1778_004:0609a19": "善心數。修習行行即成修道諸善心數。復次",
    "T38n1778_004:0609a20": "十數即十法門能通入涅槃。初以十數為種",
    "T38n1778_004:0609a21": "子。從此修習遂致成道。如合抱之樹起於毫",
    "T38n1778_004:0609a22": "末。今法王欲以半滿之教化諸眾生。先隨樂",
    "T38n1778_004:0609a23": "欲。故下文云先以欲鉤牽。後令入佛智。今十",
    "T38n1778_004:0609a24": "弟子各弘一法者。人以類聚物以群分。隨其",
    "T38n1778_004:0609a25": "樂欲各一法門攝為眷屬。雖各掌一法。何曾",
    "T38n1778_004:0609a26": "不具十德。如十心數隨有一起餘數隨起。雖",
    "T38n1778_004:0609a27": "一數當名而實其十。四別對者。想對富樓",
    "T38n1778_004:0609a28": "那。以其想數偏強從想入道。是故弟子中說",
    "T38n1778_004:0609a29": "法第一。何者成論云。識得實法想得假名。其",
    "T38n1778_004:0609b01": "用想數分明。故能分別名相。辨才無滯於說",
    "T38n1778_004:0609b02": "法人中最為第一。諸有樂說法者皆師滿願。",
    "T38n1778_004:0609b03": "何者佛德尊高無敢輒問。新學之徒各隨所",
    "T38n1778_004:0609b04": "好師而事之。故二比丘不敢問佛。是故十人",
    "T38n1778_004:0609b05": "隨用一數入道。於聲聞中各稱第一。對文一",
    "T38n1778_004:0609b06": "一隨其義便。准想說之。如今世人隨其三學",
    "T38n1778_004:0609b07": "各有所師。故云毘尼毘尼共等。是則發起如",
    "T38n1778_004:0609b08": "來枯榮入道之教。欲數對大迦葉。以其欲數",
    "T38n1778_004:0609b09": "偏強因此入道。何者一切善法欲為其本。迦",
    "T38n1778_004:0609b10": "葉絕榮志樂山谷。是則因善欲心捨世惡欲。",
    "T38n1778_004:0609b11": "其有樂頭陀者即以師之。攝為眷屬顯發枯",
    "T38n1778_004:0609b12": "榮頭陀入道之教。更樂數對迦旃延。以其此",
    "T38n1778_004:0609b13": "數偏強用之推獲以為入道。何者問答往復",
    "T38n1778_004:0609b14": "無有滯礙此數力也。餘如迦葉。慧數對身子。",
    "T38n1778_004:0609b15": "以其此數入道故為轉法輪之大將也。余如",
    "T38n1778_004:0609b16": "迦葉。念數對波離。其用念數持律入道。何者",
    "T38n1778_004:0609b17": "造緣憶持名之為念。對緣詮量而無忘失。持",
    "T38n1778_004:0609b18": "律之上此數力也。餘如迦葉。思數對羅云。以",
    "T38n1778_004:0609b19": "其思數偏利密行入道。何者行陰是思。思數",
    "T38n1778_004:0609b20": "若利修諸戒行。覆藏功德密行之上。餘如迦",
    "T38n1778_004:0609b21": "葉。解脫數對善吉。以其此數偏利用為入道。",
    "T38n1778_004:0609b22": "故無諍三昧蕭然獨脫不與物競。餘如迦葉。",
    "T38n1778_004:0609b23": "作意數對那律。以其憶數偏利。因其失眼佛",
    "T38n1778_004:0609b24": "令起此數修天眼入道。何者夫修天眼。必須",
    "T38n1778_004:0609b25": "住心緣境取日月光明。方發天眼通也。餘如",
    "T38n1778_004:0609b26": "迦葉。三摩提數對目連。以其定數偏利修此",
    "T38n1778_004:0609b27": "入道。何者凡夫皆有此數。若無定者平地顛",
    "T38n1778_004:0609b28": "墜。以眾生不能修習故不得深定。餘如迦葉。",
    "T38n1778_004:0609b29": "痛數對阿難。以其受數偏利以聽受入道。何",
    "T38n1778_004:0609c01": "者受數四卷稱之為痛。雜心為受。今通言",
    "T38n1778_004:0609c02": "受。受以領納為義。故此數分明領持佛法。",
    "T38n1778_004:0609c03": "如完器盛水。餘如迦葉。五明雙樹者。上雖",
    "T38n1778_004:0609c04": "明枯榮語少義隱。是十弟子共輔如來。莊",
    "T38n1778_004:0609c05": "嚴半滿引物見性住大涅槃。即雙樹間涅槃",
    "T38n1778_004:0609c06": "義也。三藏無常破常四倒。莊嚴四枯引接眾",
    "T38n1778_004:0609c07": "生。一一數中四悉攝物。隨其善巧輔佛法王。",
    "T38n1778_004:0609c08": "成半字教利益一切。若一人四悉十人即有",
    "T38n1778_004:0609c09": "四十莊嚴。乃至五百即有二千莊嚴四枯也。",
    "T38n1778_004:0609c10": "問若十人對十數五百如何答。法王所說必",
    "T38n1778_004:0609c11": "有所以。今既未見五百所傳不可妄擬。今尋",
    "T38n1778_004:0609c12": "義理聊為解釋。一數有十十數即百。束對五",
    "T38n1778_004:0609c13": "根五百數。又大經五百各說身因皆是半字。",
    "T38n1778_004:0609c14": "四枯入道。次明對十數法門輔佛弘於滿字",
    "T38n1778_004:0609c15": "四榮。眾生不堪以方便力設四枯之教。是十",
    "T38n1778_004:0609c16": "弟子皆是法身內祕外現。如來既託生王宮",
    "T38n1778_004:0609c17": "弟子亦隨緣應出。如來樹下覺道。弟子皆聰",
    "T38n1778_004:0609c18": "明利智為外道師。故法華云我本著邪見為",
    "T38n1778_004:0609c19": "諸梵志師。世尊知我心拔邪說涅槃。所以為",
    "T38n1778_004:0609c20": "其師者調伏為易。如來成道悉來歸命受習",
    "T38n1778_004:0609c21": "四枯。師主既降學徒風靡。過是已後心相體",
    "T38n1778_004:0609c22": "信入出無難。是故淨名呵諸二乘令欣大棄",
    "T38n1778_004:0609c23": "小。故示居不及之砧受彈呵之槌。共熟物器",
    "T38n1778_004:0609c24": "令成大事。顯於如來方便。密教眾生皆恥小",
    "T38n1778_004:0609c25": "慕大開佛知見。得常樂我淨入滿字法門。皆",
    "T38n1778_004:0609c26": "由弟子以十數法門助成佛事。五味之義委",
    "T38n1778_004:0609c27": "在法華。非此正意不具明也。又大經明莊嚴",
    "T38n1778_004:0609c28": "四榮。應具標十人。但取六者為對破六師毀",
    "T38n1778_004:0609c29": "壞雙樹故也。何者一切眾生皆有王數。即三",
    "T38n1778_004:0610a01": "佛性義。王即正因慧即了因。餘數緣因佛性",
    "T38n1778_004:0610a02": "宛然。煩惱數覆不能得發。是故如來共十弟",
    "T38n1778_004:0610a03": "子槌砧扣發成生熟蘇。令入滿字開佛知見",
    "T38n1778_004:0610a04": "顯三佛性入祕密藏。今以弟子對數如來為",
    "T38n1778_004:0610a05": "王成半滿益。其義冷然。自古及今不明此義。",
    "T38n1778_004:0610a06": "豈知命弟子意在扶成不思議解脫之教。六",
    "T38n1778_004:0610a07": "明生果報土者。十大弟子用此十門助嚴雙",
    "T38n1778_004:0610a08": "樹。若所化眾生成就四枯入無餘時生有餘",
    "T38n1778_004:0610a09": "土。是人根鈍以於佛道紆迴。今對淨名轉入",
    "T38n1778_004:0610a10": "四榮。若至法華開佛知見得無生忍。捨報即",
    "T38n1778_004:0610a11": "生果報淨土。為盧舍那眷屬。唯聞圓教心心",
    "T38n1778_004:0610a12": "寂滅自然流入。七明淨佛國土者。此十弟子",
    "T38n1778_004:0610a13": "用十法門莊嚴雙樹。即是成就眾生淨佛國",
    "T38n1778_004:0610a14": "土。至法華經為佛授記。後成佛時所化皆住",
    "T38n1778_004:0610a15": "十種法門修枯榮因淨佛國土。成佛之時如",
    "T38n1778_004:0610a16": "是眾生各生其國。若齊此教只是呵嘖聲聞。",
    "T38n1778_004:0610a17": "讚諸菩薩住不思議淨佛國土。二乘永絕。根",
    "T38n1778_004:0610a18": "敗無堪。是故迦葉聲振三千。今取法華意望",
    "T38n1778_004:0610a19": "授身子等記。即汝等所行是菩薩道。又言少",
    "T38n1778_004:0610a20": "欲厭生死實自淨佛土。理而推之淨名呵折",
    "T38n1778_004:0610a21": "皆為二乘。展轉皆成淨國之因。是則弟子重",
    "T38n1778_004:0610a22": "述扶成佛國品。其意宛然。自古及今誰知之",
    "T38n1778_004:0610a23": "也。八明觀心者。今案前解亦是觀心。何以故。",
    "T38n1778_004:0610a24": "行人王數即是師資。但眾生日夜常生無量",
    "T38n1778_004:0610a25": "邪正諸法皆由王數。是故行人須善此意。若",
    "T38n1778_004:0610a26": "勤修習思惟分別發半滿智。自行化他即同",
    "T38n1778_004:0610a27": "身子莊嚴雙樹。如是一一皆約心數行成化",
    "T38n1778_004:0610a28": "物。行顯由心。若能諦觀心性即見佛性。住大",
    "T38n1778_004:0610a29": "涅槃即同如來莊嚴雙樹。若觀行心明見於",
    "T38n1778_004:0610b01": "心。王即法王數即弟子。莊嚴雙樹猶如目前。",
    "T38n1778_004:0610b02": "觀心語密疏豈盡心。九料簡問疾前後。問如",
    "T38n1778_004:0610b03": "來何不先遣菩薩。答菩薩若各述不堪聲聞",
    "T38n1778_004:0610b04": "望崖則失五百法門。若先命聲聞聲聞各述",
    "T38n1778_004:0610b05": "則五百法門皆印成經。次遣菩薩即得具述",
    "T38n1778_004:0610b06": "昔說法門。問若劣為始應前遣阿難。答互有",
    "T38n1778_004:0610b07": "所掌先遣無咎。爾時下三入文解釋文為二。",
    "T38n1778_004:0610b08": "一淨名默念二如來遣問。初為二。一自念寢",
    "T38n1778_004:0610b09": "疾二念佛垂旨。初文者淨名位居等覺當有",
    "T38n1778_004:0610b10": "何疾。今自念者正欲託茲起教利生故也。自",
    "T38n1778_004:0610b11": "念是解脫知見法身。住等覺三德之位。寢表",
    "T38n1778_004:0610b12": "般若。疾表解脫。床表法身。此不縱不橫如世",
    "T38n1778_004:0610b13": "伊字。所以然者。法身即是自性清淨心。隱名",
    "T38n1778_004:0610b14": "如來藏顯名法身。即是真性解脫。寢表般若。",
    "T38n1778_004:0610b15": "如人寢息息諸勞煩及諸事業。大經云誰得",
    "T38n1778_004:0610b16": "安穩眠。所謂諸佛是。常觀空三昧身心寂不",
    "T38n1778_004:0610b17": "動。今以般若觀空修因已圓諸行休息。本淨",
    "T38n1778_004:0610b18": "理顯故約寢明般若。即實慧解脫。疾表解脫",
    "T38n1778_004:0610b19": "者。般若與真性理合。即有無緣大悲不捨眾",
    "T38n1778_004:0610b20": "生。慈悲熏身故能方便現疾。大經云調伏眾",
    "T38n1778_004:0610b21": "生之處名為解脫。以眾生疾故淨名亦疾。善",
    "T38n1778_004:0610b22": "巧和光不同其塵。即是方便淨解脫。問淨名",
    "T38n1778_004:0610b23": "何以自念寢疾。答寢既是法身般若。大悲示",
    "T38n1778_004:0610b24": "同眾生緣縛之疾。事既未彰內懷不暢。故寄",
    "T38n1778_004:0610b25": "自念。世尊大慈寧不垂愍者。二念佛垂問。",
    "T38n1778_004:0610b26": "我今居因尚悲眾生欲拔三種緣集之苦。而",
    "T38n1778_004:0610b27": "自現疾。如來果地無緣大慈常欲與物大涅",
    "T38n1778_004:0610b28": "槃樂。復甚於我。寧不垂愍。若遣參問便得自",
    "T38n1778_004:0610b29": "述疾懷。此意若彰則三種緣集眾生因果之",
    "T38n1778_004:0610c01": "患皆愈。此段眾生疾愈淨名又愈。豈非如來",
    "T38n1778_004:0610c02": "大慈普覆。佛知下二如來遣問文為二。一",
    "T38n1778_004:0610c03": "佛知心念二正遣問。初言佛知其意者。佛以",
    "T38n1778_004:0610c04": "寂照之智懸鑑託疾之懷。無緣大悲為眾生",
    "T38n1778_004:0610c05": "疾。智人知智如蛇知蛇。告舍利下二佛遣問",
    "T38n1778_004:0610c06": "為二。初命十弟子次命五百。初命身子文為",
    "T38n1778_004:0610c07": "二。一佛命二奉辭。初先命者。身子是佛左面",
    "T38n1778_004:0610c08": "侍者。以聲聞眾中名高德重內外敬揖。淨名",
    "T38n1778_004:0610c09": "雖復在家精通佛法。神解辨才難為酬對。故",
    "T38n1778_004:0610c10": "先命之。但身子因緣甚多難可具說。今略言",
    "T38n1778_004:0610c11": "之。託胎已來聰智過人。欲化一切聰明外道",
    "T38n1778_004:0610c12": "皆先為弟子。後值佛出家成羅漢者。引一切",
    "T38n1778_004:0610c13": "聰明外道為佛弟子顯四枯之教。今為所呵",
    "T38n1778_004:0610c14": "默然不對者。欲令四枯之徒內心鄙折慕仰",
    "T38n1778_004:0610c15": "四榮智慧之教。至說摩訶般若前對身子說",
    "T38n1778_004:0610c16": "者。令諸聲聞信解滿字四榮之智。至法華中",
    "T38n1778_004:0610c17": "先對身子開佛知見。八部四眾皆開佛知見",
    "T38n1778_004:0610c18": "歡喜稱歎。而說偈曰。大智舍利弗今得受尊",
    "T38n1778_004:0610c19": "記。我等亦如是必當得作佛。是則悉悟四榮",
    "T38n1778_004:0610c20": "真解。故大經師子吼菩薩問佛。何人能莊嚴",
    "T38n1778_004:0610c21": "娑羅雙樹。佛答大智舍利弗即其人也。有云",
    "T38n1778_004:0610c22": "法華是無常之教。身子佛未涅槃三月已取",
    "T38n1778_004:0610c23": "滅度。既不聞涅槃雙樹之教。如何得云堪莊",
    "T38n1778_004:0610c24": "嚴雙樹。當知法華授八部四眾記。即雙樹義",
    "T38n1778_004:0610c25": "顯。此探取法華意耳。以是因緣佛遣問疾。",
    "T38n1778_004:0610c26": "舍利弗下二身子奉辭不堪文為四。一奉辭不",
    "T38n1778_004:0610c27": "堪二述不堪之由。三正述不堪之事。四結成",
    "T38n1778_004:0610c28": "不堪。初文者往昔被彈不識其言。故不堪奉",
    "T38n1778_004:0610c29": "命往問疾也。所以者何至樹下二述不堪之",
    "T38n1778_004:0611a01": "由。由於林中宴坐樹下。宴坐者有云縮止如",
    "T38n1778_004:0611a02": "龜藏六。縮止六識六塵魔不能惱故言縮止。",
    "T38n1778_004:0611a03": "今明宴之言安。安住根本淨禪乃至滅定。息",
    "T38n1778_004:0611a04": "外勞累似涅槃。法安置心中身證想受滅故",
    "T38n1778_004:0611a05": "言宴坐。時維摩下三正述不堪文為三。初",
    "T38n1778_004:0611a06": "總呵二別示真宴坐三結成印定。初總呵。言",
    "T38n1778_004:0611a07": "不必是坐為宴坐者。此不全非欲。譏其僻處",
    "T38n1778_004:0611a08": "非究竟耳。身子作何等宴坐而為所呵。將下",
    "T38n1778_004:0611a09": "文望此。多是三藏半字諸禪滅盡定也。既不",
    "T38n1778_004:0611a10": "能趣滿字宴坐。入諸禪滅定則有六失。故呵",
    "T38n1778_004:0611a11": "言不必。不必只是不了之言。若不思議即是",
    "T38n1778_004:0611a12": "必也。毘曇明。滅盡不相應行來。補處有十三",
    "T38n1778_004:0611a13": "種入滅定。成論明空心二處滅。今明三藏三",
    "T38n1778_004:0611a14": "乘入滅受想。五處不同。一者根本通明淨禪。",
    "T38n1778_004:0611a15": "二依八背捨觀禪。三依九次第定練禪。四依",
    "T38n1778_004:0611a16": "師子奮迅薰禪。五依超越修禪。初出大集。",
    "T38n1778_004:0611a17": "後四出大品。此是南岳所出。一依根本淨禪",
    "T38n1778_004:0611a18": "者。通明觀發得。初禪觀色如沫二禪如雲三",
    "T38n1778_004:0611a19": "禪如影四禪如鏡像。次滅色取空一心緣空",
    "T38n1778_004:0611a20": "乃至非想。雖無麁煩惱而成就十種細法。猶",
    "T38n1778_004:0611a21": "是煩惱生死。佛弟子知非聖法即能滅之。亦",
    "T38n1778_004:0611a22": "滅能滅之心。心數法滅故言滅受想定。次明",
    "T38n1778_004:0611a23": "背捨者。觀內外身不淨白骨流光入初背捨。",
    "T38n1778_004:0611a24": "二勝處滅初禪惑入二禪。三四勝處二禪惑",
    "T38n1778_004:0611a25": "滅。爾時已來無沫雲鏡像之色也。但觀淨色",
    "T38n1778_004:0611a26": "入三禪。緣淨故淨。練八色流光滅三禪惑成",
    "T38n1778_004:0611a27": "四禪四勝處八一切處。若滅色緣空乃至非",
    "T38n1778_004:0611a28": "想。亦知非想猶有四陰十種細惑。深觀離著",
    "T38n1778_004:0611a29": "進修滅受想。若皆滅受諸心數法身證受想",
    "T38n1778_004:0611b01": "滅。即是滅受想背捨在因名背捨。若發無漏",
    "T38n1778_004:0611b02": "非想惑盡。爾時背捨轉名解脫。若因中說果",
    "T38n1778_004:0611b03": "亦名解脫。果中說因亦名背捨。而今不得名",
    "T38n1778_004:0611b04": "解脫者。阿那含人依八背捨得入九次第定。",
    "T38n1778_004:0611b05": "猶不得名解脫。若是解脫應是羅漢。何得猶",
    "T38n1778_004:0611b06": "是身證那含。約背捨入者小勝通明。三依九",
    "T38n1778_004:0611b07": "次第定者。前背捨雖入滅定作意要期。非是",
    "T38n1778_004:0611b08": "任運。今練背捨始從初禪次第而入。乃至非",
    "T38n1778_004:0611b09": "想。任運入於滅定則為易。但出時如睡覺耳。",
    "T38n1778_004:0611b10": "四依師子奮迅者。向依練禪但次第入。今明",
    "T38n1778_004:0611b11": "非但次第入至滅定。無間從滅定起次第出",
    "T38n1778_004:0611b12": "非想乃至初禪。定力愈勝。五依超越者。上雖",
    "T38n1778_004:0611b13": "入出自在無間。未能超入超出。今此超禪能",
    "T38n1778_004:0611b14": "於不用處超入滅定。乃至初禪超入滅定。具",
    "T38n1778_004:0611b15": "如大品。此如黃師子之所超也。是名善入出",
    "T38n1778_004:0611b16": "住出生百千三昧。此定功力最大。今約此五",
    "T38n1778_004:0611b17": "明五味者。淨禪如乳．背捨如酪．九定如生蘇．",
    "T38n1778_004:0611b18": "奮迅如熟蘇．超越如醍醐。超禪能具願智無",
    "T38n1778_004:0611b19": "諍三昧四辨三明六通十八變化等功德。於",
    "T38n1778_004:0611b20": "諸禪中最為極頂。乃至於諸禪中超越。出入",
    "T38n1778_004:0611b21": "皆名頂也。問何以根本淨上更有四種之別。",
    "T38n1778_004:0611b22": "答如世治皮。通明如水漬。背捨如亂毛。九定",
    "T38n1778_004:0611b23": "如入惱。奮迅如火薰。超越如柔熟。此與數家",
    "T38n1778_004:0611b24": "解薰練不同料簡(云云)。羅漢若得超越名摩訶",
    "T38n1778_004:0611b25": "那伽。心調柔軟三乘事定齊此為極。身子林",
    "T38n1778_004:0611b26": "中遊此諸禪息諸勞累。以不依佛慧起此諸",
    "T38n1778_004:0611b27": "禪。故呵言不必。所以然者身子所得非是滿",
    "T38n1778_004:0611b28": "字九種大禪深禪定窟。故言不必。夫宴坐",
    "T38n1778_004:0611b29": "下二別示真宴坐。而不思議六種宴坐即有",
    "T38n1778_004:0611c01": "三雙。一約體用．二約法心．三約因果。初中為",
    "T38n1778_004:0611c02": "二。初約體云。不於三界現身意是為宴坐。身",
    "T38n1778_004:0611c03": "子不以趣佛慧入上諸禪。必靜處端身斂念",
    "T38n1778_004:0611c04": "方得入定。則於欲界現身意相。身如木石即",
    "T38n1778_004:0611c05": "是現身。心如死灰要期出入即是現意。且復",
    "T38n1778_004:0611c06": "使物敬驚異。何滅之有。真宴坐者以趣佛慧。",
    "T38n1778_004:0611c07": "於九大禪及二乘定隨意即入。是名不於三",
    "T38n1778_004:0611c08": "界現身意也。故下文云。在欲而行禪令魔心",
    "T38n1778_004:0611c09": "憒亂。不端身不運想名不現身意。身意同世",
    "T38n1778_004:0611c10": "不乖滅定。雖入滅定不妨威儀。即無出入動",
    "T38n1778_004:0611c11": "念之過。又免三界現相之失。即真宴坐。是不",
    "T38n1778_004:0611c12": "思議真宴坐也。復次法身菩薩於法性身入",
    "T38n1778_004:0611c13": "諸禪定。不於三界而現身意。是真宴坐。若理",
    "T38n1778_004:0611c14": "論眾生皆是滅定。而身子不知。若就事明法",
    "T38n1778_004:0611c15": "性身中定無三界身入。身子猶有三界身意。",
    "T38n1778_004:0611c16": "豈得稱真宴坐。故默然也。是譏不知真宴坐",
    "T38n1778_004:0611c17": "體。故示之耳。若修一心三觀是趣佛慧起六",
    "T38n1778_004:0611c18": "種宴坐也。不起至宴坐次示不思議用。譏",
    "T38n1778_004:0611c19": "其滅定無用。以聲聞入定不能現四威儀。如",
    "T38n1778_004:0611c20": "迦葉入定無所施用。至彌勒出方乃現變。故",
    "T38n1778_004:0611c21": "知二乘入定自他無益無用。由其無體。不思",
    "T38n1778_004:0611c22": "議定有體有用。故能不起滅定。現十界威儀。",
    "T38n1778_004:0611c23": "如修羅琴隨人吐韻。菩薩隨機十方現形出",
    "T38n1778_004:0611c24": "沒自在。汝何不以誓願薰定。使物機感現諸",
    "T38n1778_004:0611c25": "威儀。良由不見真性及無願波羅蜜也。無用",
    "T38n1778_004:0611c26": "之定物所不重。故呵言不必。復次法性之身",
    "T38n1778_004:0611c27": "以趣佛慧入諸滅定。能於三界現十界四儀。",
    "T38n1778_004:0611c28": "一切諸法無不示現。是為究竟真宴坐也。",
    "T38n1778_004:0611c29": "不捨下二法心一雙。呵其法心之拙。故言不",
    "T38n1778_004:0612a01": "必。初約法呵者。身子出真方同凡事。若不捨",
    "T38n1778_004:0612a02": "諸禪何得要期出定。即是捨道法方同凡法。",
    "T38n1778_004:0612a03": "應知二法不得相捨。何者但如菩薩。以趣佛",
    "T38n1778_004:0612a04": "慧二法無別。豈捨道法更入道法。行於非道",
    "T38n1778_004:0612a05": "通達佛道。若不能通達何謂為道。四教各有",
    "T38n1778_004:0612a06": "二行道法。現凡夫事者。謂三業善不善事。如",
    "T38n1778_004:0612a07": "言雖為白衣等二十九事及無量方便。法身",
    "T38n1778_004:0612a08": "常在三昧能遍同凡事。即於凡身入王三昧。",
    "T38n1778_004:0612a09": "一切三昧悉入其中。以此引物入不思議解",
    "T38n1778_004:0612a10": "脫佛之淨土即是究竟真宴坐也。以此譏其",
    "T38n1778_004:0612a11": "道法之拙。故呵云不必。心不至宴坐次約",
    "T38n1778_004:0612a12": "心為呵。言不住者身子入定住內出散在外。",
    "T38n1778_004:0612a13": "緣理禪住內緣淨禪在外。入滅定住內出滅",
    "T38n1778_004:0612a14": "定在外。是則心依內外入出動散。何名宴寂。",
    "T38n1778_004:0612a15": "故呵云不必。菩薩以趣佛慧觀中道法性。尚",
    "T38n1778_004:0612a16": "不見涅槃生死內外可住可在。何有滅定出",
    "T38n1778_004:0612a17": "散內外可住可在。有二邊散非真宴坐。故言",
    "T38n1778_004:0612a18": "不必。今菩薩冥心法性不亂不味。即不思議",
    "T38n1778_004:0612a19": "真宴坐也。於諸見下三一雙約因果。示是",
    "T38n1778_004:0612a20": "真宴坐斥其非真。初言於諸見不動者。譏其",
    "T38n1778_004:0612a21": "因僻非真宴坐。諸見不動即是因中真宴坐",
    "T38n1778_004:0612a22": "也。今應四句分別。自有見動不修道品。有不",
    "T38n1778_004:0612a23": "動不修。有動而修。有不動而修。動不修者如",
    "T38n1778_004:0612a24": "諸外道。捨有取無乃至非有非無。六十二見",
    "T38n1778_004:0612a25": "如避虛空。雖捨諸見欲取涅槃。而不知修三",
    "T38n1778_004:0612a26": "十七品。故佛於須跋經中作師子吼。以其無",
    "T38n1778_004:0612a27": "八正道故決定無沙門四果。不動不修者。外",
    "T38n1778_004:0612a28": "人起見言是事實餘妄語氷執不移如取虛空。",
    "T38n1778_004:0612a29": "亦不修道品。動而修者三藏二乘。知身邊污",
    "T38n1778_004:0612b01": "穢顛倒因緣無常流動。動此流動故名為動。",
    "T38n1778_004:0612b02": "修道品者。觀破身邊五陰修四枯念處等。成",
    "T38n1778_004:0612b03": "煖頂忍入見思無漏。故大經云煖法觀者七",
    "T38n1778_004:0612b04": "十三人我弟子有。外道則無。身子及諸二乘",
    "T38n1778_004:0612b05": "皆然。故呵言不必。不動修者菩薩了知六十",
    "T38n1778_004:0612b06": "二見即是菩提不取不捨。故言不動。修道品",
    "T38n1778_004:0612b07": "者。觀污穢陰修念處。時觀色性非垢非淨．受",
    "T38n1778_004:0612b08": "非苦樂。心非常無常．想行非我無我。此是別",
    "T38n1778_004:0612b09": "觀四念處。故仁王云法性色受想行識。菩薩",
    "T38n1778_004:0612b10": "以趣佛慧觀法性色即畢竟淨。觀法性受即",
    "T38n1778_004:0612b11": "涅槃樂。觀法性心即法身。觀法性想行即八",
    "T38n1778_004:0612b12": "自在我。即以不動修榮念處。於中勤策是四",
    "T38n1778_004:0612b13": "正勤。乃至安穩道中行即八正道。即為不思",
    "T38n1778_004:0612b14": "議究竟真宴也。此譏其於諸見動而修道品。",
    "T38n1778_004:0612b15": "宴坐之拙也。",
    "T38n1778_004:0612b16": "不斷至宴坐次約果明真宴坐。以譏身子取滅",
    "T38n1778_004:0612b17": "定果之僻。身子初值頞鞞得見諦已。或七日",
    "T38n1778_004:0612b18": "或十五日正使皆盡。名斷煩惱入有餘般。身",
    "T38n1778_004:0612b19": "智俱盡入無餘般。此亦四句。一不斷不入。是",
    "T38n1778_004:0612b20": "凡夫三藏菩薩。二斷而入。是無學人。三斷而",
    "T38n1778_004:0612b21": "不入。即通別菩薩。四不斷而入。即圓菩薩。故",
    "T38n1778_004:0612b22": "婬怒癡性即是解脫。貪恚癡性具一切法。即",
    "T38n1778_004:0612b23": "煩惱不可斷也。則是不滅癡愛起於明脫。若",
    "T38n1778_004:0612b24": "身子等斷惑入般如破壁得出。怖畏生死不",
    "T38n1778_004:0612b25": "能用煩惱而作佛事。菩薩以趣佛慧不斷而",
    "T38n1778_004:0612b26": "入。如得通者壁不能礙。是則還用煩惱以為",
    "T38n1778_004:0612b27": "佛事。是名不斷煩惱而入涅槃。他解煩惱是",
    "T38n1778_004:0612b28": "空故不須斷。若爾須彌入芥無芥可入。芥子",
    "T38n1778_004:0612b29": "既空即是須彌入空不入芥子。有如是過。若",
    "T38n1778_004:0612c01": "煩惱宛然不破不動得入涅槃者。芥子性非",
    "T38n1778_004:0612c02": "大非小。小不妨大能容須彌之大。須彌性非",
    "T38n1778_004:0612c03": "大非小。大不妨小能入芥子之小。雖云能入",
    "T38n1778_004:0612c04": "本處不動。若言不入而實入芥。不可思議。不",
    "T38n1778_004:0612c05": "斷煩惱而入涅槃。若能如是是真宴坐。此斥",
    "T38n1778_004:0612c06": "身子斷入非真宴坐云不必也。若能如是坐",
    "T38n1778_004:0612c07": "者。佛所印可三結成真宴坐義。若身子能趣",
    "T38n1778_004:0612c08": "佛慧此之六種即是究竟宴坐。為佛所印。豈",
    "T38n1778_004:0612c09": "敢呵彈言不必也時我下四結成不堪。聞",
    "T38n1778_004:0612c10": "是語默然者。不解六義彈呵對顯不必之意。",
    "T38n1778_004:0612c11": "不解如聾。不能加報如啞。其既如是豈堪傳",
    "T38n1778_004:0612c12": "旨。故云不任詣彼問疾。若作此格與華嚴座",
    "T38n1778_004:0612c13": "聾啞何殊。理而論之折二乘無學慧業引入",
    "T38n1778_004:0612c14": "不思議解脫。令生果報淨土又成淨國之因。",
    "T38n1778_004:0612c15": "問身子即智慧而用定呵。目連禪定用說法",
    "T38n1778_004:0612c16": "呵。此意云何。答經云非禪不慧非慧不禪。遠",
    "T38n1778_004:0612c17": "師禪經序云。禪無智無以深其寂。智無禪無",
    "T38n1778_004:0612c18": "以窮其照。身子若有深禪可得大智。禪既不",
    "T38n1778_004:0612c19": "遠智亦不長。故用彈呵。兼得智也。下文云。以",
    "T38n1778_004:0612c20": "趣佛慧起於宴坐。既不依佛慧宴坐。被於四",
    "T38n1778_004:0612c21": "榮之折意在此也。若目連深修禪定能得神",
    "T38n1778_004:0612c22": "通。何得神通差機說法。說法既謬。當知定淺。",
    "T38n1778_004:0612c23": "神通所鑑用亦不深。故用定呵意在於此。下",
    "T38n1778_004:0612c24": "八人廣如法華疏。今略明耳。",
    "T38n1778_004:0612c25": "維摩經略疏卷第十二",
    "T38n1778_004:0612c26": "弟子品之二",
    "T38n1778_004:0612c27": "佛告大目揵連次命目連文為二。一佛命問",
    "T38n1778_004:0612c28": "疾二奉辭不堪。所以次命者身子既辭不堪。",
    "T38n1778_004:0612c29": "目連禪定第一是以次命。目連姓也名俱律",
    "T38n1778_004:0613a01": "陀。父母無子從樹乞得仍以為名。文殊問經",
    "T38n1778_004:0613a02": "翻萊茯根。父母好食以標子名。真諦三藏翻",
    "T38n1778_004:0613a03": "云胡豆。上古仙人好食於此仍以為姓。乃至",
    "T38n1778_004:0613a04": "為顯枯榮深求其致。具前五種利益之義。具",
    "T38n1778_004:0613a05": "如身子章初。目連白佛下二奉辭不堪。文為",
    "T38n1778_004:0613a06": "四。一奉辭不堪．二述不堪之由．三正述被彈",
    "T38n1778_004:0613a07": "之事．四結成不堪。初文者昔為居士說法遂",
    "T38n1778_004:0613a08": "被彈呵。爾時莫知所對豈堪傳如來旨而往",
    "T38n1778_004:0613a09": "問也。所以至說法二明不堪之由。由於里巷",
    "T38n1778_004:0613a10": "為居士說法。里巷只是小曲之路。或表曲經",
    "T38n1778_004:0613a11": "所斷之理非大直道。居士義如前。為說法者。",
    "T38n1778_004:0613a12": "有師言為說戒善。今恐不然。戒善是人天乘",
    "T38n1778_004:0613a13": "非諦理入道。目連多說折空入道。何以得",
    "T38n1778_004:0613a14": "知。類呵諸聲聞皆半滿相對。又尋下呵文則",
    "T38n1778_004:0613a15": "應爾也。時維摩下三正述被呵之事文為三。",
    "T38n1778_004:0613a16": "一總呵．二別呵．三聞法得益。一總呵云不當",
    "T38n1778_004:0613a17": "如仁者所說。若用去聲即是不當法相根緣。",
    "T38n1778_004:0613a18": "有三不當。一不當法相．二不當根緣．三不當",
    "T38n1778_004:0613a19": "佛心。初不當法相者。法相即空那說破折。此",
    "T38n1778_004:0613a20": "乖法相不當道理。二不當根緣者。大乘根緣",
    "T38n1778_004:0613a21": "須說大法。無以穢食置於寶器。非唯不得大",
    "T38n1778_004:0613a22": "道又失小益。是為不當根緣。三不當佛意者。",
    "T38n1778_004:0613a23": "佛本意為大事因緣。其不獲已而用小接。今",
    "T38n1778_004:0613a24": "對大機即應說大。何忽以小化於大根。此不",
    "T38n1778_004:0613a25": "當佛心。總此三意彈呵故云不當如仁者所",
    "T38n1778_004:0613a26": "說。良以目連禪定力淺法相不明。如水不澄",
    "T38n1778_004:0613a27": "清珠相不現。又小定觀根不知利鈍。致有漏",
    "T38n1778_004:0613a28": "機之失。夫說下二別呵文為三。是用衍門",
    "T38n1778_004:0613a29": "三教別破目連三不當也。此有三雙。一者外",
    "T38n1778_004:0613b01": "如法相說內如法相解。是用通教即空斥不",
    "T38n1778_004:0613b02": "即空。破其說法不當道理。二外當了根緣內",
    "T38n1778_004:0613b03": "善知見得無罣礙。是用別教破不當根緣不",
    "T38n1778_004:0613b04": "得四無礙也。三外慈念眾生內念報佛恩。是",
    "T38n1778_004:0613b05": "用圓教破不當佛心。能用三教說法即是如法",
    "T38n1778_004:0613b06": "相說目連不以此三為居士說。故折其說三",
    "T38n1778_004:0613b07": "藏之非。令依衍三如法相說。初文為二。一當",
    "T38n1778_004:0613b08": "如法說。二當如法解。初文為三。一標章總勸．",
    "T38n1778_004:0613b09": "二別說．三結。初總勸者當依衍門體法三空",
    "T38n1778_004:0613b10": "如法而說。法無下二別明體法三空。破其",
    "T38n1778_004:0613b11": "用折三空之失。即為三。初四番明衍門生空",
    "T38n1778_004:0613b12": "破折生空。次八番明體法法空破折法法空。",
    "T38n1778_004:0613b13": "三七番并六句明平等空破三藏平等空。須",
    "T38n1778_004:0613b14": "略分別三空不同。三藏三空者彼教明。五陰",
    "T38n1778_004:0613b15": "成人即陰離陰求人不得。名眾生空。折五陰",
    "T38n1778_004:0613b16": "空名為法空。故阿含云。誰老死是老死二俱",
    "T38n1778_004:0613b17": "邪見。無誰老死名眾生空。無是老死名為法",
    "T38n1778_004:0613b18": "空。依毘曇門但明生空。成論空門具明三空。",
    "T38n1778_004:0613b19": "有師解平等空云。若有人法不名平等。無人",
    "T38n1778_004:0613b20": "法殊即是平等。平等即空名平等空。今研此",
    "T38n1778_004:0613b21": "語若其平等即平等空者。亦應生法即生法",
    "T38n1778_004:0613b22": "空。若直生法非生法空。要破生法名生法空",
    "T38n1778_004:0613b23": "者。亦要破平等方名平等空。若止作二空平",
    "T38n1778_004:0613b24": "等屬法。法語通漫無所不收。故大論云法無",
    "T38n1778_004:0613b25": "上涅槃。是故涅槃空猶是法空。雖復二三皆",
    "T38n1778_004:0613b26": "是折假名為拙度。破拙用巧為說體空。今以",
    "T38n1778_004:0613b27": "譬顯折體之殊。如實拳指鏡像拳指。具如玄",
    "T38n1778_004:0613b28": "義。智人體知鏡像無拳無指無空。不須破折",
    "T38n1778_004:0613b29": "方知無空。此之三法但有名字。名字之法不",
    "T38n1778_004:0613c01": "在內外中間。亦不自有。是字不住亦不不住。",
    "T38n1778_004:0613c02": "言語道斷無說無示。法相如是豈可說乎。若",
    "T38n1778_004:0613c03": "三藏三空前二是方便。平等空方始是真。若",
    "T38n1778_004:0613c04": "衍教三空即真入中。若通教三空同得見真。",
    "T38n1778_004:0613c05": "上根利智雖稟通教見空不空。即見佛性。今",
    "T38n1778_004:0613c06": "淨名用體破折。故言不當如仁者所說。法",
    "T38n1778_004:0613c07": "無下初四番。明體法入眾生空即入中道。問",
    "T38n1778_004:0613c08": "生空何得入中。答大品明一切法趣我見等。",
    "T38n1778_004:0613c09": "大經明眾生佛性不即六法不離六法。此明",
    "T38n1778_004:0613c10": "六十二見是如來種。今言法者即無明心具",
    "T38n1778_004:0613c11": "一切法。故下文云心垢故眾生垢。心淨故眾",
    "T38n1778_004:0613c12": "生淨。華嚴云心如工畫師造種種五陰。一切",
    "T38n1778_004:0613c13": "世間中無不從心造。約此以明一切法也。法",
    "T38n1778_004:0613c14": "無眾生離眾生垢故者。今為三解。一約理性。",
    "T38n1778_004:0613c15": "二約實慧。三約方便慧。此去說離一切觀行",
    "T38n1778_004:0613c16": "例依此三。皆須得意。一約理性者。心及諸法",
    "T38n1778_004:0613c17": "即是法性。法性本淨畢竟無所有。何有眾生。",
    "T38n1778_004:0613c18": "若無眾生即無眾生垢。是則自性清淨心不",
    "T38n1778_004:0613c19": "為惑染故名為離。下文云如優婆離以心相",
    "T38n1778_004:0613c20": "得解脫。時寧有垢不。眾生無垢亦復如是。勝",
    "T38n1778_004:0613c21": "天王云自相空故自相離故。二約實慧者若",
    "T38n1778_004:0613c22": "法即法性法性無眾生妄計有眾生故有十六。",
    "T38n1778_004:0613c23": "六十二等見．煩惱垢。若了知法性畢竟無眾",
    "T38n1778_004:0613c24": "生即離如上諸見之垢。故名離眾生垢。三約",
    "T38n1778_004:0613c25": "方便慧者。若實慧與理合能無眾生而現眾",
    "T38n1778_004:0613c26": "生。能令眾生離眾生垢。此即三種解脫。不縱",
    "T38n1778_004:0613c27": "不橫如世伊字。此眾生空豈可同彼聲聞所",
    "T38n1778_004:0613c28": "辨。下去皆有此意。無非觀心故不須更作觀",
    "T38n1778_004:0613c29": "心解也。法無至斷故。即陰離陰求我叵得",
    "T38n1778_004:0614a01": "我見即滅。方離一切見煩惱垢是體法我空",
    "T38n1778_004:0614a02": "也。一約理者心及諸法即是法性。法性本來",
    "T38n1778_004:0614a03": "非我非無我。是真無我。法性尚無何處有我。",
    "T38n1778_004:0614a04": "即是自性離我垢。二實慧者若法性無我有",
    "T38n1778_004:0614a05": "我垢者。良以不知真無我義。若能體知法性",
    "T38n1778_004:0614a06": "無我。一切屬見諸垢自離故言離我垢也。三",
    "T38n1778_004:0614a07": "方便慧及結成三脫類前可知。法無壽命離",
    "T38n1778_004:0614a08": "生死故者。一理解者心及諸法即是法性。法",
    "T38n1778_004:0614a09": "性何得有妄報壽命。若無壽命即無生死故",
    "T38n1778_004:0614a10": "言離生死也。二實慧者。法即法性。如是了知",
    "T38n1778_004:0614a11": "即不見壽命得離生死。三方便及以三脫並",
    "T38n1778_004:0614a12": "類前作。法無有人前後際斷故者。若約事解",
    "T38n1778_004:0614a13": "前際是生死後際是涅槃約理者。心及諸法",
    "T38n1778_004:0614a14": "即是法性何有生死涅槃前後。若法性非二",
    "T38n1778_004:0614a15": "法者。即是中道佛性。豈有前後。即以本無目",
    "T38n1778_004:0614a16": "之為斷。次實慧者良以無明不了妄計謂有。",
    "T38n1778_004:0614a17": "若體法即法性不同凡夫生死。不同二乘涅",
    "T38n1778_004:0614a18": "槃。故云前後際斷。三方便慧乃至三脫同前。",
    "T38n1778_004:0614a19": "法常下次八番明體法入法空。法常寂然",
    "T38n1778_004:0614a20": "滅諸相故者。若約理解心及諸法．即是法性",
    "T38n1778_004:0614a21": "名常寂然。即大涅槃不可復滅。而言滅諸相",
    "T38n1778_004:0614a22": "者。法性之理本無起相。此約性滅故言滅也。",
    "T38n1778_004:0614a23": "若約實慧者體達寂然之理。則妄想諸相自",
    "T38n1778_004:0614a24": "然滅也。三約方便乃至三脫如前。法離於相",
    "T38n1778_004:0614a25": "無所緣故者。若約理解心及諸法即是法性。",
    "T38n1778_004:0614a26": "本無十相故言離相。若無相境不為妄念智",
    "T38n1778_004:0614a27": "識所緣。約實慧者若了知法性自性離相。則",
    "T38n1778_004:0614a28": "妄念自息無所緣念。三理智合則有方便乃",
    "T38n1778_004:0614a29": "至三脫如前。法無名字言語斷故者。若約理",
    "T38n1778_004:0614b01": "解心及諸法即是法性。本不可說名言語斷。",
    "T38n1778_004:0614b02": "約實慧者了達法性理即無言說。故名言語",
    "T38n1778_004:0614b03": "斷也。三理智合則有方便乃至成三脫類前。",
    "T38n1778_004:0614b04": "法無有說離覺觀者。若約理解心及諸法即",
    "T38n1778_004:0614b05": "是法性。本來無說何有覺觀。若約實慧達法",
    "T38n1778_004:0614b06": "性無說。則攀緣覺觀任運不起故言離也。三",
    "T38n1778_004:0614b07": "理智合乃至三脫可知。法無形相如虛空故",
    "T38n1778_004:0614b08": "者。約理解心及諸法即是法性。無形無質無",
    "T38n1778_004:0614b09": "有相貌。不可分別猶如虛空。若約實慧通達",
    "T38n1778_004:0614b10": "法性不見相貌心如虛空。三理智合乃至三",
    "T38n1778_004:0614b11": "脫可知。法無戲論畢竟空故者。約理解心及",
    "T38n1778_004:0614b12": "諸法即是法性。本無愛見。戲論之法畢竟空",
    "T38n1778_004:0614b13": "也。若實慧者達法性無戲論。即畢竟空寂。三",
    "T38n1778_004:0614b14": "理智合成三脫可知。法無有我離我所者。理",
    "T38n1778_004:0614b15": "解心及諸法即是法性。本來無我何有我所。",
    "T38n1778_004:0614b16": "自性離故。若實慧者了達法性無我。即離一",
    "T38n1778_004:0614b17": "切所有愛著。三理智合乃至三脫比前。法無",
    "T38n1778_004:0614b18": "分別離諸識故者。理解心及諸法即是法性。",
    "T38n1778_004:0614b19": "本無分別。性非六七八識故也。約實慧者達",
    "T38n1778_004:0614b20": "法性無分別理。即離諸識生死緣起。三理智",
    "T38n1778_004:0614b21": "合乃至三脫可知。法無下三七番及諸句似",
    "T38n1778_004:0614b22": "平等空及法空也。法無有比無相待者約理",
    "T38n1778_004:0614b23": "明。心及諸法即是法性。如大品云。菩薩行般",
    "T38n1778_004:0614b24": "若時不見出法性外有法。既其無法何所比",
    "T38n1778_004:0614b25": "並。即是絕待。問若言法無有比是絕待者。只",
    "T38n1778_004:0614b26": "以待比說無比豈得絕耶。答若以有待之心",
    "T38n1778_004:0614b27": "分別不待亦計為待。若法性無心則一切有",
    "T38n1778_004:0614b28": "待皆是無待。約實慧者通達法性更無法可",
    "T38n1778_004:0614b29": "比。相待之惑自然而滅。三理智合方便無滯",
    "T38n1778_004:0614c01": "乃至成三脫可知。今以無待對平等空者。相",
    "T38n1778_004:0614c02": "待之惑既細。乃至平等之理猶有所存。若能",
    "T38n1778_004:0614c03": "絕待即無待不待。故平等法亦是空也。但三",
    "T38n1778_004:0614c04": "藏明平等空只是偏真待。何由絕。今明法性",
    "T38n1778_004:0614c05": "無比。智障心滅乃是真絕待義。法不屬因不",
    "T38n1778_004:0614c06": "在緣故者。理解心及諸法即是法性。本非六",
    "T38n1778_004:0614c07": "因不在四緣亦非十二因緣流轉。但六因有",
    "T38n1778_004:0614c08": "所作因四緣有增上緣與相待意同。故屬平",
    "T38n1778_004:0614c09": "等空之所破。實慧者若了法性非六因四緣",
    "T38n1778_004:0614c10": "及十二因緣。例皆悉滅。三理智合乃至三脫",
    "T38n1778_004:0614c11": "可知。法同法性入諸法故者。理解心及諸法",
    "T38n1778_004:0614c12": "即是法性故言同也。一切法中悉有安樂性",
    "T38n1778_004:0614c13": "一法入一切法。一切法入一法故云入諸法",
    "T38n1778_004:0614c14": "也。實慧者通達法性即是智慧入一切法無",
    "T38n1778_004:0614c15": "非法性。三理智合乃至三脫可知。法隨於如",
    "T38n1778_004:0614c16": "無所隨故者。理解心及諸法即是法性。法不",
    "T38n1778_004:0614c17": "乖如故言法隨於如。法即法性法性即如。無",
    "T38n1778_004:0614c18": "能所之異故言無所隨也。實慧者通達法性",
    "T38n1778_004:0614c19": "如如不異。即不見有能觀之智而異於如。故",
    "T38n1778_004:0614c20": "云無所隨也。三理智合乃至三脫可知。法住",
    "T38n1778_004:0614c21": "實際諸邊不動故者。理解心及諸法即是法",
    "T38n1778_004:0614c22": "性。法性即是實際異名。若法依法性即住實",
    "T38n1778_004:0614c23": "際。實際非邊故無四邊二邊之動。約實慧者",
    "T38n1778_004:0614c24": "其能通達住實際者。不為四邊二邊邪見所",
    "T38n1778_004:0614c25": "動。三理智合乃至三脫可知。法無動搖不",
    "T38n1778_004:0614c26": "依六塵故者。理解心及諸法即是法性。不依",
    "T38n1778_004:0614c27": "六塵。實慧者若達法性即六根永淨。不染六",
    "T38n1778_004:0614c28": "塵。三理智合乃至三脫可知。法無去來常不",
    "T38n1778_004:0614c29": "住故者。約理解心及諸法即是法性。無來無",
    "T38n1778_004:0615a01": "去則無所住。實慧者通達法性無去無來。即",
    "T38n1778_004:0615a02": "不住生死涅槃。三理智合乃至三脫可知。法",
    "T38n1778_004:0615a03": "順空隨無相應無作。若聲聞經明三三昧約",
    "T38n1778_004:0615a04": "十六行。衍門明義同緣實相。隨順應化。三名",
    "T38n1778_004:0615a05": "雖異同一實相。若約理解三三昧者如思益",
    "T38n1778_004:0615a06": "云。一切眾生即是滅定無三差別。自有約實",
    "T38n1778_004:0615a07": "慧明三三昧。即是復宗明義。自有約應用論",
    "T38n1778_004:0615a08": "三三昧。雖順相有作而於內心不違實法。即",
    "T38n1778_004:0615a09": "是三種解脫准上。法離好醜者。若理解心及",
    "T38n1778_004:0615a10": "諸法即是法性。無涅槃之好無生死之醜。若",
    "T38n1778_004:0615a11": "實慧者通達法性即無好醜。離生死可憎涅",
    "T38n1778_004:0615a12": "槃可愛之異。三理智合乃至三脫准上。法無",
    "T38n1778_004:0615a13": "增損者心及諸法即是法性。無生死之增無",
    "T38n1778_004:0615a14": "涅槃之損。實慧及理智合成三脫類前。法無",
    "T38n1778_004:0615a15": "生滅者。心及諸法即是法性。本自不生今則",
    "T38n1778_004:0615a16": "無滅。法無所歸者心及諸法即是法性。更何",
    "T38n1778_004:0615a17": "所歸。法過眼耳鼻舌身心者。心及諸法即是",
    "T38n1778_004:0615a18": "法性。過妄六根非根攝故。法無高下者。心及",
    "T38n1778_004:0615a19": "諸法即是法性。尚無種智涅槃之高。豈是煩",
    "T38n1778_004:0615a20": "惱生死之下。法常住不動者。心及諸法即是",
    "T38n1778_004:0615a21": "法性。常恒無變故言不動。法離一切觀行者。",
    "T38n1778_004:0615a22": "心及諸法即是法性。本無觀行自性離故從",
    "T38n1778_004:0615a23": "無生滅。下六句皆應約實慧及理智合成方",
    "T38n1778_004:0615a24": "便慧為三脫之義。准上可知。問何得句句三",
    "T38n1778_004:0615a25": "釋悉具三脫。答大經百句解脫華嚴微塵解",
    "T38n1778_004:0615a26": "脫法華一切解脫今數十句何足為多若不句",
    "T38n1778_004:0615a27": "句辨即句句縱橫豈得同首羅三目世之伊字",
    "T38n1778_004:0615a28": "異三藏耶。唯大至說乎。三明結破。既不能",
    "T38n1778_004:0615a29": "如淨名如法相說。而用三乘之法為諸居士",
    "T38n1778_004:0615b01": "宣說。違大法相故呵云不當如仁者所說。問",
    "T38n1778_004:0615b02": "法性不可說淨名何得有說。答下文云。無離",
    "T38n1778_004:0615b03": "文字說解脫相。文字性離即是解脫。解脫者",
    "T38n1778_004:0615b04": "即諸法也。淨名用四悉檀善巧無說而說。即",
    "T38n1778_004:0615b05": "是如法相說。夫說下二明不能如法相解文",
    "T38n1778_004:0615b06": "為二。一正彈不解二借幻為譬。初言夫說法",
    "T38n1778_004:0615b07": "者無說無示者。此即是如法相解。真如法相",
    "T38n1778_004:0615b08": "無人無我。誰是說者。若無說者即無可示。無",
    "T38n1778_004:0615b09": "說者即如大經四不可說。無示者即無四理",
    "T38n1778_004:0615b10": "可示。故法華云。是法不可示言辭相寂滅。諸",
    "T38n1778_004:0615b11": "餘眾生類無有能得解。其聽法者無聞無得",
    "T38n1778_004:0615b12": "者。若如法相解。非但無能說之人亦無聽法",
    "T38n1778_004:0615b13": "之者。既無聽者誰聞誰得。無聞即無四門聞",
    "T38n1778_004:0615b14": "於四說。無得即無四理之可證也。若目連不",
    "T38n1778_004:0615b15": "能如此體達。即是計有師資能所。豈得是如",
    "T38n1778_004:0615b16": "法相解。譬如至說法次譬者。菩薩入如幻",
    "T38n1778_004:0615b17": "三昧了知。說聽皆知幻人。雖知不實而有所",
    "T38n1778_004:0615b18": "說。即是知四不可說。悉檀赴緣示物四理。理",
    "T38n1778_004:0615b19": "亦如幻。故大品云設便有法過涅槃者。我亦",
    "T38n1778_004:0615b20": "說之如夢幻也。人譬聽眾從無明幻師而有。",
    "T38n1778_004:0615b21": "是則不有而有。雖有所聽即是幻聽無聞無",
    "T38n1778_004:0615b22": "得。目連若入如幻三昧而說。可是如法相解。",
    "T38n1778_004:0615b23": "既不能爾即是不如法相解。何能如法相說。",
    "T38n1778_004:0615b24": "故呵云不當如仁者所說。意在此也。當了下",
    "T38n1778_004:0615b25": "二呵說法不契根緣。此不解別教無入假觀。",
    "T38n1778_004:0615b26": "不得道種智法眼知病識藥隨病授藥。文為",
    "T38n1778_004:0615b27": "二。一呵不知根。二呵於知見有滯。初云當了",
    "T38n1778_004:0615b28": "眾生根有利鈍者。目連或念。如來亦說此法",
    "T38n1778_004:0615b29": "何得見呵。淨名知念即以斥云。如來知根故",
    "T38n1778_004:0615c01": "於聲聞經中說此折空。今居士根利何得以",
    "T38n1778_004:0615c02": "拙度而說法乎。故說體空以逗於彼。善於知",
    "T38n1778_004:0615c03": "見無所罣礙。次斥其知見有滯。無種智法眼",
    "T38n1778_004:0615c04": "故說法有滯。今淨名通達別教得道種智。故",
    "T38n1778_004:0615c05": "知法無礙。得法眼故見法。無礙故能知病識",
    "T38n1778_004:0615c06": "藥隨病授藥。以四無礙赴機無滯。以大下",
    "T38n1778_004:0615c07": "三呵說法運心不稱佛意。此由不解圓教大",
    "T38n1778_004:0615c08": "乘。故呵言不當如仁者所說。文為二。一當起",
    "T38n1778_004:0615c09": "大悲心二念報佛恩。初云付大悲心讚于大",
    "T38n1778_004:0615c10": "乘者。悲能拔苦。若小悲說小拔界內苦。大悲",
    "T38n1778_004:0615c11": "說大拔內外苦。令得不思議解脫住大涅槃。",
    "T38n1778_004:0615c12": "念報至說法次報佛恩。目連因佛而得解脫。",
    "T38n1778_004:0615c13": "應報佛恩。應度眾生紹三寶種。今說小乘無",
    "T38n1778_004:0615c14": "常入空令居士斷結入滅。即是斷三寶種豈",
    "T38n1778_004:0615c15": "名報恩。若圓教深觀一切諸法開佛知見。即",
    "T38n1778_004:0615c16": "是三脫三德三寶不縱不橫。開真解心心心",
    "T38n1778_004:0615c17": "寂滅。自然流入薩婆若海。是為不斷三寶之",
    "T38n1778_004:0615c18": "種即真報佛恩稱會佛心。維摩至菩提心三",
    "T38n1778_004:0615c19": "居士得益。淨名既能如法相。解如法相說契",
    "T38n1778_004:0615c20": "於大機。則八百居士皆發大心。我無至問",
    "T38n1778_004:0615c21": "疾大段第四結辭不堪。目連自惟。既無三教",
    "T38n1778_004:0615c22": "之辨致昔被呵。今豈堪傳佛旨往問疾也。",
    "T38n1778_004:0615c23": "維摩經略疏卷第十二",
    "T38n1778_004:0615c24": "弟子品之三",
    "T38n1778_004:0615c25": "佛告大迦葉三命大迦葉文為二。一佛命問",
    "T38n1778_004:0615c26": "疾二奉辭不堪。所以次命者於聲聞中頭陀",
    "T38n1778_004:0615c27": "第一。迦葉是姓此翻為龜。即以姓為名如目",
    "T38n1778_004:0615c28": "連也。所言大者或因智大德大心大。故稱大",
    "T38n1778_004:0615c29": "迦葉。所以然者。其是大辟支根性出無佛世",
    "T38n1778_004:0616a01": "亦能獨覺成辟支迦羅。今既值佛墮聲聞數。",
    "T38n1778_004:0616a02": "故就其智慧勝利故稱大也。從德以受大者。",
    "T38n1778_004:0616a03": "是人頭陀苦行第一。其德重大故稱為大。或",
    "T38n1778_004:0616a04": "因心以受大者。聲聞弟子中慈悲心大故名大",
    "T38n1778_004:0616a05": "也。有言是僧上座知眾事故名大迦葉。若深",
    "T38n1778_004:0616a06": "求其致乃至成前五種利益之義。大旨同前。",
    "T38n1778_004:0616a07": "迦葉白佛下二奉辭不堪文為四。一奉辭",
    "T38n1778_004:0616a08": "不堪。二述不堪之由。三正述不堪之事。四結",
    "T38n1778_004:0616a09": "成不堪。初文者良以往昔捨富從貧被彈無",
    "T38n1778_004:0616a10": "答。故不堪傳佛旨往問疾也。所以至行乞",
    "T38n1778_004:0616a11": "二述不堪之由。由乞食也。乞食者即十二頭",
    "T38n1778_004:0616a12": "陀之一。釋十二頭陀義有三意。一約半字事",
    "T38n1778_004:0616a13": "理。二約滿字事理。三約觀心。具出文繁略之",
    "T38n1778_004:0616a14": "不述。有師云小乘見理名之為貧。今難之。若",
    "T38n1778_004:0616a15": "言貧里是小乘者。善吉從富應是大乘。既非",
    "T38n1778_004:0616a16": "大乘此義便壞。今依觀解約有空兩門。迦葉",
    "T38n1778_004:0616a17": "有門入道。有門局狹名之為貧。善吉空門入",
    "T38n1778_004:0616a18": "道。空門寬廣名之為富。雖有空之殊同是三",
    "T38n1778_004:0616a19": "藏非關大乘。故成論往往斥於毘曇意在此",
    "T38n1778_004:0616a20": "也。恐人謬作觀行。消經故須比斥。此非經正",
    "T38n1778_004:0616a21": "義故不須執也。今言於貧里行乞有二意。一",
    "T38n1778_004:0616a22": "為利他二為自行。一利他者其有慈悲之心",
    "T38n1778_004:0616a23": "見貧窮者持鉢往福。使現轉報來生免苦。又",
    "T38n1778_004:0616a24": "眾生不苦不求涅槃。既遭貧苦必易化度。故",
    "T38n1778_004:0616a25": "須往也。富者著樂會不從化。徒往喚擾於理",
    "T38n1778_004:0616a26": "無益。二為自行者。富家門閣重深求苦難及",
    "T38n1778_004:0616a27": "必稽時廢業。從貧則易不致所妨。又貧者報",
    "T38n1778_004:0616a28": "劣飲食必麁不生心著。富者豐足食必甘美。",
    "T38n1778_004:0616a29": "或起習染乖頭陀行。非為物軌。是則情有偏",
    "T38n1778_004:0616b01": "存致被彈斥。不堪之由良有以也。時維摩",
    "T38n1778_004:0616b02": "下三正述被彈之事文為三。一總呵。二別呵。",
    "T38n1778_004:0616b03": "三揖敬。初總呵云。有慈悲心而不能普者。聲",
    "T38n1778_004:0616b04": "聞之中最有慈悲。如來所歎命共同坐。但小",
    "T38n1778_004:0616b05": "乘慈悲而不圓普。利他不等捨富從貧。大士",
    "T38n1778_004:0616b06": "呵者佛制頭陀令次第乞。今捨富從貧乖於",
    "T38n1778_004:0616b07": "佛旨。若以拔貧現苦令未來樂者。富復耽欲",
    "T38n1778_004:0616b08": "而不知修。將墮深坑。何不往化令後相續。若",
    "T38n1778_004:0616b09": "置而不化何謂等慈。若言為解脫因者。應貧",
    "T38n1778_004:0616b10": "富等度。度既不等豈成圓普。若謂貧人厭苦",
    "T38n1778_004:0616b11": "易度。易度本關福慧。何必貧苦。若自行為易",
    "T38n1778_004:0616b12": "何得惜小時之化而令富者失利。縱留神化",
    "T38n1778_004:0616b13": "富亦何妨於自行。若捨道法往貧亦應往富。",
    "T38n1778_004:0616b14": "若捨道法往富妨行往貧亦妨。既二俱有妨",
    "T38n1778_004:0616b15": "何得捨一往一。且復於法等者於食亦等。若",
    "T38n1778_004:0616b16": "美不美皆悉平等若法食不等。所有諸行悉皆",
    "T38n1778_004:0616b17": "不等。是故呵言有慈悲心而不能普。今時觀",
    "T38n1778_004:0616b18": "行分衛之人當依淨名之說。迦葉下二別呵",
    "T38n1778_004:0616b19": "文為四。一呵乞食心非二呵入聚心非三示",
    "T38n1778_004:0616b20": "正食法。四結勸。初文又四。一約小乘證滅破。",
    "T38n1778_004:0616b21": "二約知苦破。三約斷集破。四約修道破。問若",
    "T38n1778_004:0616b22": "約四諦破心非者。應前對苦破何得對滅。答",
    "T38n1778_004:0616b23": "迦葉證有餘般行乞。心非故前約滅。次破其",
    "T38n1778_004:0616b24": "昔心所契今事果乖心。故約餘三諦破也。住",
    "T38n1778_004:0616b25": "平等法應。次行乞食者初破未得平等滅理。",
    "T38n1778_004:0616b26": "涉事去取致乖次乞之法。菩薩若得本有滅",
    "T38n1778_004:0616b27": "諦平等之理。即心行平等由如虛空。於善不",
    "T38n1778_004:0616b28": "善等以慈即於貧富心無去取。能次第求。大",
    "T38n1778_004:0616b29": "品明須菩提白佛次第心中應行般若不。佛",
    "T38n1778_004:0616c01": "答常不離薩婆若心。為行生修即是住平等",
    "T38n1778_004:0616c02": "法。而能次第行生修也。即是理中次第求於",
    "T38n1778_004:0616c03": "法喜禪悅。由本垂迹故涉事行乞。由迹顯本",
    "T38n1778_004:0616c04": "故行平等。若迦葉破八邪入八脫。但得小乘",
    "T38n1778_004:0616c05": "法喜禪悅。此即捨邪取正。何得名為次第求",
    "T38n1778_004:0616c06": "於法喜禪悅。菩薩雖知法性真滅平等。能不",
    "T38n1778_004:0616c07": "捨八邪入八解脫。即是次第求於大乘法喜",
    "T38n1778_004:0616c08": "禪悅。何者以薩婆若心從凡夫禪悅入世間",
    "T38n1778_004:0616c09": "諸定。又入二乘出世間定。又入菩薩上上諸",
    "T38n1778_004:0616c10": "禪。皆摩訶衍。以不可得故於一一禪。皆有一",
    "T38n1778_004:0616c11": "心三智故得真法喜。皆有三諦三昧故得真",
    "T38n1778_004:0616c12": "禪悅。故云住平等法應次行乞食。是為菩薩",
    "T38n1778_004:0616c13": "次第行次第學次第道。法華云善能次第集",
    "T38n1778_004:0616c14": "諸善法。故菩薩行頭陀時大悲平等心如虛",
    "T38n1778_004:0616c15": "空。不觀貧富心無去取。依分衛法次第行乞。",
    "T38n1778_004:0616c16": "迦葉內心不得無緣大慈。不住本有滅諦真",
    "T38n1778_004:0616c17": "平等法。故不能於邪正諸禪次第得大乘法",
    "T38n1778_004:0616c18": "喜禪悅。唯住偏真滅諦棄捨生死。故涉事行",
    "T38n1778_004:0616c19": "乞。心有去取捨富從貧。淨名呵之意在此也。",
    "T38n1778_004:0616c20": "為不食故應行乞食。二約知苦破者。只以苦",
    "T38n1778_004:0616c21": "諦是陰入身。故須乞食以資性命。若迦葉無",
    "T38n1778_004:0616c22": "為破此苦諦。以求涅槃不食之法。故須乞",
    "T38n1778_004:0616c23": "食資身行道。若發無漏因入無餘同如虛空。",
    "T38n1778_004:0616c24": "即是不食。若在學地雖發無漏結既未盡。不",
    "T38n1778_004:0616c25": "食之因未成。可許為不食故應行乞食。迦葉",
    "T38n1778_004:0616c26": "結漏已盡食因已亡。若為不食但七日不食",
    "T38n1778_004:0616c27": "即入無餘。即無飯食之患。猶日日乞食意欲",
    "T38n1778_004:0616c28": "何之。若為利生令得不食而行乞者。不應捨",
    "T38n1778_004:0616c29": "富及入無餘。若菩薩觀苦為不食故而行乞",
    "T38n1778_004:0617a01": "者。欲破界內外生死之食求大涅槃無食三",
    "T38n1778_004:0617a02": "昧。故須乞食資身修不食之因。此則無過。若",
    "T38n1778_004:0617a03": "為化眾生令得不食之果。貧富俱往化世乞",
    "T38n1778_004:0617a04": "食。終不灰滅入不食之涅槃。此皆觀心不須",
    "T38n1778_004:0617a05": "更作。",
    "T38n1778_004:0617a06": "為壞和合相故應取摶食。三約斷集破者。集",
    "T38n1778_004:0617a07": "是煩惱和合隨其受報。即須四食無迦葉",
    "T38n1778_004:0617a08": "斷集本破此和合。故求摶食資身觀行。若在",
    "T38n1778_004:0617a09": "學地和合未盡。可乞摶食資身斷之令盡。今",
    "T38n1778_004:0617a10": "證有餘和合集盡。更乞食資身意何所主。若",
    "T38n1778_004:0617a11": "言為破眾生和合。則不應捨富及入無餘。菩",
    "T38n1778_004:0617a12": "薩不爾。破界內外集諦未盡。應受摶食資身",
    "T38n1778_004:0617a13": "破和合相。若為化物應不簡貧富悉令如我。",
    "T38n1778_004:0617a14": "不應忿忿而入涅槃。為不受故應受彼食四",
    "T38n1778_004:0617a15": "約修道破者。迦葉無為得不食之果。應受飲",
    "T38n1778_004:0617a16": "食資身修道。是則有食有命有身有道。若在",
    "T38n1778_004:0617a17": "學地聽受彼食以修不食之道。今位居無學",
    "T38n1778_004:0617a18": "不食因成何得更受。若為利生令得此因。即",
    "T38n1778_004:0617a19": "不應捨富及入涅槃。菩薩為修無作道諦不",
    "T38n1778_004:0617a20": "食之因。故受彼食求大涅槃。不食之果若為",
    "T38n1778_004:0617a21": "利生令得不食因果者。應貧富悉受。又眾生",
    "T38n1778_004:0617a22": "未得此因果。是以久住世間。為令得之不應",
    "T38n1778_004:0617a23": "涅槃。以空聚想下二呵入聚心非文為二。",
    "T38n1778_004:0617a24": "一總呵。二別呵。初文者呵其捨富從貧。呵其",
    "T38n1778_004:0617a25": "有心入聚心有去取。何者入聚覩塵是有則",
    "T38n1778_004:0617a26": "分別貧富六塵好惡。故捨富從貧慈悲不普",
    "T38n1778_004:0617a27": "過生。因此致彼所彈。若以空聚想入聚落者。",
    "T38n1778_004:0617a28": "世間空聚無好惡人物可生去取。若能如是",
    "T38n1778_004:0617a29": "觀塵則無貧富麁好以生愛憎。而有避就論",
    "T38n1778_004:0617b01": "其損益。何有不普之過又若以事解。人物聚",
    "T38n1778_004:0617b02": "集所依名為聚落。若理解者根為塵。識之所",
    "T38n1778_004:0617b03": "依集名聚落也。故金光明云。六入村落結賊",
    "T38n1778_004:0617b04": "所止。一切自住各不相知。大品云。一切法趣",
    "T38n1778_004:0617b05": "眼乃至趣意。當知六根一切好惡塵識所依。",
    "T38n1778_004:0617b06": "前已總約外聚落。呵迦葉滯有。今更約六根",
    "T38n1778_004:0617b07": "明內聚落。呵其觀知不了六根。致於塵有滯",
    "T38n1778_004:0617b08": "故有取捨之失。所見下二別呵者。凡人分",
    "T38n1778_004:0617b09": "別故有愛憎。盲者不見則無去取。迦葉聖人",
    "T38n1778_004:0617b10": "入觀緣真一往同盲。出觀緣俗還同於凡。情",
    "T38n1778_004:0617b11": "有去取故於色中亦生貧富之見。菩薩不爾。",
    "T38n1778_004:0617b12": "不捨道法同凡所見。見色即空無所分別。故",
    "T38n1778_004:0617b13": "與盲等雖無分別了一切法不同於盲。雖復",
    "T38n1778_004:0617b14": "分別而無去取。慈心平等。復次若知一切法",
    "T38n1778_004:0617b15": "趣眼了眼聚落。即得菩薩肉眼清淨見十界",
    "T38n1778_004:0617b16": "色。名之為見無所染著即與盲等。大經云",
    "T38n1778_004:0617b17": "學大乘者雖有肉眼名為佛眼。是則五眼具",
    "T38n1778_004:0617b18": "足見麁細色三諦之理。名之為見。實無所見",
    "T38n1778_004:0617b19": "即與盲等。故大品云我以五眼觀不見三聚",
    "T38n1778_004:0617b20": "眾生也。是則不見而見。不見故即與盲等。而",
    "T38n1778_004:0617b21": "見故五眼具足。是則無緣之慈平等普覆。五",
    "T38n1778_004:0617b22": "眼清淨見十法界。拔苦與樂普同福利。豈有",
    "T38n1778_004:0617b23": "一曲之內捨富從貧。鐵輪尚爾。銅輪已上豈",
    "T38n1778_004:0617b24": "可商量。所聞至智證此譏迦葉出觀入聚不",
    "T38n1778_004:0617b25": "了耳。空聲如谷響。乃至身空受於諸觸如以",
    "T38n1778_004:0617b26": "智證。故於貧富聲等四塵而生難易。取惡捨",
    "T38n1778_004:0617b27": "好。異於入觀證滅定也。菩薩不爾。了耳性空",
    "T38n1778_004:0617b28": "故於聲如響。乃至對觸與智契理。二皆不殊",
    "T38n1778_004:0617b29": "必不捨理取理。故於貧富情無去取。一相慈",
    "T38n1778_004:0617c01": "心等同福利。若菩薩知一切法趣於耳等。體",
    "T38n1778_004:0617c02": "達即空乃至不見趣與非趣。身如淨鏡十界",
    "T38n1778_004:0617c03": "依正皆現身中。廣如法華六根清淨具說。例",
    "T38n1778_004:0617c04": "色可知。知諸至無滅此譏迦葉不了意根即",
    "T38n1778_004:0617c05": "空諸法如幻。故分別貧富難易之別。富則威",
    "T38n1778_004:0617c06": "儀禮節矜貴難近。貧則率爾形儀往告為易。",
    "T38n1778_004:0617c07": "故慈悲有隔福利致偏。乖佛頭陀平等正法。",
    "T38n1778_004:0617c08": "菩薩體之知一切法從無明起猶如幻化。化",
    "T38n1778_004:0617c09": "非實相。如佛答德女云。如幻非內外而現一",
    "T38n1778_004:0617c10": "切幻事。無明亦爾。非內外有一切法也。今體",
    "T38n1778_004:0617c11": "意者四句撿生皆不可得。即本無生今則無",
    "T38n1778_004:0617c12": "滅。若本無生今無滅者。尚無生死涅槃之可",
    "T38n1778_004:0617c13": "取捨。豈有貧富難易而取捨之。此則達意中",
    "T38n1778_004:0617c14": "道為利眾生雙遊真俗。而於貧富難易次第",
    "T38n1778_004:0617c15": "乞之。菩薩知一切法趣意即空。則不見趣與",
    "T38n1778_004:0617c16": "非趣。餘如眼分別。廣說如法華。迦葉下三示",
    "T38n1778_004:0617c17": "正食法文為二。一示正食二疊釋。初文又二。",
    "T38n1778_004:0617c18": "一明食體二明食用。初食體者乞食心非。良",
    "T38n1778_004:0617c19": "以不知正食之法。是以為說下文呵身子云。",
    "T38n1778_004:0617c20": "佛說八解仁者受行豈雜欲食而聞法乎。小",
    "T38n1778_004:0617c21": "乘八解即真法喜。但不依佛慧。捨八邪入八",
    "T38n1778_004:0617c22": "脫即思議解脫。故不得大乘法喜之食。故大",
    "T38n1778_004:0617c23": "經云汝諸比丘雖行乞食而未曾得大乘法",
    "T38n1778_004:0617c24": "食。若菩薩能以佛慧見中道理。非邪非正而",
    "T38n1778_004:0617c25": "邪正雙遊。入不思議八解。即是大乘真法喜",
    "T38n1778_004:0617c26": "也。然邪正各有事理。一事邪者即根本味禪",
    "T38n1778_004:0617c27": "皆生愛見。謂四禪四空。若望魔禪鬼定猶是",
    "T38n1778_004:0617c28": "正禪。若望背捨則是事邪。二理邪者見心緣",
    "T38n1778_004:0617c29": "理不正名之為邪。即邪見邪語等八也。正二",
    "T38n1778_004:0618a01": "種者事正即八解破事八邪。二理正者。即正",
    "T38n1778_004:0618a02": "見等八對破緣理之八邪也。聲聞不得佛慧。",
    "T38n1778_004:0618a03": "修八背捨斷事邪八禪方得八解。是捨八邪",
    "T38n1778_004:0618a04": "而入八解。修八正道破緣理八邪得入見諦。",
    "T38n1778_004:0618a05": "是為離邪相入正法。並是思議法喜非真大",
    "T38n1778_004:0618a06": "乘法喜食也。菩薩依於佛慧不捨味禪事邪。",
    "T38n1778_004:0618a07": "而修背捨入八解脫。邪不妨正成三諦三昧。",
    "T38n1778_004:0618a08": "即大乘禪悅。又能觀八邪入無作八正。邪不",
    "T38n1778_004:0618a09": "妨正成一心三智三諦之理。即大乘法喜。是",
    "T38n1778_004:0618a10": "名法食平等。迦葉不爾致有不普。菩薩決能",
    "T38n1778_004:0618a11": "了知故得不思議真法喜禪悅。即是無緣大",
    "T38n1778_004:0618a12": "悲貧富俱利如為一人。眾多亦然。若於一切",
    "T38n1778_004:0618a13": "眾生心無所偏則能於食有等。於法亦等也。",
    "T38n1778_004:0618a14": "以一至可食二明食用。迦葉得思議法喜",
    "T38n1778_004:0618a15": "禪悅。此無廣大之用。菩薩依不思議真法喜",
    "T38n1778_004:0618a16": "禪悅。雙遊二諦得世出世之食。故能以一食",
    "T38n1778_004:0618a17": "施一切供養諸佛及眾賢聖。如致香積一鉢",
    "T38n1778_004:0618a18": "之飯。一眾食之猶故不澌。是真應供。能報施",
    "T38n1778_004:0618a19": "主外為真田然後可食。既不能爾何得內心",
    "T38n1778_004:0618a20": "受虛偽禪悅之食。外非良田而捨富受貧。使",
    "T38n1778_004:0618a21": "貧富俱無真實福利。如是下二疊釋文為二。",
    "T38n1778_004:0618a22": "初三番釋食體。二釋食用。初文為三。一約理",
    "T38n1778_004:0618a23": "邪正不相妨礙。若依佛慧即不見邪見正見",
    "T38n1778_004:0618a24": "等八。故言非有煩惱非離煩惱。非有即不見",
    "T38n1778_004:0618a25": "邪見等八。非離即不見正見等八也。非入定",
    "T38n1778_004:0618a26": "意非起定意。次一番疊釋事八邪八正。菩薩",
    "T38n1778_004:0618a27": "心依佛慧不見八解九定之可入。故言非入",
    "T38n1778_004:0618a28": "定意不見出入味禪及諸邪定。故言非起定",
    "T38n1778_004:0618a29": "意。問前示食體事前理後。今疊釋何得理前",
    "T38n1778_004:0618b01": "事後。答不思議之事理不定前後故。非住世",
    "T38n1778_004:0618b02": "間非住涅槃三一番。總釋事理。菩薩心依佛",
    "T38n1778_004:0618b03": "慧不住事理二邪。故言非住世間不住事理",
    "T38n1778_004:0618b04": "二正入有無二般。故言非住涅槃。其有至",
    "T38n1778_004:0618b05": "為損次釋食用。能為施主真實福田。其有施",
    "T38n1778_004:0618b06": "者無大福無小福。若譏迦葉者。不可貧人重",
    "T38n1778_004:0618b07": "心故福大應須詣之。富人輕心故福小則不",
    "T38n1778_004:0618b08": "須往。菩薩是無上食田。其有施者皆入佛道。",
    "T38n1778_004:0618b09": "豈有小大之殊。若案理釋生涅槃福名之為",
    "T38n1778_004:0618b10": "大。生人天福名之為小。故得真田不生二邊",
    "T38n1778_004:0618b11": "大小之見。不為益不為損者。若譏迦葉而迦",
    "T38n1778_004:0618b12": "葉謂往貧不往富為損益者。則彼此俱損益。",
    "T38n1778_004:0618b13": "菩薩心依佛慧不見如是損益。但慈心平等",
    "T38n1778_004:0618b14": "為顯法性無增減理。若案理解不為作世間",
    "T38n1778_004:0618b15": "果報之益。不為損之復損之令生死盡涅槃",
    "T38n1778_004:0618b16": "灰斷。是為至施也。四結勸亦是呵也。開佛知",
    "T38n1778_004:0618b17": "見入初發心。即分真佛也。不依聲聞者。若不",
    "T38n1778_004:0618b18": "了義說不得菩提。若依了義是漸入佛慧。故",
    "T38n1778_004:0618b19": "法華云是諸人等應以是法漸入佛慧。為不",
    "T38n1778_004:0618b20": "空食人之施者。能以無緣大慈貧富俱往一",
    "T38n1778_004:0618b21": "切普利。依大乘四諦行乞資身正入聚落。得",
    "T38n1778_004:0618b22": "不思議真法食者。隨有所施為作大乘無上",
    "T38n1778_004:0618b23": "福田。是則為不空食人之施也。時我至支佛",
    "T38n1778_004:0618b24": "行三諮述往昔聞此彈呵敬揖之懷也。迦葉",
    "T38n1778_004:0618b25": "聞淨名種種彈斥示真食法。既昔所不聞。故",
    "T38n1778_004:0618b26": "於菩薩咸起敬心。自惟無此內心揖伏四枯",
    "T38n1778_004:0618b27": "之化。即是顯發如來四榮之教。是故不任",
    "T38n1778_004:0618b28": "詣彼問疾四結辭不堪。既昔被此之呵。爾",
    "T38n1778_004:0618b29": "時莫知酬答。今豈堪傳佛旨往問疾也。",
    "T38n1778_004:0618c01": "維摩經略疏卷第十三",
    "T38n1778_004:0618c02": "弟子品之四",
    "T38n1778_004:0618c03": "佛告須菩提四命善吉文為二。一命問疾二",
    "T38n1778_004:0618c04": "辭不堪。所以次命者以聲聞中解空第一。須",
    "T38n1778_004:0618c05": "菩提此名善吉亦名善業亦云空生。其生之",
    "T38n1778_004:0618c06": "日家室皆空。父母驚異請問相師。相師占云",
    "T38n1778_004:0618c07": "此是吉相。因名善吉。稟性慈善不與物諍。其",
    "T38n1778_004:0618c08": "出家見空得道。兼修慈心得無諍三昧。是以",
    "T38n1778_004:0618c09": "常能將護物心故名善業。以生時家宅皆空",
    "T38n1778_004:0618c10": "因名空生。家宅皆空即表長成解空之相。深",
    "T38n1778_004:0618c11": "求其致乃至成前五種利益。亦例身子章初",
    "T38n1778_004:0618c12": "須菩提下二奉辭不堪文為四。一奉辭不堪。",
    "T38n1778_004:0618c13": "二述不堪之由。三正明不堪之事。四結成不",
    "T38n1778_004:0618c14": "堪。初文者良以往昔被彈無答。豈堪傳旨詣",
    "T38n1778_004:0618c15": "彼問疾。所以至乞食二述不堪之由。由詣乞",
    "T38n1778_004:0618c16": "食致被彈呵。所以詣淨名家乞食者。有二義。",
    "T38n1778_004:0618c17": "一為捨貧從富二為自恃解空。初有二意一",
    "T38n1778_004:0618c18": "化他二自行。一化他者貧人困乏常憂不足。",
    "T38n1778_004:0618c19": "慈心無諍將護彼意故不從乞。富家幸豐乞",
    "T38n1778_004:0618c20": "不為損則無惱他之失。又解貧者弊於貧乏",
    "T38n1778_004:0618c21": "易可開化。遇緣即發不足苦憂。富有益貧憍",
    "T38n1778_004:0618c22": "逸難化。自非因乞無由開曉。此與迦葉互有",
    "T38n1778_004:0618c23": "所失。迦葉從貧慈悲不普。善吉從富無諍亦",
    "T38n1778_004:0618c24": "偏。二為自行者。善吉行空三昧不以門閣重",
    "T38n1778_004:0618c25": "深難求為妨。若置上供空無分別未足動習。",
    "T38n1778_004:0618c26": "故捨貧從富。以於觀行心無妨也。二自恃解",
    "T38n1778_004:0618c27": "空者。淨名無方之辨見者無不被譏。故聲聞",
    "T38n1778_004:0618c28": "菩薩莫敢闚其門也。善吉思惟其存有者則",
    "T38n1778_004:0618c29": "可呵折。空無所有何可彈呵。自恃解空心無",
    "T38n1778_004:0619a01": "畏難故詣其門從乞食也。遂被彈呵苦。加折",
    "T38n1778_004:0619a02": "挫乃忙然置鉢失儀欲去。不堪之由事在於此。",
    "T38n1778_004:0619a03": "時維摩下三正述被呵之事文為五。一取",
    "T38n1778_004:0619a04": "鉢盛飯。二正彈呵。三置鉢而去。四淨名安慰。",
    "T38n1778_004:0619a05": "五聞者悟道。初文者若事解。施主之儀若不",
    "T38n1778_004:0619a06": "與飯而呵似有悋惜。今與而呵表心無悋但",
    "T38n1778_004:0619a07": "乞者心非故愍而示之。若表理者。持空鉢而",
    "T38n1778_004:0619a08": "往表但見於空。以滿鉢與者表用妙有彈呵",
    "T38n1778_004:0619a09": "示理不空。故大經云聲聞見空不見不空。菩",
    "T38n1778_004:0619a10": "薩但見。將欲呵其滯空示以不空。故取空鉢",
    "T38n1778_004:0619a11": "盛滿與之。謂我下二正述被彈大意為二問。",
    "T38n1778_004:0619a12": "一問若是敬田乃可取食。二問若是悲田乃",
    "T38n1778_004:0619a13": "可取食。初問多依通圓後問多約別圓。所以",
    "T38n1778_004:0619a14": "然者非為惜食。但善吉自謂應供生福田想。",
    "T38n1778_004:0619a15": "故須問其真偽。若是聖人可作敬田。若非敬",
    "T38n1778_004:0619a16": "田即須愜同魔外悲田取食。善吉不測問旨",
    "T38n1778_004:0619a17": "深玄。欲從敬田而取。所問聖法皆悉不知。",
    "T38n1778_004:0619a18": "始從悲田而取。何容無學頓同魔外。逡巡兩",
    "T38n1778_004:0619a19": "楹進退不可便。棄鉢欲去。淨名彈呵正意在",
    "T38n1778_004:0619a20": "此。初問敬田文為二。一問知聖法不。二問是",
    "T38n1778_004:0619a21": "聖人不。若能至取食初問知聖法不。若知乃",
    "T38n1778_004:0619a22": "可取食。以法能成人故。先約法問。義推有二。",
    "T38n1778_004:0619a23": "一約事問．二約理問。事者若知聖法事中於",
    "T38n1778_004:0619a24": "食等者事法亦等。化他自行慈悲平等。不應",
    "T38n1778_004:0619a25": "捨貧從富如前所明。以食不等故慈悲觀行",
    "T38n1778_004:0619a26": "皆悉不等。是為於食不等於法不等。既慈悲",
    "T38n1778_004:0619a27": "觀行不等故乞食不等。是則於法不等於食",
    "T38n1778_004:0619a28": "不等。若俱不等云何取食。復次若謂有可破",
    "T38n1778_004:0619a29": "空不可破心無畏難而來乞者。則有空不等",
    "T38n1778_004:0619b01": "於法不等。法不等故詣問求食食亦不等。菩",
    "T38n1778_004:0619b02": "薩不爾空有不偏。是則法等。法等故食等。食",
    "T38n1778_004:0619b03": "等故即不如善吉恃空無畏。因食生諍何名",
    "T38n1778_004:0619b04": "無諍。若能有空平等於食無諍。即是能知聖",
    "T38n1778_004:0619b05": "法。可謂敬田。修觀行者若能如是即真乞士。",
    "T38n1778_004:0619b06": "二約理者如大品云。一切法趣味。是趣不過",
    "T38n1778_004:0619b07": "味尚不可得。云何當有趣非趣。今言一切法",
    "T38n1778_004:0619b08": "趣味味即法界含一切法。食有故法有食無",
    "T38n1778_004:0619b09": "故法無。今食不可得故尚不可見有。云何有",
    "T38n1778_004:0619b10": "趣尚不見無云何有非趣。即是中道三昧真",
    "T38n1778_004:0619b11": "禪悅食。而能通達趣非趣法雙照二諦。得二",
    "T38n1778_004:0619b12": "諦三昧名真法喜是名法食平等。又諸法等",
    "T38n1778_004:0619b13": "者。一切諸法趣陰入界乃至一切種智。陰入",
    "T38n1778_004:0619b14": "界一切種智不可得故。云何當有趣非趣。宛",
    "T38n1778_004:0619b15": "然具足趣及非趣。則一切諸法皆具三諦。如",
    "T38n1778_004:0619b16": "大論喻。剎那三相是為諸法亦等。若見食法",
    "T38n1778_004:0619b17": "性不異諸法法性。即二法一等。又於食等者。",
    "T38n1778_004:0619b18": "若通達諸法三諦之理即是食中三諦之理。",
    "T38n1778_004:0619b19": "所以於食亦等。能如是知是知聖法。方是敬",
    "T38n1778_004:0619b20": "田乃可取食。既不能如是即非敬田何得取",
    "T38n1778_004:0619b21": "食。此去多是觀心明義故不須別立。若須菩",
    "T38n1778_004:0619b22": "提下二問是聖人不。若是聖人應證聖法。可",
    "T38n1778_004:0619b23": "作敬田而取。又若非聖人豈作應供而受。所",
    "T38n1778_004:0619b24": "以作此問者。恐其生意。我雖不知不思議法。",
    "T38n1778_004:0619b25": "何妨見四諦理是得果聖人即是應供。敬田",
    "T38n1778_004:0619b26": "取食當有何罪。故約四諦而問。若意謂見四",
    "T38n1778_004:0619b27": "諦得果是聖人者。今歷四諦以問。若實見者",
    "T38n1778_004:0619b28": "何許得果聖人敬田。若不識者何得妄謂。既",
    "T38n1778_004:0619b29": "非敬田安得取食。文為三。一別歷四諦撿問。",
    "T38n1778_004:0619c01": "二總約四諦疊釋。三結破。初文為四。一約集",
    "T38n1778_004:0619c02": "二約苦三約道四約滅。如常所列。是約說法",
    "T38n1778_004:0619c03": "為次。則果前因後。欲令厭苦斷集慕滅修道",
    "T38n1778_004:0619c04": "故。今此乃從因果次第一一撿問。初文者此",
    "T38n1778_004:0619c05": "將無作集諦。問破其有作集諦。若凡夫三毒",
    "T38n1778_004:0619c06": "與心俱生俱滅即是與俱。若聲聞人無有知",
    "T38n1778_004:0619c07": "集而不斷者。此則斷而不俱。菩薩觀無作集",
    "T38n1778_004:0619c08": "諦。婬怒癡性猶如虛空故不斷。亦不與俱。故",
    "T38n1778_004:0619c09": "不同凡夫二乘也。菩薩能以佛慧觀三毒性",
    "T38n1778_004:0619c10": "即是佛性。通達三毒見一切佛法無不具足",
    "T38n1778_004:0619c11": "即是無作集諦。故無行云貪欲即是道恚癡",
    "T38n1778_004:0619c12": "亦復然。如是三法中具一切佛法。能如是見",
    "T38n1778_004:0619c13": "可是見諦得果聖人應供敬田。乃可取食。",
    "T38n1778_004:0619c14": "不壞至一相次別問苦諦。二乘觀有作苦諦",
    "T38n1778_004:0619c15": "撿折推求假名實法。方得苦理。名為壞身。菩",
    "T38n1778_004:0619c16": "薩觀無作苦諦體身實相。如見鏡像不須分",
    "T38n1778_004:0619c17": "折。是不壞於身而隨一相。通猶偏真不名一",
    "T38n1778_004:0619c18": "相。圓即法身無異見相故名一相。故下文云",
    "T38n1778_004:0619c19": "觀身實相觀佛亦然。見於一相不同凡夫。不",
    "T38n1778_004:0619c20": "壞於身不同二乘。觀無作苦見一實諦清淨",
    "T38n1778_004:0619c21": "法身名為見諦。方是聖人即真敬田不爾非",
    "T38n1778_004:0619c22": "也。不滅至明脫三別問道諦。若二乘除八邪",
    "T38n1778_004:0619c23": "入八正。起三明入八解。此滅癡愛起於明脫。",
    "T38n1778_004:0619c24": "即是有作道諦。菩薩修無作道諦。只觀一切",
    "T38n1778_004:0619c25": "眾生即菩提相八邪之法即八解脫。若斷而",
    "T38n1778_004:0619c26": "起者非修無作。以佛慧觀非明非闇。雙遊明",
    "T38n1778_004:0619c27": "闇不相妨礙。顯出菩提即是行於非道。通達",
    "T38n1778_004:0619c28": "佛道故不斷癡愛。起於明脫明對癡脫對愛。",
    "T38n1778_004:0619c29": "故思益云以不二相觀明道聖諦。若能如是",
    "T38n1778_004:0620a01": "修道聖諦是真聖人敬田而取不爾非也。以",
    "T38n1778_004:0620a02": "五至不縛四別約滅諦。問二乘子果縛斷名",
    "T38n1778_004:0620a03": "得二般。即滅諦涅槃之異名。聲聞教明五逆",
    "T38n1778_004:0620a04": "之人。尚不得出家受戒豈得說為解脫滅諦。",
    "T38n1778_004:0620a05": "圓教不爾達逆實相即是滅諦。下文云一切",
    "T38n1778_004:0620a06": "眾生即大涅槃。不可復滅。思益云法本不生",
    "T38n1778_004:0620a07": "今則無滅是滅聖諦。方廣云乃至五無間皆",
    "T38n1778_004:0620a08": "生解脫相。逆是縛之劇者。尚本是滅。況一切",
    "T38n1778_004:0620a09": "法而非解脫。如調達造逆入無間獄如三禪",
    "T38n1778_004:0620a10": "樂。常自寂滅。即大涅槃。以五逆相故不同二",
    "T38n1778_004:0620a11": "乘。而得解脫不同凡夫。若能如是見無作滅",
    "T38n1778_004:0620a12": "諦。是聖人無上敬田。不爾俱非。不見至聖",
    "T38n1778_004:0620a13": "人二總疊釋。前問無作四諦以善吉不曉故",
    "T38n1778_004:0620a14": "重為疊釋。不見四諦非不見諦者今以三義",
    "T38n1778_004:0620a15": "通釋。一雙非解二去取解三約四不可說。解",
    "T38n1778_004:0620a16": "雙非者。不見即非有。非不見即非無。所以作",
    "T38n1778_004:0620a17": "此釋者善吉自謂見有作四諦得果。上已一",
    "T38n1778_004:0620a18": "一示其無作奪其有作。即無有作諦理之可",
    "T38n1778_004:0620a19": "見。故言不見四諦。若言不見有作即無四諦",
    "T38n1778_004:0620a20": "可見者。上說無作為何謂也。故言非不見諦。",
    "T38n1778_004:0620a21": "又解不見四諦不同二乘。非不見諦不同凡",
    "T38n1778_004:0620a22": "夫。二約去取解者。四教四諦去一取三。去一",
    "T38n1778_004:0620a23": "者不見即是。不見生滅四諦。取三者非不見",
    "T38n1778_004:0620a24": "諦。非不見三教四諦。此如中論明外人過。論",
    "T38n1778_004:0620a25": "主若破一切法者即無四諦四沙門果。是大",
    "T38n1778_004:0620a26": "可畏。論主反質云。若如汝所計有即破四諦",
    "T38n1778_004:0620a27": "四沙門果。我雖破一切法四諦四沙門果其",
    "T38n1778_004:0620a28": "義宛然。與此相持破者即如今破生滅四諦",
    "T38n1778_004:0620a29": "有者。有今衍門三種。玄文分別。今不重明。三",
    "T38n1778_004:0620b01": "約四不可說者。大經明四不可說。即四四諦",
    "T38n1778_004:0620b02": "理。有因緣說者。四悉赴之說於四也。不見四",
    "T38n1778_004:0620b03": "諦者四四諦理皆不可說。不可見故故言不",
    "T38n1778_004:0620b04": "見四諦。雖不可說而四教說。雖不可見而五",
    "T38n1778_004:0620b05": "眼見。故言非不見諦。即是不見相而見。不可",
    "T38n1778_004:0620b06": "說而說。不能如是即非聖人真所敬田。何得",
    "T38n1778_004:0620b07": "取食。非得果者有師云。此恐脫落類應有對。",
    "T38n1778_004:0620b08": "今明不爾。淨名既釋非見諦。即無善吉及二",
    "T38n1778_004:0620b09": "乘人見諦得果。若爾非不見諦應有大乘菩",
    "T38n1778_004:0620b10": "薩得果。今言菩薩因中不證故言非得果。但",
    "T38n1778_004:0620b11": "二乘人謂見四諦得二涅槃之果。今彈意者",
    "T38n1778_004:0620b12": "只證偏真名為得果。已破化城果即非果。故",
    "T38n1778_004:0620b13": "言非得果。若通菩薩雖見無生因中未證。故",
    "T38n1778_004:0620b14": "非得果。別教因中雖見無量若入無作。十地",
    "T38n1778_004:0620b15": "未滿豈得證果。圓教菩薩未至妙覺。豈於初",
    "T38n1778_004:0620b16": "心取無上果。下文云雖復示現成道轉法輪。",
    "T38n1778_004:0620b17": "而不捨菩薩行即非得果。善吉尚未見衍門",
    "T38n1778_004:0620b18": "三種四諦。非真聖人何得證無學果。此非敬",
    "T38n1778_004:0620b19": "田豈得取食。非凡夫者非具縛也。非離凡",
    "T38n1778_004:0620b20": "夫法者非二乘脫法也。復次非凡夫者四種",
    "T38n1778_004:0620b21": "道滅之法。非離凡夫法者四種苦集之法也。",
    "T38n1778_004:0620b22": "何者一切凡夫及二乘人。是中道理外皆是",
    "T38n1778_004:0620b23": "凡夫。菩薩觀中道見於佛性故非凡夫。非離",
    "T38n1778_004:0620b24": "凡夫者如五凡夫論明十地。猶名聖慧凡夫。",
    "T38n1778_004:0620b25": "是則降佛已下皆是凡夫。故言非離凡夫法。",
    "T38n1778_004:0620b26": "非聖人者。若作雙非菩薩觀平等法尚不見",
    "T38n1778_004:0620b27": "聖法。何處有聖人。非二乘聖人也。非不聖",
    "T38n1778_004:0620b28": "人者非凡夫也。又非聖人者非理外之聖人。",
    "T38n1778_004:0620b29": "二乘不見中道豈名聖人。又非不聖人者只",
    "T38n1778_004:0620c01": "三賢十聖約圓皆是聖人。善吉既是理外而不",
    "T38n1778_004:0620c02": "預此聖人之數。即非敬田何得妄取食也。雖",
    "T38n1778_004:0620c03": "成至取食三結釋。雖成就一切法者。通達四",
    "T38n1778_004:0620c04": "四諦。權實一切諸法皆成就也。而離諸法相",
    "T38n1778_004:0620c05": "者。平等法界非因非果而不可說。不見四四",
    "T38n1778_004:0620c06": "諦之相故心不取著。復次若通達四四諦即",
    "T38n1778_004:0620c07": "見中道。雙照二諦得三諦三昧。三智具足定",
    "T38n1778_004:0620c08": "慧莊嚴。成三德祕藏畢竟不可得。順道法愛",
    "T38n1778_004:0620c09": "不生即入圓初住心心寂滅自然流入。若能",
    "T38n1778_004:0620c10": "如是即真聖人。應供敬田乃可取食。既不能",
    "T38n1778_004:0620c11": "爾豈得取之。若須菩提下二問若愜同悲田",
    "T38n1778_004:0620c12": "乃可取食。所以作此問者。若知聖法即是聖",
    "T38n1778_004:0620c13": "人可是敬田。既不知無作四諦聖法即非真",
    "T38n1778_004:0620c14": "聖人。唯知凡鄙之法即是悲田。當依取食。此",
    "T38n1778_004:0620c15": "文難見。舊解無當。有云若分別佛法是正外",
    "T38n1778_004:0620c16": "法是邪。是則心有分別非解空第一。邪正一",
    "T38n1778_004:0620c17": "相始是會空乃可取食。一往似通教意。恐經",
    "T38n1778_004:0620c18": "旨不爾。有師云善吉是聲聞人。不能反出同",
    "T38n1778_004:0620c19": "彼外道。淨名呵折令同六師。始是菩薩乃可",
    "T38n1778_004:0620c20": "取食意亦不爾。今明淨名問善吉愜是魔外",
    "T38n1778_004:0620c21": "即是悲田乃可取食。此有二問。一問愜同邪",
    "T38n1778_004:0620c22": "人乃可取食。二問愜有邪法乃可取食。何者",
    "T38n1778_004:0620c23": "既非聖人即須愜同邪人。成就凡鄙之法。既",
    "T38n1778_004:0620c24": "有見愛豈非魔外。何意不愜同於悲田而取",
    "T38n1778_004:0620c25": "食耶。經意若此豈同諸師。初問為三。一約不",
    "T38n1778_004:0620c26": "見佛不聞法問。二約同六師問。三結令取食",
    "T38n1778_004:0620c27": "初問者。夫眾生不定邪正在緣。善吉既不見",
    "T38n1778_004:0620c28": "法身之佛不聞無作諦法。即是不見佛不聞",
    "T38n1778_004:0620c29": "法。是則昔所見聞豈非見於外道聞其法也。",
    "T38n1778_004:0621a01": "如三藏教明。若不見王宮丈六之佛不聞生",
    "T38n1778_004:0621a02": "滅四諦之法。別有師受者雖有禪定神通智",
    "T38n1778_004:0621a03": "慧皆是外道。今善吉既不見大乘三身三德",
    "T38n1778_004:0621a04": "之佛。不聞衍教三種四諦之法。即是不見佛",
    "T38n1778_004:0621a05": "不聞法。但昔見老比丘佛聞生滅諦法。則不",
    "T38n1778_004:0621a06": "見真佛不聞真法。故金剛般若論云。應化非",
    "T38n1778_004:0621a07": "真佛亦非說法者。如華嚴寂場初成正覺說",
    "T38n1778_004:0621a08": "圓滿頓教。聲聞在座如聾如啞。即是不見佛",
    "T38n1778_004:0621a09": "不聞法。又如法華。窮子止宿草庵但見執除",
    "T38n1778_004:0621a10": "糞器。不見尊特之身。其既不遇正緣不見正",
    "T38n1778_004:0621a11": "道。墮在二乘類同外道不見真理。俱非聖人",
    "T38n1778_004:0621a12": "悉悲田也。彼外道至出家二約六師問。所",
    "T38n1778_004:0621a13": "以問者既不見佛不聞法從誰受學。神通智",
    "T38n1778_004:0621a14": "慧應是從彼六師受學。何以知然。六師前生",
    "T38n1778_004:0621a15": "善吉後習。既不見佛聞法其外更無師軌之",
    "T38n1778_004:0621a16": "處。若如是者其師既邪弟子豈正。何故不同",
    "T38n1778_004:0621a17": "悲田受食。富蘭那是名迦葉是姓。所說諸法",
    "T38n1778_004:0621a18": "皆不生不滅。末伽梨是名。[牛*句]賒梨母也。說於",
    "T38n1778_004:0621a19": "眾生雖有苦樂無有因緣自然而爾。刪闍夜",
    "T38n1778_004:0621a20": "是名毘羅胝母也。說於眾生任運時熟得道",
    "T38n1778_004:0621a21": "如縷丸所投極則停住。又言八萬劫滿自然",
    "T38n1778_004:0621a22": "得道。阿耆多翅舍是名欽婆羅麁衣也。說",
    "T38n1778_004:0621a23": "於眾生應受苦報今以苦行拔髮熏鼻麁衣代",
    "T38n1778_004:0621a24": "之。謂後受涅槃樂也。迦羅鳩馱是名迦旃延",
    "T38n1778_004:0621a25": "姓也。說於眾生亦有亦無。尼揵陀是出家外",
    "T38n1778_004:0621a26": "道通名若提母也。所說皆由業作定不可改",
    "T38n1778_004:0621a27": "無逃避處。今大士以少分折之如罵人為驢",
    "T38n1778_004:0621a28": "未必即有四足髦尾。三藏未極與邪相似。取",
    "T38n1778_004:0621a29": "此而呵言相似者。三藏有四門入理六師亦",
    "T38n1778_004:0621b01": "有四門邪計。如富蘭那所見無因無果無生",
    "T38n1778_004:0621b02": "無滅。無生即不有無滅即不無。即是非有",
    "T38n1778_004:0621b03": "非無門。末伽梨說一切自然無有造者。此即",
    "T38n1778_004:0621b04": "破因不破果如莊周所計自然。此似空門。刪",
    "T38n1778_004:0621b05": "闍夜計邪因無因未詳。迦旃延計有無門。餘",
    "T38n1778_004:0621b06": "二所計皆是有門。故知六師亦有四執。聲聞",
    "T38n1778_004:0621b07": "教中明過去佛出世時人壽長短得道皆有定",
    "T38n1778_004:0621b08": "數。後彌勒出世人壽八萬歲時得道。餘時不",
    "T38n1778_004:0621b09": "得故佛不出大論所彈。此與刪闍夜何異。此",
    "T38n1778_004:0621b10": "教又明剃髮染衣糞掃苦行與欽婆羅何異。",
    "T38n1778_004:0621b11": "又明施重毘尼作擯及諸遮道之罪妨於聖道。",
    "T38n1778_004:0621b12": "與若提子何異。亦云相似故用為彈又外道",
    "T38n1778_004:0621b13": "有三種。一一切智．二神通．三韋陀。於四句中",
    "T38n1778_004:0621b14": "各有所習。精思徹入者見心分明。各於其門",
    "T38n1778_004:0621b15": "辨說無盡難不可屈。即一切智外道雖有此",
    "T38n1778_004:0621b16": "智若未得禪定則無神力。水火山壁觸處有",
    "T38n1778_004:0621b17": "礙。若得禪定因發神通能停河在耳變釋為",
    "T38n1778_004:0621b18": "羊。手握三光口含四海。如此之力與聖不殊。",
    "T38n1778_004:0621b19": "是為神通外道。雖復智慧神變未能通達四",
    "T38n1778_004:0621b20": "韋陀論。是則星文地理醫方呪術。觸事不知",
    "T38n1778_004:0621b21": "多為屈滯。此則有慧無聞。若能讀四韋陀者",
    "T38n1778_004:0621b22": "於其道中最為上首。一切世間無不師之。十",
    "T38n1778_004:0621b23": "六大國敬之如佛。將此三種以約六師。一師",
    "T38n1778_004:0621b24": "有三三六十八外道師也。三藏亦有三種羅",
    "T38n1778_004:0621b25": "漢初修三種念處謂性共緣。是故得果成三",
    "T38n1778_004:0621b26": "羅漢。謂慧俱無礙。若約四門則有十二羅漢。",
    "T38n1778_004:0621b27": "一切智神通韋陀事亦相似。所以引此邪人而",
    "T38n1778_004:0621b28": "為折者。將恐善吉自謂我是羅漢。見真斷結",
    "T38n1778_004:0621b29": "得一切智。又得三明六通又精通三藏為大",
    "T38n1778_004:0621c01": "羅漢。豈比外道。故大士取三種六師為折。若",
    "T38n1778_004:0621c02": "外道三種是邪汝三豈正。心行理外。自此之",
    "T38n1778_004:0621c03": "前皆名邪見。非無作故。大士知其心有伏難。",
    "T38n1778_004:0621c04": "故迴轉結過展轉呵之。令無所對。如此進退",
    "T38n1778_004:0621c05": "難責。與彼何殊。汝既同彼即因其出家。以從",
    "T38n1778_004:0621c06": "受學一切智等。彼師至取食三明結成悲田",
    "T38n1778_004:0621c07": "可取食也。彼師所墮者即邪見六師。汝亦隨",
    "T38n1778_004:0621c08": "墮者。汝既師之。彼墮生死。汝亦隨墮。雖分二",
    "T38n1778_004:0621c09": "種生死之殊皆不見性。墮落義同。若愜俱墮",
    "T38n1778_004:0621c10": "同是悲田。乃可取食。若須菩提下二問愜",
    "T38n1778_004:0621c11": "同邪法不。所以更此問者。當是情猶未愜。我",
    "T38n1778_004:0621c12": "雖不見真佛聞無作正法。而是羅漢三義具",
    "T38n1778_004:0621c13": "足。豈同六師是其弟子悲田取食。大士知意",
    "T38n1778_004:0621c14": "因重問之。汝謂是羅漢三義具足。不同六師",
    "T38n1778_004:0621c15": "及弟子者。何以猶具見思鄙惡之法。若有此",
    "T38n1778_004:0621c16": "法者即不具三義。豈是羅漢而不愜同悲田",
    "T38n1778_004:0621c17": "取食。文為三。一約殺賊呵．二約應供呵．三約",
    "T38n1778_004:0621c18": "不生呵。一約殺賊呵者。若謂是羅漢理應殺",
    "T38n1778_004:0621c19": "賊。何得具有見思之惑。文為二。一呵有見惑",
    "T38n1778_004:0621c20": "而入八難。二呵有思惟離清淨法。具此二惑",
    "T38n1778_004:0621c21": "何名殺賊。",
    "T38n1778_004:0621c22": "若須菩提至無難初呵見惑。言邪見者是何",
    "T38n1778_004:0621c23": "等見。若合中道為二諦。真諦合俗還是有",
    "T38n1778_004:0621c24": "見。若作三諦別無見攝。故大經云。凡夫者",
    "T38n1778_004:0621c25": "有。二乘者無。菩薩之人不有不無。何者凡夫",
    "T38n1778_004:0621c26": "不見中道起六十二見。流轉二十五有攝屬",
    "T38n1778_004:0621c27": "有見。二乘不見中道斷六十二見。入空屬無",
    "T38n1778_004:0621c28": "見攝。空對生死還是二邊。皆不入中。若與為",
    "T38n1778_004:0621c29": "論許度三界見惑彼岸。奪而為語正是界外",
    "T38n1778_004:0622a01": "見惑。豈到見之彼岸。迷中故空見不動。不修",
    "T38n1778_004:0622a02": "無作道品。云何能到別見彼岸。故非殺賊。",
    "T38n1778_004:0622a03": "住於八難不得無難者。八難正障見道。聲聞",
    "T38n1778_004:0622a04": "若有此難則不得入。菩薩不定自有為難所",
    "T38n1778_004:0622a05": "障。自有雖住八難巧用正觀即得無難。見於",
    "T38n1778_004:0622a06": "佛性。此即行於非道通達佛道。善吉雖離界",
    "T38n1778_004:0622a07": "內八難住於界外八難。豈得到無作見道彼",
    "T38n1778_004:0622a08": "岸。故須分別二種八難。一者凡夫住事八難。",
    "T38n1778_004:0622a09": "二者二乘住理八難。俱不得無難。善吉具二",
    "T38n1778_004:0622a10": "豈得無難。唯圓菩薩修中道觀。住事八難。皆",
    "T38n1778_004:0622a11": "得無難。故於八難自他無滯。事八難者界",
    "T38n1778_004:0622a12": "內八難障偏圓見道。事數如前列。今明理",
    "T38n1778_004:0622a13": "八難。唯障圓真。初三惡為三。有師用三空為",
    "T38n1778_004:0622a14": "三惡道。此未必然。菩薩亦修三空而非二乘",
    "T38n1778_004:0622a15": "惡道。今用三藏見修無學為三惡道。無為",
    "T38n1778_004:0622a16": "正位不能發心名墮惡道。乃至無學亦復如",
    "T38n1778_004:0622a17": "是。若入無餘永乖佛道。豈非三惡道難。菩",
    "T38n1778_004:0622a18": "薩不畏五逆三惡。但畏生二乘心。如大論明。",
    "T38n1778_004:0622a19": "大樹墮枝不宿怨鳥。四北欝單越定壽難者。",
    "T38n1778_004:0622a20": "四諦中滅以對北方。聲聞證滅如彼定壽。五",
    "T38n1778_004:0622a21": "長壽天。二乘名為淨天。若入無餘歸第一義",
    "T38n1778_004:0622a22": "天。豈可化也。有言二乘無餘是大滅定。經",
    "T38n1778_004:0622a23": "七百阿僧祇劫於其有緣佛放光照。方乃出",
    "T38n1778_004:0622a24": "之。始為說法。若依大論明出三界已受法性",
    "T38n1778_004:0622a25": "身。如是等異沈鈍難化。同長壽天。六佛前佛",
    "T38n1778_004:0622a26": "後二乘入觀見真。出觀緣俗不見中理。即佛",
    "T38n1778_004:0622a27": "前佛後。七世智辨聰。外道不見真理而發見",
    "T38n1778_004:0622a28": "慧名世智辨聰。二乘未見中道發無漏慧是",
    "T38n1778_004:0622a29": "為世智辨聰。八盲聾瘖啞。二乘之人無菩薩",
    "T38n1778_004:0622b01": "根。雖得六通不見十界之色如盲。不聞十界",
    "T38n1778_004:0622b02": "之聲如聾。不能以一音隨類得解如啞。如此",
    "T38n1778_004:0622b03": "八難甚於事難。善吉既不能住事理之難得",
    "T38n1778_004:0622b04": "於無難自他無滯。而住此理難障見中道。何",
    "T38n1778_004:0622b05": "猶得到見之彼岸。同於煩惱離清淨法。二呵",
    "T38n1778_004:0622b06": "猶有思惟。然煩惱名通上已屬見。今宜屬思。",
    "T38n1778_004:0622b07": "善吉具有變易煩惱心與此合。故言同於煩",
    "T38n1778_004:0622b08": "惱。如大論明。結使有二。一共二乘斷二不共",
    "T38n1778_004:0622b09": "斷。不共斷者迦葉等所不能斷。故聞迦羅女",
    "T38n1778_004:0622b10": "琴不能自安。離清淨法者離於自性清淨心",
    "T38n1778_004:0622b11": "法。凡夫具惑遇緣猶能求清淨法。二乘執證",
    "T38n1778_004:0622b12": "畢竟不求迷心中理。即是永離清淨法也。是",
    "T38n1778_004:0622b13": "則思惑猶存云何自謂為殺賊耶。汝得至惡",
    "T38n1778_004:0622b14": "道二呵非應供。善吉謂得無諍三昧是良福",
    "T38n1778_004:0622b15": "田。一切眾生亦得是定何以言非應供良福",
    "T38n1778_004:0622b16": "田。根本禪定四無量心無諍等定眾生久劫",
    "T38n1778_004:0622b17": "亦經得之。故大經云凡夫皆有初地味禪。問",
    "T38n1778_004:0622b18": "善吉既修觀練薰修得無諍定。眾生無此云何",
    "T38n1778_004:0622b19": "說言亦得此定。答觀練薰修皆因根本。今乃",
    "T38n1778_004:0622b20": "一往以此徵之且言皆得。復次諸六師等皆",
    "T38n1778_004:0622b21": "得深禪並有慈心。從禪定起。香塗刀割心無",
    "T38n1778_004:0622b22": "異念。此與善吉無諍何殊。其施汝者不名福",
    "T38n1778_004:0622b23": "田者。眾生亦得是定。有見思砂鹵不名福田。",
    "T38n1778_004:0622b24": "汝還得是定亦具見思砂鹵。何得施汝獨是",
    "T38n1778_004:0622b25": "福田。供養汝者墮三惡道者。供養小乘人天",
    "T38n1778_004:0622b26": "報竟。過緣還發小乘之業。入見修無學三惡",
    "T38n1778_004:0622b27": "道中又云供養小乘。後縱發心不信於大。多",
    "T38n1778_004:0622b28": "生誹謗。墮三惡道。如勝意執小謗大生身而",
    "T38n1778_004:0622b29": "墮經劫受苦。此乃罪因何謂應供。為與至",
    "T38n1778_004:0622b30": "取食。三呵非不生。眾魔者樂生死。若與魔同",
    "T38n1778_004:0622c01": "即同生死何謂不生。為與等者有二義。一約",
    "T38n1778_004:0622c02": "自行二約化他。自行者魔與善吉俱樂生死。",
    "T38n1778_004:0622c03": "雖有為無為不同俱不見性。如作物相似。故",
    "T38n1778_004:0622c04": "言一手。二化他者。如大品說。菩薩行般若時",
    "T38n1778_004:0622c05": "魔來教云。汝何不學須陀洹乃至支佛。今謂",
    "T38n1778_004:0622c06": "二乘亦教眾生修行己法。引接義同故言一",
    "T38n1778_004:0622c07": "手。侶謂伴侶志友為義。勞者俱有塵勞潤業",
    "T38n1778_004:0622c08": "事同。又解勞者堅也。俱染生死執因難轉故",
    "T38n1778_004:0622c09": "言勞侶。汝與等者魔具八萬四千塵勞。汝亦",
    "T38n1778_004:0622c10": "具有故言等也。又具界外八萬四千。於一切",
    "T38n1778_004:0622c11": "至怨心者如犯王法。有力不救怨之大也。二",
    "T38n1778_004:0622c12": "乘自免不濟眾生。恣其輪迴怨之大矣。又如",
    "T38n1778_004:0622c13": "群賊閹人。二乘亦爾。壞人善根斷佛種子。故",
    "T38n1778_004:0622c14": "言而有怨心。又害眾生法身慧命及善法眷",
    "T38n1778_004:0622c15": "屬。所謂害智度母善權父法喜妻善心男慈",
    "T38n1778_004:0622c16": "悲女。豈非善法之大怨也。謗諸佛者。謗有二",
    "T38n1778_004:0622c17": "義。一增二損。佛無生死病惱等患。而言有",
    "T38n1778_004:0622c18": "者即增謗也。佛身常住功德智慧湛然具足。",
    "T38n1778_004:0622c19": "而言無者即損謗也。如下文呵阿難云勿謗",
    "T38n1778_004:0622c20": "如來。如來身者金剛之體諸惡永盡眾善普",
    "T38n1778_004:0622c21": "會。何疾何惱。毀於法者若定說有作之法即",
    "T38n1778_004:0622c22": "毀無作法也。又法即法性不可說示。若言有",
    "T38n1778_004:0622c23": "者即是毀損。金剛般若云若言有所說者則",
    "T38n1778_004:0622c24": "為謗佛。不解我說故。真諦三藏明四謗。即是",
    "T38n1778_004:0622c25": "小乘四門四句說法。為說謗大乘法也。若於",
    "T38n1778_004:0622c26": "眾生有怨謗佛毀法名大惡業。別惑能潤受",
    "T38n1778_004:0622c27": "變易生。生死浩然何名不生。不入眾數者若",
    "T38n1778_004:0622c28": "有此障即不入圓教賢聖之數。此教鐵輪六",
    "T38n1778_004:0622c29": "根互用。二乘所無寧得在數。終不得滅度者。",
    "T38n1778_004:0623a01": "計有小乘滅度終不能得常樂涅槃。即是變",
    "T38n1778_004:0623a02": "易生死未滅何名滅度。故法華云但離虛妄",
    "T38n1778_004:0623a03": "名為解脫。其實未得一切解脫。佛說是人未",
    "T38n1778_004:0623a04": "得滅度。斯人未得無上道。故汝今執證終不",
    "T38n1778_004:0623a05": "能得大涅槃滅。即非不生那得自謂是不生",
    "T38n1778_004:0623a06": "也。則無羅漢三義與彼魔外有何等異。何得",
    "T38n1778_004:0623a07": "不愜同於悲田而取食也。世人不深得經意",
    "T38n1778_004:0623a08": "多疑此解。至法華方顯。故四大聲聞自歎云。",
    "T38n1778_004:0623a09": "我等今者真阿羅漢。於諸世間應受供養。此",
    "T38n1778_004:0623a10": "方悟昔淨名彈斥。時我至其舍。三善吉置鉢。",
    "T38n1778_004:0623a11": "自愜不知聖法又非聖人。又我實斷三界惑",
    "T38n1778_004:0623a12": "盡豈得頓同魔外。進退思惟俱不能作悲敬取",
    "T38n1778_004:0623a13": "食。迷悶失厝不知何答。便棄鉢而去。時我",
    "T38n1778_004:0623a14": "世尊聞此忙然者。自述迷惑驚疑不解。何者",
    "T38n1778_004:0623a15": "三藏唯說生滅拙度未曾聞佛無作四諦。無",
    "T38n1778_004:0623a16": "智不解是故忙然。不識是何言不知以何答",
    "T38n1778_004:0623a17": "者。不識所說皆詮圓理。不知佛法權實開遮。",
    "T38n1778_004:0623a18": "是故不知以何答也。便置鉢欲出其舍者。既",
    "T38n1778_004:0623a19": "不成敬不愜同悲。離此二途更無取法。所以",
    "T38n1778_004:0623a20": "置鉢出舍而去。維摩詰下四淨名安慰。善",
    "T38n1778_004:0623a21": "吉自恃解空無所畏難。故因乞食欲觀其神",
    "T38n1778_004:0623a22": "智利用。若何彼問忙然莫知自處。然淨名詰",
    "T38n1778_004:0623a23": "問。本欲折其滯空示未聞法。非為惜食故以",
    "T38n1778_004:0623a24": "惱之。所以安慰令其取鉢。文為三。一慰問二",
    "T38n1778_004:0623a25": "善吉答三重慰解釋。初言取鉢勿懼者既不",
    "T38n1778_004:0623a26": "頓同六師但有滯空之過。何得心驚自鄙迷",
    "T38n1778_004:0623a27": "悶若斯。言佛所作化人以是事詰者。即是法",
    "T38n1778_004:0623a28": "身起應而以此詰。豈得有懼。化事即空。既解",
    "T38n1778_004:0623a29": "空第一空中無人。何得為懼。我言不也二",
    "T38n1778_004:0623b01": "善吉答。以解空之心聞如化之說。心小醒悟",
    "T38n1778_004:0623b02": "怖畏稍除故言不也。",
    "T38n1778_004:0623b03": "維摩詰下三重慰解釋文為三。一正安慰。二",
    "T38n1778_004:0623b04": "解釋。三重辨。初言一切諸法如幻化相。汝今",
    "T38n1778_004:0623b05": "不應有所懼也。此用通教幻化安慰令不懼。",
    "T38n1778_004:0623b06": "故善吉折法空觀入則無憂。出聞異說。心便",
    "T38n1778_004:0623b07": "動變故用幻化即空安慰。所以至所懼二解釋",
    "T38n1778_004:0623b08": "者。上來言說同一切法。幻化即空。若得即空",
    "T38n1778_004:0623b09": "文字不著則心無驚懼。何以至法也三重辨",
    "T38n1778_004:0623b10": "文字性離。不在自他四句。即字是性。性本不",
    "T38n1778_004:0623b11": "有故言性離。則是不思議解脫。何得於解脫",
    "T38n1778_004:0623b12": "中而生驚懼。維摩至眼淨五明時眾得益。法",
    "T38n1778_004:0623b13": "眼淨者悟即空理入於見道名法眼淨。須用",
    "T38n1778_004:0623b14": "通教解釋意在此也。故我不任詣彼問疾。",
    "T38n1778_004:0623b15": "四結辭不堪。彼其兩問窮斥忙然不知。豈敢",
    "T38n1778_004:0623b16": "傳旨詣彼問疾。",
    "T38n1778_004:0623b17": "維摩經略疏卷第四"
}