{
    "T15n0628_004:0439b18": "佛說未曾有正法經卷第四",
    "T15n0628_004:0439b20": "西天譯經三藏朝奉大夫試鴻臚卿",
    "T15n0628_004:0439b21": "傳教大師臣法天奉　詔譯",
    "T15n0628_004:0439b22": "爾時，妙吉祥菩薩於中夜分復為諸菩薩宣",
    "T15n0628_004:0439b23": "說菩薩藏法門，告諸菩薩曰：「諸大士！當須了",
    "T15n0628_004:0439b24": "知菩薩藏法門。未有一法非菩薩藏攝，所有",
    "T15n0628_004:0439b25": "世間、出世間法，有為、無為，若善、不善，有相、無",
    "T15n0628_004:0439b26": "相，有漏、無漏等法，皆是菩薩藏故。「善男子！譬",
    "T15n0628_004:0439b27": "如三千大千世界，其中有百億四大洲、百億",
    "T15n0628_004:0439b28": "日月、百億須彌山、百億大海，皆不離三千大",
    "T15n0628_004:0439b29": "千世界所攝。菩薩藏法亦復如是，所有凡夫",
    "T15n0628_004:0439c01": "法、聲聞法、緣覺法乃至諸佛法，亦不離菩",
    "T15n0628_004:0439c02": "薩藏攝。所以者何？聲聞乘、緣覺乘、諸佛乘皆",
    "T15n0628_004:0439c03": "同一故。「譬如大樹，莖簳、枝葉繁密茂盛，皆一",
    "T15n0628_004:0439c04": "本故。菩薩藏為本，出生三乘法，無異、無別，其",
    "T15n0628_004:0439c05": "量廣大不可度量。「譬如大海浩無邊際，假使",
    "T15n0628_004:0439c06": "阿修羅王、諸藥叉等，乃至諸大力士，欲酌其",
    "T15n0628_004:0439c07": "海終不可知；諸聲聞、緣覺、一切人天等眾，欲",
    "T15n0628_004:0439c08": "知菩薩藏法，不可窮盡。諸有智者欲知菩薩",
    "T15n0628_004:0439c09": "戒、定、慧法尚不能知，唯入菩薩藏者自所知",
    "T15n0628_004:0439c10": "故。「又，善男子！譬如大海所居一切眾生唯飲",
    "T15n0628_004:0439c11": "大海中水，不復知江河之味；修菩薩乘者唯",
    "T15n0628_004:0439c12": "知菩薩藏法，不復樂聲聞、緣覺之道。「善男子！",
    "T15n0628_004:0439c13": "菩薩藏中強名曰三，謂聲聞、緣覺異故，但聞",
    "T15n0628_004:0439c14": "四諦理，趣證涅盤，是名聲聞藏；但樂緣生理，",
    "T15n0628_004:0439c15": "趣證涅盤，是名緣覺藏；菩薩藏者，證佛一切",
    "T15n0628_004:0439c16": "智故。「又，善男子！當知聲聞藏、緣覺藏、菩薩藏",
    "T15n0628_004:0439c17": "平等無異，眾生心所樂欲有三乘學。所以學",
    "T15n0628_004:0439c18": "求聲聞者，智慧狹劣，無所容受，怖輪迴苦，於",
    "T15n0628_004:0439c19": "四諦法深所樂欲，趣證涅盤求安隱故；樂求",
    "T15n0628_004:0439c20": "緣覺者，心有限礙，不能普為眾生，無大悲心",
    "T15n0628_004:0439c21": "行利他行，證彼涅盤以為究竟；菩薩摩訶薩",
    "T15n0628_004:0439c22": "學菩薩藏，其量廣大，非聲聞、緣覺之所測度，",
    "T15n0628_004:0439c23": "唯諸菩薩修學其法悉能了知。「又，善男子！聲",
    "T15n0628_004:0439c24": "聞、緣覺唯樂自乘，修諸善根求二乘果，於菩",
    "T15n0628_004:0439c25": "薩法而不能知。諸菩薩觀聲聞法，於四諦道",
    "T15n0628_004:0439c26": "悉能證知，善能分別而不趣證彼果；觀緣覺",
    "T15n0628_004:0439c27": "法，於十二因緣而悉證知，善能分別而不趣",
    "T15n0628_004:0439c28": "證彼果。菩薩圓滿諸行而盡通達。譬如清淨",
    "T15n0628_004:0439c29": "瑠璃寶器，內置諸物咸同一色，瑩淨無異；聲",
    "T15n0628_004:0440a01": "聞、緣覺之法入菩薩藏中本無差異。是故，諸",
    "T15n0628_004:0440a02": "菩薩摩訶薩入菩薩藏已，見法平等無有差",
    "T15n0628_004:0440a03": "別，無諸佛法相、無菩薩法相、無二乘法相；",
    "T15n0628_004:0440a04": "於一切法無所思念，離諸語言、文字，無表、無",
    "T15n0628_004:0440a05": "示。何以故？無相故，不可觀；無義故，不可思。如",
    "T15n0628_004:0440a06": "是學者攝一切智。善男子！是名菩薩藏，如是",
    "T15n0628_004:0440a07": "通達，自在無礙。」",
    "T15n0628_004:0440a08": "爾時，妙吉祥菩薩於後夜分復為諸菩薩摩",
    "T15n0628_004:0440a09": "訶薩宣說金剛句不退轉法輪。告諸菩薩曰：",
    "T15n0628_004:0440a10": "「善男子！若菩薩摩訶薩善說法者，聽聞解了，",
    "T15n0628_004:0440a11": "說者、聽者一切皆得不退轉法，其無動轉、無",
    "T15n0628_004:0440a12": "所散壞。「善男子！不退轉法，若乘、若乘境界，若",
    "T15n0628_004:0440a13": "佛、若法、若僧，皆是不退轉輪。何以故？不退",
    "T15n0628_004:0440a14": "輪者即法界故，不離法界之所生故。其輪無",
    "T15n0628_004:0440a15": "轉相，是名轉法輪，無別、無二，即法界自性故。",
    "T15n0628_004:0440a16": "善男子！是故，修諸菩薩行者應如是知，即得",
    "T15n0628_004:0440a17": "解脫不退轉輪。菩薩摩訶薩如是了知、如是",
    "T15n0628_004:0440a18": "解脫已，當得如來之果，普能利樂一切眾生。",
    "T15n0628_004:0440a19": "於解脫門無二法可得，如來解脫相、一切法",
    "T15n0628_004:0440a20": "解脫相，皆無異故。一切法無解脫相亦無二",
    "T15n0628_004:0440a21": "相。何以故？身非解脫，心亦非解脫，二法自性",
    "T15n0628_004:0440a22": "即解脫相故；一切法亦復如是。諸菩薩如是",
    "T15n0628_004:0440a23": "了知，是即不退轉輪。「善男子當知：不退轉輪",
    "T15n0628_004:0440a24": "而無所轉。何以故？色與色自性本無所轉故；",
    "T15n0628_004:0440a25": "如是，受、想、行、識，識自性亦無所轉。諸法自性",
    "T15n0628_004:0440a26": "皆無所轉，是即不退轉輪。其輪本來無所斷",
    "T15n0628_004:0440a27": "壞，非相、非無相，非有所得、非無所得，非說、非",
    "T15n0628_004:0440a28": "無說，無名、無著。",
    "T15n0628_004:0440a29": "「復次，空、無相、無願解脫門相不可得分別之",
    "T15n0628_004:0440b01": "法。從何所得？彼一切相猶如虛空，無所依附。",
    "T15n0628_004:0440b02": "諸法自性無依而住，是名金剛句不退轉輪。",
    "T15n0628_004:0440b03": "「善男子！諸法空性不可破壞。彼金剛句離一",
    "T15n0628_004:0440b04": "切見，當如是住空解脫門；彼金剛句離諸分",
    "T15n0628_004:0440b05": "別，當如是住無相解脫門；彼金剛句離諸疑",
    "T15n0628_004:0440b06": "惑，當如是住無願解脫門；彼金剛句離諸有",
    "T15n0628_004:0440b07": "著，當如是住法界。金剛句者，離種種法，無我、",
    "T15n0628_004:0440b08": "無作，無貪、無著，自性安住清淨涅盤，是名金",
    "T15n0628_004:0440b09": "剛句。」",
    "T15n0628_004:0440b10": "爾時，妙吉祥菩薩即於是夜初、中、後分為諸",
    "T15n0628_004:0440b11": "菩薩說種種法已，是諸菩薩皆得此光明華",
    "T15n0628_004:0440b12": "三摩地法門。彼諸菩薩各各舉身，於毛孔中",
    "T15n0628_004:0440b13": "出百千光明，一一光中出百千諸佛，彼一一",
    "T15n0628_004:0440b14": "佛於十方世界廣為眾生施作佛事。",
    "T15n0628_004:0440b15": "爾時，摩伽陀國王嚴備種種飲食已，於其晨",
    "T15n0628_004:0440b16": "朝來詣妙吉祥菩薩所，白菩薩言：「今正是時，",
    "T15n0628_004:0440b17": "往受我供。」菩薩受請，王即還宮。是時尊者大",
    "T15n0628_004:0440b18": "迦葉乃於食時著衣持鉢，與五百苾芻欲入",
    "T15n0628_004:0440b19": "王舍大城次第乞食，於其中路心生思念：「我",
    "T15n0628_004:0440b20": "今不入此城，當往妙吉祥菩薩所聽受正法。」",
    "T15n0628_004:0440b21": "作是念已，即與苾芻眾同詣妙吉祥菩薩所。",
    "T15n0628_004:0440b22": "到已歡喜，禮敬問訊，退住一面。爾時，妙吉祥",
    "T15n0628_004:0440b23": "菩薩告尊者大迦葉言：「迦葉！何故食時持鉢",
    "T15n0628_004:0440b24": "住此？」迦葉白言：「我欲入王舍大城乞食，故先",
    "T15n0628_004:0440b25": "來此。」妙吉祥菩薩言：「我當施汝及同來苾芻",
    "T15n0628_004:0440b26": "飲食。」迦葉答言：「不也。菩薩！我今來此為聽法",
    "T15n0628_004:0440b27": "故，非求飲食。」妙吉祥言：「尊者當知：諸求道",
    "T15n0628_004:0440b28": "者有二種攝養：一者、飲食，二者、妙法。」迦葉",
    "T15n0628_004:0440b29": "白言：「如是。大士！世間有情若離段食，非所和",
    "T15n0628_004:0440c01": "合，不能資養色身，何能聽受妙法？」妙吉祥菩",
    "T15n0628_004:0440c02": "薩言：「尊者當受飲食，我即施汝。其所施已，不",
    "T15n0628_004:0440c03": "離輪迴、不證涅槃，非離異生法、非住聖道法。",
    "T15n0628_004:0440c04": "何以故？所施、能施無增、無減，無法可生、無法",
    "T15n0628_004:0440c05": "可滅，無法可學、亦無所得。是故，我當施汝飲",
    "T15n0628_004:0440c06": "食。」迦葉白妙吉祥菩薩言：「善哉，菩薩是大施",
    "T15n0628_004:0440c07": "主，如是施者是真布施。」",
    "T15n0628_004:0440c08": "爾時，妙吉祥菩薩作如是念：「我今入王舍大",
    "T15n0628_004:0440c09": "城為摩伽陀國王作大佛事。」作是念已，即時",
    "T15n0628_004:0440c10": "入一切神通變化三摩地，於此三摩地中放",
    "T15n0628_004:0440c11": "大光明，遍照娑婆世界，見三千大千世界如",
    "T15n0628_004:0440c12": "觀掌內。所有地獄、傍生、諸有情類，蒙光照者",
    "T15n0628_004:0440c13": "皆得離苦，無一眾生起三毒心，亦無憎、嫉、怨",
    "T15n0628_004:0440c14": "嫌之想，互相愛念如子、如母。所有三千大千",
    "T15n0628_004:0440c15": "世界皆作六種震動。是時欲色界諸天子等",
    "T15n0628_004:0440c16": "皆來供養妙吉祥菩薩，奏百千種樂，雨天妙",
    "T15n0628_004:0440c17": "華散其道路而為莊嚴。妙吉祥菩薩以神通",
    "T15n0628_004:0440c18": "力令其道路悉皆平坦猶如手掌，以無數珍",
    "T15n0628_004:0440c19": "寶而嚴飾之，散諸妙華大如車輪——謂優鉢羅",
    "T15n0628_004:0440c20": "華、俱母陀華、奔拏利迦華等。復以寶網幔",
    "T15n0628_004:0440c21": "覆於上，布諸幢幡、傘蓋遍滿虛空。復現七寶",
    "T15n0628_004:0440c22": "之臺及諸寶樹，其寶樹上皆吠瑠璃寶而為",
    "T15n0628_004:0440c23": "華菓，以諸寶繩而為交絡，一一寶樹出微妙",
    "T15n0628_004:0440c24": "香遍一由旬。其諸樹間復有寶池，金沙布底，",
    "T15n0628_004:0440c25": "八功德水充滿其中，出諸妙華——謂優鉢羅華、",
    "T15n0628_004:0440c26": "鉢訥摩華、俱母那華、奔拏利迦華等——復有鴛、",
    "T15n0628_004:0440c27": "鴦、鳧、鴈之屬游止其中。諸寶樹寶臺皆有妙",
    "T15n0628_004:0440c28": "香，聞者歡喜。一一樹下有二十五大女，持栴",
    "T15n0628_004:0440c29": "檀香而為供養。妙吉祥菩薩於其定中現如",
    "T15n0628_004:0441a01": "是等殊特事已，出三摩地，即告尊者大迦葉",
    "T15n0628_004:0441a02": "言：「我今與汝同赴王舍大城摩伽陀王宮中",
    "T15n0628_004:0441a03": "受食供養。耆年大德宜當導前，我必從後。」迦",
    "T15n0628_004:0441a04": "葉白言：「不也。菩薩！大士具大智慧、神通無量、",
    "T15n0628_004:0441a05": "多聞辯才、善說諸法，我佛、世尊常所稱歎，眾",
    "T15n0628_004:0441a06": "生見者發菩提心修菩薩行。我於聲聞眾中",
    "T15n0628_004:0441a07": "雖稱耆舊，無所堪能，何敢居前而行？願從菩",
    "T15n0628_004:0441a08": "薩之後。何以故？一切眾生始發菩提心，一",
    "T15n0628_004:0441a09": "切聲聞、緣覺己所不及，何況久行菩薩道者？",
    "T15n0628_004:0441a10": "譬如師子之子，初生即有大力，勇健輕捷，無",
    "T15n0628_004:0441a11": "所畏懼。其身香氣為風所吹，群獸聞者無不",
    "T15n0628_004:0441a12": "驚怖；乃至大象，雖有大力，一切世間不能制",
    "T15n0628_004:0441a13": "伏，聞初生師子之香亦生驚怖。眾生若發菩",
    "T15n0628_004:0441a14": "提心，勇猛堅固，一切魔眾生怖畏想，聲聞、緣",
    "T15n0628_004:0441a15": "覺所不能及。諸菩薩摩訶薩聞佛說大乘法，",
    "T15n0628_004:0441a16": "其心不動，生大歡喜，而能作師子吼降伏一",
    "T15n0628_004:0441a17": "切。是故，妙吉祥菩薩！於真法中無有三乘，但",
    "T15n0628_004:0441a18": "以菩提心而為尊長，一切善法從菩提心生",
    "T15n0628_004:0441a19": "故。今菩薩前行，猶菩提心生無量善法。」於",
    "T15n0628_004:0441a20": "是，妙吉祥菩薩居前而行，諸大菩薩左右圍",
    "T15n0628_004:0441a21": "繞，聲聞之眾皆從其後，離本住處入王舍城。",
    "T15n0628_004:0441a22": "是時天雨眾華，於虛空中奏百千天樂，放大",
    "T15n0628_004:0441a23": "光明普照大眾，於光明中雨眾蓮華。王舍",
    "T15n0628_004:0441a24": "城中一切人民見菩薩已皆生歡喜，持諸香",
    "T15n0628_004:0441a25": "華而伸供養。",
    "T15n0628_004:0441a26": "爾時，摩伽陀國王聞妙吉祥菩薩與八萬大菩",
    "T15n0628_004:0441a27": "薩眾及五百聲聞而來赴會，即作是念：「我所",
    "T15n0628_004:0441a28": "備辦飲食五百，今此菩薩等眾其數倍多，今",
    "T15n0628_004:0441a29": "此少食如何充足？又於何處可容其坐？」作是",
    "T15n0628_004:0441b01": "念時，妙吉祥菩薩即勅多聞天王及恭毘羅",
    "T15n0628_004:0441b02": "大夜叉主於剎那頃化童子形，詣於王前而",
    "T15n0628_004:0441b03": "白王曰：「大王！勿生憂念。妙吉祥菩薩有大方",
    "T15n0628_004:0441b04": "便，福德、智慧不可思議，能以一食普供三千",
    "T15n0628_004:0441b05": "大千世界一切眾生悉皆飽滿，食猶不盡。今",
    "T15n0628_004:0441b06": "此八萬菩薩、五百聲聞，其數不多，何所慮耶？",
    "T15n0628_004:0441b07": "何以故？妙吉祥菩薩福德、智慧本無盡故，食",
    "T15n0628_004:0441b08": "亦無盡。」是時摩伽陀國王聞是語已，心大歡",
    "T15n0628_004:0441b09": "喜，適悅快樂，即於妙吉祥菩薩起恭敬、尊重、",
    "T15n0628_004:0441b10": "希有之心，與諸宮屬持以香華、末香、塗香等，",
    "T15n0628_004:0441b11": "作諸伎樂出迎菩薩。見已，拜跪問訊，散其香",
    "T15n0628_004:0441b12": "華，前引菩薩入於王宮。是時妙吉祥菩薩至",
    "T15n0628_004:0441b13": "王宮已，即告普照菩薩曰：「善男子！汝當莊嚴",
    "T15n0628_004:0441b14": "道場，今正是時。」普照菩薩受其命已，以神通",
    "T15n0628_004:0441b15": "力其王宮殿忽然廣博嚴淨，種種莊嚴無所妨",
    "T15n0628_004:0441b16": "礙，懸諸華蓋、幢幡、瓔珞，嚴飾第一成大道場。",
    "T15n0628_004:0441b17": "復告法上菩薩曰：「善男子！汝可為吾敷置上",
    "T15n0628_004:0441b18": "妙之座，安諸大眾。」於是法上菩薩作彈指相",
    "T15n0628_004:0441b19": "而為召集，於剎那間有八萬三千妙好之座出",
    "T15n0628_004:0441b20": "現道場，種種珍寶而為莊嚴，其座周遍於",
    "T15n0628_004:0441b21": "道場中亦無迫迮。爾時，妙吉祥菩薩即就於",
    "T15n0628_004:0441b22": "座，命諸菩薩、聲聞之眾各就其座。於時摩伽",
    "T15n0628_004:0441b23": "陀國王即前白妙吉祥菩薩言：「惟願菩薩大",
    "T15n0628_004:0441b24": "眾哀愍我故，從容小待，飲食將至。」爾時，四大",
    "T15n0628_004:0441b25": "天王與諸眷屬來詣道場，禮敬供養妙吉祥",
    "T15n0628_004:0441b26": "菩薩及諸大眾。復有帝釋天主與諸眷屬，及",
    "T15n0628_004:0441b27": "彼阿修羅眷屬等，各各持栴檀、末香來詣道",
    "T15n0628_004:0441b28": "場，供養大眾。復有娑婆界主大梵天王變童",
    "T15n0628_004:0441b29": "子相，與諸梵眾左右侍者各持寶拂來詣道",
    "T15n0628_004:0441c01": "場，禮敬妙吉祥菩薩已住立其側。諸來梵眾",
    "T15n0628_004:0441c02": "亦持寶拂，於諸菩薩及聲聞眾右側而住。復",
    "T15n0628_004:0441c03": "有無熱惱龍王來詣道場，住虛空中不現其",
    "T15n0628_004:0441c04": "身，垂諸瓔珞，於瓔珞中出八功德水，一切大",
    "T15n0628_004:0441c05": "眾用而無盡。",
    "T15n0628_004:0441c06": "爾時，摩伽陀國王即作是念：「此諸菩薩皆無",
    "T15n0628_004:0441c07": "鉢器，當用何食？」妙吉祥菩薩知王所念，而告",
    "T15n0628_004:0441c08": "王言：「勿作是念，此諸菩薩不持其鉢。若須鉢",
    "T15n0628_004:0441c09": "時，隨其佛剎所有應器自然而至。」王大歡喜，",
    "T15n0628_004:0441c10": "即白妙吉祥菩薩言：「此諸菩薩居何佛土？從",
    "T15n0628_004:0441c11": "何所來？願聞諸菩薩所來國土及佛名字。」妙",
    "T15n0628_004:0441c12": "吉祥答言：「大王當知：東方有國，其名常聲，佛",
    "T15n0628_004:0441c13": "號吉祥聲如來、應供、正等正覺，現在說法。此",
    "T15n0628_004:0441c14": "諸菩薩從彼而來受王供養，亦令大王得見",
    "T15n0628_004:0441c15": "希有之事。」應時常聲世界遣八萬三千寶鉢，",
    "T15n0628_004:0441c16": "以彼佛威神力故及諸菩薩行願力，其鉢從",
    "T15n0628_004:0441c17": "空來此娑婆世界至無熱惱池。即時有八萬",
    "T15n0628_004:0441c18": "三千龍女以八功德水淨其鉢已，各各持至",
    "T15n0628_004:0441c19": "諸菩薩前。是時摩伽陀國王見是事已，歎",
    "T15n0628_004:0441c20": "不可思議、未曾有也，心大歡喜。是時妙吉祥",
    "T15n0628_004:0441c21": "菩薩即告王言：「今諸菩薩應器已至，王當分",
    "T15n0628_004:0441c22": "布飲食普供大眾。」時王即以所辦種種飲食",
    "T15n0628_004:0441c23": "奉上菩薩及諸大眾。是時道場大眾咸悉滿",
    "T15n0628_004:0441c24": "足，無有一人乏少之者，觀其飲食猶尚不盡。",
    "T15n0628_004:0441c25": "王白妙吉祥菩薩言：「希有，大士！我以少食普",
    "T15n0628_004:0441c26": "供大眾，食猶不盡。」菩薩告言：「大王！真實之法",
    "T15n0628_004:0441c27": "而無窮盡，食所從生亦無窮盡。」是時諸菩薩",
    "T15n0628_004:0441c28": "大眾飯食已竟，擲鉢向空而住，無所動搖。王",
    "T15n0628_004:0441c29": "白菩薩言：「此鉢於何而住？」菩薩告言：「大王",
    "T15n0628_004:0442a01": "真實之法有所住不？」王曰：「真實之法應無所",
    "T15n0628_004:0442a02": "住。」菩薩曰：「大王當知：真法無所住，此鉢亦",
    "T15n0628_004:0442a03": "無所住。鉢若無所住，諸法亦如是。大王當知：",
    "T15n0628_004:0442a04": "法性空故，應如是住。」爾時，摩伽陀王供養妙",
    "T15n0628_004:0442a05": "吉祥菩薩及諸大眾已，住菩薩前，生渴仰心，",
    "T15n0628_004:0442a06": "欲聽其法，即白妙吉祥菩薩言：「菩薩大慈，可",
    "T15n0628_004:0442a07": "能為我說希有法？」菩薩告言：「大王！希有法者，",
    "T15n0628_004:0442a08": "假使殑伽沙數諸佛、如來、應、正等覺，經百千",
    "T15n0628_004:0442a09": "劫說不能盡。」彼王聞已，心生驚懅，迷悶不樂。",
    "T15n0628_004:0442a10": "是時，尊者大迦葉謂其王曰：「汝勿謂：殑伽沙",
    "T15n0628_004:0442a11": "數諸佛不能宣說希有之法，妙吉祥菩薩亦",
    "T15n0628_004:0442a12": "不能說耶？但以諸佛之法無所窮盡，非言說",
    "T15n0628_004:0442a13": "之所能及。汝但當隨所樂欲問於妙吉祥菩",
    "T15n0628_004:0442a14": "薩，而此大士無量善巧方便之力，必能為王",
    "T15n0628_004:0442a15": "說希有法。」聞是語已，心遂醒寤，即白尊者言：",
    "T15n0628_004:0442a16": "「我適聞菩薩所說心生疑惑，承尊者言微當",
    "T15n0628_004:0442a17": "醒寤。」即前白妙吉祥菩薩言：「菩薩！如何殑伽",
    "T15n0628_004:0442a18": "沙數諸佛亦不能宣說希有之法？我聞是語",
    "T15n0628_004:0442a19": "心無所措，惟願菩薩決我疑惑。」妙吉祥菩薩",
    "T15n0628_004:0442a20": "告言：「大王！殑伽沙數諸佛非不能說希有之",
    "T15n0628_004:0442a21": "法，法無所說，是希有法。大王！當於一切法但",
    "T15n0628_004:0442a22": "心無所住，其法不可說、諸佛、如來亦不可說。",
    "T15n0628_004:0442a23": "大王！於諸佛、世尊有所見相耶？」王言：「不也。」又",
    "T15n0628_004:0442a24": "問：「心生可見耶？心滅可見耶？」答曰：「不也。」又",
    "T15n0628_004:0442a25": "問：「有為法、無為法，真實法、虛妄法，皆可見不？」",
    "T15n0628_004:0442a26": "王言：「皆不可見。」菩薩言：「於一切法有所觀相、",
    "T15n0628_004:0442a27": "於一切法有所說耶？」王言：「不也。」妙吉祥言：「大",
    "T15n0628_004:0442a28": "王！由是義故，我作是言：『希有之法，殑伽沙數",
    "T15n0628_004:0442a29": "諸佛不能宣說。』",
    "T15n0628_004:0442b01": "「復次，大王！虛空無相，亦無動轉，煙、雲、塵、霧所",
    "T15n0628_004:0442b02": "不能著。虛空本性清淨，無法可染、無法可淨，",
    "T15n0628_004:0442b03": "諸佛、如來了一切法與虛空等。以是義故，殑",
    "T15n0628_004:0442b04": "伽沙數諸佛說不能盡。",
    "T15n0628_004:0442b05": "「復次，大王！諸佛、如來於無住相中凝然不動，",
    "T15n0628_004:0442b06": "用而常寂。何以故？法無可遷，離處非處故；法",
    "T15n0628_004:0442b07": "不可得，離諸取相故。大王當知：諸法非生、亦",
    "T15n0628_004:0442b08": "非無生，非大、非小，非真實、非不真實，非有想、",
    "T15n0628_004:0442b09": "非無想，無所作、非無作，無智、無愚，無取相、非",
    "T15n0628_004:0442b10": "不取相，非集、非散，無來、無去，非顛倒、非離顛",
    "T15n0628_004:0442b11": "倒，非即煩惱、非離煩惱，非自然生、非由他生。",
    "T15n0628_004:0442b12": "「大王！諸法如虛空，無動轉故；諸法無比等，離",
    "T15n0628_004:0442b13": "伴侶故；諸法無二相，無差別故；諸法無有邊，",
    "T15n0628_004:0442b14": "不可見故；諸法無有量，非大小故；諸法無窮",
    "T15n0628_004:0442b15": "盡，常所轉故；諸法廣大，遍法界故；諸法無所",
    "T15n0628_004:0442b16": "住，非內、外、中間故；諸法無分別，離妄想故；諸",
    "T15n0628_004:0442b17": "法是常，無遷變故；諸法是樂，無苦惱故；諸法",
    "T15n0628_004:0442b18": "有主宰，離妄執故；諸法是清淨，非垢染故；諸",
    "T15n0628_004:0442b19": "法寂靜，常湛然故；諸法無所得，離我相故；諸",
    "T15n0628_004:0442b20": "法無可樂，解脫相故；諸法無此、彼，離我取故；",
    "T15n0628_004:0442b21": "諸法無破壞，離種種相故；諸法一味，同解脫",
    "T15n0628_004:0442b22": "性故；諸法一相，離諸異想故；諸法皆空，離諸",
    "T15n0628_004:0442b23": "見故；諸法無相，相清淨故；諸法無願，離三世",
    "T15n0628_004:0442b24": "故；諸法非三世所攝，過去、現在、未來不可得",
    "T15n0628_004:0442b25": "故。生死、涅槃本平等，諸法皆平等。大王！諸法",
    "T15n0628_004:0442b26": "既如是，煩惱、疑惑可得生不？」王言：「不也。諸法",
    "T15n0628_004:0442b27": "皆空，煩惱、疑惑其何有也？」妙吉祥菩薩言：「煩",
    "T15n0628_004:0442b28": "惱無生、法亦無說，煩惱性空，諸法平等，生死、",
    "T15n0628_004:0442b29": "涅盤本平等，煩惱、菩提亦平等。",
    "T15n0628_004:0442c01": "佛說未曾有正法經卷第四"
}