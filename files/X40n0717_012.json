{
    "X40n0717_012:0292a15": "四分戒本如釋卷第十二",
    "X40n0717_012:0292a17": "明 廣州沙門釋 弘贊在&#x7299; 繹",
    "X40n0717_012:0292a18": "[0292a18] ○八滅諍法(開三) 初總標 中別列 後結問。",
    "X40n0717_012:0292a19": "[0292a19] △初總標",
    "X40n0717_012:0292a20": "[0292a20] 諸大德。是七滅諍法。半月半月說。戒經中來。若比丘",
    "X40n0717_012:0292a21": "有諍事起。即應除滅。",
    "X40n0717_012:0292a22": "[0292a22] 釋曰。七滅諍法者。謂比丘有四諍事起。當以此七",
    "X40n0717_012:0292a23": "法如法。如律。如佛所教。而除滅之。故名七滅諍法",
    "X40n0717_012:0292a24": "也。言四諍者。一言諍。二覓諍。三犯諍。四事諍。云何",
    "X40n0717_012:0292b01": "言諍。謂比丘共比丘諍言。引十八事。法。非法。乃至",
    "X40n0717_012:0292b02": "說。不說。若以如是相共諍言語。遂彼此共&#x9B2C;。是為",
    "X40n0717_012:0292b03": "言諍。云何覓諍。謂比丘與比丘覓罪。以三舉事。破",
    "X40n0717_012:0292b04": "戒。破見。破威儀。見。聞。疑。作如相覓罪。是為覓諍。云",
    "X40n0717_012:0292b05": "何犯諍。謂犯七種罪。波羅夷。僧殘。波逸提。悔過法。",
    "X40n0717_012:0292b06": "偷蘭遮。惡作。惡說。是為犯諍。云何事諍。謂言諍中",
    "X40n0717_012:0292b07": "事作。覓諍中事作。犯諍中事作。是為事諍(身犯者名惡作。",
    "X40n0717_012:0292b08": "口犯者名惡說)。",
    "X40n0717_012:0292b09": "[0292b09] △中別列",
    "X40n0717_012:0292b10": "[0292b10] ○現前滅諍法第一",
    "X40n0717_012:0292b11": "[0292b11] 應與現前毗尼。當與現前毗尼。",
    "X40n0717_012:0292b12": "[0292b12] 釋曰。佛在舍衛國。迦留陀夷。與六&#x7FA3;在河中浴。浴",
    "X40n0717_012:0292b13": "竟。先上岸。錯著六&#x7FA3;衣而去。六&#x7FA3;上岸不見己衣。",
    "X40n0717_012:0292b14": "即謂彼偷衣去。彼不現前。便作滅擯羯磨。佛言。無",
    "X40n0717_012:0292b15": "盜心不犯。不應不看衣而著。不應人不現前而作",
    "X40n0717_012:0292b16": "擯羯磨。依止羯磨。遮不至白衣家羯磨。舉羯磨。滅",
    "X40n0717_012:0292b17": "擯羯磨。若作。羯磨不成。得突吉羅。云何現前。謂法。",
    "X40n0717_012:0292b18": "毗尼。人。僧。界也。云何法現前。所持法滅諍者是。云",
    "X40n0717_012:0292b19": "何毗尼現前。所持毗尼滅諍者是。云何人現前。言",
    "X40n0717_012:0292b20": "義往返者是。云何僧現前。同羯磨和集一處。不來",
    "X40n0717_012:0292b21": "者囑授。在現前得訶。而不訶者是。云何界現前。在",
    "X40n0717_012:0292b22": "界內羯磨作制限者是。若諍事滅。更發起者。墮罪。",
    "X40n0717_012:0292b23": "若後來比丘新受戒者。謂是初諍。而更發起者。及",
    "X40n0717_012:0292b24": "與欲已後悔者。皆墮罪。此之七法。尼皆同學(磨得勒伽",
    "X40n0717_012:0292c01": "論。明十種不現前。得作羯磨。一覆&#x9262;。二捨覆&#x9262;。謂俗人罵謗比丘等。僧應與作羯磨。不相往來。若後自見",
    "X40n0717_012:0292c02": "過。行隨順心。求僧乞解。僧應羯磨為解。三學家。四捨學家。如悔過法中釋。五作房。謂以故廢寺地。羯磨與",
    "X40n0717_012:0292c03": "居士。任其更為僧作房舍。六擯惡見沙彌。已上皆謂未受大戒人。不得聞羯磨法故。不須現前。其二解。及",
    "X40n0717_012:0292c04": "作房。擯沙彌。令在眼見耳不聞處立。七狂痴。謂無知故。不須現前。八不禮拜。九不共語。十不供養。謂比丘",
    "X40n0717_012:0292c05": "非法觸惱比丘尼。不得面治比丘。但遙作不禮拜等。三種羯磨而已)。",
    "X40n0717_012:0292c06": "[0292c06] ○憶念滅諍法第二",
    "X40n0717_012:0292c07": "[0292c07] 應與憶念毗尼。當與憶念毗尼。",
    "X40n0717_012:0292c08": "[0292c08] 釋曰。佛在王舍城。摩羅子不犯重罪。諸比丘皆言",
    "X40n0717_012:0292c09": "其犯。問言。汝憶犯重罪不。彼不憶犯。使答言。我不",
    "X40n0717_012:0292c10": "憶犯如是重罪。長老莫數詰問我。而諸比丘故詰",
    "X40n0717_012:0292c11": "問不止。佛聽僧為作憶念毗尼白四羯磨。彼應至",
    "X40n0717_012:0292c12": "僧中乞言。大德僧聽。我某甲不犯重罪。諸比丘言",
    "X40n0717_012:0292c13": "我犯重罪。波羅夷。僧殘。偷蘭遮。諸比丘問我言。汝",
    "X40n0717_012:0292c14": "憶犯重罪不。我不憶犯重罪。答言。我不憶犯如是",
    "X40n0717_012:0292c15": "重罪。諸長老不須數數難詰問我。而諸比丘故難",
    "X40n0717_012:0292c16": "詰不止。我今不憶念。從僧乞憶念毗尼。願僧與我",
    "X40n0717_012:0292c17": "憶念毗尼。慈愍故。如是三乞已。僧應為白四羯磨",
    "X40n0717_012:0292c18": "與(羯磨。準乞應作)。云何憶念毗尼。彼比丘此罪。更不應舉。",
    "X40n0717_012:0292c19": "不應作憶念。若諍事如法滅已。後更發起者。墮罪。",
    "X40n0717_012:0292c20": "如上(由諸比丘數數令其憶念不止。故佛聽作憶念毗尼。使他不復更問。薩婆多論云。此是守",
    "X40n0717_012:0292c21": "護毗尼。餘比丘不應出其罪過。不應令憶念)。",
    "X40n0717_012:0292c22": "[0292c22] ○不癡滅諍法第三",
    "X40n0717_012:0292c23": "[0292c23] 應與不癡毗尼。當與不癡毗尼。",
    "X40n0717_012:0292c24": "[0292c24] 釋曰。佛在王舍城。難提比丘癡狂心亂。多犯眾罪。",
    "X40n0717_012:0293a01": "後還得心。諸比丘詰問不止。佛聽僧與作不癡毗",
    "X40n0717_012:0293a02": "尼白四羯磨。彼應至僧中乞言。大德僧聽。我某甲",
    "X40n0717_012:0293a03": "比丘。癩狂心亂時。多犯眾罪。行來出入。不順威儀。",
    "X40n0717_012:0293a04": "後還得心。諸比丘問言。汝憶犯重罪不。我答言。先",
    "X40n0717_012:0293a05": "癲狂心亂時。多犯眾罪。行來出入。不順威儀。非我",
    "X40n0717_012:0293a06": "故作。是癲狂心故。諸長老不須數數難詰問我。而",
    "X40n0717_012:0293a07": "諸比丘故難問不止。我今不癡。從僧乞不癡毗尼。",
    "X40n0717_012:0293a08": "願僧與我不癡毗尼。慈愍故。如是三乞已。僧應為",
    "X40n0717_012:0293a09": "白四羯磨與(羯磨。準乞應作)。云何不癡毗尼。彼比丘此罪。",
    "X40n0717_012:0293a10": "更不應舉。不應作憶念者是。若如法諍事滅已。更",
    "X40n0717_012:0293a11": "發起者。墮罪。如上(薩婆多論云。此是守護毗尼)。",
    "X40n0717_012:0293a12": "[0293a12] ○自言滅諍法第四",
    "X40n0717_012:0293a13": "[0293a13] 應與自言治。當與自言治。",
    "X40n0717_012:0293a14": "[0293a14] 釋曰。佛在瞻婆城。十五日布薩時。眾僧前後圍遶。",
    "X40n0717_012:0293a15": "有犯罪者。在於眾中坐。初中後夜已過。世尊默然",
    "X40n0717_012:0293a16": "不說戒。目連即以天眼見知。便促彼臂牽出門外。",
    "X40n0717_012:0293a17": "佛言。不應如是。令彼伏罪。然後與罪。不應不自伏",
    "X40n0717_012:0293a18": "罪而與罪。云何自言。說罪名。罪種。懺悔者是。云何",
    "X40n0717_012:0293a19": "治。語言。自責汝心。生厭雖者是。若諍事滅已。更發",
    "X40n0717_012:0293a20": "起者。墮罪。餘如上說。優波離白佛言。作自言治。一",
    "X40n0717_012:0293a21": "切如法不。佛言。不一切如法。若比丘不犯棄罪。彼",
    "X40n0717_012:0293a22": "不作舉。不作憶念。自言犯棄。諸比丘即與作棄罪",
    "X40n0717_012:0293a23": "治。是為非法自言治。若比丘不犯棄。彼不作舉。不",
    "X40n0717_012:0293a24": "作憶念。自言犯僧殘。諸比丘即與作僧殘罪治。是",
    "X40n0717_012:0293b01": "為非法。乃至自言犯惡說。亦如是(次句以僧殘為首。乃至惡說為",
    "X40n0717_012:0293b02": "首。一一作句。亦如是。復以作舉。作憶念。一一句。亦如上)。若比丘犯棄罪。彼不",
    "X40n0717_012:0293b03": "作舉。不作憶念。自言犯僧殘。諸比丘即與作僧殘",
    "X40n0717_012:0293b04": "治。是為非法。乃至自言犯惡說。亦如是。若比丘犯",
    "X40n0717_012:0293b05": "僧殘。彼不作舉。不作憶念。便自言犯棄。諸比丘即",
    "X40n0717_012:0293b06": "與作棄罪治。是為非法。若比丘犯僧殘。彼不作舉",
    "X40n0717_012:0293b07": "及憶念。便自言犯墮。諸比丘即與作墮罪治。是為",
    "X40n0717_012:0293b08": "非法。乃至自言犯惡說。互為首句。亦如是(作舉。作憶念。互",
    "X40n0717_012:0293b09": "為首句。一一如上)。云何如法自言治。若比丘犯棄罪。彼不",
    "X40n0717_012:0293b10": "作舉。不作憶念。自言犯棄。諸比丘即為作棄罪治。",
    "X40n0717_012:0293b11": "是為如法與自言治。乃至惡說亦如是。若比丘犯",
    "X40n0717_012:0293b12": "棄罪。彼作舉。作憶念。自言犯棄。諸比丘即如其言",
    "X40n0717_012:0293b13": "治。是為如法與自言治。乃至惡說。亦如是。",
    "X40n0717_012:0293b14": "[0293b14] ○覓罪滅諍法第五",
    "X40n0717_012:0293b15": "[0293b15] 應與覓罪相。當與覓罪相。",
    "X40n0717_012:0293b16": "[0293b16] 釋曰。佛在釋氏國。象力比丘喜論議。共外道論。得",
    "X40n0717_012:0293b17": "切問時。前後言語相違。於僧中問時。亦復如是。前",
    "X40n0717_012:0293b18": "後言語相違。在眾中故作妄語。外道譏嫌。諸比丘",
    "X40n0717_012:0293b19": "白佛。佛令僧與彼作罪處所白四羯磨。集僧已。為",
    "X40n0717_012:0293b20": "作舉。作舉已。為作憶念。作憶念已。與罪。白言。大德",
    "X40n0717_012:0293b21": "僧聽。此某甲比丘。好論議。與外道論。得切問時。前",
    "X40n0717_012:0293b22": "後言語相違。設於眾僧中問。亦前後言語相違。眾",
    "X40n0717_012:0293b23": "中故作妄語。若僧時到。僧忍聽。僧今與某甲比丘",
    "X40n0717_012:0293b24": "作罪處所羯磨。汝某甲無利。不善得。汝得切問時。",
    "X40n0717_012:0293c01": "前後言語相違。設眾僧中問時。亦復如是。在眾中",
    "X40n0717_012:0293c02": "故作妄語。白如是(羯磨準白應作。作羯磨已。彼比丘應行三十五行)。覓罪",
    "X40n0717_012:0293c03": "相者。亦云結罪處所。云何處罪所。彼比丘此罪。與",
    "X40n0717_012:0293c04": "作舉。作憶念者是(根本律云。求罪自性。勒伽論云。實覓罪者。先犯罪已發露。後覆",
    "X40n0717_012:0293c05": "藏。薩婆多論云此是折伏毗尼)。",
    "X40n0717_012:0293c06": "[0293c06] ○多人語滅諍法第六",
    "X40n0717_012:0293c07": "[0293c07] 應與多人覓罪。當與多人覓罪。",
    "X40n0717_012:0293c08": "[0293c08] 釋曰。若諸比丘諍事現前不能滅者。應求多知法",
    "X40n0717_012:0293c09": "比丘行籌滅諍。以籌多表語故。時舍衛國比丘共",
    "X40n0717_012:0293c10": "諍。眾僧如法為滅諍。彼諍比丘不忍可僧滅諍事。",
    "X40n0717_012:0293c11": "便往白佛。佛即集僧。訶責彼已。告諸比丘。應滅此",
    "X40n0717_012:0293c12": "諍。用多人語(謂用多人知法者語)。聽行籌。差行籌人。白二羯",
    "X40n0717_012:0293c13": "磨。有五法不應差使行籌。謂愛恚怖癡不知己行",
    "X40n0717_012:0293c14": "不行。反上應差。有三種行籌。一顯露。二覆藏。三耳",
    "X40n0717_012:0293c15": "語。云何顯露行籌。謂眾中雖非法比丘多。然彼二",
    "X40n0717_012:0293c16": "師皆如法。又上座智人持三藏者。皆如法說。應顯",
    "X40n0717_012:0293c17": "露行籌。應作二種籌。一破。二完。應作白。作如是語",
    "X40n0717_012:0293c18": "者。捉不破籌。作如是語者。捉破籌。行籌已。應別處",
    "X40n0717_012:0293c19": "數。若如法者多。彼應作白。作如是語者諍事滅。若",
    "X40n0717_012:0293c20": "如法語者少。應作禮已。便起去。應遣信往比丘住",
    "X40n0717_012:0293c21": "處僧中白言。彼住處非法比丘多。善哉長老。能往",
    "X40n0717_012:0293c22": "至彼。若如法語比丘多諍事滅。功德多。此比丘聞",
    "X40n0717_012:0293c23": "應往。若不往。如法治。云何覆藏行籌。謂眾中如法",
    "X40n0717_012:0293c24": "比丘多。而彼二師及上座等。不如法。若顯露行籌。",
    "X40n0717_012:0294a01": "恐諸比丘隨二師上座等捉籌。應覆藏行籌。云何",
    "X40n0717_012:0294a02": "耳語行籌。謂眾中雖如法比丘多。而彼二師等非",
    "X40n0717_012:0294a03": "法說。應耳語行籌。行籌時。應稀坐間容一人身。小",
    "X40n0717_012:0294a04": "障翳。彼比丘作耳語。語言。汝和尚等已捉籌。善哉。",
    "X40n0717_012:0294a05": "汝亦當捉籌。慈愍故。若如法比丘多。諍事得滅。得",
    "X40n0717_012:0294a06": "功德多。行籌已。在一面數之。若諍事如法滅已。後",
    "X40n0717_012:0294a07": "更發舉者。及後來新受戒者。謂是初諍。而發舉者。",
    "X40n0717_012:0294a08": "與欲已後悔者。盡得墮罪。有十不如法捉籌。謂不",
    "X40n0717_012:0294a09": "解捉。不與善伴共捉。欲令非法者多捉。知非法比",
    "X40n0717_012:0294a10": "丘多捉。欲令僧破故捉。知僧當破故捉。非法捉。別",
    "X40n0717_012:0294a11": "眾捉。以小犯故捉。不如所見故捉。謂異見異忍也。",
    "X40n0717_012:0294a12": "反上是為十種如法捉籌(十誦律。令作長短白黑籌。說如法籌。以右手捉。",
    "X40n0717_012:0294a13": "說非法籌。以左手捉。說如法籌緩促。說非法籌急捉。先行說如法籌。後行說非法籌。一切僧應和合一處。",
    "X40n0717_012:0294a14": "不得取欲。僧祇律云。若非法籌。乃至多一者。不應唱非法人多。如法人少。當作方便解坐。若前食欲至者。",
    "X40n0717_012:0294a15": "應唱令前食。若後食時。浴時。說法時。說律時。隨應唱之。若非法者覺。言我等得勝。為我等故解坐。我等今",
    "X40n0717_012:0294a16": "不起。要即此坐決斷是事。爾時精舍邊若有小屋無蟲者。應使淨人放火已。唱言。火起。火起。即便散起救",
    "X40n0717_012:0294a17": "火。乃往覓如法伴。薩婆多論云。多覓毗尼者。多求因緣斷。多處求斷。從多處斷故。名多覓毗尼)。",
    "X40n0717_012:0294a18": "[0294a18] ○草覆地滅諍法第七",
    "X40n0717_012:0294a19": "[0294a19] 應與如草覆地。當與如草覆地。",
    "X40n0717_012:0294a20": "[0294a20] 釋曰。佛在舍衛國。諸比丘共諍。多犯眾戒。非沙門",
    "X40n0717_012:0294a21": "法。亦作亦說。出入無限。後諸比丘自作是念。我曹",
    "X40n0717_012:0294a22": "若還共問此事。或能令此諍事轉深重。經歷年月。",
    "X40n0717_012:0294a23": "不得如法滅除。令僧不得安樂。以是白佛。佛言。應",
    "X40n0717_012:0294a24": "滅此事諍。如草覆地。彼一眾中有智慧堪能比丘。",
    "X40n0717_012:0294b01": "從座起偏露右肩右膝著地。合掌。作如是言。諸長",
    "X40n0717_012:0294b02": "老。我等此諍事。多犯眾罪。非沙門法。言無齊限。出",
    "X40n0717_012:0294b03": "入行來。不順威儀。若我等尋究此事。恐令罪深重。",
    "X40n0717_012:0294b04": "不得如法。如毗尼。如佛所教。諍事滅。令諸比丘住",
    "X40n0717_012:0294b05": "止不安樂。若長老忍者。我今為諸長老作如草覆",
    "X40n0717_012:0294b06": "地懺悔此罪。第二眾中。亦如是說。彼諸比丘應作",
    "X40n0717_012:0294b07": "如是白。大德僧聽。若僧時到。僧忍聽。僧今此諍事",
    "X40n0717_012:0294b08": "作草覆地懺悔。白如是。作是白已。作如草覆地懺",
    "X40n0717_012:0294b09": "悔。是一眾中有智慧堪能者。從座起右膝著地合",
    "X40n0717_012:0294b10": "掌作如是白。諸長老。我今此諸諍事。己所犯罪。除",
    "X40n0717_012:0294b11": "重罪。遮不至白衣家羯磨。若諸長老聽者。為諸長",
    "X40n0717_012:0294b12": "老及己。作草覆地懺悔。第二眾亦應如是說(此是犯諍。",
    "X40n0717_012:0294b13": "以二滅滅。謂現前毗尼如草覆地。不用自言治)云何草覆地。不稱說罪名",
    "X40n0717_012:0294b14": "罪種懺悔者是。若諍事滅已。後更發起者。墮罪(十誦",
    "X40n0717_012:0294b15": "律釋云。草布地有二種義。一&#x9B2C;諍數起。諍人亦多。其事轉眾。推其原本。難可知處。佛聽布草除滅。如亂草",
    "X40n0717_012:0294b16": "難可整理。亂來棄之。二者有聽上座勸喻諍者。使向兩眾羊皮四布悔過。二眾者。各有所助。故令各在一",
    "X40n0717_012:0294b17": "處。五分律云。彼&#x9B2C;諍比丘。應來至僧中偏袒胡跪陳說其事。乞草布地悔過。三乞已。皆舒手&#x811A;伏地。向羯",
    "X40n0717_012:0294b18": "磨師。一心聽受羯磨。彼為白四羯磨。是名現前毗尼草布地滅犯罪諍。何謂草布地。彼諸比丘。不復說&#x9B2C;",
    "X40n0717_012:0294b19": "原。僧亦不更問事根本。毗尼母經云。若比丘共諍。欲除滅罪者。先共&#x9B2A;者懺悔。如草敷泥上。令人過不汙。",
    "X40n0717_012:0294b20": "共和合懺悔覆惡上。得善生。然後悔過所犯也。律攝云。若彼此兩朋共相紛競。各執己見。恃怙慢情。有善",
    "X40n0717_012:0294b21": "比丘。於彼此朋。各令息諍。更相懺謝。說悔其罪。起[(白-日+田)/廾]下心。不相舉發。以草敷法而除滅之)。",
    "X40n0717_012:0294b22": "[0294b22] △後結問",
    "X40n0717_012:0294b23": "[0294b23] 諸大德。我已說七滅諍法。今問諸大德。是中清淨不",
    "X40n0717_012:0294b24": "(三說)。諸大德。是中清淨。默然故。是事如是持。",
    "X40n0717_012:0294c01": "[0294c01] 釋曰。上已一一別釋其相。今當總明除滅之法。於",
    "X40n0717_012:0294c02": "四種諍中。云何除滅。其言諍者。以二毗尼滅。謂現",
    "X40n0717_012:0294c03": "前。多人語(如第六法中說)。或以一滅滅。謂現前毗尼。何者",
    "X40n0717_012:0294c04": "是耶。若一比丘。為一比丘現前好言教語。如法。如",
    "X40n0717_012:0294c05": "律。如佛所教。語言。是法。是律。是佛所教。受是。忍是。",
    "X40n0717_012:0294c06": "如是諍事得滅。是為言諍。以一滅滅。若一比丘。為",
    "X40n0717_012:0294c07": "二三比丘。及僧。亦如是。乃至僧為一二三比丘。及",
    "X40n0717_012:0294c08": "僧。亦如是。若彼諍比丘不忍可僧作如是滅。聞異",
    "X40n0717_012:0294c09": "處有好僧。好上座智人。應往彼處。若在中路。能得",
    "X40n0717_012:0294c10": "如法律教滅者。是為言諍以一滅滅。若路中不能",
    "X40n0717_012:0294c11": "如法滅。至彼僧中上座前作是言。我此諍事如是",
    "X40n0717_012:0294c12": "起。如是實因是起。僧作是滅。我不忍可。是故來至",
    "X40n0717_012:0294c13": "長老所。善哉長老。為我如法律教滅此諍事。若長",
    "X40n0717_012:0294c14": "老能為我等滅此諍事者。我等當於長老前捨此",
    "X40n0717_012:0294c15": "諍事。若長老不能如法律教滅者。我等自在作諍。",
    "X40n0717_012:0294c16": "更令罪深重。諸比丘住止不安樂。彼諍比丘應如",
    "X40n0717_012:0294c17": "是在僧前捨此諍事。此僧應語彼言。長老。諍事若",
    "X40n0717_012:0294c18": "如是起。如實如所因起。如彼僧滅諍。若能如實說",
    "X40n0717_012:0294c19": "者。我等當量宜能滅此諍不。若不如實說。此諍事",
    "X40n0717_012:0294c20": "更深重。非法律教。諍事不得滅。諸比丘不得安樂",
    "X40n0717_012:0294c21": "住。彼僧應作是受諍已。應斷決。若彼諍人是下座",
    "X40n0717_012:0294c22": "者。應語言。小出。我等自共平斷此事。如法律教。若",
    "X40n0717_012:0294c23": "諍人是上座。僧應自避至餘處共斷。僧作是念。我",
    "X40n0717_012:0294c24": "等若在僧前平此事。恐更有餘事起。令彼此善惡",
    "X40n0717_012:0295a01": "言說不了。我等寧可與諸智慧人別集一處共斷。",
    "X40n0717_012:0295a02": "即應作白言。大德僧聽。若僧時到。僧忍聽。僧今集",
    "X40n0717_012:0295a03": "諸智慧者。共別平斷事。白如是。白已。共平斷。有十",
    "X40n0717_012:0295a04": "法應差別平斷事。一持戒具足。二多聞。三誦二部",
    "X40n0717_012:0295a05": "毗尼極利。四若廣誦其義。五善巧言語辭辯了了。",
    "X40n0717_012:0295a06": "堪任問答。令彼歡喜。六若諍事起能滅。七不愛。八",
    "X40n0717_012:0295a07": "不恚。九不怖。十不癡。斷事比丘中有不誦戒。不知",
    "X40n0717_012:0295a08": "戒毗尼。便捨正義。作非法語。或有誦戒。不誦戒毗",
    "X40n0717_012:0295a09": "尼。捨正義。說少許文。或有法師捨正義。以言辭力",
    "X40n0717_012:0295a10": "強說。僧皆應作白遣出。若誦戒。誦毗尼。順正義。如",
    "X40n0717_012:0295a11": "法說。僧應佐助之。若彼僧不如法律教。滅諍者。今",
    "X40n0717_012:0295a12": "僧應如法律教滅。若彼僧如法滅。今此僧亦忍可",
    "X40n0717_012:0295a13": "此事。僧應語彼諍比丘言。若彼僧如法律教滅此",
    "X40n0717_012:0295a14": "事。我等亦忍可此事。如法滅諍。今我等亦當作如",
    "X40n0717_012:0295a15": "是滅諍。若作是得滅諍。是為言諍以一滅滅。若如",
    "X40n0717_012:0295a16": "法滅已。後更發起者墮罪。若彼諍比丘不忍可第",
    "X40n0717_012:0295a17": "二僧作是滅。聞彼住處。有眾多比丘持法。持律。持",
    "X40n0717_012:0295a18": "論。往至彼所。若在中道滅。中道不能滅。應到彼持",
    "X40n0717_012:0295a19": "法等比丘所言。長老。我此諍事。因如是起。實因是",
    "X40n0717_012:0295a20": "起。僧作是滅。第二僧亦作是滅。我不忍可。故來至",
    "X40n0717_012:0295a21": "長老間。善哉長老。能如法律教滅此諍事者。我當",
    "X40n0717_012:0295a22": "於長老間捨此事。若長老不能如法等滅。我等自",
    "X40n0717_012:0295a23": "在作諍。更令罪深重。諸比丘住止不安樂。彼應在",
    "X40n0717_012:0295a24": "眾多比丘前捨此事。眾多比丘應語彼言。長老。此",
    "X40n0717_012:0295b01": "諍事。如實所因起。如第二僧滅。如實說。捨諍。我等",
    "X40n0717_012:0295b02": "當量宜能滅此諍不。若不如實說者。此諍事自在",
    "X40n0717_012:0295b03": "作罪更深重。諸比丘住止不安樂。眾多比丘應作",
    "X40n0717_012:0295b04": "如是受諍。受已。決斷。彼諍人或是下座。或是上座。",
    "X40n0717_012:0295b05": "應如上遣避。若彼僧不如法律教滅。第二僧亦不",
    "X40n0717_012:0295b06": "如法滅。眾多比丘應如法滅。若彼僧。及第二僧如",
    "X40n0717_012:0295b07": "法滅。眾多比丘亦應忍可此事。應語諍比丘言。如",
    "X40n0717_012:0295b08": "彼僧滅諍。我等亦忍可。今當作是滅諍。是為言諍",
    "X40n0717_012:0295b09": "以一滅滅。如法滅已。更發起者。墮罪(如往眾多持法律論比丘",
    "X40n0717_012:0295b10": "所。往二比丘一比丘持法律論所。亦如是)。其覓諍者。以四毗尼滅。謂現",
    "X40n0717_012:0295b11": "前。憶念。或現前。不癡。或現前。罪處所。云何現前憶",
    "X40n0717_012:0295b12": "念。謂比丘不犯重罪。諸比丘皆言犯。詰問不止。從",
    "X40n0717_012:0295b13": "僧乞憶念。僧與彼憶念毗尼白四羯磨。有三非法",
    "X40n0717_012:0295b14": "與憶念毗尼。若比丘犯重罪。諸比丘皆言其犯。詰",
    "X40n0717_012:0295b15": "問不止。彼從僧乞憶念。僧若與者。非法。若比丘犯",
    "X40n0717_012:0295b16": "重罪。諸比丘問言。汝憶犯重罪不。答言。我不憶犯",
    "X40n0717_012:0295b17": "重。憶犯小罪。當如法懺悔。莫數詰問我。彼從僧乞",
    "X40n0717_012:0295b18": "憶念。僧若與者。非法。若比丘犯重罪。諸比丘問時。",
    "X40n0717_012:0295b19": "答言。我不憶犯重。憶犯小罪。已如法懺悔。諸比丘",
    "X40n0717_012:0295b20": "詰問不止。彼從僧乞憶念。若僧與者非法(反上。即是三種",
    "X40n0717_012:0295b21": "如法)。復有五種不如法與憶念毗尼。謂不現前。不自",
    "X40n0717_012:0295b22": "言。不清淨。非法。別眾(反上。即五如法)。云何現前不癡。謂比",
    "X40n0717_012:0295b23": "丘癲狂心亂多犯眾罪。後還得心。諸比丘皆言犯",
    "X40n0717_012:0295b24": "重罪。詰問不止。佛聽僧與彼不癡毗尼白四羯磨。",
    "X40n0717_012:0295c01": "有三非法與不癡毗尼。若比丘不癡。而詐作癡。多",
    "X40n0717_012:0295c02": "犯眾罪。諸比丘詰問不止。彼從僧乞不癡。僧若與",
    "X40n0717_012:0295c03": "者。是為非法(此是初句。第二句亦同上。正以言我憶犯眾罪。如人夢中所作耳。第三句",
    "X40n0717_012:0295c04": "亦同。正以言我犯眾罪。如人從高山墮。攬捉少片物。我亦如是。反上即三如法。五非法與。五如法與。皆如",
    "X40n0717_012:0295c05": "上)。云何現前罪處所。謂比丘好論義。與外道論。乃",
    "X40n0717_012:0295c06": "至眾中故妄語。僧應與彼罪處所白四羯磨。有三",
    "X40n0717_012:0295c07": "非法與罪處所毗尼。謂不作舉。不作憶念。不作自",
    "X40n0717_012:0295c08": "言。復有三。謂無犯。犯不可懺罪。若犯罪已懺。復有",
    "X40n0717_012:0295c09": "不現前。非法。別眾(反上。即三如法)。復有五非法。謂不現前。",
    "X40n0717_012:0295c10": "不作自言。不清淨。非法。別眾(反上。即五如法)。是為覓諍。以",
    "X40n0717_012:0295c11": "四毗尼滅。如法滅已。更發起者。墮罪。其犯諍者。以",
    "X40n0717_012:0295c12": "三毗尼滅。謂現前。自言治。或現前草覆地。云何現",
    "X40n0717_012:0295c13": "前自言治。若比丘犯罪。欲在一比丘前懺。應至一",
    "X40n0717_012:0295c14": "清淨比丘所。露右肩。若是上座。禮足已。右膝著地。",
    "X40n0717_012:0295c15": "合掌。說罪名罪種。作是言。長老一心念。我某甲比",
    "X40n0717_012:0295c16": "丘。犯某罪。今從長老懺悔。不敢覆藏。乃至憶我清",
    "X40n0717_012:0295c17": "淨戒身。具足清淨布薩(訶責。立誓如上應知)。是中現前者法。",
    "X40n0717_012:0295c18": "毗尼。如上。人現前者。受懺悔者是也。諍事滅已。更",
    "X40n0717_012:0295c19": "發起者。墮罪。除受欲已。餘者如上。若欲在二比丘",
    "X40n0717_012:0295c20": "邊懺悔者。應至二清淨比丘所。如上具威儀。說罪",
    "X40n0717_012:0295c21": "名罪種懺悔(懺法如上)。彼受懺者。應先問第二比丘言。",
    "X40n0717_012:0295c22": "若長老聽我受某甲比丘懺者。我當受。第二比丘",
    "X40n0717_012:0295c23": "應言。可爾。若欲在三比丘邊懺。彼受懺者。應問餘",
    "X40n0717_012:0295c24": "二比丘得可已。受懺。若欲在僧中懺者。應往僧中",
    "X40n0717_012:0296a01": "露肩脫屣禮僧足。右膝著地合掌白言。大德僧聽。",
    "X40n0717_012:0296a02": "我某甲比丘。犯某罪。今從僧懺悔(三說)。受懺者。應作",
    "X40n0717_012:0296a03": "白。然後受懺。白言。大德僧聽。彼某甲比丘。犯某罪。",
    "X40n0717_012:0296a04": "今從僧懺悔。若僧時到。僧忍聽。我受某甲比丘懺",
    "X40n0717_012:0296a05": "悔。白如是。白已。受懺。乃至訶責立誓如上。如法諍",
    "X40n0717_012:0296a06": "事滅已。更發起者墮罪。云何現前如草覆地。如第",
    "X40n0717_012:0296a07": "七法中說。是為犯諍以三毗尼滅。其事諍者。以一",
    "X40n0717_012:0296a08": "切毗尼滅。隨所犯。佛告比丘。以二十二種行。知是",
    "X40n0717_012:0296a09": "平斷事人。具持二百五十戒。多聞。善解阿毗曇毗",
    "X40n0717_012:0296a10": "尼。不與人諍。亦不堅住此事。應訶者訶。然後住。應",
    "X40n0717_012:0296a11": "教者教。然後住。應滅擯。滅擯然後住。不愛。不恚。不",
    "X40n0717_012:0296a12": "怖。不癡。不受此部飲食。亦不受彼部飲食。不受此",
    "X40n0717_012:0296a13": "部衣&#x9262;坐具鍼筒。亦不受彼部者。不供給此部。亦",
    "X40n0717_012:0296a14": "不供給彼部。不共此部入村。亦不共彼部入村。不",
    "X40n0717_012:0296a15": "與作期要。亦不至彼。後來後坐(目得迦云。有二苾芻共生瑕隙。種種",
    "X40n0717_012:0296a16": "異言。互相謗讟。於此二人。應信持戒者。若二俱持戒。應信多聞者。若二俱多聞。應信少欲者。若俱少欲。應",
    "X40n0717_012:0296a17": "信極少欲者。若俱極少欲。而生瑕隙。無有是處)。",
    "X40n0717_012:0296a18": "[0296a18] ●後結勸回向(分四) 初總結前相 二勸學餘法",
    "X40n0717_012:0296a19": " 三七佛戒經 四結頌回向。",
    "X40n0717_012:0296a20": "[0296a20] ○初總結前相",
    "X40n0717_012:0296a21": "[0296a21] 諸大德。我已說戒經序。已說四波羅夷法。已說十三",
    "X40n0717_012:0296a22": "僧伽婆尸沙法。已說二不定法。已說三十尼薩耆波",
    "X40n0717_012:0296a23": "逸提法。已說九十波逸提法。已說四波羅提提舍尼",
    "X40n0717_012:0296a24": "法。已說眾學戒法。已說七滅諍法。此是佛所說。半月",
    "X40n0717_012:0296b01": "半月說戒經中來。",
    "X40n0717_012:0296b02": "[0296b02] 釋曰。此中結意。為欲令知戒聚次第。復顯說者文",
    "X40n0717_012:0296b03": "無差脫。句義圓滿。八聚已周。二百五十法竟矣。此",
    "X40n0717_012:0296b04": "是佛所說者。證非己說。亦非餘人所說。餘人者。法",
    "X40n0717_012:0296b05": "師。律師。聲聞。緣覺。菩薩也。戒經中來者。既非餘人",
    "X40n0717_012:0296b06": "所說。復非餘經所出也。",
    "X40n0717_012:0296b07": "[0296b07] ○二勸學餘法。",
    "X40n0717_012:0296b08": "[0296b08] 若更有餘佛法。是中皆共和合。應當學。",
    "X40n0717_012:0296b09": "[0296b09] 釋曰。若更有餘佛法者。謂於諸犍度中如來所制",
    "X40n0717_012:0296b10": "學法。及一切修多羅。阿毗曇。定慧之法。以此法能",
    "X40n0717_012:0296b11": "越苦淪而趣涅槃也。是中者。謂非但二百五十戒",
    "X40n0717_012:0296b12": "法和合同修。此餘法中咸應和合共學。和合者。謂",
    "X40n0717_012:0296b13": "歡喜無諍。同一師學。不生異見。如水乳合也。應當",
    "X40n0717_012:0296b14": "學者。謂是比丘所應學事。勿生放逸。當勤修習也",
    "X40n0717_012:0296b15": "(修多羅。是經藏。屬定學。阿毗曇。是論藏。屬慧學也)。",
    "X40n0717_012:0296b16": "[0296b16] ○三七佛略說戒經。",
    "X40n0717_012:0296b17": "[0296b17] 忍辱第一道。佛說無為最。出家惱他人。不名為沙門。",
    "X40n0717_012:0296b18": "此是毗婆尸如來無所著等正覺。說是戒經。",
    "X40n0717_012:0296b19": "[0296b19] 釋曰。內心能安。忍外所辱之境。名為忍辱。此有二",
    "X40n0717_012:0296b20": "種。一者生忍。二者法忍。生忍有二。一謂於恭敬。供",
    "X40n0717_012:0296b21": "養。順境中。能忍不著。則不生憍逸。二謂於瞋。罵。打",
    "X40n0717_012:0296b22": "害。逆境中能忍。則不生忿恨怨惱。是為生忍。法忍",
    "X40n0717_012:0296b23": "亦有二。一者非心法。謂寒熱風雨饑渴老病死等。",
    "X40n0717_012:0296b24": "二者心法。謂瞋恚憂愁疑婬欲憍慢諸邪見等。若",
    "X40n0717_012:0296c01": "於此二法能忍不動。是名法忍。復以正慧觀察。生",
    "X40n0717_012:0296c02": "法性空。辱不可得。苦空無我。誰為忍者。辱忍既空。",
    "X40n0717_012:0296c03": "無生現前。便證圓寂。以此忍辱是涅槃圓寂之捷",
    "X40n0717_012:0296c04": "徑。故名第一道。無為者。即是涅槃。湛然常寂。無所",
    "X40n0717_012:0296c05": "造作。超絕有為之境。越度生死之流。更無有法勝",
    "X40n0717_012:0296c06": "於此者。故名為最。沙門者。是寂淨義。舊譯為勤行。",
    "X40n0717_012:0296c07": "謂勤行取涅槃故。或翻為勤息。勤為勤修道業。息",
    "X40n0717_012:0296c08": "謂息惡行慈。故阿含經云。捨離恩愛。出家修道。攝",
    "X40n0717_012:0296c09": "御諸根。不染外欲。慈心一切。無所傷害。遇樂不欣。",
    "X40n0717_012:0296c10": "逢苦不慼。能忍如地。故號沙門。若出家不行忍辱。",
    "X40n0717_012:0296c11": "而反怨報他人。則違涅槃無諍之道。豈稱勤息之",
    "X40n0717_012:0296c12": "行。行若不稱。即非沙門。欲得第一道。當不惱他人。",
    "X40n0717_012:0296c13": "若希無為樂。應具沙門法。忍辱是出世之因。無為",
    "X40n0717_012:0296c14": "是出世之果。惱他人是生死之因。非沙門是生死",
    "X40n0717_012:0296c15": "之果。善惡兩彰。淨穢齊舉。其有智者。能如擇乳之",
    "X40n0717_012:0296c16": "鵝王。簡其善者而取之。則不違沙門之行。行既絕",
    "X40n0717_012:0296c17": "倫。果超有頂矣。若據根本部中。謂毗婆尸佛出世",
    "X40n0717_012:0296c18": "時諸弟子眾。及諸外道邪師。多樂苦行修身。妄招",
    "X40n0717_012:0296c19": "樂果。時佛為破此見故。為諸弟子說斯略教。曰。忍",
    "X40n0717_012:0296c20": "是勤中上。能得涅槃處。出家惱他人。不名為沙門。",
    "X40n0717_012:0296c21": "謂忍是精勤中上。不由自苦其身。得勝涅槃。又諦",
    "X40n0717_012:0296c22": "察法忍。由解了法。終獲涅槃。不由苦身而能證會。",
    "X40n0717_012:0296c23": "復為遮彼邪見外道出家之類。妄說異法。教化他",
    "X40n0717_012:0296c24": "人。無益苦身。令同己行。自他俱惱。終無果益。故云",
    "X40n0717_012:0297a01": "出家惱他人。不名為沙門(西國九十六種出家外道。俱稱沙門。惟如來弟",
    "X40n0717_012:0297a02": "子名釋迦沙門)。無所著等正覺者。謂如來證涅槃時。斷盡",
    "X40n0717_012:0297a03": "一切煩惱。令身口意清淨。無染無著。故名無所著。",
    "X40n0717_012:0297a04": "以一切法平等開覺一切眾生。成無上覺。故號等",
    "X40n0717_012:0297a05": "正覺。",
    "X40n0717_012:0297a06": "[0297a06] 譬如明眼人。能避嶮惡道。世有聰明人。能遠離諸惡。",
    "X40n0717_012:0297a07": "此是尸棄如來無所著等正覺。說是戒經。",
    "X40n0717_012:0297a08": "[0297a08] 釋曰。喻人明目不趣嶮難之徑。終至安隱之地。若",
    "X40n0717_012:0297a09": "世間有聰慧明見智者。即知道與非道。非道乃六",
    "X40n0717_012:0297a10": "趣之嶮途。道是八正之平街。嶮途由不善所感。平",
    "X40n0717_012:0297a11": "街因勝慧所至。故須離諸惡因。務修出要。終抵涅",
    "X40n0717_012:0297a12": "槃安隱常樂之處。",
    "X40n0717_012:0297a13": "[0297a13] 不謗亦不嫉。當奉行於戒。飲食知止足。常樂在空閑。",
    "X40n0717_012:0297a14": "心定樂精進。是名諸佛教。此是毗葉羅如來無所著",
    "X40n0717_012:0297a15": "等正覺。說是戒經。",
    "X40n0717_012:0297a16": "[0297a16] 釋曰。謗是口過。嫉是意業。欲離此二。當奉行於戒。",
    "X40n0717_012:0297a17": "戒淨則三業頓捐。又何口意之可得。為欲成就淨",
    "X40n0717_012:0297a18": "戒。故令不謗不嫉也。飲食屬口。常樂屬意。知足則",
    "X40n0717_012:0297a19": "息妄馳求。空閑則諸念自寂。又何心之不定。為欲",
    "X40n0717_012:0297a20": "成就定法。故令知足在閑。起慧斷惑。故云樂精進。",
    "X40n0717_012:0297a21": "空閑者。是阿蘭若寂靜之處。依此處而勤修定門。",
    "X40n0717_012:0297a22": "必獲涅槃果證。三世如來。同斯軌轍以教弟子。故",
    "X40n0717_012:0297a23": "云是諸佛教。毗葉羅。即毗舍浮。如前釋。",
    "X40n0717_012:0297a24": "[0297a24] 譬如蜂採華。不壞色與香。但取其味去。比丘入聚然。",
    "X40n0717_012:0297b01": "不違戾他事。不觀作不作。但自觀身行。若正若不正。",
    "X40n0717_012:0297b02": "此是拘留孫如來無所著等正覺。說是戒經。",
    "X40n0717_012:0297b03": "[0297b03] 釋曰。喻如蜂之採華。但持&#x8602;味而去。不損華之色",
    "X40n0717_012:0297b04": "香。比丘入聚落乞食時。亦復如是。故云然也。不違",
    "X40n0717_012:0297b05": "戾他事者。謂比丘乞食。趣得充身長道。隨施而受。",
    "X40n0717_012:0297b06": "勿以過求戾他。壞彼信敬。正如蜂取味。不壞色與",
    "X40n0717_012:0297b07": "香也。不觀作不作者。謂既不戾他。亦勿觀人得失。",
    "X40n0717_012:0297b08": "以亂身心。妨自證悟。但自觀身行者。謂惟當省己。",
    "X40n0717_012:0297b09": "若自無非。則身必端有過則行不正。故云若正若",
    "X40n0717_012:0297b10": "不正。",
    "X40n0717_012:0297b11": "[0297b11] 心莫作放逸。聖法當勤學。如是無憂愁。心定入涅槃。",
    "X40n0717_012:0297b12": "此是拘那含牟尼如來無所著等正覺。說是戒經。",
    "X40n0717_012:0297b13": "[0297b13] 釋曰。由不放逸。故能勤學聖道。由學聖道。故憂惱",
    "X40n0717_012:0297b14": "之惑能除。由除憂惑。故心獲定。由獲定故。而趣涅",
    "X40n0717_012:0297b15": "槃。涅槃。此翻寂滅。斯所謂斷集。修道。證滅也。若心",
    "X40n0717_012:0297b16": "放逸造諸惡集因。則招感憂愁之苦果。若不修道",
    "X40n0717_012:0297b17": "見諦證滅。雖獲定心。而煩惑未除。輪轉三有。憂愁",
    "X40n0717_012:0297b18": "之苦奚免。",
    "X40n0717_012:0297b19": "[0297b19] 一切惡莫作。當奉行諸善。自淨其志意。是則諸佛教。",
    "X40n0717_012:0297b20": "此是迦葉如來無所著等正覺。說是戒經。",
    "X40n0717_012:0297b21": "[0297b21] 釋曰。一切惡者。謂身口七支。所違性遮之罪。諸善",
    "X40n0717_012:0297b22": "者。雖復不違性遮。由是防其欲界身口麤惡。而細",
    "X40n0717_012:0297b23": "亂未除。不能超出欲界之境。未得為善。既自尸羅",
    "X40n0717_012:0297b24": "皎潔。志在禪門。專修五法。則色界清淨四大自現",
    "X40n0717_012:0297c01": "身中。緣是以次第獲得根本四禪。種種勝妙支林",
    "X40n0717_012:0297c02": "功德。爾乃因超欲網。果居色界。故稱為善。自淨其",
    "X40n0717_012:0297c03": "志意者。謂因禪定。發真無漏智慧。破諸邪倒。了惑",
    "X40n0717_012:0297c04": "&#x8657;妄。蕩除心垢。淨諸瑕穢。照了一切諸法。皆不可",
    "X40n0717_012:0297c05": "得。故云淨其志意。法海雖曠。此三攝盡。三世如來。",
    "X40n0717_012:0297c06": "隨機利物。無異於斯。故曰是諸佛教(支林者。初禪有五。支。一覺",
    "X40n0717_012:0297c07": "二觀。三喜。四樂。五一心。二禪有四支。一內淨。二喜。三樂。四一心。三禪有五支。一捨。二念。三慧。四樂。五一心。",
    "X40n0717_012:0297c08": "四禪有四支。一不苦不樂。二捨。三念。四一心。詳如餘處)。",
    "X40n0717_012:0297c09": "[0297c09] 善護於口言。自淨其志意。身莫作諸惡。此三業道淨。",
    "X40n0717_012:0297c10": "能得如是行。是大仙人道。此是釋迦牟尼如來無所",
    "X40n0717_012:0297c11": "著等正覺。於十二年中。為無事僧。說是戒經。從是以",
    "X40n0717_012:0297c12": "後。廣分別說。諸比丘自為樂法。樂沙門者。有慚有愧。",
    "X40n0717_012:0297c13": "樂學戒者。當於中學。",
    "X40n0717_012:0297c14": "[0297c14] 釋曰。諸佛興世。觀機設教。法無一定。釋尊出此五",
    "X40n0717_012:0297c15": "濁惡時。人多好諍。不護口言。及與濁心垢重。縱無",
    "X40n0717_012:0297c16": "現境。而憶曾所經事。發起欲思。造作身業不善。是",
    "X40n0717_012:0297c17": "故如來誡之以次第。防之以未萌。又復僧以修和",
    "X40n0717_012:0297c18": "為重。故宜首戒之。若能如是善護。自淨。不作。是則",
    "X40n0717_012:0297c19": "三業道淨。得此淨行。即如來大仙人之道矣。如來",
    "X40n0717_012:0297c20": "為天中天。仙中仙。人中尊。故云大仙人也。無事僧",
    "X40n0717_012:0297c21": "者。謂諸羅漢。諸漏已盡。梵行已立。所作已辦。故云",
    "X40n0717_012:0297c22": "無事。如來成等正覺。初十二年中。未有有漏法生。",
    "X40n0717_012:0297c23": "但為諸阿羅漢無事僧。說斯略教。其未證無事者。",
    "X40n0717_012:0297c24": "學此教故。淨三業道。而便證悟。十二年後。有漏法",
    "X40n0717_012:0298a01": "生。乃為廣結二百五十戒法。分別輕重開遮之相。",
    "X40n0717_012:0298a02": "問曰。云何世尊不直爾制戒。待他犯然後結耶。答",
    "X40n0717_012:0298a03": "曰。如來初成正覺。二百五十戒法已定。但為眾生",
    "X40n0717_012:0298a04": "根性未堪頓制。是以隨犯乃結。故文殊問經云。文",
    "X40n0717_012:0298a05": "殊師利白佛言世尊。未來世有邪見人。當誹謗佛。",
    "X40n0717_012:0298a06": "說如是言。若使如來是一切智。何故待眾生作罪",
    "X40n0717_012:0298a07": "然後制戒。佛告文殊。如此即是一切智相。若我逆",
    "X40n0717_012:0298a08": "制戒。人當謗我。何以故。我不作罪。云何強說。此非",
    "X40n0717_012:0298a09": "一切智。何以故。我無罪過故。如來無慈悲心。不饒",
    "X40n0717_012:0298a10": "益。不攝受眾生。如人無子。而說有子。某時當生。空",
    "X40n0717_012:0298a11": "有此言。云何可信。何以故。不真實故。若真見子。則",
    "X40n0717_012:0298a12": "生信心。如是文殊。所未作罪。人天不見。云何逆制",
    "X40n0717_012:0298a13": "戒。要須見罪。然後乃制。又善見律佛言。未有漏者",
    "X40n0717_012:0298a14": "如來結戒。眾生生誹謗想。謂諸弟子悉是貴姓。或",
    "X40n0717_012:0298a15": "是王位。捨其財物宮殿妻子眷屬。不惜身命。皆是",
    "X40n0717_012:0298a16": "知足。於世間無所希求。云何瞿曇反以波羅提木",
    "X40n0717_012:0298a17": "叉而繫之。是瞿曇未善別世人故。若結戒者。世人",
    "X40n0717_012:0298a18": "亦不生敬重之心。譬如醫師未善治病。見人始欲",
    "X40n0717_012:0298a19": "生癰。雖有癰性。未大成就。&#x8F19;為破之。血出狼藉。受",
    "X40n0717_012:0298a20": "大苦痛。以藥塗之。瘡即還復。醫曰。我為汝治病。當",
    "X40n0717_012:0298a21": "與我直。病人答曰。此癡醫師。若是我病。可為我治。",
    "X40n0717_012:0298a22": "我本無病。強為破肉出血。生大苦痛。反責我直。詎",
    "X40n0717_012:0298a23": "非狂耶。聲聞弟子亦復如是。若先結戒而生誹謗。",
    "X40n0717_012:0298a24": "我自無罪。強為結戒。是故如來不先結戒。若有漏",
    "X40n0717_012:0298b01": "者。是時如來當為諸弟子結戒。指示波羅提木叉。",
    "X40n0717_012:0298b02": "譬如良醫。應病設藥。令得除愈。大獲賞賜。又被讚",
    "X40n0717_012:0298b03": "歎。此好醫師。善治我患。如來亦復如是。隨犯而制。",
    "X40n0717_012:0298b04": "歡喜受持。無有怨言。故律本中。舍利弗白佛言。惟",
    "X40n0717_012:0298b05": "願大聖與諸比丘結戒說戒。使修梵行。法得久住。",
    "X40n0717_012:0298b06": "佛言。舍利弗。且止。佛自知時。何以故。比丘中未有",
    "X40n0717_012:0298b07": "犯有漏法。若有犯漏法者。然後為結戒。斷彼有漏",
    "X40n0717_012:0298b08": "法。舍利弗。比丘乃至未得利養。及與名稱為人所",
    "X40n0717_012:0298b09": "識。多聞多財業故。若得利養及與名稱。乃至多財",
    "X40n0717_012:0298b10": "業。便生有漏法。若有漏法生。然後世尊當為結戒。",
    "X40n0717_012:0298b11": "使斷漏法故。問曰。云何漏法生起。多是六群。斯其",
    "X40n0717_012:0298b12": "故作。唯無心犯耶。答曰。六群比丘乃大權示現。宣",
    "X40n0717_012:0298b13": "通佛教。內為法門之棟梁。外為佛教之大護。非凡",
    "X40n0717_012:0298b14": "所測。豈得思議。今有愚人。不諳教法。恣意造罪。心",
    "X40n0717_012:0298b15": "無慚愧。由謂如來在世。六群俱作。非今獨我。寧知",
    "X40n0717_012:0298b16": "昔賢正為後來啟教。而反以昔賢為非。嗚呼法之",
    "X40n0717_012:0298b17": "末矣。人多懈惰。薄福&#x5C20;慧。不堪如來法教。反生誹",
    "X40n0717_012:0298b18": "謗。造種種業。故百喻經云。世人不解如來法王為",
    "X40n0717_012:0298b19": "眾生故。種種方便現其短闕。便生毀謗。效其不是。",
    "X40n0717_012:0298b20": "由是之故。於佛法中。永失其善。墮於三惡。方等大",
    "X40n0717_012:0298b21": "雲經云。提婆達多。能開示人。令阿僧祇無量眾生。",
    "X40n0717_012:0298b22": "安住善根。提婆達多所有境界。實非聲聞緣覺所",
    "X40n0717_012:0298b23": "知。六群比丘亦大菩薩。提婆達多與共同行。若能",
    "X40n0717_012:0298b24": "知達多功德了了不疑。當知是人真佛弟子。得佛",
    "X40n0717_012:0298c01": "功德二分之一。得佛一目。得佛半身。若言弊惡提",
    "X40n0717_012:0298c02": "婆達多壞眾僧者。當知即是善方便也。自為樂法",
    "X40n0717_012:0298c03": "樂沙門者。法乃沙門之果因。苟因不施。果無從立。",
    "X40n0717_012:0298c04": "今人不學沙門法。而稱沙門者。謬之甚也。而復欲",
    "X40n0717_012:0298c05": "得沙門果者。去之遠矣。或言我非自為。噫。若自未",
    "X40n0717_012:0298c06": "達。而欲達人者。其猶自墮巨海。以救他溺。得無俱",
    "X40n0717_012:0298c07": "沒者哉。或云自有大乘。何用小學。此實未達大乘。",
    "X40n0717_012:0298c08": "故作斯語。如彼六群本大菩薩。何復示其小行。豈",
    "X40n0717_012:0298c09": "知自護護他。正菩薩之本懷。一善不捨。乃大士之",
    "X40n0717_012:0298c10": "弘心。況復大小通途皆歸第一義諦。莊嚴萬德之",
    "X40n0717_012:0298c11": "軀。舍此何歟。詳檢大乘經律。惟訶聲聞自度之小",
    "X40n0717_012:0298c12": "心。非責聲聞嚴持之戒行。大小雙修。性遮齊護。方",
    "X40n0717_012:0298c13": "順解脫之本。不違慈尊之訓。故般若會上。謂諸菩",
    "X40n0717_012:0298c14": "薩行般若波羅蜜。應善知修學聲聞緣覺菩薩一",
    "X40n0717_012:0298c15": "切威儀戒行。若見威儀不稱眾者。即應遠離。若有",
    "X40n0717_012:0298c16": "沙門戒行威儀。則應親近。寶積經中。謂菩薩若作",
    "X40n0717_012:0298c17": "是思惟。此法甚深。此非甚深。此法是淨。此法非淨。",
    "X40n0717_012:0298c18": "此諸佛法。此緣覺法。此聲聞法。此法應作。此不應",
    "X40n0717_012:0298c19": "作。此是深法。此非深法。是名增上慢。又菩薩戒本",
    "X40n0717_012:0298c20": "經云。若菩薩如是見。如是說言。菩薩不應聽聲聞",
    "X40n0717_012:0298c21": "經法。不應受。不應學。菩薩何用聲聞法為。是名為",
    "X40n0717_012:0298c22": "犯眾多犯。內法傳云。若禮菩薩。讀大乘經。名之為",
    "X40n0717_012:0298c23": "大。不行斯事。名之為小。所云大乘無過二種。一則",
    "X40n0717_012:0298c24": "中觀。二乃瑜伽。中觀則俗有真空。體&#x8657;如幻。瑜伽",
    "X40n0717_012:0299a01": "則外無內有。事皆惟識。斯並咸遵聖教。孰是孰非。",
    "X40n0717_012:0299a02": "同契涅槃。何真何偽。意在斷煩惱惑。拯濟眾生。豈",
    "X40n0717_012:0299a03": "欲廣致紛紜。重增沉結。依行則俱升彼岸。棄背則",
    "X40n0717_012:0299a04": "並溺生津。西國雙行。理無乖競。既無慧目。誰鑒是",
    "X40n0717_012:0299a05": "非。任久習而修之。幸無勞於自割。如上所說。自可",
    "X40n0717_012:0299a06": "思之。更不假餘繁論。有慚有愧樂學戒者。自不作",
    "X40n0717_012:0299a07": "罪。名為有慚。不教他作。名為有愧。又於諸惡自恥。",
    "X40n0717_012:0299a08": "名之為慚。於惡羞他。名之為愧。世間若無慚愧二",
    "X40n0717_012:0299a09": "法。悉皆違越清淨聖道。趣向生老病死險途。故大",
    "X40n0717_012:0299a10": "經云。諸佛世尊。常說是言。有二白法。能救眾生。一",
    "X40n0717_012:0299a11": "者慚。二者愧。慚者自不作罪。愧者不教他作。慚者",
    "X40n0717_012:0299a12": "內自羞恥。愧者發露向人。又有二種智。一者不造",
    "X40n0717_012:0299a13": "諸惡。二者作已懺悔。有二種愚。一者非罪。二者覆",
    "X40n0717_012:0299a14": "藏。今此波羅提木叉戒。非無慚愧。及無智者。而能",
    "X40n0717_012:0299a15": "樂修學也。當於中學者。謂當於此二百五十別解",
    "X40n0717_012:0299a16": "脫律儀。及七佛略說戒經。勤修學習。以度生老病",
    "X40n0717_012:0299a17": "死之患。苟其不學。則持犯昧然。&#x7602;羊之稱何免。無",
    "X40n0717_012:0299a18": "作既虧。比丘之體奚立。是故大小兩乘。齊建三學。",
    "X40n0717_012:0299a19": "而戒為首詮。同修五分而三學初啟。所以修學三",
    "X40n0717_012:0299a20": "法之用。而證五分之果。當知五分法身。前三從因",
    "X40n0717_012:0299a21": "而顯德。後二就果以彰能。盡智正習俱斷。名解脫",
    "X40n0717_012:0299a22": "身。無生智了了覺照。名為知見。菩薩急於化他。故",
    "X40n0717_012:0299a23": "加施忍進。以修六度。聲聞由於自度。唯修三學。故",
    "X40n0717_012:0299a24": "智論。以六度是眾生法。三學是涅槃法。一切法門",
    "X40n0717_012:0299b01": "由學而趣。三學不修。則涅槃無路。木叉不奉。則定",
    "X40n0717_012:0299b02": "慧絕因。何能超渡四流。而登彼岸者哉。",
    "X40n0717_012:0299b03": "[0299b03] ○四結頌迴向(共有十四頌。皆結集者所置。今分六釋)。",
    "X40n0717_012:0299b04": " 明人能護戒  能得三種樂  名譽及利養",
    "X40n0717_012:0299b05": " 死得生天上  當觀如是處  有智勤護戒",
    "X40n0717_012:0299b06": " 戒淨有智慧  便得第一道",
    "X40n0717_012:0299b07": "[0299b07] 釋曰。前一頌。是世間因果。後一頌。是出世間因果。",
    "X40n0717_012:0299b08": "舉世間因果。以彰出世間因果也。明人者。謂了達",
    "X40n0717_012:0299b09": "三途苦趣是惡因所感。人天樂境由善業所招。故",
    "X40n0717_012:0299b10": "捨諸惡因。而修眾善。戒為眾善之本。乃明達智者",
    "X40n0717_012:0299b11": "能護。非愚暗不別善惡果報者所可堪持也。三種",
    "X40n0717_012:0299b12": "樂者。名譽。利養。是現在華報之樂。得生天上。是未",
    "X40n0717_012:0299b13": "來果報之樂。名是名稱。譽是讚譽。利養即是四聖",
    "X40n0717_012:0299b14": "種。謂能持戒之人。戒德芬馥。十方普聞。人天稱譽。",
    "X40n0717_012:0299b15": "所共供養也。天者。天然。自然清淨。最勝最樂故。苟",
    "X40n0717_012:0299b16": "非淨潔最勝之因。豈生淨潔最勝之處。淨潔因者。",
    "X40n0717_012:0299b17": "禁戒是也。當觀如是處者。謂應思惟觀察世間三",
    "X40n0717_012:0299b18": "種樂報。悉由護戒而有。即知出世第一道。必從戒",
    "X40n0717_012:0299b19": "淨而得也。有智勤護戒者。天上乃明人得生。出世",
    "X40n0717_012:0299b20": "非智者莫辦。亦非懈惰無戒者所獲。由護淨戒。身",
    "X40n0717_012:0299b21": "心皎潔。發生無漏智慧。由智慧力故。破諸煩惱。而",
    "X40n0717_012:0299b22": "得涅槃第一道也。",
    "X40n0717_012:0299b23": " 如過去諸佛  及以未來者  現在諸世尊",
    "X40n0717_012:0299b24": " 能勝一切憂  皆共尊敬戒  此是諸佛法",
    "X40n0717_012:0299c01": " 若有自為身  欲求於佛道  當尊重正法",
    "X40n0717_012:0299c02": " 此是諸佛教",
    "X40n0717_012:0299c03": "[0299c03] 釋曰。前一頌半。舉諸佛共尊戒而成道。以證之。後",
    "X40n0717_012:0299c04": "一頌。示欲求佛當重正法。以勸之。一切煩惱諸惑",
    "X40n0717_012:0299c05": "結縛眾生。故名為憂。三世如來皆奉波羅提木叉。",
    "X40n0717_012:0299c06": "對治諸惑。而得解脫。故名能勝。自為身者。謂專為",
    "X40n0717_012:0299c07": "此身超越死生求於佛道。非希世樂而期佛果。言",
    "X40n0717_012:0299c08": "求佛道者揀非聲聞緣覺之乘。志在求佛尊修禁",
    "X40n0717_012:0299c09": "戒。非為二乘奉持律儀。毗尼幽旨。誠在茲焉。學者",
    "X40n0717_012:0299c10": "幸無錯其宗趣。自陷偏小之坑。狂者速宜反省。以",
    "X40n0717_012:0299c11": "雪譏貶之罪。縱而跡現是小。意本實誘歸大。況乃",
    "X40n0717_012:0299c12": "戒海無涯。量同太&#x8657;。隨物受益。等施無二。惟根器",
    "X40n0717_012:0299c13": "自有大小之殊。法無廣狹之咎。欲脫二死之淵。當",
    "X40n0717_012:0299c14": "早投心於戒地。庶得自為無乖。求佛有旨矣正法",
    "X40n0717_012:0299c15": "者。戒法也。所謂有秉羯磨說戒。則正法未滅世間。",
    "X40n0717_012:0299c16": "以此戒法。是出生死之梯航。涅槃之徑路。不同外",
    "X40n0717_012:0299c17": "道邪教。輪王十善治世之術。故此特名之為正法。",
    "X40n0717_012:0299c18": " 七佛為世尊  滅除諸結使  說是七戒經",
    "X40n0717_012:0299c19": " 諸縛得解脫  已入於涅槃  諸戲永滅盡",
    "X40n0717_012:0299c20": " 尊行大仙說  聖賢稱譽戒  弟子之所行",
    "X40n0717_012:0299c21": " 入寂滅涅槃",
    "X40n0717_012:0299c22": "[0299c22] 釋曰。前一頌半。謂諸佛弟子奉持戒經。得脫諸縛。",
    "X40n0717_012:0299c23": "已入涅槃。故舉以證之。後一頌。謂今佛弟子。尊佛",
    "X40n0717_012:0299c24": "所說戒修行。便獲涅槃果證。故示以勸之。結使者。",
    "X40n0717_012:0300a01": "謂諸煩惱結縛驅使行人心神。流轉三界不得解",
    "X40n0717_012:0300a02": "脫。略言則三結十使。廣說則八十八使。乃至五百",
    "X40n0717_012:0300a03": "結使。七佛為世[隳-隋+道]師。為欲滅除諸弟子結使故。乃",
    "X40n0717_012:0300a04": "說此戒經。弟子奉行。則諸煩惱結縛。因斯解脫。證",
    "X40n0717_012:0300a05": "無生果。已般涅槃。一切有無戲論。永悉滅盡矣。七",
    "X40n0717_012:0300a06": "佛大仙所說之經。是一切聖賢所稱讚之戒。若今",
    "X40n0717_012:0300a07": "佛弟子尊之修行。則無不證入寂滅涅槃者也。涅",
    "X40n0717_012:0300a08": "槃是西音。寂滅是華言。華梵兩彰。故二雙舉也。",
    "X40n0717_012:0300a09": " 世尊涅槃時  興起於大悲  集諸比丘眾",
    "X40n0717_012:0300a10": " 與如是教誡  莫謂我涅槃  淨行者無護",
    "X40n0717_012:0300a11": " 我今說戒經  亦善說毗尼  我雖般涅槃",
    "X40n0717_012:0300a12": " 當視如世尊  此經久住世  佛法得熾盛",
    "X40n0717_012:0300a13": " 如是熾盛故  得入於涅槃  若不持此戒",
    "X40n0717_012:0300a14": " 如所應布薩  喻如日沒時  世界皆闇冥",
    "X40n0717_012:0300a15": "[0300a15] 釋曰。初一頌。序佛垂誨。次兩頌半。明佛示教。後一",
    "X40n0717_012:0300a16": "頌。乃重申誡喻也。如來說法四十九年。化緣已畢。",
    "X40n0717_012:0300a17": "垂將涅槃。重以戒法。顧命弟子。慇懃付囑。示誨諄",
    "X40n0717_012:0300a18": "諄。是知此戒。實為佛法之綱領。僧伽之命脈。苦海",
    "X40n0717_012:0300a19": "之津梁。涅槃之關要。苟不頂戴受持。豈但沉溺生",
    "X40n0717_012:0300a20": "津。而且辜於如來付囑之念。凡我佛子。當思慈誨。",
    "X40n0717_012:0300a21": "奉遺法而忘軀。敬木叉而盡壽。使正法而得恒存。",
    "X40n0717_012:0300a22": "熾然常住世間。是為知恩報恩。思德報德者矣。戒",
    "X40n0717_012:0300a23": "經者。二百五十別解脫律儀也。毗尼者。是除滅罪",
    "X40n0717_012:0300a24": "之法也。般涅槃者。華言入寂滅。謂生死永寂滅故。",
    "X40n0717_012:0300b01": "亦云滅度。所謂大患永滅。超度四流者也。當視如",
    "X40n0717_012:0300b02": "世尊者。謂此波羅提木叉經在世。即是如來法身",
    "X40n0717_012:0300b03": "常住不滅。故特令師之。如遺教經云。如來於娑羅",
    "X40n0717_012:0300b04": "雙樹間。將入涅槃。告諸弟子曰。汝等比丘。於我滅",
    "X40n0717_012:0300b05": "後。當尊重珍敬波羅提木叉。加闇遇明。貧人得寶。",
    "X40n0717_012:0300b06": "當知此等。則是汝等大師。若我住世。無異此也。此",
    "X40n0717_012:0300b07": "經久住世等者。謂有如戒修行。即此經住世。此經",
    "X40n0717_012:0300b08": "住世。則正法光明熾盛不滅。由此光故。得見諦理。",
    "X40n0717_012:0300b09": "而趣涅槃。是即教行理果。皆悉熾然。若不持戒布",
    "X40n0717_012:0300b10": "薩除愆。罪垢日增。失智慧明。不&#x89A9;聖道。便墮三途。",
    "X40n0717_012:0300b11": "喻如日沒暗冥。無所見故。即墮坑落塹矣。",
    "X40n0717_012:0300b12": " 當護持是戒  如犛牛愛尾  和合一處坐",
    "X40n0717_012:0300b13": " 如佛之所說",
    "X40n0717_012:0300b14": "[0300b14] 釋曰。此頌誡令護戒。當遵佛制。謂行者以護戒自",
    "X40n0717_012:0300b15": "珍。寧死不犯。如犛牛自惜其尾。不顧身命。和合一",
    "X40n0717_012:0300b16": "處坐者。使離別眾之過。如佛所說者。遣除非法之",
    "X40n0717_012:0300b17": "累。總謂行者。以戒自惜。希求無犯。乃半月半月。共",
    "X40n0717_012:0300b18": "和集一處。如佛所教。而作布薩說戒也。",
    "X40n0717_012:0300b19": " 我已說戒經  眾僧布薩竟  我今說戒經",
    "X40n0717_012:0300b20": " 所說諸功德  施一切眾生  皆共成佛道",
    "X40n0717_012:0300b21": "[0300b21] 釋曰。前半頌。明自他所作事畢。後一頌。以所作事",
    "X40n0717_012:0300b22": "回施有情。共成佛道。言所作事者。即諸功德也。諸",
    "X40n0717_012:0300b23": "功德者。謂一一戒所生之功德也。施一切眾生者。",
    "X40n0717_012:0300b24": "謂先作布薩說戒。乃惟自利。今施眾生。是為利他。",
    "X40n0717_012:0300c01": "共成佛道者。所謂不令有人獨得滅度。皆以如來",
    "X40n0717_012:0300c02": "滅度而滅度之。是也。亦乃菩薩初發大心。即與一",
    "X40n0717_012:0300c03": "切眾生共期佛果。究竟涅槃之弘誓也。問曰。聲聞",
    "X40n0717_012:0300c04": "之法。何用迴向佛道為。答曰。斯正所謂真是聲聞。",
    "X40n0717_012:0300c05": "以佛道聲。令一切聞。惟有一乘法。無二亦無三。又",
    "X40n0717_012:0300c06": "戒本防非止惡。非聲聞之獨持。比丘體通大小。豈",
    "X40n0717_012:0300c07": "羅漢之自目。菩薩原分在家出家。比丘寧同俗類。",
    "X40n0717_012:0300c08": "若不持此修身。更以何成僧法。故云在家菩薩。持",
    "X40n0717_012:0300c09": "在家戒。出家菩薩。持出家戒。在家菩薩名為近事。",
    "X40n0717_012:0300c10": "出家菩薩名為比丘。是知比丘之戒。非局小心。出",
    "X40n0717_012:0300c11": "家菩薩。曷容不護。三世諸佛同斯法教。不惟今之",
    "X40n0717_012:0300c12": "獨爾。或曰。聲聞持戒。名菩薩破戒。聲聞破戒。名菩",
    "X40n0717_012:0300c13": "薩持戒。此義云何。斯以聲聞自度為急。故止之名",
    "X40n0717_012:0300c14": "持。菩薩利生為本。不廣作眾善名之為犯。此正責",
    "X40n0717_012:0300c15": "其心小自利為過。非謂有大心利他共成佛道者",
    "X40n0717_012:0300c16": "在列。縱曰自利。誠乃兼濟。故一一戒中。不離護他。",
    "X40n0717_012:0300c17": "斯實如來善巧方便。密以珠置衣裏。令其終獲大",
    "X40n0717_012:0300c18": "用。今人不達聖意。於木叉而反生睚眥。若悟法法",
    "X40n0717_012:0300c19": "無非妙行。即駕白牛而歸寶所矣。",
    "X40n0717_012:0300c21": "四分戒本如釋卷第十二(終)",
    "X40n0717_012:0300c23": "音釋",
    "X40n0717_012:0300c24": "三有[0300c24] 一欲界眾生。二色界眾生。三無色界眾生。",
    "X40n0717_012:0301a01": "謂此三界眾生。因屬有漏。果係有為。有生有死故也。",
    "X40n0717_012:0301a02": "四流[0301a02] 欲流。有流。見流。無明流。",
    "X40n0717_012:0301a03": "三結[0301a03] 一身見。二戒取。三疑。",
    "X40n0717_012:0301a04": "十使[0301a04] 一貪。二瞋。三無明。四慢。五疑。六身見。七邊",
    "X40n0717_012:0301a05": "見。八邪見。九戒取。十見取。",
    "X40n0717_012:0301a06": "犛[0301a06] 音茅。南夷獸。形如牛。尾有五色長白。而自愛",
    "X40n0717_012:0301a07": "惜。不顧身命。",
    "X40n0717_012:0301a08": "盡智[0301a08] 羅漢入無餘。但有孤調解脫。謂&#x7070;身故無",
    "X40n0717_012:0301a09": "身。滅智故無智。獨一解脫故云孤調。若用世智斷",
    "X40n0717_012:0301a10": "諸思惑。名盡智。無漏斷。名無生智。三界思盡。得盡",
    "X40n0717_012:0301a11": "智無生智名煩惱不生。證八十一分真空。名理不",
    "X40n0717_012:0301a12": "生。真智慧足名智慧不生。不受生死。名果報不生。",
    "X40n0717_012:0301a13": "毗曇云。盡智者。謂我知苦。乃至知道。無生智者。言",
    "X40n0717_012:0301a14": "我知苦已。乃至我修道已。不復更修。又云。我漏已",
    "X40n0717_012:0301a15": "盡。不復更生。二乘智斷。亦同證真。無大悲故。不名",
    "X40n0717_012:0301a16": "菩薩。華嚴云。諸法實性相。二乘亦皆得。而不名為",
    "X40n0717_012:0301a17": "佛。",
    "X40n0717_012:0301a18": "專修五法[0301a18] 一欲。二精進。三念。四巧慧。五一心。欲。",
    "X40n0717_012:0301a19": "謂樂欲希慕欣習無厭。精進謂曉夜匪懈。欲生般",
    "X40n0717_012:0301a20": "若。要因禪定。必須大精進。身心急著。爾乃成辦。念。",
    "X40n0717_012:0301a21": "謂念念相續。常念初禪。不念餘事。慧。謂分別初禪。",
    "X40n0717_012:0301a22": "尊重可貴。欲界欺誑可惡。以無漏心修。是為巧慧。",
    "X40n0717_012:0301a23": "一心。謂修此法時。一心專志。更不餘緣。決定一心",
    "X40n0717_012:0301a24": "為求初禪。乃至三觀。若無此五法。事禪尚難。何況",
    "X40n0717_012:0301b01": "理定。當知五法。通為小大事理而作方便也。大即",
    "X40n0717_012:0301b02": "通別圓三教。小即藏教。事即世禪。理即出世禪。",
    "X40n0717_012:0301b03": "色界清淨四大[0301b03] 止觀云。若身端心攝。氣息調和。",
    "X40n0717_012:0301b04": "覺此心路。泯然澄靜。怗怗安隱。躡躡而入。其心在",
    "X40n0717_012:0301b05": "緣。而不馳散者。此名麤住。從此心後。怗怗勝前。名",
    "X40n0717_012:0301b06": "為細住。兩心前後中間。必有持身法。此法起時。自",
    "X40n0717_012:0301b07": "然身體正直。不疲不痛。如似有物扶助身力。若惡",
    "X40n0717_012:0301b08": "持來時。緊急勁痛。去時寬緩疲困。此是麤惡持法。",
    "X40n0717_012:0301b09": "若好持法。持麤細住。無寬急過。或一二時。或一二",
    "X40n0717_012:0301b10": "日。或一二月。稍覺深細。豁爾心地。作一分開明。身",
    "X40n0717_012:0301b11": "如雲如影。照法明淨。與定法相應。持心不動。懷抱",
    "X40n0717_012:0301b12": "淨除。爽爽清冷。雖復空淨。而猶見身心之相。未有",
    "X40n0717_012:0301b13": "支林功德。是名欲界未到定。從未到定漸覺身心",
    "X40n0717_012:0301b14": "&#x8657;寂。內不見身。外不見物。或經一日。乃至月歲。定",
    "X40n0717_012:0301b15": "心不壞。於定中即覺身心微微然。運運而動。或發",
    "X40n0717_012:0301b16": "動痒輕重冷暖&#x6F81;滑。此之八觸。是四大。動輕是風。",
    "X40n0717_012:0301b17": "痒煖是火。冷滑是水。重&#x6F81;是地。體用相添。則有八",
    "X40n0717_012:0301b18": "觸耳。動觸有支林功德。若欲界定中發八觸者。悉",
    "X40n0717_012:0301b19": "是邪觸。增病增&#x8462;。無正功德。若入色界定則動八",
    "X40n0717_012:0301b20": "觸。有十功德。一空二明三定四智五善心六柔軟",
    "X40n0717_012:0301b21": "七喜八樂九解脫十境界相應。餘如輔行第九卷",
    "X40n0717_012:0301b22": "明。",
    "X40n0717_012:0301b24": "附攝頌戒相圖",
    "X40n0717_012:0301c01": "○二百五十戒攝頌",
    "X40n0717_012:0301c02": "[0301c02] (僧祇根本俱有攝頌。而四分未備。今依本文次序述出。便初學者易於記誦)。",
    "X40n0717_012:0301c03": " 若作不淨行  盜心取五錢  故斷人類命",
    "X40n0717_012:0301c04": " 妄證上人法  是四波羅夷  犯者不共住",
    "X40n0717_012:0301c05": " 弄陰觸女身  麤語索婬供  媒嫁過量屋",
    "X40n0717_012:0301c06": " 大房不處分  無根取片謗  破僧及伴黨",
    "X40n0717_012:0301c07": " 污家逆眾擯  惡性不受語  前九初便犯",
    "X40n0717_012:0301c08": " 後四至三諫  欲滅此殘法  二十眾中除",
    "X40n0717_012:0301c09": " 與女共屏處  及在露現坐  三二隨所治",
    "X40n0717_012:0301c10": " 是名不定法  長衣離宿衣  滿足過一月",
    "X40n0717_012:0301c11": " 衣取非親尼  使尼浣染打  乞從非親俗",
    "X40n0717_012:0301c12": " 過受與衣請  為好求增價  勸合二家作",
    "X40n0717_012:0301c13": " 索衣過六反  蠶綿作臥具  純黑與不雜",
    "X40n0717_012:0301c14": " 不滿六年持  坐具不帖故  持毛過三旬",
    "X40n0717_012:0301c15": " 使尼浣染擘  受捉金銀錢  賣買及販賣",
    "X40n0717_012:0301c16": " 長&#x9262;過限畜  減綴更求好  織衣使非親",
    "X40n0717_012:0301c17": " 許價勸好織  與衣復瞋奪  殘藥過七日",
    "X40n0717_012:0301c18": " 前求用雨衣  過時畜急施  迦提離六宿",
    "X40n0717_012:0301c19": " 僧物迴向己  斯名捨墮法  犯此三十事",
    "X40n0717_012:0301c20": " 物向僧中捨  餘有於墮罪  對他而懺悔",
    "X40n0717_012:0301c21": " 妄語毀呰言  兩舌離間彼  與女同一室",
    "X40n0717_012:0301c22": " 未具人三宿  共誦說他罪  陳自所證法",
    "X40n0717_012:0301c23": " 過語為女說  掘地壞神村  異語及嫌罵",
    "X40n0717_012:0301c24": " 露地敷僧具  房中不舉去  強奪止宿處",
    "X40n0717_012:0302a01": " 牽他出僧舍  閤坐脫&#x811A;&#x7240;  使用有蟲水",
    "X40n0717_012:0302a02": " 覆房過三節  不差往教誡  教授至日暮",
    "X40n0717_012:0302a03": " 譏毀教誡人  與衣非親尼  為尼縫作衣",
    "X40n0717_012:0302a04": " 屏處與尼坐  期行及船載  受尼讚歎食",
    "X40n0717_012:0302a05": " 共女同道行  過受一食施  展轉與別眾",
    "X40n0717_012:0302a06": " 受請過三&#x9262;  不作餘食法  復使他人犯",
    "X40n0717_012:0302a07": " 非時而噉嚼  殘宿不受食  無病索美好",
    "X40n0717_012:0302a08": " 自手與外道  不囑詣餘家  食家強屏坐",
    "X40n0717_012:0302a09": " 獨與女露地  故使不得食  過受他請藥",
    "X40n0717_012:0302a10": " 往觀於軍陣  軍中過三宿  住看軍力勢",
    "X40n0717_012:0302a11": " 飲酒水中戲  擊&#x650A;不受語  恐怖他比丘",
    "X40n0717_012:0302a12": " 無緣過洗浴  露地然火炙  戲藏他衣物",
    "X40n0717_012:0302a13": " &#x8F19;著淨施衣  新服不壞色  殺畜飲蟲水",
    "X40n0717_012:0302a14": " 故惱覆他罪  減年與受戒  諍滅復發起",
    "X40n0717_012:0302a15": " 賊伴與同行  不捨惡邪見  供給惡見人",
    "X40n0717_012:0302a16": " 畜養擯求寂  難問輕訶戒  詐言今始知",
    "X40n0717_012:0302a17": " 違反於羯磨  不與欲起去  與欲後更悔",
    "X40n0717_012:0302a18": " 屏聽傳諍語  打搏於比丘  無根僧殘謗",
    "X40n0717_012:0302a19": " 入宮與捉寶  非時至聚落  高&#x7240;兜羅貯",
    "X40n0717_012:0302a20": " 牙骨角鍼筒  過量尼師壇  覆瘡及雨衣",
    "X40n0717_012:0302a21": " 等佛衣量作  是名波逸提  如是九十法",
    "X40n0717_012:0302a22": " 犯者應說悔  覆藏不發露  墮落燒&#x7151;苦",
    "X40n0717_012:0302a23": " 非親尼自受  不止尼代取  學家恐處食",
    "X40n0717_012:0302a24": " 是四名悔法  齊整著裙衣  具儀入俗舍",
    "X40n0717_012:0302b01": " 噉嚼法須知  護淨棄&#x9262;水  便利應依教",
    "X40n0717_012:0302b02": " 說法不違儀  佛塔當恭敬  在路勿&#x643A;行",
    "X40n0717_012:0302b03": " 上樹不過人  絡囊莫貫杖  如是之百法",
    "X40n0717_012:0302b04": " 名為應當學  現前與憶念  不癡及自言",
    "X40n0717_012:0302b05": " 覓罪多人語  如草覆布地  諍事有四種",
    "X40n0717_012:0302b06": " 此七能除滅  更有餘佛法  應共和合學",
    "X40n0717_012:0302b07": " 具此名比丘  是為真佛子  諸縛由此解",
    "X40n0717_012:0302b08": " 涅槃因之得",
    "X40n0717_012:0302b09": "[0302b09] 二百五十戒攝頌(終)",
    "X40n0717_012:0302b11": "○戒相篇聚圖",
    "X40n0717_012:0302b12": "[0302b12] 佛說犯戒罪輕重經云。爾時尊者大目犍連。晡時",
    "X40n0717_012:0302b13": "從禪定覺。往至佛所。頭面禮足。&#x5374;坐一面。合掌恭",
    "X40n0717_012:0302b14": "敬。而白佛言。世尊。意有所疑。今欲請問。惟願聽許。",
    "X40n0717_012:0302b15": "佛告目連。恣汝所問。當為汝說。目連即白佛言。世",
    "X40n0717_012:0302b16": "尊。若比丘。比丘尼。無慚愧心。輕慢佛語。犯眾學戒。",
    "X40n0717_012:0302b17": "如是犯波羅提提舍尼。波逸提。偷蘭遮。僧伽婆尸",
    "X40n0717_012:0302b18": "沙。犯波羅夷。得幾不饒益罪。惟願解說。佛告目連。",
    "X40n0717_012:0302b19": "諦聽諦聽。今為汝說。若比丘。比丘尼。無慚無愧。輕",
    "X40n0717_012:0302b20": "慢佛語。犯眾學戒。如四天王壽五百歲墮泥犁中。",
    "X40n0717_012:0302b21": "於人間數。九百千歲。復次目連。若無慚愧。輕慢佛",
    "X40n0717_012:0302b22": "語。犯波羅提提舍尼。如三十三天壽千歲墮泥犁",
    "X40n0717_012:0302b23": "中。於人間數。三億六十千歲復次目連。若無慚無",
    "X40n0717_012:0302b24": "愧。輕慢佛語。犯波逸提。如燄摩天壽二千歲墮泥",
    "X40n0717_012:0302c01": "犁中。於人間數。二十四億四十千歲。復次目連若",
    "X40n0717_012:0302c02": "無慚愧。輕慢佛語。犯偷蘭遮。如兜率天壽四千歲",
    "X40n0717_012:0302c03": "墮泥犁中。於人間數。五十億六十千歲。復次目連。",
    "X40n0717_012:0302c04": "若無慚愧。輕慢佛語。犯僧伽婆尸沙。如不憍樂天",
    "X40n0717_012:0302c05": "壽八千歲墮泥犁中。於人間數。二百三十億四十",
    "X40n0717_012:0302c06": "千歲。復次目連。若無慚愧。輕慢佛語。犯波羅夷。如",
    "X40n0717_012:0302c07": "他化自在天壽十六千歲墮泥犁中。於人間數。九",
    "X40n0717_012:0302c08": "百二十一憶六十千歲。尊者目連聞佛所說。歡喜",
    "X40n0717_012:0302c09": "奉行。爾時目連即說偈言。",
    "X40n0717_012:0302c10": " 因緣輕慢故  命終墮惡道  因緣修善者",
    "X40n0717_012:0302c11": " 於此生天上",
    "X40n0717_012:0302c12": " 緣斯修善業  離惡得解脫  不善觀因緣",
    "X40n0717_012:0302c13": " 身壞墮惡趣",
    "X40n0717_012:0302c14": " 比丘謹慎樂  放逸多憂譴  變諍小致大",
    "X40n0717_012:0302c15": " 積惡入火焚",
    "X40n0717_012:0302c16": " 持戒福致喜  破戒有懼心  永斷三界漏",
    "X40n0717_012:0302c17": " 爾乃得涅槃",
    "X40n0717_012:0302c18": " 戒德可恃怙  福報常隨心  見法為人長",
    "X40n0717_012:0302c19": " 永遠三惡道",
    "X40n0717_012:0302c20": " 戒慎除恐畏  福德三界尊  鬼龍邪毒害",
    "X40n0717_012:0302c21": " 不犯持戒人",
    "X40n0717_012:0302c22": " 神仙五通人  造世諸&#x546A;術  為彼慚愧者",
    "X40n0717_012:0302c23": " 斷諸無慚愧",
    "X40n0717_012:0302c24": " 如來制禁戒  半月半月說  已說戒利益",
    "X40n0717_012:0303a01": " 稽首禮諸佛",
    "X40n0717_012:0303a04": "[0303a04] ",
    "X40n0717_012:0303b01": "[0303b01] 按三藏中。懺法俱陳。事理互彰。其事懺者。禮佛名",
    "X40n0717_012:0303b02": "經。加持&#x546A;法。行方等儀須見好相。準教驗心。能伏",
    "X40n0717_012:0303b03": "業本。若行理懺。觀罪性空。滅業根源。如涅槃經云。",
    "X40n0717_012:0303b04": "若能修習身戒心慧。能觀諸法猶如&#x8657;空。設作惡",
    "X40n0717_012:0303b05": "業。思惟觀察。能轉地獄重報。現世輕受。若於小罪",
    "X40n0717_012:0303b06": "不能自出。心初無懺。不能習善。覆藏瑕玼。雖有善",
    "X40n0717_012:0303b07": "業。為罪垢汙。現世輕報。轉為地獄極重惡果。準如",
    "X40n0717_012:0303b08": "經說。修行理懺。觀罪性空。要具身戒心慧。復須依",
    "X40n0717_012:0303b09": "事發露除愆。方合經旨。滅業之源。以罪雖從心生。",
    "X40n0717_012:0303b10": "必因事而成業。故還依事而遣除。所謂罪從因緣",
    "X40n0717_012:0303b11": "而生。還從因緣而滅。緣生無性。故曰罪性本空。因",
    "X40n0717_012:0303b12": "果不昧。是曰果報不失。倘緣生有性。即觀之亦不",
    "X40n0717_012:0303b13": "可脫。惟無實性。故得還從因緣而滅。豈撥緣生而",
    "X40n0717_012:0303b14": "求性空。非不懺摩而罪自謝。若棄事而談理。實未",
    "X40n0717_012:0303b15": "知理之實相。何能觀察諸法猶如&#x8657;空。設離緣而",
    "X40n0717_012:0303b16": "觀諸法。即迷事不異理。寧悟當體即空。今有狂愚",
    "X40n0717_012:0303b17": "不慚己過。每藉口談理。妄云觀心。忽事相而不懺",
    "X40n0717_012:0303b18": "悔。事理既迷。行解何由相應。況理無雙立之能。事",
    "X40n0717_012:0303b19": "有挾理之功。是故懺摩而不觀心。猶能決罪之流。",
    "X40n0717_012:0303b20": "倘談理而不說悔。決難清罪之源。事理雙行。罪滅",
    "X40n0717_012:0303b21": "如日消霜。比丘若違律儀。要依律宗殄滅。必須識",
    "X40n0717_012:0303b22": "於罪名種性。隨有牒懺。戒體還淨。若疑不識。不合",
    "X40n0717_012:0303b23": "加法。罪亦難捐。故智度論云。戒律中雖復微細。懺",
    "X40n0717_012:0303b24": "則清淨。犯十善戒。雖懺。三惡道罪不除。如比丘犯",
    "X40n0717_012:0304a01": "諸性戒等。約此而言。比丘說悔。惟滅違制六罪。性",
    "X40n0717_012:0304a02": "愆由須準上事理懺除。倘託事理。而不對他說悔",
    "X40n0717_012:0304a03": "違制之罪猶在。詎能免彼六墮。三者並行。性遮俱",
    "X40n0717_012:0304a04": "遣。其有智者欲得身心皎潔。即可準經律蕩除。若",
    "X40n0717_012:0304a05": "不依律如法說悔。制罪亦不可滅。故僧祇律云。或",
    "X40n0717_012:0304a06": "有緣無罪而得罪者。如比丘無罪作罪悔過。得越",
    "X40n0717_012:0304a07": "毗尼罪。或有緣有罪得無罪者。如作小房。大房。一",
    "X40n0717_012:0304a08": "切乃至三諫。是也。或有緣有罪至有罪者。僧中說",
    "X40n0717_012:0304a09": "戒時乃至三問。有罪者如法悔。無罪者默然。爾時",
    "X40n0717_012:0304a10": "有罪不如法悔。復不語人。又不作念。我待清淨同",
    "X40n0717_012:0304a11": "意人當如法說悔。默然者。得越毗尼罪。或有緣無",
    "X40n0717_012:0304a12": "罪得無罪者。不作不犯。是也。或有緣重至輕者。比",
    "X40n0717_012:0304a13": "丘犯波逸提。向惡邪邊見。被舉人。悔過。得越毗尼",
    "X40n0717_012:0304a14": "罪。或有緣輕至重者。比丘犯越毗尼罪。向謗經人。",
    "X40n0717_012:0304a15": "被舉人。悔過。得波逸提。或有緣重至重者。比丘犯",
    "X40n0717_012:0304a16": "波逸提。向謗經。被舉人。悔過。得波逸提。或有緣輕",
    "X40n0717_012:0304a17": "至輕者。比丘犯越毗尼罪。向未具人悔過。不名悔",
    "X40n0717_012:0304a18": "過。更得越毗尼罪。"
}