{
    "X59n1105_001:0652a04": "芝園集目錄",
    "X59n1105_001:0652a06": "上卷 凡十四條",
    "X59n1105_001:0652a07": "杭州南屏山神悟法師塔銘",
    "X59n1105_001:0652a08": "杭州祥符寺通義大師塔銘",
    "X59n1105_001:0652a09": "秀州華亭超果照法師塔銘",
    "X59n1105_001:0652a10": "唐蘄州青著法師行業記",
    "X59n1105_001:0652a11": "湖州東林禪慧大師行業錄",
    "X59n1105_001:0652a12": "杭州祥符寺久闍&#x68C3;傳",
    "X59n1105_001:0652a13": "秀州超果惟湛法師行業記",
    "X59n1105_001:0652a14": "杭州雷峰廣慈法師行業記",
    "X59n1105_001:0652a15": "杭州祥符寺瑛法師塔銘",
    "X59n1105_001:0652a16": "越州餘姚異闍&#x68C3;塔銘",
    "X59n1105_001:0652a17": "越州漁浦淨慧大師塔銘",
    "X59n1105_001:0652a18": "溫州褒法師行業錄序湖州八聖寺鑒寺主傳",
    "X59n1105_001:0652a19": "溫州都僧正持正大師行業記",
    "X59n1105_001:0652a20": "下卷 凡十八條",
    "X59n1105_001:0652a21": "秀州呂氏靈骨讚考妣墓誌銘",
    "X59n1105_001:0652a22": "台州左氏墓銘新市姚君墓銘",
    "X59n1105_001:0652a23": "秀州沈君墓銘崇德呂君墓銘",
    "X59n1105_001:0652a24": "廣陳馬氏禮經錄四明孫氏禮佛錄",
    "X59n1105_001:0652b01": "論增戒書論慈愍三藏集書",
    "X59n1105_001:0652b02": "送衣&#x9262;書讒議",
    "X59n1105_001:0652b03": "博奕解四子要言序",
    "X59n1105_001:0652b04": "高麗李相公樂道集序送聞伯龍歸大學序",
    "X59n1105_001:0652b05": "長蘆賾禪師文集序釋門登科記序",
    "X59n1105_001:0652b07": "[0652b07] 芝園集目錄(終)",
    "X59n1105_001:0652b13": "No. 1105",
    "X59n1105_001:0652b14": "芝園集上",
    "X59n1105_001:0652b16": "杭州南屏山神悟法師塔銘",
    "X59n1105_001:0652b17": "[0652b17] 天台教始盛於陳隋間教主歿至于唐南北性相之",
    "X59n1105_001:0652b18": "宗大行于世異端斯起微言殆絕荊溪禪師辭而闢",
    "X59n1105_001:0652b19": "之遂復興振荊溪既滅逮于我宋又數百年學者鮮",
    "X59n1105_001:0652b20": "得其要是非相攻訛駮滋甚有大導師號神悟者出",
    "X59n1105_001:0652b21": "焉師永嘉人名處謙字終倩少厭俗禮常寧寺尚能",
    "X59n1105_001:0652b22": "為師能即天台十三世之祖師自剔染稟戒四出游",
    "X59n1105_001:0652b23": "學投足於錢唐天竺慈雲之門敏銳超倫美聲外溢",
    "X59n1105_001:0652b24": "先達晚進懾然敬服其次歷扣諸方道不我合卒詣",
    "X59n1105_001:0652c01": "天台東掖山遇神照法師服勤北面遂嗣其居焉自",
    "X59n1105_001:0652c02": "是磨礱所業優柔至理夙植既深豁有所發乃擲去",
    "X59n1105_001:0652c03": "浮末研幾根底統宗會異一其指歸五時之教權衡",
    "X59n1105_001:0652c04": "於法華一家祖乘梗&#x69E9;於止觀故其所韞不可測其",
    "X59n1105_001:0652c05": "所學不可究其辯論不可窮每一臨座發言有詣舉",
    "X59n1105_001:0652c06": "事炳煥聽者莫不驚耳動目揚聲稱善搢紳先生博",
    "X59n1105_001:0652c07": "雅論士求之講道終夜竟日莫知所詣師&#x8657;以待物",
    "X59n1105_001:0652c08": "慈以容眾青青子衿憧憧而奔踵門扣道若大旱之",
    "X59n1105_001:0652c09": "望雲霓嬰兒之慕母乳未足為喻晚年出山闡化于",
    "X59n1105_001:0652c10": "錢唐而東吳禪講頗盛或馳騁文字之學或放蕩身",
    "X59n1105_001:0652c11": "口之事浸以成俗非朝夕矣師獨能奮然整其頹綱",
    "X59n1105_001:0652c12": "摘其餘焰其徒往往捨末務本革謬從正者多矣故",
    "X59n1105_001:0652c13": "有厭棄榮寵者謝絕退藏者禮誦專業者衣盂外飾",
    "X59n1105_001:0652c14": "者齋戒自持者講論兼濟者禪寂內怡者殆不可勝",
    "X59n1105_001:0652c15": "數由是先聖之遺化復存於季運者實斯人之力焉",
    "X59n1105_001:0652c16": "累遷望寺終止南屏報盡緣息示疾奄逝壽六十五",
    "X59n1105_001:0652c17": "臘五十四即&#x7188;寧八年四月五日也門人瘞全身于",
    "X59n1105_001:0652c18": "山之右立塔以識之銘曰。",
    "X59n1105_001:0652c19": " 天台東掖  奮于聲跡  克志圓乘  妙契皇極",
    "X59n1105_001:0652c20": " 後世有聞  斯人之力",
    "X59n1105_001:0652c21": " 靈山天竺  方朋雲逐  來者&#x8657;心  往者實腹",
    "X59n1105_001:0652c22": " 瘠地枯根  靡不沾沃",
    "X59n1105_001:0652c23": " 西湖南屏  石室籌盈  孤蟾奄墜  大野重冥",
    "X59n1105_001:0652c24": " 唯遺清風  布于寰瀛",
    "X59n1105_001:0653a01": "祥符寺通義大師塔銘",
    "X59n1105_001:0653a02": "[0653a02] 元祐三年十一月十日大師以疾終于所居十九日",
    "X59n1105_001:0653a03": "火葬得青碧舍利數百粒弟子輩以明年正月二十",
    "X59n1105_001:0653a04": "六日葬餘骨于靈隱之西麓預狀平生事業從予請",
    "X59n1105_001:0653a05": "銘以表其塔辭不獲免故為敘曰大師姓阮世為錢",
    "X59n1105_001:0653a06": "唐人少小&#x9834;悟不樂塵俗從祥符寺有章脫素遇天",
    "X59n1105_001:0653a07": "禧普恩落髮具戒諱子寧字師靜號全真子初依祖",
    "X59n1105_001:0653a08": "師遇因百法學慈恩經論次從長水子璿法師學賢",
    "X59n1105_001:0653a09": "首教觀尋歸閉戶焚枯折松輪環講貫若楞嚴若法",
    "X59n1105_001:0653a10": "華若圓覺若金剛等無慮五十餘過行有餘力旁涉",
    "X59n1105_001:0653a11": "周孔老莊百氏之書皆通講解善屬文辭頗工筆扎",
    "X59n1105_001:0653a12": "&#x751E;撰金剛心經科記略慈恩彌陀疏鈔並各一卷出",
    "X59n1105_001:0653a13": "宋高僧傳音義三卷刪續本寺圖經一卷新修廣韻",
    "X59n1105_001:0653a14": "字錄一卷書疏雜文六卷古律詩總五百餘首其歷",
    "X59n1105_001:0653a15": "學義解如此中年謝去人事閱大藏凡四周四大部",
    "X59n1105_001:0653a16": "一周東京普安長興慶善雲濟數處大藏皆師對校",
    "X59n1105_001:0653a17": "手寫法華等經五十餘軸看華嚴二十部法華楞嚴",
    "X59n1105_001:0653a18": "維摩圓覺各五百部金剛彌陀並五萬卷密言聖號",
    "X59n1105_001:0653a19": "晨夕課念不可悉數其焚修精至如此未終前數日",
    "X59n1105_001:0653a20": "忽謂其徒曰吾報齡非久矣吾沒後舉哀變服挽喪",
    "X59n1105_001:0653a21": "夜會汝輩必不為之然有假手作臨終頌辭世遺書",
    "X59n1105_001:0653a22": "多為識者所誚汝無侚俗貽吾恥也俄而臥疾不起",
    "X59n1105_001:0653a23": "剋時整慮瞑目屈指泊然化去俗齒八十一僧夏六",
    "X59n1105_001:0653a24": "十九度弟子梵倫梵僎梵仁法孫思振思授思拱思",
    "X59n1105_001:0653b01": "總其享壽令終如此昔百法以德業擅名言行動靜",
    "X59n1105_001:0653b02": "為人軌則大師稟奉教言孜孜循踐力勤講課不墜",
    "X59n1105_001:0653b03": "其風又百法平居手植石&#x5D53;木于其庭下以為悅目",
    "X59n1105_001:0653b04": "之玩一時名賢皆留篇什大師晚年敞軒裁花繼其",
    "X59n1105_001:0653b05": "所好且欲終身不忘遺訓其尊道重義如此大師天",
    "X59n1105_001:0653b06": "資沉毅動無輕率深居宴晦怡然自得雖衣冠貴族",
    "X59n1105_001:0653b07": "出入其門而未&#x751E;枉尺屈道趍附權豪苟其聲利其",
    "X59n1105_001:0653b08": "養志秉節如此大師學問該博德業充富才辯辭翰",
    "X59n1105_001:0653b09": "出於時流然未&#x751E;矜能伐善恃己陵物不議人之所",
    "X59n1105_001:0653b10": "短不掩人之所長謙&#x8657;退己慎言寡過其深識遠度",
    "X59n1105_001:0653b11": "如此於戲人有卒身不為學者有學而不務修者有",
    "X59n1105_001:0653b12": "修而不存義者有義而不守節者有節而不負識者",
    "X59n1105_001:0653b13": "有備此數德而不得其終者有以見大師為人為道",
    "X59n1105_001:0653b14": "有始有卒豈特擅美於一時亦將垂裕於後世也銘",
    "X59n1105_001:0653b15": "曰。",
    "X59n1105_001:0653b16": " 百法五教  性相支離  旁求兼講  通幽洞微",
    "X59n1105_001:0653b17": " 克嗣遺蹤  聿修厥德  操守有終  動止無忒",
    "X59n1105_001:0653b18": " 空花起滅  水月去來  唯此遺骸  復于浮埃",
    "X59n1105_001:0653b19": " 靈山之西  祖塔之右  壘石勒銘  用昭厥後",
    "X59n1105_001:0653b20": "華亭超果照法師塔銘",
    "X59n1105_001:0653b21": "[0653b21] 法師諱靈照字了然號希夷子父盧氏本東陽蘭谿",
    "X59n1105_001:0653b22": "建鄴里人法師生而有異不與群童戲劇既失恃怙",
    "X59n1105_001:0653b23": "志願脫俗累啟於兄兄欲止之遂取三藤極&#x9E81;者示",
    "X59n1105_001:0653b24": "之曰使吾擊汝藤碎可從汝意法師欣然躍入山林",
    "X59n1105_001:0653c01": "間拾藤如束薪負至兄前曰兄果容入道直以束藤",
    "X59n1105_001:0653c02": "擊之俱碎亦無恨矣兄即感涕乃知其志不可奪遂",
    "X59n1105_001:0653c03": "令禮本縣寶慧寺紹賢為師一入僧門誓去枕席香",
    "X59n1105_001:0653c04": "燈禮誦晝夜不息未[其/日]月誦通法華光明二經年過",
    "X59n1105_001:0653c05": "弱冠抱經投試即預科選長吏嘉其敏銳別牓以獎",
    "X59n1105_001:0653c06": "之洎落[髟/采]稟具奉持甚嚴竊自思曰人而不學沒齒",
    "X59n1105_001:0653c07": "無聞君子恥之矧為佛徒唯道是務飽食&#x8657;度不知",
    "X59n1105_001:0653c08": "其可乎遂浮杯度江詣錢唐香嚴蘭若依湛法師學",
    "X59n1105_001:0653c09": "天台教服勤數載更欲旁求師訓之曰汝無他往方",
    "X59n1105_001:0653c10": "今淨覺法師闡化吳興實吾宗間世之匠宜就而正",
    "X59n1105_001:0653c11": "焉法師受教負笈而往師資道契針芥相投切問近",
    "X59n1105_001:0653c12": "思夙夜匪懈又數年間一家教觀無不通達淨覺欲",
    "X59n1105_001:0653c13": "觀其器度歷試重任法師隨事裁置皆得眾心洎淨",
    "X59n1105_001:0653c14": "覺歸寂吳興道俗請住吳山解空院次遷景德戒壇",
    "X59n1105_001:0653c15": "院&#x7188;寧中香嚴法師居雲間超果力搆教肆纔及完",
    "X59n1105_001:0653c16": "備無何報盡將啟手足囑其眾曰吾竭力盡心建此",
    "X59n1105_001:0653c17": "道場常願得一真傳教人以繼吾後非靈照其他不",
    "X59n1105_001:0653c18": "可道俗依言同謀懇請法師乃率眾而至遐邇嚮風",
    "X59n1105_001:0653c19": "徒侶奔湊禪誦精苦講誨無倦矧乃崇淨土之教慕",
    "X59n1105_001:0653c20": "東林之風自元豐已來結四眾為社專慕彌陀誓期",
    "X59n1105_001:0653c21": "西往每至春首啟淨土法會七晝夜躬事懺摩愈加",
    "X59n1105_001:0653c22": "精至如是二三年間士女預社者二萬餘人獲益感",
    "X59n1105_001:0653c23": "驗不可勝數&#x751E;於寢夢見彌陀觀音勢至聖相殊特",
    "X59n1105_001:0653c24": "法師前禮跪而問曰靈照一生誦大乘經學大乘法",
    "X59n1105_001:0654a01": "修大乘行期生安養為果願否觀音指曰淨土不遠",
    "X59n1105_001:0654a02": "有願則生勿復疑矣又&#x751E;誦經至於深夜因而倚臥",
    "X59n1105_001:0654a03": "忽夢普賢身相喜而驚寤遂發心造普賢像誓誦法",
    "X59n1105_001:0654a04": "華萬部以嚴淨報餘時讀誦不可具紀元豐五年仲",
    "X59n1105_001:0654a05": "冬月忽臥疾不起謂侍者曰吾於病中見有異事安",
    "X59n1105_001:0654a06": "養之期吾已決矣十六日昧爽間北首西面累足而",
    "X59n1105_001:0654a07": "逝肢體溫煖者三日其徒依西竺法闍維之是日天",
    "X59n1105_001:0654a08": "慘雲愁風悲泉咽衰素盈于四衢號慟震於大野眾",
    "X59n1105_001:0654a09": "以香木積而化之開棺發焰或聞異香煙散身&#x7070;盡",
    "X59n1105_001:0654a10": "&#x89A9;奇瑞舌根不壞柔潤如生舍利迸流赤白相間平",
    "X59n1105_001:0654a11": "居功業於茲見矣世報五十五僧夏三十四登門受",
    "X59n1105_001:0654a12": "道千有餘人親度弟子曰靜仁曰覺圓曰靜智明年",
    "X59n1105_001:0654a13": "仲冬十八日以骨舌瘞于院之東南隅立塔以識之",
    "X59n1105_001:0654a14": "其靜仁者累以行狀從予丐文予與法師有舊辭不",
    "X59n1105_001:0654a15": "得已強銘繫曰。",
    "X59n1105_001:0654a16": "[0654a16] 竺風扇于震旦台教盛于東吳克荷斯道寔蕃有",
    "X59n1105_001:0654a17": "徒偉歟法師出為世模拯于弱喪炳于昏衢乘戒",
    "X59n1105_001:0654a18": "兩急言行齊驅集結蓮社兮希風廬阜剋勤禪誦",
    "X59n1105_001:0654a19": "兮接武大蘇道因時而或晦形隨物而云殂舍利",
    "X59n1105_001:0654a20": "騰煙兮粲如珠顆舌根在焰兮赫如紅蕖摧教門",
    "X59n1105_001:0654a21": "之梁棟失後學之津途機山西湖丈室東隅&#x89A9;此",
    "X59n1105_001:0654a22": "靈墳孰不為之嗚呼。",
    "X59n1105_001:0654a23": "唐蘄州青著法師行業記",
    "X59n1105_001:0654a24": "[0654a24] 法師名慧普本郡蘄水宋氏之子稟賦&#x8E08;朗器識超",
    "X59n1105_001:0654b01": "邁既具戒品操守頗嚴元和初&#x751E;過廣濟邑北望數",
    "X59n1105_001:0654b02": "里&#x5CEF;岫峭卓鬱如屏障遂有終焉之志乘興曳策趍",
    "X59n1105_001:0654b03": "而登之得一巨巖結廬其下誓誦大涅槃經以為常",
    "X59n1105_001:0654b04": "業歷年滋久一部通徹凡四十二卷或疑其誕妄趣",
    "X59n1105_001:0654b05": "舉品題以試之師應聲連續了無澀滯聞者莫不歎",
    "X59n1105_001:0654b06": "伏而師初不介意躬力耕種用備辰羞卉服布裘以",
    "X59n1105_001:0654b07": "度伏臘居常誦經朝夕匪懈梵音清朗響應空谷山",
    "X59n1105_001:0654b08": "深路僻人跡罕到唯樵叟往還每見一青衣隨侍坐",
    "X59n1105_001:0654b09": "起自是絕粒更無他營議者以為必有幽靈奉供或",
    "X59n1105_001:0654b10": "有扣問師終不言鄉俗稱異乃以青著名其山焉至",
    "X59n1105_001:0654b11": "十年有徒道進&#x7CFA;率檀信開基搆廈&#x524F;為伽藍即以",
    "X59n1105_001:0654b12": "山名揭其院額大中十二年十月二十七日怡然無",
    "X59n1105_001:0654b13": "疾澡浴更衣集眾告別加趺收視奄爾長逝弟子輩",
    "X59n1105_001:0654b14": "以香泥纏飾建塔于院之東&#x5CEF;皇朝初第三世孫德",
    "X59n1105_001:0654b15": "明患其居處嶮絕艱於登降乃遷院基于山下徙塔",
    "X59n1105_001:0654b16": "當其前&#x5CEF;&#x7188;寧末七世孫智華智潭又慮院塔相遼",
    "X59n1105_001:0654b17": "事奉有間復徙塔于院之西北隅傍溪增築用接廊",
    "X59n1105_001:0654b18": "廡逮今八世幾二百年香火不絕予&#x751E;覽三代高僧",
    "X59n1105_001:0654b19": "傳其間誦經一科多敘臨終異事豈非博聞多學未",
    "X59n1105_001:0654b20": "若專業一經寓目妙乘不參世論遊心聖境頓息妄",
    "X59n1105_001:0654b21": "緣是以生則德動神明死乃全身不壞振一時之清",
    "X59n1105_001:0654b22": "望垂千載之令模豈與夫恃爝火之明衒鼯鼠之伎",
    "X59n1105_001:0654b23": "者同日而語哉其孫擇言&#x751E;慨先祖之遺美雖傳錄",
    "X59n1105_001:0654b24": "所載而脫略舛誤未足取信於世遠遊江表累造吾",
    "X59n1105_001:0654c01": "廬撿錄事條首命纂緝將謀勒石以永其傳予喜其",
    "X59n1105_001:0654c02": "為人敏銳好學復能念祖尚德故為筆削以塞其請",
    "X59n1105_001:0654c03": "云。",
    "X59n1105_001:0654c04": "東林禪慧大師行業錄",
    "X59n1105_001:0654c05": "[0654c05] 大師湖州歸安縣東林吳氏之子智印諱也復之字",
    "X59n1105_001:0654c06": "也少厭塵網志慕超&#x39DE;父母奇之乃聽出家年甫弱",
    "X59n1105_001:0654c07": "冠禮祇園寺宗盛為師未幾經業通利比試得度既",
    "X59n1105_001:0654c08": "而登壇稟戒便欲裹糧負笈四出遊學無何師老且",
    "X59n1105_001:0654c09": "死遂嗣其居弗果先志每以為恨然凡遇知法有道",
    "X59n1105_001:0654c10": "之士欽羨敬服避席請教一有所聞則忻然頂受拳",
    "X59n1105_001:0654c11": "拳不敢忘於是經律論藏戒定慧學皆薄知其梗&#x69E9;",
    "X59n1105_001:0654c12": "中年聞淨土教觀決能超絕諸有至無退轉自是專",
    "X59n1105_001:0654c13": "勤禮誦凝神繫想日無&#x8657;度師天資質直不喜巧言",
    "X59n1105_001:0654c14": "諂容迎合人意歷掌眾事而公白廉慎上下悅伏身",
    "X59n1105_001:0654c15": "無妄為語不輕發道俗往還止以因果死生之理以",
    "X59n1105_001:0654c16": "相警勵由是閭里嚮風率從善誘元符改號暮秋月",
    "X59n1105_001:0654c17": "得疾乃摒去人事不接賓侶扶羸牽強不臥枕席獨",
    "X59n1105_001:0654c18": "於常課愈加精至一日語其徒曰吾此疾不復起也",
    "X59n1105_001:0654c19": "吾平居誓生安養時其至矣宜集寺僧以佛事相助",
    "X59n1105_001:0654c20": "十月二十一日辰時寺眾雲擁聲磬諷阿彌陀經殆",
    "X59n1105_001:0654c21": "至卷末師乃加趺瞑目泊然長逝經夕神色如生鄉",
    "X59n1105_001:0654c22": "俗聞之持香奔赴稽首稱歎不可遽數壽六十九臘",
    "X59n1105_001:0654c23": "四十五弟子曰善欽曰有邦曰思尚皆他適獨思坦",
    "X59n1105_001:0654c24": "者侍疾至終越明年二月十一日依天竺法火葬于",
    "X59n1105_001:0655a01": "近郊收舍利葬于本居之後園立塔以識之予元祐",
    "X59n1105_001:0655a02": "中以結界之命&#x751E;至此寺寓大師房數宵因語及淨",
    "X59n1105_001:0655a03": "業師頗以為然自此相別十餘年蹤跡南北殆不知",
    "X59n1105_001:0655a04": "師之在否比坦者至具道先師平生本末袖出行狀",
    "X59n1105_001:0655a05": "請文為記予追感不已故為編緝且欲以始終見證",
    "X59n1105_001:0655a06": "警諸同道庶幾篤志西想無復自疑自障致虧於發",
    "X59n1105_001:0655a07": "足耳。",
    "X59n1105_001:0655a08": "杭州祥符寺久闍&#x68C3;傳",
    "X59n1105_001:0655a09": "[0655a09] 釋可久字佚老錢唐錢氏子少厭俗遇天聖覃恩得",
    "X59n1105_001:0655a10": "度&#x751E;從霅溪法師學天台教喜為古律詩大抵造於",
    "X59n1105_001:0655a11": "平淡清苦比夫然徹清塞之流未相上下左丞蒲公",
    "X59n1105_001:0655a12": "集錢唐古今詩從師求&#x69C0;師曰隨得隨去未始留也",
    "X59n1105_001:0655a13": "人亦頗高之晚年杜門絕&#x8FF9;送客指門閾為界內翰",
    "X59n1105_001:0655a14": "蘇公摳密林公一時名賢傾蓋相訪亦未始屈也予",
    "X59n1105_001:0655a15": "初聞之作詩嘲曰拗折&#x7240;頭舊杖蔾任教桃李自成",
    "X59n1105_001:0655a16": "蹊如何昔日廬山遠&#x5374;為陶潛一過溪師笑而不答",
    "X59n1105_001:0655a17": "居室荒陋人不堪憂庭下唯紅蕉數本翠竹數百竿",
    "X59n1105_001:0655a18": "自號蕭蕭堂師居堂上經行宴坐裕如也既病將卒",
    "X59n1105_001:0655a19": "輒語人曰吾死蕉竹亦死擇瑛公亦死是時瑛公尚",
    "X59n1105_001:0655a20": "無恙後皆果其言人亦莫能測臨行口占頌曰生老",
    "X59n1105_001:0655a21": "病死樂在其中已矣乎傳語風花雪月言訖長往壽",
    "X59n1105_001:0655a22": "八十其徒葬骨于北山禪宗蘭若予平時常敬事之",
    "X59n1105_001:0655a23": "每過舊居愴然有所感因提數事以示來者。",
    "X59n1105_001:0655a24": "秀州超果惟湛法師行業記",
    "X59n1105_001:0655b01": "[0655b01] 法師本東陽義烏宋氏之子惟湛名也子照字也未",
    "X59n1105_001:0655b02": "生之日有神異僧謂其父曰汝當生子六人其第五",
    "X59n1105_001:0655b03": "者慎勿留之宜令出家必弘大教祥符中母陳氏始",
    "X59n1105_001:0655b04": "生法師齠年便懷出俗父母難之因而致疾其父方",
    "X59n1105_001:0655b05": "悟疇昔異僧之言乃從其志遂禮雙林寺慧勤為師",
    "X59n1105_001:0655b06": "寺即梁朝大士所居處也真宗天禧中普度天下僧",
    "X59n1105_001:0655b07": "尼法師乃獲剃染明年即具戒品嚴奉彝範深樂圓",
    "X59n1105_001:0655b08": "乘聞天台之教大振于江左遂投天台東掖山神照",
    "X59n1105_001:0655b09": "法師而求學焉晝探妙義夕奉懺摩三業翹勤寸陰",
    "X59n1105_001:0655b10": "不廢故同學輩以道人稱之復詣四明廣智之門旁",
    "X59n1105_001:0655b11": "求異聞博究精義一坐十載大有所成乃曰大師所",
    "X59n1105_001:0655b12": "得我亦得之遂陞堂請益為眾激揚四方嚮風群學",
    "X59n1105_001:0655b13": "畏服復自思曰大師所授吾不復疑矣若夫圓頓絕",
    "X59n1105_001:0655b14": "待之旨非深造自得吾竊不敢自許乃優而柔之積",
    "X59n1105_001:0655b15": "而思之忽於智者祖師言下廓然自悟渙如冰釋乃",
    "X59n1105_001:0655b16": "與同學先達輩相與講論或稽首伏從者或攘臂拒",
    "X59n1105_001:0655b17": "斥者法師喟然歎曰吾佛之道得之者謂之無諍三",
    "X59n1105_001:0655b18": "昧尚非言思所到寧容戲論乎遂卷衣還鄉&#x637F;止舊",
    "X59n1105_001:0655b19": "隱焚&#x6822;進月遠繼大蘇之風菜食水齋高慕赤城之",
    "X59n1105_001:0655b20": "節宴晦林野禪誦自適既而思曰吾祖有訓弘法是",
    "X59n1105_001:0655b21": "務莫作最後斷佛種人吾今專門獨善豈其孫謀耶",
    "X59n1105_001:0655b22": "於是負錫來吳闢絳紗于錢唐香嚴蘭若次遷東越",
    "X59n1105_001:0655b23": "後居雲間即超果道場也法師纔至士庶風偃學眾",
    "X59n1105_001:0655b24": "雲集有時啟貝文揮犀柄圓音落落駭于群聽或陞",
    "X59n1105_001:0655c01": "其堂或入其室一雲所雨莫不霑益講習之餘志在",
    "X59n1105_001:0655c02": "興建導誘豪族力營福事雕彌陀聖像敞淨土懺室",
    "X59n1105_001:0655c03": "講堂函丈周遭舍宇所須供事一皆新之自是天台",
    "X59n1105_001:0655c04": "之道淨土之教流于中吳者由師始也山家教觀大",
    "X59n1105_001:0655c05": "小部帙輪環講授不可具錄&#x7188;寧六年三月八日建",
    "X59n1105_001:0655c06": "光明懺會與眾同修期滿七日臨將解散召集徒屬",
    "X59n1105_001:0655c07": "遽然告曰吾報緣齊此欲與汝輩訣別宜聽吾言即",
    "X59n1105_001:0655c08": "舉涅槃遺教等文殷勤囑累其詞哀切舉眾垂淚言",
    "X59n1105_001:0655c09": "訖加趺儼然而逝異日火化得舍利數百粒粲然如",
    "X59n1105_001:0655c10": "珠火鍛鐵擊鏗然不壞非戒定慧力曷至于是其徒",
    "X59n1105_001:0655c11": "以餘骨建塔于縣西余山之慧日院春秋六十五僧",
    "X59n1105_001:0655c12": "臘五十三親度弟子曰贄通曰宗永曰宗式曰宗古",
    "X59n1105_001:0655c13": "登門受法者不可勝計海慧圓師實得法之高弟一",
    "X59n1105_001:0655c14": "日狀其行業從予丐文辭不得已因為編敘庶有補",
    "X59n1105_001:0655c15": "於僧史云。",
    "X59n1105_001:0655c16": "杭州雷&#x5CEF;廣慈法師行業記",
    "X59n1105_001:0655c17": "[0655c17] 師名慧才字曇遠永嘉樂清王氏之子少有奇操樂",
    "X59n1105_001:0655c18": "道厭俗五歲投本邑白鶴寺怡芳為師遇祥符覃恩",
    "X59n1105_001:0655c19": "得剃度十三進具戒聞四明法智大師傳天台宗教",
    "X59n1105_001:0655c20": "法席頗盛遂往聽習而稟賦昏魯罔無所措乃曰吾",
    "X59n1105_001:0655c21": "聞觀音大士弘誓利物有求必應吾將持觀音名課",
    "X59n1105_001:0655c22": "大悲咒庶幾心智明發學通祖教一夕恍若睡夢見",
    "X59n1105_001:0655c23": "一梵僧長數丈&#x8F19;呼師名因脫所著袈裟與師披掛",
    "X59n1105_001:0655c24": "囑云盡生記吾吾當助汝翌日一臨講會廓然開悟",
    "X59n1105_001:0656a01": "目矚耳聽有如夙習前後所聞無不洞曉朋儔驚異",
    "X59n1105_001:0656a02": "摩肩疊足諮詢扣擊應酬無滯法智乃命為眾點讀",
    "X59n1105_001:0656a03": "凡請益答義學眾環繞法智每於眾前稱其所得從",
    "X59n1105_001:0656a04": "此名流四方前輩推伏後詣錢唐天竺慈雲法師座",
    "X59n1105_001:0656a05": "下服勤北面益有異聞既而解行老成學者蟻慕遂",
    "X59n1105_001:0656a06": "於寶山廣嚴院領徒講授三年遷孤山竹閣又三年",
    "X59n1105_001:0656a07": "遷南山佛慧寺二十餘年度支毛公請住衢州浮石",
    "X59n1105_001:0656a08": "院治平初知府沈公請歸住法慧寶閣太尉盧公奏",
    "X59n1105_001:0656a09": "廣慈之號年老求退杭人惜其去建庵于南山之雷",
    "X59n1105_001:0656a10": "&#x5CEF;壽八十六臘七十三講過經論為眾授戒不可勝",
    "X59n1105_001:0656a11": "數感應事&#x8FF9;避誕不書師平生以大悲&#x546A;為憑伎少",
    "X59n1105_001:0656a12": "時&#x751E;翹跪一晝後誦之無倦色自後每一跪以百八",
    "X59n1105_001:0656a13": "為期又欲誓生安養翹跪一晝夜課彌陀名其至誠",
    "X59n1105_001:0656a14": "皆類此將終得異夢乃曰吾生淨土決矣遂更衣起",
    "X59n1105_001:0656a15": "坐書偈讚佛偈畢泊然而化實元豐六年五月二十",
    "X59n1105_001:0656a16": "一日也是年閏六月十日其徒奉全身葬于庵之右",
    "X59n1105_001:0656a17": "立塔以識之師性恬貌古少語寡欲舉止沉厚與人",
    "X59n1105_001:0656a18": "慈和天台教門諸家異論師資相戾喧動江浙而師",
    "X59n1105_001:0656a19": "盡己所知循循講訓善否短長未&#x751E;形齒高而不介",
    "X59n1105_001:0656a20": "和而不流往來錢唐四十餘年不與俗接所在領眾",
    "X59n1105_001:0656a21": "供事充給公卿仕人望風師敬養高任世凡百不謀",
    "X59n1105_001:0656a22": "而至非福慧兼備曷至于此哉平居大小二食朝晚",
    "X59n1105_001:0656a23": "講誨雖病未&#x751E;違眾辭老入庵終身不出雖威權豪",
    "X59n1105_001:0656a24": "勢竟不能屈真一代之高僧也登門授道不計數親",
    "X59n1105_001:0656b01": "度弟子凡十人而法宗者一日條目其事以記文見",
    "X59n1105_001:0656b02": "囑予&#x751E;從師稟戒知師頗詳因為編敘以備後世作",
    "X59n1105_001:0656b03": "傳者云。",
    "X59n1105_001:0656b04": "杭州祥符寺瑛法師骨塔銘",
    "X59n1105_001:0656b05": "[0656b05] 師名擇瑛字韞之桐江俞氏子母王氏嘗夢二日相",
    "X59n1105_001:0656b06": "&#x8D82;而至并貫于懷因而有娠且疑必孕二子焉逮月",
    "X59n1105_001:0656b07": "滿止誕一男次年復&#x59D9;娠又產一男始應二日之夢",
    "X59n1105_001:0656b08": "父母異之俱令出家各以經業得剃度然皆明敏好",
    "X59n1105_001:0656b09": "學有志節長子名子欽字希固受業于錢唐淨住院",
    "X59n1105_001:0656b10": "晚出遊學卒於天台山次子即法師也師幼失所恃",
    "X59n1105_001:0656b11": "隨父來杭始脫素于南山之瑞&#x5CEF;後禮壽寧院處邦",
    "X59n1105_001:0656b12": "為師既具戒品首學戒律俊邁之聲已出流輩師以",
    "X59n1105_001:0656b13": "始學頗亦自負&#x7188;寧中東掖山神悟法師來止寶覺",
    "X59n1105_001:0656b14": "師往見之一聞講唱慴然媿伏乃曰不意叔世復有",
    "X59n1105_001:0656b15": "斯人此真吾師幾不遇也於是&#x8657;心潔己北面師事",
    "X59n1105_001:0656b16": "摳衣請教朝夕匪懈神悟亦頗器之師雖博涉經論",
    "X59n1105_001:0656b17": "獨於法華尤為得意因看不二門金剛錍不寐者數",
    "X59n1105_001:0656b18": "月遂以所得白師師曰法華妙旨歸乎自己宜善護",
    "X59n1105_001:0656b19": "持勿自輕也但恐摩尼至寶投于弊囊非所宜耳自",
    "X59n1105_001:0656b20": "是學行著聞方朋嚮慕如鏡去垢則有像斯分如鐘",
    "X59n1105_001:0656b21": "中&#x8657;則隨叩而應其為道也不羈於相不蕩於空其",
    "X59n1105_001:0656b22": "為人也不附於時不滯於物言無委曲行無便&#x4FAB;播",
    "X59n1105_001:0656b23": "遷南北為法忘勞行止隨緣去留在我或領眾住持",
    "X59n1105_001:0656b24": "或寓居講演蘇杭湖秀歷二十餘處中年多病遂居",
    "X59n1105_001:0656c01": "祥符古剎一揮麈柄緇儒雲集洪音迅辯聽者莫不",
    "X59n1105_001:0656c02": "耳聳目貽歎其&#x9834;脫元符二年春得疾藥不可療臨",
    "X59n1105_001:0656c03": "行自省曰吾二十年專弘上乘啟悟群庶豈謂嬰茲",
    "X59n1105_001:0656c04": "疾苦力不能制將非所傳未契聖意乎遂以平生著",
    "X59n1105_001:0656c05": "撰對眾火之奮身而起面西&#x51ED;机命眾誦彌陀經纔",
    "X59n1105_001:0656c06": "及流通奄然息絕實三月二十九日也壽五十五臘",
    "X59n1105_001:0656c07": "三十二後五日闍維於下湖之野是日素幡滿路香",
    "X59n1105_001:0656c08": "木成[卄/積]道俗追送數里間車馬不容火滅得遺骸散",
    "X59n1105_001:0656c09": "于湖中或謂法師有益於世一旦歸寂而遺風餘懿",
    "X59n1105_001:0656c10": "泯然無聞殆非我曹所忍遂使人漉之止得半許立",
    "X59n1105_001:0656c11": "塔葬于靈芝懺室後蓮池之西請予為銘予與師童",
    "X59n1105_001:0656c12": "稚時已相往還以至同試經同學教知師頗詳故不",
    "X59n1105_001:0656c13": "敢辭銘曰。",
    "X59n1105_001:0656c14": " 至聖降靈  唯為一實  鷲嶺開權  鶴林扶律",
    "X59n1105_001:0656c15": " 天台妙悟  章安祖述  不有法師  孰造淵密",
    "X59n1105_001:0656c16": " 區其善否  糾其得失  住有沉空  虎皮羊質",
    "X59n1105_001:0656c17": " 若夫冥乎真者  無動無出  繫乎數者  有始有卒",
    "X59n1105_001:0656c18": " 收種&#x51ED;机  加趺掩室  香燼有身  塔藏遺骨",
    "X59n1105_001:0656c19": " 荷花開謝  湖光出沒  留示諸徒  仰止奚畢",
    "X59n1105_001:0656c20": "越州餘姚異闍&#x68C3;塔銘",
    "X59n1105_001:0656c21": "[0656c21] 釋單異字隱之越州餘姚杜氏子丱角時已有超拔",
    "X59n1105_001:0656c22": "之志脫素于龍泉寺禮清序為師遇皇祐普恩得剃",
    "X59n1105_001:0656c23": "度既具戒品負笈挈囊學天台教於四明贇法師自",
    "X59n1105_001:0656c24": "後&#x5FA7;歷諸方知新溫故天竺明智雷&#x5CEF;廣慈皆登門",
    "X59n1105_001:0657a01": "入室孜孜扣擊餘二十年所業既成遂還舊隱道俗",
    "X59n1105_001:0657a02": "或以住持強之皆確然不就柰何耆舊篤迫事不能",
    "X59n1105_001:0657a03": "已遂於本寺講演圓乘聽眾悅服晚年謝去人事掩",
    "X59n1105_001:0657a04": "關不出嚴治一室專修淨業禮佛誦經不舍晝夜崇",
    "X59n1105_001:0657a05": "寧改元夏制將解忽染微恙至十九日召集徒屬焚",
    "X59n1105_001:0657a06": "香告曰吾生淨土時已到矣當乘金剛臺隨佛西邁",
    "X59n1105_001:0657a07": "願勉力進修可得相見言訖索湯沐浴手結佛印泊",
    "X59n1105_001:0657a08": "然坐滅是月二十五日火化于西郭而&#x7070;骨間舌根",
    "X59n1105_001:0657a09": "數珠儼然如故得非誦持之&#x52B9;歟其徒以某年某月",
    "X59n1105_001:0657a10": "葬于當山之西&#x5CEF;壽七十六臘五十二平居誦普賢",
    "X59n1105_001:0657a11": "觀經萬卷法華經五千部彌陀經萬卷佛號不計數",
    "X59n1105_001:0657a12": "一子曰德懋二弟曰覃逸曰覃悅悅見為僧首&#x751E;從",
    "X59n1105_001:0657a13": "予學律一日具錄其事求銘以識其塔銘曰。",
    "X59n1105_001:0657a14": " 惟師為學  有而若無  惟師為行  實而若&#x8657;",
    "X59n1105_001:0657a15": " 形器化矣  珠舌儼如  白業斯著  青史宜書",
    "X59n1105_001:0657a16": "越州漁浦淨慧大師塔銘",
    "X59n1105_001:0657a17": "[0657a17] 大師蕭然漁浦章氏子少孤與兄同事母年甫弱冠",
    "X59n1105_001:0657a18": "知兄力能幹家遂白母求脫俗禮淨慧院子蘭為師",
    "X59n1105_001:0657a19": "嘉祐四年得剃度明年具戒諱清沼字澄之自少有",
    "X59n1105_001:0657a20": "膽氣善營眾事好賓客胸中豁如也於是眾推主事",
    "X59n1105_001:0657a21": "凡三十餘年其先院宇卑陋師乃&#x52E0;力興建除大殿",
    "X59n1105_001:0657a22": "外廊廡堂舍皆鼎新之元豐三年建轉輪藏始則募",
    "X59n1105_001:0657a23": "眾計用不足乃盡輸囊長至於冬無衾襦夏無絺綌",
    "X59n1105_001:0657a24": "而未始有倦色元祐中余過蓀溪次命余結大界講",
    "X59n1105_001:0657b01": "彌陀經受菩薩律儀自是專持齋戒食後雖湯茶不",
    "X59n1105_001:0657b02": "進晚年謝絕人事於院之西北隅搆堂曰忘緣別開",
    "X59n1105_001:0657b03": "懺室看華嚴十六觀經繫念彌陀早晚佛事不輟紹",
    "X59n1105_001:0657b04": "聖二年春得疾聞余赴四明築壇舟次西陵遣弟子",
    "X59n1105_001:0657b05": "道淵召余且欲敘別遂往見之雖已在膏肓而精爽",
    "X59n1105_001:0657b06": "不亂一日呼左右擊磬厲聲稱佛逾於平時其徒乃",
    "X59n1105_001:0657b07": "集眾諷經師自稱普賢懺悔發願迴向三偈已泊然",
    "X59n1105_001:0657b08": "息絕是年十月葬全身于院側楓林下俗壽六十三",
    "X59n1105_001:0657b09": "僧臘三十七度弟子六人法孫希深具狀老師平生",
    "X59n1105_001:0657b10": "事業從予丐銘以表其塔銘曰。",
    "X59n1105_001:0657b11": " 師之存兮漁江之人翕然如歸",
    "X59n1105_001:0657b12": " 師之亡兮漁江之人寂然無依",
    "X59n1105_001:0657b13": " 嗚呼大師之為人也茲焉可知",
    "X59n1105_001:0657b14": "溫州褒法師行業錄序",
    "X59n1105_001:0657b15": "[0657b15] 法師名契褒字天錫永嘉橫陽徐氏子幼歲厭俗投",
    "X59n1105_001:0657b16": "興業寺壽聖院出家剃髮二十進具戒遂遊學四方",
    "X59n1105_001:0657b17": "至越州天衣山見曇翼禪師生平事業慨然有景慕",
    "X59n1105_001:0657b18": "之志誓發心終身誦經為業俗年七十八至和改元",
    "X59n1105_001:0657b19": "十二月二十七日澡浴易衣已念佛而終其諸大乘",
    "X59n1105_001:0657b20": "經&#x546A;佛名或目&#x89A7;口誦或刺血書寫或逐字敬禮並",
    "X59n1105_001:0657b21": "具錄如右當時文士有過其塔率多留詠略錄其三",
    "X59n1105_001:0657b22": "章則師之功行可見矣。",
    "X59n1105_001:0657b23": " 飛霜飛露寒空寒  夜夜夜半冰欄干",
    "X59n1105_001:0657b24": " 紫皇天眾合指掌  聽誦字字到日上",
    "X59n1105_001:0657c01": "[0657c01] 永嘉周侃。",
    "X59n1105_001:0657c02": " 金猊&#x70DF;噴空閑堂  經聲松韻和清商",
    "X59n1105_001:0657c03": " 西風月落寒夜長  白芙蓉滿心地香",
    "X59n1105_001:0657c04": "[0657c04] 天台長吉。",
    "X59n1105_001:0657c05": " 應向鷲峰親得記  醍醐香味滿心田",
    "X59n1105_001:0657c06": " 人間劫石終須壞  難壞吾□舌上蓮",
    "X59n1105_001:0657c07": "[0657c07] 不記姓名。",
    "X59n1105_001:0657c08": "湖州八聖寺鑑寺主傳",
    "X59n1105_001:0657c09": "[0657c09] 師名惟鑑字公照德清嘉育沈氏之子少厭塵俗依",
    "X59n1105_001:0657c10": "寺僧有章脫素年十六試經業剃度既具戒品從長",
    "X59n1105_001:0657c11": "水子璿縉雲仲希學賢首經論又從安吉羅漢長老",
    "X59n1105_001:0657c12": "參問禪理晚歸本居眾推以董寺事師口不沾葷囊",
    "X59n1105_001:0657c13": "無餘積所獲施利畢歸營福言行繩準舉措公正其",
    "X59n1105_001:0657c14": "徒莫不敬服建觀音院啟長堂鑄鐘結界皆&#x52E0;力為",
    "X59n1105_001:0657c15": "之募萬餘人為社同崇淨業以旃檀木刻西方三聖",
    "X59n1105_001:0657c16": "早暮懺念中宵施食終身不輟閱大藏一周誦法華",
    "X59n1105_001:0657c17": "千部光明萬部如是凡三十餘年孜孜不懈而世鮮",
    "X59n1105_001:0657c18": "有知者噫非僧傳所謂高而不名者歟元祐五年十",
    "X59n1105_001:0657c19": "二月二十四日微恙不起越三日午時澡浴易衣集",
    "X59n1105_001:0657c20": "眾持諷加趺瞑目屈指為印泊然化去數日方殮體",
    "X59n1105_001:0657c21": "貌儼如俗齒七十九僧夏六十三弟子輩以明年三",
    "X59n1105_001:0657c22": "月十三日闍維之仍錄平生事業請文於余故為編",
    "X59n1105_001:0657c23": "次庶有補於同道云。",
    "X59n1105_001:0657c24": "溫州都僧正持正大師行業記",
    "X59n1105_001:0658a01": "[0658a01] 大觀元年九月十五日午未間永嘉都僧正持正律",
    "X59n1105_001:0658a02": "師歸寂于城西之壽聖院前三日命眾僧諷十六觀",
    "X59n1105_001:0658a03": "彌陀等經師亦合掌虔恭隨聲而和將終乃指西向",
    "X59n1105_001:0658a04": "云此吾所歸處也良久奄然息絕至十月二十三日",
    "X59n1105_001:0658a05": "茶毗于西郊發棺投炬膚體如生唇頰如紅蓮火滅",
    "X59n1105_001:0658a06": "得舍利不勝數至明年某月某日葬遺骨于西岑駐",
    "X59n1105_001:0658a07": "旌亭之南郊立塔以識之親度上首曰知孟具狀先",
    "X59n1105_001:0658a08": "師平生行業求文為記予尊僧正實為先達僧正視",
    "X59n1105_001:0658a09": "予不以晚輩抑與師有舊故不敢辭師諱靈玩字占",
    "X59n1105_001:0658a10": "叔本郡宋氏子童年厭世禮開元寺妙明僧正曇可",
    "X59n1105_001:0658a11": "為師二十三試經業得剃度當年納具戒即有志于",
    "X59n1105_001:0658a12": "學聞天台真悟律師闢絳紗于錢唐遂與同友仲卿",
    "X59n1105_001:0658a13": "而就學焉敏銳剋勤寸陰不癈儒老百氏餘力旁求",
    "X59n1105_001:0658a14": "當時卿玩之名藉藉稱于教肆既而還鄉卿迺導誘",
    "X59n1105_001:0658a15": "親族重建戒壇壇成未幾不幸早世其先壇上不立",
    "X59n1105_001:0658a16": "佛像師欲立之而眾議紛挐是否未決師於眾中袖",
    "X59n1105_001:0658a17": "出戒壇經證之眾遂默伏自是壇場製度一稟於師",
    "X59n1105_001:0658a18": "仍立南山祖堂於壇院之左既而學業內充名聞外",
    "X59n1105_001:0658a19": "溢於是眾命住本寺教院法明忠老當代之名匠一",
    "X59n1105_001:0658a20": "日過門正當講次因而就聽講罷執師手曰吾鄉善",
    "X59n1105_001:0658a21": "講唯師一人而已自後凡有登門指令從師先學戒",
    "X59n1105_001:0658a22": "律然後可習經論次住永安常寧律院又遷東安教",
    "X59n1105_001:0658a23": "院復遷杭州普寧寺尋歸本寂禪院後居大雲律省",
    "X59n1105_001:0658a24": "師以不倦誨人來學輻湊舍宇為之不容眾信傾財",
    "X59n1105_001:0658b01": "鼎新蓋造不數載而成因命演法處為毗尼講堂塑",
    "X59n1105_001:0658b02": "律宗祖像列祀于閣置律乘教藏緘于丈室自此人",
    "X59n1105_001:0658b03": "皆號為毗尼師焉郡倅唐公(穀)舉師為僧判次遷副",
    "X59n1105_001:0658b04": "僧正郡守張公(濟)性嚴少交游待師獨厚又遷都僧",
    "X59n1105_001:0658b05": "正給帖令揭額為十方律院郡守楊公(蟠)知師公正",
    "X59n1105_001:0658b06": "凡僧門事盡委處斷仍為親書額字贈毗尼講堂詩",
    "X59n1105_001:0658b07": "見于永嘉百詠大夫吳公(君平)讚師畫像盛稱其美自",
    "X59n1105_001:0658b08": "僧判至都正掌握教門二十餘年略無遺缺數以病",
    "X59n1105_001:0658b09": "辭後方獲免師昔&#x751E;臨壇度戒位在第三知郡石公",
    "X59n1105_001:0658b10": "(景立)以為度戒事重宜選德人餘皆黜退獨留師一",
    "X59n1105_001:0658b11": "人仍推為壇長萬口皆謂綱紀壇場得其人矣師少",
    "X59n1105_001:0658b12": "居學地不憚勞苦至於祖師三大部本講十記諸餘",
    "X59n1105_001:0658b13": "卷帙皆親手書之逮本寺遭爇悉為煨燼復出錢唐",
    "X59n1105_001:0658b14": "傳寫以備撿閱師講學外於西方淨業信願甚篤&#x751E;",
    "X59n1105_001:0658b15": "命工繪彌陀觀音勢至三聖像隨身奉事至老愈勤",
    "X59n1105_001:0658b16": "凡有少善悉嚴淨域故隨處坐臥面不背西日誦彌",
    "X59n1105_001:0658b17": "陀經四十八&#x5FA7;酷愛飛山往生傳鏤板印施為眾銷",
    "X59n1105_001:0658b18": "釋講行事鈔十五過羯磨疏七過戒本疏八過諸小",
    "X59n1105_001:0658b19": "部帙不可悉數自餘法華光明十六觀普賢行願諸",
    "X59n1105_001:0658b20": "小經&#x546A;日別看誦以為常業凡所施物隨得隨散衣",
    "X59n1105_001:0658b21": "盂之外唯教乘數百軸耳登門受道前後往來二千",
    "X59n1105_001:0658b22": "餘人散布諸方分燈傳化俗壽七十六僧臘五十三",
    "X59n1105_001:0658b23": "評曰棄俗為道其要在三一曰行己二曰利他三曰",
    "X59n1105_001:0658b24": "護法竊惟僧正自入道至終稟律奉戒不虧其節不",
    "X59n1105_001:0658c01": "辱其身禮誦焚修日無&#x8657;度則其行己不為不勤矣",
    "X59n1105_001:0658c02": "&#x751E;患鄉閭律學不振遠涉江山尋師受業晨夕講演",
    "X59n1105_001:0658c03": "訓誘來蒙故使南山宗部遐邇獲聞流演無窮由師",
    "X59n1105_001:0658c04": "為始則其利它不為不博矣四十餘年弘闡律藏播",
    "X59n1105_001:0658c05": "遷南北一志流通魁鎮教門肅清海眾主持壇席糾",
    "X59n1105_001:0658c06": "正軌儀荷法輕生死而後已則其護法不為不篤矣",
    "X59n1105_001:0658c07": "晚年謝事退養幽居建志存誠專期西邁臨終正念",
    "X59n1105_001:0658c08": "奄爾遷神逮至荼毗道俗奔赴眾&#x89A9;異相追慕哀號",
    "X59n1105_001:0658c09": "斯可謂始卒兩全美善俱盡非存誠荷法孰能至於",
    "X59n1105_001:0658c10": "此哉於戲人有片善猶足可絕況備斯眾德而無述",
    "X59n1105_001:0658c11": "乎故直筆編其始末以俟異日作傳者云。"
}