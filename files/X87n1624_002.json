{
    "X87n1624_002:0260a09": "石門洪覺範林間錄卷下",
    "X87n1624_002:0260a11": "大覺禪師。皇祐二年十二月十九日　仁宗皇帝詔",
    "X87n1624_002:0260a12": "至後苑。齋於化成殿。齋畢。傳宣効南方禪林儀範開",
    "X87n1624_002:0260a13": "堂演法。又宣左街副僧錄慈雲大師清滿啟白。滿謝",
    "X87n1624_002:0260a14": "恩畢。倡曰。帝苑春回。皇家會啟。萬乘既臨於舜殿。兩",
    "X87n1624_002:0260a15": "街獲奉於堯眉。爰當和煦之辰。正是闡揚之日。宜談",
    "X87n1624_002:0260a16": "祖道。上副宸衷。謹白。璉遂陞座。問答罷。乃曰。古佛堂",
    "X87n1624_002:0260a17": "中。曾無異說。流通句內。誠有多談。得之者。妙用無虧。",
    "X87n1624_002:0260a18": "失之者。觸途成滯。所以溪山雲月。處處同風。水鳥樹",
    "X87n1624_002:0260a19": "林。頭頭顯道。若向迦葉門下。直得堯風蕩蕩。舜日高",
    "X87n1624_002:0260a20": "明。野老謳歌。漁人鼓舞。當此之時。純樂無為之化。焉",
    "X87n1624_002:0260a21": "知有恁麼事。皇情大悅。",
    "X87n1624_002:0260a22": "杜祁公．張文定公皆致政。居睢陽。里巷相往來。有朱",
    "X87n1624_002:0260a23": "承事者。以醫藥游二老之間。祁公勁正未甞雜學。每",
    "X87n1624_002:0260a24": "笑安道侫佛。對賓客必以此嘲之。文定但笑而已。朱",
    "X87n1624_002:0260b01": "承事乘間謂文定曰。杜公天下偉人。惜未知此事。公",
    "X87n1624_002:0260b02": "有力。盍不勸發之。文定曰。君與此老緣熟勝我。我止",
    "X87n1624_002:0260b03": "能助之耳。朱讋譍而去。一日。祁公呼朱切脉甚急。朱",
    "X87n1624_002:0260b04": "謂使者曰。汝先往白相公。但云看首楞嚴未了。使者",
    "X87n1624_002:0260b05": "如所告馳白。祁公默然。久之乃至。隱几。揖令坐。徐曰。",
    "X87n1624_002:0260b06": "老夫以君疏通解事。不意近亦例闒茸。如所謂楞嚴",
    "X87n1624_002:0260b07": "者。何等語。乃爾躭著。聖人微言無出孔孟。捨此而取",
    "X87n1624_002:0260b08": "彼。是大惑也。朱曰。相公未讀此經。何以知不及孔孟。",
    "X87n1624_002:0260b09": "以某觀之。似過之也。袖中出其首卷曰。相公試閱之。",
    "X87n1624_002:0260b10": "祁公熟視朱。不得已乃取默看。不覺終軸。忽起大驚",
    "X87n1624_002:0260b11": "曰。世間何從有此書耶。遣使盡持其餘來。徧讀之。捉",
    "X87n1624_002:0260b12": "朱手曰。君真我知識。安道知之久而不以告我。何哉。",
    "X87n1624_002:0260b13": "即命駕來見文定。敘其事。安道曰。譬如人失物。忽已",
    "X87n1624_002:0260b14": "尋得。但當喜其得之而已。不可追悔得之早晚也。僕",
    "X87n1624_002:0260b15": "非不相告。以公與朱君緣熟。故遣之耳。雖佛祖化人。",
    "X87n1624_002:0260b16": "亦必籍同事也。祁公大悅。",
    "X87n1624_002:0260b17": "荊州福昌善禪師。明教寬公之子。為人敬嚴。秘重大",
    "X87n1624_002:0260b18": "法。初住持時。屋廬十餘間。殘僧三四輩而已。善晨香",
    "X87n1624_002:0260b19": "夕燈。陞堂說法如臨千眾。而叢林受用所宜有者。咸",
    "X87n1624_002:0260b20": "修備之。過客至。肅然增敬。十餘年而衲子方集。天下",
    "X87n1624_002:0260b21": "向風長想。南禪師與悅公亦在會下。南公曰。我時病",
    "X87n1624_002:0260b22": "寒服藥。須被出汗。遣文悅徧院借之皆無有。百餘人",
    "X87n1624_002:0260b23": "例以紙為之。今則又不然。重氈之上。以褥覆之。一日",
    "X87n1624_002:0260b24": "三覺。可謂快活時世也。",
    "X87n1624_002:0260c01": "華嚴論曰。若隨法性。萬相都無。若隨智力。眾相隨現。",
    "X87n1624_002:0260c02": "隱顯隨緣。都無作者。凡夫執著。用作無明。執障既無。",
    "X87n1624_002:0260c03": "智用自在。永明禪師曰。不離一真之境。化儀百變。是",
    "X87n1624_002:0260c04": "以箭穿石虎。非功力之所能。醉告三軍。豈麴糵之所",
    "X87n1624_002:0260c05": "造。筍抽寒谷。非陽和之所生。魚躍冰河。豈網羅之所",
    "X87n1624_002:0260c06": "致。悉為心感。顯此靈通。故知萬法施為。皆自心之力",
    "X87n1624_002:0260c07": "耳。",
    "X87n1624_002:0260c08": "金峰玄明禪師。曹山躭章禪師之嗣。道貌奇古。機辯",
    "X87n1624_002:0260c09": "冠眾。一日。陞座曰。事存函盖合。理應箭鋒拄。若人道",
    "X87n1624_002:0260c10": "得。我分半院與伊。時有僧出眾。明下座約住曰。相見",
    "X87n1624_002:0260c11": "易得好。共事難為人。去。",
    "X87n1624_002:0260c12": "大本禪師年八十。終蘇州靈嵓山。臨行。門弟子請曰。",
    "X87n1624_002:0260c13": "和尚道徧天下。今日不可無偈告。安坐。本熟視曰。癡",
    "X87n1624_002:0260c14": "子。我尋常尚懶作偈。今日特地圖什麼。尋常要臥便",
    "X87n1624_002:0260c15": "臥。不可今日特地坐也。索紙筆大書五字。曰後事付",
    "X87n1624_002:0260c16": "守榮。擲筆憨臥。若熟睡然。撼之。已去矣。",
    "X87n1624_002:0260c17": "首楞嚴經二種轉依者。一．轉染得淨。二．轉迷得悟。菩",
    "X87n1624_002:0260c18": "提是生得。謂二障障不生故。今斷障。得名生得。涅槃",
    "X87n1624_002:0260c19": "名為顯得。本性清淨。客塵翳故。今斷而彼顯。名為顯",
    "X87n1624_002:0260c20": "得。然轉位有六。第一．損力益能轉。謂初二位以勝解",
    "X87n1624_002:0260c21": "慚愧力。損本識中染種勢力。益淨種功能。漸伏現行。",
    "X87n1624_002:0260c22": "亦名為轉也。第二．通達轉。由見道達真力。斷二障麁。",
    "X87n1624_002:0260c23": "證一分真實轉依故。第三．修習轉。謂地地漸斷俱生。",
    "X87n1624_002:0260c24": "證真轉依也。第四．果滿轉。謂究竟位以金剛定永斷",
    "X87n1624_002:0261a01": "本來一切麤重。頓證佛果。圓滿轉依也。第五．下劣轉。",
    "X87n1624_002:0261a02": "謂二乘厭苦欣寂。證真擇滅。無勝堪能故。第六．廣大",
    "X87n1624_002:0261a03": "轉。謂大乘位俱無欣厭。通達二空。雙斷二障。頓證無",
    "X87n1624_002:0261a04": "上菩提。有勝堪能故。",
    "X87n1624_002:0261a05": "唐高僧。號懶瓚。隱居衡山之頂石窟中。甞作歌。其略",
    "X87n1624_002:0261a06": "曰。世事悠悠。不如山丘。臥藤蘿下。塊石枕頭。其言宏",
    "X87n1624_002:0261a07": "妙。皆發佛祖之奧。德宗聞其名。遣使馳詔召之。使者",
    "X87n1624_002:0261a08": "即其窟。宣言。天子有詔。尊者幸起謝恩。瓚方撥牛糞",
    "X87n1624_002:0261a09": "火。尋煨芋食之。寒涕垂膺。未甞答。使者笑之。且勸瓚",
    "X87n1624_002:0261a10": "拭涕。瓚曰。我豈有工夫為俗人拭涕耶。竟不能致而",
    "X87n1624_002:0261a11": "去。德宗欽嘆之。予甞見其像。垂頤瞋目。氣韻超然。若",
    "X87n1624_002:0261a12": "不可犯干者。為題其上曰。糞火但知黃獨美。銀鉤那",
    "X87n1624_002:0261a13": "識紫泥新。尚無心緒収寒涕。豈有工夫問俗人。",
    "X87n1624_002:0261a14": "律部曰。昔有一國大亂。民爭逃他邦。道旁室廬皆空。",
    "X87n1624_002:0261a15": "一老兵過之。聞呱呱之聲。入視之。有嬰兒仰視屋梁。",
    "X87n1624_002:0261a16": "老兵隨觀之。乃懸飯纕耳。為解開。示之。則灰也。嬰兒",
    "X87n1624_002:0261a17": "見之即死。盖其母欲弃去。不忍殺。懸此纕。紿云。此飯",
    "X87n1624_002:0261a18": "也。故其係念不忘。識其為灰。則無餘想矣。乃知三界",
    "X87n1624_002:0261a19": "生死留滯。皆想所持故。古之達法大士。臨終超然自",
    "X87n1624_002:0261a20": "得者。無別道。但識法根源而已。",
    "X87n1624_002:0261a21": "叢林相傳。石頭和尚施身食虎。祝曰。我宗如他日大",
    "X87n1624_002:0261a22": "振。必先食吾足。虎果自足而食。予竊笑之。紹聖初。游",
    "X87n1624_002:0261a23": "南臺。見泰布衲祭石頭。明上座文敘其施身食虎甚",
    "X87n1624_002:0261a24": "詳。乃知後人不能明。遂相傳為遷禪師也。又曰。清凉",
    "X87n1624_002:0261b01": "法眼禪師臨終。以書別李國主。主幸所居。而法眼不",
    "X87n1624_002:0261b02": "去。侍者壓以米纕乃卒。按本傳。法眼以周顯德五年",
    "X87n1624_002:0261b03": "戊午七月十七日示疾。閏月剃髮沐浴。告眾坐逝。未",
    "X87n1624_002:0261b04": "甞先以書約國主也。而韓希載作悟空禪師碑則曰。",
    "X87n1624_002:0261b05": "師臨終以書別皇帝。中夜聞鐘聲。御昇元閣。泣而送",
    "X87n1624_002:0261b06": "之。又曰。洞山悟本禪師見母行乞。佯為不識。母竟死",
    "X87n1624_002:0261b07": "於路旁。往視之。有米數合。為投大眾粥鍋中。以薦冥",
    "X87n1624_002:0261b08": "福。悟本獨庵寒溪百結最有年。至住新豐已六十餘。",
    "X87n1624_002:0261b09": "自巖頭．雪峰．欽山三人相尋而至。於是積眾幾千人。",
    "X87n1624_002:0261b10": "則母盖不啻八十歲矣。借使聞其子顯著。自東吳孤",
    "X87n1624_002:0261b11": "行而來。不亦難乎。又曰。玄沙欲出家。懼其父不從。方",
    "X87n1624_002:0261b12": "同捕魚。因覆舟溺死之。玄沙天資高妙。必不爾。獨不",
    "X87n1624_002:0261b13": "知何所據。便爾不疑。此直不情者記之以自藏。安知",
    "X87n1624_002:0261b14": "誣毀先德為罪逆。必有任其咎者。不可不慎也。",
    "X87n1624_002:0261b15": "香山居士白樂天。醉心內典。與之游者多高人勝士。",
    "X87n1624_002:0261b16": "觀其與濟上人書。鉤深索隱。精確高妙。未甞不置卷",
    "X87n1624_002:0261b17": "長嘆。想見其為人。恨不見濟公所答耳。因作補濟上",
    "X87n1624_002:0261b18": "人答樂天書一首并樂天問詞。錄於此。月日。弟子太",
    "X87n1624_002:0261b19": "原白居易白濟上人。侍者昨者頂謁。時不以愚蒙。言",
    "X87n1624_002:0261b20": "及佛法。或未了者。許重討論。今經典間未諭者。其義",
    "X87n1624_002:0261b21": "有二。欲面問答。恐彼此卒卒。語言不盡。故粗形於文",
    "X87n1624_002:0261b22": "字。願詳覧之。敬佇報章。以開未悟。所望。所望。佛以無",
    "X87n1624_002:0261b23": "上大慧觀一切眾生。知其根性大小不等。而以方便",
    "X87n1624_002:0261b24": "智說方便法。故為闡提說十善法。為小乘說四諦法。",
    "X87n1624_002:0261c01": "為中乘說十二因緣法。為大乘說六波羅蜜法。皆對",
    "X87n1624_002:0261c02": "病根投以良藥。此盖方便教中不易之典也。何者。若",
    "X87n1624_002:0261c03": "為小乘人說大乘法。心則狂亂。狐疑不信。所謂無以",
    "X87n1624_002:0261c04": "大海內於牛跡也。若為大乘人說小乘法。是以穢食",
    "X87n1624_002:0261c05": "置於寶器。所謂彼自無瘡。勿傷之也。故維摩經總其",
    "X87n1624_002:0261c06": "義云。為大醫王應病與藥。又首楞嚴三昧經云。不先",
    "X87n1624_002:0261c07": "思量而說何法。隨其所應而為說法。正是此義耳。猶",
    "X87n1624_002:0261c08": "恐說法者不隨人之根性也。故又法華經戒云。若但",
    "X87n1624_002:0261c09": "贊佛乘。眾生沒在苦。不能信是法。破法不信故。如此",
    "X87n1624_002:0261c10": "非獨慮說者不能救病。亦恐聞者不信。沒在罪苦也。",
    "X87n1624_002:0261c11": "則佛之付囑。豈不丁寧耶。何則。法王經云。若定根基。",
    "X87n1624_002:0261c12": "為小乘人說小乘法。為大乘人說大乘法。為闡提人",
    "X87n1624_002:0261c13": "說闡提法。是斷佛性。是滅佛身。是說法人當歷百千",
    "X87n1624_002:0261c14": "萬劫墮諸地獄。縱佛出世。猶未得出。若生人中。缺唇",
    "X87n1624_002:0261c15": "無舌。獲如是報。何以故。眾生之性。即是法性。從本已",
    "X87n1624_002:0261c16": "來無有增減。云何於中分別病藥。又云。於諸法中。若",
    "X87n1624_002:0261c17": "說高下。即名邪說。其口當破。其舌當裂。何以故。一切",
    "X87n1624_002:0261c18": "眾生心垢同一垢。心淨同一淨。眾生若病。應同一病。",
    "X87n1624_002:0261c19": "眾生須藥。應同一藥。若說多法。即名顛倒。何以故。為",
    "X87n1624_002:0261c20": "妄分別。拆善惡法。破一切法故。隨機說法。斷佛道故。",
    "X87n1624_002:0261c21": "此又了然不壞之義也。金剛三昧經云。皆以一味道。",
    "X87n1624_002:0261c22": "終不以小乘。無有諸雜味。猶如一雨潤。又金剛經云。",
    "X87n1624_002:0261c23": "是法平等。無有高下。是名阿耨多羅三藐三菩提。據",
    "X87n1624_002:0261c24": "此後三經。則與前三經義甚相戾也。其故何哉。若云",
    "X87n1624_002:0262a01": "依維摩詰謂富樓那云。先當入定觀此人心。然後說",
    "X87n1624_002:0262a02": "法。又云。不觀人根。不應說法。夫以富樓那之通慧。又",
    "X87n1624_002:0262a03": "親奉如來為大弟子。尚未能觀知人心。況後五百歲",
    "X87n1624_002:0262a04": "末法中弟子。豈能盡觀知人心。而後說法乎。設使觀",
    "X87n1624_002:0262a05": "知人心。若彼發小乘心。而為說大乘法。可乎。若未能",
    "X87n1624_002:0262a06": "觀彼心。而率己意說。又可乎。既未能觀。與默然不說。",
    "X87n1624_002:0262a07": "又可乎。若云依義不依語。則上六經之義互相違反。",
    "X87n1624_002:0262a08": "其將孰依乎。若云依了義經。則三世諸佛．一切善法",
    "X87n1624_002:0262a09": "皆從此經出。孰名為不了義經乎。況諸經中與維摩．",
    "X87n1624_002:0262a10": "法華．首楞嚴之說同者。非一也。與法王．金剛三昧之",
    "X87n1624_002:0262a11": "說同者。亦非一也。不可徧舉。故於二義中各舉三經。",
    "X87n1624_002:0262a12": "此六經皆上人常所講讀者。今故引以為問。必有甚",
    "X87n1624_002:0262a13": "深之旨焉。今且有人忽問法於上人。上人或能觀知",
    "X87n1624_002:0262a14": "其心。或未能觀知其心。將應病與藥而為說耶。將同",
    "X87n1624_002:0262a15": "一病一藥而為說耶。若應病與藥。又是有高下。是有",
    "X87n1624_002:0262a16": "雜味。即反法王等三經之義。豈徒反其義。又獲如上",
    "X87n1624_002:0262a17": "所說之罪報矣。若同一病一藥為說。必當說大乘。大",
    "X87n1624_002:0262a18": "乘即佛乘也。若讚佛乘。且不隨應。且不救病。即反維",
    "X87n1624_002:0262a19": "摩等三經之義。豈徒反其義。又使眾生沒在罪苦矣。",
    "X87n1624_002:0262a20": "六者皆如來說。如來是真語者。實語．不誑語．不異語",
    "X87n1624_002:0262a21": "者。今隨此則反彼。順彼則逆此。設有問上人。其將何",
    "X87n1624_002:0262a22": "法以對焉。此其未諭者一也。又五蘊者。色．受．想．行．識",
    "X87n1624_002:0262a23": "是也。十二因緣者。無明緣行。行緣識。識緣名色。名色",
    "X87n1624_002:0262a24": "緣六入。六入緣觸。觸緣受。受緣愛。愛緣取。取緣有。有",
    "X87n1624_002:0262b01": "緣生。生緣老死．憂悲苦惱是也。夫五蘊．十二因緣。盖",
    "X87n1624_002:0262b02": "一法也。盖一義也。略言之則五。詳之則為十二。雖名",
    "X87n1624_002:0262b03": "數多少或殊。其於倫次轉遷。合同條貫。今五蘊中則",
    "X87n1624_002:0262b04": "色．受．想．行．識相次。而十二緣中則行．識．色．入．觸．受想",
    "X87n1624_002:0262b05": "緣。一則色在行前。一則色次行後。正序之既不類。逆",
    "X87n1624_002:0262b06": "倫之又不同。若佛次第而言。則不應有此雜亂。若謂",
    "X87n1624_002:0262b07": "偶然而說。則不當名為因緣。前後不倫。其義安在。此",
    "X87n1624_002:0262b08": "其未諭者二也。上人耆年大德。後學宗師就出家中。",
    "X87n1624_002:0262b09": "又以說法而作佛事。必能研精二義。合而通之。仍望",
    "X87n1624_002:0262b10": "指陳。著於翰墨。盖欲藏諸篋笥。永永不忘也。其餘疑",
    "X87n1624_002:0262b11": "義亦續咨問。居易頓首。予補其答曰。辱賜書。蒙以教",
    "X87n1624_002:0262b12": "乘為問。[(厂@((既旡)日+口))*頁]惟魯鈍之資。何足以當天縱之辯。然敢不",
    "X87n1624_002:0262b13": "竭疲陋以塞外護為法之勤耶。如居士所論六經二",
    "X87n1624_002:0262b14": "義。與夫行色不倫之說為不通者。在不痛思自所問",
    "X87n1624_002:0262b15": "端方便智三言而已。了此三言。則雖百千妙義。無盡",
    "X87n1624_002:0262b16": "法門。可不究而解。矧所謂維摩．法王前後六經相戾",
    "X87n1624_002:0262b17": "之義乎。方便智者。如將將兵。權謀所施。非有定式。其",
    "X87n1624_002:0262b18": "發如雷霆。如機括。故能消過於未然。折衝於千里在",
    "X87n1624_002:0262b19": "一時耳。豈據典故哉。夫軍勢之虗實。將氣之勇怯。陣",
    "X87n1624_002:0262b20": "形之可否。成敗之先見。或有定論。例吾教三乘以觀",
    "X87n1624_002:0262b21": "根授法。不可參亂是也。以勇怯之氣。為虗實之勢。以",
    "X87n1624_002:0262b22": "施其事。則誤矣。例吾法謂不可以大乘之法授小乘",
    "X87n1624_002:0262b23": "之人。而小乘之人終不堪受大乘之法。如維摩．法華",
    "X87n1624_002:0262b24": "等三經所以丁寧告諭者是也。法王等三經又明告",
    "X87n1624_002:0262c01": "直指纖悉蕩除之。亦所當爾。何以知之。如將兵者。意",
    "X87n1624_002:0262c02": "在濟亂以安國。則如來之意豈非欲開迷以顯智乎。",
    "X87n1624_002:0262c03": "執三乘之語言。為佛之方便智者。失之甚矣。彼特品",
    "X87n1624_002:0262c04": "第眾生根器之說不能了者。反墮常見。即外道。非佛",
    "X87n1624_002:0262c05": "道也。執眾生佛性自無始來無有是事者。又墮斷見。",
    "X87n1624_002:0262c06": "即外道。非佛道也。華嚴經曰。凡愚之人。迷佛方便。執",
    "X87n1624_002:0262c07": "有三乘。法華經曰。尋念過去佛。亦應說三乘。來書所",
    "X87n1624_002:0262c08": "疑。可以釋矣。涅槃經曰。欲得早成佛者與早成。欲遲",
    "X87n1624_002:0262c09": "成佛者與遲成。起信論曰。世尊為勇猛眾生說成佛",
    "X87n1624_002:0262c10": "在一念。為懈怠眾生說得果須滿僧祇者。真方便智",
    "X87n1624_002:0262c11": "之旨。神而明之則能變通與奪。施之以成就眾生也。",
    "X87n1624_002:0262c12": "一代時教以三宗攝之。所謂法相．破相．性宗也。前之",
    "X87n1624_002:0262c13": "六經二義。乃法相．破相二宗所攝。此二宗自不許相",
    "X87n1624_002:0262c14": "難。以建立蕩除宗異故也。又疑為法師者。不能定觀",
    "X87n1624_002:0262c15": "人之根。過慮誤授人以法。且有罪苦。夫知法比丘雖",
    "X87n1624_002:0262c16": "凡夫具足煩惱之軀。然其志好明達。慧辯猛利。非果",
    "X87n1624_002:0262c17": "位小乘可比。如迦陵鳥在殻。則聲壓眾鳥。如堅好木",
    "X87n1624_002:0262c18": "茁地。則已秀群木。又況維摩所訶富樓那。自言其過。",
    "X87n1624_002:0262c19": "有以也哉。如是而論。恐尚紆疑。請借近事以明之。王",
    "X87n1624_002:0262c20": "公大人之閱天下士。非必龍章玉山。其必先以言語。",
    "X87n1624_002:0262c21": "言語者。德行之候。故曰。有德者必有言。又曰。觀其所",
    "X87n1624_002:0262c22": "由。察其所安。人焉廋哉。雖古之聖人。莫能外此。則知",
    "X87n1624_002:0262c23": "法者。觀人之根大小。又豈有他術乎。如居士所疑色．",
    "X87n1624_002:0262c24": "受．想．行．識。與夫十二有支因緣之法。名次不倫。[牙(必心)+?]有",
    "X87n1624_002:0263a01": "錯謬者。未辨名目之理故也。夫色等五蘊乃三苦已",
    "X87n1624_002:0263a02": "成之軀。十二有支乃三世生因之法。如華嚴．十地品",
    "X87n1624_002:0263a03": "云於第一義不了故。名無明。所作業果是行。行依止",
    "X87n1624_002:0263a04": "初心是識。共生四取蘊為名色等者。其敘本末沿襲。",
    "X87n1624_002:0263a05": "理固然也。般若經則曰色即是空。空即是色。色不異",
    "X87n1624_002:0263a06": "空。空不異色。受想行識亦復如是者。破有法不真故",
    "X87n1624_002:0263a07": "也。且色體尚爾。況四蘊但名而已哉。般若諸經破有",
    "X87n1624_002:0263a08": "之教故。言五蘊。則色居行之前。華嚴．十地品諸經敘",
    "X87n1624_002:0263a09": "沿襲之因。故色在行之後。非略言則五。詳言則十二",
    "X87n1624_002:0263a10": "也。法之所本。要本於理而當於義。不必守名句以自",
    "X87n1624_002:0263a11": "滯。多病久廢講。前之所陳者。皆教乘之深旨。非敢臆",
    "X87n1624_002:0263a12": "斷意諭。至於言謂之不及而可以模鑄魔佛。了辨同",
    "X87n1624_002:0263a13": "異者。又未可遽言也。",
    "X87n1624_002:0263a14": "斷際禪師。嘗與異僧游天台。行數日。值江漲不能濟。",
    "X87n1624_002:0263a15": "植杖久之。異僧以笠當舟登之浮去。斷際嫚罵曰。我",
    "X87n1624_002:0263a16": "早知汝。定捶折其脛乃快也。異僧嘆曰。道人猛利。非",
    "X87n1624_002:0263a17": "我所及。雪峰．嵓頭．欽山。自湘中入江南。至新吳山之",
    "X87n1624_002:0263a18": "下。欽山濯足澗側。見菜葉而喜。指以謂二人曰。此山",
    "X87n1624_002:0263a19": "必有道人。可沿流尋之。雪峰恚曰。汝智眼太濁。他日",
    "X87n1624_002:0263a20": "如何辨人。彼不惜福。如此住山何為哉。古之人。擇師",
    "X87n1624_002:0263a21": "結友如是其審哉。",
    "X87n1624_002:0263a22": "法燈泰欽禪師。初住洪州雙林。乃曰。山僧本擬深藏",
    "X87n1624_002:0263a23": "山谷。遣日過生。緣清凉老人有不了底公案。所以出",
    "X87n1624_002:0263a24": "來為佗了却。若有人問。便說似伊。時一僧出問。如何",
    "X87n1624_002:0263b01": "是老人未了底。欽拽杖擊之。僧曰。我有何過。欽曰。祖",
    "X87n1624_002:0263b02": "禰不了。殃及兒孫。李國主從容問曰。先師有什麼不",
    "X87n1624_002:0263b03": "了底公案。欽曰。現分析底。國主駭之。欽少年時。其悟",
    "X87n1624_002:0263b04": "解已逸格。然未為人知。獨法眼禪師深奇之。性忽繩",
    "X87n1624_002:0263b05": "墨。不事事。嘗自清凉遣化維楊。不奉戒律。過時未歸。",
    "X87n1624_002:0263b06": "一眾傳以為笑。法眼遣偈往呼之。既歸。使為眾燒浴。",
    "X87n1624_002:0263b07": "一日。法眼問大眾曰。虎項下金鈴。何人解得。對者皆",
    "X87n1624_002:0263b08": "不契。欽適自外至。法眼理前語問之。欽曰。大眾何不",
    "X87n1624_002:0263b09": "道。繫者解得。於是人人改觀。法眼曰。汝輩這回笑渠",
    "X87n1624_002:0263b10": "不得也。",
    "X87n1624_002:0263b11": "王文公方大拜。賀客塞門。公默坐甚久。忽題于壁間",
    "X87n1624_002:0263b12": "曰。霜筠雪竹鍾山寺。投老歸歟寄此生。又元宵賜宴",
    "X87n1624_002:0263b13": "相國寺。觀俳優坐客懽甚。公作偈曰。諸優戲場中。一",
    "X87n1624_002:0263b14": "貴復一賤。心知本自同。所以無欣怨。予甞謂同學曰。",
    "X87n1624_002:0263b15": "此老人通身是眼。瞞渠一點也不得。",
    "X87n1624_002:0263b16": "臨濟大師曰。大凡舉唱宗乘。須一句中具三玄。一玄",
    "X87n1624_002:0263b17": "中具三要。有玄有要。諸方衲子多溟涬其語。獨汾陽",
    "X87n1624_002:0263b18": "無德禪師能妙達其旨。作偈通之曰。三玄三要事難",
    "X87n1624_002:0263b19": "分。得旨忘言道易親。一句明明該萬象。重陽九日菊",
    "X87n1624_002:0263b20": "花新。非特臨濟宗喜論三玄。石頭所作參同契備具",
    "X87n1624_002:0263b21": "此旨。竊嘗深觀之。但易玄要之語為明暗耳。文止四",
    "X87n1624_002:0263b22": "十餘句。而以明暗論者半之。篇首便標曰。靈源明皎",
    "X87n1624_002:0263b23": "潔。枝派暗流注。又開通發揚之曰。暗合上中言。明明",
    "X87n1624_002:0263b24": "清濁句。在暗則必分上中。在明則須明清濁。此體中",
    "X87n1624_002:0263c01": "玄也。至指其宗而示其意。則曰。本末須歸宗。尊卑用",
    "X87n1624_002:0263c02": "其語。故下廣敘明暗之句。奕奕聯連不已。此句中玄",
    "X87n1624_002:0263c03": "也。及其辤盡也。則又曰。謹白參玄人。光陰莫虗度。道",
    "X87n1624_002:0263c04": "人日用能不遺時失候。則是真報佛恩。此意中玄也。",
    "X87n1624_002:0263c05": "法眼為之注釋。天下學者宗承之。然予獨恨其不分",
    "X87n1624_002:0263c06": "三法。但一味作體中玄解。失石頭之意。李後主讀當",
    "X87n1624_002:0263c07": "明中有暗注辤曰。玄黃不真。黑白何咎。遂開悟。此悟",
    "X87n1624_002:0263c08": "句中玄為體中玄耳。如安楞嚴破句讀首楞嚴。亦有",
    "X87n1624_002:0263c09": "明處。予懼學者雷同其旨。宗門妙意指趣。今叢林絕",
    "X87n1624_002:0263c10": "口不言。老師宿德日以凋喪。末學小生日以譁諠。無",
    "X87n1624_002:0263c11": "復明辯。因記先德銓量大法宗趣於此。以俟有志者。",
    "X87n1624_002:0263c12": "此方教躰以音聞應機。故明導者假以語言。發其智",
    "X87n1624_002:0263c13": "用。然以言遣言。以理辨理。則妙精圓明未嘗間斷。謂",
    "X87n1624_002:0263c14": "之流注真如。此汾陽所謂一句明明該萬象者也。得",
    "X87n1624_002:0263c15": "之者。神而明之。不然。死於語下。故其應機而用。皆脫",
    "X87n1624_002:0263c16": "略窠臼。使不滯影迹。謂之有語中無語。此汾陽所謂",
    "X87n1624_002:0263c17": "重陽九日菊花新者也。三玄之設。本猶遣病。故達法",
    "X87n1624_002:0263c18": "者貴其知意。知意則索爾虗閑。隨緣任運。謂之不遺",
    "X87n1624_002:0263c19": "時。此汾陽所謂得意忘言道易親者也。古塔主喜論",
    "X87n1624_002:0263c20": "明此道。然論三玄則可以言傳。至論三要則未容無",
    "X87n1624_002:0263c21": "說。豈不曰。一玄中具三要。有玄有要。自非親證此道。",
    "X87n1624_002:0263c22": "莫能辯也。",
    "X87n1624_002:0263c23": "廬山玉澗林禪師作雲門北斗藏身因緣偈曰。北斗",
    "X87n1624_002:0263c24": "藏身為舉揚。法身從此露堂堂。雲門賺殺佗家子。直",
    "X87n1624_002:0264a01": "至如今謾度量。五祖戒禪師。雲門的孫。有機辯。甞罷",
    "X87n1624_002:0264a02": "祖峰法席。游山南。見林。問作偈之意。林舉目視之。戒",
    "X87n1624_002:0264a03": "曰。若果如此。雲門不直一錢。公亦當無兩目。遂去。林",
    "X87n1624_002:0264a04": "竟如所言。而戒暮年亦失一目。今妄意測度先德之",
    "X87n1624_002:0264a05": "旨。疑悞後生者。亦可以少戒。",
    "X87n1624_002:0264a06": "天台宗講徒曰。昔智者大師聞西竺異比丘言。龍勝",
    "X87n1624_002:0264a07": "菩薩嘗於灌頂部誦出大佛頂首楞嚴經十卷。流在",
    "X87n1624_002:0264a08": "五天。皆諸經所未聞之義。唯心法之大旨。五天世主",
    "X87n1624_002:0264a09": "保護秘嚴。不妄傳授。智者聞之。日夜西向禮拜。願早",
    "X87n1624_002:0264a10": "至此土。續佛壽命。然竟不及見。唐神龍初。此經方至",
    "X87n1624_002:0264a11": "廣州翻譯。今市工販鬻徧天下。而學者往往有畢生",
    "X87n1624_002:0264a12": "不曾識之者。法輕則信種自劣。可嘆也。",
    "X87n1624_002:0264a13": "古老衲住山。多託物寓意。既自游戲。亦欲悟人。如子",
    "X87n1624_002:0264a14": "湖之畜犬。道吾之巫衣端笏。獨雪峰．歸宗．西院皆握",
    "X87n1624_002:0264a15": "木蛇。故雪峰寄西院偈云。本色住山人。且無刀斧痕。",
    "X87n1624_002:0264a16": "予元符間至踈山。見仁禪師畫像亦握木蛇。嘗有僧",
    "X87n1624_002:0264a17": "問曰。和尚手中是什麼物。答曰。是曹家女。因嘆其孤",
    "X87n1624_002:0264a18": "韻超拔。能清凉熱惱。為作贊曰。三支習氣其毒熾然。",
    "X87n1624_002:0264a19": "薰蒸識心盤屈糾纏。眾生不明橫生疑怖。忽然見之",
    "X87n1624_002:0264a20": "輙自驚仆。空華世間本離生滅。廓然十方露其窟穴。",
    "X87n1624_002:0264a21": "惟矮師叔是大幻師。與奪萬法自在娛嬉。乃知大千",
    "X87n1624_002:0264a22": "皆公戲具。手中木蛇是曹家女。",
    "X87n1624_002:0264a23": "永明和尚問曰。此根本識心既稱為一切法體。又云",
    "X87n1624_002:0264a24": "常住不動。只如萬法即此一心有。離此一心有。若即",
    "X87n1624_002:0264b01": "心。萬法遷變。此心云何稱為常住。若離此心。復云何",
    "X87n1624_002:0264b02": "得為一切法體。自答曰。開合隨緣。非即非離。以緣會",
    "X87n1624_002:0264b03": "故合。以緣散故開。開合但緣。卷舒無體。緣但開合。緣",
    "X87n1624_002:0264b04": "亦本空。彼此無知。能所俱寂。故密嚴經偈曰。譬如金",
    "X87n1624_002:0264b05": "石等。本來無水相。與水共和合。若水而流動。藏識亦",
    "X87n1624_002:0264b06": "如是。體非流動流。諸識共相應。與法同流轉。如鐵因",
    "X87n1624_002:0264b07": "磁石。周回而轉移。二俱無有思。狀若有思覺。賴耶與",
    "X87n1624_002:0264b08": "七識。當知亦復然。習繩之所繫。無人而若有。普徧眾",
    "X87n1624_002:0264b09": "生身。周行諸陰趣。如鐵與磁石。展轉不相知。予嘗諦",
    "X87n1624_002:0264b10": "觀一切眾生迷於動轉遷移之中。生心執著以為實",
    "X87n1624_002:0264b11": "然。以是橫計有生有死．罪行福行。如嬰兒自旋。見屋",
    "X87n1624_002:0264b12": "廬轉。諸佛大悲為作方便。以無情之類無有心念而",
    "X87n1624_002:0264b13": "亦有遷流。為譬識心本來自寂。即入無生大解脫門。",
    "X87n1624_002:0264b14": "潭州道吾山有湫。毒龍所蟄。墮葉觸波。必雷雨連日。",
    "X87n1624_002:0264b15": "過者不敢喘。慈明與泉大道同游。泉牽其衣曰。可同",
    "X87n1624_002:0264b16": "浴。慈明掣肘徑去。泉解衣躍入。霹靂隨至。腥風吹雨。",
    "X87n1624_002:0264b17": "林木掀播。慈明蹲草中大驚。意泉死矣。須臾。晴霽。忽",
    "X87n1624_002:0264b18": "引頸出波間。笑呼曰。[囗@力]。又嘗夜坐融峰頂。有大蟒繞",
    "X87n1624_002:0264b19": "盤之。泉解衣帶縛其腰。中夜不見。邌明。策杖徧山尋",
    "X87n1624_002:0264b20": "之。帶纏枯松之上。盖松妖也。又自後洞負一石羅漢",
    "X87n1624_002:0264b21": "像至南臺。像無慮數百斤。眾僧驚駭。莫知其來。後洞",
    "X87n1624_002:0264b22": "僧亦莫知其去。遂相傳至今。號飛來羅漢。又過衡山",
    "X87n1624_002:0264b23": "縣。見屠者斫肉。立其旁作可憐之態。指其肉。又指其",
    "X87n1624_002:0264b24": "口。屠問曰。汝啞耶。即點頭。屠大憐之。割巨臠置鉢中。",
    "X87n1624_002:0264c01": "泉喜出其望外。連呼曰。感謝。市人皆笑。泉自若而去。",
    "X87n1624_002:0264c02": "後住南嶽芭蕉菴。遭橫逆。民其衣。役郴州牢城。盛暑",
    "X87n1624_002:0264c03": "負土[祝/土]城經通衢。弛擔而坐。觀者如堵。說偈曰。今朝",
    "X87n1624_002:0264c04": "六月六。谷泉受罪足。不是上天堂。便是入地獄。言訖。",
    "X87n1624_002:0264c05": "微笑而寂。異香郁然。郴人至今供事之。泉親見汾州",
    "X87n1624_002:0264c06": "無德禪師。南山清源道人謂予曰。我十餘年作老黃",
    "X87n1624_002:0264c07": "龍侍者。聞其說見慈明事甚詳。甞喟然嘆曰。我平生",
    "X87n1624_002:0264c08": "不得谷泉．文悅。又爭識得慈明。",
    "X87n1624_002:0264c09": "靈源禪師謂予曰。道人保養。如人病須服藥。藥之靈",
    "X87n1624_002:0264c10": "驗易見。要須忌口乃可。不然服藥何益。生死是大病。",
    "X87n1624_002:0264c11": "佛祖言教是良藥。染污心是雜毒。不能忌之。生死之",
    "X87n1624_002:0264c12": "病無時而損也。予愛其言。追念圓覺經曰。末世諸眾",
    "X87n1624_002:0264c13": "生。心不生虗妄。佛說如是人。現世即菩薩。法華經曰。",
    "X87n1624_002:0264c14": "若起精進心。是妄非精進。但能心不妄。精進無有涯。",
    "X87n1624_002:0264c15": "南岳思大禪師悟入法華三昧。即誦曰。是真精進。是",
    "X87n1624_002:0264c16": "名真法供養。汾陽無業大達國師。一生答學者之問。",
    "X87n1624_002:0264c17": "但曰莫妄想。是謂稱性之語。見道徑門。而禪者易其",
    "X87n1624_002:0264c18": "言。反求玄妙。可笑也。",
    "X87n1624_002:0264c19": "三祖信心銘．誌公十二時歌．永嘉證道文。禪者不可",
    "X87n1624_002:0264c20": "不誦。退之見大顛事．傅大士四相頌。雖不言於宗門。",
    "X87n1624_002:0264c21": "何傷乎。",
    "X87n1624_002:0264c22": "定上座。不知何許人。臨濟會中。號稱龍象。初至臨濟。",
    "X87n1624_002:0264c23": "問。如何是祖師西來意。臨濟下座。搊住曰。速道。速道。",
    "X87n1624_002:0264c24": "定擬議。濟掌之。輒推去。傍僧呼曰。何不禮拜。定拜起。",
    "X87n1624_002:0265a01": "汗如雨。因大悟。巖頭．雪峰．欽山三人往河北。道逢定",
    "X87n1624_002:0265a02": "鎮府來。問曰。臨濟和尚徤否。定曰。已化去也。相顧嘆",
    "X87n1624_002:0265a03": "息。又問。有何言句示眾。定曰。尋常上堂曰。汝等諸人",
    "X87n1624_002:0265a04": "赤肉團上有一無位真人。常自面門出入。未證據者",
    "X87n1624_002:0265a05": "看。欽山曰。何不道。赤肉團上非無位真人。定忽擒住",
    "X87n1624_002:0265a06": "曰。且道無位真人與非無位真人相去多少。速道。速",
    "X87n1624_002:0265a07": "道。欽色動。不能對。巖頭．雪峰勸解之。定曰。若不是這",
    "X87n1624_002:0265a08": "兩箇老凍醲。[祝/土]殺尿床鬼子。又過橋。見三講人方論",
    "X87n1624_002:0265a09": "法義。定倚杖聽之。講者戲問曰。禪者。如何是禪河窮",
    "X87n1624_002:0265a10": "到底。定捉住。欲拋置水中。兩講人驚抱持之哀告。定",
    "X87n1624_002:0265a11": "曰。若不是汝輩。且教這漢窮到底。臨濟宗旨。貴直下",
    "X87n1624_002:0265a12": "便見。不復留情。定公所用。舒卷自在。如明珠走盤。不",
    "X87n1624_002:0265a13": "留影迹。可畏仰哉。",
    "X87n1624_002:0265a14": "南禪師居積翠。時有僧侍立。顧視久之。問曰。百千三",
    "X87n1624_002:0265a15": "昧。無量妙門。作一句說與汝。汝還信不。對曰。和尚誠",
    "X87n1624_002:0265a16": "言。安敢不信。南公指其左曰。過這邊來。僧將趨。忽咄",
    "X87n1624_002:0265a17": "之曰。隨聲逐色有甚了期。出去。一僧知之。即趨入。南",
    "X87n1624_002:0265a18": "公理前語問之。亦對曰。安敢不信。南公又指其左曰。",
    "X87n1624_002:0265a19": "過這邊來。僧堅不往。又咄之曰。汝來親近我。反不聽",
    "X87n1624_002:0265a20": "我語。出去。其門風壁立。雖佛祖亦將喪氣。故能起臨",
    "X87n1624_002:0265a21": "濟已墜之道。而今人誣其家風但是平實商量。可笑",
    "X87n1624_002:0265a22": "也。",
    "X87n1624_002:0265a23": "子常愛王梵志詩云。梵志翻著襪。人皆謂是錯。寧可",
    "X87n1624_002:0265a24": "刺你眼。不可隱我脚。寒山子詩云。人是黑頭蟲。剛作",
    "X87n1624_002:0265b01": "千年調。鑄鐵作門限。鬼見拍手笑。道人自觀行處。又",
    "X87n1624_002:0265b02": "觀世間。當如是游戲耳。",
    "X87n1624_002:0265b03": "淨業障經曰。世尊謂無垢光曰。寢夢犯欲。本無差別。",
    "X87n1624_002:0265b04": "一切諸法本性清淨。然諸凡夫愚小無智。於無有法",
    "X87n1624_002:0265b05": "不知如故。妄生分別。以分別故。墮三惡道。古佛同聲",
    "X87n1624_002:0265b06": "說偈曰。諸法同鏡像。亦如水中月。凡夫愚惑心。分別",
    "X87n1624_002:0265b07": "癡恚愛。諸法常無相。寂靜無根本。無邊不可取。欲性",
    "X87n1624_002:0265b08": "亦如是。然教乘所論。開遮不一。故曰九結十纏。性雖",
    "X87n1624_002:0265b09": "空寂。初心學者。且須離之。是以諸佛所說深經。先誡",
    "X87n1624_002:0265b10": "不可於新發意菩薩說。慮種子習重發起現行。又為",
    "X87n1624_002:0265b11": "觀淺根浮。信解不及故也。",
    "X87n1624_002:0265b12": "道吾真禪師孤硬。具大知見。與楊岐會禪師俱有重",
    "X87n1624_002:0265b13": "名於禪林。當時慈明會中。先數會．真二大士為龍象。",
    "X87n1624_002:0265b14": "然開法。皆遠方小剎。眾纔二十餘輩。諸方來者。必勘",
    "X87n1624_002:0265b15": "驗之。往往望崖而退甚多。真臥病。院主問。和尚近日",
    "X87n1624_002:0265b16": "尊候如何。答曰。粥飯頭不得氣力。良久。曰。會麼。對曰。",
    "X87n1624_002:0265b17": "不會。曰。猫兒尾後帶研槌。或問。如何是佛。答曰。洞庭",
    "X87n1624_002:0265b18": "無蓋。予作偈曰。洞庭無蓋。凍殺法身。趙州貪食。牙齒",
    "X87n1624_002:0265b19": "生津。",
    "X87n1624_002:0265b20": "翠嵓真點胸。英氣逸群。不虗許可。嘗客南昌章江寺。",
    "X87n1624_002:0265b21": "長老政公亦嗣慈明。性喜講說。學者多尚義學。真一",
    "X87n1624_002:0265b22": "日見政。則以手摳其衣。露兩脛緩步而過。政恠問之。",
    "X87n1624_002:0265b23": "對曰。前廊後架皆是葛藤。正恐絆倒耳。政為大笑。又",
    "X87n1624_002:0265b24": "問曰。真兄。我與你同參。何得見人便罵我。真熟視曰。",
    "X87n1624_002:0265c01": "我豈罵汝。吾畜一喙。準備罵佛罵祖。汝何預哉。政無",
    "X87n1624_002:0265c02": "如之何而去。見南禪師曰。我佗日十字街頭做箇粥",
    "X87n1624_002:0265c03": "飯主人。有僧自黃蘗來。我必勘之。南公曰。何必他日。",
    "X87n1624_002:0265c04": "我作黃蘗僧。汝今試問。真便問。近離什麼處。曰。黃蘗。",
    "X87n1624_002:0265c05": "真曰。見說堂頭老子脚跟不點地。是否。曰。上座何處",
    "X87n1624_002:0265c06": "得這消息來。真曰。有人傳至。南公笑曰。却是汝脚跟",
    "X87n1624_002:0265c07": "不點地。真亦大笑而去。好問學者。魯祖當日見來參",
    "X87n1624_002:0265c08": "者。何故便面壁去。未有契其機者。自作偈曰。坐斷千",
    "X87n1624_002:0265c09": "山與萬山。勸人除却是非難。池陽近日無消息。果中",
    "X87n1624_002:0265c10": "當年不自觀。",
    "X87n1624_002:0265c11": "衡岳楚雲上人。生唐末。有至行。嘗刺血寫妙法蓮華",
    "X87n1624_002:0265c12": "經一部。長七寸。廣四寸。而厚半之。作栴檀匣藏於福",
    "X87n1624_002:0265c13": "嚴三生藏。又刻八字於其上。曰。若開此經。誓同慈氏。",
    "X87n1624_002:0265c14": "皇祐間。有貴人遊山見之。疑其妄。使人以鉗發之。有",
    "X87n1624_002:0265c15": "血如綫出焉。須臾。風雷震山谷。煙雲入屋。相捉不相",
    "X87n1624_002:0265c16": "見。彌日不止。貴人大驚。投誠懺悔。嗟乎。願力所持。乃",
    "X87n1624_002:0265c17": "爾異也。予甞經游。往頂戴之。細看血綫依然。貫休有",
    "X87n1624_002:0265c18": "詩贈之曰。剔皮刺血誠何苦。為寫靈山九會文。十指",
    "X87n1624_002:0265c19": "瀝乾終七軸。後來求法更無君。",
    "X87n1624_002:0265c20": "永明和尚曰。今之學者多好求解會。此豈究竟。解但",
    "X87n1624_002:0265c21": "為遣情耳。說但為破執耳。情消執盡。則說解何存。真",
    "X87n1624_002:0265c22": "性了然。寂無存泯。所以若言即與不即。皆落是非。瞥",
    "X87n1624_002:0265c23": "掛有無。即非正念。故三祖大師云。纔有是非。紛然失",
    "X87n1624_002:0265c24": "心。時有僧問。凡涉有無。皆成邪念。若關能所。悉墮有",
    "X87n1624_002:0266a01": "無。如何是正念而知。答曰。瑞草生嘉運。林華結早春。",
    "X87n1624_002:0266a02": "此是禪宗之妙。於諸方便中最為親語。",
    "X87n1624_002:0266a03": "白雲端禪師作蠅子透窓偈曰。為愛尋光紙上鑽。不",
    "X87n1624_002:0266a04": "能透處幾多難。忽然撞著來時路。始覺平生被眼瞞。",
    "X87n1624_002:0266a05": "作北斗藏身因緣偈曰。五陵公子游花慣。未第貧儒",
    "X87n1624_002:0266a06": "自古多。冷地看他人富貴。等閑不奈幞頭何。予謂此",
    "X87n1624_002:0266a07": "老筆端有口。故多說少說皆無剩語。",
    "X87n1624_002:0266a08": "道宣律師作二祖傳曰。可遇賊斫臂。以法御心。初無",
    "X87n1624_002:0266a09": "痛苦。蜀僧神清引其說以左書。予讀之。每失笑且嘆",
    "X87n1624_002:0266a10": "宣暗於辨是非也。既列林法師與二祖聯傳。於林傳",
    "X87n1624_002:0266a11": "則曰。林遇賊斫臂。呼號不已。故人呼為無臂林。林與",
    "X87n1624_002:0266a12": "二祖友善。一日同飯。恠其亦以一手進。問其故。對曰。",
    "X87n1624_002:0266a13": "我無臂舊矣。豈有游從之人為賊斫臂。久而不知。反",
    "X87n1624_002:0266a14": "相問者耶。夫二祖以求法故。世無知者。林公以遇賊",
    "X87n1624_002:0266a15": "故。人皆知之。宣雷同之。辱誣先聖過矣。彼神清何為",
    "X87n1624_002:0266a16": "者也。據以為書。又可以發一笑。雖然孟子曰盡信書",
    "X87n1624_002:0266a17": "不如無書。學者亦可以鑒於此。",
    "X87n1624_002:0266a18": "慈明老人性豪逸。忽繩墨。凡聖莫測。初弃南源。歸省",
    "X87n1624_002:0266a19": "其母。以銀盆為之壽。其母投諸地。罵曰。汝少行脚負",
    "X87n1624_002:0266a20": "布橐去。今安得此物。吾望汝濟我。今反欲置我作地",
    "X87n1624_002:0266a21": "獄滓耶。慈明色不怍。徐收之。辤去。謁神鼎諲公師叔。",
    "X87n1624_002:0266a22": "諲公。首山之子。望高叢林。住山三十年。影不出山。諸",
    "X87n1624_002:0266a23": "方莫有當其意者。慈明通謁稱法姪。一眾大笑。諲公",
    "X87n1624_002:0266a24": "使人問。長老何人之嗣。對曰。親見汾陽來。諲訝之。出",
    "X87n1624_002:0266b01": "與語。應答如流。大奇之。會道吾虗席。郡移書欲得大",
    "X87n1624_002:0266b02": "禪伯領之。諲以慈明應召。湘中衲子聞其名。聚觀之。",
    "X87n1624_002:0266b03": "予謂慈明道起臨濟於將仆。而平昔廓落乃如此。微",
    "X87n1624_002:0266b04": "神鼎則殆。亦谷泉之流也。然至人示現。要非有思議",
    "X87n1624_002:0266b05": "心所能知也。",
    "X87n1624_002:0266b06": "教中有女子出定因緣。叢林商略甚眾。自非道眼明",
    "X87n1624_002:0266b07": "白。親見作家。莫能明也。大愚芝禪師每問僧曰。文殊",
    "X87n1624_002:0266b08": "是七佛之師。為什麼出此女子定不得。罔明菩薩下",
    "X87n1624_002:0266b09": "方而至。但彈指一聲便能出定。莫有對者。乃自對曰。",
    "X87n1624_002:0266b10": "僧投寺裏宿。賊入不慎家。予滋愛其語。作偈記之。曰。",
    "X87n1624_002:0266b11": "出定只消彈指。佛法豈用工夫。我今要用便用。不管",
    "X87n1624_002:0266b12": "罔明文殊。雲菴和尚見之。明日升座。用前話乃曰。文",
    "X87n1624_002:0266b13": "殊與罔明見處有優劣也無。若言無。文殊何故出女",
    "X87n1624_002:0266b14": "子定不得。只如今日行者擊動法鼓。大眾同到座前。",
    "X87n1624_002:0266b15": "與罔明出女子定。是同是別。良久。曰。不見道。欲識佛",
    "X87n1624_002:0266b16": "性義。當觀時節因緣。亦有偈曰。佛性天真事。誰云別",
    "X87n1624_002:0266b17": "有師。罔明彈指處。女子出禪時。不費纖毫力。何曾動",
    "X87n1624_002:0266b18": "所思。眾生總平等。日用自多疑。",
    "X87n1624_002:0266b19": "大愚芝禪師。作偈絕精峭。予猶及見。老成多誦之。其",
    "X87n1624_002:0266b20": "作僧問洞山。如何是佛。答云。麻三斤。偈曰。橫眸讀梵",
    "X87n1624_002:0266b21": "字。彈舌念真言。吹火長尖嘴。柴生滿竈烟。又作雲門",
    "X87n1624_002:0266b22": "普字偈曰。說佛說法廣鋪舒。矢上加尖也太愚。明眼",
    "X87n1624_002:0266b23": "衲僧傍覰見。一條拄杖兩人舁。又示眾曰。沙裏無油",
    "X87n1624_002:0266b24": "事可哀。翠嵓嚼飯餵嬰孩。佗時好惡知端的。始覺從",
    "X87n1624_002:0266c01": "前滿面灰。",
    "X87n1624_002:0266c02": "李留後端愿問達觀禪師曰。人死。識當何所歸。答曰。",
    "X87n1624_002:0266c03": "未知生。焉知死。對曰。生則端愿已知。曰。生從何來。李",
    "X87n1624_002:0266c04": "留後擬議。達觀揕其胸曰。只在這裏。思量箇什麼。對",
    "X87n1624_002:0266c05": "曰。會也。只知貪程。不覺蹉路。達觀拓開曰。百年一夢。",
    "X87n1624_002:0266c06": "又問。地獄畢竟是有是無。答曰。諸佛向無中說有。眼",
    "X87n1624_002:0266c07": "見空華。太尉就有中覔無。手[據豕+旦]水月。堪笑眼前見牢",
    "X87n1624_002:0266c08": "獄不避。心外見天堂欲生。殊不知欣怖在心。善惡成",
    "X87n1624_002:0266c09": "境。太尉但了自心。自然無惑。進曰。心如何了。答曰。善",
    "X87n1624_002:0266c10": "惡都莫思量。又問。不思量後。心歸何所。達觀曰。且請",
    "X87n1624_002:0266c11": "太尉歸宅。住潤州浮玉山。禪者景向。嘉祐五年正月",
    "X87n1624_002:0266c12": "元日。登堂敘出世始末。大眾悲戀。下座入方丈趺坐。",
    "X87n1624_002:0266c13": "眾復擁至。以手揮曰。各就壁立。勿譁。少頃。寂然而逝。",
    "X87n1624_002:0266c14": "予讀大宋僧史會要。愛隋大臣楊公素識度明正。甞",
    "X87n1624_002:0266c15": "游嵩山。見畫壁。指問道士曰。此何像。對曰。老子化胡",
    "X87n1624_002:0266c16": "成佛圖。楊公曰。何不化胡成道。而反成佛耶。道士不",
    "X87n1624_002:0266c17": "能答。傳以為名言。",
    "X87n1624_002:0266c18": "雪竇通禪師。長沙岑大蟲之子也。每謂諸同伴曰。但",
    "X87n1624_002:0266c19": "時中常在。識盡功成。瞥然而起。即是傷他。而況言句",
    "X87n1624_002:0266c20": "乎。故石霜諸禪師宗風多論內紹．外紹．臣種．王種．借",
    "X87n1624_002:0266c21": "句．挾帶。直饒未甞忘照。猶為外紹。謂之臣種。亦謂之",
    "X87n1624_002:0266c22": "借。謂之誕生。然不若絲毫不隔。如王子生下即能紹",
    "X87n1624_002:0266c23": "種。謂之內紹。謂之王種。謂之句。非借也。借之為言。一",
    "X87n1624_002:0266c24": "色邊事耳。不得已應機利生。則成挾帶。汾陽無德禪",
    "X87n1624_002:0267a01": "師偈曰。士庶公侯一道看。貧富賢愚名漸次。將知修",
    "X87n1624_002:0267a02": "行亦須具眼。予參至此。每自嗟笑。嗟堂中首座昧先",
    "X87n1624_002:0267a03": "師之意而脫去。笑羅山大師不契而識巖頭。及觀棗",
    "X87n1624_002:0267a04": "栢大士之論曰。當以止觀力。功熟乃證知。急亦不得",
    "X87n1624_002:0267a05": "成。而緩亦不得。但知常不休。必定不虗弃。如乳中有",
    "X87n1624_002:0267a06": "酪。要須待其緣。彼緣緣之中。本無有作者。故其酪成",
    "X87n1624_002:0267a07": "已。亦無有來處。亦非是本有。如來智慧海。方便亦如",
    "X87n1624_002:0267a08": "是。是以知古老宿行處皆聖賢之言也。",
    "X87n1624_002:0267a09": "幽州盤山積禪師有言曰。似地擎山。不知山之孤峻。",
    "X87n1624_002:0267a10": "如石含玉。不知玉之無瑕。若能如是。是真出家。大法",
    "X87n1624_002:0267a11": "眼禪師曰。理極亡情謂。如何有喻齊。到頭霜夜月。任",
    "X87n1624_002:0267a12": "運落前溪。果熟兼猿重。山長似路迷。舉頭殘照在。元",
    "X87n1624_002:0267a13": "是住居西。邃導師曰。老僧平生百無所解。只是日日",
    "X87n1624_002:0267a14": "一般。雖住此間。隨緣任運。今日諸上座與本無異也。",
    "X87n1624_002:0267a15": "古之人有大機智。故能遇緣即宗。隨處作主。巖頭和",
    "X87n1624_002:0267a16": "尚曰。汝但識綱宗。本無是法。予甞與客論。靈雲見桃",
    "X87n1624_002:0267a17": "華偈曰。三十年來尋劒客。幾回葉落又抽枝。自從一",
    "X87n1624_002:0267a18": "見桃花後。直至如今更不疑。溈山老子無大人相。便",
    "X87n1624_002:0267a19": "云。從緣入者。永無退失。獨玄沙曰。諦當。甚諦當。敢保",
    "X87n1624_002:0267a20": "老兄猶未徹在。客問予。未徹之處安在哉。為作偈曰。",
    "X87n1624_002:0267a21": "靈雲一見不再見。紅白枝枝不著花。尀耐釣魚船上",
    "X87n1624_002:0267a22": "客。却來平地摝魚鰕。",
    "X87n1624_002:0267a23": "五祖戒禪師喜勘驗衲子。時大岳．雪竇號為飽參。且",
    "X87n1624_002:0267a24": "有機辨。至東山之下。雪竇令大岳先往。岳包腰徑入",
    "X87n1624_002:0267b01": "方丈。時戒歸。自外見之。呼云。作什麼。岳回首。以手畫",
    "X87n1624_002:0267b02": "圓相示之。戒曰。是什麼。岳曰。胡餅。戒曰。趂爐竈熱更",
    "X87n1624_002:0267b03": "搭一箇。岳擬議。曳拄杖趂出門。岳曰。顯川這關西子",
    "X87n1624_002:0267b04": "無面目。休去好。戒暮年弃其徒。來游高安。洞山寶禪",
    "X87n1624_002:0267b05": "師其法嗣也。寶好名。賣之不為禮。至大愚未幾。倚拄",
    "X87n1624_002:0267b06": "杖於僧堂前談笑而化。五祖遣人來取骨石歸塔焉。",
    "X87n1624_002:0267b07": "溈山大圓禪師曰。道人之心。質直無偽。無背無面。無",
    "X87n1624_002:0267b08": "詐妄心。一切時中。視聽尋常。更無委曲。亦不閉眼塞",
    "X87n1624_002:0267b09": "耳。但情無附物即得。從上諸聖只是說濁邊過患。若",
    "X87n1624_002:0267b10": "無如許多惡覺．情見．想習之事。譬如秋水澄渟。清淨",
    "X87n1624_002:0267b11": "無為。淡佇無礙。喚作道人。亦名無事人。或問。頓悟之",
    "X87n1624_002:0267b12": "人更用修否。曰。若真實悟得底。佗自知時節。修與不",
    "X87n1624_002:0267b13": "修。是兩頭語。今雖從緣得。一念頓悟自理。猶有無始",
    "X87n1624_002:0267b14": "習氣未能頓淨。須教渠淨除現業流識。即是修也。不",
    "X87n1624_002:0267b15": "可別有一法教渠修行趣向。從聞入理。聞理深妙。心",
    "X87n1624_002:0267b16": "自圓明。不居惑地。縱有百千妙義。抑揚當時。此乃得",
    "X87n1624_002:0267b17": "坐披衣。自解作活計始得。以要言之。則實際理地。不",
    "X87n1624_002:0267b18": "受一塵。萬行門中。不捨一法。若也單刀直入。則凡聖",
    "X87n1624_002:0267b19": "情盡。體露真常。理事不二。即如如佛。今時學者常疑",
    "X87n1624_002:0267b20": "佛性本來具足。何須復修。設不修行。無緣證聖。情隨",
    "X87n1624_002:0267b21": "向背。終落斷常。不知三世如來．十方菩薩所有修習。",
    "X87n1624_002:0267b22": "皆自隨順覺性而已。則大溈所謂修與不修是兩頭",
    "X87n1624_002:0267b23": "語。不亦宜乎。",
    "X87n1624_002:0267b24": "法眼禪師之子。有慧明道人者。知見甚高。下視諸方。",
    "X87n1624_002:0267c01": "初菴於大梅山。有禪者來游。明問曰。近離何處。對曰。",
    "X87n1624_002:0267c02": "城都。曰。上座離城都到此山。則城都少上座。此山剩",
    "X87n1624_002:0267c03": "上座。剩則心外有法。少則心法不周。說得道理即住。",
    "X87n1624_002:0267c04": "不會即去。禪者莫能對。又遷止天台山。有彥明道人",
    "X87n1624_002:0267c05": "者。俊辨自負。來謁師。師問曰。從上先德有悟者麼。對",
    "X87n1624_002:0267c06": "曰。有之。曰。一人發真歸源。十方虗空悉皆消殞。舉手",
    "X87n1624_002:0267c07": "指曰。只今天台山嶷然。如何得消殞去。明張目直視。",
    "X87n1624_002:0267c08": "遯去。又問諸老宿曰。雪峰塔銘曰。夫從緣而有者。始",
    "X87n1624_002:0267c09": "終而成壞。非從緣而有者。歷劫而長堅。堅之與壞即",
    "X87n1624_002:0267c10": "且止。雪峰只今在什麼處。予謂禪宗貴大機大用。不",
    "X87n1624_002:0267c11": "貴知解。雲庵每曰。汝輩皆知有。只是用不得。如慧明",
    "X87n1624_002:0267c12": "道人。可謂善用者也。",
    "X87n1624_002:0267c13": "予讀傳燈錄。愛老安之子。所謂破竈墮者。深證無生。",
    "X87n1624_002:0267c14": "恨不與之同時而生也。紹聖中。再游廬山。見其畫像。",
    "X87n1624_002:0267c15": "為作贊曰。嵩山屋老竈有神。民爭祠之日宰烹。師與",
    "X87n1624_002:0267c16": "門人偶經行。即而視之因嘆驚。此唯土瓦和合成。是",
    "X87n1624_002:0267c17": "中何從有聖靈。以杖敲之輒墮傾。須臾青衣出笑迎。",
    "X87n1624_002:0267c18": "謝師為我談無生。言訖登空如鳥輕。門人問之拜投",
    "X87n1624_002:0267c19": "誠。伏地但聞破墮聲。君看一躰情非情。皎如朗月懸",
    "X87n1624_002:0267c20": "青冥。未證據者以事明。鞭草血流石吼升。涅槃門開",
    "X87n1624_002:0267c21": "見戶庭。老安憐兒為作名。金屑雖貴翳眼睛。",
    "X87n1624_002:0267c22": "金華懷志上座。性夷粹。飽經論。東吳學者尊事之。甞",
    "X87n1624_002:0267c23": "對客曰。吾欲會天台．賢首．唯識三宗之義。折中之。為",
    "X87n1624_002:0267c24": "一書以塞影迹之諍。適有禪者居坐末。曰。賢首宗祖",
    "X87n1624_002:0268a01": "師謂誰。志曰。杜順和尚。禪者曰。順有法身頌曰。懷州",
    "X87n1624_002:0268a02": "牛喫禾。益州馬腹脹。天下覔醫人。灸猪左膊上。此義",
    "X87n1624_002:0268a03": "合歸天台．唯識二宗何義耶。志不能對。禪者曰。何不",
    "X87n1624_002:0268a04": "游方去。志於是罷講。南詢至洞山。時雲菴和尚在焉。",
    "X87n1624_002:0268a05": "從之游甚久。去游湘上。菴於石頭雲溪二十餘年。氣",
    "X87n1624_002:0268a06": "韻閑淡。過客謁之多不言。侍者問之。答曰。彼朝貴人",
    "X87n1624_002:0268a07": "多知多語。我粥飯僧見之。自然口吻遲鈍。去僧問。住",
    "X87n1624_002:0268a08": "山有何趣味。答曰。山中住。獨掩柴門無別趣。三箇柴",
    "X87n1624_002:0268a09": "頭品字煨。不用援毫文彩露。又曰。萬機俱罷付癡憨。",
    "X87n1624_002:0268a10": "蹤迹常容野鹿參。不脫麻衣拳作枕。幾生夢在綠蘿",
    "X87n1624_002:0268a11": "庵。年六十二。思歸江南依故人照禪師。照住龍安。遂",
    "X87n1624_002:0268a12": "徑去。予甞作偈寄之曰。看徧三湘萬頃山。江南歸去",
    "X87n1624_002:0268a13": "臥龍安。只將一味無求法。留與叢林作[打丁+羕]看。又曰。閙",
    "X87n1624_002:0268a14": "中拋擲亦奇哉。句裏藏身活路開。生鐵心肝含笑面。",
    "X87n1624_002:0268a15": "不虗參見作家來。",
    "X87n1624_002:0268a16": "杭州上天竺辨才法師元淨。悟法華三昧。有至行。弘",
    "X87n1624_002:0268a17": "天台教號稱第一。東吳講者宗向之。時秀州有狂人。",
    "X87n1624_002:0268a18": "號回頭。左道以鼓流俗。宣言當建窣堵波為吳人福",
    "X87n1624_002:0268a19": "田。施者雲委。然憚入杭境。以辨才不可欺故也。不得",
    "X87n1624_002:0268a20": "已既來。先以錢十萬詣上天竺飯僧。且遣使通問曰。",
    "X87n1624_002:0268a21": "今以修造錢若干。願供僧一堂。淨答其書曰。道風遠",
    "X87n1624_002:0268a22": "來。山川增勝。誨言先至。喜慰可量。承以營建淨檀為",
    "X87n1624_002:0268a23": "飯僧之用。竊聞教有明文。不許互用。聖者既遺明誨。",
    "X87n1624_002:0268a24": "不知白佛當以何辤。佇聞報章。即令撰疏文也。狂人",
    "X87n1624_002:0268b01": "大驚。慚見其徒。然淨之門弟子亦勸且禮之以化俗。",
    "X87n1624_002:0268b02": "淨厲語曰。出家兒須具眼始得。彼誠聖者。吾敢不恭。",
    "X87n1624_002:0268b03": "如其誕妄。知而同之。是失正念。吾聞聖者俱佗心通。",
    "X87n1624_002:0268b04": "今夕當與爾曹虔請於明日就此山與十方諸佛同",
    "X87n1624_002:0268b05": "齋。即如法嚴敬跪讀疏文焚之。明日率眾出迎。而所",
    "X87n1624_002:0268b06": "謂狂人者竟不至。學者皆服。",
    "X87n1624_002:0268b07": "汾陽無德禪師見七十一員善知識。前後八請皆不",
    "X87n1624_002:0268b08": "出世。燕居襄陽白馬寺。并汾道俗千餘人詣其居。勸",
    "X87n1624_002:0268b09": "請說法。既至。宗風大振。迹不越閫。自為不出院歌以",
    "X87n1624_002:0268b10": "見志。北地苦寒。因罷夜參。忽有梵僧乘雲而至。問所",
    "X87n1624_002:0268b11": "以不說之意。師以眾僧不可夜立為詞。梵僧曰。時不",
    "X87n1624_002:0268b12": "可失。此眾雖不多。然中有六人。異日為大宗師。道廕",
    "X87n1624_002:0268b13": "人天。可開大慈。為法施。不可恡也。言卒而沒。師明日",
    "X87n1624_002:0268b14": "上堂曰。胡僧金錫光。為法到汾陽。六人成大器。勸請",
    "X87n1624_002:0268b15": "為敷揚。時大愚芝．石霜圓．瑯瑘覺．法華舉諸公。咸在",
    "X87n1624_002:0268b16": "會下。",
    "X87n1624_002:0268b17": "永嘉禪師偈曰。若以知知寂。此非無緣知。如手執如",
    "X87n1624_002:0268b18": "意。非無如意手。若以自知知。亦非無緣知。如手自捉",
    "X87n1624_002:0268b19": "拳。非是不拳手。亦不知知寂。亦不自知知。不可為無",
    "X87n1624_002:0268b20": "知。以性了然故。不同於木石。如手不執物。亦不自作",
    "X87n1624_002:0268b21": "拳。不可為無手。以手安然故。不同於兔角。智覺禪師",
    "X87n1624_002:0268b22": "曰。斯為禪宗之妙。故今用之而復小異。以彼但顯無",
    "X87n1624_002:0268b23": "緣真智以為真道。若奪之者。但顯本心。不隨妄心。未",
    "X87n1624_002:0268b24": "有智慧照了心源故。須能所平等。等不失照。為無知",
    "X87n1624_002:0268c01": "之知。此知之於空寂無生。如來藏性方有妙耳。智覺",
    "X87n1624_002:0268c02": "之意欲偈兼言明悟。永嘉止說悟後之病。二老之言",
    "X87n1624_002:0268c03": "皆是也。然天下之理。豈可以一言盡耶。永嘉之偈不",
    "X87n1624_002:0268c04": "必奪亦可也。",
    "X87n1624_002:0268c05": "正宗記評三祖大師曰。尊者初雖不自道其姓族．鄉",
    "X87n1624_002:0268c06": "邑。後之於世復三十餘載。豈絕口而略不云乎。此可",
    "X87n1624_002:0268c07": "疑也。曰。予視房碑曰。大師甞謂道信云。有人借問。勿",
    "X87n1624_002:0268c08": "道於我處得法。此明尊者自絕之甚也。至人以物迹",
    "X87n1624_002:0268c09": "為大道之累。乃忘其心。今正法之宗猶欲遺之。況其",
    "X87n1624_002:0268c10": "姓族．鄉國俗間之事。肯以為意耶。予讀至此。知明教",
    "X87n1624_002:0268c11": "所得多矣。王文公亦曰。古之有道者。功業有不足以",
    "X87n1624_002:0268c12": "累其懷。況身後之名乎。如亮公之逃西山。常公之菴",
    "X87n1624_002:0268c13": "大梅。歸宗之眯其目。法正之不言名姓。是諸老皆能",
    "X87n1624_002:0268c14": "踐其所聞者也。故其化去數百年。凜凜尚有生氣。彼",
    "X87n1624_002:0268c15": "無意於此世爭。以此與之。盖理之固然。",
    "X87n1624_002:0268c16": "南禪師住歸宗。時遣化至虔上。化人還。白曰。虔有信",
    "X87n1624_002:0268c17": "士劉君。臨行送至郊外。祝曰。為我求老師偈一首。為",
    "X87n1624_002:0268c18": "子孫世世福田。明年。師以偈寄之曰。虔上僧歸廬岳",
    "X87n1624_002:0268c19": "寺。首言居士乞伽陀。援毫示汝箇中意。近日秋林落",
    "X87n1624_002:0268c20": "葉多。後四十年。雲菴復住歸宗。法席盛於前日。劉君",
    "X87n1624_002:0268c21": "之子持此偈來飯僧。敘其事。雲菴上堂有偈曰。先師",
    "X87n1624_002:0268c22": "昔住金輪日。有偈君家結淨緣。我住金輪還有偈。却",
    "X87n1624_002:0268c23": "應留與子孫傳。",
    "X87n1624_002:0268c24": "涅槃經中有聞讚佛為大福德。怒曰。生經七日。母便",
    "X87n1624_002:0269a01": "命終。豈謂大福德相。讚者曰。年志俱盛而不卒暴。打",
    "X87n1624_002:0269a02": "之不嗔。罵之不報。是故我言大福德相。怒者聞而心",
    "X87n1624_002:0269a03": "服。故慈為無盡福德相。故沙門能世福田者。以慈修",
    "X87n1624_002:0269a04": "身故也。",
    "X87n1624_002:0269a05": "永明和尚曰。此重玄門。名言路絕。隨智所演。以廣見",
    "X87n1624_002:0269a06": "聞。唯證方知。非情所解。若親證時。悉是現量之境。處",
    "X87n1624_002:0269a07": "處入法界。念念見遮那。若但隨文義所解。只是陰識",
    "X87n1624_002:0269a08": "依通。當逆順境時。還成滯礙。遇差別問處。皆是疑情。",
    "X87n1624_002:0269a09": "如鹽官安禪師問講華嚴大師云。華嚴經有幾種法",
    "X87n1624_002:0269a10": "界。對曰。略而言之有十種法界。廣而言之重重無盡。",
    "X87n1624_002:0269a11": "鹽官舉拂子云。是第幾重法界。大師俛首擬答之。鹽",
    "X87n1624_002:0269a12": "官訶曰。思而知。慮而解。是鬼家活計。日下孤燈。果然",
    "X87n1624_002:0269a13": "失照。出去。予聞華嚴宗曰。勝熱婆羅門。火聚刀山。是",
    "X87n1624_002:0269a14": "般若無分別智。彼疏義者。如葉公畫龍。真龍忽見。投",
    "X87n1624_002:0269a15": "筆怖走。",
    "X87n1624_002:0269a16": "洞山圓禪師嗣雪竇。年甚少。開先暹道者舉之。以應",
    "X87n1624_002:0269a17": "筠人之請。時南禪師住黃檗。因出邑相見於淨戒寺。",
    "X87n1624_002:0269a18": "南公默無所言。但焚香相向危坐而已。自申時至三",
    "X87n1624_002:0269a19": "鼓。圓公即起曰。夜深妨和尚偃息。趍出。明日各還山。",
    "X87n1624_002:0269a20": "南公偶問永首座。汝在廬山識今洞山老否。永曰。不",
    "X87n1624_002:0269a21": "識。止聞其名。久之。進曰。和尚此回見之如何人。南公",
    "X87n1624_002:0269a22": "曰。奇人。永退問侍者。汝隨和尚見洞山。夜語及何事。",
    "X87n1624_002:0269a23": "侍者以實告。永笑曰。疑殺天下人。",
    "X87n1624_002:0269a24": "誌公和尚十二時歌大明佛祖要妙。然年代寢遠。昧",
    "X87n1624_002:0269b01": "者多改易其語。以循其私。其大害意者。如曰。夜半子。",
    "X87n1624_002:0269b02": "心住無生即生死。心法何曾屬有無。用時便用沒文",
    "X87n1624_002:0269b03": "字。乃作生死何曾屬有無。言則工矣。然下句血脉不",
    "X87n1624_002:0269b04": "貫。既曰生死不屬有無。又曰用時便用。何哉。",
    "X87n1624_002:0269b05": "予在湘山道林。有僧謂予曰。吾初看六祖風幡因緣。",
    "X87n1624_002:0269b06": "久之。偶仰首就架取衣。方薦其旨。予戲曰。非舉目見",
    "X87n1624_002:0269b07": "風幡時節耶。僧首肯之。予曰。祖師夜聞二僧徵詰。即",
    "X87n1624_002:0269b08": "謂曰。非風幡動。仁者心動。縱其張目於暗中。二僧何",
    "X87n1624_002:0269b09": "以識之。僧大慍而去。無盡居士甞為予言。頃京師見",
    "X87n1624_002:0269b10": "慧林一僧談禪。不肯諸方。吾問蜆子答祖師西來意。",
    "X87n1624_002:0269b11": "乃曰。神前酒臺盤。意旨如何。其僧張目直視曰。神前",
    "X87n1624_002:0269b12": "酒臺盤。無盡戲之曰。廟中是夕有燈則已。不然。蜆子",
    "X87n1624_002:0269b13": "佛法遂為虗施。",
    "X87n1624_002:0269b14": "靈源禪師謂予曰。吾甞在龍舒。見龍門顯道人發課。",
    "X87n1624_002:0269b15": "莫有能逃其言者。意有必道。顯曰。但有所見即道。微",
    "X87n1624_002:0269b16": "入思惟。即不靈矣。予故人耶溪鄒正臣能言五行。其",
    "X87n1624_002:0269b17": "精妙世以一二數。亦甞告予以此意。彼術之至者且",
    "X87n1624_002:0269b18": "爾。況有大於此者。而欲以思慮求乎。",
    "X87n1624_002:0269b19": "鄧峰永庵主甞問僧審奇。汝久不見。何所為。奇曰。近",
    "X87n1624_002:0269b20": "見偉藏主有箇安樂處。永曰。試舉似我。奇因敘其所",
    "X87n1624_002:0269b21": "得。永曰。汝是。偉未是。奇莫測。歸語于偉。偉大笑曰。汝",
    "X87n1624_002:0269b22": "非。永不非也。奇走質於積翠南禪師。南公亦大笑。永",
    "X87n1624_002:0269b23": "聞之。作偈曰。明暗相參殺活機。大人境界普賢知。同",
    "X87n1624_002:0269b24": "條生不同條死。笑倒庵中老古錐。觀其語言。想見當",
    "X87n1624_002:0269c01": "時法喜游戲之逸韻。使永公施於今。則其取詬辱必",
    "X87n1624_002:0269c02": "矣。",
    "X87n1624_002:0269c03": "臨濟大師臨終付法偈曰。沿流不止問如何。真照無",
    "X87n1624_002:0269c04": "邊說似他。離相離名如不稟。吹毛用了急須磨。而傳",
    "X87n1624_002:0269c05": "者作急還磨。曹山和尚釋枯木龍吟髑髏無識語。作",
    "X87n1624_002:0269c06": "偈曰。枯木龍吟方見道。髑髏無識眼方明。喜識盡時",
    "X87n1624_002:0269c07": "消息盡。當人那辨濁中清。而傳者作消不盡。二宗兩",
    "X87n1624_002:0269c08": "偈甚微。而一失其旨。則為害甚大。故不可不辨所言。",
    "X87n1624_002:0269c09": "用了急須磨者。船子曰直須藏身處沒蹤跡。沒蹤跡",
    "X87n1624_002:0269c10": "處莫藏身是也。喜識盡時消息盡。當人那辨濁中清",
    "X87n1624_002:0269c11": "者。達觀所謂偏正[牙(必心)+?]縱橫。迢然忌十成。龍門須要透。",
    "X87n1624_002:0269c12": "鳥道不堪行。石女霜中織。泥牛火裏耕。兩頭如脫得。",
    "X87n1624_002:0269c13": "枯木一枝榮是也。",
    "X87n1624_002:0269c14": "無盡居士甞問予曰。悟本大師作五位君臣偈。其正",
    "X87n1624_002:0269c15": "中來曰。但能莫觸當今諱。也勝知朝斷舌才。先德之",
    "X87n1624_002:0269c16": "意雖明妙挾。然知朝斷舌。必有本據。而言前古無斷",
    "X87n1624_002:0269c17": "舌事。矧又曰知朝。尤無謂也。將非後世傳錄之誤耶。",
    "X87n1624_002:0269c18": "予曰。舊本曰。也勝前朝斷舌才。意用隋賀若弼之父",
    "X87n1624_002:0269c19": "孰。為宇文護所忌害之。臨刑戒之曰。吾以舌死。引若",
    "X87n1624_002:0269c20": "弼舌以錐刺之出血。使慎口。隋興唐之前。前朝刺舌。",
    "X87n1624_002:0269c21": "非知朝明矣。然斷舌．刺舌意則同耳。無盡屬予記之。",
    "X87n1624_002:0269c22": "道圓禪師。南雄州人。姓純至。小游方。雖飽參而未大",
    "X87n1624_002:0269c23": "通透。聞南禪師居黃蘗積翠庵。往依之。一日。燕坐下",
    "X87n1624_002:0269c24": "板。聞兩僧舉百丈野狐因緣。一僧曰。只如不昧因果。",
    "X87n1624_002:0270a01": "也未脫得野狐身。一僧應聲曰。便是不落因果。亦何",
    "X87n1624_002:0270a02": "曾墮野狐身耶。圓悚然異其語。不自覺其身之起意。",
    "X87n1624_002:0270a03": "行上庵頭。過澗。忽大悟。見南公。敘其事未終。涕交頤。",
    "X87n1624_002:0270a04": "南公令就侍者榻熟寐。忽起作偈曰。不落不昧。僧俗",
    "X87n1624_002:0270a05": "本無忌諱。丈夫氣宇如王。爭受囊藏被盖。一條楖[木*栗]",
    "X87n1624_002:0270a06": "任縱橫。野狐跳入金毛隊。南公大笑。久之。又作風幡",
    "X87n1624_002:0270a07": "偈曰。不是風兮不是幡。白雲依舊覆青山。年來老大",
    "X87n1624_002:0270a08": "渾無力。偷得忙中些子閑。予昔聞雲菴大稱賞之。謂",
    "X87n1624_002:0270a09": "其機鋒不減英邵武。雲庵化去。偶檢故書。見其手疏",
    "X87n1624_002:0270a10": "此二偈。意若欲傳而未果者。於是錄之。或聞圓公住",
    "X87n1624_002:0270a11": "大庾雪峰寺。",
    "X87n1624_002:0270a12": "皓月供奉問長沙岑禪師曰。永嘉云。了即業障本來",
    "X87n1624_002:0270a13": "空。未了應須償夙債。只如師子尊者．二祖大師為什",
    "X87n1624_002:0270a14": "麼亦償夙債。長沙曰。大德不識本來空。曰。如何是本",
    "X87n1624_002:0270a15": "來空。長沙曰。業障是。又問曰。如何是業障。長沙曰。本",
    "X87n1624_002:0270a16": "來空是。乃有偈曰。假有元非有。假滅亦非無。涅槃償",
    "X87n1624_002:0270a17": "債義。一性更無殊。龍勝中觀論曰。業不從緣生。不從",
    "X87n1624_002:0270a18": "非緣生。是故則無有。能起於業者。無業無作者。何有",
    "X87n1624_002:0270a19": "業生果。若其無有果。何有受業者。問曰。汝雖種種破",
    "X87n1624_002:0270a20": "業果報及起業者。現見眾生作業．受果報。是事云何。",
    "X87n1624_002:0270a21": "答曰。如世尊神通。所作變化人。如是變化人。復作變",
    "X87n1624_002:0270a22": "化人。如初變化人。是名為作者。變化人所作。是則名",
    "X87n1624_002:0270a23": "為業。諸煩惱及業。皆如幻與夢。亦如炎與響。以龍勝",
    "X87n1624_002:0270a24": "之意。會長沙之言。達無作妙旨。游此世界。如夢中了",
    "X87n1624_002:0270b01": "了。醉裏惺惺。",
    "X87n1624_002:0270b02": "汾州無德禪師示徒多談洞山五位．臨濟三玄。至作",
    "X87n1624_002:0270b03": "廣智歌明十五家宗風。豈非視後進惰於參尋。得少",
    "X87n1624_002:0270b04": "為足。警之以徧參耶。今有問知識者。則答曰。吾家自",
    "X87n1624_002:0270b05": "有本分事。彼皆古人一期建立門庭言語耳。何足究",
    "X87n1624_002:0270b06": "哉。正如有不識字者。執卷問屋愚子。屋愚曰。此墨填",
    "X87n1624_002:0270b07": "紙耳。安用問我哉。三尺童子莫不笑之。昔有僧問雪",
    "X87n1624_002:0270b08": "峰和尚。臨濟有四喝。意旨如何。雪峰曰。我初發足。便",
    "X87n1624_002:0270b09": "往河北。不意中途大師化去。因不及見之。他家宗旨。",
    "X87n1624_002:0270b10": "我所未知。汝尋彼兒孫問之。僧以問南院。且言雪峰",
    "X87n1624_002:0270b11": "甞遣之之意。南院望雪峰再拜曰。和尚真善知識。嗚",
    "X87n1624_002:0270b12": "呼。今譊譊語人如屋愚子者。聞雪峰用處。可不面熱",
    "X87n1624_002:0270b13": "汗下耶。",
    "X87n1624_002:0270b14": "雲峰悅禪師見僧荷籠至。則曰。未也。更三十年定乘",
    "X87n1624_002:0270b15": "馬行脚。法雲秀禪師聞包腰至者。色動顏面。彼存心",
    "X87n1624_002:0270b16": "於叢林。豈淺淺哉。今少年苾蒭見其畫像。則指曰。這",
    "X87n1624_002:0270b17": "不通方漢也。死耶。",
    "X87n1624_002:0270b18": "首楞嚴經曰。一切世間。生死相續。生從順習。死從流",
    "X87n1624_002:0270b19": "變。臨命終時。未捨煖觸。一生善惡。俱時頓現。古釋至",
    "X87n1624_002:0270b20": "此多略之。滋以為恨。及讀寶積經。有意釋此。今系於",
    "X87n1624_002:0270b21": "其下曰。善惡之業。所自作時。一生之中。何不自見。至",
    "X87n1624_002:0270b22": "捨壽時。方始頓現者。人生如夢。方作夢時。豈能自知",
    "X87n1624_002:0270b23": "是夢非夢。要須覺時。夢中之事。了然自現。不待尋繹。",
    "X87n1624_002:0270b24": "亦復如是。",
    "X87n1624_002:0270c01": "福嚴感禪師面目嚴冷。孤硬秀出。叢林時謂之感鐵",
    "X87n1624_002:0270c02": "面。首眾僧於江州承天。時佛印元禪師將遷居蘄州。",
    "X87n1624_002:0270c03": "斗方譽於郡守。欲使嗣續之。且召感語其事。感曰。某",
    "X87n1624_002:0270c04": "念不至此。和尚終欲推出為眾粥飯主人共成叢席。",
    "X87n1624_002:0270c05": "不敢忘德。然若使嗣法。則某自有師矣。佛印心服之。",
    "X87n1624_002:0270c06": "業已言之。因成就不復易。遂開法。為黃龍之子。道價",
    "X87n1624_002:0270c07": "重一時。居常懸包倚杖於方丈。不為宿夕計。郡將已",
    "X87n1624_002:0270c08": "下皆信敬之。有太守忘其姓名。新下車以事臨之。感",
    "X87n1624_002:0270c09": "笑作偈投郡庭。不揖而去。偈曰。院是大宋國裏院。州",
    "X87n1624_002:0270c10": "是大宋國裏州。州中有院不容住。何妨一鉢五湖游。",
    "X87n1624_002:0270c11": "太守使人追之。已渡江去矣。",
    "X87n1624_002:0270c12": "餘杭政禪師住山。標致[宋木+取]高。時蔣侍郎堂守錢塘。與",
    "X87n1624_002:0270c13": "師為方外友。師每來謁之。則跨一黃牛。以軍持掛角",
    "X87n1624_002:0270c14": "上。市人爭觀之。師自若也。至郡庭。始下牛。笑語終日",
    "X87n1624_002:0270c15": "而去。一日。蔣公留師曰。適有過客。明日府中當有會。",
    "X87n1624_002:0270c16": "吾師固不飲。能為我少留一日。因欲清話。師諾之。蔣",
    "X87n1624_002:0270c17": "公喜甚。明日使人要之。留一偈而去矣。曰。昨日曾將",
    "X87n1624_002:0270c18": "今日期。出門倚杖又思惟。為僧只合居嵓谷。國士筵",
    "X87n1624_002:0270c19": "中甚不宜。坐客皆仰其高韻。又作山中偈曰。橋上山",
    "X87n1624_002:0270c20": "萬層。橋下水千里。唯有白鷺鶿。見我常來此。冬不擁",
    "X87n1624_002:0270c21": "爐。以荻花作毬。納足於中。客至共之。清論無窮。秀氣",
    "X87n1624_002:0270c22": "逼人。秋夏好翫月。盤膝大盆中。浮於池上。自旋其盆。",
    "X87n1624_002:0270c23": "吟笑達旦。率以為常。九峰鑒韶禪師甞客門下。韶坦",
    "X87n1624_002:0270c24": "率垢汙不事事。每竊笑之。一夕將臥。師使人呼韶。不",
    "X87n1624_002:0271a01": "得已顰頞而至。師曰。好月勞生擾擾。能幾人暇與之",
    "X87n1624_002:0271a02": "對耶。韶唯唯。已而呼行者熟炙。韶方飢。意作藥石。久",
    "X87n1624_002:0271a03": "之。乃橘皮湯一盃。",
    "X87n1624_002:0271a04": "靈源禪師為予曰。有居士吳敦夫。才敏。銳意學道。自",
    "X87n1624_002:0271a05": "以多見知識。心地明淨。偶閱鄧隱峰傳。見其倒卓化",
    "X87n1624_002:0271a06": "去。而衣亦順身不褪。竊疑之曰。彼化之異固莫測。而",
    "X87n1624_002:0271a07": "衣亦隨之。何也。以問晦堂老人。晦堂曰。汝今衣順垂",
    "X87n1624_002:0271a08": "于地。復疑之乎。曰。無所疑也。晦堂笑曰。此既無疑。則",
    "X87n1624_002:0271a09": "彼倒化。衣亦順躰。何疑之有哉。敦夫言下了解。故其",
    "X87n1624_002:0271a10": "一時應機之辨。如雷如霆。開警昏蟄者多矣。",
    "X87n1624_002:0271a11": "金剛經曰。爾時慧命須菩提白佛言。世尊。頗有眾生",
    "X87n1624_002:0271a12": "於未來世聞說是法生信心不。佛言。須菩提。彼非眾",
    "X87n1624_002:0271a13": "生。非不眾生。何以故。須菩提。眾生眾生者。如來說非",
    "X87n1624_002:0271a14": "眾生。是名眾生。此義深渺。從上聖賢語秘旨妙。學者",
    "X87n1624_002:0271a15": "多聽瑩。佛意卒不明。獨定林老人解曰。以慧命觀眾",
    "X87n1624_002:0271a16": "生。如第五大。如第六陰。如第七情。孰為眾生。以眾生",
    "X87n1624_002:0271a17": "觀眾生。然後妄見其為有。則眾生非慧命者之眾生。",
    "X87n1624_002:0271a18": "是眾生之眾生而已。眾生眾生者。即非眾生。然是乃",
    "X87n1624_002:0271a19": "所謂眾生也。則聞說是法。苟能悟本性相。何為不生",
    "X87n1624_002:0271a20": "信心。以慧命觀眾生。不見其為有。則云何度眾生耶。",
    "X87n1624_002:0271a21": "曰眾生有眾生。而眾生非有。慧命無眾生。而眾生非",
    "X87n1624_002:0271a22": "無。以是義故。度眾生。",
    "X87n1624_002:0271a23": "大智禪師曰。此事不是一切名目。何以不以實語答",
    "X87n1624_002:0271a24": "耶。曰。若為雕琢得虗空為佛相貌。若為說道虗空是",
    "X87n1624_002:0271b01": "青黃赤白。如維摩云。法無有比。無可喻故。法身無為。",
    "X87n1624_002:0271b02": "不墮諸數故。故曰。聖躰無名不可說。如實理空門難",
    "X87n1624_002:0271b03": "湊喻。如太末蟲處處能泊。唯不能泊火焰之上。眾生",
    "X87n1624_002:0271b04": "亦爾。處處能緣。不能緣於般若之上。每見學者多悞",
    "X87n1624_002:0271b05": "領其意。謂眾生於般若不能參求耳。非也。此法非情",
    "X87n1624_002:0271b06": "識所到。故三祖大師曰。非思量處。識情難測。",
    "X87n1624_002:0271b07": "青龍道氤法師於金剛般若經深達妙旨。甞造疏疏",
    "X87n1624_002:0271b08": "此經。精愽淵微。窮法體相。諸師莫能望其藩垣。唐明",
    "X87n1624_002:0271b09": "皇亦留意經義。自注釋之。至是人先世罪業應墮惡",
    "X87n1624_002:0271b10": "道。以今世人輕賤故。先世罪業則為消滅處。不能自",
    "X87n1624_002:0271b11": "決其義。以問氳氤。對曰。佛力法力。三賢十聖亦不能",
    "X87n1624_002:0271b12": "測。陛下曩於般若聞薰不一。更沈注想。自發現行。明",
    "X87n1624_002:0271b13": "皇於是下筆不休。其天縱神悟之辯。一期應答。掃滯",
    "X87n1624_002:0271b14": "惑於言下。揭般若於現前。豈意思義解之徒可同日",
    "X87n1624_002:0271b15": "而語哉。",
    "X87n1624_002:0271b16": "雲門大師有時顧視僧曰。鑒。僧擬對之。則曰。咦。後學",
    "X87n1624_002:0271b17": "錄其語為偈。曰顧鑒頌。德山圓明禪師。雲門之高弟",
    "X87n1624_002:0271b18": "也。刪去顧字。謂之抽顧頌。因作偈通之。又謂之擡箭",
    "X87n1624_002:0271b19": "商量。偈曰。相見不揚眉。君東我亦西。紅霞穿碧海。白",
    "X87n1624_002:0271b20": "日遶須彌。雲菴亦有偈曰。雲門抽顧。自有來由。一點",
    "X87n1624_002:0271b21": "不到。休休休休。今禪者多漫汗之。問其意旨。則往往",
    "X87n1624_002:0271b22": "瞠目怒視。曰。此是道眼因緣也。不亦悞哉。又其室中",
    "X87n1624_002:0271b23": "語曰。盡大地是法身。枉作箇佛法知見。如今見拄杖",
    "X87n1624_002:0271b24": "但喚作拄杖。見屋但喚作屋。而校證者易之曰。枉作",
    "X87n1624_002:0271c01": "箇佛法中見。又曰。自小養一頭水牯牛。擬向溪東放。",
    "X87n1624_002:0271c02": "不免食他國王水草。擬向溪西放。不免食他國王水",
    "X87n1624_002:0271c03": "草。不如隨處納些子。他總不妨。今本乃曰。他總不見。",
    "X87n1624_002:0271c04": "如此之類甚眾。然此二字雖細事。其失先德妙旨。不",
    "X87n1624_002:0271c05": "為不傷。當有知者耳。",
    "X87n1624_002:0271c06": "英邵武臨終安坐。為門弟子說出家行脚之因竟。乃",
    "X87n1624_002:0271c07": "曰。吾即化。骨石可藏於普會塔。吾生平與大海眾居。",
    "X87n1624_002:0271c08": "死不忍與之離。非有他也。古之聖賢。莫不因叢林以",
    "X87n1624_002:0271c09": "折伏情見。成辦道果。今時衲子德薄垢重。志願衰劣。",
    "X87n1624_002:0271c10": "多生厭退。是大可憫笑也。師既化。眾終不忍。不得已",
    "X87n1624_002:0271c11": "投於水中。故泐潭今無復有英禪師塔。",
    "X87n1624_002:0271c12": "舜老夫天資英特。飽叢林。初。自棲賢移居雲居。授牒",
    "X87n1624_002:0271c13": "陞座。白眾曳杖而去。暮年以身律眾尤謹嚴。甞少不",
    "X87n1624_002:0271c14": "安。即白維那下涅槃堂。病愈即入方丈。惜其傷慈。有",
    "X87n1624_002:0271c15": "所開示。但曰。本自無事。從我何求。南禪師時已居積",
    "X87n1624_002:0271c16": "翠。聞之。謂侍者曰。老夫耄矣。何不有事令無事。無事",
    "X87n1624_002:0271c17": "令有事。是謂淨佛國土。成就眾生。",
    "X87n1624_002:0271c18": "三祖大師作信心銘曰。至道無難。唯嫌揀擇。但莫憎",
    "X87n1624_002:0271c19": "愛。洞然明白。毫釐有差。天地懸隔。故知古之得道者。",
    "X87n1624_002:0271c20": "莫不一切仍舊。有僧問永明和尚。眾生與佛既曰同",
    "X87n1624_002:0271c21": "體。何故苦樂有殊。答曰。諸佛悟達法性。皆了自心源。",
    "X87n1624_002:0271c22": "妄想不生。不失正念。我所心滅故。不受生死。即究竟",
    "X87n1624_002:0271c23": "常寂滅。以寂滅故。乃樂自歸。一切眾生迷於真性。不",
    "X87n1624_002:0271c24": "達本心。種種妄想。不得正念。故即憎愛。以憎愛故。心",
    "X87n1624_002:0272a01": "器破壞。即受生死。諸苦自現。欲知法要。守心第一。若",
    "X87n1624_002:0272a02": "一人不守真心得成佛。無有是處。",
    "X87n1624_002:0272a03": "悅禪師妙年奇逸。氣壓諸方。至雪竇。時壯歲與之辨",
    "X87n1624_002:0272a04": "論。雪竇常下之。每會茶。必令特榻於其中。以尊異之。",
    "X87n1624_002:0272a05": "於是悅首座之聲價照映東吳。及悅公出世。道大光",
    "X87n1624_002:0272a06": "耀。有蘭上座者。自雪竇法窟來。悅公勘詰之。大驚。且",
    "X87n1624_002:0272a07": "譽於眾。相從彌年而後去。前輩之推轂後進。其公如",
    "X87n1624_002:0272a08": "此。初。未甞以雲門．臨濟二其心。今則不然。始以名位",
    "X87n1624_002:0272a09": "惑。卒以宗黨膠固。如里巷無知之俗。欲求古聖之道",
    "X87n1624_002:0272a10": "復興。不亦難哉。",
    "X87n1624_002:0272a11": "舜老夫初自洞山如武昌行乞。先至一居士家。居士",
    "X87n1624_002:0272a12": "高行。為郡所敬。意所與奪。莫不從之。故諸方乞士至。",
    "X87n1624_002:0272a13": "必首謁之。舜老夫方年少。不知其飽參。頗易之。居士",
    "X87n1624_002:0272a14": "曰。老漢有一問。上人語相契則開疏。如不契。即請却。",
    "X87n1624_002:0272a15": "還新豐問。古鏡已磨時如何。對曰。照天照地。未磨時",
    "X87n1624_002:0272a16": "如何。曰。黑如漆。居士曰。却請還山。舜即馳歸。舉似聰",
    "X87n1624_002:0272a17": "禪師。聰為代語。舜即趍問曰。古鏡未磨時如何。聦曰。",
    "X87n1624_002:0272a18": "此去漢陽不遠。磨後如何。曰。黃鶴樓前鸚鵡洲。舜於",
    "X87n1624_002:0272a19": "言下大悟。聰公機鋒不可觸。真雲門之孫。甞自植松。",
    "X87n1624_002:0272a20": "口誦金剛經不輟。今洞山北嶺號金剛嶺。松皆參天。",
    "X87n1624_002:0272a21": "乃師手植也。筠守許公式以詩贈曰。語言全不滯。高",
    "X87n1624_002:0272a22": "躡祖師蹤。夜坐連雲石。春栽帶雨松鑑分。金殿燭。山",
    "X87n1624_002:0272a23": "答月樓鐘。有問西來意。虗堂對遠峰。",
    "X87n1624_002:0272a24": "南禪師久依泐潭澄禪師。澄已稱其悟解。使分座說",
    "X87n1624_002:0272b01": "法。南書記之名一時籍甚。及其至慈明席下。聞夜參。",
    "X87n1624_002:0272b02": "氣已奪矣。謀往咨詢。三至寢堂三不進。因慨然曰。大",
    "X87n1624_002:0272b03": "丈夫有疑不斷。欲何為乎。即入室。慈明呼左右使進",
    "X87n1624_002:0272b04": "榻且使坐。南公曰。某實有疑。願投誠求決。惟大慈悲",
    "X87n1624_002:0272b05": "故。不惜法施。慈明笑曰。公已領眾行脚。名傳諸方。有",
    "X87n1624_002:0272b06": "未透處。可以商略。爾何必復入室耶。南公再三懇求",
    "X87n1624_002:0272b07": "不已。慈明曰。雲門三頓棒因緣。且道洞山當時實有",
    "X87n1624_002:0272b08": "喫棒分。無喫棒分。對曰。實有喫棒分。慈明曰。書記解",
    "X87n1624_002:0272b09": "識止此。老僧固可作汝師。即遣禮拜。南公平生所負",
    "X87n1624_002:0272b10": "至此伏膺。予甞聞靈源禪師曰。昔晦堂老人親從積",
    "X87n1624_002:0272b11": "翠所聞。因同舊說併錄於此。",
    "X87n1624_002:0272b12": "福州善侍者。慈明高弟。當時龍象數道吾真．楊歧會。",
    "X87n1624_002:0272b13": "然皆推服之。甞至金鑾。真點胸自負親見慈明。天下",
    "X87n1624_002:0272b14": "莫有可意者。善與語。知其未徹。笑之。一日山行。真舉",
    "X87n1624_002:0272b15": "論鋒發。善取一瓦礫置石上。曰。若向者裏下得一轉",
    "X87n1624_002:0272b16": "語。許你親見老師。真左右視。擬對之。善喝曰。佇思停",
    "X87n1624_002:0272b17": "機。識情未透。何曾夢見去。真大愧悚。且圖還霜華。慈",
    "X87n1624_002:0272b18": "明見來。曰。本色行脚人。必知時節。有什麼忙事。解夏",
    "X87n1624_002:0272b19": "未久。早已至此。對曰。被善兄毒心。終礙塞人。故復來",
    "X87n1624_002:0272b20": "見和尚。慈明曰。如何是佛法大意。對曰。無雲生嶺上。",
    "X87n1624_002:0272b21": "有月落波心。慈明瞋目喝曰。頭白齒豁猶作此等見",
    "X87n1624_002:0272b22": "解。如何脫離生死。真不敢仰視。淚交頤。久之。進曰。不",
    "X87n1624_002:0272b23": "知如何是佛法大意。慈明曰。無雲生嶺上。有月落波",
    "X87n1624_002:0272b24": "心。真大悟於言下。真公爽氣逸出。機辯迅捷。叢林憚",
    "X87n1624_002:0272c01": "之。開法於翠嵓。甞曰。天下佛法如一隻舡。大寧寬師",
    "X87n1624_002:0272c02": "兄坐頭。南褊頭在其中。可真把梢。去東也由我。去西",
    "X87n1624_002:0272c03": "也由我。善公尋還七閩。佯狂垢污。世莫有識之者。或",
    "X87n1624_002:0272c04": "聞晚住鳳林。",
    "X87n1624_002:0272c05": "楊岐會禪師從慈明游[宋木+取]久。所至叢林。師必作寺主。",
    "X87n1624_002:0272c06": "慈明化去。託迹九峰。忽宜春移檄命居楊岐。時長老",
    "X87n1624_002:0272c07": "勤公驚曰。會監寺何曾參禪。萬一受之。恐失州郡之",
    "X87n1624_002:0272c08": "望。私憂之。會受請。即陞座。機辨逸格。一眾為傾。下座。",
    "X87n1624_002:0272c09": "勤前握其手曰。且得箇同參。曰。如何是同參底事。勤",
    "X87n1624_002:0272c10": "曰。楊歧牽犂。九峰拽把。曰。正當與麼時。楊歧在前耶。",
    "X87n1624_002:0272c11": "九峰在前耶。勤擬議。會喝曰。將謂同參。却不同參。自",
    "X87n1624_002:0272c12": "是道價重諸方。衲子過其門。莫不伏膺。甞因雪示眾",
    "X87n1624_002:0272c13": "曰。楊歧乍住屋壁踈。滿床盡布雪真珠。縮却項。暗嗟",
    "X87n1624_002:0272c14": "吁。翻憶古人樹下居。其活計風味類如此。",
    "X87n1624_002:0272c15": "仰山和尚。僧聞。尋常和尚示人多作圓相畫作字。意",
    "X87n1624_002:0272c16": "旨如何。山曰。此亦閑事。汝若會。不從外來。不會亦不",
    "X87n1624_002:0272c17": "失。吾今問汝。汝參禪學道。諸方老宿向汝身上指那",
    "X87n1624_002:0272c18": "箇是汝佛性。語底是耶。默底是耶。總是總不是耶。若",
    "X87n1624_002:0272c19": "認語底是。如盲摸著象耳．鼻．牙者。若認默底是耶。是",
    "X87n1624_002:0272c20": "無思無念。如摸象尾者。若取不語不默底是中道。如",
    "X87n1624_002:0272c21": "摸象背者。若道總是。如摸象四足者。若道總不是。拖",
    "X87n1624_002:0272c22": "本象落在空見。正當諸盲皆云見象。安知止於象上",
    "X87n1624_002:0272c23": "名邈差別耶。若汝透得六句。不要摸象最為第一。莫",
    "X87n1624_002:0272c24": "道如今鑒覺是。亦莫道不是。所以祖師曰。菩提本無",
    "X87n1624_002:0273a01": "是。亦無非菩提。更覔菩提處。終身累劫迷。又曰。本來",
    "X87n1624_002:0273a02": "無一物。何處有塵埃。其弟香嚴老亦曰。的的無兼帶。",
    "X87n1624_002:0273a03": "獨立何依賴。路逢達道人。莫將語默對。予甞問僧。既",
    "X87n1624_002:0273a04": "不將語默對。何以對之。僧未及答。忽板鳴。予曰。謝子",
    "X87n1624_002:0273a05": "答話。",
    "X87n1624_002:0273a06": "龍勝菩薩曰。若使先有生。後有老死者。不老死有生。",
    "X87n1624_002:0273a07": "生不有老死。若使有老死。而後有生者。是則為無因。",
    "X87n1624_002:0273a08": "不生有老死。以此偈觀眾生生死之際。如環上尋始",
    "X87n1624_002:0273a09": "末。無有是處。吾以是知古之得此意。於去住之間了",
    "X87n1624_002:0273a10": "不留礙者。特其不二於物耳。",
    "X87n1624_002:0273a11": "維摩經曰。善來文殊師利。不來相而來。不見相而見。",
    "X87n1624_002:0273a12": "文殊師利言。如是居士。若來已。更不來。若去已。更不",
    "X87n1624_002:0273a13": "去。所以者何。來者無所從來。去者無所至。所可見者",
    "X87n1624_002:0273a14": "更不可見。起信論曰。若心有見。則有不見之相。心性",
    "X87n1624_002:0273a15": "離見。即是徧照法界義故。乃知心外無法。徧照義成。",
    "X87n1624_002:0273a16": "苟有去來相見。則遺正義也。如人言風性本動。是大",
    "X87n1624_002:0273a17": "不然。風本不動。能動諸物。若先有動。則失自躰。不復",
    "X87n1624_002:0273a18": "更動。則知動者。乃所以明其未甞動也。去來相見。亦",
    "X87n1624_002:0273a19": "復如是。",
    "X87n1624_002:0273a20": "洞山聰禪師。韶之曲江人。見文殊應天真和尚。初游",
    "X87n1624_002:0273a21": "廬山。莫有知之者。時雲居法席[宋木+取]盛。師作燈頭。聞僧",
    "X87n1624_002:0273a22": "眾談泗州僧伽近於楊州出現。有設問者曰。既是泗",
    "X87n1624_002:0273a23": "州大聖。為什麼向楊州出現。聰曰。君子愛財。取之有",
    "X87n1624_002:0273a24": "道。一眾大笑。有僧至蓮華峰祥菴主所。舉似之。祥公",
    "X87n1624_002:0273b01": "大驚曰。雲門兒孫猶在。中夜望雲居拜之。聰之名遂",
    "X87n1624_002:0273b02": "重叢林。祥公。奉先深禪師之嗣。知見甚高。氣壓諸方。",
    "X87n1624_002:0273b03": "甞示眾曰。若是此事。最是急切。須是明取始得。若是",
    "X87n1624_002:0273b04": "明得。時中免被拘繫。便得隨處安閑。亦不要將心捺",
    "X87n1624_002:0273b05": "伏。須是自然合佗古轍去始得。纔到學處分劑。便須",
    "X87n1624_002:0273b06": "露布箇道理以為佛法。幾時得心地休歇去。上座。却",
    "X87n1624_002:0273b07": "請與麼相委好。臨終上堂。舉拄杖問眾曰。汝道古佛",
    "X87n1624_002:0273b08": "到這裏。為什麼不肯住。眾莫有對者。乃自曰。為佗途",
    "X87n1624_002:0273b09": "路不得力。復曰。作麼生得力去。橫拄杖肩上曰。楖[木*栗]",
    "X87n1624_002:0273b10": "橫擔不顧人。却入千峰萬峰去。言訖而化。嗟乎。今之",
    "X87n1624_002:0273b11": "學者。其識趣與前輩何其相遠耶。如祥公聞聰燈頭",
    "X87n1624_002:0273b12": "一語。知其為雲門兒孫。其後莫能逃其言。今雖對面",
    "X87n1624_002:0273b13": "終身論辯。莫辨邪正者有矣。其故何哉。以其臨死生",
    "X87n1624_002:0273b14": "之際。超然自得如此。則其平生所養高妙可知。惜乎",
    "X87n1624_002:0273b15": "莫有嗣之者。師與西峰雲豁禪師。兄弟也。",
    "X87n1624_002:0273b16": "百丈山第二代法正禪師。大智之高弟。其先甞誦涅",
    "X87n1624_002:0273b17": "槃經。不言姓名。時呼為涅槃和尚。住成法席。師功最",
    "X87n1624_002:0273b18": "多。使眾開田方說大義者。乃師也。黃蘗．古靈諸大士",
    "X87n1624_002:0273b19": "皆推尊之。唐文人武翊黃撰其碑甚詳。柳公權書妙",
    "X87n1624_002:0273b20": "絕古今。而傳燈所載百丈惟政禪師。又係於馬祖法",
    "X87n1624_002:0273b21": "嗣之列。誤矣。及觀正宗記。則有惟政．法正。然百丈第",
    "X87n1624_002:0273b22": "代可數。明教但皆見其名。不能辨而俱存也。今當以",
    "X87n1624_002:0273b23": "柳碑為正。",
    "X87n1624_002:0273b24": "古佛偈曰。如人掘路土。私人造為像。愚人謂像生。智",
    "X87n1624_002:0273c01": "者言路土。後時官欲行。還將像填路。像本無生滅。路",
    "X87n1624_002:0273c02": "亦非新故。又偈曰。諸色心現時。如金銀隱起。金處異",
    "X87n1624_002:0273c03": "名生。與金無前後。故文殊師利言。此會諸善事。從本",
    "X87n1624_002:0273c04": "未曾為。一切法亦然。悉等於前際。所以正作時無作。",
    "X87n1624_002:0273c05": "以無作者故。當為時不為。以無自性故。任從萬法縱",
    "X87n1624_002:0273c06": "橫。常等無生之際。乃知磁石決不吸鐵。無明不緣諸",
    "X87n1624_002:0273c07": "行。龐公臨終偈曰。空花落影。陽焰翻波。永明和尚嘆",
    "X87n1624_002:0273c08": "味其言曰。此為不墮有無之見。妙得無生之旨也。學",
    "X87n1624_002:0273c09": "者可深觀之。",
    "X87n1624_002:0273c10": "大智度論曰。復次有人謂地為堅牢。心無形質。皆是",
    "X87n1624_002:0273c11": "虗妄。以是故。佛說心力為大行般若波羅蜜。故散此",
    "X87n1624_002:0273c12": "大地以為微塵。以地有色香味觸重故。自無所作。水",
    "X87n1624_002:0273c13": "少香故。動作勝地。火少香味故。勢勝於水。風少色香",
    "X87n1624_002:0273c14": "味故。動作勝火。心無四事故。所為力大。又以心多煩",
    "X87n1624_002:0273c15": "惱。結使繫縛故。令心力少有漏。善心雖無煩惱。以心",
    "X87n1624_002:0273c16": "取諸法相故。其力亦少。二乘無漏心雖不取相。以智",
    "X87n1624_002:0273c17": "慧有量。及出無漏道時。六情隨俗分別取諸法相故。",
    "X87n1624_002:0273c18": "不盡心力。諸佛及大菩薩智慧無量無邊。常處禪定。",
    "X87n1624_002:0273c19": "於世間涅槃無所分別。諸法實相其實不異。但智有",
    "X87n1624_002:0273c20": "優劣。行般若波羅蜜者。究竟清淨。無所罣礙。一念中",
    "X87n1624_002:0273c21": "能散十方一切如恒河沙等三千大千國土．大地諸",
    "X87n1624_002:0273c22": "山微塵故。知其心有此大力。眾生妄隔而不自覺知。",
    "X87n1624_002:0273c23": "我願聞此法者。隨順禪定。而自修行。使稱覺體本來",
    "X87n1624_002:0273c24": "清淨。此非興役功用之難。第約之心耳。今家山徧十",
    "X87n1624_002:0274a01": "方。衣食可終老。人生可憂者。皆已免離。於此不以為",
    "X87n1624_002:0274a02": "意。則非背負佛祖恩德乎。",
    "X87n1624_002:0274a03": "景福順禪師。西蜀人。有遠識。為人勤渠。叢林後進皆",
    "X87n1624_002:0274a04": "母德之。得法於老黃龍。昔出蜀與圓通訥偕行。已而",
    "X87n1624_002:0274a05": "又與大覺璉游甚久。有贊其像者曰。與訥偕行。與璉",
    "X87n1624_002:0274a06": "偕處。得法於南。為南長子。然緣薄。所居皆遠方小剎。",
    "X87n1624_002:0274a07": "學者過其門莫能識。師亦超然自樂。視世境如飛埃",
    "X87n1624_002:0274a08": "過目。壽八十餘。坐脫於香城山。顏貌如生平。生與潘",
    "X87n1624_002:0274a09": "廷之善。將終。使人要延之敘別。延之至。而師去矣。其",
    "X87n1624_002:0274a10": "示眾多為偈。皆德言也。有偈曰。夏日人人把扇搖。冬",
    "X87n1624_002:0274a11": "來以炭滿爐燒。若能於此全知曉。塵劫無明當下消。",
    "X87n1624_002:0274a12": "又作趙州勘婆偈曰。趙州問路婆子。答云直與麼去。",
    "X87n1624_002:0274a13": "皆云勘破老婆。婆子無你雪處。同道者相共舉。又作",
    "X87n1624_002:0274a14": "黃龍三關頌曰。長江雲散水滔滔。忽爾狂風浪便高。",
    "X87n1624_002:0274a15": "不識漁家玄妙意。偏於浪裏颭風濤。又曰。南海波斯",
    "X87n1624_002:0274a16": "入大唐。有人別寶便商量。或時遇賤或時貴。日到西",
    "X87n1624_002:0274a17": "峰影漸長。又曰。黃龍老和尚。有箇生緣語。山僧承嗣",
    "X87n1624_002:0274a18": "伊。今日為君舉。為君舉猫兒。偏解捉老鼠。",
    "X87n1624_002:0274a19": "朱顯謨世英。昔官南昌。識雲庵。未幾。移漕江。東以書",
    "X87n1624_002:0274a20": "來問佛法大旨。雲庵答之曰。辱書以佛法為問。佛法",
    "X87n1624_002:0274a21": "至妙無二。但未至於妙。則[牙(必心)+?]有長短。苟至於妙。則悟",
    "X87n1624_002:0274a22": "心之人如實知自心究竟。本來成佛。如實自在。如實",
    "X87n1624_002:0274a23": "安樂。如實解脫。如實清淨。而日用唯用自心。自心變",
    "X87n1624_002:0274a24": "化。把得便用。莫問是非。擬心思量。已不是也。不擬心。",
    "X87n1624_002:0274b01": "一一天真。一一明妙。一一如蓮華不著水。所以迷自",
    "X87n1624_002:0274b02": "心故作眾生。悟自心故成佛。而眾生即佛。佛即眾生。",
    "X87n1624_002:0274b03": "由迷悟故有彼此也。如今學者。多不信自心。不悟自",
    "X87n1624_002:0274b04": "心。不得自心明妙受用。不得自心安樂解脫。心外妄",
    "X87n1624_002:0274b05": "有禪道。妄立奇特。妄生取捨。縱修行。落外道．二乘禪",
    "X87n1624_002:0274b06": "寂斷見境界。雲菴之言。盖救一時之弊。然其旨要。曉",
    "X87n1624_002:0274b07": "然可以發人之昧昧。故私識之。",
    "X87n1624_002:0274b08": "大本禪師被詔住大相國寺慧林禪院。將引對。有司",
    "X87n1624_002:0274b09": "使習儀累日。神宗皇帝御便殿見之。師既見。但山呼。",
    "X87n1624_002:0274b10": "即趍登殿賜坐。即就榻槃足作加趺。侍衛驚相顧。師",
    "X87n1624_002:0274b11": "自如也。賜茶至。舉盞長吸。又蕩撼之。上問。受業何寺。",
    "X87n1624_002:0274b12": "對曰。承天永安。盖蘇州承天寺永安院耳。上大喜。語",
    "X87n1624_002:0274b13": "論甚久。既辭退。目送之。謂左右曰。真福僧也。侍者問。",
    "X87n1624_002:0274b14": "和尚見官家如何。對曰。喫茶相問耳。其天資粹美。吐",
    "X87n1624_002:0274b15": "辭簡徑。真超然可仰。",
    "X87n1624_002:0274b16": "涿州尅符道者。見臨濟。機辯逸格。以宗門有四料簡",
    "X87n1624_002:0274b17": "定佛祖旨要。作偈發明之。曰。奪人不奪境。緣自帶誵",
    "X87n1624_002:0274b18": "訛。擬欲求玄旨。思量反責麼。驪珠光燦爛。蟾桂影婆",
    "X87n1624_002:0274b19": "娑。覿體無差[牙(必心)+?]。還應滯網羅。奪境不奪人。尋言何處",
    "X87n1624_002:0274b20": "真。問禪禪是妄。究理理非親。日照寒光淡。山遙翠色",
    "X87n1624_002:0274b21": "新。直饒玄會得。也是眼中塵。人境兩俱奪。從來正令",
    "X87n1624_002:0274b22": "行。不論佛與祖。那說聖凡情。擬犯吹毛劒。還如值木",
    "X87n1624_002:0274b23": "盲。進前求妙會。特地斬精靈。人境俱不奪。思量意不",
    "X87n1624_002:0274b24": "偏。主賓言不異。問答理俱全。踏破澄潭月。穿開碧落",
    "X87n1624_002:0274c01": "天。不能明妙用。淪溺在無緣。洞山悟本禪師作五位",
    "X87n1624_002:0274c02": "君臣標準綱要。又自作偈。系於其下曰。正中偏。三更",
    "X87n1624_002:0274c03": "初夜月明前。莫恠相逢不相識。隱隱猶懷昔日嫌。偏",
    "X87n1624_002:0274c04": "中正。失曉老婆逢古鏡。分明覿面更無他。休更迷頭",
    "X87n1624_002:0274c05": "猶認影。正中來。無中有路出塵埃。但能莫觸當今諱。",
    "X87n1624_002:0274c06": "也勝前朝斷舌才。偏中至。兩刃交鋒不須避。好手還",
    "X87n1624_002:0274c07": "同火裏蓮。宛然自有衝天氣。兼中到。不落有無誰敢",
    "X87n1624_002:0274c08": "和。人人盡欲出常流。折合還歸炭裏坐。臨濟．洞上二",
    "X87n1624_002:0274c09": "宗相須發揮大法。而是偈語。世俗傳寫多更易之。以",
    "X87n1624_002:0274c10": "徇其私。失先德之意。予竊惜之。今錄古本於此。正諸",
    "X87n1624_002:0274c11": "傳之誤。",
    "X87n1624_002:0274c12": "報本元禪師孤硬。風度甚高。威儀端重。危坐終日。南",
    "X87n1624_002:0274c13": "禪師之門弟子。能蹤迹其行藏者。唯師而已。師初開",
    "X87n1624_002:0274c14": "法。法嗣書至。南公視其名。曰。吾偶忘此僧。謂專使曰。",
    "X87n1624_002:0274c15": "書未欲開。可令親來見老僧。專使反命。師即日包腰",
    "X87n1624_002:0274c16": "而來。至豫章。聞南公化去。因留嘆息。適晦堂老人出",
    "X87n1624_002:0274c17": "城相會。與語奇之。恨老師不及見耳。師道化東吳。人",
    "X87n1624_002:0274c18": "歸之者如雲。甞自乞食。舟載而還。夜有盜舟人絕呌。",
    "X87n1624_002:0274c19": "白刃交錯於前。師安坐自若。徐曰。所有盡以奉施。人",
    "X87n1624_002:0274c20": "命不可害也。盜既去。達旦。人來視舟。意師死矣。而貌",
    "X87n1624_002:0274c21": "和神凝如他日。其臨生死禍福。能脫然無累如此。",
    "X87n1624_002:0274c22": "延慶洪準禪師。桂林人。從南禪師游有年。天資純至。",
    "X87n1624_002:0274c23": "未甞忤物。聞人之善如出諸己。喜氣津津生眉宇間。",
    "X87n1624_002:0274c24": "聞人之惡。必合掌扣空若追悔者。見者莫不笑之。而",
    "X87n1624_002:0275a01": "其真誠如此。終始一如。暮年不領院事。寓迹於寒溪",
    "X87n1624_002:0275a02": "寺。壽已逾八十矣。平生日夕無佗營為。眠食之餘。唯",
    "X87n1624_002:0275a03": "吟梵音贊觀世音而已。臨終時。門人弟子皆赴檀越",
    "X87n1624_002:0275a04": "飯。唯一僕夫在。師携磬坐土地祠前。誦孔雀經一遍",
    "X87n1624_002:0275a05": "告別。即安坐瞑目。三日不傾。鄉民來觀者堵立。師忽",
    "X87n1624_002:0275a06": "開目見笑。使坐于地。有頃。門弟子還。師呼立其右。握",
    "X87n1624_002:0275a07": "手如炊熟。久寂然。視之去矣。神色不變。頰紅如生。道",
    "X87n1624_002:0275a08": "俗塑其像龕之。予甞過其廬拜瞻。歎其平生多潛行",
    "X87n1624_002:0275a09": "密用。不妄求知於世。至於死生之際。乃能超然如是。",
    "X87n1624_002:0275a10": "真大丈夫也。八地菩薩證無生法忍。觀一切法如虗",
    "X87n1624_002:0275a11": "空性。猶是漸證無心。至十地中尚有二愚。入等覺已。",
    "X87n1624_002:0275a12": "則一分無明未盡。猶如微煙。尚能懺悔。準之梵贊。其",
    "X87n1624_002:0275a13": "亦自治者歟。",
    "X87n1624_002:0275a14": "南禪師居積翠時。一夕燕坐。光屬屋廬。誡侍者勿言",
    "X87n1624_002:0275a15": "于外。嵩明教既化。火浴之。頂骨．眼睛．齒舌．耳毫．男根．",
    "X87n1624_002:0275a16": "數珠皆不壞。如世尊言。比丘生身不壞。發無垢智光",
    "X87n1624_002:0275a17": "者。善根功德之力。如來知見之力。故行住坐臥須內",
    "X87n1624_002:0275a18": "外清淨。彼二大老乃今耳目所接。非異世也。而獨爾",
    "X87n1624_002:0275a19": "殊勝者。非平生踐履之明驗歟。予甞作二偈曰。如來",
    "X87n1624_002:0275a20": "功德力。內外悉清淨。念起勿隨之。自然心無病。形與",
    "X87n1624_002:0275a21": "佛祖等。道致人天護。戒淨福人天。心空同佛祖。",
    "X87n1624_002:0275a22": "予甞與數僧謁雲峰悅禪師塔。拜起。拊之曰。生耶。死",
    "X87n1624_002:0275a23": "耶。久之。自答曰。不可推倒塔子去也。旁僧曰。今日時",
    "X87n1624_002:0275a24": "節正類道吾因緣。因作偈示之曰。不知即問。不見即",
    "X87n1624_002:0275b01": "討。圓滿現前。何須更道。維堅密身。生死病老。面前塔",
    "X87n1624_002:0275b02": "子。不可推倒。",
    "X87n1624_002:0275b03": "南安嵓儼和尚。世傳定光佛之應身也。異迹甚多。亦",
    "X87n1624_002:0275b04": "自有傳。然傳不載其得法師名字。但曰西峰而已。西",
    "X87n1624_002:0275b05": "峰在廬陵真廟。時有雲豁禪師者。奉先深公之高弟。",
    "X87n1624_002:0275b06": "深見雲門。當時龍象無有出其右者。獨清涼明禪師",
    "X87n1624_002:0275b07": "與之齊名。謂之深．明二上座。儼和尚多以偈示人。偈",
    "X87n1624_002:0275b08": "尾必題四字。曰贈以之中。世莫能測。臨終謂眾曰。汝",
    "X87n1624_002:0275b09": "等當知妙性廓然。本無生滅。示有去來。更疑何事。吾",
    "X87n1624_002:0275b10": "此日生。今正其時。乃右脇而臥。予曰。方其入滅乃曰。",
    "X87n1624_002:0275b11": "吾此日生。今正其時。",
    "X87n1624_002:0275b12": "予甞游東吳。寓於西湖淨慈寺。寺之寢堂東西廡建",
    "X87n1624_002:0275b13": "兩閣。甚崇麗。寺有老衲為予言。永明和尚以賢首．慈",
    "X87n1624_002:0275b14": "恩．天台三宗[牙(必心)+?]相冰炭。不達大全。心館其徒之精法",
    "X87n1624_002:0275b15": "義者。於兩閣愽閱義海。更相質難。和尚則以心宗之",
    "X87n1624_002:0275b16": "衡準平之。又集大乘經論六十部．西天此土賢望之",
    "X87n1624_002:0275b17": "言三百家。證成唯心之旨。為書一百卷傳於世。名曰",
    "X87n1624_002:0275b18": "宗鏡錄。其為法施之利。可謂愽大殊勝矣。今天下名",
    "X87n1624_002:0275b19": "山莫不有之。而學者有終身未甞展卷者。唯飽食橫",
    "X87n1624_002:0275b20": "眠。游談無根而已。謂之報佛恩乎。負佛恩乎。",
    "X87n1624_002:0275b21": "同安察禪師作十玄談。大宏正中妙挾之旨。其言妙",
    "X87n1624_002:0275b22": "麗。照映叢林。然歲月寢遠。多失其真。今傳燈所載題",
    "X87n1624_002:0275b23": "目不同。獨達觀所編五家宗派敘之頗詳。予甞得舊",
    "X87n1624_002:0275b24": "本。與五家宗派所載少差耳。傳燈系師為九峰虔之",
    "X87n1624_002:0275c01": "嗣。而達觀標師為雲居膺之子。不省達觀何從得其",
    "X87n1624_002:0275c02": "實耶。然清涼法眼去師之世不遠。作贊詞。其敘如傳",
    "X87n1624_002:0275c03": "燈所載。則五家之論又可疑也。十玄之詞。其次敘當",
    "X87n1624_002:0275c04": "視其題目。皆連聯而作。前五首示其旨要。後五首使",
    "X87n1624_002:0275c05": "履踐之。然八首皆兩字為題。意雖相貫。而詞句疊為",
    "X87n1624_002:0275c06": "起伏。初曰心印偈。末曰無心猶隔一重關。故又作祖",
    "X87n1624_002:0275c07": "意偈。首曰真機爭墮有無功。故又作真機偈。首曰豈",
    "X87n1624_002:0275c08": "與塵機作繫留。故又作塵異偈。中曰三乘分別強安",
    "X87n1624_002:0275c09": "名。故又作三乘次第耳。此乃其所示之旨要也。至其",
    "X87n1624_002:0275c10": "六。則曰反本偈。末曰還鄉曲調如何唱。故又作還鄉",
    "X87n1624_002:0275c11": "偈。其末曰更無一物獻尊堂。是為正位坐却。則非妙",
    "X87n1624_002:0275c12": "挾。故又作回機。機妙則失宗。尚存知見。是謂大病。故",
    "X87n1624_002:0275c13": "又作轉位。轉位則所謂異類中行。異類全偏。却須歸",
    "X87n1624_002:0275c14": "正。使血脉不斷。故又作一色過後。此乃使之履踐之",
    "X87n1624_002:0275c15": "意也。五家宗派亦云。一色過後但塵異。為塵中有異",
    "X87n1624_002:0275c16": "而已。",
    "X87n1624_002:0275c17": "南禪師風度凝遠。人莫涯其量。故其門下客多光明",
    "X87n1624_002:0275c18": "偉傑。名重叢林。有終身未甞見其破顏者。予聞厚於",
    "X87n1624_002:0275c19": "義者薄於仁。師道也。師尊而不親。厚於仁者薄於義。",
    "X87n1624_002:0275c20": "親道也。親親而不尊。南公之意。豈不以是哉。",
    "X87n1624_002:0275c21": "酔里有狂僧。號戒道者。依止聚落。無日不酔。然吐詞",
    "X87n1624_002:0275c22": "恠奇。世莫能凡聖之。有飲以酒者。使自為祭文。戒應",
    "X87n1624_002:0275c23": "聲曰。惟靈生在閻浮。不嗔不妬。愛喫酒子。倒街臥路。",
    "X87n1624_002:0275c24": "直得生兜率陀天。爾時方不喫酒故。何以故。淨土之",
    "X87n1624_002:0276a01": "中。無酒得沽。",
    "X87n1624_002:0276a02": "金剛般若經以無住為宗。以無住為宗。則宜其所談",
    "X87n1624_002:0276a03": "皆蕩相破有。纖塵不立也。而經贊福勝者半之。持戒",
    "X87n1624_002:0276a04": "修福者。有為事耳。而世尊答能於此經生信心者。必",
    "X87n1624_002:0276a05": "此人。何也。",
    "X87n1624_002:0276a06": "王文公罷相。歸老鍾山。見衲子必探其道學。尤通首",
    "X87n1624_002:0276a07": "楞嚴。甞自疏其義。其文簡而肆略諸師之詳。而詳諸",
    "X87n1624_002:0276a08": "師之略。非識妙者。莫能窺也。每曰。今凡看此經者。見",
    "X87n1624_002:0276a09": "其所示本覺妙明。性覺明妙。知根身器界生起不出",
    "X87n1624_002:0276a10": "我心。竊自疑今鍾山山川一都會耳。而游於其中無",
    "X87n1624_002:0276a11": "慮千人。豈有千人內心共一外境耶。借如千人之中",
    "X87n1624_002:0276a12": "一人忽死。則此山川何嘗隨滅。人去境留。則經言山",
    "X87n1624_002:0276a13": "河大地生起之理不然。何以會通稱佛本意耶。",
    "X87n1624_002:0276a15": "石門洪覺範林間錄下(終)"
}