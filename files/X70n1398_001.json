{
    "X70n1398_001:0643a06": " 海印禪師三會語序",
    "X70n1398_001:0643a08": "至大戊申夏。巽申為先母丁夫人。作盂蘭盆齋。請慧",
    "X70n1398_001:0643a09": "力海印禪師。舉揚次。得侍師萬松間。熟譚累日。師大",
    "X70n1398_001:0643a10": "見器。謂爾宿命中來。從容往復。甞舉不為說破一則",
    "X70n1398_001:0643a11": "笑云。將謂老僧別有。自爾深契。明年余涉北。師去住",
    "X70n1398_001:0643a12": "江東薦福。洎余還山。師亦歸憩寶林。屬疾。遣僧持寄",
    "X70n1398_001:0643a13": "手書一偈。末曰。妙轉機先曾領略。東軒一月古今明。",
    "X70n1398_001:0643a14": "葢師甞讚先君武城郡伯遺像云。古今天地。月照東",
    "X70n1398_001:0643a15": "軒。先君捐舘日。書頌。有曰凌風而行。秋月中天。師意",
    "X70n1398_001:0643a16": "□□在三之義。古今一揆。感念罔極。涕淚交零。昔湛",
    "X70n1398_001:0643a17": "堂□□□塔大慧請銘　無盡居士。承問眼睛不壞",
    "X70n1398_001:0643a18": "□□□□遂云這金剛□□□□□□□□□□□",
    "X70n1398_001:0643a19": "□□□吾師今之湛堂也。若夫金剛眼□□□□□",
    "X70n1398_001:0643a20": "久矣。師語錄乃其徒行純所輯。將刻布□□□□□",
    "X70n1398_001:0643a21": "伻書　舘。遠求序引。固雖莫措一辭。而誼無□□□",
    "X70n1398_001:0643a22": "噫。第一義非言說。豈智知識識。及思量分別之所□",
    "X70n1398_001:0643a23": "解哉。師之道猶水循器。有言。此水之方者圓者曲者",
    "X70n1398_001:0643a24": "直者大者小者。是其器自殊。非水之有二也。觀是錄",
    "X70n1398_001:0643b01": "者。無局其器。則後五百年以海注海。否則自纏葛藤。",
    "X70n1398_001:0643b02": "猶沐漆而求解也。",
    "X70n1398_001:0643b03": "延祐四年七月　日翰林　國史院編脩宮曾",
    "X70n1398_001:0643b04": "巽申序",
    "X70n1398_001:0643b08": "海印和尚語錄",
    "X70n1398_001:0643b09": "目次",
    "X70n1398_001:0643b10": "序",
    "X70n1398_001:0643b11": "袁州木平興化禪寺語錄",
    "X70n1398_001:0643b12": "臨江瑞筠山慧力禪寺語錄",
    "X70n1398_001:0643b13": "饒州東湖薦禪寺語錄",
    "X70n1398_001:0643b14": "頌古偈頌佛祖讚自真讚",
    "X70n1398_001:0643b15": "跋法語小佛事塔銘",
    "X70n1398_001:0643b16": "跋",
    "X70n1398_001:0643c04": "海印和尚住袁州木平興化禪寺語錄",
    "X70n1398_001:0643c05": "門人　行純　集",
    "X70n1398_001:0643c06": "師於至元十九年四月十五日。在仰山首座寮。受請。",
    "X70n1398_001:0643c07": "入寺。指法座云。三世諸佛行不到處。天下老和尚說",
    "X70n1398_001:0643c08": "不到處。今日新木平。一時舉似諸人去也。驟步便登。",
    "X70n1398_001:0643c09": "祝",
    "X70n1398_001:0643c10": "聖罷。復拈香云。奉為我見住大仰山。",
    "X70n1398_001:0643c11": "宣授慧朗大禪師雪巖和尚。用酧法乳之恩。乃斂衣",
    "X70n1398_001:0643c12": "就座。僧問。三世諸佛行不到。天下老和尚說不到。□",
    "X70n1398_001:0643c13": "好人天法座前。請師一句分明道。□□□□□□□",
    "X70n1398_001:0643c14": "祝聖。海眾咸臻。學人上來。請師　　□□。□□□□",
    "X70n1398_001:0643c15": "德。山河壯　　帝居。進云。祝",
    "X70n1398_001:0643c16": "聖已蒙師指示。向上宗乘事若何。師云。此□□□□",
    "X70n1398_001:0643c17": "遠。進云。恁麼則言言見諦。句句朝宗去也。師云。也是",
    "X70n1398_001:0643c18": "尋常用底。進云。此事且止。只如昔日大禪佛到仰山。",
    "X70n1398_001:0643c19": "遶繩床三匝。振錫一下。翹足而立云。西天四七也與",
    "X70n1398_001:0643c20": "麼。唐土二三也與麼。天下老和尚也與麼。和尚也與",
    "X70n1398_001:0643c21": "麼。某甲也與麼。仰山打四藤條。意旨如何。師云。分開",
    "X70n1398_001:0643c22": "泰華。裂破黃河。進云。大禪佛。後至霍山云。集雲峰下",
    "X70n1398_001:0643c23": "四藤條。天下大禪佛參。霍山喚維那打鐘著。大禪佛",
    "X70n1398_001:0643c24": "便走。又作麼生。師云。賊是小人。智過君子。進云。後來",
    "X70n1398_001:0644a01": "雪竇道。藤條未到折。因甚麼只打四下。又且如何。師",
    "X70n1398_001:0644a02": "云。左半斤右八兩。僧云。只如和尚。親見仰山。且道。與",
    "X70n1398_001:0644a03": "大禪佛相去多少。師云。山僧是新淦人氏。僧云。與麼",
    "X70n1398_001:0644a04": "則今古應無異。分明在目前。師云。大遠在。僧禮拜。師",
    "X70n1398_001:0644a05": "乃云。我此法印。為欲利益世間故說。謹護秘藏。勿妄",
    "X70n1398_001:0644a06": "宣布。今日豁開錦縫。文彩全彰。不問情與無情。一印",
    "X70n1398_001:0644a07": "印定。直得石頭佛迴避無門。鉢盂峯包褁不及。正與",
    "X70n1398_001:0644a08": "麼時。還當得出世邊事也無。良久。猶握金鞭問歸客。",
    "X70n1398_001:0644a09": "夜深誰共御街行。",
    "X70n1398_001:0644a10": "舉開山道禪師。初參洛浦和尚。問。一漚未發時。如何",
    "X70n1398_001:0644a11": "辨其水脉。浦云。移舟諳水勢。舉棹別波瀾。道不契。後",
    "X70n1398_001:0644a12": "參蟠龍文禪師。復理前問。文云。移舟不別水。舉棹即",
    "X70n1398_001:0644a13": "迷源。道當下大悟。師拈云。二大老。雖具辨龍蛇擒虎",
    "X70n1398_001:0644a14": "兕眼目。未免和泥合水。道禪師與麼悟去。也是泥裡",
    "X70n1398_001:0644a15": "洗土塊。新木平與麼點撿。還有出古人見處也無。大",
    "X70n1398_001:0644a16": "海若知足。百川應倒流。",
    "X70n1398_001:0644a17": "上堂。一漚未發。地闊天寬。山雲冉冉。澗水潺潺。向者",
    "X70n1398_001:0644a18": "裡見木平即易。見真寂即難。何也。江南地暖。塞北天",
    "X70n1398_001:0644a19": "寒。",
    "X70n1398_001:0644a20": "留兩序上堂。不舊不新。不進不退。天以之而覆。地以",
    "X70n1398_001:0644a21": "之而載。雖然。堯舜之君。猶有化在。",
    "X70n1398_001:0644a22": "上堂。僧問。記得昔日僧問開山和尚。如何是木平。答",
    "X70n1398_001:0644a23": "云不勞斤斧。意旨如何。師云。妙手畵難成。進云。其僧",
    "X70n1398_001:0644a24": "又問。如何是不勞斤斧。答云木平。又作麼生。師云。猶",
    "X70n1398_001:0644b01": "有圭角在。僧禮拜。師乃云。破有法王出現世間。驀拈",
    "X70n1398_001:0644b02": "主丈。主丈是有。卓一下。即今破也。還見法王出現麼。",
    "X70n1398_001:0644b03": "靠主丈。疑殺天下人。",
    "X70n1398_001:0644b04": "上堂。(謝廣南海藏主)鎮海明珠。光生宇宙。馬祖翫月。",
    "X70n1398_001:0644b05": "南泉拂袖。只如經歸藏。禪歸海。又作麼生。一條官驛",
    "X70n1398_001:0644b06": "路。今古有人行。",
    "X70n1398_001:0644b07": "臘八上堂。六載雪山。穿衣露肘。午夜明星。指槐作柳。",
    "X70n1398_001:0644b08": "便道。如來智慧德相。大地眾生具有。也是自揚家醜。",
    "X70n1398_001:0644b09": "宜乎。雲門一棒。剛要打殺與狗。啞。負恩者多。知恩者",
    "X70n1398_001:0644b10": "少。",
    "X70n1398_001:0644b11": "出城歸上堂。惟此一事實。餘二則非真。空山白雲。閙",
    "X70n1398_001:0644b12": "市紅塵。天高無極地無垠。鎮州蘿蔔重三斤。",
    "X70n1398_001:0644b13": "上堂。二月過。三月來。千紅萬紫。雨洗風摧。瞥見空山。",
    "X70n1398_001:0644b14": "晴晝綠楊。影裡一樹白桃開。風前凝佇小徘徊。呵呵",
    "X70n1398_001:0644b15": "呵。無人知此意。獨上高高臺。",
    "X70n1398_001:0644b16": "上堂。如來禪。祖師意。鷄寒上樹。鴨寒下水。恁麼也是。",
    "X70n1398_001:0644b17": "不恁麼也是。恁麼也不是。不恁麼也不是。諸人向者",
    "X70n1398_001:0644b18": "裡瞥地。方知道。拈却鼻孔。將甚麼噴嚏。",
    "X70n1398_001:0644b19": "上堂。禪非坐臥。亦離功勳。道無取捨。全超見聞。說甚",
    "X70n1398_001:0644b20": "栢樹子乾屎橛麻三斤。三世如來一口吞。真箇那。只",
    "X70n1398_001:0644b21": "聞其語。不見其人。",
    "X70n1398_001:0644b22": "祈雨上堂。炎炎六月。雨竟未通。拈主丈卓一下。鞭起",
    "X70n1398_001:0644b23": "碧潭龍。三日為霖兮。時和歲豐。咄。",
    "X70n1398_001:0644b24": "七月初一日上堂。動絃別曲。以拂子擊一下。還聞麼。",
    "X70n1398_001:0644c01": "葉落知秋。以拂子拂一拂。還見麼。縱使離聞離見。不",
    "X70n1398_001:0644c02": "見不聞。猶隔青山幾點雲。",
    "X70n1398_001:0644c03": "解制上堂。鵞雪通身白。臘人全體氷。頹然無伎倆。直",
    "X70n1398_001:0644c04": "下絕功勛。索索西風。倚瘦藤靜看。山南山北起寒雲。",
    "X70n1398_001:0644c05": "上堂。見聞之內。動靜之中。取之不竭。用之無窮。日午",
    "X70n1398_001:0644c06": "炎炎畏日。夜深颯颯凉風。竹籬頭壁角落。漸聽啾啾",
    "X70n1398_001:0644c07": "唧唧鳴秋蟲。",
    "X70n1398_001:0644c08": "上堂。舉白雲端和尚。初參楊岐會和尚。會問云。聞汝",
    "X70n1398_001:0644c09": "師有悟道頌。試舉看。白雲便舉云。我有神珠一顆。久",
    "X70n1398_001:0644c10": "被塵勞關鎖。今朝塵淨光生。照見山河萬朵。會乃大",
    "X70n1398_001:0644c11": "笑。白雲懷疑。通夕不寐。次日入室啟問。時方歲暮。會",
    "X70n1398_001:0644c12": "云。汝見昨日打夜狐底麼。云見。會云。汝一籌不及他。",
    "X70n1398_001:0644c13": "他愛人笑。汝怕人笑。白雲言下大悟。師拈云。郁山主。",
    "X70n1398_001:0644c14": "拾得一顆豌豆。喚作明珠。引得白雲懷為至寶。不消",
    "X70n1398_001:0644c15": "楊岐輕輕點破。分文不直。前面未免疑殺天下人。後",
    "X70n1398_001:0644c16": "面笑殺天下人。點撿將來。直是好笑。何也。握土為金",
    "X70n1398_001:0644c17": "猶可易。變金為土却還難。",
    "X70n1398_001:0644c18": "上堂。舉阿難問迦葉。世尊傳金襴外。別傳箇什麼。恁",
    "X70n1398_001:0644c19": "麼問即易。相續也大難。迦葉召阿難。阿難應諾。迦葉",
    "X70n1398_001:0644c20": "云。倒却門前剎竿著。大小迦葉師兄。被阿難一問。直",
    "X70n1398_001:0644c21": "得分踈不下。後來汾陽和尚道。不問那知。且莫詐明",
    "X70n1398_001:0644c22": "頭。五祖戒和尚云。露錯。翠巖芝和尚云。千年無影樹。",
    "X70n1398_001:0644c23": "今時沒底靴。看孔著楔。有甚用處。泐潭清和尚云。剎",
    "X70n1398_001:0644c24": "竿未倒。穿却汝諸人鼻孔。換却汝諸人眼睛。剎竿倒",
    "X70n1398_001:0645a01": "後。甚麼處見釋迦老子。劄。性空觀和尚云。是什麼說",
    "X70n1398_001:0645a02": "話。如今要問諸方倒却門前剎竿著。還當得教外別",
    "X70n1398_001:0645a03": "傳旨趣也無。懸羊頭賣狗肉。諸大老雖則提持向上",
    "X70n1398_001:0645a04": "巴鼻。未免隨語生解。木平別無長處。也要與古人活",
    "X70n1398_001:0645a05": "一隻眼。驀拈主丈卓一卓。疑殺天下人。",
    "X70n1398_001:0645a06": "臨江瑞筠山慧力禪寺海印和尚語錄",
    "X70n1398_001:0645a07": "門人　道彰　集",
    "X70n1398_001:0645a08": "天壽聖節上堂。僧問。記得太宗皇帝問僧。近離甚處。",
    "X70n1398_001:0645a09": "僧云。臥雲。太宗云。臥雲深處不朝天。因甚到這裡。僧",
    "X70n1398_001:0645a10": "無語。此意如何。師云。乾坤収不得。宇宙不知名。進云。",
    "X70n1398_001:0645a11": "後來雪竇代云。難逃至化。又作麼生。師云。金屑雖貴。",
    "X70n1398_001:0645a12": "落眼成翳。進云。只如今日。",
    "X70n1398_001:0645a13": "天壽聖節。未審。和尚將何祝贊。師云。合國咸知。進云。",
    "X70n1398_001:0645a14": "龍得水時添意氣。虎逢山色長威獰。師云。高高處觀",
    "X70n1398_001:0645a15": "之不足。僧禮拜。師乃云。天得一以清。地得一以寧。君",
    "X70n1398_001:0645a16": "王得一而天下大治。且道。一從何起。卓主丈。大哉乾",
    "X70n1398_001:0645a17": "元。萬物資始。",
    "X70n1398_001:0645a18": "上堂。有句無句。如藤倚樹。樹倒藤枯。因甚三千里外",
    "X70n1398_001:0645a19": "賣却布單遠來。放下泥盤。呵呵大笑。毗婆尸佛早留",
    "X70n1398_001:0645a20": "心。直至如今不得妙。",
    "X70n1398_001:0645a21": "浴佛上堂。未離兜率。已降王宮。未出母胎。度人已畢。",
    "X70n1398_001:0645a22": "釋迦老人還有出沒處也無。惡聲惡跡洗難清。雲門",
    "X70n1398_001:0645a23": "有令不虗行。下座詣佛殿普請。大禮三拜。與他一時",
    "X70n1398_001:0645a24": "葢覆却。",
    "X70n1398_001:0645b01": "結制小參。護生須是殺。殺盡始安居。鬼窟裡活計。會",
    "X70n1398_001:0645b02": "得箇中意。鐵船水上浮。也是強說道理。瑞筠門下。一",
    "X70n1398_001:0645b03": "任龍蛇混雜。凡聖交參。不揀甚麼昆蟲草木有情無",
    "X70n1398_001:0645b04": "情。同入清淨覺海。游泳平等性智。喫飯底喫飯。瞌睡",
    "X70n1398_001:0645b05": "底瞌睡。卓主丈。清平世界無閑地。",
    "X70n1398_001:0645b06": "次日上堂。瑞筠一關。似乎等閑。說時則易。透却還難。",
    "X70n1398_001:0645b07": "青蘿夤緣。直上寒松之頂。白雲淡泞。出沒大虗之間。",
    "X70n1398_001:0645b08": "我今為汝保任此事。終不虗也。忽有箇漢。不守聖制。",
    "X70n1398_001:0645b09": "不住伽藍。却如何指示。卓主丈。喝一喝。",
    "X70n1398_001:0645b10": "上堂。進一步。銀山萬仞。退一步。鐵壁千尋。正與麼時。",
    "X70n1398_001:0645b11": "諸人若知有轉身句。便見澄澄江月。廓爾全彰。浩浩",
    "X70n1398_001:0645b12": "松風。熾然常說。良久。大小瑞筠。話作兩橛。",
    "X70n1398_001:0645b13": "上堂。結夏過半月。那事如何說。寒山子水牯牛。蠟人",
    "X70n1398_001:0645b14": "氷鵝護雪。總是鑽空覔穴。諸方難見易識。瑞筠易見",
    "X70n1398_001:0645b15": "難識。直饒萬緣休罷。一字不留。擬議不來。青天霹靂。",
    "X70n1398_001:0645b16": "上堂。問著不知。拶著不會。至理玄關。泥團土塊。知不",
    "X70n1398_001:0645b17": "知。會不會。白雲盡處是青山。行人更在青山外。",
    "X70n1398_001:0645b18": "上堂。舉盧祖得法後未剃落。寓廣州法性寺。時。風颺",
    "X70n1398_001:0645b19": "剎旛。一僧曰。風動。一僧曰。旛動。諍論不已。祖曰。還許",
    "X70n1398_001:0645b20": "俗流忝預高論否。僧云。可爾。祖曰。不是風動。不是旛",
    "X70n1398_001:0645b21": "動。仁者心動。二僧息諍。今日不肖兒孫。點撿將來。盧",
    "X70n1398_001:0645b22": "祖雖能息二僧諍。要且不能使二僧活。若是瑞筠則",
    "X70n1398_001:0645b23": "不然。拈主丈示眾云。亦不是風動。亦不是旛動。亦不",
    "X70n1398_001:0645b24": "是心動。擲下主丈。是什麼。",
    "X70n1398_001:0645c01": "散青苗經會上堂。依經解義。三世佛怨。離經一字。即",
    "X70n1398_001:0645c02": "同魔說。只如溈山和尚問仰山云。涅槃經中。多少是",
    "X70n1398_001:0645c03": "佛說。多少是魔說。仰山云。總是魔說。到此如何甄別。",
    "X70n1398_001:0645c04": "銀椀裡盛雪。無智人前莫說。打伊頭破腦裂。",
    "X70n1398_001:0645c05": "示眾。身要端。坐要直。十二時要純一提箇無。猛著力。",
    "X70n1398_001:0645c06": "如一人與萬敵。忘情謂絕氣息。冷湫湫空寂寂。三大",
    "X70n1398_001:0645c07": "劫只一念。四大海只一滴。昏與散無蹤跡。佛與祖休",
    "X70n1398_001:0645c08": "尋覔。動與靜定乾坤。照與用轟霹靂。能與麼。參學畢。",
    "X70n1398_001:0645c09": "元來自己便是生鐵壁。鐵壁鐵壁。",
    "X70n1398_001:0645c10": "上堂。流汗不徹。揮扇不徹。驀然打著箇豹脚花蚊。直",
    "X70n1398_001:0645c11": "得通身順快。歡喜不徹。所以道。殺盡始安居。諸人瞥",
    "X70n1398_001:0645c12": "不瞥。瘂子得夢向誰說。木人笑得口脣裂。便與麼會",
    "X70n1398_001:0645c13": "去。是真作家。不及詣寮陳謝。下座巡堂喫茶。",
    "X70n1398_001:0645c14": "解制小參。九旬禁足魚投網。衝浪錦鱗猶滯水。三月",
    "X70n1398_001:0645c15": "安居鳥入籠。摩霄俊翮尚迷雲。生殺盡時蚕作繭。纔",
    "X70n1398_001:0645c16": "有所重。便作窠臼。如何透得這三重。說甚三重。百匝",
    "X70n1398_001:0645c17": "千重。一時俱透。驗蠟人氷與不氷。憐鵞護雪而不雪。",
    "X70n1398_001:0645c18": "總是家常日用邊事。如今三期已滿。萬行自圓。諸人",
    "X70n1398_001:0645c19": "到此。還知時別宜麼。一葉落天下秋。水光雲影天悠",
    "X70n1398_001:0645c20": "悠。卓主丈。負命誰來上直鈎。",
    "X70n1398_001:0645c21": "舉東山空禪師示眾云。百鍊黃金鑄鐵牛。十分高價",
    "X70n1398_001:0645c22": "與人酬。庭前不有花含笑。又是東山一夏休。師拈云。",
    "X70n1398_001:0645c23": "空禪師與麼道。大似東頭買賤。西頭賣貴。多處要添。",
    "X70n1398_001:0645c24": "少處要減。未免價數不登商量不圓。瑞筠一夏。隨分",
    "X70n1398_001:0646a01": "攤出。寒山子。水牯牛。蠟人氷。鐵彈子。同諸人開鉢共",
    "X70n1398_001:0646a02": "飯。不作賤不作貴。東行不見西行利。有利無利。不離",
    "X70n1398_001:0646a03": "行市。瑞筠便是掗與人。也沒要底。啞。見之不取。思之",
    "X70n1398_001:0646a04": "千里。",
    "X70n1398_001:0646a05": "次日上堂。解開布袋口。南北路頭通。十方無壁落。三",
    "X70n1398_001:0646a06": "界絕行蹤。西者西兮東者東。雲水自重重。",
    "X70n1398_001:0646a07": "上堂。信脚行。信口道。用處不須生作造。驀然踏著伏",
    "X70n1398_001:0646a08": "馬橋。不覺撞得破竈墮。纔與麼不與麼。却憶歸宗曾",
    "X70n1398_001:0646a09": "有言。頭陀石被莓苔褁。以拂子擊繩床下座。",
    "X70n1398_001:0646a10": "上堂。猿抱子歸青嶂後。鳥銜花落碧巖前。二十年只",
    "X70n1398_001:0646a11": "作境會。錦遮機穽。又云。既不作境會。畢竟作什麼會。",
    "X70n1398_001:0646a12": "鐵褁泥團。華梵不可譯。呼應有來端。瑞筠門下。毫髮",
    "X70n1398_001:0646a13": "難謾。何故。闌干雖共倚。山色不同觀。",
    "X70n1398_001:0646a14": "上堂。僧問。昔日僧問投子。大死底人。却活時如何。投",
    "X70n1398_001:0646a15": "子云。不許夜行。投明須到。意旨如何。師云。南天台北",
    "X70n1398_001:0646a16": "五臺。進云。學人不會。師云。晝打三千。暮打八百。僧禮",
    "X70n1398_001:0646a17": "拜。師乃云。言跡之興。異途之所由生。言未興。跡未形。",
    "X70n1398_001:0646a18": "無內無外。無彼無此。無遠無近。無一絲頭不現成。及",
    "X70n1398_001:0646a19": "乎即內即外。即彼即此。即遠即近。繁興妙轉不留情。",
    "X70n1398_001:0646a20": "正與麼時如何通信。乾坤収不得。今古不知名。",
    "X70n1398_001:0646a21": "上堂。似有似無。半真半假。疑殺天下人。不在之乎者。",
    "X70n1398_001:0646a22": "十二時中。須知自己落處。若也知。麤虀淡飯。且與麼",
    "X70n1398_001:0646a23": "過。若也不知。白日青天。切忌瞌睡。",
    "X70n1398_001:0646a24": "上堂。莫行心處路。莫掛本來衣。何須便恁麼。切忌未",
    "X70n1398_001:0646b01": "生時。莫行心處路。擬心即差。動念即隔。只如不擬心",
    "X70n1398_001:0646b02": "不動念。還有心處路麼。言語道斷心行處滅。即是不",
    "X70n1398_001:0646b03": "行心處路。既不行心處路。便是掛本來衣。便是墮落",
    "X70n1398_001:0646b04": "在解脫深坑可畏之處。古人謂之墨汁。謂之黑山。又",
    "X70n1398_001:0646b05": "謂之貼肉汗衫。學道之士。十箇五雙。到這裡脫不下。",
    "X70n1398_001:0646b06": "直饒暫時脫下。觸目遇緣。便恁麼去。只似順水推舟。",
    "X70n1398_001:0646b07": "不諳水脉。隨波逐浪。不覺不知。流入毒海。所以道。何",
    "X70n1398_001:0646b08": "須便恁麼。切忌未生時。未生時。也無佛。也無眾生。也",
    "X70n1398_001:0646b09": "無人。也無我。也無彼。也無此。只麼渾然。好箇真淨妙",
    "X70n1398_001:0646b10": "明廣大圓攝境界。又不可坐那裡。謂之座在解脫勝",
    "X70n1398_001:0646b11": "妙境界。到者裡。須知有轉身一路始得。且如何是轉",
    "X70n1398_001:0646b12": "身一路。良久。任從滄海變。終不為君通。",
    "X70n1398_001:0646b13": "上堂。山前一片閑田地。叉手叮嚀問祖翁。幾度賣來",
    "X70n1398_001:0646b14": "還自買。為憐松竹引清風。老東山和尚。與麼投機。落",
    "X70n1398_001:0646b15": "草不少。諸人還點檢得出麼。山前一片閑田地。不立",
    "X70n1398_001:0646b16": "一塵空界至。叉手叮嚀問祖翁。了無南北與西東。幾",
    "X70n1398_001:0646b17": "度賣來還自買。不知却有何憑據。為憐松竹引清風。",
    "X70n1398_001:0646b18": "祖禰不了。殃及兒孫。黃梅老人。早是引蔓牽枝。瑞筠",
    "X70n1398_001:0646b19": "不肖。向枝蔓上添芒索。每日與諸人。從朝至暮。從夜",
    "X70n1398_001:0646b20": "至旦。見諸人不昏不散。便把這索子一掣。教你不坐",
    "X70n1398_001:0646b21": "在淨地上。抱不哭孩兒。諸人即昏即散。便把這索子",
    "X70n1398_001:0646b22": "一掣。教你不得和泥合水。指鹿為馬。諸人若總不與",
    "X70n1398_001:0646b23": "麼。到這裡。須要認得祖翁面目。是同是別。一回親見",
    "X70n1398_001:0646b24": "面。千載永難忘。復云。無一法從外而入。無一法從",
    "X70n1398_001:0646c01": "內而出。無一法和合而生。無一法自然而成。亦不見",
    "X70n1398_001:0646c02": "有生相。亦不見有住相。亦不見有異相。亦不見有滅",
    "X70n1398_001:0646c03": "相。於此覺得轉得。猶是以楔出楔。不以楔出楔時如",
    "X70n1398_001:0646c04": "何。兩頭俱坐斷。一劒倚天寒。",
    "X70n1398_001:0646c05": "上堂。雲悠悠。水悠悠。挑囊負鉢。今日明朝。撞著荒村",
    "X70n1398_001:0646c06": "破院。白滴滴。清寥寥。滴斷離膓。點點愁夜雨通宵。",
    "X70n1398_001:0646c07": "上堂。秋風蕭蕭。黃葉飄飄。來不在挽。去不在招。我且",
    "X70n1398_001:0646c08": "問你。世間與麼廣濶。因甚向鐘聲裏。披起七條。",
    "X70n1398_001:0646c09": "上堂。要識金剛圈。以拂子擊右邊。只者是。要識栗棘",
    "X70n1398_001:0646c10": "蓬。以拂子擊左邊。只者是。吞得透得。無是不是。瞎驢",
    "X70n1398_001:0646c11": "曾受靈山記。",
    "X70n1398_001:0646c12": "施主入山齋僧。請上堂。實際理地。不受一塵。般若如",
    "X70n1398_001:0646c13": "大火聚。四面無可入。佛事門中。不舍一法。般若如清",
    "X70n1398_001:0646c14": "凉池。四面皆可到。妙在轉處。擬思即差。機不離位。墮",
    "X70n1398_001:0646c15": "在毒海。直須一明一切明。一見一切見。一照一切照。",
    "X70n1398_001:0646c16": "一了一切了。如虗空廣莫。廓然有容。如大地載持。圓",
    "X70n1398_001:0646c17": "攝無際。弗踰日用。弗異劫初。越去來今。斷言語道。實",
    "X70n1398_001:0646c18": "地履踐。還得與麼相應麼。還得與麼受用麼。卓主丈。",
    "X70n1398_001:0646c19": "努力今日須了却。莫教累劫受餘殃。",
    "X70n1398_001:0646c20": "舉昔日婆子入南泉齋僧。維那為婆請意旨回向。婆",
    "X70n1398_001:0646c21": "將鬢邊梳子插向後。斂手而退。維那罔措。婆云。回向",
    "X70n1398_001:0646c22": "已竟。瑞筠。今日因齋慶讚。輙成一頌。插梳斂手退身",
    "X70n1398_001:0646c23": "時。此意明明會者誰。一段風光亘古今。看來只許老",
    "X70n1398_001:0646c24": "胡知。",
    "X70n1398_001:0647a01": "冬夜小參。白銀世界金色身。無為無事人。情與無情",
    "X70n1398_001:0647a02": "共一身。空花結空果。何況黑夜見電光。白日開眼夢。",
    "X70n1398_001:0647a03": "大海中鑿井。虗空裡夾界。更或瞞瞞頇頇。儱儱侗侗。",
    "X70n1398_001:0647a04": "逐寒暑變遷。說陰陽消長。見聞不脫。聲色未忘。譬如",
    "X70n1398_001:0647a05": "澄清百千大海。棄之。惟認一浮漚體。目為全潮。政好",
    "X70n1398_001:0647a06": "喚起來打。眾中忽有箇伶俐衲僧。出來道。瑞筠棒教",
    "X70n1398_001:0647a07": "誰喫。按主丈。吽吽。三十年後。不得錯舉。",
    "X70n1398_001:0647a08": "次日上堂。擬學佛法。被佛法縛。擬學玄妙。被玄妙縛。",
    "X70n1398_001:0647a09": "擬學古今差別言句。被古今差別言句縛。坐被坐縛。",
    "X70n1398_001:0647a10": "臥被臥縛。寂寂惺惺。昏沉散亂。被寂寂惺惺昏沉散",
    "X70n1398_001:0647a11": "亂縛。靜被靜縛。閙被閙縛。迷被迷縛。悟被悟縛。殊不",
    "X70n1398_001:0647a12": "知。縛即是解。解即是縛。豈不見道。執之失度。必入邪",
    "X70n1398_001:0647a13": "路。放之自然。體無去住。任性聽其逍遙。隨緣縱其放",
    "X70n1398_001:0647a14": "曠。山僧等是入泥入水。向你道。自生至老。不是別人。",
    "X70n1398_001:0647a15": "陰極陽生。不離當處。有佛處不得住。無佛處急走過。",
    "X70n1398_001:0647a16": "三千里外摘楊花。攛主丈。耶耶。",
    "X70n1398_001:0647a17": "除夜小參。前日立春已了。便合呼為新歲。今宵未到",
    "X70n1398_001:0647a18": "五更。依舊只成殘臘。且烹露地白牛。炊無米飯。向無",
    "X70n1398_001:0647a19": "煙火。唱村田樂。離見聞絕知覺。樓頭已動梅花角。",
    "X70n1398_001:0647a20": "正旦上堂。乾坤開旦。宇宙回春。瑞筠主丈子。全露法",
    "X70n1398_001:0647a21": "王身。百億須彌日月。壽祝",
    "X70n1398_001:0647a22": "聖人。日新日新日日新。",
    "X70n1398_001:0647a23": "上堂。松風清江月明。不是色亦非聲。從來共住不知",
    "X70n1398_001:0647a24": "名。庭前栢樹子。乾屎橛。麻三斤。啞。水上青青綠。元來",
    "X70n1398_001:0647b01": "是浮萍。",
    "X70n1398_001:0647b02": "上堂。此道出平常。言踈意自忘。水落石頭出。松高風",
    "X70n1398_001:0647b03": "韻長。休於人領會。莫作境商量。初機晚進。切忌承當。",
    "X70n1398_001:0647b04": "何故。曾經三峽猿啼處。不是行人也斷膓。",
    "X70n1398_001:0647b05": "上堂。流泉是命。湛寂是身。千波競湧。是文殊境界。一",
    "X70n1398_001:0647b06": "亘晴空。是普賢床榻。流泉是命。無間斷故。湛寂是身。",
    "X70n1398_001:0647b07": "無起滅故。千波競湧是文殊境界。大智普應故。一亘",
    "X70n1398_001:0647b08": "晴空是普賢床榻。大行普明故。無間斷。無起滅。大智",
    "X70n1398_001:0647b09": "普應。大行普明。塵塵爾。剎剎爾。法法爾。念念爾。如理",
    "X70n1398_001:0647b10": "即事。如事即理。無理外之事。無事外之理。僧是僧。俗",
    "X70n1398_001:0647b11": "是俗。山是山。水是水。南山起雲。北山下雨。山河大地",
    "X70n1398_001:0647b12": "點頭。草木叢林歡喜。畢竟承誰恩力。擊拂子。逢人但",
    "X70n1398_001:0647b13": "恁麼舉。復云。白薝蔔花露滴滴。碧苾蒭草香濛濛。",
    "X70n1398_001:0647b14": "田地更無塵一點。是何人合住其中。且道。其中事作",
    "X70n1398_001:0647b15": "麼生。東西十萬。南北八千。畢竟住者是誰。驀拈主丈",
    "X70n1398_001:0647b16": "示眾。我不敢輕於汝等。汝等皆當作佛。卓主丈下座。",
    "X70n1398_001:0647b17": "上堂。坐斷十八灘。無風波匝匝。到此擬參尋。却下虗",
    "X70n1398_001:0647b18": "空閘。也不負來機。有轉語誰答。久雨不晴時如何。劄。",
    "X70n1398_001:0647b19": "結制小參。直下便是。早涉廉纖。格外全提。翻成露布。",
    "X70n1398_001:0647b20": "威音王已前。無師自悟。是第二頭。然燈佛以後。得記",
    "X70n1398_001:0647b21": "相傳。是第三首。黃面漢到這裡。迴避無門。碧眼胡結",
    "X70n1398_001:0647b22": "舌有分。掃蹤絕跡。不落今時。放去収來。卷舒在我。長",
    "X70n1398_001:0647b23": "期一百二十日。畫地為牢。諸人一日十二時。有死無",
    "X70n1398_001:0647b24": "犯。懸崖撒手。自肯承當。絕後再甦。欺君不得。灼然真",
    "X70n1398_001:0647c01": "箇與麼。瑞均却不放過。何故。棒頭有眼明如日。要識",
    "X70n1398_001:0647c02": "真金火裡看。",
    "X70n1398_001:0647c03": "舉圓覺經云。居一切時。不起妄念。於諸妄心。亦不息",
    "X70n1398_001:0647c04": "滅。住妄想境。不加了知。於無了知。不辨真實。頌云。風",
    "X70n1398_001:0647c05": "搖楊柳春欹側。雨綴松筠露正斜。白鷺下田千點雪。",
    "X70n1398_001:0647c06": "黃鸝上樹一枝花。",
    "X70n1398_001:0647c07": "次日上堂。凡聖情盡。體露真常。理事不二。即如如佛。",
    "X70n1398_001:0647c08": "東弗于逮。南閻浮提。西瞿耶尼。北鬱單越。若凡若聖。",
    "X70n1398_001:0647c09": "有情無情。總在瑞筠拂子頭上。共住圓覺伽藍。發明",
    "X70n1398_001:0647c10": "平等性智。非不非。是不是。拈却鼻孔。諸人向什麼處",
    "X70n1398_001:0647c11": "出氣。擊禪床。參。",
    "X70n1398_001:0647c12": "晚參示眾。登山須到頂。方見宇宙之寬廓。入海須到",
    "X70n1398_001:0647c13": "底。方見溟渤之淵曠。參禪須是悟。乃透佛祖之玄關。",
    "X70n1398_001:0647c14": "見性須是徹。乃超魔外之機智。四箇之字。有權有實。",
    "X70n1398_001:0647c15": "有照有用。有與有奪。全今全古。全主全賓。全生全殺。",
    "X70n1398_001:0647c16": "五千餘卷藏教。千七百則葛藤。總不出箇之字。未說。",
    "X70n1398_001:0647c17": "以前。既說之後。正說之時。却又如何發明。達磨大師。",
    "X70n1398_001:0647c18": "一日謂門人曰。盍各言其所得。道副出云。某甲所見。",
    "X70n1398_001:0647c19": "不即文字。不離文字。而為道用。不快漆桶。尼總持云。",
    "X70n1398_001:0647c20": "某甲所見。如慶喜見阿閦佛國。一見更不再見。不快",
    "X70n1398_001:0647c21": "漆桶。道育云。如某甲所見。四大本空。五陰非有。無一",
    "X70n1398_001:0647c22": "法可得。不快漆桶。二祖禮三拜。依位而立。不快漆桶。",
    "X70n1398_001:0647c23": "大小達磨。被二祖三拜而立。打箇脫空。乃傳衣鉢。失",
    "X70n1398_001:0647c24": "却一隻眼也。只如當時道副道。不即文字。不離文字。",
    "X70n1398_001:0648a01": "與二祖三拜依位而立。相去多少。如今一輩知解宗",
    "X70n1398_001:0648a02": "徒。總作實法商量。疑誤後人。瞎將來眼。將謂。道副道。",
    "X70n1398_001:0648a03": "不即文字不離文字。是果得其皮。以至。如慶喜見阿",
    "X70n1398_001:0648a04": "閦佛國一見更不再見。與四大本空五陰非有無一",
    "X70n1398_001:0648a05": "法可得。是果得其肉。果得其骨。殊不知。達磨大師。將",
    "X70n1398_001:0648a06": "西天帶來底正傳衣鉢。覿面分付了也。却是斷臂神",
    "X70n1398_001:0648a07": "光。聽事不真。喚鐘作甕。山僧適來。提起箇之字。打破",
    "X70n1398_001:0648a08": "是非。掀翻得失。使諸人智眼洞明。照今照古。分別邪",
    "X70n1398_001:0648a09": "正。竪拂云。達磨大師來也。分皮分肉分骨分髓。作麼",
    "X70n1398_001:0648a10": "生辨。擊繩床。切忌刻舟求劒。",
    "X70n1398_001:0648a11": "解制小參。我眼本正。因師故邪。邪師過謬。非眾生咎。",
    "X70n1398_001:0648a12": "灼然棒打石人頭。嚗嚗論實事。天高地厚。夜暗晝明。",
    "X70n1398_001:0648a13": "暑往寒來。花開葉落。物物頭頭。一一明了。至於折旋",
    "X70n1398_001:0648a14": "俯仰。見聞知覺。行住坐臥。是皆是我。不是別人。得非",
    "X70n1398_001:0648a15": "我眼本正。無端佛祖出興。道有道無。道是道非。說體",
    "X70n1398_001:0648a16": "說用。說玄說妙。全提半提。如擊石火閃電光。便見一",
    "X70n1398_001:0648a17": "大藏教千七百公案。誤賺後學。向語言文字中著到。",
    "X70n1398_001:0648a18": "被語言露布。縛作一團。如羝羊觸藩。進不得。退不得。",
    "X70n1398_001:0648a19": "從生至死。撥剔不下。化作一堆灰。流入六趣。為生死",
    "X70n1398_001:0648a20": "漂蕩。得不是因師故邪。邪師過謬。叢林中一等兄弟。",
    "X70n1398_001:0648a21": "己眼未能明。只要作箇坐禪辨道。名色一味。向傳燈",
    "X70n1398_001:0648a22": "統要。大藏一覽。高僧傳。法苑珠林。東逴西逴。逴得一",
    "X70n1398_001:0648a23": "擔磚頭瓦礫。塞在肚皮裡。秘若差珍異寶。開箇賣蒲",
    "X70n1398_001:0648a24": "團鋪席。正因行脚。乍入叢林兄弟。被勾引入草窠中。",
    "X70n1398_001:0648b01": "教伊休去歇去。一念萬年去。枷上添枷。杻上添杻。若",
    "X70n1398_001:0648b02": "拈出許多磚頭瓦礫。與伊說因說果。說善說惡。或然",
    "X70n1398_001:0648b03": "指。或煉臂。絕佛種性。造地獄因。是為可憐愍者。不道",
    "X70n1398_001:0648b04": "你全不是。只是脚跟不正。連枝帶葉。一時不是了也。",
    "X70n1398_001:0648b05": "你若直下一刀兩段。連枝帶葉。總是旃檀沉水。何處",
    "X70n1398_001:0648b06": "有是有不是底消息。如水銀落地。顆顆皆圓。只為你",
    "X70n1398_001:0648b07": "要求速効。便被者惡知惡覺。坐在八識田中。如油入",
    "X70n1398_001:0648b08": "麵。永取不出。兄弟。切莫要求速效。亦莫問佛問祖。問",
    "X70n1398_001:0648b09": "我問他。但只盲頭單提一箇無字。忽然觸著磕著。方",
    "X70n1398_001:0648b10": "知老僧。是金石之言。亦是塵沙之語。我今為汝保任",
    "X70n1398_001:0648b11": "此事。終不虗也。舉僧問趙州云。未有世界。早有此",
    "X70n1398_001:0648b12": "性。世界壞時。此性不壞。如何是此性。州云。四大五蘊。",
    "X70n1398_001:0648b13": "僧云。此猶是壞底。如何是不壞底性。州云。四大五蘊。",
    "X70n1398_001:0648b14": "頌云。春有百花秋有月。夏有凉風冬有雪。若無閑事",
    "X70n1398_001:0648b15": "在心頭。便是人間好時節。擊拂子下座。",
    "X70n1398_001:0648b16": "次日上堂。有解有結。虗空釘橛。無解無結。腦後拔楔。",
    "X70n1398_001:0648b17": "夏末秋初。兄弟東去西去。萬里無寸草處去。還離得",
    "X70n1398_001:0648b18": "這裡麼。逢人但恁麼舉。",
    "X70n1398_001:0648b19": "除夜小參。擁毳居山。明月堂前。清風浩浩。持盂穿□。",
    "X70n1398_001:0648b20": "紅塵堆裡。白日閒閒。不知為己為人。等是入泥入水。",
    "X70n1398_001:0648b21": "捱到年窮歲盡。臘盡春回。更無一物可堪拈出。且不",
    "X70n1398_001:0648b22": "學東山將無作有賣弄赤窮。亦不似北禪犯手傷鋒",
    "X70n1398_001:0648b23": "徒誇富貴。瑞筠與麼告報。諸人還會麼。莫言世上無",
    "X70n1398_001:0648b24": "知己。須信壺中別有天。舉僧問石門和尚。年窮歲",
    "X70n1398_001:0648c01": "盡時如何。門云。東村王老夜燒錢。不妨神通妙用。又",
    "X70n1398_001:0648c02": "僧問開先暹和尚。年窮歲盡時如何。開先云。依舊孟",
    "X70n1398_001:0648c03": "春猶寒。不妨田地穩密。又僧問圓悟和尚。年窮歲盡",
    "X70n1398_001:0648c04": "時如何。圓悟云。定盤星上轉風車。不妨機用活鱍鱍。",
    "X70n1398_001:0648c05": "若是瑞筠即不然。忽有人問年窮歲盡時如何。只對",
    "X70n1398_001:0648c06": "他道。雪壓古松枝。較他古人。終是別。[此/且]子具眼勝流。",
    "X70n1398_001:0648c07": "試點檢看。",
    "X70n1398_001:0648c08": "上堂。舉古德道。流泉是命。湛寂是身。千波競湧。是文",
    "X70n1398_001:0648c09": "殊境界。一亘晴空。是普賢床榻。拈云。古人是一期方",
    "X70n1398_001:0648c10": "便。未免夾截虗空。諸人還知起滅不停處麼。見時便",
    "X70n1398_001:0648c11": "好猛提取。莫待天明失却蹤。",
    "X70n1398_001:0648c12": "佛生日上堂。僧問。昔日僧問雲門。如何是諸佛出身",
    "X70n1398_001:0648c13": "處。雲門云。東山水上行。意旨如何。師云。西嶺孤松秀。",
    "X70n1398_001:0648c14": "僧云。學人不會。師云。諸佛出身處。因什麼不會。僧擬",
    "X70n1398_001:0648c15": "進語。師便喝。僧禮拜。師乃云。天上無。地下無。我非我。",
    "X70n1398_001:0648c16": "吾非吾。雲門瞎棒。謾費分踈。大眾且道。釋迦老□□",
    "X70n1398_001:0648c17": "今在什麼處生。卓主丈云。洎乎錯下注脚。",
    "X70n1398_001:0648c18": "謝照了堂首座相訪。上堂。法界海慧。照了諸相。□□",
    "X70n1398_001:0648c19": "打鼓。侍者燒香。大眾凝立。山僧陞堂。戒香。定香。慧香。",
    "X70n1398_001:0648c20": "解脫香。解脫知見香。以手拈主丈。放左邊云。首座莫",
    "X70n1398_001:0648c21": "怪空踈。",
    "X70n1398_001:0648c22": "饒州東湖薦福禪寺海印和尚語錄",
    "X70n1398_001:0648c23": "門人　從心　集",
    "X70n1398_001:0648c24": "入寺上堂僧問。鄱湖行盡到東湖。藹藹佳聲滿道途。",
    "X70n1398_001:0649a01": "莫莫堂前看號令。雲門普字趙州無。祝",
    "X70n1398_001:0649a02": "聖開堂。願聞法要。師云。總被禪客道了也。進云。與麼",
    "X70n1398_001:0649a03": "則一言用祝無疆壽。萬里無私賀太平。師云。又是從",
    "X70n1398_001:0649a04": "頭起。進云。此事且止。只如昔日僧問雲門。如何是正",
    "X70n1398_001:0649a05": "法眼。雲門答普。意旨如何。師云。天不言而四時行。僧",
    "X70n1398_001:0649a06": "云。又僧問趙州。狗子還有佛性也無。州云無。又作麼",
    "X70n1398_001:0649a07": "生。師云。地不言而萬物生。僧云。與麼則一句合頭語。",
    "X70n1398_001:0649a08": "萬劫繫驢橛。師云。雲門普字趙州無。僧禮拜。又僧問",
    "X70n1398_001:0649a09": "云。諸佛出世。各坐一華。和尚開堂。有何祥瑞。師云。日",
    "X70n1398_001:0649a10": "出連山。月圓當戶。僧云。與麼則大眾沾恩去也。師云。",
    "X70n1398_001:0649a11": "更待何時。進云。只如昔日保壽開堂。三聖推出一僧。",
    "X70n1398_001:0649a12": "保壽便打。意旨如何。師云。風不來。樹不動。進云。三聖",
    "X70n1398_001:0649a13": "云。與麼為人。非但瞎却者僧眼。瞎却鎮州一城人眼",
    "X70n1398_001:0649a14": "去在。又作麼生。師云。金剛頂上鐵崑崙。進云。保壽擲",
    "X70n1398_001:0649a15": "下主丈。便歸方丈。又且如何。師云。腦後見腮。莫與往",
    "X70n1398_001:0649a16": "來。進云。只如和尚今日開堂。學人問話。且道與三聖",
    "X70n1398_001:0649a17": "推僧。是同是別。師云。莫將三歲竹。擬比萬年松。進云。",
    "X70n1398_001:0649a18": "與麼則一句逈超千聖外。松蘿不與月輪齊。師云。不",
    "X70n1398_001:0649a19": "經一事。不長一智。僧禮拜。師乃云。十八灘水月空寒。",
    "X70n1398_001:0649a20": "浩浩聲前誰辨主。三百里湖天晝靜。莫莫堂深親到",
    "X70n1398_001:0649a21": "時。舉一法。則萬法全彰。示一機。則群機普應。直得全",
    "X70n1398_001:0649a22": "彼全此。絕毫絕釐。逼塞虗空。非如非異。所言未既。驀",
    "X70n1398_001:0649a23": "忽伏虎祖師。忍俊不禁。出來道。長老長老。絕江透湖。",
    "X70n1398_001:0649a24": "得得而來。將謂必新提唱。必異見聞。元來也只可可",
    "X70n1398_001:0649b01": "地。山僧只欵欵向他道。黃河三千年一度清。卓主丈",
    "X70n1398_001:0649b02": "一下。",
    "X70n1398_001:0649b03": "小參。目前無法。頭頂天。脚踏地。意在目前。眼見色。耳",
    "X70n1398_001:0649b04": "聞聲。不是目前法。甚麼處去也。非耳目之所到。元來",
    "X70n1398_001:0649b05": "只在這裡。伶俐漢。上上流。未舉先知。未言先領。直下",
    "X70n1398_001:0649b06": "轉得。便知一堤楊柳月。十里芰荷風。新薦福□□□",
    "X70n1398_001:0649b07": "境會。既不作境會。畢竟作什麼會。其或未辨。□□後",
    "X70n1398_001:0649b08": "五日看。舉臺山路上。有一婆子。每有僧問。臺山路",
    "X70n1398_001:0649b09": "向什麼處去。婆云。驀直去。僧纔行。婆云。好箇師僧。又",
    "X70n1398_001:0649b10": "恁麼去也。傳之趙州。州云。待我與你。勘破者婆子。趙",
    "X70n1398_001:0649b11": "州至彼。亦如是問。婆亦如是答。趙州歸謂眾云。臺山",
    "X70n1398_001:0649b12": "路上婆子。我為汝。勘破了也。拈云。盡謂趙州眼光。爍",
    "X70n1398_001:0649b13": "破四天下。却被者婆子。倒用箇翳睛法謾了。今夜莫",
    "X70n1398_001:0649b14": "有為趙州雪屈者麼。也知你只在古人語脉裡做窠",
    "X70n1398_001:0649b15": "臼。",
    "X70n1398_001:0649b16": "上堂。平湖日暖。古柳風高。若謂如來滅度。爭奈目前",
    "X70n1398_001:0649b17": "何。若謂如來不滅度。諸人於什麼處。與釋迦老子相",
    "X70n1398_001:0649b18": "見。滅不滅。見不見。白鷗煙沒水如天。三三兩兩釣舟",
    "X70n1398_001:0649b19": "橫。卓主丈。下座。",
    "X70n1398_001:0649b20": "上堂。古來為法老尊宿。荷眾曾無有倦時。況是年來",
    "X70n1398_001:0649b21": "衰落甚。動為多與行相違。應須痛念平生事。著意披",
    "X70n1398_001:0649b22": "襟善護持。語默果能無滲漏。少林初不隔毫釐。應庵",
    "X70n1398_001:0649b23": "老人。與麼示眾。用盡自己心。笑破他人口。今日不敢",
    "X70n1398_001:0649b24": "望超出古人一頭地。但知有箇些子話編辟。歸己履",
    "X70n1398_001:0649c01": "踐。力行必到。慎勿唐喪光陰。虗消信施。且道。如何力",
    "X70n1398_001:0649c02": "行。如何必到。良久。莫將閑話為閑話。往往話從閑話",
    "X70n1398_001:0649c03": "生。復云。靜不為理迷。動不為事礙。儱儱侗侗。瞞瞞",
    "X70n1398_001:0649c04": "頇頇。知他是箇什麼。阿呵呵。笑倒西來胡達磨。",
    "X70n1398_001:0649c05": "上堂。衲僧巴鼻。沒一針頭許佛法大意。充塞太虗□",
    "X70n1398_001:0649c06": "信口道著。信脚踏著。只是不許承當。恁麼也得。不恁",
    "X70n1398_001:0649c07": "麼也得。只是不容擬議。纔與麼不與麼。頭頭具生殺",
    "X70n1398_001:0649c08": "之機。是亦剗。非亦剗。著著有出身之路。不言而信。不",
    "X70n1398_001:0649c09": "令而行。純真一如。無壞無雜。只如高超物表。不墮見",
    "X70n1398_001:0649c10": "知。正與麼時。如何發明此事。以拂子掛繩床。復云。",
    "X70n1398_001:0649c11": "應庵和尚。舉雲門道。盡乾坤大地。無纖毫過患。猶是",
    "X70n1398_001:0649c12": "轉句。不見一色。只是半提。更須知有全提時節。應庵",
    "X70n1398_001:0649c13": "老人云。大小雲門。聽事不真。喚鐘作甕。薦福今日。亦",
    "X70n1398_001:0649c14": "資一路。要與古人相見。莫將傳說為傳說。休把曾參",
    "X70n1398_001:0649c15": "作魯參。",
    "X70n1398_001:0649c16": "朝廷看藏經。滿散上堂。三轉法輪於大千。其輪本來",
    "X70n1398_001:0649c17": "常清淨。天人得道(堅拂子)此為證。三寶於是現世間。",
    "X70n1398_001:0649c18": "過去現在未來。一切諸佛。三十二大人相。八十種隨",
    "X70n1398_001:0649c19": "形好。十力四無所畏。大慈大悲。大喜大捨。佛十八不",
    "X70n1398_001:0649c20": "共法。若不以此為證。即不能成就。地前地上一切菩",
    "X70n1398_001:0649c21": "薩。超三祗。歷五位。斷二障。明一心。自利利他。進修勝",
    "X70n1398_001:0649c22": "行。若不以此為證。即不能成就。一切聲聞。一切緣覺。",
    "X70n1398_001:0649c23": "觀十二緣空。悟四諦真理。具八解脫。得六神通。若不",
    "X70n1398_001:0649c24": "以此為證。即不能成就。西天此土。從上佛祖。古往今",
    "X70n1398_001:0650a01": "來。一切知識。種種建立。種種施為。以至俱胝竪指。秘",
    "X70n1398_001:0650a02": "魔擎叉。臨濟三玄。洞山五位。巴陵銀椀裡盛雪。雲門",
    "X70n1398_001:0650a03": "北斗裡藏身。隱顯縱橫。千差萬別。若不以此為證。即",
    "X70n1398_001:0650a04": "不能成就。教中道。一切諸佛。及諸佛無上菩提之法。",
    "X70n1398_001:0650a05": "皆從此經出。但是世間出世間。一切佛法。無有不從",
    "X70n1398_001:0650a06": "此經出者。佛法且置。畢竟如何是此經。莫是以兩手",
    "X70n1398_001:0650a07": "舒空作展經勢麼。莫是叉手進前。退身三步是麼。又",
    "X70n1398_001:0650a08": "莫是最初如是我聞。末後信受奉行是麼。莫是不著",
    "X70n1398_001:0650a09": "他語言文字是麼。又莫是但向料掉沒交涉處。道一",
    "X70n1398_001:0650a10": "句便得麼。若作如是見解。大似隔靴抓癢。既不作如",
    "X70n1398_001:0650a11": "是見解。畢竟作麼生。擊拂。須是恁麼明得。苟能恁麼",
    "X70n1398_001:0650a12": "明得。於朝夕日用之間。無一處而不見佛。無一處而",
    "X70n1398_001:0650a13": "不聞法。所以道。在在處處。即為有佛。一切法皆是佛",
    "X70n1398_001:0650a14": "法。若恁麼見得。一任三門頭合掌。佛殿裡燒香。經案",
    "X70n1398_001:0650a15": "上橫拈倒把。左卷右舒。放去収來。朝讀暮誦。直得竪",
    "X70n1398_001:0650a16": "窮三際。橫亘十方。周法界之群生。徧剎塵之品類。包",
    "X70n1398_001:0650a17": "羅萬有。該括二儀。無一法而不明。無一法而不顯。可",
    "X70n1398_001:0650a18": "謂法門重疊。若雲起於長空。行解紛披。似花敷於錦",
    "X70n1398_001:0650a19": "上。言言見諦。句句超宗。其舒也。窮微極妙而不違及。",
    "X70n1398_001:0650a20": "其卷也。經頭只有箇以字不成。八字不是。且道是什",
    "X70n1398_001:0650a21": "麼字。假使智如鶖子。辯若滿慈。到這裡。也須目瞠口",
    "X70n1398_001:0650a22": "呿。所以僧問睦州。經頭有箇以字不成。八字不是。未",
    "X70n1398_001:0650a23": "審是箇甚麼字。睦州彈指一聲云。會麼。僧云。不會。睦",
    "X70n1398_001:0650a24": "州云。上來講讚。無限良因。且道。當時睦州是與這僧",
    "X70n1398_001:0650b01": "說這箇字。是不說這箇字。因甚。睦州便問這僧會麼。",
    "X70n1398_001:0650b02": "諸人若向這裡會得。不惟可以上報。",
    "X70n1398_001:0650b03": "當今聖主大恩。亦可表顯自己看經眼目。正與麼時。",
    "X70n1398_001:0650b04": "還會得麼。聖心廣大包寰宇。佛法流通亘古今。",
    "X70n1398_001:0650b05": "復云。教中云。有大經卷。量等三千大千世界。書寫三",
    "X70n1398_001:0650b06": "千大千世界中事。只在微塵中。誰能破此微塵。出此",
    "X70n1398_001:0650b07": "大經。卓主丈。即今一微塵已破。諸人還見此大經卷",
    "X70n1398_001:0650b08": "麼。喝一喝。",
    "X70n1398_001:0650b09": "冬節小參。群陰剝。子啐母啄。一陽生。殻綻眼明。功用",
    "X70n1398_001:0650b10": "綿密。持養老成。忘其物。忘其情。空而妙。虗而靈。正恁",
    "X70n1398_001:0650b11": "麼。何似生。回機轉位異類中行。幾度黑風翻大浪。未",
    "X70n1398_001:0650b12": "曾聞道釣舟傾。",
    "X70n1398_001:0650b13": "上堂。至德如流。上善若水。一塵入正受。諸塵三昧起。",
    "X70n1398_001:0650b14": "洗面摸著鼻。喫茶濕却觜。忽有箇出來問。久嚮薦福。",
    "X70n1398_001:0650b15": "元來只說古人舊話。只向他道。熟處難忘。",
    "X70n1398_001:0650b16": "上堂。八尺釘。丈二楔。著在眼中。撼搖不得。薦福門下。",
    "X70n1398_001:0650b17": "妙在轉處。誰是知音。不見三祖大師道。纔有是非。紛",
    "X70n1398_001:0650b18": "然失心。乃擲下主丈。",
    "X70n1398_001:0650b19": "頌古",
    "X70n1398_001:0650b20": "僧問雲門。樹凋葉落時如何。門云。體露金風。",
    "X70n1398_001:0650b21": "秋風葉落動凉颸。堪笑雲門跛阿師。銷盡浮華到真",
    "X70n1398_001:0650b22": "實。不知開口落今時。",
    "X70n1398_001:0650b23": "僧問香林。如何是衲衣下事。林云。臘月火燒山。",
    "X70n1398_001:0650b24": "香林臘月火燒山。黑齒波師帶白環。唐梵一時俱譯",
    "X70n1398_001:0650c01": "了。肯將名字落人間。",
    "X70n1398_001:0650c02": "僧問趙州云。未有世間。早有此性。世界懷時。此性",
    "X70n1398_001:0650c03": "不壞。如何是不壞底性。州云。四大五蘊。僧云。此猶",
    "X70n1398_001:0650c04": "是壞底。如何是不壞底。州云。四大五蘊。",
    "X70n1398_001:0650c05": "老諗年尊閱事多。清平世界樂無何。一身儱侗無邊",
    "X70n1398_001:0650c06": "表。地覆天翻也只那。",
    "X70n1398_001:0650c07": "雲門示眾云。十五日以前不問汝。十五日以後。道",
    "X70n1398_001:0650c08": "將一句來。代云。日日是好日。",
    "X70n1398_001:0650c09": "日日是好日。時時是好時。鯨吞海水盡。露出珊瑚枝。",
    "X70n1398_001:0650c10": "僧問古德。冬至後。日長多少。德云。長一絲。佛法長",
    "X70n1398_001:0650c11": "多少。德云。一線長。",
    "X70n1398_001:0650c12": "佛法一線長。青天謾度量。絲頭纔咬斷。紅日上扶桑。",
    "X70n1398_001:0650c13": "泐潭常禪師。一日面壁而坐。南泉來見。撫師背一",
    "X70n1398_001:0650c14": "下。潭云誰。泉云某甲。潭云如何。泉云也尋常。潭云",
    "X70n1398_001:0650c15": "汝何多事。",
    "X70n1398_001:0650c16": "言中有響語藏鋒。一色明邊分異同。月棹各撑俱到",
    "X70n1398_001:0650c17": "岸。不知身在草窠中。",
    "X70n1398_001:0650c18": "谷隱性空和尚。因僧問。靈山一會。何異今日。性空",
    "X70n1398_001:0650c19": "云。不異今日。僧云。不異底事作麼生。性空云。如來",
    "X70n1398_001:0650c20": "密語。迦葉不傳。",
    "X70n1398_001:0650c21": "酬應相於理不乖。泯然一種似平懷。及乎話到聱訛",
    "X70n1398_001:0650c22": "處。樹上心肝不帶來。",
    "X70n1398_001:0650c23": "偈頌",
    "X70n1398_001:0650c24": "水心",
    "X70n1398_001:0651a01": "一源見徹萬波翻。澄不清兮撓不渾。識浪境風俱列",
    "X70n1398_001:0651a02": "下。鑄成滄海鐵崑崙。",
    "X70n1398_001:0651a03": "靈竺",
    "X70n1398_001:0651a04": "鷲嶺人天鴨聽雷。大僊密付絕纖埃。飛來小朵從何",
    "X70n1398_001:0651a05": "有。兩澗琮琤一逕開。",
    "X70n1398_001:0651a06": "雲頂",
    "X70n1398_001:0651a07": "溶溶洩洩復閒閒。來者從教斫額看。起滅無蹤空絕",
    "X70n1398_001:0651a08": "迹。竪摩醯眼照人間。",
    "X70n1398_001:0651a09": "震上人",
    "X70n1398_001:0651a10": "惡辣兒孫喪本宗。向空拏撮便填空。震威一喝無今",
    "X70n1398_001:0651a11": "古。百丈馬師皆患聾。",
    "X70n1398_001:0651a12": "刀鑷沈生",
    "X70n1398_001:0651a13": "空彈霜鑷到巖扄。覿面難將妙手呈。雨洗秋容同澹",
    "X70n1398_001:0651a14": "泊。遠山無限佛頭青。",
    "X70n1398_001:0651a15": "遠上人",
    "X70n1398_001:0651a16": "遠來一見便相違。竹外清風聽者稀。却是晚鴻知此",
    "X70n1398_001:0651a17": "意。數聲清唳入雲微。",
    "X70n1398_001:0651a18": "秀上人之仰",
    "X70n1398_001:0651a19": "碧巖千尺瀑雪落。峭壁萬疊峰雲寒。一笻雙履超聲",
    "X70n1398_001:0651a20": "外。圓相暗機誰共看。",
    "X70n1398_001:0651a21": "無相",
    "X70n1398_001:0651a22": "意地消融見亦空。名模何有可形容。百千明鏡俱時",
    "X70n1398_001:0651a23": "照。一法不痕歸大同。",
    "X70n1398_001:0651a24": "總心",
    "X70n1398_001:0651b01": "休攀月窟躡天根。及盡玄微見本元。一髮不遺千聖",
    "X70n1398_001:0651b02": "共。湛然隨處洞無痕。",
    "X70n1398_001:0651b03": "正堂",
    "X70n1398_001:0651b04": "當軒大坐照無偏。爭肯顢頇數屋椽。三目洞明惟直",
    "X70n1398_001:0651b05": "指。雖然無語有人傳。",
    "X70n1398_001:0651b06": "覺海",
    "X70n1398_001:0651b07": "非湛非搖見量消。一漚那更目全潮。不知水底蓬塵",
    "X70n1398_001:0651b08": "起。但見珊瑚長玉苗。",
    "X70n1398_001:0651b09": "印空",
    "X70n1398_001:0651b10": "萬象森羅古篆文。太虗無際水無痕。當陽一搭全提",
    "X70n1398_001:0651b11": "處。直得三千海嶽昏。",
    "X70n1398_001:0651b12": "海峰",
    "X70n1398_001:0651b13": "萬浪聲消一鏡新。金鰲寒從玉璘珣。珊瑚枝上照紅",
    "X70n1398_001:0651b14": "日。融盡十洲三島春。",
    "X70n1398_001:0651b15": "瑩然",
    "X70n1398_001:0651b16": "碧落無雲水似天。清明表裡一虗玄。纖塵不立充寥",
    "X70n1398_001:0651b17": "廓。十世古今如目前。",
    "X70n1398_001:0651b18": "曉山",
    "X70n1398_001:0651b19": "大明洞起爍群昏。黯黯青青未易論。眨得眼來遲八",
    "X70n1398_001:0651b20": "刻。金烏已過鐵崑崙。",
    "X70n1398_001:0651b21": "仰山中村接待",
    "X70n1398_001:0651b22": "水雲食息且休論。東土西天也莫存。此去仰山問來",
    "X70n1398_001:0651b23": "歷。但云昨夜宿中村。",
    "X70n1398_001:0651b24": "劒關",
    "X70n1398_001:0651c01": "燄燄寒霜不可干。湛盧光射斗牛寒。直饒過得連雲",
    "X70n1398_001:0651c02": "機。一劄當陽透者難。",
    "X70n1398_001:0651c03": "十牛圖",
    "X70n1398_001:0651c04": "尋蹤見跡得逢渠。牧就騎來驀直歸。物我兩忘純白",
    "X70n1398_001:0651c05": "後。透花春入萬紅圍。",
    "X70n1398_001:0651c06": "明維那再往踈山",
    "X70n1398_001:0651c07": "法身向上不須論。留箇枯椿示子孫。賣却布單招感",
    "X70n1398_001:0651c08": "得。累人頻上白雲門。",
    "X70n1398_001:0651c09": "桂侍者",
    "X70n1398_001:0651c10": "耽耽雙眼視空山。伏虎師曾放一斑。春雨春風謝來",
    "X70n1398_001:0651c11": "往。山中佛是石頭頑。",
    "X70n1398_001:0651c12": "淦傅子仁號無無居士",
    "X70n1398_001:0651c13": "一塵不立萬緣空。纔有絲毫便失宗。蹉口連聲提起",
    "X70n1398_001:0651c14": "處。趙州來也不相容。",
    "X70n1398_001:0651c15": "石門溈侍者",
    "X70n1398_001:0651c16": "聲撼天風虎出林。石門無鑰海濤深。瑞筠不閘虗空",
    "X70n1398_001:0651c17": "檻。放去雲峰千萬尋。",
    "X70n1398_001:0651c18": "遠上人",
    "X70n1398_001:0651c19": "遠來問訊近相迎。物外相於不世情。蒿湯備禮松陰",
    "X70n1398_001:0651c20": "坐。山鳥自啼春晝晴。",
    "X70n1398_001:0651c21": "送興首座歸鄉",
    "X70n1398_001:0651c22": "諸老門庭已徧參。青出於藍青於藍。表儀多士冠東",
    "X70n1398_001:0651c23": "南。賓主歷然曾對談。長篇短章玄可探。杖藜所到如",
    "X70n1398_001:0651c24": "優曇。夜月娟娟松毿毿。深期瘦影同蘿龕。定力已固",
    "X70n1398_001:0652a01": "輕毗嵐。德山臨際空喃喃。",
    "X70n1398_001:0652a02": "示芳上人",
    "X70n1398_001:0652a03": "萬里無寸草。連天日杲杲。出門便是草。接地長安道。",
    "X70n1398_001:0652a04": "庭際立無人。古逕跡亦掃。付與芳禪人。問取虗空討。",
    "X70n1398_001:0652a05": "蕭山孤峰持談季蕭梅軸惠訪。書于后",
    "X70n1398_001:0652a06": "孤峰雪後歸蕭關。我來瑞筠時往還。能消幾屐看青",
    "X70n1398_001:0652a07": "山。展梅一笑俱蒼顏。孤山山人盟未寒。逃禪禪意墨",
    "X70n1398_001:0652a08": "未乾。季蕭左幹萬鈞重。坐客駭囑推其難。造化無始",
    "X70n1398_001:0652a09": "舒卷間。先天下春非等閒。歲晚相看成二老。此詩此",
    "X70n1398_001:0652a10": "畵古今寶。",
    "X70n1398_001:0652a11": "毗陵自然居士",
    "X70n1398_001:0652a12": "非因非緣非自然。自然而然然不然。無然非自自然",
    "X70n1398_001:0652a13": "自。無自非然然自然。自其不然常現前。斯言脗合天",
    "X70n1398_001:0652a14": "地先。萬化茫茫從此出。堂堂日用乘誰力。",
    "X70n1398_001:0652a15": "示攸州慈雲玉侍者",
    "X70n1398_001:0652a16": "石碌碌。玉落落。光彩惟渾圓。塵泥自消礫。匪穿鑿。匪",
    "X70n1398_001:0652a17": "磨琢。翻笑曹山露圭角。學子投師空抱璞。玉兮玉兮",
    "X70n1398_001:0652a18": "知不知。老野三呼應者誰。剖破方知自家底。價重連",
    "X70n1398_001:0652a19": "城莫輕許。自有聲光滿寰宇。",
    "X70n1398_001:0652a20": "佛祖讚",
    "X70n1398_001:0652a21": "出山",
    "X70n1398_001:0652a22": "智慧德相。大地誰無。見星說悟。謾自分疎。流毒至今",
    "X70n1398_001:0652a23": "未已。邪法難扶。",
    "X70n1398_001:0652a24": "觀音(淦州判李濟川。世居饒。昔有以絹素繪大士像。為風水所漂。後二十年。漁人網",
    "X70n1398_001:0652b01": "得之。像不壞。濟川重新裝飾。請贊)",
    "X70n1398_001:0652b02": "菩薩漁師。持正法網。入生死海。摝諸眾生。達大覺岸。",
    "X70n1398_001:0652b03": "昔於華嚴法門。甞誦其言。今於濟川居士。所得水中",
    "X70n1398_001:0652b04": "觀音畵像。乃驗其事。是知法力應化。言像皆真。必有",
    "X70n1398_001:0652b05": "入淨心海。得不壞信者。不言而喻也。偈曰。",
    "X70n1398_001:0652b06": "舒卷流通亘古今。最難消是大悲心。全身入水全身",
    "X70n1398_001:0652b07": "出。奈彼眾生業海深。",
    "X70n1398_001:0652b08": "漁籃",
    "X70n1398_001:0652b09": "提錦鱗。露珠瓔。年華如許。高韻絕塵。籃子尚有眼。如",
    "X70n1398_001:0652b10": "何謾得人。",
    "X70n1398_001:0652b11": "郁山主",
    "X70n1398_001:0652b12": "拾得明珠。當甚驢屎。溪橋橫浸洣川水。",
    "X70n1398_001:0652b13": "政黃牛",
    "X70n1398_001:0652b14": "一字不穩。騎牛覔牛。萬疊寒山翠如流。",
    "X70n1398_001:0652b15": "朝陽　待月",
    "X70n1398_001:0652b16": "海天高。山月小。大地是卷經。何時看得了。放下自分",
    "X70n1398_001:0652b17": "曉。",
    "X70n1398_001:0652b18": "穴鼻針。無絲線。一咬便斷。自然成片。杲日當空現。",
    "X70n1398_001:0652b19": "達磨",
    "X70n1398_001:0652b20": "對梁王不契。休言東土無人。令二祖覔心。將謂西天",
    "X70n1398_001:0652b21": "有佛。少林月冷。揚子江空。至今雪浪號霜風。",
    "X70n1398_001:0652b22": "自真讚",
    "X70n1398_001:0652b23": "立首座",
    "X70n1398_001:0652b24": "行不踏人前。立不落人後。老去移東湖。言疎道轉踈。",
    "X70n1398_001:0652c01": "自非筆墨可明模。分付雪岑首座。看是甚麼面孔。唵",
    "X70n1398_001:0652c02": "癹癹叱咄攝。",
    "X70n1398_001:0652c03": "黃鍔鈍翁請",
    "X70n1398_001:0652c04": "渾大璞。匪琱琢。聚精會神。藏鋒斂鍔。迴入塵勞。雖涉",
    "X70n1398_001:0652c05": "萬緣。全提佛祖。機先一著。尋常只用鈍鉗鎚。從教大",
    "X70n1398_001:0652c06": "地人描邈。",
    "X70n1398_001:0652c07": "處靖庵主",
    "X70n1398_001:0652c08": "靖而專。笑面[祝/土]嗔拳。溫而厲。觸人忘忌諱。謂此是一",
    "X70n1398_001:0652c09": "而二。謂此非伊復誰。竹外遠山青似眉。",
    "X70n1398_001:0652c10": "跋",
    "X70n1398_001:0652c11": "佛照和尚書帖南岡長老求跋",
    "X70n1398_001:0652c12": "佛照在靈徑時。益公政當國。王臣外護。得行其道。遂",
    "X70n1398_001:0652c13": "有孤雲秀巖空叟諸老。相繼而出。可想當時法社之",
    "X70n1398_001:0652c14": "盛。偶持鉢來吉文。訪南岡於龍華。出此軸相示。炷香",
    "X70n1398_001:0652c15": "展味。惻然久之。",
    "X70n1398_001:0652c16": "跋癡絕書伯夷頌",
    "X70n1398_001:0652c17": "夷齊高風。窮天地。亘萬世。蘇公讚。文公頌。癡絕老人。",
    "X70n1398_001:0652c18": "界方眼作小楷書。相望雖邈。相尚乃同。道之所同。理",
    "X70n1398_001:0652c19": "契即隣也。就中癡絕猶較些子。何故。我王庫內。無如",
    "X70n1398_001:0652c20": "是刀。",
    "X70n1398_001:0652c21": "明極西堂。南游省己行。請跋",
    "X70n1398_001:0652c22": "至大己酉良月。薄寒烘日之餘。隱几於梅邊竹所。適",
    "X70n1398_001:0652c23": "有剝琢之聲。啟而視之。乃明極西堂也。手持南游省",
    "X70n1398_001:0652c24": "己行一帙。謂予曰。諸大老著筆已多。請海印為轉一",
    "X70n1398_001:0653a01": "語。遂受之展開。次第熟閱明極所遊之地。所見之境。",
    "X70n1398_001:0653a02": "歷歷心目中。看至驀忽好風動地而來。乘風徧觀三",
    "X70n1398_001:0653a03": "千大千。等微塵境。入瞌睡三昧。不覺鼻息如雷。明極",
    "X70n1398_001:0653a04": "乃撼之。誦了末後句。於是摩挲睡眼。卷而歸之曰。同",
    "X70n1398_001:0653a05": "床各自做夢。當有同覺者知之。",
    "X70n1398_001:0653a06": "法語",
    "X70n1398_001:0653a07": "示明了侍者",
    "X70n1398_001:0653a08": "明明百草頭。明明祖師意。了得底。未言先領。未舉先",
    "X70n1398_001:0653a09": "知。已是落第二見。豈況隨語生解。擬意摶量。未得謂",
    "X70n1398_001:0653a10": "得。未證謂證。望他祖師門下。十萬八千。那裏洎在履",
    "X70n1398_001:0653a11": "踐穩密者。心機泯絕。智照活脫。一明一切明。一了一",
    "X70n1398_001:0653a12": "切了。然後了無一物可得。不與千聖並行。堪為洒洒",
    "X70n1398_001:0653a13": "落落了事衲僧。此事至簡至易。不從人得。不越一念。",
    "X70n1398_001:0653a14": "直下證取。無第二人。無第二見。祖云。了了常知。故言",
    "X70n1398_001:0653a15": "之不可及也。到這裡。須有箇轉身處始得。明了侍者。",
    "X70n1398_001:0653a16": "相從一年。孜孜不倦。茲欲徧參。求語為途中道伴。信",
    "X70n1398_001:0653a17": "筆示此。勉之至祝。",
    "X70n1398_001:0653a18": "示師程居士",
    "X70n1398_001:0653a19": "德無常師。主善為師。師程則知所師矣。窮理盡性以",
    "X70n1398_001:0653a20": "至於命。不涉階梯。當念超越。却須究竟。僧問趙州。狗",
    "X70n1398_001:0653a21": "子還有佛法也無。無。不是有無之無。亦非真無之無。",
    "X70n1398_001:0653a22": "便是絕理性玄妙底利刀。轉性命禍福底妙法。直前",
    "X70n1398_001:0653a23": "提起。當下豁然。如銀山鐵壁。鐵壁銀山。利衰毀譽。入",
    "X70n1398_001:0653a24": "作無門。稱譏苦樂。籠罩不得。不墮凡情。不落聖解。虗",
    "X70n1398_001:0653b01": "而靈。寂而妙。一切處不留。一切處成就。到與麼時。須",
    "X70n1398_001:0653b02": "知有末後一句。此方是大丈夫。了大丈夫事。謂之世",
    "X70n1398_001:0653b03": "間出世間上上也。",
    "X70n1398_001:0653b04": "送學士曾巽堂",
    "X70n1398_001:0653b05": "本地風光。生佛未具。圓融無際。倐為妄塵翳障。便汩",
    "X70n1398_001:0653b06": "沒塵勞。取一切境。遂染煩惱。當下若不能回光自照。",
    "X70n1398_001:0653b07": "如何透出如許萬緣。於違順境界。不取不著。語默有",
    "X70n1398_001:0653b08": "無。動靜彼此。一併截斷。涉緣應機。如飛劒輪。如猛火",
    "X70n1398_001:0653b09": "聚。直得纖毫絲髮。不留影迹。直下虗而靈。寂而妙。萬",
    "X70n1398_001:0653b10": "別千差。一照照了。直到大安穩處。了無纖芥凝滯。只",
    "X70n1398_001:0653b11": "麼隨處輕安。究竟佛亦不存。喚什麼作眾生。菩提亦",
    "X70n1398_001:0653b12": "不立。喚什麼作煩惱。翛然獨脫處。闤闠山林。初無二",
    "X70n1398_001:0653b13": "種。致之廊廟亦不生欣。置之江湖亦不生厭。總是贏",
    "X70n1398_001:0653b14": "得邊事。何有於我哉。巽堂學士。生富貴中。不為富貴",
    "X70n1398_001:0653b15": "所羅籠。乃為母廬墓三載。蔬茹五年。閱金經。明佛理。",
    "X70n1398_001:0653b16": "至於諸子百家之書。無不通究。猶為未了。祖師無上",
    "X70n1398_001:0653b17": "妙道為不足。得得遠來山中。飯僧請山野陞堂。復出",
    "X70n1398_001:0653b18": "此紙。求一言受用。隨喜不覺露醜。巽其勉之。",
    "X70n1398_001:0653b19": "答員嶠李總管",
    "X70n1398_001:0653b20": "迷時迷箇悟底。悟時悟箇迷底。迷悟兩忘。譬如有人。",
    "X70n1398_001:0653b21": "自斷其首。首已斷故。無能斷者。見此明白。直下無第",
    "X70n1398_001:0653b22": "二念古德道。明明無悟。有法即迷。到者裡。立亦不得。",
    "X70n1398_001:0653b23": "住亦不得。若立則危。若住即瞎。但出不隨應。入不歸",
    "X70n1398_001:0653b24": "空。外不尋枝。內不住定。要須意不停玄。句不停意。用",
    "X70n1398_001:0653c01": "不停機。三者既明。一切處不須管帶。自然現前。一切",
    "X70n1398_001:0653c02": "處不須照顧。自然明白。與麼境界。時時相見不為密。",
    "X70n1398_001:0653c03": "迢迢相迂不為疎。汩汩應酬。不為事礙。兀兀靜坐。不",
    "X70n1398_001:0653c04": "為理迷。隨處作主。遇緣即宗。出沒卷舒。得大自在。更",
    "X70n1398_001:0653c05": "須知有向上一竅始得。侍讀大學士員嶠真逸總管",
    "X70n1398_001:0653c06": "相公。留意佛法。咨詢師友。欲得一道伴講明。山中今",
    "X70n1398_001:0653c07": "夏。雖有百餘單。皆居學地。未可親近大居士酬對。拙",
    "X70n1398_001:0653c08": "謬徑直。寫數字以當面言。萬冀。親而求之。當必掀髯",
    "X70n1398_001:0653c09": "一咲。",
    "X70n1398_001:0653c10": "小佛事",
    "X70n1398_001:0653c11": "雪巖和尚忌日拈香",
    "X70n1398_001:0653c12": "盡道先師今日死。不知今日是生朝。不知却有何憑",
    "X70n1398_001:0653c13": "據。紫栢黃檀一處燒。昔時語今日舉。今昔一時。絕毫",
    "X70n1398_001:0653c14": "絕釐。大眾。還見老和尚麼。插香凝立云。面目現在。兩",
    "X70n1398_001:0653c15": "彩一賽。",
    "X70n1398_001:0653c16": "周禪師忌拈香",
    "X70n1398_001:0653c17": "何似生。遼天鶻。萬重雲。只一突。者裡見得分明。便與",
    "X70n1398_001:0653c18": "祖師。同起同倒。同放同収。其或未然。頭長三尺知是",
    "X70n1398_001:0653c19": "誰。相對無言獨足立。咄。",
    "X70n1398_001:0653c20": "瑛監寺入塔",
    "X70n1398_001:0653c21": "用石牕燈盞。瑛瑛美玉無瑕。跨楊岐蹇驢。凜凜寒霜",
    "X70n1398_001:0653c22": "無影。正與麼時如何。明眼人落井。",
    "X70n1398_001:0653c23": "賢首座起骨",
    "X70n1398_001:0653c24": "表帥叢林。山高水深。賢劫前事。只在如今。髑髏眼活",
    "X70n1398_001:0654a01": "老龍吟。轉身門外看。紅日上危岑。",
    "X70n1398_001:0654a03": "海印和尚語錄(終)"
}