{
    "T11n0310_082:0472b04": "大寶積經卷第八十二",
    "T11n0310_082:0472b06": "曹魏三藏法師康僧鎧譯",
    "T11n0310_082:0472b07": "郁伽長者會第十九",
    "T11n0310_082:0472b08": "如是我聞：一時佛在舍衛國祇陀林中給孤",
    "T11n0310_082:0472b09": "窮精舍，與大比丘僧千二百五十人俱，菩薩",
    "T11n0310_082:0472b10": "五千人，彌勒菩薩、文殊師利菩薩、斷正道",
    "T11n0310_082:0472b11": "菩薩、觀世音菩薩、得大勢菩薩、如是等而",
    "T11n0310_082:0472b12": "為上首。爾時世尊與於無量百千大眾恭",
    "T11n0310_082:0472b13": "敬圍遶而演說法。爾時郁伽長者與五百眷",
    "T11n0310_082:0472b14": "屬出舍衛大城，詣祇陀林給孤窮精舍。到",
    "T11n0310_082:0472b15": "已禮佛足，遶三匝已却坐一面。爾時復有",
    "T11n0310_082:0472b16": "法施(丹本愛敬)長者、名稱長者、善與長者、耶",
    "T11n0310_082:0472b17": "奢達多長者、善財長者、愛行長者、給孤窮",
    "T11n0310_082:0472b18": "長者、龍德長者、實喜長者，是等各與五百",
    "T11n0310_082:0472b19": "長者，俱出舍衛大城詣祇陀林給孤窮精",
    "T11n0310_082:0472b20": "舍。到已禮佛足，遶三匝已却坐一面。是等",
    "T11n0310_082:0472b21": "一切及與眷屬，皆向大乘厚種善根，決定至",
    "T11n0310_082:0472b22": "於無上正道。爾時郁伽長者知諸長者皆悉",
    "T11n0310_082:0472b23": "集已，承佛神力向佛合掌，白佛言：「世尊！欲",
    "T11n0310_082:0472b24": "有所問，願垂聽許。」說是語已，世尊告曰：「長",
    "T11n0310_082:0472b25": "者！如來常聽恣汝所問。隨汝所疑，我隨汝",
    "T11n0310_082:0472b26": "問而當演說悅可汝心。」時郁伽長者聞是",
    "T11n0310_082:0472b27": "語已，白佛言：「世尊！若善男子善女人發阿",
    "T11n0310_082:0472b28": "耨多羅三藐三菩提心，解向大乘、信於大乘、",
    "T11n0310_082:0472b29": "欲集大乘、欲乘大乘、知於大乘，護諸眾生、安",
    "T11n0310_082:0472c01": "慰撫喻一切眾生、為欲安樂一切眾生，堅固",
    "T11n0310_082:0472c02": "莊嚴，我要當度於未度者、脫未脫者、無安慰",
    "T11n0310_082:0472c03": "者當安慰之、未涅槃者當令涅槃，荷擔一",
    "T11n0310_082:0472c04": "切作大橋船。聞無量佛智，欲修佛智，發大",
    "T11n0310_082:0472c05": "莊嚴，知生死中無量苦患，於無量阿僧祇劫",
    "T11n0310_082:0472c06": "心無憂惱，於無量劫流轉生死而心無倦。世",
    "T11n0310_082:0472c07": "尊！是中若有住菩薩乘善男子善女人！或有",
    "T11n0310_082:0472c08": "出家修集法行、或有在家修集法行。善哉",
    "T11n0310_082:0472c09": "世尊哀愍人、天、阿修羅。世尊守護大乘不斷",
    "T11n0310_082:0472c10": "三寶，為一切智久住世故。世尊！唯願演說",
    "T11n0310_082:0472c11": "在家菩薩戒德行處。云何在家菩薩住在家",
    "T11n0310_082:0472c12": "地，如來所勅隨順修行而不損壞助菩提法，",
    "T11n0310_082:0472c13": "於現法中無纏覆業得增勝行？世尊！云何出",
    "T11n0310_082:0472c14": "家菩薩捨所珍愛而行出家？當教是等：云",
    "T11n0310_082:0472c15": "何行法？云何修善？出家菩薩云何可住？云",
    "T11n0310_082:0472c16": "何不住？」如是請已，爾時世尊告郁伽長者：",
    "T11n0310_082:0472c17": "「善哉善哉！長者！如汝所問，是汝等所宜。長",
    "T11n0310_082:0472c18": "者諦聽，善思念之。今為汝說在家出家菩薩",
    "T11n0310_082:0472c19": "所住學得勝行。」郁伽白言：「如是世尊！受教而",
    "T11n0310_082:0472c20": "聽。」佛言：「長者！在家菩薩應歸依佛、歸依法、歸",
    "T11n0310_082:0472c21": "依僧，以此三寶功德迴向無上正真之道。長",
    "T11n0310_082:0472c22": "者！云何在家菩薩歸依於佛？我要得成於佛",
    "T11n0310_082:0472c23": "身三十二相以自莊嚴，持此善根集三十二",
    "T11n0310_082:0472c24": "丈夫相，為集此故勤行精進。長者！是名在",
    "T11n0310_082:0472c25": "家菩薩歸依於佛。長者！云何在家菩薩歸依",
    "T11n0310_082:0472c26": "於法？長者！而是菩薩恭敬於法及說法者，為",
    "T11n0310_082:0472c27": "法欲法樂法、極樂助法住法持法護法、堅",
    "T11n0310_082:0472c28": "住於法、讚歎於法、住於法行、增法求法，以",
    "T11n0310_082:0472c29": "法為力，施法器仗，唯法為務。我成阿耨多",
    "T11n0310_082:0473a01": "羅三藐三菩提已，當以正法等施一切人、天、",
    "T11n0310_082:0473a02": "阿修羅。長者！是名在家菩薩歸依於法。長",
    "T11n0310_082:0473a03": "者！云何在家菩薩歸依於僧？長者！若是菩",
    "T11n0310_082:0473a04": "薩見須陀洹、斯陀含、阿那含、阿羅漢，及",
    "T11n0310_082:0473a05": "與凡夫若見聲聞乘，皆悉敬順速起承迎，好",
    "T11n0310_082:0473a06": "語善音右遶彼人。應當如是思念：『我等得",
    "T11n0310_082:0473a07": "無上正真道時，為成聲聞功德利故而演說",
    "T11n0310_082:0473a08": "法。』雖生恭敬心不住中。長者！是名在家菩",
    "T11n0310_082:0473a09": "薩歸依於僧。「長者！在家菩薩成就四法，歸依",
    "T11n0310_082:0473a10": "於佛。何等四？不捨菩提心，不廢勸發菩提",
    "T11n0310_082:0473a11": "之心，不捨大悲，於餘乘中終不生心。長者！是",
    "T11n0310_082:0473a12": "名在家菩薩成就四法歸依於佛。長者！在家",
    "T11n0310_082:0473a13": "菩薩成就四法，歸依於法。何等四？於法師人",
    "T11n0310_082:0473a14": "親近依附，聽聞法已善思念之，如所聞法為",
    "T11n0310_082:0473a15": "人演說，以此說法功德迴向無上正真之道。",
    "T11n0310_082:0473a16": "長者！是名在家菩薩成就四法歸依於法。長",
    "T11n0310_082:0473a17": "者！在家菩薩成就四法，歸依於僧。若有未定",
    "T11n0310_082:0473a18": "入聲聞乘勸令發於一切智心，若以財攝若",
    "T11n0310_082:0473a19": "以法攝，依於不退菩薩之僧、不依聲聞僧，求",
    "T11n0310_082:0473a20": "聲聞德心不住中。長者！是名在家菩薩成",
    "T11n0310_082:0473a21": "就四法歸依於僧。「復次長者！在家菩薩見如",
    "T11n0310_082:0473a22": "來已修於念佛，是名歸依佛。聞於法已修於",
    "T11n0310_082:0473a23": "念法，是名歸依法。見於如來聲聞僧已而",
    "T11n0310_082:0473a24": "不忘失菩提之心，是名歸依僧。復次長者！若",
    "T11n0310_082:0473a25": "菩薩願常與佛俱而行於施，是名歸依佛。守",
    "T11n0310_082:0473a26": "護正法而行於施，是名歸依法。以此布施迴",
    "T11n0310_082:0473a27": "向無上道，是名歸依僧。「復次長者！在家菩",
    "T11n0310_082:0473a28": "薩作善丈夫業、不作不善丈夫之業。長者！云",
    "T11n0310_082:0473a29": "何名為善丈夫業、非是不善丈夫之業？長者！",
    "T11n0310_082:0473b01": "是在家菩薩如法集聚錢財封邑，非不如法。",
    "T11n0310_082:0473b02": "平直正求非麁惡求不逼切他。如法得封起",
    "T11n0310_082:0473b03": "無常想，不生慳想憙捨無悋。給事父母妻",
    "T11n0310_082:0473b04": "子奴婢諸作使者，以如法財而給施之，所謂",
    "T11n0310_082:0473b05": "親友眷屬知識，然後施法。復次長者！在家",
    "T11n0310_082:0473b06": "菩薩荷負重擔發大精進，所謂一切諸眾生",
    "T11n0310_082:0473b07": "等五陰重擔，捨於聲聞緣覺之擔，教化眾",
    "T11n0310_082:0473b08": "生而無疲倦。自捨己樂為眾生故，利衰毀",
    "T11n0310_082:0473b09": "譽稱譏苦樂而不傾動，超過世法。財富無量",
    "T11n0310_082:0473b10": "而無憍逸，失利名稱無有憂慼，善觀業行守",
    "T11n0310_082:0473b11": "護正行，見毀禁者而不生瞋，諸有所趣善住",
    "T11n0310_082:0473b12": "所覺，除去輕躁滿足智慧，助成他務捨己所",
    "T11n0310_082:0473b13": "作，無所希望有所為作，而不中捨知恩念恩。",
    "T11n0310_082:0473b14": "善為所作施貧封祿，有勢力者折大憍慢，於",
    "T11n0310_082:0473b15": "無勢力而慰喻之。除他憂箭忍下劣者，除捨",
    "T11n0310_082:0473b16": "憍慢及增上慢，恭敬尊重親近多聞諮問",
    "T11n0310_082:0473b17": "明慧。所見正直、所行無為，無有幻惑。於諸",
    "T11n0310_082:0473b18": "眾生無有作愛，修善無足多聞無厭，所作堅",
    "T11n0310_082:0473b19": "固與賢聖同。於非聖者生大悲心，親友堅固",
    "T11n0310_082:0473b20": "怨親同等，等心眾生。於一切法無有悋惜，如",
    "T11n0310_082:0473b21": "聞開示思所聞義。於諸欲樂生無常想，不貪",
    "T11n0310_082:0473b22": "愛身觀命如露，觀於財物如幻雲想，於男女",
    "T11n0310_082:0473b23": "所如閉獄想，於眷屬所生於苦想，於在田",
    "T11n0310_082:0473b24": "宅生死屍想，於所求財毀善根想，於其家中",
    "T11n0310_082:0473b25": "生繫閉想，於親族所生獄卒想，於夜於晝",
    "T11n0310_082:0473b26": "生無異想，於不堅身生堅施想，於不堅命生",
    "T11n0310_082:0473b27": "堅命想，於不堅財生堅施想。彼云何名",
    "T11n0310_082:0473b28": "於不堅身生堅施想？他有所作悉皆為之作",
    "T11n0310_082:0473b29": "務使命，名不堅身生堅施想。不失本善",
    "T11n0310_082:0473b30": "增現善根，是不堅命生堅施想。降伏慳悋",
    "T11n0310_082:0473c01": "而行布施，是不堅財生堅施想。長者！是名",
    "T11n0310_082:0473c02": "在家菩薩如是修集善丈夫行，於諸如來",
    "T11n0310_082:0473c03": "無一切過，名相應語、名為法語，無有異想",
    "T11n0310_082:0473c04": "向無上道。「復次長者！在家菩薩應受善戒，所",
    "T11n0310_082:0473c05": "謂五戒。彼樂不殺，放捨刀杖，羞愧堅誓不",
    "T11n0310_082:0473c06": "殺一切諸眾生等。不惱一切，等心眾生常",
    "T11n0310_082:0473c07": "行慈心。彼應不盜，自財知足，於他財物不",
    "T11n0310_082:0473c08": "生希望，除捨於貪不起愚癡，於他封祿不生",
    "T11n0310_082:0473c09": "貪著，乃至草葉不與不取。離彼邪婬，自足妻",
    "T11n0310_082:0473c10": "色不希他妻，不以染心視他女色，其心厭患",
    "T11n0310_082:0473c11": "一向苦惱心常背捨。若於自妻生欲覺想，應",
    "T11n0310_082:0473c12": "生不淨驚怖之想，是結使力是故為欲，非",
    "T11n0310_082:0473c13": "我所為。常生無常想、苦、無我想、不淨之",
    "T11n0310_082:0473c14": "想。彼人應作如是思念：『我當乃至不生欲念，",
    "T11n0310_082:0473c15": "況二和合體相摩觸。』應離妄語，諦語、實語，如",
    "T11n0310_082:0473c16": "說如作不誑於他。善心成就先思而行，隨所",
    "T11n0310_082:0473c17": "見聞如實而說。守護於法，寧捨身命終不妄",
    "T11n0310_082:0473c18": "語。彼應離酒，不醉不亂、不妄所說、不自輕躁",
    "T11n0310_082:0473c19": "亦不嘲譁、不相牽掣，應住正念然後知之。若",
    "T11n0310_082:0473c20": "心欲捨一切財賄，須食與食、須飲施飲。若",
    "T11n0310_082:0473c21": "施他時應生是念：『念是檀波羅蜜時，隨彼所",
    "T11n0310_082:0473c22": "欲我當給施。又我當使求者滿足。若施彼酒",
    "T11n0310_082:0473c23": "當攝是人，得於正念令無狂惑。何以故？悉",
    "T11n0310_082:0473c24": "滿他欲是檀波羅蜜。』長者！是故菩薩以酒",
    "T11n0310_082:0473c25": "施人，於佛無過。長者！若在家菩薩以此受",
    "T11n0310_082:0473c26": "持五戒功德，迴向阿耨多羅三藐三菩提，善",
    "T11n0310_082:0473c27": "護五戒。又復應當離於兩舌，若有諍訟應當",
    "T11n0310_082:0473c28": "和合。離於惡言，出愛軟語，先語問訊不毀辱",
    "T11n0310_082:0473c29": "他。利益他語、法語、時語、實語、捨語、調伏",
    "T11n0310_082:0474a01": "語、不戲笑語，如說如作不生貪癡，常安一切",
    "T11n0310_082:0474a02": "心不毀壞，常修忍力以自莊嚴。常應正見，離",
    "T11n0310_082:0474a03": "諸邪見，不禮餘天今當供佛。「復次長者！在",
    "T11n0310_082:0474a04": "家菩薩若在村落、城邑郡縣、人眾中住，隨",
    "T11n0310_082:0474a05": "所住處為眾說法，不信眾生勸導令信，不孝",
    "T11n0310_082:0474a06": "眾生不識父母沙門婆羅門、不識長幼不",
    "T11n0310_082:0474a07": "順教誨無所畏避，勸令孝順。若少聞者勸",
    "T11n0310_082:0474a08": "令多聞，慳者勸施，毀禁勸戒，瞋者勸忍，懈",
    "T11n0310_082:0474a09": "怠勸進，亂念勸定，無慧勸慧，貧者給財，病",
    "T11n0310_082:0474a10": "者施藥，無護作護、無歸作歸、無依作依。彼",
    "T11n0310_082:0474a11": "人應隨如是諸處念行是法，不令一人墮於",
    "T11n0310_082:0474a12": "惡道。長者，如是菩薩一一勸導，乃至第七，欲",
    "T11n0310_082:0474a13": "令眾生住於德行。隨如是處不能令住，而是",
    "T11n0310_082:0474a14": "菩薩於此眾生應生大悲，堅發一切智慧莊",
    "T11n0310_082:0474a15": "嚴，作如是言：『我若不調是惡眾生，我終不成",
    "T11n0310_082:0474a16": "無上正真道。何以故？我為是故發誓莊嚴，不",
    "T11n0310_082:0474a17": "為以調無諂無偽具戒德行發大莊嚴。我當",
    "T11n0310_082:0474a18": "勤發如是精進，令所作不空，眾生見我即得",
    "T11n0310_082:0474a19": "信敬。』長者！若菩薩在如是城邑村落中住，不",
    "T11n0310_082:0474a20": "教眾生令墮惡道，而是菩薩諸佛所訶。長者！",
    "T11n0310_082:0474a21": "是故菩薩應當如是莊嚴大莊嚴，我今應當",
    "T11n0310_082:0474a22": "修行是行，住諸城邑村落郡縣，不令一人墮",
    "T11n0310_082:0474a23": "於惡道。長者！猶如城邑有善明醫，令一眾",
    "T11n0310_082:0474a24": "生病毒而死多眾訶責。如是長者！若是菩薩",
    "T11n0310_082:0474a25": "隨所住處不教眾生令墮惡道，而是菩薩則",
    "T11n0310_082:0474a26": "為諸佛之所訶責。「復次長者！在家菩薩善修",
    "T11n0310_082:0474a27": "學行。所謂家者名殺善根、名不捨過害助善",
    "T11n0310_082:0474a28": "業，是故名家。云何名在？一切結使在中住",
    "T11n0310_082:0474a29": "故，故名為在。又復住於不善覺故、住不調",
    "T11n0310_082:0474b01": "伏、住無慚愧愚小凡夫、住不善行諸惡過咎，",
    "T11n0310_082:0474b02": "是故名家。又復在家，一切苦惱悉在中現害",
    "T11n0310_082:0474b03": "先善根，故名在家。又復家者，在是中住無惡",
    "T11n0310_082:0474b04": "不造，在是中住則於父母沙門婆羅門不好",
    "T11n0310_082:0474b05": "敬順，是名為家。又復家者，長愛枝條憂悲苦",
    "T11n0310_082:0474b06": "惱悉在中生，招集殺縛、呵打瞋罵、惡言出",
    "T11n0310_082:0474b07": "生，是故名家。未作善根掉動不造，已作善",
    "T11n0310_082:0474b08": "根悉令散滅，智者所呵，謂諸佛聲聞若住是",
    "T11n0310_082:0474b09": "中墮於惡道，若住是中墮貪瞋癡，是故名家。",
    "T11n0310_082:0474b10": "若住是中，妨廢戒聚、定聚、慧聚、解脫聚、解",
    "T11n0310_082:0474b11": "脫知見聚，是故名家。若住是中，父母妻息、",
    "T11n0310_082:0474b12": "姊妹親友、眷屬知識貪愛所攝，常思念財貪",
    "T11n0310_082:0474b13": "欲無滿，如海吞流終不滿足。若在家住，如火",
    "T11n0310_082:0474b14": "焚薪，思處無定如風不住。在家消身猶如服",
    "T11n0310_082:0474b15": "毒，一切眾苦皆悉來歸，是故應捨如離怨家。",
    "T11n0310_082:0474b16": "若住在家聖法作障，多起諍緣常相違逆。住",
    "T11n0310_082:0474b17": "在家中，善惡緣雜多諸事務。在家無常不得",
    "T11n0310_082:0474b18": "久住，是不停法。在家極苦，求守護故多諸",
    "T11n0310_082:0474b19": "憂慮謂怨親所。在家無我，到計我所。在家",
    "T11n0310_082:0474b20": "誑惑，無有實事現似如實。在家離別，多人傳",
    "T11n0310_082:0474b21": "處。在家如幻，多容集聚無實眾生。在家如夢，",
    "T11n0310_082:0474b22": "興衰代故。在家如露，速破落故。家如蜜滴，",
    "T11n0310_082:0474b23": "須臾味故。家如刺網，貪著色聲香味觸故。家",
    "T11n0310_082:0474b24": "如針口虫，不善覺食故。家如毒蛇，互相侵",
    "T11n0310_082:0474b25": "故。家多希望，心躑躅故。在家多怖，王賊水",
    "T11n0310_082:0474b26": "火所劫奪故。家多論議，多過患故。如是長者！",
    "T11n0310_082:0474b27": "在家菩薩名善知家。「復次長者！在家菩薩住",
    "T11n0310_082:0474b28": "在家中，善調伏施，分別、柔軟，應作是觀：若",
    "T11n0310_082:0474b29": "施彼已則是我有，餘家中者非是我有；已施",
    "T11n0310_082:0474c01": "者堅，餘者不堅；已施後樂，餘者現樂；已施不",
    "T11n0310_082:0474c02": "護，餘者守護；若已施者非愛所縛，餘者增愛；",
    "T11n0310_082:0474c03": "若已施者非我所心，餘者我有；已施無怖，餘",
    "T11n0310_082:0474c04": "者怖畏；若已施者是道基柱，餘是魔柱；已施",
    "T11n0310_082:0474c05": "無盡，餘者有盡；已施者樂，餘守護苦；已施離",
    "T11n0310_082:0474c06": "結，餘者增結；已施大封，餘者非封；若已施者",
    "T11n0310_082:0474c07": "是丈夫業，其餘在者非丈夫業；若已施者諸",
    "T11n0310_082:0474c08": "佛所讚，其餘在者凡夫所讚。如是長者！在",
    "T11n0310_082:0474c09": "家菩薩應堅住施。「復次長者！在家菩薩若見",
    "T11n0310_082:0474c10": "乞者應起三想。何等為三？善知識想，他世",
    "T11n0310_082:0474c11": "富想，菩提基想。復有三想：順如來教想，欲",
    "T11n0310_082:0474c12": "果報想，降伏魔想。復有三想：於求者所起",
    "T11n0310_082:0474c13": "親眷屬想，於四攝法起攝取想，於無邊生起",
    "T11n0310_082:0474c14": "出離想；應當如是生是三想。復有三想。何",
    "T11n0310_082:0474c15": "等為三？除貪欲想，除瞋恚想，除愚癡想。生",
    "T11n0310_082:0474c16": "是三想。何以故？長者！是人貪欲、瞋恚、愚癡",
    "T11n0310_082:0474c17": "俱得微薄。長者！云何三事俱得微薄？若施",
    "T11n0310_082:0474c18": "財時心無貪著，是名貪薄。於乞者所生於慈",
    "T11n0310_082:0474c19": "心，是名瞋薄。若布施已迴向無上正真之道，",
    "T11n0310_082:0474c20": "是名癡薄。長者！是名施者貪瞋癡薄。「復次",
    "T11n0310_082:0474c21": "長者！在家菩薩見乞者已，修趣滿足六波羅",
    "T11n0310_082:0474c22": "蜜想。何等為六？若是菩薩隨所有物無不施",
    "T11n0310_082:0474c23": "心，是名修趣滿檀波羅蜜。依菩提心施，是",
    "T11n0310_082:0474c24": "名修趣滿尸波羅蜜。於求者所不生瞋訶，是",
    "T11n0310_082:0474c25": "名修趣滿忍波羅蜜。若布施時不生自己乏",
    "T11n0310_082:0474c26": "少之想，是名修趣滿進波羅蜜。若布施已心",
    "T11n0310_082:0474c27": "不憂悔倍生歡喜，是名修趣滿禪波羅蜜。若",
    "T11n0310_082:0474c28": "布施已，不得諸法不望果報，是明慧者不",
    "T11n0310_082:0474c29": "住諸法，隨無所住向無上道，是名修趣滿般",
    "T11n0310_082:0475a01": "若波羅蜜。是名菩薩見乞求者修趣滿於六",
    "T11n0310_082:0475a02": "波羅蜜。「復次長者！在家菩薩於世八法應生",
    "T11n0310_082:0475a03": "放捨，彼人於家財賄妻子不生憂喜，假使忘",
    "T11n0310_082:0475a04": "失不生憂愁。應如是觀：有為如幻是妄想相，",
    "T11n0310_082:0475a05": "父母妻子、奴婢使人、親友眷屬悉非我有，",
    "T11n0310_082:0475a06": "我不為是造不善業，此非我宜；是現伴侶非",
    "T11n0310_082:0475a07": "他世侶，是樂伴侶非苦伴侶，我非護彼我之",
    "T11n0310_082:0475a08": "所護；施調人慧進不放逸，助菩提法諸善根",
    "T11n0310_082:0475a09": "等，此是我有隨我所至彼亦隨去。何以故？父",
    "T11n0310_082:0475a10": "母妻子、男女親屬、知識作使不能救我，非",
    "T11n0310_082:0475a11": "我歸依、非我舍宅、非我洲渚、非我蔭覆、非",
    "T11n0310_082:0475a12": "我我所，是陰界入非我我所，況父母妻子當",
    "T11n0310_082:0475a13": "是我所？父母妻子是業所為，我善惡業亦隨",
    "T11n0310_082:0475a14": "受報，彼亦隨業受善惡報。長者！而是菩薩",
    "T11n0310_082:0475a15": "去來坐起常觀是事，不為父母妻子眷屬、奴",
    "T11n0310_082:0475a16": "婢作使造身口意惡不善業猶如毛分。「是故",
    "T11n0310_082:0475a17": "長者！在家菩薩於已妻所應起三想。何等三？",
    "T11n0310_082:0475a18": "無常想，變易想，壞敗想。長者！是名在家菩",
    "T11n0310_082:0475a19": "薩於己妻所生於三想。在家菩薩於己妻所",
    "T11n0310_082:0475a20": "復生三想。何等三？是娛樂伴非他世伴，是",
    "T11n0310_082:0475a21": "飲食伴非業報伴，是樂時伴非苦時伴。長者！",
    "T11n0310_082:0475a22": "是名在家菩薩於己妻所生於三想。復生三",
    "T11n0310_082:0475a23": "想。何等三？不好想，臭穢想，可惡想。是名",
    "T11n0310_082:0475a24": "三。復生三想。何等三？怨家想，魁膾想，詐",
    "T11n0310_082:0475a25": "親想。是名三。復生三想。何等三？羅剎想，毘",
    "T11n0310_082:0475a26": "舍遮想，鬼魅想。是名三。復生三想。何等三？",
    "T11n0310_082:0475a27": "非我所想，非攝受想，乞求想。是名三。復生",
    "T11n0310_082:0475a28": "三想。何等三？持身惡行想，持口惡行想，持",
    "T11n0310_082:0475a29": "意惡行想。是名三。復生三想。何等三？欲覺",
    "T11n0310_082:0475b01": "想，瞋覺想，害覺想。是名三。復生三想。何",
    "T11n0310_082:0475b02": "等三？黑闇想，污戒想，繫縛想。是名三。復",
    "T11n0310_082:0475b03": "生三想。何等三？障戒想，障定想，障慧想。是",
    "T11n0310_082:0475b04": "名三。復生三想。何等三？諂曲想，羂網想，猫",
    "T11n0310_082:0475b05": "伺想。是名三。復生三想。何等三？災患想，熱",
    "T11n0310_082:0475b06": "惱想，病亂想。是名三。復生三想。何等三？妖",
    "T11n0310_082:0475b07": "媚想，作衰想，霜雹想。是名三。復生三想。何",
    "T11n0310_082:0475b08": "等三？病想，老想，死想。是名三。復生三想：",
    "T11n0310_082:0475b09": "魔想，魔女想，可畏想。是名三。復生三想：憂",
    "T11n0310_082:0475b10": "想，哭想，苦惱想。復生三想：大雌狼想，摩",
    "T11n0310_082:0475b11": "竭魚想，大雌猫想。復生三想：黑蛇想，尸守",
    "T11n0310_082:0475b12": "魚想，奪精氣想。復生三想：無救想，無歸",
    "T11n0310_082:0475b13": "想，無護想。復生三想：母想，姊想，妹想。復",
    "T11n0310_082:0475b14": "生三想：賊想，殺想，獄卒想。復生三想：瀑",
    "T11n0310_082:0475b15": "水想，波浪想，洄澓想。復生三想：淤泥想，",
    "T11n0310_082:0475b16": "溺泥想，混濁想。復生三想：盲想，杻想，械",
    "T11n0310_082:0475b17": "想。復生三想：火坑想，刀坑想，草炬想。復",
    "T11n0310_082:0475b18": "生三想：無利想，刺想，毒想。復生三想：繫",
    "T11n0310_082:0475b19": "獄想，讁罰想，刀劍想。復生三想：鬪諍想，言",
    "T11n0310_082:0475b20": "訟想，閉繫想。復生三想：怨憎會想，愛別離",
    "T11n0310_082:0475b21": "想，病想。略說乃至一切鬪諍想，一切滓濁",
    "T11n0310_082:0475b22": "想，一切不善根想。長者！在家菩薩於己妻",
    "T11n0310_082:0475b23": "所，應生如是相貌觀念。「復次長者！在家菩",
    "T11n0310_082:0475b24": "薩於自子所不應極愛。長者！若於子所生於",
    "T11n0310_082:0475b25": "極愛，非他人所則為自毀。應以三法而自",
    "T11n0310_082:0475b26": "呵責。何等三？菩提道是平等之心，非不平等",
    "T11n0310_082:0475b27": "心；菩提道是正行所得，非是邪行；菩提道是",
    "T11n0310_082:0475b28": "無異行得，非雜行得。復應呵己心，於自子",
    "T11n0310_082:0475b29": "所生怨家想、惡知識想、非善知識想，違逆",
    "T11n0310_082:0475c01": "佛智平等之慈害我善根。彼應隨處自調於",
    "T11n0310_082:0475c02": "心，如愛其子一切亦然，如愛自身一切亦然。",
    "T11n0310_082:0475c03": "應修是觀：我異處來、子異處來。何以故？一",
    "T11n0310_082:0475c04": "切眾生曾為我子，我亦是彼諸眾生子。終不",
    "T11n0310_082:0475c05": "生念我子彼非。何以故？去至六趣而復為",
    "T11n0310_082:0475c06": "怨、或復為子，我其當作等親非親。我以何",
    "T11n0310_082:0475c07": "故於其所親倍生愛與，於非親所一切不與？",
    "T11n0310_082:0475c08": "我若生於愛不愛心，不於非親所一切不與。",
    "T11n0310_082:0475c09": "我若生於愛不愛心，不能趣法。何以故？不等",
    "T11n0310_082:0475c10": "之行至不等處，行平等行至於等處。我不應",
    "T11n0310_082:0475c11": "行是不等行，我學等心一切眾生疾至一切",
    "T11n0310_082:0475c12": "智。「長者！在家菩薩於諸財物，不生我所想、",
    "T11n0310_082:0475c13": "攝護想，不繫於彼、不想不愛、不生結使。「復",
    "T11n0310_082:0475c14": "次長者！在家菩薩若有乞者來至其所有所",
    "T11n0310_082:0475c15": "求索，隨所施財應至心念：『我所施財及不施",
    "T11n0310_082:0475c16": "財，俱當散滅不滿所願，必當歸死。我不捨",
    "T11n0310_082:0475c17": "財，財當捨我。我今當捨令作堅財，然後乃死。",
    "T11n0310_082:0475c18": "捨此財已，死時無恨歡喜無悔。』若不能施，應",
    "T11n0310_082:0475c19": "以四事白於乞者：『今我力劣善根未熟，於大",
    "T11n0310_082:0475c20": "乘中我是初行，其心未堪自在行施，我是著",
    "T11n0310_082:0475c21": "相住我我所。善大丈夫！今向汝悔勿生嫌恨，",
    "T11n0310_082:0475c22": "我當如是勤行精進，滿足一切眾生所願。』長",
    "T11n0310_082:0475c23": "者！在家菩薩應當如是白於乞者。「復次長者！",
    "T11n0310_082:0475c24": "在家菩薩聞過去佛語，若不值佛及與聖僧，",
    "T11n0310_082:0475c25": "彼應敬禮十方諸佛，諸佛本行乃至成佛悉",
    "T11n0310_082:0475c26": "生隨喜。如是晝夜各三時，淨身口意業、淨",
    "T11n0310_082:0475c27": "於慈善，具足慚愧清淨之服，所集善根以菩",
    "T11n0310_082:0475c28": "提心而生隨喜，柔軟善作恭敬斷慢。修行三",
    "T11n0310_082:0475c29": "分誦三分法，專心悔過諸不善業更不造新，",
    "T11n0310_082:0476a01": "一切福業悉生隨喜，集滿相好。勸請諸佛轉",
    "T11n0310_082:0476a02": "於法輪，於說悉受持一切法。願佛久壽增長",
    "T11n0310_082:0476a03": "善根，令我國土亦復如是。「復次長者！在家",
    "T11n0310_082:0476a04": "菩薩受持八戒修沙門行，應當親近淨戒德",
    "T11n0310_082:0476a05": "行沙門婆羅門，依止給使不見其過；若見沙",
    "T11n0310_082:0476a06": "門越於戒行不應不敬。又佛如來是應供、正",
    "T11n0310_082:0476a07": "遍覺，戒行所勳，定、慧、解脫、解脫知見所",
    "T11n0310_082:0476a08": "勳。袈裟無有滓濁，一切結染皆悉捨離。仙",
    "T11n0310_082:0476a09": "聖之幢倍生恭敬，於彼比丘生大悲心，彼不",
    "T11n0310_082:0476a10": "應為如此惡行。諸佛世尊名寂、調伏、一切悉",
    "T11n0310_082:0476a11": "知，聖幢相服不寂不調、不伏不知，作此非",
    "T11n0310_082:0476a12": "法。如世尊說，不輕未學，非是彼過是結使咎，",
    "T11n0310_082:0476a13": "以結使故現造是惡。此佛法中有於出法，是",
    "T11n0310_082:0476a14": "人能出則有是處。若解是結，修行正觀得至",
    "T11n0310_082:0476a15": "初果，定趣無上正真之道。何以故？智能害",
    "T11n0310_082:0476a16": "結。世尊又說，人則不應妄輕量人，則為自",
    "T11n0310_082:0476a17": "傷。如來所知非我所知，是故不應瞋嫌害彼。",
    "T11n0310_082:0476a18": "「復次長者！在家菩薩若入僧坊，在門而住，五",
    "T11n0310_082:0476a19": "體敬禮然後乃入。當如是觀：此處即是空行",
    "T11n0310_082:0476a20": "之處、無相行處、無作行處、慈悲喜捨四梵",
    "T11n0310_082:0476a21": "行處。是正行正住所安之處，我當何時捨於",
    "T11n0310_082:0476a22": "家垢？我當何時住如是行？應生如是欲出家",
    "T11n0310_082:0476a23": "心。無有在家修集無上正覺之道，皆悉出家",
    "T11n0310_082:0476a24": "趣空閑林修集得成無上正道。在家多塵",
    "T11n0310_082:0476a25": "污，出家妙好。在家具縛，出家無礙。在家多",
    "T11n0310_082:0476a26": "垢，出家捨離。在家惡攝，出家善攝。在家沒",
    "T11n0310_082:0476a27": "於愛欲淤泥，出家遠離愛欲淤泥。在家凡俱，",
    "T11n0310_082:0476a28": "出家智俱。在家邪命，出家淨命。在家多垢，",
    "T11n0310_082:0476a29": "出家無垢。在家衰減，出家無減。在家處",
    "T11n0310_082:0476b01": "憂，出家歡喜。在家則是眾惡梯隥，出家離",
    "T11n0310_082:0476b02": "隥。在家繫縛，出家解脫。在家畏懼，出家",
    "T11n0310_082:0476b03": "無畏。在家謫罰，出家無罰。在家多患，出家",
    "T11n0310_082:0476b04": "無患。在家煩熱，出家無熱。在家多求苦，出",
    "T11n0310_082:0476b05": "家無求樂。在家掉動，出家無動。在家貧苦，",
    "T11n0310_082:0476b06": "出家無苦。在家怯弱，出家無怯。在家下賤，",
    "T11n0310_082:0476b07": "出家尊貴。在家熾然，出家寂靜。在家利他，",
    "T11n0310_082:0476b08": "出家自利。在家之人無潤精氣，出家之人有",
    "T11n0310_082:0476b09": "大滋潤。在家結樂，出家滅樂。在家增刺，出",
    "T11n0310_082:0476b10": "家無刺。在家成小法，出家成大法。在家不",
    "T11n0310_082:0476b11": "調，出家調伏。在家離戒，出家護戒。在家增",
    "T11n0310_082:0476b12": "長淚乳血海，出家乾竭淚乳血海。在家之",
    "T11n0310_082:0476b13": "人諸佛聲聞緣覺所呵，出家之人諸佛聲聞",
    "T11n0310_082:0476b14": "緣覺所讚。在家無足，出家知足。在家魔喜，",
    "T11n0310_082:0476b15": "出家魔憂。在家不降伏，出家降伏。在家奴",
    "T11n0310_082:0476b16": "僕，出家為主。在家生死際，出家涅槃際。在",
    "T11n0310_082:0476b17": "家墮落，出家拔墮。在家闇冥，出家明炤。在",
    "T11n0310_082:0476b18": "家之人根不自在，出家之人諸根自在。在家",
    "T11n0310_082:0476b19": "狂逸，出家不逸。在家不相應，出家相應。在",
    "T11n0310_082:0476b20": "家下觀，出家上觀。在家多營，出家少營。在",
    "T11n0310_082:0476b21": "家少力，出家大力。在家諂曲，出家正直。在",
    "T11n0310_082:0476b22": "家多憂，出家無憂。在家箭俱，出家除箭。在",
    "T11n0310_082:0476b23": "家病患，出家無病。在家老法，出家壯法。在",
    "T11n0310_082:0476b24": "家放逸命，出家修慧命。在家誑詐，出家無",
    "T11n0310_082:0476b25": "詐。在家多作，出家無作。在家毒器，出家",
    "T11n0310_082:0476b26": "甘露器。在家災患，出家無災害。在家不捨，",
    "T11n0310_082:0476b27": "出家放捨。在家之人取於毒果，出家之人取",
    "T11n0310_082:0476b28": "無毒果。在家之人不愛相應，出家不與不愛",
    "T11n0310_082:0476b29": "相應。在家癡重，出家智輕。在家失方便，出",
    "T11n0310_082:0476c01": "家淨方便。在家失正意，出家淨正意。在家",
    "T11n0310_082:0476c02": "失至意，出家淨至意。在家之人不能作救，出",
    "T11n0310_082:0476c03": "家作救。在家造窮劣，出家不造窮。在家非",
    "T11n0310_082:0476c04": "舍，出家作舍。在家非歸，出家作歸。在家多",
    "T11n0310_082:0476c05": "怒，出家多慈。在家負擔，出家捨擔。在家",
    "T11n0310_082:0476c06": "不盡一切諍訟，出家盡諍。在家有過，出家",
    "T11n0310_082:0476c07": "無過。在家怱務，出家閑務。在家熱惱，出",
    "T11n0310_082:0476c08": "家離熱。在家多讎，出家無讎。在家貯聚，出",
    "T11n0310_082:0476c09": "家無聚。在家財堅，出家德堅。在家憂俱，出",
    "T11n0310_082:0476c10": "家寂憂。在家損耗，出家增益。在家易得，出",
    "T11n0310_082:0476c11": "家之人億劫難得。在家易作，出家難作。在",
    "T11n0310_082:0476c12": "家順流，出家逆流。在家處流，出家船栰。在",
    "T11n0310_082:0476c13": "家結河，出家越度。在家此岸，出家彼岸。在",
    "T11n0310_082:0476c14": "家纏縛，出家離纏。在家嫌恨，出家寂恨。在",
    "T11n0310_082:0476c15": "家王法，出家佛法。在家愛染污，出家離染。",
    "T11n0310_082:0476c16": "在家生苦，出家生樂。在家淺近，出家深遠。",
    "T11n0310_082:0476c17": "在家易伴，出家難伴。在家妻伴，出家心伴。",
    "T11n0310_082:0476c18": "在家怱務，出家離務。在家逼他苦，出家樂",
    "T11n0310_082:0476c19": "他。在家財施，出家法施。在家持魔幢，出",
    "T11n0310_082:0476c20": "家持佛幢。在家巢窟，出家離巢。在家非道，",
    "T11n0310_082:0476c21": "出家離非道。在家稠林，出家離林。如是長",
    "T11n0310_082:0476c22": "者！在家菩薩漸次思念，我恒河沙等設於大",
    "T11n0310_082:0476c23": "祀，為諸眾生一日悉施，善調法中生出家",
    "T11n0310_082:0476c24": "心，是則堅實施已畢足。我今應當堅修戒聞。",
    "T11n0310_082:0476c25": "彼入僧坊禮如來塔生於三想，我亦當得如",
    "T11n0310_082:0476c26": "是供養，我亦當得慜一切眾生留於舍利。我",
    "T11n0310_082:0476c27": "如是學、如是行、如是精進，疾得阿耨多羅",
    "T11n0310_082:0476c28": "三藐三菩提。設作一切佛諸事已，如佛如來",
    "T11n0310_082:0476c29": "入於涅槃。是入僧坊觀於一切諸比丘德，誰",
    "T11n0310_082:0477a01": "是多聞？誰是說法？誰是持律？誰持阿含？何",
    "T11n0310_082:0477a02": "等比丘持菩薩藏？誰阿練兒？何等比丘少欲",
    "T11n0310_082:0477a03": "乞食、著糞掃衣獨處離欲？誰是修行？誰是",
    "T11n0310_082:0477a04": "坐禪？誰是營事？誰是寺主？悉觀彼行，隨誰",
    "T11n0310_082:0477a05": "人欲不生譏呵。若在寺廟及往聚落，有所言",
    "T11n0310_082:0477a06": "說善護口業。若有比丘乏於衣鉢病藥所須，",
    "T11n0310_082:0477a07": "隨應給與不令起瞋。何以故？諸天及人有",
    "T11n0310_082:0477a08": "妬嫉結，應倍護彼。凡夫人心非阿羅漢，凡",
    "T11n0310_082:0477a09": "夫起過非阿羅漢。彼近多聞為修聞故，親說",
    "T11n0310_082:0477a10": "法者修行決定，近持律者調伏結使不墮犯",
    "T11n0310_082:0477a11": "中，親近持於菩薩藏人於學修行六波羅蜜",
    "T11n0310_082:0477a12": "及修方便，近阿練兒修學獨處，親近修行修",
    "T11n0310_082:0477a13": "學端坐。若有比丘未定位者，須衣施衣、須",
    "T11n0310_082:0477a14": "鉢施鉢，勸彼比丘發無上心。何以故？此非",
    "T11n0310_082:0477a15": "勝處財法攝彼。如是長者！在家菩薩如是善",
    "T11n0310_082:0477a16": "知沙門之行。若有沙門鬪訟諍競而和合之，",
    "T11n0310_082:0477a17": "捨於身命守護正法。長者！在家菩薩見病比",
    "T11n0310_082:0477a18": "丘，捨自肉血令彼病愈。長者！在家菩薩未開",
    "T11n0310_082:0477a19": "施心，不先請他、施已心悔，一切善本以菩提",
    "T11n0310_082:0477a20": "心而為上首。長者、在家菩薩住在家地，如佛",
    "T11n0310_082:0477a21": "教行不忘不失助菩提法，現法無染得增勝",
    "T11n0310_082:0477a22": "法。」爾時郁伽長者及諸長者，一切同聲歡",
    "T11n0310_082:0477a23": "喜讚歎：「希有世尊！善說在家過患，而猶未",
    "T11n0310_082:0477a24": "知出家戒行出家功德。世尊！我等亦觀在家",
    "T11n0310_082:0477a25": "多過、出家德大。唯願世尊！哀愍我等願得出",
    "T11n0310_082:0477a26": "家。」說是語已，佛告長者：「出家甚難一向淨",
    "T11n0310_082:0477a27": "行。」時諸長者白言：「世尊！實如聖教。唯願",
    "T11n0310_082:0477a28": "世尊聽我出家，當如教行。」爾時世尊即聽",
    "T11n0310_082:0477a29": "出家。告彌勒菩薩、一切淨菩薩：「汝善丈夫！",
    "T11n0310_082:0477b01": "令是等出家。」時彌勒等令九千長者悉皆",
    "T11n0310_082:0477b02": "出家，是長者等受出家戒。是時復有千長者",
    "T11n0310_082:0477b03": "等，發阿耨多羅三藐三菩提心。爾時郁伽長",
    "T11n0310_082:0477b04": "者白言：「世尊已說在家過患功德。善哉世",
    "T11n0310_082:0477b05": "尊！願說出家菩薩戒聞功德之行。云何菩薩",
    "T11n0310_082:0477b06": "善妙法中調伏出家，禮拜起住去來進止？」佛",
    "T11n0310_082:0477b07": "告長者：「善思念之，當為汝說。出家菩薩應如",
    "T11n0310_082:0477b08": "是學、如是住行。」「唯然世尊！受教而聽。」佛言：",
    "T11n0310_082:0477b09": "「長者！出家菩薩應如是學。我以何緣捨業出",
    "T11n0310_082:0477b10": "家？為修慧故，勤加精進如救頭然。應作是念：",
    "T11n0310_082:0477b11": "我今應住於四聖種樂行頭陀。長者！云何出",
    "T11n0310_082:0477b12": "家菩薩修四聖種？是出家菩薩隨所有衣應",
    "T11n0310_082:0477b13": "生知足，歎美知足不為衣故而行妄語。若不",
    "T11n0310_082:0477b14": "得衣，不想不念不生憂惱；設令得衣心不生",
    "T11n0310_082:0477b15": "著。雖服著衣而無繫著不貪不住，知其過咎",
    "T11n0310_082:0477b16": "知於出離隨是知足。不自稱譽不毀他人。長",
    "T11n0310_082:0477b17": "者！出家之人隨所乞食隨所敷具，亦當知足",
    "T11n0310_082:0477b18": "而生歎美，不為敷具而起妄語，不得不念不",
    "T11n0310_082:0477b19": "生憂惱，得不染著無染心畜不悋不繫，知其",
    "T11n0310_082:0477b20": "過咎知出離行隨是知足，終不自稱毀於他",
    "T11n0310_082:0477b21": "人。樂斷樂離、樂於修習，於此樂斷樂離樂修",
    "T11n0310_082:0477b22": "不自稱譽。長者！是名出家菩薩住四聖種。「復",
    "T11n0310_082:0477b23": "次長者！出家菩薩以十功德持著身衣。何等",
    "T11n0310_082:0477b24": "十？為慚恥故，為覆形故，為蚊虻故，為風暴",
    "T11n0310_082:0477b25": "故，不為軟觸不為好故，為於沙門表戒相故，",
    "T11n0310_082:0477b26": "此染色衣令諸人天阿修羅等生塔想故而",
    "T11n0310_082:0477b27": "受持之，解脫而染非欲染衣，寂靜所宜非結",
    "T11n0310_082:0477b28": "所宜，著此染衣不起諸惡修諸善業，不為",
    "T11n0310_082:0477b29": "好故著染服衣，知聖道已我如是作，於一念",
    "T11n0310_082:0477c01": "頃不持染結。長者！是名出家菩薩十事功德",
    "T11n0310_082:0477c02": "持著身衣。「復次長者！出家菩薩見十事故，盡",
    "T11n0310_082:0477c03": "其形壽不捨乞食。何等十？我今自活不由他",
    "T11n0310_082:0477c04": "活。若有眾生施我食者，要令安住於三歸處",
    "T11n0310_082:0477c05": "然後受食。若不施食，於是眾生生大悲心。為",
    "T11n0310_082:0477c06": "彼眾生勤行精進，令是眾生所作辦已後食",
    "T11n0310_082:0477c07": "其食。又我不違佛所教勅，為殖滿足根本",
    "T11n0310_082:0477c08": "因故、依降伏慢積聚無見頂因緣故，不為",
    "T11n0310_082:0477c09": "女人丈夫男女共和合故平等乞食。於諸眾",
    "T11n0310_082:0477c10": "生生平等心，集一切智莊嚴具故。長者！出",
    "T11n0310_082:0477c11": "家菩薩見此十利！盡壽不捨於乞食法。若有",
    "T11n0310_082:0477c12": "至心敬信來請！爾時應去。若有請者不至心",
    "T11n0310_082:0477c13": "請！觀有自利！利彼因緣即便應去。「復次長者！",
    "T11n0310_082:0477c14": "出家菩薩見十利故，終不捨於阿練兒處。何",
    "T11n0310_082:0477c15": "等十？自在除去故，無我持故，捨臥具愛故，寂",
    "T11n0310_082:0477c16": "無愛故，處無可利故，阿練兒處捨身命故，捨",
    "T11n0310_082:0477c17": "眾閙故，如來法中所作作故，寂定適意故，",
    "T11n0310_082:0477c18": "專念無留難故。長者！是名出家菩薩見十德",
    "T11n0310_082:0477c19": "利，盡壽不捨阿練兒處。長者！若阿練兒欲聽",
    "T11n0310_082:0477c20": "法故，有和上阿闍梨因緣事故，為問病故",
    "T11n0310_082:0477c21": "至村聚中，當作是念：今夜還去。若為讀誦",
    "T11n0310_082:0477c22": "在房舍住，應作是念：我今故在阿練若處，住",
    "T11n0310_082:0477c23": "阿練兒處與法相應，於一切物無有諍想，於",
    "T11n0310_082:0477c24": "一切法無障礙想集法無厭。長者！出家菩薩",
    "T11n0310_082:0477c25": "在阿練兒處作如是觀：我以何緣住阿練兒",
    "T11n0310_082:0477c26": "處？非但空處名為沙門，是中多有不調不寂、",
    "T11n0310_082:0477c27": "不堅不相應亦住是中，所謂麞鹿獼猴、鳥",
    "T11n0310_082:0477c28": "獸師子虎狼、賊旃陀羅，是等無有沙門功德。",
    "T11n0310_082:0477c29": "是故我應具阿練兒行沙門義利，謂繫念不",
    "T11n0310_082:0478a01": "亂，得陀羅尼，修大慈大悲，五通自在，滿六",
    "T11n0310_082:0478a02": "波羅蜜，不捨一切智心，修行方便，常以法",
    "T11n0310_082:0478a03": "施攝取眾生教化眾生。不捨攝法，修行六念，",
    "T11n0310_082:0478a04": "勤進修聞，繫念修集正相應行，不證果智，守",
    "T11n0310_082:0478a05": "護正法，信於業報，是名正見。斷於一切妄想",
    "T11n0310_082:0478a06": "分別，是正思惟。隨所解法而為演說，是名正",
    "T11n0310_082:0478a07": "語。除盡業滿，是名正業。斷除結習，是名",
    "T11n0310_082:0478a08": "正命。勤趣於定，是名正進。不忘諸法，是名",
    "T11n0310_082:0478a09": "正念。得一切智知，是名正定。解空不驚、無",
    "T11n0310_082:0478a10": "相不怖、無願不怯，心不執有，依義不依語、",
    "T11n0310_082:0478a11": "依智不依識、依法不依人、依了義經不依不",
    "T11n0310_082:0478a12": "了義經。長者！是名出家菩薩住沙門法。「復",
    "T11n0310_082:0478a13": "次長者！出家菩薩不應親近多人眾中。我應",
    "T11n0310_082:0478a14": "捨彼我之善根，終不捨於一切眾生故，修於",
    "T11n0310_082:0478a15": "善根。長者！出家菩薩有四親近，如來所許。",
    "T11n0310_082:0478a16": "何等為四？長者！出家菩薩親近聽法，是佛",
    "T11n0310_082:0478a17": "所許。親近成熟一切眾生，是佛所許。供養",
    "T11n0310_082:0478a18": "如來，是佛所許。親近不捨一切智心，是佛",
    "T11n0310_082:0478a19": "所許。長者！是名出家菩薩四種親近如來所",
    "T11n0310_082:0478a20": "許。長者！親近是四，勿親近餘。「復次長者！出",
    "T11n0310_082:0478a21": "家菩薩住阿練兒處，應如是念：『我以何故來",
    "T11n0310_082:0478a22": "在此處？我來至此為怖何事？畏誰故來？畏",
    "T11n0310_082:0478a23": "眾閙故、畏親近故、畏貪瞋癡故、畏狂慢故、",
    "T11n0310_082:0478a24": "畏惱熱故、畏慳貪故、畏於色聲香味觸故、畏",
    "T11n0310_082:0478a25": "於陰魔煩惱魔死魔天魔故、無常常畏、無我",
    "T11n0310_082:0478a26": "我畏、苦中樂畏、不淨淨畏、心意識畏、現在",
    "T11n0310_082:0478a27": "捶打畏、我見畏、我我所畏、惡知識畏、利養",
    "T11n0310_082:0478a28": "畏、非時語畏、不見言見畏、不聞言聞畏、不",
    "T11n0310_082:0478a29": "念言念畏、不識言識畏、沙門垢畏、欲界色",
    "T11n0310_082:0478b01": "界無色界畏、一切諸道生死處畏、地獄畏、畜",
    "T11n0310_082:0478b02": "生畏、餓鬼畏，我今怖懼如是等畏，來至於",
    "T11n0310_082:0478b03": "此阿練兒處，不住在家憒閙眾中，若不修行",
    "T11n0310_082:0478b04": "不修念處則不相應，脫是畏故來至此處。過",
    "T11n0310_082:0478b05": "去無量菩薩摩訶薩，一切皆住阿練兒處，解",
    "T11n0310_082:0478b06": "脫諸畏得於無畏，得無畏阿耨多羅三藐三",
    "T11n0310_082:0478b07": "菩提。未來菩薩亦復如是，住阿練兒處脫一",
    "T11n0310_082:0478b08": "切畏，得於無畏無上正道。現在菩薩摩訶薩",
    "T11n0310_082:0478b09": "亦復如是，住阿練兒處修行無畏，得於無畏",
    "T11n0310_082:0478b10": "阿耨多羅三藐三菩提，脫一切畏。是故我今",
    "T11n0310_082:0478b11": "欲得無畏脫一切畏，住阿練兒處。』「復次長者！",
    "T11n0310_082:0478b12": "出家菩薩住阿練兒處，無怖無畏，應如是學。",
    "T11n0310_082:0478b13": "若有畏者，皆由著我、皆由執我，我為初首。皆",
    "T11n0310_082:0478b14": "由愛我，起我、見我、想我、持我，妄想於我、守護",
    "T11n0310_082:0478b15": "於我。若住阿練兒處不捨執我，是為失利。長",
    "T11n0310_082:0478b16": "者！若住阿練兒處無有我想，是住阿練兒",
    "T11n0310_082:0478b17": "處。無有見著，是住阿練兒處。不住我我所，",
    "T11n0310_082:0478b18": "是住阿練兒處。長者當知，無涅槃想，是住",
    "T11n0310_082:0478b19": "阿練兒處，況煩惱想。長者！謂阿練兒處者，",
    "T11n0310_082:0478b20": "不依著於一切諸法，不住諸法，於諸法無礙，",
    "T11n0310_082:0478b21": "不依色聲香味觸住，住一切法平等無垢，住",
    "T11n0310_082:0478b22": "善調心，棄一切畏住於無畏，住脫一切結流",
    "T11n0310_082:0478b23": "大河，住於聖種，住於少欲，住於知足易滿",
    "T11n0310_082:0478b24": "易養，住充滿智，住如聞修行；住於解脫，觀",
    "T11n0310_082:0478b25": "空無相無作門故；住解脫知見，斷繫縛故；住",
    "T11n0310_082:0478b26": "於邊際，順因緣故；住所住已辦，究竟淨故。",
    "T11n0310_082:0478b27": "長者！猶如空處藥木叢林不怖不畏。如是長",
    "T11n0310_082:0478b28": "者！出家菩薩住阿練兒處，應自生心猶如草",
    "T11n0310_082:0478b29": "木牆壁等想、猶如幻想，是中誰畏誰怖？是",
    "T11n0310_082:0478c01": "以應以無畏觀身，此身非我非我所，無眾",
    "T11n0310_082:0478c02": "生、無壽命、無人、無丈夫、無少年。所言畏",
    "T11n0310_082:0478c03": "者，空名無實，我今不應以無實生畏，如彼",
    "T11n0310_082:0478c04": "空處藥木叢林無主無護。應如是知一切法",
    "T11n0310_082:0478c05": "已，如是善住阿練兒處。何以故？斷憂諍故",
    "T11n0310_082:0478c06": "名阿練兒，無生無護名阿練兒。「復次長者！出",
    "T11n0310_082:0478c07": "家菩薩住阿練兒處，應如是學。漸順戒聚，次",
    "T11n0310_082:0478c08": "修定聚，住阿練兒處集於慧聚，住阿練兒",
    "T11n0310_082:0478c09": "處習解脫聚，住阿練兒處生解脫知見聚，",
    "T11n0310_082:0478c10": "住阿練兒處敷助菩提法，住阿練兒處集",
    "T11n0310_082:0478c11": "於十二頭陀功德，住阿練兒處諦方便故，住",
    "T11n0310_082:0478c12": "阿練兒處善知陰故，住阿練兒處等法界",
    "T11n0310_082:0478c13": "故，住阿練兒處削除諸入故，住阿練兒處",
    "T11n0310_082:0478c14": "不忘菩提心故，住阿練兒處觀空無畏故，住",
    "T11n0310_082:0478c15": "阿練兒處不失一切諸善根故，住阿練兒處",
    "T11n0310_082:0478c16": "佛所讚歎，住阿練兒處菩薩所讚，住阿練",
    "T11n0310_082:0478c17": "兒處諸聖所譽，住阿練兒處欲解脫者之",
    "T11n0310_082:0478c18": "所依故，住阿練兒處欲一切智者應住是處。",
    "T11n0310_082:0478c19": "「復次長者！出家菩薩住阿練兒處，以少許事",
    "T11n0310_082:0478c20": "滿六波羅蜜。何以故？住阿練兒處不惜身",
    "T11n0310_082:0478c21": "命，是名出家菩薩住阿練兒處修習滿於檀",
    "T11n0310_082:0478c22": "波羅蜜。長者！出家菩薩住頭陀戒、身口意",
    "T11n0310_082:0478c23": "戒，是名出家菩薩住阿練兒處修習滿於尸",
    "T11n0310_082:0478c24": "波羅蜜。長者！云何出家菩薩住阿練兒修",
    "T11n0310_082:0478c25": "習滿於忍波羅蜜？於諸眾生無瞋恚心忍一",
    "T11n0310_082:0478c26": "切智。長者！是名出家菩薩住阿練兒處修習",
    "T11n0310_082:0478c27": "滿於忍波羅蜜。長者！云何出家菩薩住阿練",
    "T11n0310_082:0478c28": "兒處修習滿於進波羅蜜？而是菩薩應如是",
    "T11n0310_082:0478c29": "學，我不離是處要當得於無生法忍。長者！",
    "T11n0310_082:0479a01": "是名出家菩薩住阿練兒處修習滿於進波",
    "T11n0310_082:0479a02": "羅蜜。長者！云何出家菩薩住阿練兒處修",
    "T11n0310_082:0479a03": "習滿於禪波羅蜜？長者！出家菩薩住阿練兒",
    "T11n0310_082:0479a04": "處，捨於禪定教化眾生修諸善根。長者！是",
    "T11n0310_082:0479a05": "名出家菩薩住阿練兒處修習滿於禪波羅",
    "T11n0310_082:0479a06": "蜜。長者！云何出家菩薩住阿練兒處修習",
    "T11n0310_082:0479a07": "滿於般若波羅蜜。長者！是出家菩薩住阿練",
    "T11n0310_082:0479a08": "兒處，應如是學，如我此身空處亦爾，如我",
    "T11n0310_082:0479a09": "此身菩提亦爾，如如無妄想、如空無妄想。長",
    "T11n0310_082:0479a10": "者！是名出家菩薩住阿練兒處修滿般若波",
    "T11n0310_082:0479a11": "羅蜜。長者！出家菩薩住阿練兒處，如是修",
    "T11n0310_082:0479a12": "滿六波羅蜜。長者！出家菩薩成就四法，知",
    "T11n0310_082:0479a13": "阿練兒處。何等四？淨戒、多聞、思惟相應、如法",
    "T11n0310_082:0479a14": "修行，是名出家菩薩知住阿練兒處。復次長",
    "T11n0310_082:0479a15": "者！出家菩薩若結增上不應親彼，住阿練兒",
    "T11n0310_082:0479a16": "處應摧伏結。復次長者！出家菩薩住阿練",
    "T11n0310_082:0479a17": "兒處，應修五通，為化天龍夜叉乾闥婆故。",
    "T11n0310_082:0479a18": "復次長者！出家菩薩應如佛教住阿練兒處。",
    "T11n0310_082:0479a19": "是中我應滿於一切清淨之善，善法所勳，後",
    "T11n0310_082:0479a20": "至城邑聚落說法。長者！是名出家菩薩如是",
    "T11n0310_082:0479a21": "四法住阿練兒處。「復次長者！出家菩薩從阿",
    "T11n0310_082:0479a22": "練兒處起，受法讀誦，詣於和上阿闍梨所，",
    "T11n0310_082:0479a23": "上中下坐，是我福田；不應懈怠，是我自業；不",
    "T11n0310_082:0479a24": "嫉於彼，應為彼使。應如是觀，如來、應供、正遍",
    "T11n0310_082:0479a25": "覺，一切天世魔梵沙門婆羅門供養福田。",
    "T11n0310_082:0479a26": "佛是一切眾生之父，佛不生心求於給使。我",
    "T11n0310_082:0479a27": "今欲學，我亦當為一切眾生作於給使，我不",
    "T11n0310_082:0479a28": "求他為我給使。何以故？長者！若有比丘重",
    "T11n0310_082:0479a29": "於給使，失法功德。若以財攝，彼當云何？欲使",
    "T11n0310_082:0479b01": "我作故以財攝我，非為法故自失己信。若財",
    "T11n0310_082:0479b02": "攝給使，無大報利。若向和上阿闍梨所，知",
    "T11n0310_082:0479b03": "其心意應如所作，莫令和上阿闍梨不信",
    "T11n0310_082:0479b04": "於我、不敬愛我。彼捨身命為讚誦法故，稱滿",
    "T11n0310_082:0479b05": "其意為功德利，捨於利養讚歎於法。長者！若",
    "T11n0310_082:0479b06": "是菩薩於他人所受持讀誦一四句偈、施戒",
    "T11n0310_082:0479b07": "忍進定慧相應集菩提道，於是師所為法恭",
    "T11n0310_082:0479b08": "敬。如上諸師受持文字章句偈頌，於無量",
    "T11n0310_082:0479b09": "劫應為彼使，不生諂偽一切供養。長者當知，",
    "T11n0310_082:0479b10": "不報其恩況不敬法。長者！若信起善念，念",
    "T11n0310_082:0479b11": "佛法僧、念於無漏、念寂調伏，於無量劫給",
    "T11n0310_082:0479b12": "侍，使令供養和上，猶不報滿和上之恩，長",
    "T11n0310_082:0479b13": "者應如是知。長者當知，若聞法已有無量報",
    "T11n0310_082:0479b14": "得無量智，我應無量供養和上。「復次長者！",
    "T11n0310_082:0479b15": "出家菩薩如出家法住。長者！云何名為如出",
    "T11n0310_082:0479b16": "家法住？是出家菩薩聞淨戒已，應如是學修",
    "T11n0310_082:0479b17": "四淨戒。何等為四？謂住聖種樂於頭陀，不",
    "T11n0310_082:0479b18": "親近於在家出家，不諂曲住阿練兒處。復次",
    "T11n0310_082:0479b19": "長者！出家菩薩聞淨戒已，復應如是學四淨",
    "T11n0310_082:0479b20": "戒。何等四？謂身淨戒亦不得身，謂口淨戒",
    "T11n0310_082:0479b21": "亦不得口，離於諸見發一切智心。長者！是",
    "T11n0310_082:0479b22": "名四淨戒。復次長者！出家菩薩聞淨戒已，應",
    "T11n0310_082:0479b23": "如是學於四淨戒。何等四？離於我想，棄於",
    "T11n0310_082:0479b24": "我所，遠斷常見，解因緣法。長者！是名四淨",
    "T11n0310_082:0479b25": "戒。復次長者！出家菩薩聞淨戒已，應如是",
    "T11n0310_082:0479b26": "學於四淨戒。何等四？謂陰無所有，界如法",
    "T11n0310_082:0479b27": "界，入如空聚，不住假名。長者！是名四淨戒。",
    "T11n0310_082:0479b28": "復次長者！出家菩薩聞淨戒已，應如是學於",
    "T11n0310_082:0479b29": "四淨戒。何等四？知我不得我，聞覺於他令",
    "T11n0310_082:0479c01": "心清淨，心不樂住一切法等，無有動搖。長者！",
    "T11n0310_082:0479c02": "是名四淨戒。復次長者！出家菩薩聞淨戒已，",
    "T11n0310_082:0479c03": "應如是學於四淨戒。何等四？所謂解空，不",
    "T11n0310_082:0479c04": "畏無相，一切眾生起於大悲，入於無我。長",
    "T11n0310_082:0479c05": "者！是名出家菩薩四種淨戒。「復次長者！出",
    "T11n0310_082:0479c06": "家菩薩聞淨三昧已，應如是學何等淨三昧？",
    "T11n0310_082:0479c07": "謂一切法無所有。無有二心、正業心、一處",
    "T11n0310_082:0479c08": "心。無動搖心、無戲論心、無亂閙心、無依止",
    "T11n0310_082:0479c09": "心。於心自在無有馳散，不住心界，見心如幻。",
    "T11n0310_082:0479c10": "觀一切法等如法界，無行無住，又亦無起不",
    "T11n0310_082:0479c11": "得內外，三昧同等。住如是法，說名三昧。如",
    "T11n0310_082:0479c12": "是長者！是名出家菩薩觀淨定聚。「復次長者！",
    "T11n0310_082:0479c13": "出家菩薩聞淨慧聚，聞已應觀何等名為清",
    "T11n0310_082:0479c14": "淨慧聚？是菩薩應如是修學，知於緣法分別",
    "T11n0310_082:0479c15": "智、辯智、疾智、眾生智、攝外眾生智。如是",
    "T11n0310_082:0479c16": "長者！出家菩薩觀淨慧聚。「復次長者！出家菩",
    "T11n0310_082:0479c17": "薩應如是學，所謂慧者名無繫縛，以無身故；",
    "T11n0310_082:0479c18": "無所執持、無動無住、無形無相、無生無行，",
    "T11n0310_082:0479c19": "如虛空故。長者！若如是觀，名為菩薩住於出",
    "T11n0310_082:0479c20": "家。」說是法時，八千眾生發阿耨多羅三藐",
    "T11n0310_082:0479c21": "三菩提心。是諸長者得無生法忍。三萬二",
    "T11n0310_082:0479c22": "千眾生遠塵離垢得法眼淨。爾時郁伽長",
    "T11n0310_082:0479c23": "者歡喜踊躍，以價直百千衣奉上供佛，白言：",
    "T11n0310_082:0479c24": "「世尊！以此善根普施一切諸眾生等，令諸在",
    "T11n0310_082:0479c25": "家菩薩摩訶薩成就如佛所教戒法，諸出家",
    "T11n0310_082:0479c26": "菩薩願令滿足一切諸法，亦令滿足如佛所",
    "T11n0310_082:0479c27": "教。世尊！云何在家菩薩住在家地學出家",
    "T11n0310_082:0479c28": "戒？」如是問已，佛告長者：「在家菩薩具足五",
    "T11n0310_082:0479c29": "法，住在家地學出家戒。何等為五？長者！菩",
    "T11n0310_082:0480a01": "薩住在家地中，不悋一切所有財物，與於一",
    "T11n0310_082:0480a02": "切智心相應，不望果報。復次長者！在家菩薩",
    "T11n0310_082:0480a03": "住在家地，具淨梵行，不習欲想況二和合。復",
    "T11n0310_082:0480a04": "次長者！在家菩薩至於空處修習四禪，以方",
    "T11n0310_082:0480a05": "便力不入正位。復次長者！在家菩薩住在家",
    "T11n0310_082:0480a06": "地，應極精進學於智慧，一切眾生以慈相應。",
    "T11n0310_082:0480a07": "復次長者！在家菩薩住在家地，守護於法亦",
    "T11n0310_082:0480a08": "勸他人。長者！是名在家菩薩住在家地，具",
    "T11n0310_082:0480a09": "足五法學出家戒。」爾時郁伽長者白言：「世尊！",
    "T11n0310_082:0480a10": "我在家中如世尊教，當如是住增廣佛道，諸",
    "T11n0310_082:0480a11": "出家戒我亦當學。」爾時世尊即便微笑。諸",
    "T11n0310_082:0480a12": "佛常法，若微笑時，種種色光青黃赤白從",
    "T11n0310_082:0480a13": "面門出，遍照無量無邊世界，上過梵世蔽日",
    "T11n0310_082:0480a14": "月光，還遶身三匝入如來頂。爾時阿難。見",
    "T11n0310_082:0480a15": "佛微笑，從坐而起，整於衣服偏袒右肩，右",
    "T11n0310_082:0480a16": "膝著地而白佛言：「大德世尊以何緣笑？諸",
    "T11n0310_082:0480a17": "佛世尊非無緣笑。」佛告阿難：「汝今見是郁伽",
    "T11n0310_082:0480a18": "長者供如來不？欲修行法作師子吼。」阿難白",
    "T11n0310_082:0480a19": "言：「已見。世尊！已見。善逝！」「阿難！是郁伽長者",
    "T11n0310_082:0480a20": "住在家地，是賢劫中如來，應供，正遍覺出現",
    "T11n0310_082:0480a21": "於世，常在家供養恭敬是諸如來、護持正法，",
    "T11n0310_082:0480a22": "常在家中住出家戒，廣聞如來無上菩提。」爾",
    "T11n0310_082:0480a23": "時大德阿難語郁伽長者：「汝見何利樂在家",
    "T11n0310_082:0480a24": "中？有聖智不？」答言：「大德！不成大悲不應自謂",
    "T11n0310_082:0480a25": "我是安樂。大德阿難！菩薩摩訶薩忍一切",
    "T11n0310_082:0480a26": "苦不捨眾生。」說是語已，佛告阿難：「是郁伽長",
    "T11n0310_082:0480a27": "者住在家地，是賢劫中多化眾生，非出家",
    "T11n0310_082:0480a28": "菩薩百劫百千劫。何以故？阿難！百千出家",
    "T11n0310_082:0480a29": "菩薩所有功德，不如是郁伽長者所有功德。」",
    "T11n0310_082:0480b01": "大德阿難白佛言：「世尊！此經何名？云何受",
    "T11n0310_082:0480b02": "持？」佛告阿難：「是經名『郁伽長者所問』，亦名",
    "T11n0310_082:0480b03": "『在家出家菩薩戒』，亦名『殷重給事師長品』。阿",
    "T11n0310_082:0480b04": "難！若有菩薩得聞是經，是大精進，非下精進",
    "T11n0310_082:0480b05": "住於梵行百千萬倍所不能及也。是故阿難！",
    "T11n0310_082:0480b06": "欲自住進、欲勸他進、欲自住於一切功德、欲",
    "T11n0310_082:0480b07": "勸他住，應聽此經受持讀誦，廣為人說如說",
    "T11n0310_082:0480b08": "修行。阿難！我以是法付囑於汝受持讀誦。何",
    "T11n0310_082:0480b09": "以故？阿難！此法具足一切功德。阿難！若有菩",
    "T11n0310_082:0480b10": "薩與是法相應，則不離與如來相應。阿難！若",
    "T11n0310_082:0480b11": "有菩薩離於是法則為離佛。若有菩薩離於",
    "T11n0310_082:0480b12": "是法，離受持讀誦如說修行，是離見於一切",
    "T11n0310_082:0480b13": "諸佛。何以故？阿難！佛出世事，皆於此經而",
    "T11n0310_082:0480b14": "顯示之。阿難！假令三千大千世界滿中大火，",
    "T11n0310_082:0480b15": "應從中過為正覺故，往聽此經受持讀誦如",
    "T11n0310_082:0480b16": "說修行。阿難！若令三千大千世界滿中七",
    "T11n0310_082:0480b17": "寶恭敬奉施，為聞此法受持讀誦如說修行。",
    "T11n0310_082:0480b18": "阿難！若為過去一切諸佛起七寶塔，以一切",
    "T11n0310_082:0480b19": "供而供養之。阿難！若現在佛及聲聞僧，以",
    "T11n0310_082:0480b20": "諸樂具盡壽供養。阿難！未來諸佛及諸菩薩，",
    "T11n0310_082:0480b21": "悉為奴僕及為弟子而供養之。不聞是經，不",
    "T11n0310_082:0480b22": "受不持、不讀不誦、不轉不住，離是等法，不名",
    "T11n0310_082:0480b23": "供養諸佛如來。阿難！若有菩薩聞於是經，受",
    "T11n0310_082:0480b24": "持讀誦為他廣說如說修行，而是菩薩已為",
    "T11n0310_082:0480b25": "供養三世佛已。何以故？阿難！如說修行則",
    "T11n0310_082:0480b26": "是如來調伏之法。」說是語已，大德阿難、郁",
    "T11n0310_082:0480b27": "伽長者、乾闥婆、世間天人、阿修羅等，聞佛",
    "T11n0310_082:0480b28": "所說，皆大歡喜。",
    "T11n0310_082:0480b29": "大寶積經卷第八十二"
}