{
    "T17n0721_015:0085b15": "正法念處經卷第十五",
    "T17n0721_015:0085b17": "元魏婆羅門瞿曇般若流支譯",
    "T17n0721_015:0085b18": "地獄品之十一",
    "T17n0721_015:0085b19": "「又彼比丘知業果報，復觀阿鼻大地獄處。彼",
    "T17n0721_015:0085b20": "見聞知：復有異處名黑肚處，是彼地獄第",
    "T17n0721_015:0085b21": "六別處。眾生何業生於彼處？彼見聞知：若",
    "T17n0721_015:0085b22": "何等人取佛財物而自食用，不還不償，不",
    "T17n0721_015:0085b23": "信彼業而復更取、復教他取，為作住持；或",
    "T17n0721_015:0085b24": "施佛已，復還攝取；或他與物令使施佛，而自",
    "T17n0721_015:0085b25": "食用。彼人以是惡業因緣，身壞命終墮於",
    "T17n0721_015:0085b26": "惡處，在彼地獄生黑肚處受大苦惱。所謂",
    "T17n0721_015:0085b27": "苦者，如前所說，活、黑繩等七大地獄所受",
    "T17n0721_015:0085b28": "苦惱，彼一切苦此中具受百倍更重。復有",
    "T17n0721_015:0085b29": "勝者，所謂：彼處飢渴燒身，自食其身，食已",
    "T17n0721_015:0085c01": "復生，食已復生。如是無量百千億歲，食已",
    "T17n0721_015:0085c02": "復生，生已增長。兩重受苦飢渴苦惱，於彼惡",
    "T17n0721_015:0085c03": "業所受苦惱百倍更重，自作苦惱還自押",
    "T17n0721_015:0085c04": "身。彼人如是自食身肉，處處馳走，既如是",
    "T17n0721_015:0085c05": "走，有黑肚蛇如黑雲色，執彼罪人，從足甲",
    "T17n0721_015:0085c06": "等稍稍漸齧，合骨而食，食已復生；生已復",
    "T17n0721_015:0085c07": "食，食已復生。如是久時，以惡業故，如是被",
    "T17n0721_015:0085c08": "食，以彼罪人食用佛物；諸福田中，佛福田",
    "T17n0721_015:0085c09": "勝，損佛物故如是受苦。既得脫已，入焰鐵",
    "T17n0721_015:0085c10": "地，佉陀羅炭火炎相似，入彼地中一由旬",
    "T17n0721_015:0085c11": "量，彼人入火，無量百千億歲煮燒，復更增",
    "T17n0721_015:0085c12": "長，如是極煮。若得脫已，望救望歸，彼處復",
    "T17n0721_015:0085c13": "有閻魔羅人以焰鐵鉗，鉗取其身置鐵鑊",
    "T17n0721_015:0085c14": "中，煮之極熟如大小豆，燒煮轉捩，若浮若",
    "T17n0721_015:0085c15": "沈，受堅鞕苦、第一惡苦，如是苦惱不可譬",
    "T17n0721_015:0085c16": "喻。一切三界因果相似，彼人所受地獄苦中，",
    "T17n0721_015:0085c17": "百分千分、歌羅分中不及其一。如是苦惱百",
    "T17n0721_015:0085c18": "千勢力，第一苦惱大海所漂，自業果證。乃",
    "T17n0721_015:0085c19": "至作集惡不善業未壞未爛、業氣未盡，於",
    "T17n0721_015:0085c20": "一切時與苦不止；若惡業盡，於彼黑肚地獄",
    "T17n0721_015:0085c21": "之處爾乃得脫。既得脫已，千二百世生於",
    "T17n0721_015:0085c22": "食屎餓鬼之中。若得脫已，於七百世生於",
    "T17n0721_015:0085c23": "食吐畜生之中。既得脫已，難得人身，如龜遇",
    "T17n0721_015:0085c24": "孔。若生人中同業之處，作食屎等邪見外",
    "T17n0721_015:0085c25": "道。是彼惡業餘殘果報。",
    "T17n0721_015:0085c26": "「又彼比丘知業果報，復觀阿鼻大地獄處。彼",
    "T17n0721_015:0085c27": "見聞知：復有異處名身洋處，是彼地獄第",
    "T17n0721_015:0085c28": "七別處。眾生何業生於彼處？彼見聞知：有",
    "T17n0721_015:0085c29": "人行惡，取法財物，而自食用，作而復集，業",
    "T17n0721_015:0086a01": "業普遍，作業究竟，復教他作。彼人以是惡",
    "T17n0721_015:0086a02": "業因緣，身壞命終墮於惡處，在彼地獄生",
    "T17n0721_015:0086a03": "身洋處受大苦惱。所謂苦者，如前所說，活、",
    "T17n0721_015:0086a04": "黑繩等七大地獄所受苦惱，彼一切苦此",
    "T17n0721_015:0086a05": "中具受百倍更重。復有勝者，所謂：彼處有",
    "T17n0721_015:0086a06": "二鐵樹皆悉焰燃，惡業風吹迭互相合，彼",
    "T17n0721_015:0086a07": "地獄人在二樹中，極勢相觸如多羅葉，機",
    "T17n0721_015:0086a08": "關壓拶身體消洋，又復更生，生已復拶。兩",
    "T17n0721_015:0086a09": "樹直來，兩邊拶身受大苦惱，如是蹉捩消",
    "T17n0721_015:0086a10": "洋墮地。彼有鐵鳥，金剛惡嘴，在彼樹上啄",
    "T17n0721_015:0086a11": "罪人頭，啄已上樹，數數如是，罪人頭破，啄",
    "T17n0721_015:0086a12": "眼而食，罪人唱喚悲啼號哭，復食其眼，破",
    "T17n0721_015:0086a13": "其頭已，而飲其腦；既飲腦已，次劈其心；既",
    "T17n0721_015:0086a14": "劈心已，而飲肉血；彼既飲已，次食其腸；既",
    "T17n0721_015:0086a15": "食腸已，次食其胃；既食胃已，次食熟藏；食",
    "T17n0721_015:0086a16": "熟藏已，次食其髖；既食髖已，次食其髀；既",
    "T17n0721_015:0086a17": "食髀已，次食其脛；既食脛已，次食足趺；食",
    "T17n0721_015:0086a18": "足趺已，次食足指。彼人如是受堅鞕苦，於",
    "T17n0721_015:0086a19": "長久時年歲無數，百年中數亦不可盡，無少",
    "T17n0721_015:0086a20": "相似，今說少分，如大海中取一掬水置於異",
    "T17n0721_015:0086a21": "處，如是所說，唯說一分。彼惡業人如是長",
    "T17n0721_015:0086a22": "時受堅鞕苦，如是乃至作集惡業未壞未",
    "T17n0721_015:0086a23": "爛、業氣未盡，於一切時與苦不止；若惡業",
    "T17n0721_015:0086a24": "盡，彼地獄處爾乃得脫。既得脫已，於一千",
    "T17n0721_015:0086a25": "世生於食唾餓鬼之中，有命而已，第一飢",
    "T17n0721_015:0086a26": "渴苦惱燒身。彼處若脫，生畜生中而作大魚，",
    "T17n0721_015:0086a27": "在大海中醎水之處，常在大海水中而住，謂",
    "T17n0721_015:0086a28": "那迦羅，若摩伽羅，若作大龜，常患飢渴，醎",
    "T17n0721_015:0086a29": "水中行經一千世。既脫彼處，於過去世有",
    "T17n0721_015:0086b01": "人業熟，若生人中同業之處，所在國土二王",
    "T17n0721_015:0086b02": "中間疆界之處，彼二國王常共鬪諍。彼人",
    "T17n0721_015:0086b03": "財物聚集得已，為他所取，王罰而取；既奪取",
    "T17n0721_015:0086b04": "已，獄中守掌，飢渴燒身，從他得食，受極苦",
    "T17n0721_015:0086b05": "惱。是彼惡業餘殘果報。",
    "T17n0721_015:0086b06": "「又彼比丘知業果報，復觀阿鼻大地獄處。彼",
    "T17n0721_015:0086b07": "見聞知：復有異處名夢見畏，是彼地獄第",
    "T17n0721_015:0086b08": "八別處。眾生何業生於彼處？彼見聞知：若",
    "T17n0721_015:0086b09": "何等人於多比丘眾聚和合欲食之食，取而",
    "T17n0721_015:0086b10": "食之，令彼眾僧不得飲食，身受飢苦，不得",
    "T17n0721_015:0086b11": "念善、不得坐禪、心不寂靜。彼惡業人取僧",
    "T17n0721_015:0086b12": "現食，取已不懺、心不生悔，復於僧食憙樂",
    "T17n0721_015:0086b13": "欲取，復教他人，心生隨喜，業業普遍，作業",
    "T17n0721_015:0086b14": "究竟。彼人以是惡業因緣，身壞命終墮於惡",
    "T17n0721_015:0086b15": "處，在彼地獄夢見畏處受大苦惱。所謂苦",
    "T17n0721_015:0086b16": "者，如前所說，活、黑繩等七大地獄所受苦惱，",
    "T17n0721_015:0086b17": "彼一切苦此中具受百倍更重。復有勝者：一",
    "T17n0721_015:0086b18": "切眾生不知其名，彼大苦惱皆悉堅鞕，甚",
    "T17n0721_015:0086b19": "切難忍，所受苦惱自業所起，今說少分如",
    "T17n0721_015:0086b20": "海一渧，如人夢中所見不實，此地獄中所見",
    "T17n0721_015:0086b21": "如夢。見有惡人甚可怖畏，彼人手執種種",
    "T17n0721_015:0086b22": "器仗，若枷若杵，取地獄人、惡業行人置在",
    "T17n0721_015:0086b23": "鐵地，坐鐵凾中，以熱鐵杵，搗築其身并骨",
    "T17n0721_015:0086b24": "碎散，如蠟蜜塊，又復更生，生已棒打破壞",
    "T17n0721_015:0086b25": "碎散，是彼惡業作集勢力，受彼果報。若脫",
    "T17n0721_015:0086b26": "彼凾所受苦惱，復入鐵林，自業道行入彼",
    "T17n0721_015:0086b27": "鐵林，一切身分分分析裂，劈割令散，墮鐵",
    "T17n0721_015:0086b28": "床上，彼惡業人一切身分皆悉破壞。若脫",
    "T17n0721_015:0086b29": "彼處，望救望歸，處處馳走，復雨鐵刀劈割",
    "T17n0721_015:0086c01": "其身，一切筋脈斷絕破壞，唯有骨網，無有",
    "T17n0721_015:0086c02": "少肉可停蠅處，皮骨筋連，唯是骨網。更復",
    "T17n0721_015:0086c03": "雨鐵劈裂破碎，悲苦唱喚啼哭而走，處處",
    "T17n0721_015:0086c04": "馳走而不得脫。自惡業起、不善業起，乃至",
    "T17n0721_015:0086c05": "作集不善惡業未盡未壞，極急燒煮一切身",
    "T17n0721_015:0086c06": "熟破滅壞爛，不善業故長遠時受，不得解脫；",
    "T17n0721_015:0086c07": "若彼惡業一切受盡，爾乃得脫。既得脫已，於",
    "T17n0721_015:0086c08": "一千世生食瘡汁餓鬼之中。若脫彼處，於五",
    "T17n0721_015:0086c09": "百世生畜生中，常有石墮壓拶之處，身如",
    "T17n0721_015:0086c10": "葦等，受大苦惱，因此致死。彼處得脫，若生",
    "T17n0721_015:0086c11": "人中同業之處，常貧常病，為他所使，曠野",
    "T17n0721_015:0086c12": "嶮岸饒沙之處、草稀之處、無草之處、無水",
    "T17n0721_015:0086c13": "之處、離澤之處、常怖畏處、惡國土生。是彼",
    "T17n0721_015:0086c14": "惡業餘殘果報。",
    "T17n0721_015:0086c15": "「又彼比丘知業果報，復觀阿鼻大地獄處。彼",
    "T17n0721_015:0086c16": "見聞知：復有異處名曰身洋受苦惱處，是",
    "T17n0721_015:0086c17": "彼地獄第九別處。眾生何業生於彼處？彼見",
    "T17n0721_015:0086c18": "聞知：有檀越家，常有好心正信成就，恒於",
    "T17n0721_015:0086c19": "病人、於出家人為差病故與其財物。如此",
    "T17n0721_015:0086c20": "財物，隨何病人令得病差。而有惡人、貝聲",
    "T17n0721_015:0086c21": "行人，內心不善，離善知識遠無漏道，被服",
    "T17n0721_015:0086c22": "袈裟而是大賊，食彼供養病人財物，用已",
    "T17n0721_015:0086c23": "不懺、心不生悔、不還不償，復教他人令往",
    "T17n0721_015:0086c24": "隨喜，而復貪取。彼人以是惡業因緣，身壞命",
    "T17n0721_015:0086c25": "終墮於惡處，在彼地獄生在身洋受苦惱",
    "T17n0721_015:0086c26": "處，受大苦惱。所謂苦者，如前所說，活、黑繩",
    "T17n0721_015:0086c27": "等七大地獄所受苦惱，彼一切苦此中具受",
    "T17n0721_015:0086c28": "百倍更重。復有勝者：彼地獄處一由旬量熱",
    "T17n0721_015:0086c29": "沸鐵樹，彼樹焰燃，惡業所作。彼地獄處有",
    "T17n0721_015:0087a01": "熱焰石，金剛相似，觸甚堅鞕，百倍焰燒。如",
    "T17n0721_015:0087a02": "是火樹熾然極高，樹根下處彼地獄生，四",
    "T17n0721_015:0087a03": "百四病增長苦惱，獨而無伴，頭面在下，脚",
    "T17n0721_015:0087a04": "足在上。彼樹炎熱勢力熾盛，形地獄火，則",
    "T17n0721_015:0087a05": "如氷冷。彼樹根汁，一種苦壓遍罪人身無",
    "T17n0721_015:0087a06": "毛頭許。彼病苦重於火百倍，樹壓苦惱復",
    "T17n0721_015:0087a07": "過於是，時節久遠，年歲無數受如是苦。彼",
    "T17n0721_015:0087a08": "處復有閻魔羅人手執鐵刀，脈脈遍割。彼",
    "T17n0721_015:0087a09": "地獄處受五種苦，謂樹、火、鐵、飢渴、病苦，於",
    "T17n0721_015:0087a10": "長久時年歲無數，聞者毛起百那由他，此",
    "T17n0721_015:0087a11": "說少分堅鞕苦惱、惡味苦惱。乃至惡業未",
    "T17n0721_015:0087a12": "壞未爛、業氣未盡，於一切時與苦不止；若",
    "T17n0721_015:0087a13": "惡業盡，彼地獄處爾乃得脫。既得脫已，於",
    "T17n0721_015:0087a14": "七百世生食火烟餓鬼之中，飢渴燒身，如燒",
    "T17n0721_015:0087a15": "林屋。彼處得脫，於五百世生畜生中，作被",
    "T17n0721_015:0087a16": "燒龍，常雨熱沙墮其身上而被燒煮。於畜",
    "T17n0721_015:0087a17": "生中既得脫已，若生人中同業之處，住叢",
    "T17n0721_015:0087a18": "林中常負塼等，盡生極苦，不曾一飽、不得",
    "T17n0721_015:0087a19": "美食，唯聞好食美味之名，為奴他使，貧病凡",
    "T17n0721_015:0087a20": "賤。是彼惡業餘殘果報。",
    "T17n0721_015:0087a21": "「又彼比丘知業果報，復觀阿鼻大地獄處。彼",
    "T17n0721_015:0087a22": "見聞知：復有異處名兩山聚，是彼地獄第",
    "T17n0721_015:0087a23": "十別處。眾生何業生於彼處？彼見聞知：有人",
    "T17n0721_015:0087a24": "行惡，於辟支佛飢欲噉食，而便偷取。彼人以",
    "T17n0721_015:0087a25": "是惡業因緣，身壞命終墮於惡處，在彼地獄",
    "T17n0721_015:0087a26": "兩山聚處受大苦惱。所謂苦者，如前所說，",
    "T17n0721_015:0087a27": "活、黑繩等七大地獄所受苦惱，彼一切苦此",
    "T17n0721_015:0087a28": "中具受百倍更重。復有勝者，所謂：彼處多有",
    "T17n0721_015:0087a29": "鐵棒鐵戟、鐵鑊鐵凾苦惱，上兩鐵山，與種",
    "T17n0721_015:0087b01": "種苦。彼處多雨勝勝山聚，從上而墮一由旬量",
    "T17n0721_015:0087b02": "唯兩山聚。打彼罪人，身體散壞猶如沙摶，",
    "T17n0721_015:0087b03": "散已復生；生已復散，散已復生。有十一焰周",
    "T17n0721_015:0087b04": "遍燒身，火燒身已，次復破眼，破已復生。閻",
    "T17n0721_015:0087b05": "魔羅人復割其舌，割已復生，復割其鼻，熱",
    "T17n0721_015:0087b06": "白鑞汁置其割處。復割其耳，熱赤銅汁置",
    "T17n0721_015:0087b07": "耳令滿，以熱鐵鉢盛熱沸灰，以灑其耳，復",
    "T17n0721_015:0087b08": "以利刀割而復削。四百四病常具足有。火",
    "T17n0721_015:0087b09": "焰普遍合為一焰，受極熱苦。彼地獄處於",
    "T17n0721_015:0087b10": "長久時，無有年數，乃至作集不善惡業未",
    "T17n0721_015:0087b11": "壞未爛、業氣未盡，於一切時與苦不止；若",
    "T17n0721_015:0087b12": "惡業盡，彼地獄處爾乃得脫。既得脫已，於",
    "T17n0721_015:0087b13": "五百世，生蠅虫等遍覆其身，常所唼食，身有",
    "T17n0721_015:0087b14": "瘡孔，孔有惡虫噉食其身，在屏中住，常食",
    "T17n0721_015:0087b15": "糞屎餓鬼之中。若脫彼處，於七百世生畜",
    "T17n0721_015:0087b16": "生中曠野惡處，常受鹿身，飢渴燒煮。既得脫",
    "T17n0721_015:0087b17": "已，若生人中同業之處，身常負重，被打身壞，",
    "T17n0721_015:0087b18": "晝夜不安，手足皆破口常乾燥，身體色惡，衣",
    "T17n0721_015:0087b19": "裳破壞，是彼惡業餘殘果報。雖生人中，於五",
    "T17n0721_015:0087b20": "百世非是正人，與鬼相似，身常苦惱晝夜不",
    "T17n0721_015:0087b21": "安。是彼惡業餘殘果報。",
    "T17n0721_015:0087b22": "「又彼比丘知業果報，復觀阿鼻大地獄處。彼",
    "T17n0721_015:0087b23": "見聞知：復有異處，彼處名為閻婆叵度，是",
    "T17n0721_015:0087b24": "彼地獄第十一處。眾生何業生於彼處？彼見",
    "T17n0721_015:0087b25": "聞知：有人野處於河澤中，取濟活命，彼河",
    "T17n0721_015:0087b26": "澤處是第一業，一切田地穀等食具皆從彼",
    "T17n0721_015:0087b27": "得，以存性命。有惡心人斷截彼河，河既斷",
    "T17n0721_015:0087b28": "已，彼處國土一切皆失，鳥鹿亦死，況復人",
    "T17n0721_015:0087b29": "類，城邑聚落一切沙門、婆羅門等皆悉渴",
    "T17n0721_015:0087c01": "死。彼河斷故，國土人民一切死盡。彼人以",
    "T17n0721_015:0087c02": "是惡業因緣，身壞命終墮於惡處，在彼地",
    "T17n0721_015:0087c03": "獄閻婆叵度別異處生，受大苦惱。所謂苦者，",
    "T17n0721_015:0087c04": "如前所說，活、黑繩等七大地獄所受苦惱，彼",
    "T17n0721_015:0087c05": "一切苦此中具受百倍更重。復有勝者，所",
    "T17n0721_015:0087c06": "謂：彼處七百由旬如大曠野，嶮岸高山大",
    "T17n0721_015:0087c07": "火焰燃，多有鐵樹。彼地獄人顛倒見故，見",
    "T17n0721_015:0087c08": "有河池樹林具足，彼患飢渴第一惡火燒",
    "T17n0721_015:0087c09": "其身已，唱喚號哭走向彼池，作如是意：『我",
    "T17n0721_015:0087c10": "到彼處飲彼池水。』既到彼池，有熱沸灰滿",
    "T17n0721_015:0087c11": "河池中。於彼池所，閻魔羅人手執鐵刀，執",
    "T17n0721_015:0087c12": "彼罪人以刀削割，受二苦惱：一、刀割苦；二、",
    "T17n0721_015:0087c13": "飢渴苦。彼人如是在曠野處刀破其身，受",
    "T17n0721_015:0087c14": "大苦惱於長久時。若脫彼處，以飢渴故處",
    "T17n0721_015:0087c15": "處馳走，飢渴燒身處處馳走，見有冷河，疾",
    "T17n0721_015:0087c16": "走往趣。彼人既走，池中有鳥身大如象，名",
    "T17n0721_015:0087c17": "曰閻婆，嘴利生焰，執地獄人上舉在空，舉",
    "T17n0721_015:0087c18": "已遊行，彼地獄人即失憶念，然後放之，如",
    "T17n0721_015:0087c19": "石墮地。彼中地處，焰堅惡觸，罪人墮地，碎",
    "T17n0721_015:0087c20": "為百分，復更和合；合已復散，散已復合。鳥",
    "T17n0721_015:0087c21": "復更取，如前所說，與彼苦惱。彼地獄人復",
    "T17n0721_015:0087c22": "有惡病，如前所說。如是無量百千億歲，受",
    "T17n0721_015:0087c23": "如是種惡鳥苦惱。若脫彼處，而復更為閻魔",
    "T17n0721_015:0087c24": "羅人之所執持，置在熱沸赤銅旋河。既置彼",
    "T17n0721_015:0087c25": "處，身皆消洋如水沫消，又復更生，彼惡業",
    "T17n0721_015:0087c26": "人惡業行故，長久遠時如是燒煮無有年",
    "T17n0721_015:0087c27": "數。破國土人，若得脫已，飢渴燒身處處馳",
    "T17n0721_015:0087c28": "走，自惡業故，所行之處鐵鉤滿道，其刃極",
    "T17n0721_015:0087c29": "利割破其足，自從足下次第至髀一切破",
    "T17n0721_015:0088a01": "裂；足破裂已，其身焰燃受極苦惱，唱聲啼",
    "T17n0721_015:0088a02": "哭，心生悔惱呻號叫喚，一切身分皆悉燒",
    "T17n0721_015:0088a03": "燃，燒已復起，起已復去，彼人如是心亂不",
    "T17n0721_015:0088a04": "正。彼處復有焰齒狗來，遍齧罪人，一切身",
    "T17n0721_015:0088a05": "分皆令破壞，皮肉脂髓皆悉噉食，復飲其",
    "T17n0721_015:0088a06": "汁。彼破國土惡業行人，自業如是，於長久",
    "T17n0721_015:0088a07": "時受大苦惱，乃至作集惡不善業未壞未",
    "T17n0721_015:0088a08": "爛、業氣未盡，於一切時與苦不止；若惡業",
    "T17n0721_015:0088a09": "盡，彼地獄處爾乃得脫。既得脫已，於五百",
    "T17n0721_015:0088a10": "世生餓鬼中，極受苦惱。若脫彼處，於五百",
    "T17n0721_015:0088a11": "世生畜生中，作賒羅婆生生之世，入火被",
    "T17n0721_015:0088a12": "燒，或為蛇食、或為火燒、或為風殺。彼處既",
    "T17n0721_015:0088a13": "脫，若生人中同業之處，無戒時生，一切人",
    "T17n0721_015:0088a14": "中最為凡鄙。是彼惡業餘殘果報。",
    "T17n0721_015:0088a15": "「又彼比丘知業果報，復觀阿鼻大地獄處。彼",
    "T17n0721_015:0088a16": "見聞知：復有異處名星鬘處，是彼地獄第",
    "T17n0721_015:0088a17": "十二處。眾生何業生於彼處？彼見聞知：有人",
    "T17n0721_015:0088a18": "行惡，於起滅定一切煩惱盡滅比丘，初起",
    "T17n0721_015:0088a19": "極飢，偷其食已心生歡喜，食已貪取，口說",
    "T17n0721_015:0088a20": "讚善，復教他人，業業普遍，作業究竟，作而",
    "T17n0721_015:0088a21": "復集，惡業堅鞕。彼人以是惡業因緣，身壞",
    "T17n0721_015:0088a22": "命終墮於惡處，在彼地獄生星鬘處受大",
    "T17n0721_015:0088a23": "苦惱。所謂苦者，如前所說，活、黑繩等七大地",
    "T17n0721_015:0088a24": "獄所受苦惱，彼一切苦此中具受百倍更",
    "T17n0721_015:0088a25": "重。復有勝者，所謂：彼處地獄二角，普地獄",
    "T17n0721_015:0088a26": "處鑊湯焰燃如虛空星。於一角處，二十億",
    "T17n0721_015:0088a27": "數九那由他九千鉢頭摩六十億阿孚陀",
    "T17n0721_015:0088a28": "三十大鉢頭摩億百網億二十千鬘過如",
    "T17n0721_015:0088a29": "是數時節燒煮，煮熟燒熟，如魚動轉焰燃赤",
    "T17n0721_015:0088b01": "沸銅旋鑊中，燒煮增長，一切時燒受堅惡",
    "T17n0721_015:0088b02": "苦。彼惡業人唱喚心悔，自心惡業，長久遠",
    "T17n0721_015:0088b03": "時如是燒煮，如前所說。彼人如是一受苦",
    "T17n0721_015:0088b04": "處若得脫已，又復更入勝熱味風，惡觸如",
    "T17n0721_015:0088b05": "刀，割一切脈，既割脈已，舉之在上，移向地",
    "T17n0721_015:0088b06": "獄第二角處。彼惡業人既到地獄第二角已，",
    "T17n0721_015:0088b07": "風吹億劍割彼罪人，一切身分皆悉散壞，",
    "T17n0721_015:0088b08": "唯有筋脈。彼人如是身唯筋縷，閻魔羅人",
    "T17n0721_015:0088b09": "然後執持，置在星鬘風吹鑊中，既置彼已，足",
    "T17n0721_015:0088b10": "在於上，頭面在下，頭面先入。彼復後時，熱",
    "T17n0721_015:0088b11": "沸赤銅先燒其眼，次燒髑髏，次燒其面，次",
    "T17n0721_015:0088b12": "燒其齒，次燒咽喉，熱赤銅汁置咽喉中，一",
    "T17n0721_015:0088b13": "切普燒不能唱喚、不能出聲，彼人如是受",
    "T17n0721_015:0088b14": "堅鞕苦。受彼苦已，更復有餘，閻魔羅人手",
    "T17n0721_015:0088b15": "執鐵杵打築其頭，既築其頭，一切身分皆",
    "T17n0721_015:0088b16": "悉跳建，頭身俱跳如魚動轉，過久遠時。如",
    "T17n0721_015:0088b17": "是兩角星鬘地獄在中煮熟，乃至作集不善",
    "T17n0721_015:0088b18": "惡業未壞未爛、業氣未盡，於一切時與苦",
    "T17n0721_015:0088b19": "不止；若惡業盡，彼地獄處爾乃得脫。既得",
    "T17n0721_015:0088b20": "脫已，於一千世生在悕望餓鬼之中，常受",
    "T17n0721_015:0088b21": "苦惱，飲食難得，於百年中，或得不得。彼處",
    "T17n0721_015:0088b22": "脫已，於五百世生畜生中，在隘迮處而受",
    "T17n0721_015:0088b23": "鹿身，心常驚恐，於一切人皆生怖畏，於嶮",
    "T17n0721_015:0088b24": "岸中離人之處，常怖畏故羸瘦無色、身體乾",
    "T17n0721_015:0088b25": "枯，惡業力故，獵人所殺。既得脫已，若生人",
    "T17n0721_015:0088b26": "中同業之處，則常治生，身為導主，飢渴常",
    "T17n0721_015:0088b27": "乏，一切時行，常繫屬他，為他所使，依他活",
    "T17n0721_015:0088b28": "命，與人相似，非是正人，常受苦惱。是彼惡",
    "T17n0721_015:0088b29": "業餘殘果報。",
    "T17n0721_015:0088c01": "「又彼比丘知業果報，復觀阿鼻大地獄處。彼",
    "T17n0721_015:0088c02": "見聞知：復有異處，彼處名為一切苦旋，是",
    "T17n0721_015:0088c03": "彼地獄第十三處。眾生何業生於彼處？彼見",
    "T17n0721_015:0088c04": "聞知：有惡心人起顛倒意，於一切智所說",
    "T17n0721_015:0088c05": "言語、書畫文字，除滅隱障令失法身，令諸",
    "T17n0721_015:0088c06": "眾生不得信佛。若聞正法則生信心，以無",
    "T17n0721_015:0088c07": "法故眾生不信。如是心意、如是邪見，作集",
    "T17n0721_015:0088c08": "惡業，垢心惡心，若教他人令住隨喜，如是",
    "T17n0721_015:0088c09": "作已，後復更作，惡心意故，業業普遍，作業",
    "T17n0721_015:0088c10": "究竟，復於彼處，作已復作。彼人以是惡業",
    "T17n0721_015:0088c11": "因緣，身壞命終墮於惡處，在彼地獄一切",
    "T17n0721_015:0088c12": "苦旋別異處生，受大苦惱。所謂苦者，如前",
    "T17n0721_015:0088c13": "所說，活、黑繩等七大地獄所受苦惱，彼一切",
    "T17n0721_015:0088c14": "苦此中具受百倍更重。復有勝者，所謂：彼",
    "T17n0721_015:0088c15": "處熱沸赤銅置其眼中，二眼皆滿，或以熱",
    "T17n0721_015:0088c16": "沙金剛惡觸揩磨其眼，消洋碎散，又復更",
    "T17n0721_015:0088c17": "生，生已復揩。復以利鋸割截其手，截已復",
    "T17n0721_015:0088c18": "生，生已復截。復置焰鑊，頭在下入，身在鑊",
    "T17n0721_015:0088c19": "外，如是極煮，半身鑊外，利刀割削。以眼看",
    "T17n0721_015:0088c20": "法，滅壞法故，受如是報；以手揩磨滅壞法",
    "T17n0721_015:0088c21": "故，受鋸截報；以本惡心隱滅法故，在鑊中",
    "T17n0721_015:0088c22": "坐。金剛嘴鳥拔心而食，飲其心汁，以惡心",
    "T17n0721_015:0088c23": "故受如是苦。身坐鑊中，背分在上，不入鑊",
    "T17n0721_015:0088c24": "處，閻魔羅人執利斤斧，以斤其皮，令使下",
    "T17n0721_015:0088c25": "脫，嚴熱灰汁而灌洗之，焰熱利針遍刺其",
    "T17n0721_015:0088c26": "身，焰熱鐵輪疾轉在頭，如是受苦。若脫彼",
    "T17n0721_015:0088c27": "處，墮消洋地苦常不斷，作集業故，於地獄",
    "T17n0721_015:0088c28": "中受如是苦。乃至惡業未壞未爛、業氣未",
    "T17n0721_015:0088c29": "盡，於一切時與苦不止；若惡業盡，彼地獄",
    "T17n0721_015:0089a01": "處爾乃得脫。雖脫彼處，於五百世生在食煙",
    "T17n0721_015:0089a02": "餓鬼之中，惡行覆身，心受苦惱、心亂不止。若",
    "T17n0721_015:0089a03": "脫彼處，於七百世生畜生中作夜行虫，若",
    "T17n0721_015:0089a04": "作獯狐兔梟等鳥。脫彼處已，過去久遠有",
    "T17n0721_015:0089a05": "人業者，若生人中同業之處，生雪山中，食",
    "T17n0721_015:0089a06": "惡飲食，恒常貧窮，於三百世夷人中生。是",
    "T17n0721_015:0089a07": "彼惡業餘殘果報。",
    "T17n0721_015:0089a08": "「又彼比丘知業果報，復觀阿鼻大地獄處。彼",
    "T17n0721_015:0089a09": "見聞知：復有異處名臭氣覆，是彼地獄第十",
    "T17n0721_015:0089a10": "四處。眾生何業生於彼處？彼見聞知：有人",
    "T17n0721_015:0089a11": "邪見故，以惡心憶念思惟，隨順瞋心生喜樂",
    "T17n0721_015:0089a12": "意，於僧田地或甘蔗田、園林果樹，或復眾僧",
    "T17n0721_015:0089a13": "餘受用處，放火焚燒，如此燒僧所受用物，",
    "T17n0721_015:0089a14": "令諸比丘衰損失壞，業業普遍，作業究竟，",
    "T17n0721_015:0089a15": "和合相應。彼人以是惡業因緣，身壞命終墮",
    "T17n0721_015:0089a16": "於惡處，在彼地獄臭氣覆處受大苦惱。所謂",
    "T17n0721_015:0089a17": "苦者，如前所說，活、黑繩等七大地獄所受苦",
    "T17n0721_015:0089a18": "惱，彼一切苦此中具受百倍更重。復有勝",
    "T17n0721_015:0089a19": "者，所謂：彼處有熱焰網名針孔網，熱焰普",
    "T17n0721_015:0089a20": "遍遍地獄中，惡業罪人既生彼處，閻魔羅",
    "T17n0721_015:0089a21": "人焰利大刀、熱箭射之，驅入焰燃針孔網",
    "T17n0721_015:0089a22": "中不能得走，彼惡業人彼處繫縛不能得",
    "T17n0721_015:0089a23": "脫。彼網極利削割其手，復削其脇，復削其背，",
    "T17n0721_015:0089a24": "一切身分皆悉遍削，唯有骨在。網割削已，閻",
    "T17n0721_015:0089a25": "魔羅人甘蔗杖打，百倒千倒、若百千倒。",
    "T17n0721_015:0089a26": "彼惡業人惡業遍覆受彼箭苦，於長久時",
    "T17n0721_015:0089a27": "受大苦惱，堅鞕惡觸，所受苦惱無異相似。彼",
    "T17n0721_015:0089a28": "地獄中極受大苦，乃至作集惡不善業未",
    "T17n0721_015:0089a29": "壞未爛、業氣未盡，於一切時與苦不止；若",
    "T17n0721_015:0089b01": "惡業盡，彼地獄處爾乃得脫。雖脫彼處，於",
    "T17n0721_015:0089b02": "七百世生於食血餓鬼之中，唯食產血。若",
    "T17n0721_015:0089b03": "脫彼處，於五百世生畜生中，作雞孔雀鸜鵒",
    "T17n0721_015:0089b04": "等鳥。脫彼處已，若生人中同業之處，於旃",
    "T17n0721_015:0089b05": "陀羅屠兒家生。是彼惡業餘殘果報。",
    "T17n0721_015:0089b06": "「又彼比丘知業果報，復觀阿鼻大地獄處。彼",
    "T17n0721_015:0089b07": "見聞知：復有異處名鐵鍱處，是彼地獄第十",
    "T17n0721_015:0089b08": "五處。眾生何業生於彼處？彼見聞知：有人",
    "T17n0721_015:0089b09": "輕心誑心惡意，於儉時世請喚比丘，作如",
    "T17n0721_015:0089b10": "是言：『於此年中我家夏坐，病藥所須我皆",
    "T17n0721_015:0089b11": "供給，一切勿憂，莫生異意。』彼諸比丘心皆",
    "T17n0721_015:0089b12": "生信，時世復儉，信彼人故，更不餘求。既赴",
    "T17n0721_015:0089b13": "夏坐，彼惡心人一切不與，驅令使去。時世",
    "T17n0721_015:0089b14": "儉故，彼諸比丘或有死者，或有比丘失前",
    "T17n0721_015:0089b15": "夏者，或有極受飢渴苦者，或有比丘向異國",
    "T17n0721_015:0089b16": "者。如是惡人棄捨比丘，妨廢惱亂，彼人以",
    "T17n0721_015:0089b17": "是惡業因緣，身壞命終墮於惡處，在彼地",
    "T17n0721_015:0089b18": "獄生鐵鍱處受大苦惱。所謂苦者，如前所",
    "T17n0721_015:0089b19": "說，活、黑繩等七大地獄所受苦惱，彼一切苦",
    "T17n0721_015:0089b20": "此中具受百倍更重。復有勝者，所謂：彼處地",
    "T17n0721_015:0089b21": "獄罪人，十一焰聚周匝圍遶，常患飢渴，閻",
    "T17n0721_015:0089b22": "魔羅人數數常以熱赤銅汁熟鐵塊摶，令飲",
    "T17n0721_015:0089b23": "令噉。彼罪人身乃於無量大鉢頭摩三余多",
    "T17n0721_015:0089b24": "數、尼余多數，常燒常煮，乾燥破壞，又復更",
    "T17n0721_015:0089b25": "生。復有勝苦，如業所作，閻魔羅人取熱鐵",
    "T17n0721_015:0089b26": "鍱，廣五由旬，焰火甚熾普一焰鬘，以彼鐵",
    "T17n0721_015:0089b27": "鍱裹其身體，一切爛熟，普身焰燃，唱喚號",
    "T17n0721_015:0089b28": "哭，破壞苦惱，無少樂事如針孔許可攀緣",
    "T17n0721_015:0089b29": "處，如是鐵鍱火遍無間，如是惡觸，受苦叵",
    "T17n0721_015:0089c01": "耐。如是鐵鍱作飢作渴、作大熾火，受如是",
    "T17n0721_015:0089c02": "苦，乃至惡業未壞未爛、業氣未盡，於一切",
    "T17n0721_015:0089c03": "時與苦不止；若惡業盡，彼地獄處爾乃得",
    "T17n0721_015:0089c04": "脫。脫彼處已，於百千世生於食腦餓鬼之中。",
    "T17n0721_015:0089c05": "若脫彼處，於七百世生於食火畜生之中。彼",
    "T17n0721_015:0089c06": "處脫已，若生人中同業之處，於五百世為王",
    "T17n0721_015:0089c07": "不信，常繫在獄，飢渴而死。是彼惡業餘殘",
    "T17n0721_015:0089c08": "果報。",
    "T17n0721_015:0089c09": "「又彼比丘知業果報，復觀阿鼻大地獄處。彼",
    "T17n0721_015:0089c10": "見聞知：復有異處名十一焰，是彼地獄第十",
    "T17n0721_015:0089c11": "六處。眾生何業生於彼處？彼見聞知：有人惡",
    "T17n0721_015:0089c12": "行，若於佛像、若佛塔等、眾僧寺舍破壞拭",
    "T17n0721_015:0089c13": "滅，惡心破壞聖人住處，滅佛畫像；或復有",
    "T17n0721_015:0089c14": "人非佛弟子，於佛不信，而自說言是佛弟",
    "T17n0721_015:0089c15": "子，為求過失而聽佛法，推求其便，聞已於",
    "T17n0721_015:0089c16": "法不生信入，如是毀呰樂行多作。彼人以是",
    "T17n0721_015:0089c17": "惡業因緣，身壞命終墮於惡處，在彼地獄十",
    "T17n0721_015:0089c18": "一焰處火中而行，受大苦惱。所謂苦者，如",
    "T17n0721_015:0089c19": "前所說，活、黑繩等七大地獄所受苦惱，彼一",
    "T17n0721_015:0089c20": "切苦此中具受百倍更重。復有勝者，所謂：",
    "T17n0721_015:0089c21": "彼處有一千倍嚴惡毒蛇，彼蛇多饒普遍",
    "T17n0721_015:0089c22": "地獄，彼地獄人在中來去。閻魔羅人手執",
    "T17n0721_015:0089c23": "鐵棒，打令疾走為蛇所齧，復有執火，極熱",
    "T17n0721_015:0089c24": "燒燃。彼人如是二種火燒，謂毒火燒、地獄",
    "T17n0721_015:0089c25": "火燒，唱喚馳走悲號啼哭。以唱喚故，閻魔",
    "T17n0721_015:0089c26": "羅人復為說偈，呵責之言：",
    "T17n0721_015:0089c27": "「『汝以愛毒醉，　　一切癡心力，",
    "T17n0721_015:0089c28": "　　於正法頑鈍，　　今者徒叫喚。",
    "T17n0721_015:0089c29": "　　見惡業喜樂，　　唯貪現在樂，",
    "T17n0721_015:0090a01": "　　作惡初雖甜，　　後則如火毒。",
    "T17n0721_015:0090a02": "　　作惡業之人，　　一切人毀呰；",
    "T17n0721_015:0090a03": "　　作善者皆讚，　　如是應捨惡。",
    "T17n0721_015:0090a04": "　　見者不愛樂，　　惡報受苦惱，",
    "T17n0721_015:0090a05": "　　作惡得惡報，　　如是黠慧捨。",
    "T17n0721_015:0090a06": "　　作惡不失壞，　　一切惡有報，",
    "T17n0721_015:0090a07": "　　惡皆從作得，　　因心故有作。",
    "T17n0721_015:0090a08": "　　由心故作惡，　　由心有果報，",
    "T17n0721_015:0090a09": "　　一切皆心作，　　一切皆因心。",
    "T17n0721_015:0090a10": "　　心能誑眾生，　　將來向惡處，",
    "T17n0721_015:0090a11": "　　此地獄惡處，　　最是苦惡處。",
    "T17n0721_015:0090a12": "　　莫繫屬於心，　　常應隨法行，",
    "T17n0721_015:0090a13": "　　法行則常樂，　　惡行不寂靜。",
    "T17n0721_015:0090a14": "　　非法無善果，　　以不顛倒受，",
    "T17n0721_015:0090a15": "　　一切種種果，　　如因相似見。",
    "T17n0721_015:0090a16": "　　果與因相似，　　異相非因果，",
    "T17n0721_015:0090a17": "　　如是無常法，　　皆因緣而生。",
    "T17n0721_015:0090a18": "　　非無因見果，　　地獄中最勝；",
    "T17n0721_015:0090a19": "　　如因果相應，　　地獄中熟煮。",
    "T17n0721_015:0090a20": "　　作集業堅鞕，　　決定惡處行，",
    "T17n0721_015:0090a21": "　　業果相續縛，　　地獄中煮熟。",
    "T17n0721_015:0090a22": "　　若懺悔方便，　　惡業則破壞，",
    "T17n0721_015:0090a23": "　　不見不愛果，　　實見者所說。",
    "T17n0721_015:0090a24": "　　世間因光明，　　如業因得果，",
    "T17n0721_015:0090a25": "　　業果迭相因，　　一切法如是。",
    "T17n0721_015:0090a26": "　　見迭互因緣，　　迭互自在行，",
    "T17n0721_015:0090a27": "　　相似隨順縛，　　實見者所說。",
    "T17n0721_015:0090a28": "　　一切世間法，　　非是無因果，",
    "T17n0721_015:0090a29": "　　非自在等作，　　實見者所說。",
    "T17n0721_015:0090b01": "　　無始生死來，　　皆因緣而生，",
    "T17n0721_015:0090b02": "　　如業相似見，　　無法不相似。",
    "T17n0721_015:0090b03": "　　若知愛作業，　　眾生業因生，",
    "T17n0721_015:0090b04": "　　彼人知業果，　　故名寂靜人。",
    "T17n0721_015:0090b05": "　　自體作惡人，　　常為癡羂縛，",
    "T17n0721_015:0090b06": "　　已作惡業竟，　　云何心生悔？",
    "T17n0721_015:0090b07": "　　惡常依止惡，　　法常依止法，",
    "T17n0721_015:0090b08": "　　黠慧人俱捨，　　實見者所說。",
    "T17n0721_015:0090b09": "　　若迷道非道，　　則迷於佛法，",
    "T17n0721_015:0090b10": "　　彼不得寂靜，　　如日中無闇。",
    "T17n0721_015:0090b11": "　　若人迷因緣，　　迷於法非法，",
    "T17n0721_015:0090b12": "　　法到惡地獄，　　極苦惱之處。』",
    "T17n0721_015:0090b13": "「閻魔羅人因相應語呵責之已，復執戟鉾，",
    "T17n0721_015:0090b14": "以瞋怒心，復以無量種種器仗縛地獄人，",
    "T17n0721_015:0090b15": "無量百千鉢頭摩數，於長遠時斫刺打築，自",
    "T17n0721_015:0090b16": "業所作，如是受苦。乃至作集惡不善業未壞",
    "T17n0721_015:0090b17": "未爛、業氣未盡，於一切時與苦不止；若惡",
    "T17n0721_015:0090b18": "業盡，彼地獄處爾乃得脫。既得脫已，於七百",
    "T17n0721_015:0090b19": "世生食糞屎餓鬼之中，是彼惡業餘殘勢力。",
    "T17n0721_015:0090b20": "若脫彼處，於五百世生畜生中作蚯蚓等，彼",
    "T17n0721_015:0090b21": "業勢力餘殘果報。脫彼處已，若生人中同業",
    "T17n0721_015:0090b22": "之處，生於邊地，身體黑色，漁人之屬下濕",
    "T17n0721_015:0090b23": "之處，水田無食，飲食難得，食水中虫。是彼",
    "T17n0721_015:0090b24": "惡業餘殘果報。",
    "T17n0721_015:0090b25": "「又彼比丘知業果報，觀察阿鼻大地獄處，更",
    "T17n0721_015:0090b26": "不見有第十七處，下向亦無、傍廂亦無、麁",
    "T17n0721_015:0090b27": "細俱無、近遠皆無，更無所攝，一切不見。彼",
    "T17n0721_015:0090b28": "比丘如是思惟——見道思惟觀察盡邊：八大地",
    "T17n0721_015:0090b29": "獄各十六處眷屬之處，如是盡邊惡業人地，",
    "T17n0721_015:0090c01": "一切愚癡凡夫之人作集此地，作惡業人受",
    "T17n0721_015:0090c02": "證之處。八大地獄并眷屬處，我更不見異大",
    "T17n0721_015:0090c03": "地獄，更無異業一種生處，更無惡處如此阿",
    "T17n0721_015:0090c04": "鼻大地獄處，何處眾生得大苦惱！如此阿鼻",
    "T17n0721_015:0090c05": "大地獄處，毛起地獄於千分中不說一分。",
    "T17n0721_015:0090c06": "何以故？不可說盡，不可得聽，不可譬喻。地",
    "T17n0721_015:0090c07": "獄苦惱如是極惡、如是堅鞕、如是大苦、如",
    "T17n0721_015:0090c08": "是叵耐、如是苦惱，無異相似，不可喻苦。何",
    "T17n0721_015:0090c09": "以故？無人能說、無人能聽。若有人說、若有",
    "T17n0721_015:0090c10": "人聽，如是之人吐血而死。此大地獄不可",
    "T17n0721_015:0090c11": "愛樂、不可憶念，彼地獄苦，苦中之苦。「彼比",
    "T17n0721_015:0090c12": "丘如是觀察大地獄已，則於一切生死苦惱，",
    "T17n0721_015:0090c13": "心生厭離，觀察無常、苦、空、無我，見一切法皆",
    "T17n0721_015:0090c14": "悉無常，思惟聖諦，則於生死重生厭離，毀呰",
    "T17n0721_015:0090c15": "生死。如是生死，最為鄙惡。彼比丘如是見",
    "T17n0721_015:0090c16": "已，生如是心：『此諸眾生無有天眼，不知過",
    "T17n0721_015:0090c17": "去，離聞正法，復於地獄極苦惱處，第一苦處、",
    "T17n0721_015:0090c18": "第一惡處而復更生。此如是等愚癡凡夫，愛",
    "T17n0721_015:0090c19": "羂所縛，無始生死。』",
    "T17n0721_015:0090c20": "「又修行者內心思惟——隨順正法觀察法行，知",
    "T17n0721_015:0090c21": "彼比丘次第觀察一切惡處，從活地獄次",
    "T17n0721_015:0090c22": "第乃至阿鼻地獄，彼業果報一切悉知，得十",
    "T17n0721_015:0090c23": "三地，不樂魔界愛不自在，為脫愛縛，不住",
    "T17n0721_015:0090c24": "魔界喜樂無常。彼比丘欲斷使結，入涅槃城。",
    "T17n0721_015:0090c25": "彼地夜叉見其精進，心生歡喜，轉復上聞虛",
    "T17n0721_015:0090c26": "空夜叉說如是言：『閻浮提中某國某村某善",
    "T17n0721_015:0090c27": "男子，某姓某名，剃除鬚髮被服法衣，正信",
    "T17n0721_015:0090c28": "出家，正行正道，正見不邪，行出世道，知業",
    "T17n0721_015:0090c29": "報法，得十三地，盡見一切地獄邊底，知無",
    "T17n0721_015:0091a01": "間苦。』彼地夜叉，如是如是具足傳聞虛空",
    "T17n0721_015:0091a02": "夜叉，虛空夜叉向四大王，如前所說。彼四",
    "T17n0721_015:0091a03": "大王向四天王亦如是說，彼四天王向三",
    "T17n0721_015:0091a04": "十三天說如是，三十三天向夜摩天亦如",
    "T17n0721_015:0091a05": "是說，彼夜摩天向兜率天亦如是說，彼兜",
    "T17n0721_015:0091a06": "率天向化樂天亦如是說，彼化樂天向第",
    "T17n0721_015:0091a07": "六天亦如是說，次第乃至向少光天，如是",
    "T17n0721_015:0091a08": "說言：『天今當聽！心當正念。閻浮提中某國",
    "T17n0721_015:0091a09": "某村，如是種姓某善男子，剃除鬚髮被服法",
    "T17n0721_015:0091a10": "衣，正信出家，彼正行法不曾休息，心不樂住",
    "T17n0721_015:0091a11": "魔之境界，不樂染愛、不樂欲染，色聲香味觸",
    "T17n0721_015:0091a12": "等境界，得十三地，八大地獄一切業報皆悉",
    "T17n0721_015:0091a13": "盡知。彼比丘如是知已，厭離無明黑闇生死。",
    "T17n0721_015:0091a14": "天今應知！魔分損減，正法增長。』彼少光天",
    "T17n0721_015:0091a15": "如是聞已，極大歡喜。其以得聞魔分損減、正",
    "T17n0721_015:0091a16": "法朋長，是故歡喜。彼處諸天得聞正法，如",
    "T17n0721_015:0091a17": "是歡喜。未聞佛法諸天聞已猶尚歡喜，何",
    "T17n0721_015:0091a18": "況信心隨順行人、諦見正士，聞彼比丘知業",
    "T17n0721_015:0091a19": "報法、增長正法而不歡喜？",
    "T17n0721_015:0091a20": "正法念處經卷第十五地獄品竟"
}