{
    "X73n1456_053:0831a01": "憨山老人夢遊集卷第五十三",
    "X73n1456_053:0831a03": "侍者福善 門人通炯 日錄",
    "X73n1456_053:0831a04": "海幢法裔今照今光 收藏",
    "X73n1456_053:0831a05": "憨山老人自序年譜實錄上",
    "X73n1456_053:0831a06": "[0831a06] 嘉靖二十五年丙午。",
    "X73n1456_053:0831a07": "[0831a07] 予姓蔡氏。父彥高。母洪氏。生平愛奉觀音大士。初",
    "X73n1456_053:0831a08": "夢大士。攜童子入門。母接而抱之。遂有娠。及誕。白",
    "X73n1456_053:0831a09": "衣重胞。是年十月己亥。十二日丙申。己丑時生也。",
    "X73n1456_053:0831a10": "[0831a10] 二十六年丁未。",
    "X73n1456_053:0831a11": "[0831a11] 予周歲。風疾作幾死。母禱大士。遂許捨出家。寄名",
    "X73n1456_053:0831a12": "於邑之長壽寺。遂易乳名和尚。",
    "X73n1456_053:0831a13": "[0831a13] 二十七年戊申。",
    "X73n1456_053:0831a14": "[0831a14] 予三歲常獨坐。不喜與兒戲。祖父常謂曰。此兒如",
    "X73n1456_053:0831a15": "木樁。",
    "X73n1456_053:0831a16": "[0831a16] 二十八年己酉。",
    "X73n1456_053:0831a17": "[0831a17] 二十九年庚戌。",
    "X73n1456_053:0831a18": "[0831a18] 三十年辛亥。",
    "X73n1456_053:0831a19": "[0831a19] 三十一年壬子。",
    "X73n1456_053:0831a20": "[0831a20] 予年七歲。叔父鍾愛之。父母送予入社學。一日叔",
    "X73n1456_053:0831a21": "父死。停於&#x7240;。予歸。母紿之曰。汝叔睡。可呼起。乃呼",
    "X73n1456_053:0831a22": "數聲。嬸母感痛。乃哭曰。天耶。那裏去也。予愕然疑",
    "X73n1456_053:0831a23": "之。問母曰。叔身在此。又往何處耶。母曰。汝叔死矣。",
    "X73n1456_053:0831a24": "予曰。死向甚麼處去。遂切疑之。未幾。次嬸母舉一",
    "X73n1456_053:0831b01": "子。母往視。予隨之。見嬰兒如許大。乃問母曰。此兒",
    "X73n1456_053:0831b02": "從何得入嬸母腹中耶。母拍一掌云。癡子。你從何",
    "X73n1456_053:0831b03": "入你娘腹中耶。又切疑之。由是死去生來之疑。不",
    "X73n1456_053:0831b04": "能解於懷矣。",
    "X73n1456_053:0831b05": "[0831b05] 三十二年癸丑。",
    "X73n1456_053:0831b06": "[0831b06] 予八歲讀書。寄食於隔河之親家。母誡不許回。但",
    "X73n1456_053:0831b07": "經月。歸一次。一日回。戀母不肯去。母怒鞭之。趕於",
    "X73n1456_053:0831b08": "河邊。不肯登舟。母怒。提頂髻拋於河中。不顧而回。",
    "X73n1456_053:0831b09": "於時祖母見之。急呼救起。送至家。母曰。此不才兒。",
    "X73n1456_053:0831b10": "不渰殺留之何為。又打逐。略無留念。予是時。私謂",
    "X73n1456_053:0831b11": "母心狠。自是不思家。母常隔河流淚。祖母罵之。母",
    "X73n1456_053:0831b12": "曰。固當絕其愛。乃能讀書耳。",
    "X73n1456_053:0831b13": "[0831b13] 三十三年甲寅。",
    "X73n1456_053:0831b14": "[0831b14] 予九歲。讀書於寺中。聞僧念觀音經。能救世間苦。",
    "X73n1456_053:0831b15": "心大喜。因問僧求其本。潛讀之。即能誦。母奉觀音",
    "X73n1456_053:0831b16": "大士。每燒香禮拜。予必隨之。一日謂母曰。觀音菩",
    "X73n1456_053:0831b17": "薩。有經一卷。母曰。不知也。予即為母誦一過。母大",
    "X73n1456_053:0831b18": "喜曰。汝何從得此耶。誦經聲。亦似老和尚。",
    "X73n1456_053:0831b19": "[0831b19] 三十四年乙卯。",
    "X73n1456_053:0831b20": "[0831b20] 予十歲。母督課甚嚴。苦之。因問母曰。讀書何為。母",
    "X73n1456_053:0831b21": "曰。做官。予曰。做何等官。母曰。從小做起。有能可至",
    "X73n1456_053:0831b22": "宰相。予曰。做了宰相&#x5374;何如。母曰。罷。予曰可惜一",
    "X73n1456_053:0831b23": "生辛苦。到頭罷了。做他何用。我想只該做箇不罷",
    "X73n1456_053:0831b24": "的。母曰。似你不才子。只可做箇挂搭僧耳。予曰。何",
    "X73n1456_053:0831c01": "為挂搭僧。有甚好處。母曰。僧是佛弟子。行&#x5FA7;天下。",
    "X73n1456_053:0831c02": "自由自在。隨處有供。予曰。做這箇恰好。母曰。只恐。",
    "X73n1456_053:0831c03": "汝無此福耳。予曰。何以要福。母曰。世上做狀元常",
    "X73n1456_053:0831c04": "有。出家做佛祖。豈常有耶。予曰。我有此福。恐母不",
    "X73n1456_053:0831c05": "能捨耳。母曰。汝若有此福。我即能捨。私識之。",
    "X73n1456_053:0831c06": "[0831c06] 三十五年丙辰。",
    "X73n1456_053:0831c07": "[0831c07] 予十一歲。偶見行&#x811A;僧數人。肩擔瓢笠而來。予問",
    "X73n1456_053:0831c08": "母此何人耶。母曰。搭搭僧也。予私喜。視之。僧至。放",
    "X73n1456_053:0831c09": "擔倚樹。乃問訊化齋。母曰請坐。急烹茶。具齋飯。甚",
    "X73n1456_053:0831c10": "恭敬。食罷。眾僧起。即荷擔。隻手一舉。母急避之。曰。",
    "X73n1456_053:0831c11": "勿謝。僧徑去。予曰。僧何無禮。飯齋不謝。母曰。謝則",
    "X73n1456_053:0831c12": "無福矣。予私曰。是僧之所以高也。切念之。遂發出",
    "X73n1456_053:0831c13": "家之志。苦無方便路耳。",
    "X73n1456_053:0831c14": "[0831c14] 三十六年丁巳。",
    "X73n1456_053:0831c15": "[0831c15] 予年十二。讀書通文義。鄉族咸愛重之。居常不樂",
    "X73n1456_053:0831c16": "俗。父為定親。立止之。一日。聞京僧言。報恩西林大",
    "X73n1456_053:0831c17": "和尚。有大德。予心即欲往從之。白父。父不聽。白母。",
    "X73n1456_053:0831c18": "母曰。養子從其志。第聽其成就耳。乃送之。是歲。十",
    "X73n1456_053:0831c19": "月至寺。太師翁。一見喜曰。此兒骨氣不凡。若為一",
    "X73n1456_053:0831c20": "俗僧。可惜也。我第延師教讀書。看其成就何如。時",
    "X73n1456_053:0831c21": "無極大師。初開講於寺之三藏殿。祖翁攜往謁。適",
    "X73n1456_053:0831c22": "趙大洲在。一見喜曰。此兒當為人天師也。乃撫之",
    "X73n1456_053:0831c23": "問曰。汝愛做官。要作佛。予應聲曰。要作佛。趙公曰。",
    "X73n1456_053:0831c24": "此兒不可輕視。當善教之。及聽講。雖不知言何事。",
    "X73n1456_053:0832a01": "然心憤憤。若有知而不能達者。時雪浪恩兄。長予",
    "X73n1456_053:0832a02": "一歲。先一年。依大師出家。見予相視而嘻。時人以",
    "X73n1456_053:0832a03": "為同胞云。江南開講佛法。自無極大師始。少年入",
    "X73n1456_053:0832a04": "佛法者。自雪浪始。",
    "X73n1456_053:0832a05": "[0832a05] 三十七年戊午。",
    "X73n1456_053:0832a06": "[0832a06] 予十三歲。初太師祖擇諸孫有學行者。俊公。為予",
    "X73n1456_053:0832a07": "師。先授法華經。四月成誦。",
    "X73n1456_053:0832a08": "[0832a08] 三十八年己未。",
    "X73n1456_053:0832a09": "[0832a09] 予年十四。流通諸經。皆能誦。太師翁曰。此兒可教。",
    "X73n1456_053:0832a10": "不可誤之也。遂延師能文者教之。",
    "X73n1456_053:0832a11": "[0832a11] 三十九年庚申。",
    "X73n1456_053:0832a12": "[0832a12] 予年十五。太師翁。乃請先生。教習舉子業。初即試",
    "X73n1456_053:0832a13": "其可教。乃令四書一齊讀。是年多病。",
    "X73n1456_053:0832a14": "[0832a14] 四十年辛酉。",
    "X73n1456_053:0832a15": "[0832a15] 予年十六。是歲四書完。背之。首尾不遺一字。",
    "X73n1456_053:0832a16": "[0832a16] 四十一年壬戌。",
    "X73n1456_053:0832a17": "[0832a17] 予年十七。是歲講四書。讀易。并時藝。及古文辭詩",
    "X73n1456_053:0832a18": "賦。即能詩述文。一時童子。推無過者。",
    "X73n1456_053:0832a19": "[0832a19] 四十二年癸亥。",
    "X73n1456_053:0832a20": "[0832a20] 予年十八。時督學使者。專講道學。以童生為&#x8B0C;童。",
    "X73n1456_053:0832a21": "動隨數十。逐隊而&#x8B0C;。亦有因之而倖進者。予大恥",
    "X73n1456_053:0832a22": "之。遂欲棄所業。是歲以病。辭不入館。",
    "X73n1456_053:0832a23": "[0832a23] 四十三年甲子。",
    "X73n1456_053:0832a24": "[0832a24] 予年十九。同會諸友。皆取捷。有勸予往試者。時雲",
    "X73n1456_053:0832b01": "谷大師。正法眼也。住栖霞山中。太師翁久供養。往",
    "X73n1456_053:0832b02": "來必&#x6B35;留旬月。予執侍甚勤。適雲大師出山。聞有",
    "X73n1456_053:0832b03": "勸予之言。恐有去意。大師力開示出世參禪。悟明",
    "X73n1456_053:0832b04": "心地之妙。歷數傳燈諸祖及高僧傳。命予取看。予",
    "X73n1456_053:0832b05": "檢書笥。得中峰廣錄。讀之未終軸。乃大快。歎曰。此",
    "X73n1456_053:0832b06": "予心之所悅也。遂決志做出世事。即請祖翁披剃。",
    "X73n1456_053:0832b07": "盡焚棄所習。專意參究一事。未得其要。乃專心念",
    "X73n1456_053:0832b08": "佛。日夜不斷。未幾。一夕夢中見阿彌陀佛。現身立",
    "X73n1456_053:0832b09": "於空中。當日落處。&#x89A9;其面目光相。了了分明。予接",
    "X73n1456_053:0832b10": "足禮。哀戀無已。復願見觀音勢至二菩薩。即現半",
    "X73n1456_053:0832b11": "身。自此時時三聖。炳然在目。自信修行可辦也。是",
    "X73n1456_053:0832b12": "年冬。本寺禪堂。建道場。請無極大師。講華嚴玄談。",
    "X73n1456_053:0832b13": "予即從受具戒。隨聽講至十玄門。海印森羅常住",
    "X73n1456_053:0832b14": "處。恍然了悟。法界圓融無盡之旨。切慕清涼之為",
    "X73n1456_053:0832b15": "人。因自命其字曰。澄印。請正。大師曰。汝志入此法",
    "X73n1456_053:0832b16": "門耶。因見清涼山有冬積堅&#x6C37;。夏仍飛雪。曾無炎",
    "X73n1456_053:0832b17": "暑。故號清涼之語。自此行住&#x6C37;雪之境。居然在目。",
    "X73n1456_053:0832b18": "矢志願住其中。凡事無一可心者。離世之念。無刻",
    "X73n1456_053:0832b19": "忘之矣。",
    "X73n1456_053:0832b20": "[0832b20] 四十四年乙丑。",
    "X73n1456_053:0832b21": "[0832b21] 予年二十。是歲。正月十六日。太師翁入寂。師翁於",
    "X73n1456_053:0832b22": "前年除日。畢集諸眷屬。曰。吾年八十有三。旦暮行",
    "X73n1456_053:0832b23": "矣。我度弟子八十餘人。無一持我業者。乃撫予背",
    "X73n1456_053:0832b24": "曰。此子我望其成人。今不能矣。是雖年幼。有老成",
    "X73n1456_053:0832c01": "之見。我死後。房門大小事。皆取決之。勿以小而易",
    "X73n1456_053:0832c02": "之也。眾唏噓受命。新歲七日。師翁具衣&#x5FA7;巡寮。各",
    "X73n1456_053:0832c03": "辭別。眾咸訝之。又三日。即屬後事。示微疾。舉藥不",
    "X73n1456_053:0832c04": "肯進。乃曰。吾行矣。藥奚為。乃集眾念佛五晝夜。手",
    "X73n1456_053:0832c05": "提念珠。予擁於懷。端然而逝。以師翁生平。持金剛",
    "X73n1456_053:0832c06": "經。臨終亦不輟也。太師翁為報恩官住。三十年。居",
    "X73n1456_053:0832c07": "方丈。及入滅。至三月十八日。而方丈火。眾皆歎異。",
    "X73n1456_053:0832c08": "是年冬十月。雲谷大師。建禪期於天界。集海內名",
    "X73n1456_053:0832c09": "德五十三人。開坐禪法門。大師極力扳予往從。少",
    "X73n1456_053:0832c10": "師翁聽之。乃得預會。初不知用心之訣。甚苦之。乃",
    "X73n1456_053:0832c11": "拈香請益。大師開示。審實念佛公案。從此參究。一",
    "X73n1456_053:0832c12": "念不移。三月之內。如在夢中。了不見有大眾。亦不",
    "X73n1456_053:0832c13": "知有日用事。一眾皆以予為有志。初不數日。以用",
    "X73n1456_053:0832c14": "心太急。忽發背疽。紅腫甚巨。大師甚難之。予搭袈",
    "X73n1456_053:0832c15": "裟。哀切懇禱於韋馱前曰。此必冤業索命債耳。願",
    "X73n1456_053:0832c16": "誦華嚴經十部。告假三月以完禪期。後當償之。至",
    "X73n1456_053:0832c17": "後夜。倦極。上禪&#x7240;。則熟睡。開靜亦不知。及起。則忘",
    "X73n1456_053:0832c18": "之矣。天明。大師問恙何如。予曰。無恙也。及視之。已",
    "X73n1456_053:0832c19": "平復矣。一眾驚歎。是故得完一期。及出。亦如未離",
    "X73n1456_053:0832c20": "禪座時。即行市中。如不見一人。時皆以為異。江南",
    "X73n1456_053:0832c21": "從來不知禪。而開創禪道。自雲谷大師始。少年僧",
    "X73n1456_053:0832c22": "之習禪者。獨予一人。時寺僧服飾皆從俗。多豔色。",
    "X73n1456_053:0832c23": "予盡棄所習衣服。獨覓一衲被之。見者以為怪。",
    "X73n1456_053:0832c24": "[0832c24] 四十五年丙寅。",
    "X73n1456_053:0833a01": "[0833a01] 予年二十一。自禪期出。是年二月十八日午時。大",
    "X73n1456_053:0833a02": "雨如傾盆。忽大雷自塔而下。火發於塔殿。不移時",
    "X73n1456_053:0833a03": "大殿焚。至申酉時。則各殿畫廊。一百四十餘間。悉",
    "X73n1456_053:0833a04": "為煨燼。時予少祖為住持。及奏聞。旨下法司。連逮",
    "X73n1456_053:0833a05": "同事者十八人。合寺僧恐株連。各各逃避。而寺執",
    "X73n1456_053:0833a06": "事僧。無可與計事者。予挺身力捄。躬負鹽菜。送獄",
    "X73n1456_053:0833a07": "中以供之。寺至刑部相去二十里。往來不倦者三",
    "X73n1456_053:0833a08": "月。且多方調護。諸在事者。竟免死。時與雪浪恩公。",
    "X73n1456_053:0833a09": "俱決興復之志。且曰。此大事因緣。非具大福德智",
    "X73n1456_053:0833a10": "慧者未易也。你我當拌命修行。以待時可也。是時",
    "X73n1456_053:0833a11": "即發遠遊志。頃之少祖尋入滅。太祖之房門無支",
    "X73n1456_053:0833a12": "持者。先是太師翁入滅。無儲畜。喪事皆取貸不資。",
    "X73n1456_053:0833a13": "故多欠負。即析居。知必不能保。予思太師翁遺命。",
    "X73n1456_053:0833a14": "乃設法盡償其負貸。餘者分諸弟子各執業。房門",
    "X73n1456_053:0833a15": "竟以存。是年冬從無極大師。聽法華經於天界寺。因",
    "X73n1456_053:0833a16": "志遠遊。每察方僧。求可以為侶者。久之。竟未得。一",
    "X73n1456_053:0833a17": "日見後架精潔。思淨頭心非常人。乃訪之。及見。特",
    "X73n1456_053:0833a18": "一黃腫病僧。每早起。事已悉辦。不知何時洒埽也。",
    "X73n1456_053:0833a19": "予故不寐。竊經行廊下偵之。當眾方放參時。即已",
    "X73n1456_053:0833a20": "收拾畢矣。又數日見不潔。乃不見其人。問之。執事",
    "X73n1456_053:0833a21": "曰。淨頭病於客房也。予往視其狀不堪。問曰。師安",
    "X73n1456_053:0833a22": "否。曰。業障身病已難支。饞病更難當。予問何故。曰。",
    "X73n1456_053:0833a23": "每見行齋食。恨不俱放下。予笑曰。此久病思食耳。",
    "X73n1456_053:0833a24": "是知其人真。因料理果餅。袖往視之。問其號曰。妙",
    "X73n1456_053:0833b01": "峰。為蒲州人。予即相期結伴同遊。後數日。再視之。",
    "X73n1456_053:0833b02": "則不見。予心知其人。恐以予累。故潛行耳。",
    "X73n1456_053:0833b03": "[0833b03] 隆慶改元丁卯。",
    "X73n1456_053:0833b04": "[0833b04] 予年二十二。特舉&#x8657;谷忠公為寺住持。以救傾頹。",
    "X73n1456_053:0833b05": "比為回祿事。常住負貸將千金。皆經予手。眾計無",
    "X73n1456_053:0833b06": "所處。予設法。定限三年。盡償之。是年奉部檄本寺",
    "X73n1456_053:0833b07": "設義學。教僧徒。請予為教師。授業行童。一百五十",
    "X73n1456_053:0833b08": "餘人。予因是復視左史。諸子古文辭。",
    "X73n1456_053:0833b09": "[0833b09] 二年戊辰。",
    "X73n1456_053:0833b10": "[0833b10] 予年二十三。是年謝館事。復館於高座。以房門之",
    "X73n1456_053:0833b11": "累然也。",
    "X73n1456_053:0833b12": "[0833b12] 三年己巳。",
    "X73n1456_053:0833b13": "[0833b13] 予年二十四。是年金山聘館。居一年。",
    "X73n1456_053:0833b14": "[0833b14] 四年庚午。",
    "X73n1456_053:0833b15": "[0833b15] 予年二十五。是年仍應金山聘。",
    "X73n1456_053:0833b16": "[0833b16] 五年辛未。",
    "X73n1456_053:0833b17": "[0833b17] 予年二十六。予以本寺回祿。決興復之志。將修行",
    "X73n1456_053:0833b18": "以養道待時。是年遂欲遠遊。始同雪浪恩兄遊廬",
    "X73n1456_053:0833b19": "山。至南康。聞山多虎亂。不敢登。遂乘風至吉安。遊",
    "X73n1456_053:0833b20": "青原。見寺廢。僧皆蓄髮。慨然有興復之志。乃言於",
    "X73n1456_053:0833b21": "當道。選年四十以下者盡剃之。得四十餘人。夏自",
    "X73n1456_053:0833b22": "青原歸。料理本師業。安頓得宜。冬十一月。即一&#x9262;",
    "X73n1456_053:0833b23": "遠遊。將北行時。雪浪止予。恐不能禁苦寒。姑從吳",
    "X73n1456_053:0833b24": "越。多佳山水。可遊目耳。予曰。吾人習氣。戀戀軟煖。",
    "X73n1456_053:0833c01": "必至不可施之地。乃易制也。若吳越枕席間耳。遂",
    "X73n1456_053:0833c02": "一&#x9262;長往。",
    "X73n1456_053:0833c03": "[0833c03] 六年壬申。",
    "X73n1456_053:0833c04": "[0833c04] 予年二十七。初至揚州。大雪阻之。且病作。久之。乞",
    "X73n1456_053:0833c05": "食於市。不能入門。自忖何故。急自省曰。以腰纏少",
    "X73n1456_053:0833c06": "有銀二錢。可恃耳。乃見雪中僧道。行乞不得者。即",
    "X73n1456_053:0833c07": "盡邀於飲店。以銀投之。一餐而畢。明日上街。入一",
    "X73n1456_053:0833c08": "二門。乃能呼。遂得食。因自喜曰。吾力足輕萬鍾矣。",
    "X73n1456_053:0833c09": "銘其&#x9262;曰。輕萬鍾之具。銘其衲曰。輕天下之具。乃",
    "X73n1456_053:0833c10": "為之銘曰。爾委我以形。我託爾以心。然一身固因",
    "X73n1456_053:0833c11": "之而足。萬物實以之而輕。方將曳長風之袖。披白",
    "X73n1456_053:0833c12": "雲之襟。其舉也若鴻鵠之翼。其逸也若潛龍之鱗。",
    "X73n1456_053:0833c13": "逍遙宇宙。去住山林。又奚衒夫朱紫之麗。唯取尚",
    "X73n1456_053:0833c14": "乎霜雪之所不能侵。是年秋七月。至京師。無投足",
    "X73n1456_053:0833c15": "之地。行乞竟日。不能得。日暮。至西太平倉茶[竺-二+朋]。僅",
    "X73n1456_053:0833c16": "一餐。投宿河漕遺教寺。明日左司馬汪公伯玉。知",
    "X73n1456_053:0833c17": "予至。乃邀之。以與次公仲淹為社友故耳。因得寓",
    "X73n1456_053:0833c18": "所。旬日。即謁摩訶忠法師。隨往西山。聽妙宗鈔。有",
    "X73n1456_053:0833c19": "西山懷恩兄詩。期罷。摩訶留過冬。聽法華唯識。請",
    "X73n1456_053:0833c20": "安法師為說。因明三支比量。十一月。妙峰師。訪予",
    "X73n1456_053:0833c21": "至。師長鬚髮。衣褐衣。先報云。有鹽客相訪。及入門。",
    "X73n1456_053:0833c22": "師即問還認得麼。予熟視之。見師兩目。忽記為昔",
    "X73n1456_053:0833c23": "天界病淨頭也。乃曰認得。師曰。改頭換面了也。予",
    "X73n1456_053:0833c24": "曰。本來面目自在。相與一笑。不暇言其他。第問所",
    "X73n1456_053:0834a01": "寓。曰龍華明日過訊。夜坐。乃問其狀。何以如此。師",
    "X73n1456_053:0834a02": "曰。以久住山。故髮長未翦。適以檀越。山陰殿下。修",
    "X73n1456_053:0834a03": "一梵宇。命請內藏故來耳。問予狀。乃曰。特來尋師。",
    "X73n1456_053:0834a04": "且以觀光輦轂。一參知識。以絕他日妄想耳。師曰。",
    "X73n1456_053:0834a05": "別來無時不思念。將謂無緣。今幸來。某願伴行乞。",
    "X73n1456_053:0834a06": "為前驅打狗耳。竟夕之談。遲明一笑而別。即往參",
    "X73n1456_053:0834a07": "&#x5FA7;融大師。禮拜。乞和尚指示。師無語。唯直視之而",
    "X73n1456_053:0834a08": "已。參笑巖師。師問何處來。予曰。南方來。師曰。記得",
    "X73n1456_053:0834a09": "來時路否。曰。一過便休。師曰。子&#x5374;來處分明。予作",
    "X73n1456_053:0834a10": "禮。侍立請益。師開示向上數語而別。",
    "X73n1456_053:0834a11": "[0834a11] 萬曆元年癸酉。",
    "X73n1456_053:0834a12": "[0834a12] 予年二十八。春正月。往遊五臺。先求清&#x51C9;傳。按跡",
    "X73n1456_053:0834a13": "遊之。至北臺見有憨山。因問其山何在。僧指之。果",
    "X73n1456_053:0834a14": "奇秀。默取為號。詩以志之。有遮莫從人去。聊將此",
    "X73n1456_053:0834a15": "息機之句。以不禁&#x6C37;雪苦寒。遂不能留。復入京東",
    "X73n1456_053:0834a16": "遊。行乞至盤山。於千象峪石室。見一僧。不語。予亦",
    "X73n1456_053:0834a17": "不問。即相與拾薪汲水行乞。汪司馬以書訪之。曰。",
    "X73n1456_053:0834a18": "恐公作東郊餓夫也。及秋。復入京。以嶺南歐楨伯。",
    "X73n1456_053:0834a19": "先數年。未面寄書。今為國博。急欲見予。故歸耳。",
    "X73n1456_053:0834a20": "[0834a20] 二年甲戌。",
    "X73n1456_053:0834a21": "[0834a21] 予年二十九。春。遊京西山。當代名士。若二王。二汪。",
    "X73n1456_053:0834a22": "及南海歐楨伯。一時俱集都下。一日訪王長公鳳",
    "X73n1456_053:0834a23": "洲。相見。以予少年易之。予傲然賓主。公即諄。諄教",
    "X73n1456_053:0834a24": "以作詩法。予瞠目視之。竟無一言而別。公不懌。乃",
    "X73n1456_053:0834b01": "對次公麟洲言之。明日次公來訪。一見即曰。夜來",
    "X73n1456_053:0834b02": "家兄。失&#x5374;一隻眼。予曰。公具隻眼否。公拱曰。小子",
    "X73n1456_053:0834b03": "相見了也。相與大笑歸。謂其兄曰。阿哥。輸&#x5374;維摩",
    "X73n1456_053:0834b04": "了也。因以詩贈予。有可知王逸少。名理讓支公之",
    "X73n1456_053:0834b05": "句。一日。汪次公與予同居。看左傳。因謂予曰。公天",
    "X73n1456_053:0834b06": "資特異。大有文章氣概。家伯子當代文宗也。何不",
    "X73n1456_053:0834b07": "執業。以成一家之名乎。予笑而唾曰。留取老兄膝",
    "X73n1456_053:0834b08": "頭。他日拜老僧。受西來意也。次公大不悅。歸告司",
    "X73n1456_053:0834b09": "馬公。公曰。信哉。予觀印公道骨。他日當入大慧中",
    "X73n1456_053:0834b10": "峰之室。是肯以區區文字為哉。第恐浮遊為誤耳。",
    "X73n1456_053:0834b11": "見予與次公扇頭詩。有身世蜩雙翼。乾坤馬一毛",
    "X73n1456_053:0834b12": "之句。乃示次公曰。此豈文字僧耶。他日特設齋請",
    "X73n1456_053:0834b13": "予。與妙師同坐。公謂予曰。禪門寥落大可憂。小子",
    "X73n1456_053:0834b14": "切念之。觀公器度。將來成就不小。何以浪遊為。予",
    "X73n1456_053:0834b15": "曰。貧道特為大事因緣。參訪知識。今第遊目當代",
    "X73n1456_053:0834b16": "人物。以了他日妄想耳。非浪遊也。且將行矣。公曰。",
    "X73n1456_053:0834b17": "信然。予觀方今無可為公之師者。若無妙峰。則無",
    "X73n1456_053:0834b18": "友矣。予曰。昔已物色於眾中。曾結同參之盟。故北",
    "X73n1456_053:0834b19": "來相尋。不意偶遇於此。公曰。異哉。二公若果行。小",
    "X73n1456_053:0834b20": "子願津之。時妙師取藏經回。司馬公因送勘合二",
    "X73n1456_053:0834b21": "道。又為文以送予。一日公速予至。問曰。妙峰行矣。",
    "X73n1456_053:0834b22": "公何不見別。予曰。姑徐行。公曰。予知公不欲隨人",
    "X73n1456_053:0834b23": "&#x811A;跟轉耳。殊大不然。古人不羞小節。而恥功名不",
    "X73n1456_053:0834b24": "顯於天下。但願公他日做出法門一段光明事業。",
    "X73n1456_053:0834c01": "又何以區區較去就哉。予感而拜謝。遂決行。即往",
    "X73n1456_053:0834c02": "視妙師。已載乘矣。見予至。問曰。師行乎。曰。行矣。即",
    "X73n1456_053:0834c03": "登車。未別一人而去。秋八月。渡孟津見武王觀兵",
    "X73n1456_053:0834c04": "處。有詩弔之曰。片石荒&#x7891;倚岸頭。當年曾此會諸",
    "X73n1456_053:0834c05": "侯。王綱直使同天地。應共黃河不斷流。過夷齊扣馬",
    "X73n1456_053:0834c06": "地弔曰。棄國遺榮意已深。空餘古廟柏森森。首陽",
    "X73n1456_053:0834c07": "山色清如許。猶是當年扣馬心。遂入少林謁初祖。",
    "X73n1456_053:0834c08": "時大千潤宗師。初入院。予訪之。未遇。出山觀洛陽",
    "X73n1456_053:0834c09": "古城焚經臺白馬寺。即追妙師。九月。至河東。會山",
    "X73n1456_053:0834c10": "陰至。遂留結冬。時太守陳公。延妙師及予。意甚勤。",
    "X73n1456_053:0834c11": "為刻肇論中吳集解。予校閱。向於不遷論旋嵐偃",
    "X73n1456_053:0834c12": "岳之旨不明。竊懷疑久矣。今及之。猶罔然。至梵志",
    "X73n1456_053:0834c13": "自幼出家。白首而歸。鄰人見之曰。昔人猶在耶。志",
    "X73n1456_053:0834c14": "曰。吾似昔人。非昔人也。恍然了悟曰。信乎諸法本",
    "X73n1456_053:0834c15": "無去來也。即下禪&#x7240;禮佛。則無起動相。揭廉立階",
    "X73n1456_053:0834c16": "前。忽風吹庭樹。飛葉滿空。則了無動相。曰。此旋嵐",
    "X73n1456_053:0834c17": "偃岳而長靜也。至後出遺。則了無流相。曰。此江河",
    "X73n1456_053:0834c18": "競注而不流也。於是去來生死之疑。從此&#x6C37;釋。乃",
    "X73n1456_053:0834c19": "有偈曰。死生晝夜。水流花謝。今日乃知。鼻孔向下。",
    "X73n1456_053:0834c20": "明日。妙師相見。喜曰。師何所得耶。予曰。夜來見河",
    "X73n1456_053:0834c21": "邊兩箇鐵牛相&#x9B2C;入水去也。至今絕消息。師笑曰。",
    "X73n1456_053:0834c22": "且喜有住山本錢矣。未幾山陰請牛山法光禪師",
    "X73n1456_053:0834c23": "至。予久慕之。相見喜得坐參也。與語機相契。請益。",
    "X73n1456_053:0834c24": "開示以離心意識參。出凡聖路學。深得其旨。每見",
    "X73n1456_053:0835a01": "師談論出聲。如天鼓音。是時予知悟明心地者。出",
    "X73n1456_053:0835a02": "詞吐氣果別也。深服膺其人。一日袋中搜得予詩。",
    "X73n1456_053:0835a03": "讀之。歎曰。此等佳句。何自而得耶。復笑曰。佳則佳",
    "X73n1456_053:0835a04": "矣。那一竅欠通在。予曰。和尚那一竅通否。師曰。三",
    "X73n1456_053:0835a05": "十年拿龍捉虎。今日草中走出兔子來。下一跳。予",
    "X73n1456_053:0835a06": "曰。和尚不是拿龍捉虎手。師拈拄杖才要打。予即",
    "X73n1456_053:0835a07": "把住。以手捋其鬚曰。說是兔子。恰是蝦&#x87C7;。師一笑",
    "X73n1456_053:0835a08": "休去。師一日曰。公不必他往。願同老伏牛。是所望",
    "X73n1456_053:0835a09": "也。予曰。觀師佛法機辯。不減大慧。見居常似有風",
    "X73n1456_053:0835a10": "顛態。吟哦手口無停時謂何。師曰。此我禪病也。初",
    "X73n1456_053:0835a11": "發悟時。偈語如流。日夜不絕。自是不能止。遂成病",
    "X73n1456_053:0835a12": "耳。予曰。此病初發時。何以治之。師曰。此病一發。若",
    "X73n1456_053:0835a13": "自看不破。須得大手眼人痛打一頓。令其熟睡。覺",
    "X73n1456_053:0835a14": "時。則自然消滅矣。我初恨其無毒手耳。歲暮。師知",
    "X73n1456_053:0835a15": "予新正即往五臺。乃以詩送之。有雲中獅子騎來",
    "X73n1456_053:0835a16": "看。洞裏潛龍放去休之句。問曰。公知否。予曰。不知。",
    "X73n1456_053:0835a17": "師曰。要公不可捉死蛇耳。予頷之。向來禪道。久無",
    "X73n1456_053:0835a18": "師匠。及見光師。始知有宗門作略。山陰國主問予",
    "X73n1456_053:0835a19": "二親在。乃贈二百金為終養資。予謝曰。貧道初行",
    "X73n1456_053:0835a20": "&#x811A;。自救不了。又安敢累二親乎。因讓致光師。",
    "X73n1456_053:0835a21": "[0835a21] 三年乙亥。",
    "X73n1456_053:0835a22": "[0835a22] 予年三十。正月自河東同妙師上五臺。過平陽。師",
    "X73n1456_053:0835a23": "之故鄉也。師以少貧。值歲饑。父母死。葬無殮具。至",
    "X73n1456_053:0835a24": "是山陰與一二當道助之。予為卜高敞地為合葬。",
    "X73n1456_053:0835b01": "作墓誌。師俗姓續。居平陽東郭。&#x8462;春秋續鞠居之",
    "X73n1456_053:0835b02": "後也。太守胡公號順菴。東萊人。聞予至寓城外。欲",
    "X73n1456_053:0835b03": "一見不可得。及予行。公送郵符。予曰。道人行&#x811A;有",
    "X73n1456_053:0835b04": "草屨耳。焉用此。公益重。及予行。公後追之。至靈石。",
    "X73n1456_053:0835b05": "乃見。同至會城。留語數日。差役送至臺山。於二月",
    "X73n1456_053:0835b06": "望日。寓塔院寺。大方主人為卜居北臺之龍門。最",
    "X73n1456_053:0835b07": "幽峻處也。以三月三日。於雪堆中。撥出老屋數椽",
    "X73n1456_053:0835b08": "以居之。時見萬山&#x6C37;雪。儼然夙慕之境。身心洒然。",
    "X73n1456_053:0835b09": "如入極樂國。未幾。妙峰往遊夜臺。予獨住此。單提",
    "X73n1456_053:0835b10": "一念。人來不語。目之而已。久之視人如杌。直至一",
    "X73n1456_053:0835b11": "字不識之地。初以大風時作。萬竅怒號。&#x6C37;消澗水。",
    "X73n1456_053:0835b12": "衝激奔騰如雷。靜中聞有聲。如千軍萬馬出兵之",
    "X73n1456_053:0835b13": "狀。甚以為喧擾。因問妙師。師曰。境自心生。非從外",
    "X73n1456_053:0835b14": "來。聞古人云。三十年聞水聲。不轉意根。當證觀音",
    "X73n1456_053:0835b15": "圓通。溪上有獨木橋。予日日坐立其上。初則水聲",
    "X73n1456_053:0835b16": "宛然。久之動念即聞。不動即不聞。一日坐橋上。忽",
    "X73n1456_053:0835b17": "然忘身。則音聲寂然。自此眾響皆寂。不復為擾矣。",
    "X73n1456_053:0835b18": "予日食麥麩和野菜。以合米為飲湯送之。初人送",
    "X73n1456_053:0835b19": "米三斗。半載尚有餘。一日粥罷經行。忽立定。不見",
    "X73n1456_053:0835b20": "身心。唯一大光明藏。圓滿湛寂。如大圓鏡。山河大",
    "X73n1456_053:0835b21": "地。影現其中。及覺則朗然。自覓身心。了不可得。即",
    "X73n1456_053:0835b22": "說偈曰。瞥然一念狂心歇。內外根塵俱洞徹。翻身",
    "X73n1456_053:0835b23": "觸破太&#x8657;空。萬象森羅從起滅。自此內外湛然。無",
    "X73n1456_053:0835b24": "復音聲色相為障礙。從前疑會。當下頓消。及視釜",
    "X73n1456_053:0835c01": "已生塵矣。以獨一無侶。故不知久近耳。是年夏。雪",
    "X73n1456_053:0835c02": "浪兄北來看予。至臺山。不禁其凄楚。信宿而別。冬",
    "X73n1456_053:0835c03": "結一板屋以居。",
    "X73n1456_053:0835c04": "[0835c04] 四年丙子。",
    "X73n1456_053:0835c05": "[0835c05] 予年三十一。春三月。蓮池大師。遊五臺過訪。留數",
    "X73n1456_053:0835c06": "日。夜對談心甚契。是年予發悟後。無人請益。乃展",
    "X73n1456_053:0835c07": "楞伽印證。初未聞講此經。全不解義。故今但以現",
    "X73n1456_053:0835c08": "量照之。少起心識。即不容思量。如是者八閱月。則",
    "X73n1456_053:0835c09": "全經旨趣。了然無疑。秋七月。平陽太守胡公。轉鴈",
    "X73n1456_053:0835c10": "平兵備。入山相訪。靜室中。唯餐燕麥[飢-几+屈][飢-几+畾]野菜虀",
    "X73n1456_053:0835c11": "耳。時下方正酷熱。驂從到澗中敲&#x6C37;嚼之。公見曰。",
    "X73n1456_053:0835c12": "別是一世界也。吾到此。世念如此&#x6C37;耳。是年冬十",
    "X73n1456_053:0835c13": "月。塔院主人大方被誣訟。本道擬配遞還俗。叢林",
    "X73n1456_053:0835c14": "幾廢。廬山徹空禪師來。與予同居。適見其事。大苦",
    "X73n1456_053:0835c15": "之。予曰。無傷也。遂躬謁胡公。&#x5190;大雪往。及見。胡公",
    "X73n1456_053:0835c16": "欣然曰。正思山中大雪難禁。已作書遣迎。師適來。",
    "X73n1456_053:0835c17": "誠所感也。然竟解釋主人。道場以全。固留過冬。朝",
    "X73n1456_053:0835c18": "夕問道。為說緒言。開府高公。移鎮代郡。聞予在署",
    "X73n1456_053:0835c19": "中。乃謂胡公云。家有園亭。多題詠。欲求高人一詩。",
    "X73n1456_053:0835c20": "胡公諾之。對予言。予曰。我胸中無一字。焉能為詩",
    "X73n1456_053:0835c21": "乎。力拒之。胡公乃取古今詩集。置几上發予詩思。",
    "X73n1456_053:0835c22": "予偶揭之。方搆思。忽機一動。則詩句迅速不可遏",
    "X73n1456_053:0835c23": "捺。胡公出堂回。則已落筆二三十首矣。予忽覺之",
    "X73n1456_053:0835c24": "曰。此文字習氣魔也。即止之。取一首以塞白。然機",
    "X73n1456_053:0836a01": "不可止。不覺從前所習詩書辭賦。凡曾入目者。一",
    "X73n1456_053:0836a02": "時現前。逼塞&#x8657;空。即通身是口。亦不能盡吐。更不",
    "X73n1456_053:0836a03": "知何為我之身心也。默之自視。將欲飛舉之狀。無",
    "X73n1456_053:0836a04": "奈之何。明日。胡公送高公去。予獨坐思之曰。此正",
    "X73n1456_053:0836a05": "法光禪師。所謂禪病也。今在此中。誰能為我治之",
    "X73n1456_053:0836a06": "者。無已。獨有熟睡可消。遂閉門強臥。初甚不能。久",
    "X73n1456_053:0836a07": "之坐忘如睡。童子敲門不開。椎之不應。胡公歸。亟",
    "X73n1456_053:0836a08": "問之。乃令破窗入。見予擁衲端坐。呼之不應。撼之",
    "X73n1456_053:0836a09": "不動。先是書室中。設佛供案。有擊子。胡公拈之問",
    "X73n1456_053:0836a10": "曰。此物何用。予曰。西域僧入定。不能覺。以此鳴之。",
    "X73n1456_053:0836a11": "即覺矣。公忽憶之。曰。師入定耶。疾取擊子耳邊鳴",
    "X73n1456_053:0836a12": "數十聲。予始微微醒覺。開眼視之。則不知身在何",
    "X73n1456_053:0836a13": "處也。公曰。我行。師即閉門坐。今五日矣。予曰。不知",
    "X73n1456_053:0836a14": "也。第一息耳。言畢。默坐諦觀。竟不知此是何所。亦",
    "X73n1456_053:0836a15": "不知從何入來。及回觀山中。及一往行&#x811A;。一一皆",
    "X73n1456_053:0836a16": "夢中事耳。求之而不得。則向之&#x5FA7;空擾擾者。如雨",
    "X73n1456_053:0836a17": "散雲收。長空若洗。皆寂然了無影像矣。心空境寂。",
    "X73n1456_053:0836a18": "其樂無喻。乃曰。靜極光通達。寂照含&#x8657;空。&#x5374;來觀",
    "X73n1456_053:0836a19": "世間。猶如夢中事。佛語真不吾欺也。歲暮擬新正",
    "X73n1456_053:0836a20": "還山。乃為胡公言臺山林木。苦被姦商砍伐。菩薩",
    "X73n1456_053:0836a21": "道場。將童童不毛矣。公為具疏題請大禁之。自後",
    "X73n1456_053:0836a22": " 國家修建諸剎。皆仗所禁之林木。否則無所取",
    "X73n1456_053:0836a23": "材矣。",
    "X73n1456_053:0836a24": "[0836a24] 五年丁丑。",
    "X73n1456_053:0836b01": "[0836b01] 予三十二歲。春。自鴈門歸。因思父母罔極之恩。且",
    "X73n1456_053:0836b02": "念於法多障。因見南岳思大師發願文。遂發心刺",
    "X73n1456_053:0836b03": "血泥金。寫大方廣佛華嚴經一部。上結般若勝緣。",
    "X73n1456_053:0836b04": "下酬罔極之恩。以是年春創意。先是 慈聖聖母。",
    "X73n1456_053:0836b05": "以保 國選僧誦經。予僭列名。至是 上聞書經。",
    "X73n1456_053:0836b06": "即 賜金紙以助。明年。四月。書經起。徹空師。遊匡",
    "X73n1456_053:0836b07": "山。有詩十首送之。",
    "X73n1456_053:0836b08": "[0836b08] 六年戊寅。",
    "X73n1456_053:0836b09": "[0836b09] 予年三十三。刻意書經。無論點畫大小。每落一筆。",
    "X73n1456_053:0836b10": "念佛一聲。遊山僧俗至者。必令行者通說。予雖手",
    "X73n1456_053:0836b11": "不輟書。然不失應對。凡問訊者。必與談數語。其高",
    "X73n1456_053:0836b12": "人故舊。必延坐禪&#x7240;。對談不失。亦不妨書。對本臨",
    "X73n1456_053:0836b13": "之。亦不錯落。每日如常。略無一毫動靜之相。鄰近",
    "X73n1456_053:0836b14": "諸老宿。竊以為異。率數眾來驗。故意攪擾。及書罷。",
    "X73n1456_053:0836b15": "讀之良信。因問妙師曰。印師何能如此耶。妙師曰。",
    "X73n1456_053:0836b16": "吾友入此三昧純熟耳。予自住山至書經。屢有嘉",
    "X73n1456_053:0836b17": "夢。初一夕。宿。入金剛窟。石門榜大般若寺。及入。則",
    "X73n1456_053:0836b18": "見廣大如空。殿宇樓閣。莊嚴無比。正殿中唯大&#x7240;",
    "X73n1456_053:0836b19": "座。見清涼大師。倚臥&#x7240;上。妙師侍立於左。予急趨",
    "X73n1456_053:0836b20": "入。禮拜立右。聞大師開示。初入法界圓融觀境。謂",
    "X73n1456_053:0836b21": "佛剎互入。主伴交參。往來不動之相。隨說其境。即",
    "X73n1456_053:0836b22": "現&#x89A9;於目前。自知身心交參涉入。示畢。妙師問曰。",
    "X73n1456_053:0836b23": "此何境界。大師笑曰。無境界境界。及覺後。自見心",
    "X73n1456_053:0836b24": "境融徹。無復疑礙。又一夕。夢自身履空上昇。高高",
    "X73n1456_053:0836c01": "無極。落下則見十方迥無所有。唯地平如鏡。琉璃",
    "X73n1456_053:0836c02": "瑩徹。遠望唯一廣大樓閣。閣量如空。閣中盡世間",
    "X73n1456_053:0836c03": "所有人物事業。乃至最小市井鄙事。皆包其中。往",
    "X73n1456_053:0836c04": "來無外。閣中設一高座。紫赤燄色。予心謂金剛寶",
    "X73n1456_053:0836c05": "座。其閣莊嚴。妙嚴不可思議。予歡喜欲近。心中思",
    "X73n1456_053:0836c06": "惟。如何清淨界中。有此雜穢耶。纔作此念。其閣即",
    "X73n1456_053:0836c07": "遠。尋復自思曰。淨穢自我心生耳。其閣即近。頃之。",
    "X73n1456_053:0836c08": "見座前侍列眾僧。身量高大。端嚴無比。忽有一少",
    "X73n1456_053:0836c09": "年比丘。從座後出。捧經一卷而下。授予曰。和尚即",
    "X73n1456_053:0836c10": "說此經。特命授汝。予接之。展視乃金書梵字不識",
    "X73n1456_053:0836c11": "也。遂懷之。因問和尚為誰。曰。彌勒。予喜。隨比丘而",
    "X73n1456_053:0836c12": "上。至閣陛。瞑目斂念而立。忽聞磬聲。開目視之。則",
    "X73n1456_053:0836c13": "見彌勒已登座矣。予即瞻禮。仰視其面。晃耀紫金",
    "X73n1456_053:0836c14": "色。世無可比者。禮畢。自念今者特為我說。則我為",
    "X73n1456_053:0836c15": "當機。遂長跪取卷展之。聞其說曰。分別是識。無分",
    "X73n1456_053:0836c16": "別是智。依識染。依智淨。染有生死。淨無諸佛。至此",
    "X73n1456_053:0836c17": "則身心忽然如夢。但聞空中音聲歷歷。開明心地。",
    "X73n1456_053:0836c18": "不存一字。及覺。恍然言猶在耳也。自此識智之分。",
    "X73n1456_053:0836c19": "了然心目矣。且知所至。乃兜率天彌勒樓閣耳。又",
    "X73n1456_053:0836c20": "一夕。夢僧來報云。北臺頂文殊菩薩設浴請赴。隨",
    "X73n1456_053:0836c21": "至。則入一廣大殿堂。香氣充滿。侍者皆梵僧。即引",
    "X73n1456_053:0836c22": "至浴室。解衣入浴。見有一人。先在池中。視之為女",
    "X73n1456_053:0836c23": "子也。予心惡不欲入。其池中人。故汎其形。則知為",
    "X73n1456_053:0836c24": "男也。乃入共浴。其人以手戽水澆予。從頭而下。灌",
    "X73n1456_053:0837a01": "入五內。如洗肉桶。五臟一一蕩滌無遺。止存一皮。",
    "X73n1456_053:0837a02": "如琉璃籠。洞然透徹。時則池中人呼茶。見一梵僧。",
    "X73n1456_053:0837a03": "擎髑髏半邊如剖瓜狀。視之腦髓淋漓。心甚厭之。",
    "X73n1456_053:0837a04": "其僧乃以手指剜取示予曰。此不淨耶。即入口噉",
    "X73n1456_053:0837a05": "之。如是隨取隨噉。其甘如飴。腦已食盡。唯存血水。",
    "X73n1456_053:0837a06": "其池中人曰。可與之。僧乃授予。予接而飲之。其味",
    "X73n1456_053:0837a07": "如甘露也。飲而下透身毛孔一橫流。飲畢。梵僧搓",
    "X73n1456_053:0837a08": "背。大拍一掌。予即覺。時則通身汗流如水。五內洞",
    "X73n1456_053:0837a09": "然。自此身心如洗。輕快無喻矣。如是者。吉兆居多。",
    "X73n1456_053:0837a10": "總之皆與諸聖酬酢。常聞佛言。常有是好夢。",
    "X73n1456_053:0837a11": "[0837a11] 七年己卯。",
    "X73n1456_053:0837a12": "[0837a12] 予年三十四。是年秋。京都建大慈壽寺完。初 聖",
    "X73n1456_053:0837a13": "母為薦 先帝保 聖躬。欲於五臺修塔院寺舍",
    "X73n1456_053:0837a14": "利寶塔。 諭執政。以為臺山去京窵遠。遂卜附京",
    "X73n1456_053:0837a15": "吉地。建大慈壽寺。是年工完。覆奏 聖母。以為未",
    "X73n1456_053:0837a16": "滿臺山之願。諭 皇上仍遣內官帶夫匠三千人",
    "X73n1456_053:0837a17": "來山修造。是時 朝廷初作佛事。內官初遣於外。",
    "X73n1456_053:0837a18": "恐不能卒業。有傷法門。予力調護。始終無恙。",
    "X73n1456_053:0837a19": "[0837a19] 八年庚辰。",
    "X73n1456_053:0837a20": "[0837a20] 予年三十五。是年特 旨。天下清丈田糧。寸土不",
    "X73n1456_053:0837a21": "遺。臺山從來。未入版額。該縣姦人蒙蔽。欲飛額糧",
    "X73n1456_053:0837a22": "五百石於臺山。屢行文查報地土。合山叢林靜室。",
    "X73n1456_053:0837a23": "無一人可安者。自此臺山為狐窟矣。諸山耆舊集。",
    "X73n1456_053:0837a24": "白予。予安之曰。諸師第無憂。緩圖之。予於是宛轉",
    "X73n1456_053:0837b01": "設法。具白當道。竟免清丈。未加升合。臺山道場遂",
    "X73n1456_053:0837b02": "以全。",
    "X73n1456_053:0837b03": "[0837b03] 九年辛巳。",
    "X73n1456_053:0837b04": "[0837b04] 予年三十六。是年建無遮會。初妙師亦刺血書華",
    "X73n1456_053:0837b05": "嚴經。與予同願。欲建一圓滿道場。名無遮會。妙師",
    "X73n1456_053:0837b06": "募化。錢糧畢集。京中請大德僧五百眾。其道場事",
    "X73n1456_053:0837b07": "宜俱備。適皇 上有旨祈 皇嗣。遣官於武當。 聖",
    "X73n1456_053:0837b08": "母遣官於五臺。即於本寺。予以為沙門所作一切",
    "X73n1456_053:0837b09": "佛事。無非為 國祝釐。陰翊 皇度。今祈 皇儲。",
    "X73n1456_053:0837b10": "乃為 國之本也。莫大於此者。願將所營道場事",
    "X73n1456_053:0837b11": "宜一切。盡歸併於求儲一事。不可為區區一己之",
    "X73n1456_053:0837b12": "名也。妙師意不解。 上遣內使亦不解事。但以阿",
    "X73n1456_053:0837b13": "附為心。予大不然。乃力爭忤之。竟從予議。頃之。江",
    "X73n1456_053:0837b14": "南妖人作難。忌者即欲借此中傷。以破道場。然以",
    "X73n1456_053:0837b15": "為 國求儲之題目。竟保全。始終無虞。是年修塔",
    "X73n1456_053:0837b16": "成。予即以金書華嚴經。安置塔藏。有願文一卷。予",
    "X73n1456_053:0837b17": "自募造華藏世界轉輪藏成。為建道場於內。應用",
    "X73n1456_053:0837b18": "供具器物齋糧果品一切所需。妙師在京若罔知。",
    "X73n1456_053:0837b19": "皆予一力經營。九十晝夜。目不交睫。及十月臨期。",
    "X73n1456_053:0837b20": "妙師率所請五百餘僧。一日畢集。內外千人。其安",
    "X73n1456_053:0837b21": "居供具茶飯齋食。條然不失不亂。亦不知所從出。",
    "X73n1456_053:0837b22": "觀者莫不駭然。初開啟水陸佛事七晝夜。予七日",
    "X73n1456_053:0837b23": "之內。粒米不糝。但飲水而已。然應事不缺。供諸佛",
    "X73n1456_053:0837b24": "菩薩。每日換供五百卓。次第不失。不知所從來。觀",
    "X73n1456_053:0837c01": "者以為神運。予亦自知佛力加被也。",
    "X73n1456_053:0837c02": "[0837c02] 十年壬午。",
    "X73n1456_053:0837c03": "[0837c03] 予三十七歲。是春三月。講華嚴玄談。百日之內。常",
    "X73n1456_053:0837c04": "住上牌一千眾。十方雲集僧俗。每日不下萬眾。一",
    "X73n1456_053:0837c05": "食如坐一堂。不雜不亂。不聞傳呼剝啄之聲。皆予",
    "X73n1456_053:0837c06": "一人指揮。餘無措目者。智者不知所以然也。生平",
    "X73n1456_053:0837c07": "精力。&#x8462;竭於此。三月會罷。盡庫內所餘。一應錢糧。",
    "X73n1456_053:0837c08": "約可萬計。盡行封付本寺主者。以為常住。予與妙",
    "X73n1456_053:0837c09": "師。一&#x9262;飄然長往矣。妙師往蘆芽。予以疾往真定",
    "X73n1456_053:0837c10": "障石巖調養。作詩一首。有削壁插天應隘日。斷崖",
    "X73n1456_053:0837c11": "無路只飛梯之句。是年八月 皇子生。予復之京",
    "X73n1456_053:0837c12": "西中峰寺。作重刻中峰廣錄序。結冬水齋於石室。",
    "X73n1456_053:0837c13": "[0837c13] 十一年癸未。",
    "X73n1456_053:0837c14": "[0837c14] 予年三十八。春正月。水齋畢。然以臺山&#x8657;聲。謂大",
    "X73n1456_053:0837c15": "名之下。難以久居。遂蹈東海之上。始易號憨山。時",
    "X73n1456_053:0837c16": "則不復知有澄印矣。始予為本寺回祿。志在興復。",
    "X73n1456_053:0837c17": "故修行以約緣。然居臺山八年。頗有機會。恐遠失",
    "X73n1456_053:0837c18": "時。故隱居東海。此本心也。夏四月。八日。至牢山。初",
    "X73n1456_053:0837c19": "玅師別時。以予不能獨行。乃命法屬德宗為侍者。",
    "X73n1456_053:0837c20": "予初因閱華嚴疏菩薩住處品云。東海有處名那",
    "X73n1456_053:0837c21": "羅延窟。從昔以來。諸菩薩眾於中止住。清&#x51C9;疏云。",
    "X73n1456_053:0837c22": "梵語那羅延。此云堅牢。即東海之牢山也。禹貢青",
    "X73n1456_053:0837c23": "州登萊之境。今有窟存焉。予因慕之。遂特訪至牢",
    "X73n1456_053:0837c24": "山。果得其處。&#x8462;不可居。乃探山南之最深處。背負",
    "X73n1456_053:0838a01": "眾山。面吞大海。極為奇絕。信非人間世也。地名觀",
    "X73n1456_053:0838a02": "音菴。&#x8462;古剎也。唯廢基存焉。考之。乃元初七真。出",
    "X73n1456_053:0838a03": "於東方。假世祖威福。多占佛寺。改為道院。及世祖",
    "X73n1456_053:0838a04": "西征回。僧奏聞。多命恢復。唯牢山僻居海上。故未",
    "X73n1456_053:0838a05": "及之耳。予喜其地幽僻。真逃人絕世之所。志願居",
    "X73n1456_053:0838a06": "之。初掩片蓆於樹下。七閱月。後得土人張大心居",
    "X73n1456_053:0838a07": "士。為誅茅結廬以居。入山期年。人無往來。心甚樂",
    "X73n1456_053:0838a08": "也。時即墨靈山寺。有桂峰法師。一方眼目也。喜得",
    "X73n1456_053:0838a09": "相與。",
    "X73n1456_053:0838a10": "[0838a10] 十二年甲申。",
    "X73n1456_053:0838a11": "[0838a11] 予年三十九。秋七月。 聖母以五臺祈嗣之勞。訪",
    "X73n1456_053:0838a12": "求主事三人。乃大方妙峰與予也。二師已至。受",
    "X73n1456_053:0838a13": " 賜。獨訪予不得。因力求之。乃命舊主人龍華寺住",
    "X73n1456_053:0838a14": "持瑞菴親訪之。公知予在海上。乃杖策而至。具宣",
    "X73n1456_053:0838a15": " 慈旨。某懇謝曰。倘蒙 聖恩容老山海。受 賜",
    "X73n1456_053:0838a16": "多矣。又何求其他。公覆報。 聖意不已。尋卜地建",
    "X73n1456_053:0838a17": "寺於西山。髓遣內使至。期以必往。予竟謝不就。中",
    "X73n1456_053:0838a18": "使回報以居山堅臥之志。 聖意憐之。問無房舍。",
    "X73n1456_053:0838a19": "即發三千金。仍遣前使送至。以修菴居。及至。予力",
    "X73n1456_053:0838a20": "止之曰。我茅屋數椽。有餘樂矣。何用多為。使者強",
    "X73n1456_053:0838a21": "之。不敢覆 命。予曰。古人有矯詔濟饑之事。今山",
    "X73n1456_053:0838a22": "東歲凶。何不廣 聖慈於饑民乎。乃令僧領來使",
    "X73n1456_053:0838a23": "&#x5FA7;散各府之僧道孤老獄囚。各取所司印冊繳報",
    "X73n1456_053:0838a24": " 聖情大悅。感歎不已。及後予罹難下鎮撫。鞫予",
    "X73n1456_053:0838b01": "數用內帑金。予對以請查內庫支籍 上查止此",
    "X73n1456_053:0838b02": "濟饑一事。餘無一毫 上意竟解。",
    "X73n1456_053:0838b03": "[0838b03] 十三年乙酉。",
    "X73n1456_053:0838b04": "[0838b04] 予年四十。東人從來不知僧。予居山中。則黃氏族",
    "X73n1456_053:0838b05": "最大。諸子漸漸親近。方今所云外道羅清者。乃山",
    "X73n1456_053:0838b06": "下之城陽人。外道生長地。故其教&#x5FA7;行東方。絕不",
    "X73n1456_053:0838b07": "知有三寶。予居此。漸漸攝化。久之凡為彼師長者。",
    "X73n1456_053:0838b08": "率眾來歸。自此始知有佛法。乃予開創之始也。",
    "X73n1456_053:0838b09": "[0838b09] 十四年丙戌。",
    "X73n1456_053:0838b10": "[0838b10] 予年四十一。是年頒藏經。先 國初刻藏。有此方",
    "X73n1456_053:0838b11": "撰述諸經未入藏者 今上聖母命補入之。刻完",
    "X73n1456_053:0838b12": " 皇上敕頒十五藏。散施天下名山。首以四部施",
    "X73n1456_053:0838b13": "四邊境。東海牢山。南海普陀。西蜀峨嵋。北邊蘆芽。",
    "X73n1456_053:0838b14": "時 聖母以臺山因緣。且數召。予不知。賜亦不受。",
    "X73n1456_053:0838b15": "乃以藏經一部。首送東海。初未知也。及至牢山。無",
    "X73n1456_053:0838b16": "可安頓。撫按行所在有司供奉。予見有 敕命。乃",
    "X73n1456_053:0838b17": "詣京謝 恩。比蒙 聖慈。命合眷各出布施修寺",
    "X73n1456_053:0838b18": "安供。請 命名曰海印寺。予在京聞達觀。禪師訪",
    "X73n1456_053:0838b19": "予於海上。即趨歸。兼程追之。值師出山。尋即同回。",
    "X73n1456_053:0838b20": "盤桓兩旬。贈予詩。有閑來居海上。名誤落山東之",
    "X73n1456_053:0838b21": "句。是年冬十一月。予自辛巳以來。率多勞動。未得",
    "X73n1456_053:0838b22": "寧止。故多疲倦。至今禪室初就。始得安居。身心放",
    "X73n1456_053:0838b23": "下。其樂無喻。一夕靜坐夜起。見海湛空澄。雪月交",
    "X73n1456_053:0838b24": "光。忽然身心世界。當下平沉。如空華影落。洞然壹",
    "X73n1456_053:0838c01": "大光明藏。了無一物。即說偈曰。海湛空澄雪月光。",
    "X73n1456_053:0838c02": "此中凡聖絕行藏。金剛眼突空華落。大地都歸寂",
    "X73n1456_053:0838c03": "滅場。即歸室中。取楞嚴印正。開卷即見汝身汝心。",
    "X73n1456_053:0838c04": "外及山河&#x8657;空大地。咸是妙明真心中物。則全經",
    "X73n1456_053:0838c05": "觀境。了然心目。隨命筆述楞嚴懸鏡一卷。燭才半",
    "X73n1456_053:0838c06": "枝。已就。時禪堂方開靜。即喚維那入室。為予讀之。",
    "X73n1456_053:0838c07": "自亦如聞夢語也。",
    "X73n1456_053:0838c08": "[0838c08] 十五年丁亥。",
    "X73n1456_053:0838c09": "[0838c09] 予年四十二。是年修造殿宇。始開堂為眾說戒。自",
    "X73n1456_053:0838c10": "是四方衲子日益至。為居士作心經直說。是年秋。",
    "X73n1456_053:0838c11": "胡中丞公。請告歸田。攜其親之子。送出家為侍者。",
    "X73n1456_053:0838c12": "命名福善。",
    "X73n1456_053:0838c13": "[0838c13] 十六年戊子。",
    "X73n1456_053:0838c14": "[0838c14] 予年四十三。時學人讀予楞嚴懸鏡。請曰。此經心",
    "X73n1456_053:0838c15": "觀具明。第未全消文字。恐後學不易入。願字字消",
    "X73n1456_053:0838c16": "歸觀心。則莫大之法施也。予始創意述通議。已立",
    "X73n1456_053:0838c17": "大旨。然猶未屬稿。",
    "X73n1456_053:0838c18": "[0838c18] 十七年己丑。",
    "X73n1456_053:0838c19": "[0838c19] 予年四十四。是年閱藏。為眾講法華經起信論。予",
    "X73n1456_053:0838c20": "自別五臺。時有省親之心。且恐落世諦也。姑自驗",
    "X73n1456_053:0838c21": "之。一夕靜坐。忽開眼有偈曰。煙波日日浸寒空。魚",
    "X73n1456_053:0838c22": "鳥同遊一鏡中。昨夜忽沈天外月。孤明應自混驪",
    "X73n1456_053:0838c23": "龍。乃急呼侍者曰。吾今可歸故鄉見二老矣。先是",
    "X73n1456_053:0838c24": "為報恩寺乞請大藏經一部。冬十月至京請藏",
    "X73n1456_053:0839a01": " 上即命送&#x8CF7;行。十一月至龍江本寺。寶塔放光連",
    "X73n1456_053:0839a02": "日。及迎經之日。塔光如橋。向北迎經。僧自光中行。",
    "X73n1456_053:0839a03": "及安經建道場。光相日日不絕。瞻禮者。曰萬餘人。",
    "X73n1456_053:0839a04": "以為希有之瑞。老母聞予至。先遣人候問何日到",
    "X73n1456_053:0839a05": "家。予曰。我為 朝廷事。非為家也。若老母能相見。",
    "X73n1456_053:0839a06": "歡喜如未別時。止可信宿。否則我不歸矣。老母聞",
    "X73n1456_053:0839a07": "之曰。再生相見。歡喜不了。那更有悲。一面即可。況",
    "X73n1456_053:0839a08": "兩宿耶。及予歸。老母相見。欣然絕倒。予大以為異。",
    "X73n1456_053:0839a09": "及夜坐。族中長者。問從船來陸來。老母應聲曰。何",
    "X73n1456_053:0839a10": "問從船來陸來。問者曰。從何處來。老母曰。從空中",
    "X73n1456_053:0839a11": "來。予驚曰。怪得當時老婆子能捨我也。因問老母",
    "X73n1456_053:0839a12": "曰。別後想我否。母曰安得不想。予曰母何以自遣。",
    "X73n1456_053:0839a13": "母曰。始而不知。既知爾在五臺。因問師家。五臺在",
    "X73n1456_053:0839a14": "何處。曰在北斗之下。即令郎住處也。我自此夜禮",
    "X73n1456_053:0839a15": "北斗。稱菩薩名。則不復想矣。今謂你死。則不拜亦",
    "X73n1456_053:0839a16": "絕想矣。今見爾。乃化身來也。予明日祭祖塋為二",
    "X73n1456_053:0839a17": "親卜得葬穴。時老父已八十。予戲曰。今日活埋老",
    "X73n1456_053:0839a18": "子。省他日又來也。予把钁斫地。老母奪之曰。老婆",
    "X73n1456_053:0839a19": "婆自埋。又何煩人。連斫數十下。三日告別。老母歡",
    "X73n1456_053:0839a20": "然如故。未嘗蹙眉。予始知老母非尋常也。即墨有",
    "X73n1456_053:0839a21": "黃生納善字子光者。乃今大司公之弟也。初予至",
    "X73n1456_053:0839a22": "海上時。年十九歲。即歸依請益。授以楞嚴。二月成",
    "X73n1456_053:0839a23": "誦。從此齋素。雖父母責之。不異其心。切志參究。&#x8107;",
    "X73n1456_053:0839a24": "不至席。時予南歸。光私念曰。吾生邊地。長劫不聞",
    "X73n1456_053:0839b01": "三寶名。今幸遇大善知識。為不請友。倘不回。吾輩",
    "X73n1456_053:0839b02": "失依怙矣。乃對觀音大士。破臂然燈供養。求大士",
    "X73n1456_053:0839b03": "保予早歸。自後火瘡發痛。日夜危坐。持觀音大士",
    "X73n1456_053:0839b04": "名號。三月乃愈。愈時見瘡痕結一大士像。眉目身",
    "X73n1456_053:0839b05": "衣。宛然如畫。即其母妻亦未知也。恒求出家。予絕",
    "X73n1456_053:0839b06": "不聽。乃曰。弟子打箇筋斗來。師又何能止我乎。是",
    "X73n1456_053:0839b07": "知篾戾車地。未嘗斷佛種也。初予以重修本寺志",
    "X73n1456_053:0839b08": "居臺山。事已有機。但以動至數十萬計未易言。故",
    "X73n1456_053:0839b09": "待時於海上。至是機將熟。乃借送大藏因緣回南",
    "X73n1456_053:0839b10": "都。具得本寺始末回。覆命具奏 聖母。且云。工大",
    "X73n1456_053:0839b11": "費鉅難輕舉。願乞 聖母日減膳羞百兩。積之三",
    "X73n1456_053:0839b12": "年事可舉。十年工可成 聖情大悅。即 命於是",
    "X73n1456_053:0839b13": "年十二月儲積始。",
    "X73n1456_053:0839b14": "[0839b14] 十八年庚寅。",
    "X73n1456_053:0839b15": "[0839b15] 予年四十五。是年殿宇成。春為 聖母代書法華",
    "X73n1456_053:0839b16": "經。時有鄉宦欲謀道場者。乃搆方外黃冠。假稱占",
    "X73n1456_053:0839b17": "彼道院。聚集多人訟於撫院。開府李公。先具悉其",
    "X73n1456_053:0839b18": "事。痛恨之。下送萊州府。窮治其狀。予親聽理。力捄",
    "X73n1456_053:0839b19": "之。無賴數百眾作鬨於府城。有匡人之圍。時有隨",
    "X73n1456_053:0839b20": "侍二人。予斥之他往。乃獨徐行其中。為首一人。持",
    "X73n1456_053:0839b21": "銅牌。有利刃出其鞘。鼓舞予前。欲殺予。予笑視之",
    "X73n1456_053:0839b22": "曰。爾殺人何以自處。其人氣索。即收牌刀。圍行城",
    "X73n1456_053:0839b23": "外二里許。將分路。狂眾疑彼為首者。有利於予。即",
    "X73n1456_053:0839b24": "欲毆之。予默計彼眾一鼓。則其人危矣。奈何。乃躊",
    "X73n1456_053:0839c01": "躇將別。即拉住首者。同至寓處。閉門解衣磅&#x7934;。談",
    "X73n1456_053:0839c02": "笑自若。取瓜果共噉之。時滿市喧云。方士殺僧矣。",
    "X73n1456_053:0839c03": "太守聞之。即遣多役並捕之。彼眾惶懼。皆叩首求",
    "X73n1456_053:0839c04": "解免。予曰。勿懼亦勿辯。第聽予言何如耳。及至。太",
    "X73n1456_053:0839c05": "守問曰。狂徒殺僧耶。予曰。未也。來捕時。僧方與彼",
    "X73n1456_053:0839c06": "為首者同食瓜果耳。守曰。何以作鬨。予曰。市暄耳",
    "X73n1456_053:0839c07": "太守欲枷彼。予曰將欲散之。枷則固拘之也。太守",
    "X73n1456_053:0839c08": "悟。乃令地方盡驅之。狂眾不三日盡行解散。由是",
    "X73n1456_053:0839c09": "此事遂寧。是歲作觀老莊影響論。",
    "X73n1456_053:0839c10": "[0839c10] 十九年辛卯。",
    "X73n1456_053:0839c11": "[0839c11] 予年四十六歲。是年 聖母造檀香毗盧佛像。建",
    "X73n1456_053:0839c12": "大殿。是年秋。門人黃子光坐脫。",
    "X73n1456_053:0839c13": "[0839c13] 二十年壬辰。",
    "X73n1456_053:0839c14": "[0839c14] 予年四十七。是年秋七月。予至京訪達觀禪師於",
    "X73n1456_053:0839c15": "上方。晉時有琬公。慮三災壞劫無佛法。乃刻石經",
    "X73n1456_053:0839c16": "藏石室。其塔院為僧所賣。師贖之。欲得予作記。予",
    "X73n1456_053:0839c17": "適至。師大喜。及見。即同過石經山。乃為作琬公塔",
    "X73n1456_053:0839c18": "院記。及重藏舍利記。并前所作有海印稿。時與達",
    "X73n1456_053:0839c19": "師相對盤桓四十晝夜。為生平之奇。",
    "X73n1456_053:0839c20": "[0839c20] 二十一年癸巳。",
    "X73n1456_053:0839c21": "[0839c21] 予年四十八。是年山東大饑。死者載道。山中所儲",
    "X73n1456_053:0839c22": "齋糧。盡分賑近山之民。不足。又乘便舟至遼東糴",
    "X73n1456_053:0839c23": "豆數百石以濟之。由是邊山。四社之民。無一饑死",
    "X73n1456_053:0839c24": "者。",
    "X73n1456_053:0840a01": "[0840a01] 二十二年甲午。",
    "X73n1456_053:0840a02": "[0840a02] 予年四十九。是年春三月。山東開府鄭崑崖公。入",
    "X73n1456_053:0840a03": "山見訪問法。為說方便語。冬十月。入賀 聖節。至",
    "X73n1456_053:0840a04": "京留過歲。請說戒於慈壽寺。時予以修本寺因緣。",
    "X73n1456_053:0840a05": "知 聖母儲已厚。乃請舉事。時 上以倭犯朝鮮。",
    "X73n1456_053:0840a06": "方議往討。姑徐徐。乃寢。"
}