{
    "T32n1690_001:0784c19": "No. 1690",
    "T32n1690_001:0784c20": "賓頭盧突羅闍為優陀延王說法",
    "T32n1690_001:0784c21": "經",
    "T32n1690_001:0784c23": "宋天竺三藏求那跋陀羅譯",
    "T32n1690_001:0784c24": "[0784c24] 欲樂味甚少。憂苦患甚多。是以智者。應修方",
    "T32n1690_001:0784c25": "便。速離眾欲。勤行淨行。我昔曾聞。千福王",
    "T32n1690_001:0784c26": "子。名優陀延。紹父王位。住拘舍彌城。其城殊",
    "T32n1690_001:0784c27": "妙。寬博嚴淨。晃爛宮觀。映飾綺麗。&#x7A93;牖通",
    "T32n1690_001:0784c28": "&#x758E;。交絡珠網。樓觀千萬。莊挍此城。街巷相",
    "T32n1690_001:0784c29": "當。阡陌齊整。市肆充盈。多諸珍寶。其城周",
    "T32n1690_001:0785a01": "匝。有好林苑。樹木翠蔚。花果茂盛。泉流清",
    "T32n1690_001:0785a02": "潔。生眾蓮華。青黃赤白。文色相映。鴻鴈鴛",
    "T32n1690_001:0785a03": "鴦。孔雀鸚鵡。迦陵頻伽。命命之鳥。其聲相",
    "T32n1690_001:0785a04": "和。猶如樂音。壯麗之盛。如奇羅娑山王。",
    "T32n1690_001:0785a05": "崇巖峻岳。而自莊嚴。又像帝釋所居喜見之",
    "T32n1690_001:0785a06": "城。優陀延王。形貌端正。威相具足。聰明黠",
    "T32n1690_001:0785a07": "慧。武勇絕倫。才伎兼備。靡所不知。善能",
    "T32n1690_001:0785a08": "&#x546A;象。令諸山象。咸來赴集。又能控御。皆令調",
    "T32n1690_001:0785a09": "順。又善彈琴。和雅中節。宮商相應。鳥獸率",
    "T32n1690_001:0785a10": "舞。合眾香丸。用降怨敵。香氣所及。盡來",
    "T32n1690_001:0785a11": "歸順。善能刻畫。曲得相貌。其所圖像。真形",
    "T32n1690_001:0785a12": "無異。六十二藝。悉皆備具。衣服飲食。不尚",
    "T32n1690_001:0785a13": "豐奢。矜窮敬老。存恤民庶。正法治國。日夕",
    "T32n1690_001:0785a14": "忘倦。禮儀法律。一依古典。如昔哲王。什奢",
    "T32n1690_001:0785a15": "之等。國富民殷。庫藏盈溢。福德之人。集生",
    "T32n1690_001:0785a16": "其國。受王風化。咸皆修善。博通經學。明解",
    "T32n1690_001:0785a17": "諸論。世間典籍。無不綜練。勇健雄武。如羅",
    "T32n1690_001:0785a18": "摩延阿純之等。由王先身辟支佛所種諸善",
    "T32n1690_001:0785a19": "根。獲報如是。王之威德。&#x96A3;國畏伏。道化光",
    "T32n1690_001:0785a20": "被。聲聞天下。時輔相子。名賓頭盧突羅闍。",
    "T32n1690_001:0785a21": "姿容豐美。世所希有。聰明智慧。博聞廣識。",
    "T32n1690_001:0785a22": "仁慈汎愛。志存濟苦。勸化國民。盡修十善。信",
    "T32n1690_001:0785a23": "樂三寶。出家學道。得具足果。遊行教化。還拘",
    "T32n1690_001:0785a24": "舍彌城。欲度親黨。遍行乞食。乞食已訖。於",
    "T32n1690_001:0785a25": "林樹下。結跏趺坐。思惟入定。時有一人。識",
    "T32n1690_001:0785a26": "賓頭盧。來白王言。昔輔相子。賓頭盧者。今近",
    "T32n1690_001:0785a27": "在此林中樹下。王聞歡喜。心懷敬仰。便&#x52C5;嚴",
    "T32n1690_001:0785a28": "駕。將諸宮人眷屬僕從。詣尊者所。問訊既",
    "T32n1690_001:0785a29": "竟。命王就坐。王即思惟。所有疑事。今當問",
    "T32n1690_001:0785b01": "之。而作是言。賓頭盧。今我與爾。少小知舊。",
    "T32n1690_001:0785b02": "汝之祖先。世為輔相。聰明智達。常為國師。今",
    "T32n1690_001:0785b03": "既相造欲問疑事。非相惱觸。為我說不。尊者",
    "T32n1690_001:0785b04": "答言。恣爾所問。我當為王分別解說。王以",
    "T32n1690_001:0785b05": "偈問曰。",
    "T32n1690_001:0785b06": " 一切世人  貪著五欲  縱情放逸",
    "T32n1690_001:0785b07": " 以自娛樂  如汝今者  獨處空閑",
    "T32n1690_001:0785b08": " 捨離恩愛  有何榮樂",
    "T32n1690_001:0785b09": "[0785b09] 尊者答言。我觀因緣。皆悉無常。是故出家。以",
    "T32n1690_001:0785b10": "割情愛。樂於林藪。猶如野鹿。專心勤修。永斷",
    "T32n1690_001:0785b11": "煩惱。以智慧斧。破愛樹枝。心無戀著。毒果消",
    "T32n1690_001:0785b12": "滅。諸結駛流生死瀑河。我已得渡。更無憂",
    "T32n1690_001:0785b13": "患。譬如飛鳥得免羅網。陵虛遠逝。名曰解",
    "T32n1690_001:0785b14": "脫。王聞斯語。語賓頭盧。今我勢力。能伏諸",
    "T32n1690_001:0785b15": "國。威德暉赫。有如盛日。首戴天冠。瓔珞盛",
    "T32n1690_001:0785b16": "服。婇女侍衛。如天帝釋。汝今獨處。頗羨",
    "T32n1690_001:0785b17": "我不。尊者答言。我無羨心。王復問言。何故",
    "T32n1690_001:0785b18": "於我而不願羨。尊者答言。我於今日欲泥已",
    "T32n1690_001:0785b19": "乾。諸有結縛。今已解脫。乃至帝釋諸妙天女。",
    "T32n1690_001:0785b20": "尚不生羨。況汝人間鄙穢者乎。誰有智者得",
    "T32n1690_001:0785b21": "離魔縛。渡生死岸。得淨慧眼。壞無明闇。而",
    "T32n1690_001:0785b22": "羨王耶。何有明眼。羨於盲者。何有強健而羨",
    "T32n1690_001:0785b23": "病患。何有無罪而羨獄囚。何有巨富羨於貧",
    "T32n1690_001:0785b24": "窮。何有高貴而羨奴僕。何有智者羨於愚癡。",
    "T32n1690_001:0785b25": "何有勇健羨於儜弱。王聞是已。心懷懊惱。而",
    "T32n1690_001:0785b26": "作是言。汝作方喻。一何苦劇我寧困劣乃如",
    "T32n1690_001:0785b27": "是乎。尊者答言。王無慧眼。煩惱所病。四取",
    "T32n1690_001:0785b28": "駛流之所漂沒。失於勇健。不能精勤。如斯嬰",
    "T32n1690_001:0785b29": "愚。不識真諦。沈淪苦海。是王之分。於五欲",
    "T32n1690_001:0785c01": "中。生希有想。如此之想。實違淨行。王復問",
    "T32n1690_001:0785c02": "言。有何等過。而言違失。尊者答言。此五欲",
    "T32n1690_001:0785c03": "者。眾苦之本。害於眾生。所有善根。如雹害",
    "T32n1690_001:0785c04": "苗。螫惱眾生。甚於毒蛇。亦如熾火。能燒功",
    "T32n1690_001:0785c05": "德亦如野馬。誑惑凡夫。亦如幻化。迷亂惑者。",
    "T32n1690_001:0785c06": "欲詐親善。過於怨家。欲如老牛沒溺污泥。",
    "T32n1690_001:0785c07": "欲如大網纏裹三界。欲如劍道難可履踐。欲",
    "T32n1690_001:0785c08": "能繫閉殺害眾生。一切過患。皆從欲起。如往",
    "T32n1690_001:0785c09": "古時。有婆須天。由欲因緣。為婆利阿修羅之",
    "T32n1690_001:0785c10": "所繫縛。擲沸湯中。婆勒天壞阿修羅城墎。",
    "T32n1690_001:0785c11": "殄滅其民。惱觸苦婆羅王種八純提王及彼",
    "T32n1690_001:0785c12": "百子。悉皆誅滅。鼻多羅阿修羅。害於千眼羅",
    "T32n1690_001:0785c13": "摩。害十頭羅剎。及數千億羅剎之眾。羅漫",
    "T32n1690_001:0785c14": "害因陀羅且翼叉王。摩羅支王。滅多摩羅質",
    "T32n1690_001:0785c15": "種族。迦帝毘王為閻摩尼婆羅門所殺。毘那",
    "T32n1690_001:0785c16": "悉那害提頭賴吒眷屬班細五子。殺十八億",
    "T32n1690_001:0785c17": "人。弼匿安毒多羅蹭伽王種。俱羅王種。彌絺",
    "T32n1690_001:0785c18": "羅檀特伽王種。是等人王。皆為欲故。更相殘",
    "T32n1690_001:0785c19": "滅。即說偈言。",
    "T32n1690_001:0785c20": " 王位雖尊嚴  代謝不暫停",
    "T32n1690_001:0785c21": " 輕疾如電光  須臾歸磨滅",
    "T32n1690_001:0785c22": " 王位極富逸  愚者情愛樂",
    "T32n1690_001:0785c23": " 衰滅死時至  苦劇過下賤",
    "T32n1690_001:0785c24": " 王者居高位  名聞滿四方",
    "T32n1690_001:0785c25": " 端正甚可愛  種種自嚴身",
    "T32n1690_001:0785c26": " 譬如臨死者  著花鬘瓔珞",
    "T32n1690_001:0785c27": " 餘命未幾時  王位亦如是",
    "T32n1690_001:0785c28": " 王者譬如烏  常懷諸恐怖",
    "T32n1690_001:0785c29": " 行住及坐臥  乃至一切時",
    "T32n1690_001:0786a01": " 於其親&#x8E08;中  恒有疑懼心",
    "T32n1690_001:0786a02": " 臣民宮妃后  象馬及珍寶",
    "T32n1690_001:0786a03": " 國土諸所有  一切是王物",
    "T32n1690_001:0786a04": " 諸王捨命時  皆棄無隨者",
    "T32n1690_001:0786a05": " 人王及天王  阿修羅王等",
    "T32n1690_001:0786a06": " 威力逼人民  斧鉞相殘害",
    "T32n1690_001:0786a07": " 不識無常苦  橫增貪嫉惱",
    "T32n1690_001:0786a08": " 譬如妙華林  金蛇睡在中",
    "T32n1690_001:0786a09": " 愚人謂珍寶  盛裏齎歸家",
    "T32n1690_001:0786a10": " 蛇覺縱毒火  焚燒其屋宅",
    "T32n1690_001:0786a11": " 王位如華林  災患如金蛇",
    "T32n1690_001:0786a12": " 愚人以為貴  智者所不樂",
    "T32n1690_001:0786a13": " 譬如以揣肉  置四衢道頭",
    "T32n1690_001:0786a14": " 狐狼烏鷲等  競來諍食之",
    "T32n1690_001:0786a15": " 王位亦如是  眾共諍取之",
    "T32n1690_001:0786a16": " 鳥獸以嘴爪  抓&#x7234;共&#x9B2A;諍",
    "T32n1690_001:0786a17": " 王者以刀矛  相害諍榮位",
    "T32n1690_001:0786a18": " 亦如彼鳥獸  愚癡等無異",
    "T32n1690_001:0786a19": " 我寧食灰土  草菜以自存",
    "T32n1690_001:0786a20": " 此身如癰瘡  會歸當潰爛",
    "T32n1690_001:0786a21": " 云何為此故  造作眾惡業",
    "T32n1690_001:0786a22": " 如食欽婆果  香味悉具足",
    "T32n1690_001:0786a23": " 及其果消時  身體盡爛壞",
    "T32n1690_001:0786a24": " 王位如彼果  失滅生苦惱",
    "T32n1690_001:0786a25": " 譬如有方土  災疫行疾病",
    "T32n1690_001:0786a26": " 有智諸勝人  宜應速遠離",
    "T32n1690_001:0786a27": " 若不遠離者  如逆風執炬",
    "T32n1690_001:0786a28": " 不捨必自燒  如渴飲&#x918E;水",
    "T32n1690_001:0786a29": " 無有飽足時  如十頭羅剎",
    "T32n1690_001:0786b01": " 城郭及眷屬  為欲因緣故",
    "T32n1690_001:0786b02": " 滅壞無有餘  又如寄越王",
    "T32n1690_001:0786b03": " 兄弟有百人  為欲因緣故",
    "T32n1690_001:0786b04": " 亦皆盡敗滅  日種槃趙王",
    "T32n1690_001:0786b05": " 及提頭賴吒  如是諸王等",
    "T32n1690_001:0786b06": " 盡為欲所滅",
    "T32n1690_001:0786b07": "[0786b07] 當知國土猶如羅網。亦如&#x7F82;弶。如深淤泥。亦",
    "T32n1690_001:0786b08": "如洄波。又如海浪。如林被燒。亦如危岸。猶如",
    "T32n1690_001:0786b09": "地獄。何有智者。當樂貪著。如是大苦。何有",
    "T32n1690_001:0786b10": "智者。當生樂想。如是大王。嗚呼怪哉。被欺乃",
    "T32n1690_001:0786b11": "爾。被誑乃爾猶如空拳誑於小兒。速疾不",
    "T32n1690_001:0786b12": "停。猶如幻化。五欲欺誑。亦復如是。猶如猿",
    "T32n1690_001:0786b13": "猴在高山頂見雲彌布以為堅實。謂為是地",
    "T32n1690_001:0786b14": "便以身投墮百丈巖。喪其身命。一切碎滅。亦",
    "T32n1690_001:0786b15": "如野干見甄叔迦樹。其果似肉。見落地時。便",
    "T32n1690_001:0786b16": "往欲食。知其非肉。更復生念。今此非肉。彼",
    "T32n1690_001:0786b17": "樹上者。必當是肉。遂便守之。為其所困五欲",
    "T32n1690_001:0786b18": "誑王。亦復如是。亦如商估以偽珠誑人。五",
    "T32n1690_001:0786b19": "欲誑王。亦復如是。又如嬰愚嗜味貪歡喜",
    "T32n1690_001:0786b20": "丸。人以泥團。而來誑之。謂為真實。走逐疲",
    "T32n1690_001:0786b21": "苦。乃得泥團。如熱時焰誑渴愚夫。猶如眾",
    "T32n1690_001:0786b22": "人前&#x7AEA;於幻橛。能使時眾見種種事。若拔幻",
    "T32n1690_001:0786b23": "橛。色像即滅。猶如畫匠及機關師。如狗吠",
    "T32n1690_001:0786b24": "井自見形影。怒眼&#x7AEA;毛。謂井底影欲共己&#x9B2A;。",
    "T32n1690_001:0786b25": "橫生瞋忿。投井而死。大王。宜善觀察。何有五",
    "T32n1690_001:0786b26": "欲而得常者何有王位而得久停。尊豪威勢。",
    "T32n1690_001:0786b27": "無得住者。何有國界而不遷壞。何有珍寶而",
    "T32n1690_001:0786b28": "不散失。何有欲樂常恒不變。苦之封授必受",
    "T32n1690_001:0786b29": "衰滅。何有合會而不別離。一切五欲。體性實",
    "T32n1690_001:0786c01": "苦。皆從妄想而生於樂。何有諸行不似芭蕉",
    "T32n1690_001:0786c02": "揵闥婆城。大王云何。處生老病死衰禍恐怖",
    "T32n1690_001:0786c03": "逼迫之中。云何能為國土少樂生愛樂想。",
    "T32n1690_001:0786c04": "如林中鹿。四邊火起。如鳥在籠。如魚處網。如",
    "T32n1690_001:0786c05": "龜吞鉤。如師子毒箭入心。如龍處&#x546A;場。如人",
    "T32n1690_001:0786c06": "在屋中四邊火起。如處危朽華堂速疾崩墜。",
    "T32n1690_001:0786c07": "如好華池有水羅剎&#x564F;食於人。重說偈言。",
    "T32n1690_001:0786c08": " 生老病死患  於中未解脫",
    "T32n1690_001:0786c09": " 無明愛毒箭  猶未得拔出",
    "T32n1690_001:0786c10": " 人帝汝云何  而生樂著想",
    "T32n1690_001:0786c11": " 如象處林中  四邊大火起",
    "T32n1690_001:0786c12": " 處此急難處  云何有歡喜",
    "T32n1690_001:0786c13": " 大王應當知  榮位須臾間",
    "T32n1690_001:0786c14": " 智者深觀察  不應於此事",
    "T32n1690_001:0786c15": " 而生希有想  汝何故錯解",
    "T32n1690_001:0786c16": " 實是愛奴僕  而生高貴想",
    "T32n1690_001:0786c17": " 捨上妙財寶  而生大富想",
    "T32n1690_001:0786c18": " 不善解方便  橫生智慧想",
    "T32n1690_001:0786c19": " 為眾煩惱患  橫生無病想",
    "T32n1690_001:0786c20": " 未脫生死胎  橫生無畏想",
    "T32n1690_001:0786c21": " 處十二刺林  橫生無刺想",
    "T32n1690_001:0786c22": " 欲賊劫諸根  橫生無賊想",
    "T32n1690_001:0786c23": "[0786c23] 大王而此身者必歸敗壞。尊豪榮貴。必有衰",
    "T32n1690_001:0786c24": "滅。財寶庫藏。必有散失。大王。如佛言曰。",
    "T32n1690_001:0786c25": "榮位如夢。恩愛暫有。汝於五欲。生於希有難",
    "T32n1690_001:0786c26": "遭之想。賢德於此。豈得名為能善觀察。何以",
    "T32n1690_001:0786c27": "故。榮位恩愛。必有別離。如眾飛鳥夜栖一樹。",
    "T32n1690_001:0786c28": "晨則四散。又如客舍夕則聚賓。明各異路。亦",
    "T32n1690_001:0786c29": "如乘船。異人同載。既至岸已。各自殊道。亦如",
    "T32n1690_001:0787a01": "駛流漂集眾木。須臾之間。隨流分散。猶如浮",
    "T32n1690_001:0787a02": "雲。須臾散滅。作音樂處。男女聚集作樂已",
    "T32n1690_001:0787a03": "後。各自散去。宮人婇女端正美妙。無常理",
    "T32n1690_001:0787a04": "會。會歸捨棄。譬如華樹蜂集其上。花凋落",
    "T32n1690_001:0787a05": "盡。諸蜂遠離。如花池枯涸牸象不入。如大池",
    "T32n1690_001:0787a06": "水鵠樂遊居。及其乾竭更不復近。福盡之",
    "T32n1690_001:0787a07": "家。榮利不近。如密雲聚集。電光暫現。如風",
    "T32n1690_001:0787a08": "吹雲。電光不現。彼不捨汝。汝必捨之。如似",
    "T32n1690_001:0787a09": "夏盡孔雀毛羽悉皆自落。如寒既至鴻鵠遠",
    "T32n1690_001:0787a10": "池。如阿輸伽樹花葉盛時。人所愛樂及其枯",
    "T32n1690_001:0787a11": "悴。無有花葉。人不顧視。猶如花幢。貴者愛",
    "T32n1690_001:0787a12": "敬。華萎縷絕而便棄之。即說偈言。",
    "T32n1690_001:0787a13": " 無常不堅固  如芭蕉水沫",
    "T32n1690_001:0787a14": " 亦如浮雲散  天王尊勝位",
    "T32n1690_001:0787a15": " 危脆亦如是  人帝應當知",
    "T32n1690_001:0787a16": " 貪利極速駛  如水澍深谷",
    "T32n1690_001:0787a17": " 嗜欲極輕疾  動轉如掉索",
    "T32n1690_001:0787a18": " 愚癡染為欲  不覺致墮落",
    "T32n1690_001:0787a19": "[0787a19] 尊者言。大王。我今為王略說譬喻。諸有生死。",
    "T32n1690_001:0787a20": "著味過患。王至心聽。昔日有人。行在曠路。逢",
    "T32n1690_001:0787a21": "大惡象。為象所逐。狂懼走突。無所依怙見一",
    "T32n1690_001:0787a22": "丘井。即尋樹根。入井中藏。有白黑鼠。牙齧樹",
    "T32n1690_001:0787a23": "根。此井四邊。有四毒蛇。欲螫其人。而此井",
    "T32n1690_001:0787a24": "下。有大毒龍。傍畏四蛇。下畏毒龍。所攀之",
    "T32n1690_001:0787a25": "樹。其根動搖。樹上有蜜三渧。墮其口中。",
    "T32n1690_001:0787a26": "于時動樹撐壞蜂窠。眾蜂散飛。唼螫其人。有",
    "T32n1690_001:0787a27": "野火起。復來燒樹。大王當知。彼人苦惱。不可",
    "T32n1690_001:0787a28": "稱計。王愁憂厭惡而言。彼人得味甚少。苦患",
    "T32n1690_001:0787a29": "甚多。其所味者。如牛跡水。其所苦患猶如大",
    "T32n1690_001:0787b01": "海。味如芥子。苦如須彌。味如螢火。苦如日",
    "T32n1690_001:0787b02": "月。如藕根孔比於太虛。亦如蚊子比金翅",
    "T32n1690_001:0787b03": "鳥。其味苦惱多少如是。尊者言。大王。曠野",
    "T32n1690_001:0787b04": "者。喻於生死。彼男子者。喻於凡夫。象喻無",
    "T32n1690_001:0787b05": "常。丘井喻於人身。樹根喻人命。白黑鼠者。",
    "T32n1690_001:0787b06": "喻晝夜。齧樹根者。喻念念滅。四毒蛇喻四大。",
    "T32n1690_001:0787b07": "蜜者喻五欲。眾蜂喻惡覺觀。野火燒者喻",
    "T32n1690_001:0787b08": "老。下毒龍者喻死。是故當知。欲味甚少。苦",
    "T32n1690_001:0787b09": "患甚多。生老病死。於一切人。皆得自在。世",
    "T32n1690_001:0787b10": "間之人。身心勞苦。無歸依處。眾苦所逼。輕",
    "T32n1690_001:0787b11": "疾如電。是可憂愁。不應愛著。大王。今我語",
    "T32n1690_001:0787b12": "王。言雖&#x9E81;惡。實是利益。王聞是語。衣毛皆",
    "T32n1690_001:0787b13": "&#x7AEA;。悲喜交集。涕泣流淚。即起合掌。五體投",
    "T32n1690_001:0787b14": "地。白尊者言。我之嬰愚。無有智慧。我之下",
    "T32n1690_001:0787b15": "賤。作斯狂言。如是狂言。聽我懺悔。尊者言。",
    "T32n1690_001:0787b16": "我於今者。以忍出家。無不忍受。我心清淨。",
    "T32n1690_001:0787b17": "猶如秋月淨無雲翳。王今懺悔。願使大王猶",
    "T32n1690_001:0787b18": "如天帝得見道跡。王大歡喜。與諸眷屬。作禮",
    "T32n1690_001:0787b19": "還宮。"
}