{
    "X01n0028_001:0454c05": "No. 28",
    "X01n0028_001:0454c06": "佛說造像量度經",
    "X01n0028_001:0454c08": "大清內閣掌譯番蒙諸文西番學總管儀賓",
    "X01n0028_001:0454c09": " 工布查布 譯",
    "X01n0028_001:0454c10": "[0454c10] 如是我聞。一時佛在舍衛國。祇樹給孤獨園。與諸菩",
    "X01n0028_001:0454c11": "薩聲聞弟子。一切人天龍神。無量眷屬大眾俱。正乃",
    "X01n0028_001:0454c12": "世尊。因為母說法。將升忉利天土時也。爾時賢者舍",
    "X01n0028_001:0454c13": "利弗。向佛敬禮而作是言。世尊不住斯間。若有善人",
    "X01n0028_001:0454c14": "不勝懷慕。思&#x89A9;世尊。願造容像者。則其法如何為之。",
    "X01n0028_001:0454c15": "佛言。善哉舍利弗。我今暫升天土。未旋斯間。或示無",
    "X01n0028_001:0454c16": "餘涅槃之後。若有善人。思&#x89A9;瞻仰。及為自他利益作",
    "X01n0028_001:0454c17": "福田故。願造容像者。則須遵準量度法為之。如來身",
    "X01n0028_001:0454c18": "量。縱廣相稱。如尼拘[口*落](二合)陀樹。滿自一尋。今其體肢",
    "X01n0028_001:0454c19": "大小節分。豎橫制度。起從頂髻。略說於汝。諦聽。善思",
    "X01n0028_001:0454c20": "念之。於是世尊即說伽陀曰。",
    "X01n0028_001:0454c21": "[0454c21] 以自手指量。百有二十指。肉髻崇四指。髮際亦如此。",
    "X01n0028_001:0454c22": "面輪豎縱度。帶半十二指。分三為額鼻。及頦俱得一。",
    "X01n0028_001:0454c23": "下分四指半。頦身只二指。廣向十六足。深分逕四指。",
    "X01n0028_001:0454c24": "上唇長二指。寬有其半矣。中顯頻婆形。邊角各一指。",
    "X01n0028_001:0455a01": "口長度四指。賢者須要知。牙齒數四十。堅密白淨齊。",
    "X01n0028_001:0455a02": "下唇長六足。寬深亦如是。人中凹槽闊。三分指之一。",
    "X01n0028_001:0455a03": "鼻寬二指量。準高指半矣。鼻孔圓且藏。竅闊有半指。",
    "X01n0028_001:0455a04": "雙翅勻真圓。鼻柱橫半指。目間曠八足。長分應四指。",
    "X01n0028_001:0455a05": "白黑睛三分。各分得滿指。黑珠作五分。正中是眸子。",
    "X01n0028_001:0455a06": "眼寬只一足。其胞有三指。式如蓮花瓣。清瑩金精色。",
    "X01n0028_001:0455a07": "印堂白毫地。廣帶半一指。眉如初月牙。中高長四指。",
    "X01n0028_001:0455a08": "耳廣有二指。尖等眉中齊。洞明寬四足。竅孔得半指。",
    "X01n0028_001:0455a09": "耳朵高四麥。橫分應滿指。耳內上下略。四分指之一。",
    "X01n0028_001:0455a10": "連槽深分總。二指加半指。耳葉四指半。耳垂長五指。",
    "X01n0028_001:0455a11": "輪郭髮際邊。可愛盡難比。首圍面三倍。如寶&#x8462;適意。",
    "X01n0028_001:0455a12": "兩耳面相去。十有八布指。復其背後間。相去十四指。",
    "X01n0028_001:0455a13": "合較週匝度。三十有六指。頸瓶廣八指。圓二十四指。",
    "X01n0028_001:0455a14": "頸邊至肩甲。平量十二指。手長總四&#x6429;。臑長二十指。",
    "X01n0028_001:0455a15": "臂有十六指。巨週亦如此。肩尖圓且滿。根圍二十四。",
    "X01n0028_001:0455a16": "從起中指尖。手頭正一&#x6429;。掌縱應七指。廣分是五指。",
    "X01n0028_001:0455a17": "掌肉平飽滿。滋潤光滑赤。顯諸吉祥紋。螺輪華&#x920E;飾。",
    "X01n0028_001:0455a18": "將指之長分。前面得五指。此指梢節中。食指之尖至。",
    "X01n0028_001:0455a19": "屈指之長分。比將矮半指。小梅指頭尖。至屈末半節。",
    "X01n0028_001:0455a20": "四皆具三節。甲&#x8462;半節矣。巨指長四指。其週亦如是。",
    "X01n0028_001:0455a21": "此指只兩節。甲遮如前矣。巨指食指根。相去應三指。",
    "X01n0028_001:0455a22": "小指根以下。四指半至基。項心臍乳間。帶半十二指。",
    "X01n0028_001:0455a23": "自乳尖至腋。平量六指矣。兩腋相去度。二十有五指。",
    "X01n0028_001:0455a24": "胸堂週圍繞。正五十六指。自從雙乳絣。十六指至臍。",
    "X01n0028_001:0455b01": "臍圓有摺旋。深闊皆一指。此處腰圍繞。四十有八指。",
    "X01n0028_001:0455b02": "髀樞邊向裏。平量廿四指。從臍至陰藏。滿&#x6429;加半指。",
    "X01n0028_001:0455b03": "陰藏如馬王。密囊有四指。股奘三十二。長二十五指。",
    "X01n0028_001:0455b04": "近膝圍繞度。二十有八指。連節膝四指。踝骨縱三指。",
    "X01n0028_001:0455b05": "鹿&#x8168;纖圓直。長二十五指。中間週圍繞。二十有一指。",
    "X01n0028_001:0455b06": "踝圍十四指。其邊寬二指。以下四指踵。凸闊得三指。",
    "X01n0028_001:0455b07": "足底豎一&#x6429;。厚分有二指。四指俱三節。甲遮末半矣。",
    "X01n0028_001:0455b08": "將指惟二節。圍繞五指是。長度滿三指。食指亦如是。",
    "X01n0028_001:0455b09": "十六次八分。中屈及小指。大指厚六足。餘漸止滿指。",
    "X01n0028_001:0455b10": "指根連縵網。趺高如龜背。掌平滿柔&#x8F2D;。滋潤色丹赤。",
    "X01n0028_001:0455b11": "輪螺吉祥字。諸妙相深微。如是如來相。一切福德備。",
    "X01n0028_001:0455b12": "[0455b12] 佛說此經已。賢者舍利弗。及諸弟子。一切大眾。聞佛",
    "X01n0028_001:0455b13": "所說。皆大歡喜。信受奉行。"
}