{
    "T36n1736_041:0311c15": "大方廣佛華嚴經隨疏演義鈔卷",
    "T36n1736_041:0311c16": "第四十一",
    "T36n1736_041:0311c18": "唐清涼山大華嚴寺沙門澄觀述",
    "T36n1736_041:0311c19": "[0311c19] 疏。釋此四分具如雜集第十三者。然此論建",
    "T36n1736_041:0311c20": "立補特伽羅。略有七種。謂病行差別故。出",
    "T36n1736_041:0311c21": "離差別故。任持差別故。方便差別故。果差別",
    "T36n1736_041:0311c22": "故。界差別故。修行差別故。今當病行差別。",
    "T36n1736_041:0311c23": "自有七種。一貪行。二瞋行。三癡行。四慢行。",
    "T36n1736_041:0311c24": "五尋伺行。六等分行。七薄塵行。言貪行補",
    "T36n1736_041:0311c25": "特伽羅者。謂有猛利長時貪欲(標也)雖於下劣",
    "T36n1736_041:0311c26": "可愛境界。而能發起上品貪欲(此釋猛利)起即長",
    "T36n1736_041:0311c27": "時無有斷滅(此釋長時)如貪行者。乃至尋伺行",
    "T36n1736_041:0311c28": "者亦爾。各隨自境猛利長行。如理配釋。等",
    "T36n1736_041:0311c29": "分補特伽羅者。謂住自性位煩惱。遠離猛",
    "T36n1736_041:0312a01": "劣。住平等境煩惱故。隨境勢力煩惱現行",
    "T36n1736_041:0312a02": "故。釋曰。猛揀前五。劣揀第七。住平等境釋",
    "T36n1736_041:0312a03": "成自性。隨境勢力煩惱現行。釋自性煩惱。",
    "T36n1736_041:0312a04": "謂勝境貪心即增。劣境貪心則下。不同前",
    "T36n1736_041:0312a05": "五於下劣境起上品貪等。亦猶顏回怒不",
    "T36n1736_041:0312a06": "過分等。或與境等名為等分。又於所起",
    "T36n1736_041:0312a07": "無偏勝劣故云等也。論云薄塵行補特伽",
    "T36n1736_041:0312a08": "羅者。謂住自性位薄煩惱。如前所說自性",
    "T36n1736_041:0312a09": "位煩惱相。今此煩惱望彼微薄故。雖於增",
    "T36n1736_041:0312a10": "上所緣境界。而微薄性煩惱現行。昔所修習",
    "T36n1736_041:0312a11": "勝對治力所推伏故。釋曰。非如前等分",
    "T36n1736_041:0312a12": "等於前境。境勝則貪重等。今勝亦劣故不同",
    "T36n1736_041:0312a13": "前。則父母之&#x8B90;亦無加報。又上有七。經",
    "T36n1736_041:0312a14": "多說四者。取其三毒為不善根故。等分之",
    "T36n1736_041:0312a15": "中攝餘三故故疏云等分。分其輕重輕即",
    "T36n1736_041:0312a16": "薄塵。重即正是。等分既等於境。望於薄塵",
    "T36n1736_041:0312a17": "故為重耳。又等皆相似無有勝劣。前三則",
    "T36n1736_041:0312a18": "有互增之義。疏五求人天樂為樂生死者恐",
    "T36n1736_041:0312a19": "有難云。誰復樂死。故今答云。所謂樂生以",
    "T36n1736_041:0312a20": "生必死故。人天之樂是生死中事故。疏樂事",
    "T36n1736_041:0312a21": "寂者。令成理寂者。即為人意。亦即對治。疏",
    "T36n1736_041:0312a22": "即依法不依人者。即第一文連義正對。即依",
    "T36n1736_041:0312a23": "義不依文也。疏以文義顯故更不釋之。",
    "T36n1736_041:0312a24": "第二句中有其兩對。即依法不依人。依智",
    "T36n1736_041:0312a25": "不依識。具法四依也。即淨名經法供養品",
    "T36n1736_041:0312a26": "而以義語。智識。了義。不了義。人法而為其",
    "T36n1736_041:0312a27": "次。四依之義三門分別。一釋名二出體。三次",
    "T36n1736_041:0312a28": "第。初釋名者。義為所詮。憑之起行。是故",
    "T36n1736_041:0312a29": "應依。教雖詮理要須忘言。言非義故。",
    "T36n1736_041:0312b01": "故不應依。智無分別能決斷故。是以應依。",
    "T36n1736_041:0312b02": "識為了別能起於染著。故不應依。依了",
    "T36n1736_041:0312b03": "義經不依不了義者。顯實分明名為了義。",
    "T36n1736_041:0312b04": "憑之起解。是故應依。隱覆有餘名非了",
    "T36n1736_041:0312b05": "義。令人執滯。故不應依。託法起行。是故",
    "T36n1736_041:0312b06": "須依。不隨人情。故不依人。然了義經等",
    "T36n1736_041:0312b07": "乃有多門。一法印非印門。與無常寂靜無我",
    "T36n1736_041:0312b08": "三印。相應以為了義。不與相應即非了義。",
    "T36n1736_041:0312b09": "二大小乘門。小乘三印亦非了義。大乘方了。",
    "T36n1736_041:0312b10": "如七善知中說。又涅槃第六云。若說如來",
    "T36n1736_041:0312b11": "無常變易名為不了。若說如來常住不變",
    "T36n1736_041:0312b12": "是名為了。三顯密門密意宣說名為不了。顯",
    "T36n1736_041:0312b13": "了說者即名為了。四又於大乘言未周悉",
    "T36n1736_041:0312b14": "名為不了。周備為了。此上四門初一令物",
    "T36n1736_041:0312b15": "捨邪歸正。二捨小歸大。三捨密就顯。四",
    "T36n1736_041:0312b16": "令尋詮使義周備。二出體者。初一所詮。通",
    "T36n1736_041:0312b17": "事通理。二即能證通根本後得。三約能詮",
    "T36n1736_041:0312b18": "通詮上二。四約能說忘情取法。三次第者。",
    "T36n1736_041:0312b19": "即以上義以為次第。餘可思也。疏七斷真",
    "T36n1736_041:0312b20": "法愛者。謂真實觀智理事無違心生愛著",
    "T36n1736_041:0312b21": "便不證實。故諸聖人少有所念不得聖果。",
    "T36n1736_041:0312b22": "疏設自修此亦為利他者。以此章門標說法",
    "T36n1736_041:0312b23": "時不捨諸度。而下釋相。於諸佛所聞法近",
    "T36n1736_041:0312b24": "友等。亦有不因說法所成。故為此通設自",
    "T36n1736_041:0312b25": "修時亦為眾生。則不違躡前隨所應化常",
    "T36n1736_041:0312b26": "為說法。疏四進中普發眾業等者。此中攝",
    "T36n1736_041:0312b27": "於四修及三精進故。疏雙配細尋可知五禪",
    "T36n1736_041:0312b28": "中。疏一訶五欲者。即天台止觀。依智論諸",
    "T36n1736_041:0312b29": "經。修正道前立二十五方便。謂一具五緣。",
    "T36n1736_041:0312c01": "二訶五欲。三棄五蓋。四調五事。五行五",
    "T36n1736_041:0312c02": "法。五五二十五。今但明訶五欲耳。疏中先",
    "T36n1736_041:0312c03": "彰訶意。後云何訶之下。正明訶相。於中有",
    "T36n1736_041:0312c04": "三。一別示其過訶。二此五欲者結以正訶。",
    "T36n1736_041:0312c05": "三況菩薩下。即無訶相。直順經文無貪著",
    "T36n1736_041:0312c06": "義餘之方便。疏文不要略示其名。言具五",
    "T36n1736_041:0312c07": "緣者。一持戒清淨。二衣食具足。三閑居靜",
    "T36n1736_041:0312c08": "處。四息諸緣務。五近善知識。言棄五蓋前",
    "T36n1736_041:0312c09": "已有竟。四調五事者。一調食令不飢不飽。",
    "T36n1736_041:0312c10": "二調眠不節不恣。三調身令不寬不急。",
    "T36n1736_041:0312c11": "四調息令不&#x6F81;不滑。五調心令不沈不",
    "T36n1736_041:0312c12": "舉。五行五法者。一欲。二精進。三念。四巧",
    "T36n1736_041:0312c13": "慧。五一心。並類前後其相可知。疏即一",
    "T36n1736_041:0312c14": "切門禪者。瑜伽三十三說六度四等各有九",
    "T36n1736_041:0312c15": "門。謂一自性。二一切。三難行。四一切門。五",
    "T36n1736_041:0312c16": "善士。六一切種。七遂求。八此世他世樂。九清",
    "T36n1736_041:0312c17": "淨。故彼頌云。自性一切難。一切門善士。一",
    "T36n1736_041:0312c18": "切種遂求。二世樂清淨。又自性皆一。一切或",
    "T36n1736_041:0312c19": "二或三。難行皆三。一切門皆四。善士皆五。一",
    "T36n1736_041:0312c20": "切種皆六或七。遂求皆八。二世樂皆九。清",
    "T36n1736_041:0312c21": "淨皆十。今九門靜慮者。一自性者。謂心一境",
    "T36n1736_041:0312c22": "性。或奢摩他品。或毘&#x9262;舍那品。或雙運道即",
    "T36n1736_041:0312c23": "十句中。二三及十。第二一切禪者。略有二",
    "T36n1736_041:0312c24": "種。一者世間。二出世間。九次第定通於世",
    "T36n1736_041:0312c25": "間。不住不出是出世間。亦即第二句攝。有三",
    "T36n1736_041:0312c26": "種者。一者現法樂住禪。謂身心輕安遠離",
    "T36n1736_041:0312c27": "憍舉。離諸愛味泯一切相。二者引生功德",
    "T36n1736_041:0312c28": "禪。三饒益有情禪。如疏已配。第三難行禪",
    "T36n1736_041:0312c29": "有三種者。一已住深定能引諸靜慮。而捨",
    "T36n1736_041:0313a01": "彼最勝生於欲界。是第一難。即經第五句。",
    "T36n1736_041:0313a02": "二依此靜慮能發種種。超過二乘所行等",
    "T36n1736_041:0313a03": "持。亦第五句。是故疏云即難行相。三依於",
    "T36n1736_041:0313a04": "靜慮速證無上菩提。即第十句。疏亦已指。",
    "T36n1736_041:0313a05": "第四一切門禪有四種者。謂一尋伺俱行。二",
    "T36n1736_041:0313a06": "喜俱行。三樂俱行。四捨俱行。即第二句攝故",
    "T36n1736_041:0313a07": "疏已指。第五善士禪略有五種者。一無愛",
    "T36n1736_041:0313a08": "味。即三四句。餘四與四等相應。即第八句",
    "T36n1736_041:0313a09": "攝。所緣境界即慈念眾生等故。第六一切種",
    "T36n1736_041:0313a10": "者。此靜慮有六種七種。總十三種。言六種",
    "T36n1736_041:0313a11": "者。一善靜慮。二無記變化靜慮。三奢摩他",
    "T36n1736_041:0313a12": "品。四毘&#x9262;舍那品。五自他利正審就惟。六能",
    "T36n1736_041:0313a13": "引神通威力功德。亦是第六引神通句。亦通",
    "T36n1736_041:0313a14": "餘句。言七種者。一者名緣靜慮。二義緣。",
    "T36n1736_041:0313a15": "三止相緣。四舉相緣。五捨相緣。六現法樂住。",
    "T36n1736_041:0313a16": "七饒益他。隨句相應配之可知。第七遂求",
    "T36n1736_041:0313a17": "者。滿眾生意故亦神通句攝。略有八種。此",
    "T36n1736_041:0313a18": "一段論文稍廣。今略義引之。一能息諸毒",
    "T36n1736_041:0313a19": "等。二能除眾病。三降雨止渴。四濟諸怖畏。",
    "T36n1736_041:0313a20": "五能施飯食。六能施資財。七能正諫誨。八",
    "T36n1736_041:0313a21": "能正造作。隨應可知。第八此世他世樂。靜",
    "T36n1736_041:0313a22": "慮有九者。一者神通變現調伏有情靜慮。",
    "T36n1736_041:0313a23": "二者記說變現調伏有情。三者教誨變現",
    "T36n1736_041:0313a24": "調伏有情。四者於造惡者示現惡趣。五",
    "T36n1736_041:0313a25": "於失辯者能施辯才。六於失念者能與",
    "T36n1736_041:0313a26": "正念。七者制造建立無顛倒論等。八於",
    "T36n1736_041:0313a27": "世工巧能隨造作。九放光息苦。後二亦義",
    "T36n1736_041:0313a28": "引亦隨應配之。第九清淨禪有十。疏下自",
    "T36n1736_041:0313a29": "配。餘度九門十行品說。疏三安住理定寂愛",
    "T36n1736_041:0313b01": "味住者。雜集第九云。如是靜慮無色。由四",
    "T36n1736_041:0313b02": "種相應廣分別。謂雜染故。清白故。建立故。",
    "T36n1736_041:0313b03": "清淨故。雜染者。謂四無記根。一愛二見三慢",
    "T36n1736_041:0313b04": "四無明。由此四惑染污其心。於諸染污靜",
    "T36n1736_041:0313b05": "慮定門。令色無色界一切有覆無記煩惱及",
    "T36n1736_041:0313b06": "隨煩惱生長不絕。釋曰。上即略釋論文。下",
    "T36n1736_041:0313b07": "別釋。其文廣博今略取意。謂由有愛味上",
    "T36n1736_041:0313b08": "靜慮。由有見故取上靜慮。由有慢故恃",
    "T36n1736_041:0313b09": "上靜慮。由無明故疑上靜慮。如是煩惱恒",
    "T36n1736_041:0313b10": "染其心。令色無色大小二惑相續流轉等。",
    "T36n1736_041:0313b11": "論云清白者。謂清淨靜慮。無色自性善故",
    "T36n1736_041:0313b12": "說名清白。雖是世間離纏垢故亦名為靜。",
    "T36n1736_041:0313b13": "論云。建立者。謂支建立。等至建立。品類建",
    "T36n1736_041:0313b14": "立。名想建立。於諸靜慮具四建立。諸無色",
    "T36n1736_041:0313b15": "中唯有三種。除支建立。支建立者取意。謂",
    "T36n1736_041:0313b16": "初禪五支等。言等至建立者。謂七種作意",
    "T36n1736_041:0313b17": "入初靜慮乃至非想。言品類建立者。於初",
    "T36n1736_041:0313b18": "靜慮具三品熏修。八定皆爾。故初四禪隨",
    "T36n1736_041:0313b19": "三品因各有三天。名想建立者。謂靜慮中",
    "T36n1736_041:0313b20": "無量名字不可算數。以諸佛世尊所入二乘",
    "T36n1736_041:0313b21": "所不能知故。乃至八定互相攝故等。論云",
    "T36n1736_041:0313b22": "清淨者。謂初靜慮中邊際定力。乃至非想非",
    "T36n1736_041:0313b23": "非想處邊際。是名清淨。彼疏釋云。八定之",
    "T36n1736_041:0313b24": "中所有最後邊際。由作用自在離無堪任",
    "T36n1736_041:0313b25": "障故名清淨。通有漏無漏但自在作用俱",
    "T36n1736_041:0313b26": "名清淨。釋曰。今疏三四即離前雜染四無",
    "T36n1736_041:0313b27": "記根是第四清淨。五至八即是前名想建立",
    "T36n1736_041:0313b28": "中互相攝故。及品類建立等餘可思之。疏",
    "T36n1736_041:0313b29": "五出生諸定者。即雜集名想建立。疏中先",
    "T36n1736_041:0313c01": "明能出生。即依起信修行信心分中之文。前",
    "T36n1736_041:0313c02": "云久習純熟。乃至得入真如三昧。次論又",
    "T36n1736_041:0313c03": "云。復次依是三昧故則知法界一相。謂一",
    "T36n1736_041:0313c04": "切諸佛法身與眾生身平等無二。即名一行",
    "T36n1736_041:0313c05": "三昧。當知真如是三昧根本。若人修行漸漸",
    "T36n1736_041:0313c06": "能生無量三昧。經言無量三昧者。如智論",
    "T36n1736_041:0313c07": "云。五智印等三萬五千首楞嚴等。五萬三千",
    "T36n1736_041:0313c08": "方便善巧無量無邊。疏此中逆順應各有超",
    "T36n1736_041:0313c09": "間等者。俱舍定品云。二類定順逆均間次及",
    "T36n1736_041:0313c10": "超至間超為成。三洲利無學。謂本善等至",
    "T36n1736_041:0313c11": "分為二類。一者有漏。二者無漏。往上名順。",
    "T36n1736_041:0313c12": "還下名逆。今疏已委釋。又彼云同類名均。",
    "T36n1736_041:0313c13": "異類名間。相&#x96A3;名次。超一超二等名超。",
    "T36n1736_041:0313c14": "至間超為成者。名修超也。謂觀行者修超",
    "T36n1736_041:0313c15": "定時先於有漏八地等至。順逆均次現前數",
    "T36n1736_041:0313c16": "習。次於有漏順逆均超現前數習。次於無",
    "T36n1736_041:0313c17": "漏順逆均超現前數習。是名加行滿也。後",
    "T36n1736_041:0313c18": "於有漏無漏等至。順逆間超名超定成。三洲",
    "T36n1736_041:0313c19": "利無學者。明處及人。修超等至唯人三洲處",
    "T36n1736_041:0313c20": "也。仍是利根不時羅漢方能修也。今明菩薩",
    "T36n1736_041:0313c21": "居然能超。如順超從初禪出應入二禪。而",
    "T36n1736_041:0313c22": "入三禪即是超一。若從初出而入四禪即",
    "T36n1736_041:0313c23": "是超二。直入滅定是謂全超。逆超亦爾。",
    "T36n1736_041:0313c24": "疏亦名師子遊步三昧者。騰躍跳躑故。即",
    "T36n1736_041:0313c25": "智論百八三昧中第三名也。菩薩得是三昧",
    "T36n1736_041:0313c26": "於一切三昧中入出遲速皆得自在。譬如",
    "T36n1736_041:0313c27": "眾獸遊戲之時。若見師子悉皆怖懼。師子",
    "T36n1736_041:0313c28": "戲時。於諸群獸強者則殺。伏者則放。菩薩",
    "T36n1736_041:0313c29": "亦如是。得是三昧。於諸外道強者破之信",
    "T36n1736_041:0314a01": "者度之。故名師子遊步三昧。第一百八三",
    "T36n1736_041:0314a02": "昧名離著虛空不染。初一名首楞嚴。疏第",
    "T36n1736_041:0314a03": "二名寶印三昧者。智度論云。能印諸三",
    "T36n1736_041:0314a04": "昧於諸寶中法寶是實寶。今世後世乃至",
    "T36n1736_041:0314a05": "涅槃能為利益。如佛語比丘云。為汝說法",
    "T36n1736_041:0314a06": "所謂法印。法印是寶是解脫門。若三藏教",
    "T36n1736_041:0314a07": "門以三法印為法印。若摩訶衍但有諸法",
    "T36n1736_041:0314a08": "實相一法印。與實相般若相應三昧名為",
    "T36n1736_041:0314a09": "寶印三昧也。疏又上二三下。上案文釋。今",
    "T36n1736_041:0314a10": "以三禪收之。以諸經論多用三故。如初",
    "T36n1736_041:0314a11": "會說。今當重釋。瑜伽四十三云。云何菩薩",
    "T36n1736_041:0314a12": "一切靜慮。謂此靜慮略有二種。一者世間。",
    "T36n1736_041:0314a13": "二者出世間。復有三種。一者現法樂住等。",
    "T36n1736_041:0314a14": "論釋云。若諸菩薩所有靜慮遠離一切分別。",
    "T36n1736_041:0314a15": "能生身心輕安最極寂靜。遠離掉舉離諸",
    "T36n1736_041:0314a16": "愛味泯一切相。當知是名現法樂住。若",
    "T36n1736_041:0314a17": "諸菩薩所有靜慮。能引能住種種殊勝不可",
    "T36n1736_041:0314a18": "思議不可度量十力種性所攝等持。乃至若",
    "T36n1736_041:0314a19": "諸菩薩所有靜慮。能引能住一切菩薩解脫",
    "T36n1736_041:0314a20": "勝處遍處無礙解無諍願等不共功德。名能",
    "T36n1736_041:0314a21": "引等持功德靜慮。若諸菩薩所有靜慮。於諸",
    "T36n1736_041:0314a22": "有情能引義利。彼彼事業與作助伴。下取",
    "T36n1736_041:0314a23": "意引息苦除怖救護。讚三寶德調伏有情",
    "T36n1736_041:0314a24": "為第三靜慮。疏又通十種下。即九門中第九",
    "T36n1736_041:0314a25": "也。疏六般若中二。先隨文釋。後總料揀。前",
    "T36n1736_041:0314a26": "中言後三連環者。以經云一乘普門慧。二",
    "T36n1736_041:0314a27": "入於一切智智之門。三永得休息。此三乃似",
    "T36n1736_041:0314a28": "一句爾。故云連環。而義則別故為三句。疏",
    "T36n1736_041:0314a29": "此中亦有九門之相下料揀。於中二。一對",
    "T36n1736_041:0314b01": "九門般若。二其中雖定慧下揀濫。以互有",
    "T36n1736_041:0314b02": "故。於中有六。一對前定門揀。如前中云知",
    "T36n1736_041:0314b03": "三昧境不違智印入於智地。是定中慧。慧資",
    "T36n1736_041:0314b04": "定也。今此中有入真三昧。是定資慧也。二",
    "T36n1736_041:0314b05": "若全下引證成前。既合定慧明必相資。三",
    "T36n1736_041:0314b06": "後之方便下。以六對七料揀二亦相成四。豈",
    "T36n1736_041:0314b07": "令般若下反成前義。五非唯下總結萬行",
    "T36n1736_041:0314b08": "相資之義。六況般若況結深玄。言不得一",
    "T36n1736_041:0314b09": "行無此君者。借外典語。晉書中說。王獻之",
    "T36n1736_041:0314b10": "好竹。到處即皆樹之。人問其故。答云。人生",
    "T36n1736_041:0314b11": "不得一日無此君耳。意在虛心貞節歲寒",
    "T36n1736_041:0314b12": "不移。今明萬行不得暫時而無般若。疏",
    "T36n1736_041:0314b13": "七方便中先隨文釋。後初九拔濟下收束。先",
    "T36n1736_041:0314b14": "以二種方便收。依瓔珞經下。通明後四",
    "T36n1736_041:0314b15": "之相。後之三度皆有二段可知。八願中此",
    "T36n1736_041:0314b16": "求菩提下收束。九力中一契理下收束。十智",
    "T36n1736_041:0314b17": "度中前七成就下收束。疏如慈童女者。智度",
    "T36n1736_041:0314b18": "論說。慈行童女入海採寶。辭白其母。母不",
    "T36n1736_041:0314b19": "從其志。相別誤傷母一莖髮。便墮火盆地",
    "T36n1736_041:0314b20": "獄。自省無罪。獄主具示罪相。便發大心。見",
    "T36n1736_041:0314b21": "諸罪人知同此罪。便請火盆普為戴之。獄",
    "T36n1736_041:0314b22": "主瞋恚以鐵叉擊頭。尋便命終生於天上。",
    "T36n1736_041:0314b23": "疏貪有二種等。略有此二。然準瑜伽二十",
    "T36n1736_041:0314b24": "六中。總有五種。論云貪有五種。一於內身",
    "T36n1736_041:0314b25": "欲欲欲貪。二於外身婬欲婬貪。三境欲境",
    "T36n1736_041:0314b26": "貪。四色欲色貪。五薩迦耶欲薩迦耶貪。釋曰。",
    "T36n1736_041:0314b27": "慈恩二解初貪有二。一云於自內身初",
    "T36n1736_041:0314b28": "起欲界微少之欲故名欲欲。次起重貪故",
    "T36n1736_041:0314b29": "名欲貪。二云內身是自所欲之法。所以言",
    "T36n1736_041:0314c01": "於內身欲。於內身欲上起欲故。即能欲心",
    "T36n1736_041:0314c02": "此名欲貪。則初一欲字是所欲。第二是能欲。",
    "T36n1736_041:0314c03": "第三欲字是結名。釋曰後釋為勝。濮陽結",
    "T36n1736_041:0314c04": "歸兩解。初一同大乘法師後解云云。初之",
    "T36n1736_041:0314c05": "欲字義同於前。次欲字即別境欲。與貪",
    "T36n1736_041:0314c06": "俱時緣於所欲。欲緣之欲重云欲欲。後之",
    "T36n1736_041:0314c07": "欲字亦是所欲。緣欲之貪名為欲貪。釋曰。",
    "T36n1736_041:0314c08": "此解不及前。以後一皆有別境欲故。然古",
    "T36n1736_041:0314c09": "後四皆通二釋思之可知。今亦存一。今",
    "T36n1736_041:0314c10": "此雖二亦以攝五。色貪即初二。財名等即後",
    "T36n1736_041:0314c11": "三。財即三。四名兼第五。等即等三耳。疏又",
    "T36n1736_041:0314c12": "防惡願如戒經說者。梵網經云。發十大願",
    "T36n1736_041:0314c13": "已。持佛禁戒作是願言。寧以此身投熾",
    "T36n1736_041:0314c14": "然猛火大坑。及上刀山。終不以毀犯三世",
    "T36n1736_041:0314c15": "諸佛經律與一切女人作不淨行。有十二",
    "T36n1736_041:0314c16": "願。兼結云。願一切眾生皆得成佛。為十三",
    "T36n1736_041:0314c17": "願。疏言六和者下。別釋六和敬。先依律釋。",
    "T36n1736_041:0314c18": "正在小乘義通大小。後又約菩薩三業同慈",
    "T36n1736_041:0314c19": "下。約菩薩明。則外同他善謂之為和。內",
    "T36n1736_041:0314c20": "自謙卑名之為敬。言三業同慈者大小異",
    "T36n1736_041:0314c21": "故。又三名行和。無有利和。一同戒和敬。",
    "T36n1736_041:0314c22": "菩薩通達實相知罪不可得。為欲安立眾",
    "T36n1736_041:0314c23": "生於實相理。以戒方便巧同一切。持諸戒",
    "T36n1736_041:0314c24": "品無有乖諍。亦知眾生同此戒善不斷不",
    "T36n1736_041:0314c25": "常。未來必得菩提大果。是以敬之如佛。故",
    "T36n1736_041:0314c26": "說同戒以為和敬。二同見和敬。菩薩通達",
    "T36n1736_041:0314c27": "實相不得諸法不知不見。為欲安立眾",
    "T36n1736_041:0314c28": "生於實相。正見方便巧同一切。種種知見無",
    "T36n1736_041:0314c29": "有乖諍。亦知眾生因此知見分別增進開",
    "T36n1736_041:0315a01": "解必得種智圓明。是以敬之如佛。故說同",
    "T36n1736_041:0315a02": "見以為和敬。三同行和敬。菩薩通達實相",
    "T36n1736_041:0315a03": "無念無行。為欲安立眾生於實相。正行方",
    "T36n1736_041:0315a04": "便巧同一切。修種種行無有乖諍。亦知眾",
    "T36n1736_041:0315a05": "生因此諸行漸漸積功德皆當成佛道。",
    "T36n1736_041:0315a06": "是以敬之如佛。故說同行為和敬也。四",
    "T36n1736_041:0315a07": "身慈和敬。菩薩住於無緣平等大慈。以修",
    "T36n1736_041:0315a08": "其身慈善根力。能不起滅定現諸威儀。與",
    "T36n1736_041:0315a09": "一切樂故身與九道和同。亦知前所得樂",
    "T36n1736_041:0315a10": "眾生悉有佛性未來必定當得金剛之身。",
    "T36n1736_041:0315a11": "是以敬之如佛。故說身慈以為和敬。五口",
    "T36n1736_041:0315a12": "慈和敬。菩薩以無緣平等大慈。以修其口",
    "T36n1736_041:0315a13": "慈善根力。能不起滅定普出一切音聲言",
    "T36n1736_041:0315a14": "詞。與一切樂。故口與九道和同。亦知前",
    "T36n1736_041:0315a15": "得樂眾生悉有佛性未來必定當得無上口",
    "T36n1736_041:0315a16": "業。是以敬之如佛。故說口慈為和敬也。",
    "T36n1736_041:0315a17": "六意慈和敬。菩薩之心常在無緣大慈三昧。",
    "T36n1736_041:0315a18": "以修於意慈善根力。能不起滅定現諸心",
    "T36n1736_041:0315a19": "意與眾生樂。故意與九道同和。亦知前所",
    "T36n1736_041:0315a20": "得樂眾生悉有佛性如來藏理未來必定當",
    "T36n1736_041:0315a21": "得心如佛心。是以敬之如佛。故說意慈",
    "T36n1736_041:0315a22": "為和敬也。疏故白珪之玷。尚可磨也下。此",
    "T36n1736_041:0315a23": "借論語說南容三復白珪。謂毛詩抑篇文",
    "T36n1736_041:0315a24": "也。南容誦詩。至此三復讀之。故鄭重也。白",
    "T36n1736_041:0315a25": "珪之玷。尚可磨也。斯言之玷。不可為也。毛",
    "T36n1736_041:0315a26": "詩傳云。玷缺也。今疏側用故加三業。疏方",
    "T36n1736_041:0315a27": "便不空者。即側用淨名有慧方便解句。下句",
    "T36n1736_041:0315a28": "即有方便慧解。即涉有不迷於空。是方便",
    "T36n1736_041:0315a29": "有慧。觀空不迷於事。即慧有方便也。疏涅",
    "T36n1736_041:0315b01": "槃嚴地也下。即涅槃經文。下當廣引。在文",
    "T36n1736_041:0315b02": "可見。第二答行所成德。疏故柔勝剛等者。",
    "T36n1736_041:0315b03": "即借老子道經云柔弱勝剛強。御注云。柔順",
    "T36n1736_041:0315b04": "可以行權。權行即能制物。故知柔弱者必",
    "T36n1736_041:0315b05": "勝剛強。德經云。天下之至柔。馳騁天下之",
    "T36n1736_041:0315b06": "至堅。御注云。天下之至柔者正性也。若馳騁",
    "T36n1736_041:0315b07": "伐勝染雜塵境。情欲充塞則為天下之至",
    "T36n1736_041:0315b08": "堅矣。若河上公意。意與前同。亦以柔能馳",
    "T36n1736_041:0315b09": "堅。如水能穿石。今疏意在此。疏若根本智",
    "T36n1736_041:0315b10": "即成內證等者。七事皆有內證及業用故。疏",
    "T36n1736_041:0315b11": "亦即是前所成之德者。即牒前文十種自在",
    "T36n1736_041:0315b12": "總別諸句。初智慧輪。即牒前總句成就三",
    "T36n1736_041:0315b13": "業。智為導故。次之九句牒十自在。但一二",
    "T36n1736_041:0315b14": "不次。一成巧分別即牒前第一得心自在故",
    "T36n1736_041:0315b15": "巧說大法。二廣大念力。即第二無畏自在。三",
    "T36n1736_041:0315b16": "善巧智慧。即第三於法自在。及第四於智自",
    "T36n1736_041:0315b17": "在。由巧慧了法故。故合其二。四實相總持",
    "T36n1736_041:0315b18": "即第七陀羅尼自在。五成菩提。&#x5374;是第五般",
    "T36n1736_041:0315b19": "若自在。般若為先故。六無錯謬辯。即第六",
    "T36n1736_041:0315b20": "辯才自在。七得佛加持。即前第八隨所演說",
    "T36n1736_041:0315b21": "開譬喻門。八普入佛會即大悲自在誨生不",
    "T36n1736_041:0315b22": "倦。九同一體性。即第十大慈自在。同體慈故。",
    "T36n1736_041:0315b23": "第十一句作大法師。即總結前十。",
    "T36n1736_041:0315b24": "昇夜摩天宮品第十九(第四會初)[0315b24] 疏。則而演說法通",
    "T36n1736_041:0315b25": "上三會者。前第三會不離前二會而昇忉",
    "T36n1736_041:0315b26": "利。則各有菩薩承佛神力說前二會之法。",
    "T36n1736_041:0315b27": "今加不離須彌頂上。則加法慧菩薩承佛",
    "T36n1736_041:0315b28": "神力說十住法故。兼前二會通三會法",
    "T36n1736_041:0315b29": "也。餘義多同須彌頂品。夜摩宮中偈讚品第",
    "T36n1736_041:0315c01": "二十[0315c01] 疏。表十行建立故者。此有五義大意",
    "T36n1736_041:0315c02": "可知。初言建立者。於法性無修之中而起",
    "T36n1736_041:0315c03": "修故。二萬行非一故。三聚集為十度四等",
    "T36n1736_041:0315c04": "行。顯發性德令現前故。故起信云。以知",
    "T36n1736_041:0315c05": "法性無慳貪故。隨順修行檀波羅蜜等。四",
    "T36n1736_041:0315c06": "一一契理曰深。意趣祕妙為密。為相續無",
    "T36n1736_041:0315c07": "間。五扶&#x758E;即茂盛之貌。如一布施國城內外",
    "T36n1736_041:0315c08": "頭目髓腦。而興起故等。言庇映者。一一行",
    "T36n1736_041:0315c09": "門與慈悲俱。普蔭一切相映帶故。若建謂",
    "T36n1736_041:0315c10": "修建。立謂成立。廣謂體廣多。約類異則五",
    "T36n1736_041:0315c11": "句皆二便成十義。下三各二可知。故下結云",
    "T36n1736_041:0315c12": "可以意消息之。疏宜以當界之佛與當界菩",
    "T36n1736_041:0315c13": "薩共相屬對者。以佛是當位之果。菩薩即當",
    "T36n1736_041:0315c14": "位之因。如功德林菩薩下釋云。積行在躬",
    "T36n1736_041:0315c15": "功德圓滿。故得成於常住之果。二慧為最",
    "T36n1736_041:0315c16": "勝故成無勝眼。三悟勝義諦名為勝林故",
    "T36n1736_041:0315c17": "成無住眼佛。四聞深無畏故成不動。五崇",
    "T36n1736_041:0315c18": "真拒迷成大光淨。六事理無差離身心相",
    "T36n1736_041:0315c19": "故得解脫。七了相不動得審諦眼。八照理",
    "T36n1736_041:0315c20": "正修故成明相。九照心本源果成最上。十",
    "T36n1736_041:0315c21": "鑒達諸佛&#x9008;超色聲心言路絕故名智林。",
    "T36n1736_041:0315c22": "故得果妙明為紺青眼。以菩薩名下文自",
    "T36n1736_041:0315c23": "釋故今屬對則果號可知。第三偈讚言一",
    "T36n1736_041:0315c24": "塵內身無不周于十方者。以即一恒多故",
    "T36n1736_041:0315c25": "等。疏喻言孟夏月者取意譯也。下疏文有",
    "T36n1736_041:0315c26": "六。一總顯文意。二梵本下會梵經。此即刊",
    "T36n1736_041:0315c27": "定引梵破經如下當說。今疏取其所引令",
    "T36n1736_041:0315c28": "順同今經。三西域如來聖教下。出後熱月",
    "T36n1736_041:0315c29": "相明其三際。但是佛教所用。俗之所用不",
    "T36n1736_041:0316a01": "必要三。亦說四時等故。四赫日之言下會",
    "T36n1736_041:0316a02": "經通難。即刊定破云。四月赫日豈勝六月",
    "T36n1736_041:0316a03": "故孟夏之言不順赫日故。疏出意云但取",
    "T36n1736_041:0316a04": "光長者。故晉經云。譬如春後月虛空無雲",
    "T36n1736_041:0316a05": "翳日曜清淨光。春後與孟夏無違。赫日明",
    "T36n1736_041:0316a06": "取光遠。五彼方或為四時下。委彰時分以",
    "T36n1736_041:0316a07": "正濫釋。六不見此文下結。破刊定謂彼破",
    "T36n1736_041:0316a08": "譯者云。準梵本應云後熱月。不合言孟",
    "T36n1736_041:0316a09": "夏月。若取意總譯。應云譬如盛暑月。赫日",
    "T36n1736_041:0316a10": "光熾然。於淨虛空中。無邊光照曜。由方言",
    "T36n1736_041:0316a11": "實無敵對翻故。應取意譯也。言後熱月者",
    "T36n1736_041:0316a12": "西域時節名字兩說。一云一年三時。謂春夏",
    "T36n1736_041:0316a13": "秋各四月。從十一月半已後。至三月半已",
    "T36n1736_041:0316a14": "前名春時。餘二時準知。一云一年六時各",
    "T36n1736_041:0316a15": "兩月。謂從十一月後半。至正月前半名春",
    "T36n1736_041:0316a16": "時。二從正月半至三月前半名熱時。三從",
    "T36n1736_041:0316a17": "此後至五月前半名雨時。四從此後至七",
    "T36n1736_041:0316a18": "月前半名秋時。五從此後至九月前半名",
    "T36n1736_041:0316a19": "雪時。六從此後半至十一月前半名極寒",
    "T36n1736_041:0316a20": "時。今此梵本云後熱月者。當此國二月半",
    "T36n1736_041:0316a21": "已後三月半已前。彼方兩熱月中後熱月也。",
    "T36n1736_041:0316a22": "然此與西國時復不同。此地正暄。西域已",
    "T36n1736_041:0316a23": "熱。是以但可取意譯耳。上即刊定記義。餘",
    "T36n1736_041:0316a24": "之二際準知者。應云從五月十六日。至九",
    "T36n1736_041:0316a25": "月十五日為夏。即雨際。從九月十六日至",
    "T36n1736_041:0316a26": "正月十五日。即寒際。即雨熱寒之三際也。斯",
    "T36n1736_041:0316a27": "即俱舍光法師義。若泰法師意。從十月半為",
    "T36n1736_041:0316a28": "首。泰公約晝夜停等後說增減。光公約晝",
    "T36n1736_041:0316a29": "夜極長時後說增減。然其兩說亦不愜西",
    "T36n1736_041:0316b01": "域記文刊定承謬更斥經義。故云不見此",
    "T36n1736_041:0316b02": "文妄為異解。然疏文已正所引猶哈。今當",
    "T36n1736_041:0316b03": "具引。彼記第二卷云。月盈至滿謂之白分。",
    "T36n1736_041:0316b04": "月虧至晦謂之黑分。黑分或十四日或十五",
    "T36n1736_041:0316b05": "日。以月之大小故。然白前黑後合為一月。",
    "T36n1736_041:0316b06": "六月合為一行。日遊在內近北行也。日遊",
    "T36n1736_041:0316b07": "在外近南行也。總此二行合為一歲。又分",
    "T36n1736_041:0316b08": "一歲以為六時。正月十六日至三月十五",
    "T36n1736_041:0316b09": "日。漸熱時也。三月十六日。至五月十五日。",
    "T36n1736_041:0316b10": "盛熱時也。五月十六日至七月十五日。雨",
    "T36n1736_041:0316b11": "時也。七月十六日至九月十五日。茂盛時",
    "T36n1736_041:0316b12": "也。九月十六日至十一月十五日。漸寒時",
    "T36n1736_041:0316b13": "也。十一月十六日至正月十五日。盛寒時",
    "T36n1736_041:0316b14": "也。如來聖教歲為三時。正月十六日至五月",
    "T36n1736_041:0316b15": "十五日。熱時也。五月十六日至九月十五日。",
    "T36n1736_041:0316b16": "雨時也。九月十六日至正月十五日。寒時",
    "T36n1736_041:0316b17": "也。或歲為四時。春夏秋冬也。春三月謂制呾",
    "T36n1736_041:0316b18": "羅月。吠舍佉月。逝瑟吒月。當此從正月十",
    "T36n1736_041:0316b19": "六日至四月十五日。夏三月謂頞沙荼月。室",
    "T36n1736_041:0316b20": "羅伎拏月。婆羅&#x9262;陀月。當此從四月十六",
    "T36n1736_041:0316b21": "日至七月十五日。秋三月謂頞濕縛庚闍月。",
    "T36n1736_041:0316b22": "迦賴底迦月。末伽始羅月。當此七月十六",
    "T36n1736_041:0316b23": "日至十月十五日。冬三月謂報沙月。磨袪月。",
    "T36n1736_041:0316b24": "頞勒窶拏月。當此十月十六日至正月十五",
    "T36n1736_041:0316b25": "日。故印土僧徒依佛聖教坐兩安居。或前",
    "T36n1736_041:0316b26": "三月或後三月。前三月當此從五月十六日",
    "T36n1736_041:0316b27": "至八月十五日。後三月當此從六月十六",
    "T36n1736_041:0316b28": "日至九月十五日。前代譯經律者。或云坐",
    "T36n1736_041:0316b29": "夏。或云坐臘。斯皆邊裔俗語。不達中國正",
    "T36n1736_041:0316c01": "旨。或方言未融而傳譯有謬。釋曰。以此文",
    "T36n1736_041:0316c02": "證邪正可知。又今之坐夏正取西域四時。",
    "T36n1736_041:0316c03": "非佛教所明。故記不許。疏後七中令於依",
    "T36n1736_041:0316c04": "他起修三無性觀等者。文分為四。一總標",
    "T36n1736_041:0316c05": "意。唯識第九廣明。已如上引。二以餘之二",
    "T36n1736_041:0316c06": "性下。出於一性修三所以。三故於一依他",
    "T36n1736_041:0316c07": "下。結成上義。四文即分三下。正釋經文。",
    "T36n1736_041:0316c08": "二中有三。初明三性即一性。二明三無性即",
    "T36n1736_041:0316c09": "三性。三明融通為一。初中圓成即是依他",
    "T36n1736_041:0316c10": "之體故。觀依他必觀其體。離依他性無",
    "T36n1736_041:0316c11": "可橫執。故遍計性亦約依他。又迷真似現",
    "T36n1736_041:0316c12": "者。此之一句具足三性。迷即遍計。真即圓",
    "T36n1736_041:0316c13": "成。似即依他。前意明二不離依他。此義明",
    "T36n1736_041:0316c14": "二能成依他。故但觀依他已具三性。疏即",
    "T36n1736_041:0316c15": "依三性下。第二明三無性不離三性。全是",
    "T36n1736_041:0316c16": "唯識偈文。具足應云即依此三性。立彼三",
    "T36n1736_041:0316c17": "無性。初則相無性。次無自然性。後由遠離",
    "T36n1736_041:0316c18": "前所執我法性。明三無性依三性有也。疏",
    "T36n1736_041:0316c19": "三性尚一下。三明融通。謂三性是有尚猶",
    "T36n1736_041:0316c20": "是一。三無無相豈定有三。故收三性但是",
    "T36n1736_041:0316c21": "一有。三無但是一無。離有無無故有無不",
    "T36n1736_041:0316c22": "二。初句約顯。後有無形奪下約遮。餘義玄",
    "T36n1736_041:0316c23": "中已具其相。疏初三作生無自性性觀者。即",
    "T36n1736_041:0316c24": "第二依他上無性也。即唯識云次無自然性。",
    "T36n1736_041:0316c25": "然三無性名。須彌偈品文中已有。今復略釋。",
    "T36n1736_041:0316c26": "謂法從緣無自然生性。故上生無自性即",
    "T36n1736_041:0316c27": "是所無。下一性字是無性性。謂無自然生之",
    "T36n1736_041:0316c28": "自性為其性。故言勝義無自性性者。即第",
    "T36n1736_041:0316c29": "三無性勝義。自性即是所無。下一性字義",
    "T36n1736_041:0317a01": "同於前。顯無彼勝義之性為其性故。勝",
    "T36n1736_041:0317a02": "義即是圓成。圓成即是真如。故唯識云。此",
    "T36n1736_041:0317a03": "諸法勝義。亦即是真如。常如其性故。即唯",
    "T36n1736_041:0317a04": "識實性。言相無自性性者。即第一無性。謂",
    "T36n1736_041:0317a05": "遍計之相亦不可得。如繩上蛇。下一性字是",
    "T36n1736_041:0317a06": "第一性。以相無自性而為其性故。疏初句",
    "T36n1736_041:0317a07": "果空。謂緣生果法非先有體等者。即中論先",
    "T36n1736_041:0317a08": "有先無門觀也。然亦名奪破。於中先奪破",
    "T36n1736_041:0317a09": "其所計先有。總舉諸宗世性。微塵即是外",
    "T36n1736_041:0317a10": "道。及未來藏即一切有部。因緣通大小乘約",
    "T36n1736_041:0317a11": "相。心識即唯識唯心所現。若執定有皆為",
    "T36n1736_041:0317a12": "所遣。從若有來處下。縱破。鳥來棲樹即中",
    "T36n1736_041:0317a13": "論青目釋無來文。謂先有鳥而來就樹。可",
    "T36n1736_041:0317a14": "名為來。今從無之有曰生。曾何先有。疏次",
    "T36n1736_041:0317a15": "句因空者。即經亦無能作者。能作是因。因",
    "T36n1736_041:0317a16": "者即我也。亦即牒辭則通於法。瑜伽論云。",
    "T36n1736_041:0317a17": "順益是因義。謂無常法為因。無有常法能",
    "T36n1736_041:0317a18": "為法因。又雖無常法為無常因。然與他性",
    "T36n1736_041:0317a19": "為因。亦與後自性為因。非即此剎那。從",
    "T36n1736_041:0317a20": "既無有果下破也。即相待門破可知。從又世",
    "T36n1736_041:0317a21": "性等亦是妄計因緣有故者。亦因緣門。因緣",
    "T36n1736_041:0317a22": "無性故。亦無體門。但有妄計無實體故。疏",
    "T36n1736_041:0317a23": "又初句不自生等者。上之四句各別門破。今",
    "T36n1736_041:0317a24": "通用因緣門。以四開破略無無因。中觀論",
    "T36n1736_041:0317a25": "云。諸法不自生。亦不從他生。不共不無因。",
    "T36n1736_041:0317a26": "是故知無生。而雜集論二門釋之。一云不",
    "T36n1736_041:0317a27": "自生者。謂一切法非自所作。彼未生時無",
    "T36n1736_041:0317a28": "自性故。不從他生者。謂彼法緣非作者故。",
    "T36n1736_041:0317a29": "不從共生者。謂即由此二種因故非不自",
    "T36n1736_041:0317b01": "作他作故。不無因生者。緣望眾生有功",
    "T36n1736_041:0317b02": "能故。二又因緣互奪。釋云自種有故不從",
    "T36n1736_041:0317b03": "他等。次後當釋。疏又初句非先有等者。",
    "T36n1736_041:0317b04": "前來唯初句用先有門。今通三句皆用先",
    "T36n1736_041:0317b05": "有先無門。中論因緣品云。果先於緣中。有",
    "T36n1736_041:0317b06": "無俱不可。先無為誰緣。先有何用緣。影公",
    "T36n1736_041:0317b07": "云。因中先有則可境界在六根。因中先無",
    "T36n1736_041:0317b08": "則因同非因。因同非因則可鑽&#x6C37;出火。境",
    "T36n1736_041:0317b09": "界在六根則可湯中求&#x6C37;。若亦有亦無則",
    "T36n1736_041:0317b10": "具上二過。其第四句乃非此門。故中論云。",
    "T36n1736_041:0317b11": "若果非有生亦復非無。生亦非有無生何得",
    "T36n1736_041:0317b12": "言有緣。疏次偈以無生釋無滅。略有三義",
    "T36n1736_041:0317b13": "者。一是無體門。二相待門。三因緣門。疏經",
    "T36n1736_041:0317b14": "云無生即是佛者。正是大品法尚答常啼云。",
    "T36n1736_041:0317b15": "諸法如即是佛。諸法無生即是佛等。下句既",
    "T36n1736_041:0317b16": "云斯人見如來。即無生是佛義耳。須彌頂上",
    "T36n1736_041:0317b17": "偈讚品。一切慧菩薩云。一切法無生。一切",
    "T36n1736_041:0317b18": "法無滅。若能如是解。諸佛常現前。疏論云",
    "T36n1736_041:0317b19": "若見因緣法等者。即中論四諦品末云。是故",
    "T36n1736_041:0317b20": "經中說若見因緣法則為能見佛。見苦集",
    "T36n1736_041:0317b21": "滅道。而論引經即智嚴經。至第十菩薩當",
    "T36n1736_041:0317b22": "具引之。疏各含二義故致兼言者。釋上兼",
    "T36n1736_041:0317b23": "修之言。而云各者。正取上半觀相。下半觀",
    "T36n1736_041:0317b24": "益。為各二義。即依他圓成如下疏列。而下",
    "T36n1736_041:0317b25": "遣能亦含依圓故。此各言兼於能所方順",
    "T36n1736_041:0317b26": "二偈兼修之言。疏一者成前下。別示二義",
    "T36n1736_041:0317b27": "之相。此即依他中義也。先明觀相。由前偈",
    "T36n1736_041:0317b28": "遣能相四相。略舉生滅已含住異。此偈遣",
    "T36n1736_041:0317b29": "所相色心法體。由四相相成其有為。當法",
    "T36n1736_041:0317c01": "緣生故無自性。觀益可知。[0317c01] 疏。二無生真性",
    "T36n1736_041:0317c02": "下。即兼修勝義無性義也。疏後偈遣能觀者。",
    "T36n1736_041:0317c03": "然此疏中二義亦通前依圓。前義依他圓成。",
    "T36n1736_041:0317c04": "俱無所了。後義依圓。皆無能了。皆由即性",
    "T36n1736_041:0317c05": "即無性故。故疏結云能所雙亡。即正結上",
    "T36n1736_041:0317c06": "二義也。亦通結上二偈能所。疏不了國等",
    "T36n1736_041:0317c07": "依他謂為現見者。而言等者國即共業緣生。",
    "T36n1736_041:0317c08": "以後偈總結云世間國土性。世間之言通有",
    "T36n1736_041:0317c09": "情世間故致等言。言謂為現見者。以中",
    "T36n1736_041:0317c10": "論內小乘被破。皆悉救云世間現見故。意云。",
    "T36n1736_041:0317c11": "不合與世間相違。又佛言。世智說有我",
    "T36n1736_041:0317c12": "亦說有世智說無我亦說無。今現見有國",
    "T36n1736_041:0317c13": "等諸法。豈得言無。故引晉經云當知由所",
    "T36n1736_041:0317c14": "生。所生即現故見國等。第四菩薩可知。第",
    "T36n1736_041:0317c15": "五菩薩。疏後偈顯智從生下。疏文有三。一",
    "T36n1736_041:0317c16": "案經釋。二會實義。三若準晉下會晉經。今",
    "T36n1736_041:0317c17": "初有二意。前意中云。猶搴芙蓉於深水即",
    "T36n1736_041:0317c18": "顯所應。而於木末非所應也。即楚詞意。彼",
    "T36n1736_041:0317c19": "云搴芙蓉於木末。此明不應也。疏二者成",
    "T36n1736_041:0317c20": "後智從自種熏習而生者。於中有二。先",
    "T36n1736_041:0317c21": "正釋。後釋難會通。前中謂由本有無漏種",
    "T36n1736_041:0317c22": "子。與多聞熏習和合。而生無漏智故。依唯",
    "T36n1736_041:0317c23": "識論本有新熏。三師異說。第一護月等師唯",
    "T36n1736_041:0317c24": "立本有。故論云。有義一切種子皆悉性有不",
    "T36n1736_041:0317c25": "從熏生。由熏習力但可增長。第二難陀唯",
    "T36n1736_041:0317c26": "立新熏。故論云。有義種子皆熏故生。所熏",
    "T36n1736_041:0317c27": "能熏俱無始有故。諸種子無始成就。第三",
    "T36n1736_041:0317c28": "護法正義。論云。有義種子各有二類。一者",
    "T36n1736_041:0317c29": "本有。二者始起。乃至云。由此應信有諸有",
    "T36n1736_041:0318a01": "情無始時來有無漏種。不由熏習法爾成",
    "T36n1736_041:0318a02": "就。又云。其聞熏習非唯有漏。聞正法時亦",
    "T36n1736_041:0318a03": "熏本有無漏種子令漸增盛。展轉乃至生",
    "T36n1736_041:0318a04": "出世心。釋曰。出世心者即是見道。其第三",
    "T36n1736_041:0318a05": "義正同瑜伽三十五種性品。論云。云何種性。",
    "T36n1736_041:0318a06": "謂略有二種。一本性住種性。二習所成性。",
    "T36n1736_041:0318a07": "住種性者。謂諸菩薩六處殊勝有如是相。",
    "T36n1736_041:0318a08": "從無始世展轉傳來法爾所得。名本性住",
    "T36n1736_041:0318a09": "種性。今疏云熏習即是新熏自種而生者。熏",
    "T36n1736_041:0318a10": "但熏舊無別新成。疏若爾何以經言下。第",
    "T36n1736_041:0318a11": "二釋難會通。有兩重難。初即引淨名第二",
    "T36n1736_041:0318a12": "佛道品難因。淨名問文殊言。何等為如",
    "T36n1736_041:0318a13": "來種。文殊師利言。有身為種。無明有愛為",
    "T36n1736_041:0318a14": "種。四顛倒為種。五蓋為種。六入為種。七識",
    "T36n1736_041:0318a15": "處為種。八邪法為種。九惱處為種。十不善",
    "T36n1736_041:0318a16": "道為種。以要言之。六十二見。及一切煩惱",
    "T36n1736_041:0318a17": "皆是佛種。何謂也。答曰。若見無為入正位",
    "T36n1736_041:0318a18": "者。不能復發阿耨多羅三藐三菩提心。譬",
    "T36n1736_041:0318a19": "如高原陸地不生蓮華。卑濕淤泥乃生是",
    "T36n1736_041:0318a20": "華。如是見無為入正位者。終不復能生",
    "T36n1736_041:0318a21": "於佛法。煩惱泥中乃有眾生起佛法耳。今",
    "T36n1736_041:0318a22": "疏引此以為難耳。又入大乘論第一引龍樹",
    "T36n1736_041:0318a23": "偈云。不從虛空有。亦非地種生。但從煩",
    "T36n1736_041:0318a24": "惱中。而證成菩提。皆此義也。疏此說在纏",
    "T36n1736_041:0318a25": "下疏答。然約彼經文見無為入正位者不生",
    "T36n1736_041:0318a26": "佛法。則已入見道便不能發。若約迦葉領",
    "T36n1736_041:0318a27": "解云。如是聲聞諸結斷者。於佛法中無所",
    "T36n1736_041:0318a28": "復益。則諸凡夫地前菩薩。有諸煩惱增修",
    "T36n1736_041:0318a29": "對治。成諸度門得為佛種。若已斷結不可",
    "T36n1736_041:0318b01": "得為一切智因。故諸菩薩留惑潤生以至",
    "T36n1736_041:0318b02": "惑盡。故攝論云。煩惱伏不起。如毒&#x546A;所害。",
    "T36n1736_041:0318b03": "留惑至惑盡證佛一切智。此是經之顯意。",
    "T36n1736_041:0318b04": "今疏所明乃是經之密意。而是勝鬘楞伽等",
    "T36n1736_041:0318b05": "義。故云在纏如來藏。煩惱如泥。覆於二藏。",
    "T36n1736_041:0318b06": "然大智自從所藏不空。大智光明遍照法界",
    "T36n1736_041:0318b07": "義生故。二相亦異疏若爾煩惱即菩提。復云",
    "T36n1736_041:0318b08": "何通。即第二重難。既言即者。則不得云",
    "T36n1736_041:0318b09": "二事別也。謂迷真起妄說為煩惱。妄體即",
    "T36n1736_041:0318b10": "真元是佛種。無行經云。婬欲即是道。恚癡",
    "T36n1736_041:0318b11": "亦復然等。疏約體性故下。疏答上難有其",
    "T36n1736_041:0318b12": "二意。一約體性者。煩惱性即菩提。非約相",
    "T36n1736_041:0318b13": "也。故淨名云。煩惱是道場。知如實故。無行",
    "T36n1736_041:0318b14": "經云。貪欲及瞋恚。無有能得者。是法皆如",
    "T36n1736_041:0318b15": "空。知是即成佛。故知煩惱實性即菩提",
    "T36n1736_041:0318b16": "耳。亦就相明二事不一。二云約所迷故者。",
    "T36n1736_041:0318b17": "即第二義也。謂迷真起妄。離真則無能迷",
    "T36n1736_041:0318b18": "妄心。故云即菩提耳。真即性淨菩提。如波",
    "T36n1736_041:0318b19": "與濕雙喻上二。濕是波性。波是濕相。動濕",
    "T36n1736_041:0318b20": "成波是波所依。能所不同故非一也。疏然",
    "T36n1736_041:0318b21": "實義者。下第二會實義通會兩章方顯中",
    "T36n1736_041:0318b22": "道。正通煩惱即菩提難。是顯真妄交徹之",
    "T36n1736_041:0318b23": "義。雖說三門義含四句。謂初二門峙立依",
    "T36n1736_041:0318b24": "理成事則唯妄非真。事能顯理即唯真非",
    "T36n1736_041:0318b25": "妄。故各峙立。從若說一者下。明此二章",
    "T36n1736_041:0318b26": "正為破病。若據菩薩二皆會中。又此章則",
    "T36n1736_041:0318b27": "二門峙立。後章則二相寂然。故合此二非",
    "T36n1736_041:0318b28": "即非離。言若說一者則離之令異者。謂有",
    "T36n1736_041:0318b29": "問言。萬法即真一如無異。故妄即真有何",
    "T36n1736_041:0318c01": "過耶。答略有三過。一能依即是所依。謂依",
    "T36n1736_041:0318c02": "真有妄。如依水有波。今妄即是真便無",
    "T36n1736_041:0318c03": "能依。以無能依亦失所依。則生滅真如二",
    "T36n1736_041:0318c04": "俱不立。二者二既不異亦失真妄。以妄即",
    "T36n1736_041:0318c05": "真故無妄。無妄對何說真。三者亦失真假",
    "T36n1736_041:0318c06": "二門。若別則三義俱成。如金與嚴具。波之",
    "T36n1736_041:0318c07": "與水。動濕體相二俱不同。能依所依各有",
    "T36n1736_041:0318c08": "三義呰不雜亂。疏若云異者合之令同者",
    "T36n1736_041:0318c09": "下章云。如金與金色其性無差別等。疏諸",
    "T36n1736_041:0318c10": "識身下釋。此有四意。一眼唯見色。耳唯聞",
    "T36n1736_041:0318c11": "聲等。二緣會不同者。眼以色等而為緣故。",
    "T36n1736_041:0318c12": "耳用聲等而為緣故。三眼無耳用者。對於",
    "T36n1736_041:0318c13": "果位互用而說。初意顯自。此意遮他。四又",
    "T36n1736_041:0318c14": "此眼識不合餘根者。亦對六根互用義說以",
    "T36n1736_041:0318c15": "互用義。或言眼根發於眼識。而了六境。",
    "T36n1736_041:0318c16": "餘根亦爾。即第三意對之。二或言眼根能發",
    "T36n1736_041:0318c17": "六識以了六境。此意對之。此識不合餘",
    "T36n1736_041:0318c18": "根。此根亦不發餘識。更有說言。言互用者。",
    "T36n1736_041:0318c19": "眼根發耳識而能嗅於香等。亦不出上之",
    "T36n1736_041:0318c20": "二意。從識身同識下結其不同。疏二功能",
    "T36n1736_041:0318c21": "不等下。先法說後舉二喻。皆明不等。此亦",
    "T36n1736_041:0318c22": "生公十四科善不受報義。彼問云。善惡相傾",
    "T36n1736_041:0318c23": "其猶明闇不並。云何言萬善理同惡異各",
    "T36n1736_041:0318c24": "有限域耶。答明闇雖相傾。而理實天絕。明",
    "T36n1736_041:0318c25": "能滅闇故無闇而不滅。所以一爝之火。與",
    "T36n1736_041:0318c26": "巨澤火同。闇不能滅明。以其理盡闇質",
    "T36n1736_041:0318c27": "故也。思之可知。第六菩薩。疏二章相接顯",
    "T36n1736_041:0318c28": "非即離亦互相成者。非即離義已如上明。言",
    "T36n1736_041:0318c29": "互相成者。由非即故方成不離等。故有問",
    "T36n1736_041:0319a01": "言。若言不一者。即應離於金別有器體。",
    "T36n1736_041:0319a02": "若異金有體者。即應與金不異。以同金有",
    "T36n1736_041:0319a03": "體無差別故。言無差別者一種有體故。答",
    "T36n1736_041:0319a04": "只由不異方得不一。何者。若異即妄自有",
    "T36n1736_041:0319a05": "體不依真立。不依真故即不得有妄。今有",
    "T36n1736_041:0319a06": "妄者。由不異故得成不一以妄無自體",
    "T36n1736_041:0319a07": "故妄依真成。以妄成故與真不一。如波依",
    "T36n1736_041:0319a08": "水。由不異水遂得成波。以波成故與濕",
    "T36n1736_041:0319a09": "不一。此上即以不異成不一也。言不一",
    "T36n1736_041:0319a10": "成不異者。即如上章。由有能依所依故。",
    "T36n1736_041:0319a11": "得交徹不異。如有波故說波即濕。由有濕",
    "T36n1736_041:0319a12": "故說水即波等。疏然其能喻不離諸法者。如",
    "T36n1736_041:0319a13": "云眾生非眾生三世生滅。皆是初句諸法中",
    "T36n1736_041:0319a14": "收。並無差別。斯則難見。若就未來無過",
    "T36n1736_041:0319a15": "去相。則無相理照然易見故。喻色心無相",
    "T36n1736_041:0319a16": "之難。[0319a16] 疏。此喻為總者。法非法言該通性相",
    "T36n1736_041:0319a17": "及諸法故。[0319a17] 疏。取文雖異義旨乃同者。謂若理",
    "T36n1736_041:0319a18": "若事若真若妄。此文乃異。互相交徹義旨則",
    "T36n1736_041:0319a19": "齊。疏亦同密嚴者。問明已引云。如來清淨",
    "T36n1736_041:0319a20": "藏。世間阿賴耶。如金與指環展轉無差",
    "T36n1736_041:0319a21": "別。則金色如指環金體即金。然此上不異",
    "T36n1736_041:0319a22": "總有四句。一以本成末。本隱末存。此即",
    "T36n1736_041:0319a23": "存隱不異。即疏云以妄無體攬真而起。則",
    "T36n1736_041:0319a24": "真無不隱唯妄現也。是矣。二攝末歸本。末",
    "T36n1736_041:0319a25": "盡本顯。此即顯滅明不異。故疏云以真體",
    "T36n1736_041:0319a26": "實妄無不盡唯真現也。三攝本從末末存。",
    "T36n1736_041:0319a27": "攝末歸本本顯。此則兩法俱存。但真妄",
    "T36n1736_041:0319a28": "有異。即有真有妄明不異。故疏云是則無",
    "T36n1736_041:0319a29": "體之妄不異體實之真。故云無有異也。四攝",
    "T36n1736_041:0319b01": "本從末本隱。是不無義。攝末歸本末盡。是",
    "T36n1736_041:0319b02": "不有義。此則不有不無明不異。亦是末後",
    "T36n1736_041:0319b03": "二句。又非異故非邊。不一故非中非邊。是",
    "T36n1736_041:0319b04": "無寄法界妙智所證湛然常住無所寄也。又",
    "T36n1736_041:0319b05": "非一即非異故。恒居邊而即中等。又非一即",
    "T36n1736_041:0319b06": "生死。非異即涅槃。非一即非異故。恒住生",
    "T36n1736_041:0319b07": "死即處涅槃等。然其法體圓融無礙。上來",
    "T36n1736_041:0319b08": "所說非一異等。亦是假言故。前疏云善須",
    "T36n1736_041:0319b09": "得意。以法就喻金等亦然。疏橫者異法相望",
    "T36n1736_041:0319b10": "者。即一切差別法無差別也。法即是善法。非",
    "T36n1736_041:0319b11": "法即惡法。故百論取般若意云。福上捨何",
    "T36n1736_041:0319b12": "況罪。以金剛云法尚應捨何況非法。故以",
    "T36n1736_041:0319b13": "非法而名為罪。疏又法謂有法者。亦是橫",
    "T36n1736_041:0319b14": "論有無相對。疏故中論下。引論證成無法",
    "T36n1736_041:0319b15": "為非法也。即第三論成壞品頌云。從法不",
    "T36n1736_041:0319b16": "生法。亦不生非法。從非法。不生法及於",
    "T36n1736_041:0319b17": "非法。直釋偈意。法即是有。如色心等。非法",
    "T36n1736_041:0319b18": "是無。如兔角等。若從法生法如母生子。",
    "T36n1736_041:0319b19": "法生非法如人生石女兒。從非法生法",
    "T36n1736_041:0319b20": "如兔角生人。從非法生非法者。如龜毛",
    "T36n1736_041:0319b21": "生兔角。故彼長行釋云。從法不生法者。若",
    "T36n1736_041:0319b22": "至若失二俱不然。從法不生非法者。非法",
    "T36n1736_041:0319b23": "名無。所有法名為有。云何從有相生無",
    "T36n1736_041:0319b24": "相。從非法不生法者。非法名為無。無云何生",
    "T36n1736_041:0319b25": "有。若從無生有者是則無因。無因則有大",
    "T36n1736_041:0319b26": "過。是故不從非法生法。不從非法生非法",
    "T36n1736_041:0319b27": "者。兔角不生龜毛。疏然前義下。斷上二說。",
    "T36n1736_041:0319b28": "前義即事理無礙。後義即事事無礙。疏若但",
    "T36n1736_041:0319b29": "用後義下。反以理結。要用上二。謂要由",
    "T36n1736_041:0319c01": "事理無礙方得以理融於事。事事隨理而",
    "T36n1736_041:0319c02": "融通耳。此中更有別義。謂又若依前義則",
    "T36n1736_041:0319c03": "心等四類即第五無為。若依後義由無為",
    "T36n1736_041:0319c04": "故前四無差。又依前義是性無異故。無有",
    "T36n1736_041:0319c05": "差。若依後義是同一如體。故無差也。疏第",
    "T36n1736_041:0319c06": "二偈下。初立二相。次所遣既無下。釋無實",
    "T36n1736_041:0319c07": "義。以喻下。釋合下半。後若以正報下。結彈",
    "T36n1736_041:0319c08": "古釋。疏文舉一隅應反餘二者。應明現在",
    "T36n1736_041:0319c09": "無過未。過去無現未等。故論語云。舉一隅",
    "T36n1736_041:0319c10": "不以三隅反。疏諸法亦然真俗並虛等者。",
    "T36n1736_041:0319c11": "故肇公云。涅槃蓋是鏡像之所歸。絕稱之幽",
    "T36n1736_041:0319c12": "宅也。豈可以有無標牓。故有餘無餘乃出",
    "T36n1736_041:0319c13": "處之異號。應物之假名耳。疏若離分別則無",
    "T36n1736_041:0319c14": "一切境界之相者。即起信論。前文已引。此論",
    "T36n1736_041:0319c15": "前文云。一切境界唯依妄念而有差別。次",
    "T36n1736_041:0319c16": "云。若離心念則無一切境界之相。疏反覆",
    "T36n1736_041:0319c17": "相遣顯無差理者。謂以所知遣能知。復以",
    "T36n1736_041:0319c18": "能知遣所知耳。疏況當有敗。如出現品者。",
    "T36n1736_041:0319c19": "經云。譬如世界有成壞而其虛空不增減。",
    "T36n1736_041:0319c20": "一切諸佛成菩提。成與不成無差別是也。"
}