{
    "T53n2121_045:0234c18": "經律異相卷第四十五(女庶人部下)",
    "T53n2121_045:0234c20": "梁沙門僧旻寶唱等集",
    "T53n2121_045:0234c21": "長髮女人捨髮供養佛一獨母見沙門",
    "T53n2121_045:0234c22": "神足願後生百兒二母人懷妊遇佛願",
    "T53n2121_045:0234c23": "以兒為道三老母慳病時見地獄婢行善",
    "T53n2121_045:0234c24": "&#x89A9;有天堂四母人為比丘起屋壽終生",
    "T53n2121_045:0234c25": "天手出眾物五母二兒溺死哭知浮者",
    "T53n2121_045:0234c26": "六婦人化婿戶上懸鈴使聞聲稱佛後免",
    "T53n2121_045:0234c27": "地獄七瞻婆女人身死闍維於火中生子",
    "T53n2121_045:0234c28": "八摩那祇女懷杅謗佛地即震裂身陷",
    "T53n2121_045:0234c29": "地獄九婬盪婦人苦一沙門沙門心至",
    "T53n2121_045:0235a01": "火變為水十童女火氣入身懷妊生端",
    "T53n2121_045:0235a02": "正子十一女人懷妊口常誦經生兒多",
    "T53n2121_045:0235a03": "智為眾人所宗十二女人懷妊生四種",
    "T53n2121_045:0235a04": "異物十三女人心緣丈夫誤繫兒入井十",
    "T53n2121_045:0235a05": "四換貸自取多還少命終為犢十五",
    "T53n2121_045:0235a06": "青衣割食施辟支佛立改醜顏得為夫人十",
    "T53n2121_045:0235a07": "六醜婦臨水見他影謂其端正十七",
    "T53n2121_045:0235a08": "長髮女人捨髮供養佛一",
    "T53n2121_045:0235a09": "[0235a09] 昔有一女。端正紺髮髮與身等。國王夫人請",
    "T53n2121_045:0235a10": "頭髮與千兩金而不肯與。見佛歡喜願設供",
    "T53n2121_045:0235a11": "養。請其父母乞為呼之。父母言。家貧無以飯",
    "T53n2121_045:0235a12": "之。女言。取髮直以用供養。父母白佛願佛",
    "T53n2121_045:0235a13": "明日暫顧微飯。女割髮與王夫人。夫人知其",
    "T53n2121_045:0235a14": "懸急但與五百兩金。女取金買食歡喜無量。",
    "T53n2121_045:0235a15": "悔昔慳貪今世貧窮。願令我後莫值此苦。女",
    "T53n2121_045:0235a16": "見世尊。金光五色照其門內。頭面著地遶佛",
    "T53n2121_045:0235a17": "三匝。頭髮還復如故。佛言。此女上世貧無",
    "T53n2121_045:0235a18": "可施。常持頭面著地作禮。後八十一劫常生",
    "T53n2121_045:0235a19": "人中。此福已盡今生貧家。猶識功德見我歡",
    "T53n2121_045:0235a20": "喜福祐無量。命終當生第二忉利天上。盡天。",
    "T53n2121_045:0235a21": "福壽當發菩薩道心。女父母兄弟莫不歡喜",
    "T53n2121_045:0235a22": "命盡生天(出十卷譬喻經第三卷)。",
    "T53n2121_045:0235a23": "獨母見沙門神足願後生百兒二",
    "T53n2121_045:0235a24": "[0235a24] 昔有獨母。賃守田園。主人有事餉過食時。食",
    "T53n2121_045:0235a25": "至欲食。沙門從乞。以所食分盡著&#x9262;中。一莖",
    "T53n2121_045:0235a26": "蓮華又以貢奉。道人即現神足。母喜歎曰。真",
    "T53n2121_045:0235a27": "聖人乎。願我後生百子若茲。母終為梵志嗣。",
    "T53n2121_045:0235a28": "其神靈集梵志小便之處。鹿舐小便即感有",
    "T53n2121_045:0235a29": "身。時滿生女。梵志育焉。年至十餘。守居護",
    "T53n2121_045:0235b01": "火。女與鹿戲不覺火滅。父令索火。女至人",
    "T53n2121_045:0235b02": "陬步一蓮華。火主曰。爾繞吾居三匝以火與",
    "T53n2121_045:0235b03": "爾。女即從命。華生陸土圍屋三重。國王聞",
    "T53n2121_045:0235b04": "之。召問相師。師曰。必有聖嗣傳化無窮。王命",
    "T53n2121_045:0235b05": "賢臣。娉迎還宮。懷妊月滿乃生百卵。后妃逮",
    "T53n2121_045:0235b06": "妾靡不嫉焉。以囊盛卵密覆其口。投江流",
    "T53n2121_045:0235b07": "中。天帝釋下以印封口。諸天翼衛從流停止。",
    "T53n2121_045:0235b08": "由柱植地下流之國。其王於臺遙&#x89A9;水中。有",
    "T53n2121_045:0235b09": "囊流下。輝晃光耀似有乾靈。取而觀焉。&#x89A9;",
    "T53n2121_045:0235b10": "帝釋印。發百卵懷育溫煖。時滿體成產為",
    "T53n2121_045:0235b11": "百男。生有聖智不啟自明。相好希有力勢兼",
    "T53n2121_045:0235b12": "百。王具白象百頭以供聖嗣。征伐&#x96A3;國莫不",
    "T53n2121_045:0235b13": "降伏。又伐所生父王之國。王曰。孰有能&#x5374;斯",
    "T53n2121_045:0235b14": "敵者乎。母曰。大王無懼。為王降之。即登樓觀",
    "T53n2121_045:0235b15": "揚聲謂曰。夫逆之大其有三矣。一不遠群邪",
    "T53n2121_045:0235b16": "招二世苦。二生不識親而逆孝行。三恃勢殺",
    "T53n2121_045:0235b17": "親毒向三尊。懷此三逆者其惡無盡。爾等張",
    "T53n2121_045:0235b18": "口信現乎。今母旋其乳。天命湩射遍百子",
    "T53n2121_045:0235b19": "口。精誠之感飲湩情哀。僉然俱曰。斯吾母矣。",
    "T53n2121_045:0235b20": "叩頭悔過。親嗣如會靡不哀慟。二國和睦靡",
    "T53n2121_045:0235b21": "不稱善。諸子&#x89A9;世無常。辭親學道遠世穢垢。",
    "T53n2121_045:0235b22": "九十九子皆得緣覺。一子理國父崩為王。大",
    "T53n2121_045:0235b23": "赦眾罪開藏布施。民人無乏。化以十善正善",
    "T53n2121_045:0235b24": "治國。興立塔寺供奉沙門。誦經論道口無四",
    "T53n2121_045:0235b25": "惡。天帝養護由親育子。留為王者即吾身是。",
    "T53n2121_045:0235b26": "父者今白淨王是。母者舍妙是(出度無極集第二卷)。",
    "T53n2121_045:0235b27": "母人懷妊遇佛願以兒為道三",
    "T53n2121_045:0235b28": "[0235b28] 有一母人懷妊數月。見佛及僧心自計言。我",
    "T53n2121_045:0235c01": "生子如此。使作沙門為佛弟子。月滿生男姝",
    "T53n2121_045:0235c02": "好異眾。及年七歲。家貧但作二人食及三法",
    "T53n2121_045:0235c03": "衣。手持澡瓶將兒詣佛曰。願哀我子使作沙",
    "T53n2121_045:0235c04": "門。佛即聽之。令以瓶洗兒手。應時九龍從瓶",
    "T53n2121_045:0235c05": "口出。吐水灌兒。殘水散兒頭上。化成華蓋。",
    "T53n2121_045:0235c06": "中有師子座。座上有佛。佛笑出五色光。照",
    "T53n2121_045:0235c07": "千億佛剎。還繞佛身從兒頂入。母以飯具上",
    "T53n2121_045:0235c08": "佛。并食其子。發無上道心。十億佛剎六反震",
    "T53n2121_045:0235c09": "動。諸佛自現。以母飯施爾所諸佛及比丘僧。",
    "T53n2121_045:0235c10": "皆得飽足初不損減。兒髮自墮成為沙門。即",
    "T53n2121_045:0235c11": "得立於不退轉地(出十卷譬喻經第三卷)。",
    "T53n2121_045:0235c12": "老母慳病時見地獄婢行善&#x89A9;有天堂四",
    "T53n2121_045:0235c13": "[0235c13] 昔王舍城東有一老母。慳貪不信。其婢精進",
    "T53n2121_045:0235c14": "常行慈心。念用二事利益群生。一者不持熱",
    "T53n2121_045:0235c15": "湯沷地。二者洗器殘粒常施人。老母得病",
    "T53n2121_045:0235c16": "有氣息。魂神將之入地獄中。見火車鑪炭鑊",
    "T53n2121_045:0235c17": "湯涌沸刀山劍樹苦楚萬端。老母見問訊是",
    "T53n2121_045:0235c18": "何物。獄卒答曰。此是地獄。王舍城東有慳貪",
    "T53n2121_045:0235c19": "老母。應入其中。老母自知悚然愁悸。小復前",
    "T53n2121_045:0235c20": "行。七寶宮舍妓女百千種種珍異。問此何物。",
    "T53n2121_045:0235c21": "答言。天宮。王舍城東慳貪老母有婢精進命",
    "T53n2121_045:0235c22": "盡生中。老母忽活憶了向事。而語婢言。汝",
    "T53n2121_045:0235c23": "應生天。汝是我婢。豈得獨受汝當共我。婢答",
    "T53n2121_045:0235c24": "之言。脫有此理轉當奉命。但恐善惡隨形不",
    "T53n2121_045:0235c25": "得共受耳。母即不慳貪。大作功德(出雜譬喻經)。",
    "T53n2121_045:0235c26": "母人為比丘起屋壽終生天手出眾物五",
    "T53n2121_045:0235c27": "[0235c27] 昔維衛佛。從諸比丘六萬二千。初從山出還",
    "T53n2121_045:0235c28": "父王國。國王於城外割地立精舍。諸比丘各",
    "T53n2121_045:0236a01": "得地分。有比丘語左右家。欲請作屋。男子",
    "T53n2121_045:0236a02": "不許。其家老母手自為之屋得成。十指皆穿。",
    "T53n2121_045:0236a03": "比丘坐中禪定。一定入火光三昧舍現大火。",
    "T53n2121_045:0236a04": "母遙望見。念我作屋尋便已燒何薄福乎。入",
    "T53n2121_045:0236a05": "屋故在。但於火光中見比丘。甚大歡喜。壽終",
    "T53n2121_045:0236a06": "生天。釋迦成佛天命未盡。來下白佛。明日飯",
    "T53n2121_045:0236a07": "佛及聖眾。佛默然受之。波斯匿王又遣請佛。",
    "T53n2121_045:0236a08": "佛曰。已受天請。王曰。未嘗見天人下施。何緣",
    "T53n2121_045:0236a09": "有此。明日遣人候之不見施辦。乃至禺中亦",
    "T53n2121_045:0236a10": "復寂然。王&#x52C5;備餚饌。若無人為吾當供之。日",
    "T53n2121_045:0236a11": "中天至了不齎食。但將諸天玉女。鼓諸音樂",
    "T53n2121_045:0236a12": "禮佛而住。白曰時到。即舉手巾眾事皆辦。行",
    "T53n2121_045:0236a13": "水既訖。復更舉手。出&#x53A8;百味甘露在地。手自",
    "T53n2121_045:0236a14": "斟酌眾會皆足。王見驚欣。澡畢白佛。不審此",
    "T53n2121_045:0236a15": "天。宿有何福手出百味福德乃爾。佛為王說。",
    "T53n2121_045:0236a16": "前世手為比丘作屋。從是生天九十一劫。手",
    "T53n2121_045:0236a17": "出眾物福尚未終(出雜譬喻經第一卷)。",
    "T53n2121_045:0236a18": "母二兒溺死哭知浮者六",
    "T53n2121_045:0236a19": "[0236a19] 母生二子。一不知浮。墮水而終。母都不哭。一",
    "T53n2121_045:0236a20": "知浮亦墮水亡。母悲哭之。人言。前子不哭。後",
    "T53n2121_045:0236a21": "子而哭何耶。母言。前不知浮故其宜也。後者",
    "T53n2121_045:0236a22": "工浮其為枉也(出十卷譬喻經第八卷)。",
    "T53n2121_045:0236a23": "婦人化婿戶上懸鈴使聞聲稱佛後免地獄",
    "T53n2121_045:0236a24": "七",
    "T53n2121_045:0236a25": "[0236a25] 昔有人不信。婦甚事佛。婦白婿曰。人命無常",
    "T53n2121_045:0236a26": "可修福德。婿無心懶墮。婦恐將來入地獄",
    "T53n2121_045:0236a27": "中。即復白婿。欲懸一鈴安著戶上。君出入時。",
    "T53n2121_045:0236a28": "掁鈴作聲稱南無佛。婿曰甚善。如是經久。",
    "T53n2121_045:0236a29": "其婿命終。獄卒扠之擲鑊湯中。扠掁鑊作音",
    "T53n2121_045:0236b01": "聲。謂是鈴聲。稱南無佛。獄官聞之。此人奉",
    "T53n2121_045:0236b02": "佛。放令出去。得生人中(出雜譬喻經也)。",
    "T53n2121_045:0236b03": "瞻婆女人身死闍維於火中生子八",
    "T53n2121_045:0236b04": "[0236b04] 瞻婆國人事六師。初未曾聞佛法僧名。作極",
    "T53n2121_045:0236b05": "惡業。佛於爾時。為眾生故往瞻婆城。時彼城",
    "T53n2121_045:0236b06": "中有大長者。無有繼嗣。共事六師以求子息。",
    "T53n2121_045:0236b07": "於後不久其婦懷妊。長者知已往六師所。歡",
    "T53n2121_045:0236b08": "喜問言。為男為女。六師答言。生必是女。長者",
    "T53n2121_045:0236b09": "愁惱。復有知識來謂長者。先不聞優樓頻螺",
    "T53n2121_045:0236b10": "迦葉兄弟。為誰弟子。六師若是一切智者。",
    "T53n2121_045:0236b11": "迦葉何故捨之從佛。又舍利弗目揵連等。及",
    "T53n2121_045:0236b12": "諸國王頻婆娑羅等諸王夫人。末利夫人。諸",
    "T53n2121_045:0236b13": "國長者須達等。如是諸人皆佛弟子。如來世",
    "T53n2121_045:0236b14": "尊於一切法知見無礙。故名為佛。如來今者",
    "T53n2121_045:0236b15": "近在此住。若欲實知當詣佛所。爾時長者即",
    "T53n2121_045:0236b16": "詣我所。以事問佛。佛言長者。汝婦懷妊是",
    "T53n2121_045:0236b17": "男無疑。福德無比。長者歡喜。六師心嫉以菴",
    "T53n2121_045:0236b18": "羅果和合毒藥持與長者。快哉瞿曇善說其",
    "T53n2121_045:0236b19": "相。汝婦臨月可服此藥。兒則端正產者無患。",
    "T53n2121_045:0236b20": "長者受之與婦令服。服已尋死。六師歡喜。周",
    "T53n2121_045:0236b21": "遍城市唱言。沙門瞿曇記。彼長者婦當生男。",
    "T53n2121_045:0236b22": "今兒未生母已喪命。爾時長者復於我所生",
    "T53n2121_045:0236b23": "不信心。即便殯斂棺蓋焚之。我見此事已顧",
    "T53n2121_045:0236b24": "命阿難。取我衣來吾欲往彼摧滅邪見。爾時",
    "T53n2121_045:0236b25": "六師遙見佛往各相謂言。瞿曇沙門至此塚",
    "T53n2121_045:0236b26": "間欲噉肉耶。未得法眼諸優婆塞各懷愧懼。",
    "T53n2121_045:0236b27": "而白佛言。彼婦已死願不須往。爾時阿難語",
    "T53n2121_045:0236b28": "諸人言。且待須臾。如來不久當廣開闡諸佛",
    "T53n2121_045:0236b29": "境界。佛到。長者難言。所言無二。兒母已終云",
    "T53n2121_045:0236c01": "何生子。我言長者。卿於爾時都不見問母命",
    "T53n2121_045:0236c02": "脩短。但問所懷為是男女。諸佛如來發言無",
    "T53n2121_045:0236c03": "二。是故當知定必得子。是時死屍火燒腹裂",
    "T53n2121_045:0236c04": "子從中出。端坐火中如蓮華臺。六師見已謂",
    "T53n2121_045:0236c05": "為幻術。長者見已心復歡喜。呵責六師。若言",
    "T53n2121_045:0236c06": "幻者汝何不作。我於爾時尋告耆婆。汝往火",
    "T53n2121_045:0236c07": "中抱是兒來。耆婆前入火聚猶入清涼大河。",
    "T53n2121_045:0236c08": "抱持是兒還詣我所。授兒與我。我受兒已告",
    "T53n2121_045:0236c09": "長者言。一切眾生壽命不定。如水上泡。眾生",
    "T53n2121_045:0236c10": "若有重業果報。火及毒螫並不能害。非我所",
    "T53n2121_045:0236c11": "作。時長者言。善哉世尊。是兒若得盡天命。",
    "T53n2121_045:0236c12": "唯願如來為立名字。佛言。長者。是兒生於",
    "T53n2121_045:0236c13": "猛火中。火名樹提。因名樹提(出大涅槃經第二十八卷)。",
    "T53n2121_045:0236c14": "摩那祇女懷杅謗佛地即震裂身陷地獄",
    "T53n2121_045:0236c15": "九",
    "T53n2121_045:0236c16": "[0236c16] 佛在舍衛國。無數大眾為說法要。時有外",
    "T53n2121_045:0236c17": "道弟子摩那祇女。宿罪深重身帶木杅以衣",
    "T53n2121_045:0236c18": "覆之。出舍衛城至祇洹寺。遙見世尊與無數",
    "T53n2121_045:0236c19": "眾而為說法。歡喜踊躍不能自勝。今日要當",
    "T53n2121_045:0236c20": "在此眾中毀辱瞿曇。令我師得致供養。乃至",
    "T53n2121_045:0236c21": "眾中而說偈言。此說法人使我此身懷妊有",
    "T53n2121_045:0236c22": "兒。時大眾中多諸外道裸形梵志。信佛者少",
    "T53n2121_045:0236c23": "習邪者眾。聞此女語皆共信用。其信佛者內",
    "T53n2121_045:0236c24": "自思惟。昔佛在宮。捨王重位捐棄婇女。出家",
    "T53n2121_045:0236c25": "學道成最正覺。豈有心與此穢陋之女與從",
    "T53n2121_045:0236c26": "事乎。時釋提桓因在如來後執扇而扇內自",
    "T53n2121_045:0236c27": "思惟。此弊梵女云何乃興此意誹佛。化為白",
    "T53n2121_045:0236c28": "鼠。嚙木杅系斷聲震大。眾無不見者。其中",
    "T53n2121_045:0236c29": "不篤信者皆齶然。此為何聲乃震四遠。其中",
    "T53n2121_045:0237a01": "信佛之人聞此音聲歡喜踊躍。僉然同悅。尋",
    "T53n2121_045:0237a02": "有一人從坐而起。手執木杅語彼女曰。此是",
    "T53n2121_045:0237a03": "汝兒耶。時地自開全身即入阿鼻地獄。時女",
    "T53n2121_045:0237a04": "宗族追慕啼泣不能捨離。不信佛者即起懺",
    "T53n2121_045:0237a05": "悔。其中信者共相告曰。誹謗之報其罪如是。",
    "T53n2121_045:0237a06": "現驗如茲。豈云後世(出摩那祇全身入地獄經)。",
    "T53n2121_045:0237a07": "婬蕩婦人苦一沙門沙門心至火變為水",
    "T53n2121_045:0237a08": "十",
    "T53n2121_045:0237a09": "[0237a09] 有大迦羅越。財富無數。其子端正黠慧大好",
    "T53n2121_045:0237a10": "經道。出家從師奉行經法。師先令分衛七日。",
    "T53n2121_045:0237a11": "國中有婬蕩家婦。呼令其入。入便閉門前牽",
    "T53n2121_045:0237a12": "沙門。沙門不從。婦大恚。呼婢來鑿作火坑深",
    "T53n2121_045:0237a13": "一丈。使四婢急捉身不得動。臨火坑上。沙門",
    "T53n2121_045:0237a14": "言。且止。我當計校。沙門自念。我入火中為一",
    "T53n2121_045:0237a15": "死耳。此持戒死可得生天。若犯戒死當入泥",
    "T53n2121_045:0237a16": "犁無有出時便入坑中。火化作水至沙門腰。",
    "T53n2121_045:0237a17": "安徐而出(出十卷譬喻經第五卷)。",
    "T53n2121_045:0237a18": "童女火氣入身懷妊生端正子十一",
    "T53n2121_045:0237a19": "[0237a19] 昔有長者名曰善施。家有未出門女。在家向",
    "T53n2121_045:0237a20": "火。暖氣入身遂便有軀。父母驚怪詰其由狀。",
    "T53n2121_045:0237a21": "其女實對不知所以。父母重問。加諸杖楚其",
    "T53n2121_045:0237a22": "辭不改。遂上聞王。王復詰責辭亦不異。許之",
    "T53n2121_045:0237a23": "以死。女即稱怨曰。天下乃當有無道之君枉",
    "T53n2121_045:0237a24": "殺無辜。我若不良自可保試。見枉如是。王即",
    "T53n2121_045:0237a25": "檢保。如女所言無他增減。語其父母。我欲取",
    "T53n2121_045:0237a26": "之。母對曰。隨意取之。用此死女為。王即內之",
    "T53n2121_045:0237a27": "宮裏。隨時瞻養日月遂滿。產得一男端正姝",
    "T53n2121_045:0237a28": "妙。年遂長大。出家學道聰明博達。精進不久",
    "T53n2121_045:0237a29": "得羅漢道。還度父母(出分別功德經第五卷)。",
    "T53n2121_045:0237b01": "女人懷妊口常誦經生兒多智為眾人所宗",
    "T53n2121_045:0237b02": "十二",
    "T53n2121_045:0237b03": "[0237b03] 昔有比丘精進守法。少持禁戒初不毀犯。所",
    "T53n2121_045:0237b04": "可諷誦是般若波羅蜜。其有聞此比丘音聲",
    "T53n2121_045:0237b05": "莫不歡喜。有一小兒厥年七歲城外牧牛遙",
    "T53n2121_045:0237b06": "聞比丘諷誦經聲。即詣精舍禮拜比丘。聽其",
    "T53n2121_045:0237b07": "經言。時說色空。卒聞即解。兒大歡喜。便問比",
    "T53n2121_045:0237b08": "丘。比丘應答不可兒意。是時小兒反為比丘",
    "T53n2121_045:0237b09": "解說其義。昔所希聞比丘歡喜。怪此小兒智",
    "T53n2121_045:0237b10": "慧非凡。時兒即去還至牛所。所牧牛犢散走",
    "T53n2121_045:0237b11": "入山。兒尋其&#x8FF9;追逐求索。時值一虎害此小",
    "T53n2121_045:0237b12": "兒。小兒命終生長者家。夫人懷妊。口便能",
    "T53n2121_045:0237b13": "說般若波羅蜜。從朝至暮初不懈息。其長者",
    "T53n2121_045:0237b14": "家怪。此夫人口為妄語謂呼鬼病。卜問譴祟",
    "T53n2121_045:0237b15": "無能知者。是時比丘入城分衛詣長者門。遙",
    "T53n2121_045:0237b16": "聞其聲心甚喜悅。即問長者。內中誰有說此",
    "T53n2121_045:0237b17": "深經。長者報言。我婦鬼病晝夜妄語口初不",
    "T53n2121_045:0237b18": "息。比丘報言。此非鬼病。但說尊經佛之大道。",
    "T53n2121_045:0237b19": "願得入內與共相見。長者言善。即至婦所。比",
    "T53n2121_045:0237b20": "丘難問反覆披解。即留比丘與作飲食。展轉",
    "T53n2121_045:0237b21": "相謂。夫人懷妊口誦尊經。其音妙好。後日",
    "T53n2121_045:0237b22": "長者復請比丘。悉令詣舍辦飯食具。時夫人",
    "T53n2121_045:0237b23": "出禮眾比丘復為說法。諸有疑難不能及者",
    "T53n2121_045:0237b24": "盡為解說。眾僧歡喜。日月滿足產得男兒。適",
    "T53n2121_045:0237b25": "生叉手長跪說波羅蜜。夫人產已還復如本。",
    "T53n2121_045:0237b26": "長者問言。此為何等。比丘答曰。真佛弟子好",
    "T53n2121_045:0237b27": "養護之。此兒後大當為一切眾人作師。吾等",
    "T53n2121_045:0237b28": "悉當從其啟受。時兒七歲道法悉備。舉眾超",
    "T53n2121_045:0237b29": "絕智度無極。經中誤脫。有所短少。皆為刪定",
    "T53n2121_045:0237c01": "足其所乏。兒母所至輒開化人。長者室家內",
    "T53n2121_045:0237c02": "外大小五百人眾皆從兒學。所開發者八萬",
    "T53n2121_045:0237c03": "四千人。皆發無上正真道。五百比丘聞兒所",
    "T53n2121_045:0237c04": "說盡漏意解志求大乘得法眼淨。是時兒者",
    "T53n2121_045:0237c05": "則吾身是。比丘者迦葉佛是(出度無極集第六卷)。",
    "T53n2121_045:0237c06": "女人懷妊生四種異物十三",
    "T53n2121_045:0237c07": "[0237c07] 有夫妻二人無子。祠祀天神以求係胤。神即",
    "T53n2121_045:0237c08": "許之。遂便懷妊。生四種物。一者旃檀斗盛",
    "T53n2121_045:0237c09": "米。二者甘露瓶。三者寶囊。四者七節神杖。其",
    "T53n2121_045:0237c10": "人歎曰。吾求兒子更生餘物。便到神所重求",
    "T53n2121_045:0237c11": "所願。神即語言。汝欲得子何物稱益。答曰。子",
    "T53n2121_045:0237c12": "當使令給養吾等。神云。今此米斗用之無盡。",
    "T53n2121_045:0237c13": "甘露蜜瓶食之無減。而消百疾珍寶之囊",
    "T53n2121_045:0237c14": "見無損減。七節神杖以備凶暴。兒子豈能",
    "T53n2121_045:0237c15": "辦此。其人大喜。還家試驗如言不虛。遂成大",
    "T53n2121_045:0237c16": "富不可訾計。國王聞之。即遣眾兵欲往攻奪。",
    "T53n2121_045:0237c17": "其人擎杖飛遊擊敵摧破。強眾皆悉退散。其",
    "T53n2121_045:0237c18": "人歡喜無復憂患(出譬喻經第十卷)。",
    "T53n2121_045:0237c19": "女人心緣丈夫誤繫兒入井十四",
    "T53n2121_045:0237c20": "[0237c20] 明婬荒之士。寧喪其親族。無息心於婬事。舍",
    "T53n2121_045:0237c21": "衛城邊有一婦人。抱兒持瓶詣井汲水。有一",
    "T53n2121_045:0237c22": "男子顏貌端正。坐井右邊彈瑟自娛。婦女",
    "T53n2121_045:0237c23": "人多欲耽著男子。男子亦樂女人女人迷荒。",
    "T53n2121_045:0237c24": "索繫兒頸懸於井中。尋還挽出。兒時已死。愁",
    "T53n2121_045:0237c25": "憂傷結呼天墮淚。而自說頌。佛集大眾告諸",
    "T53n2121_045:0237c26": "比丘。婬火熾盛能燒善本。婬荒之士不識善",
    "T53n2121_045:0237c27": "惡不別清白不知縛解。斯輩之人遂無慚愧。",
    "T53n2121_045:0237c28": "寧喪親族分受刑辱。或因姦婬殺害父母兄",
    "T53n2121_045:0237c29": "弟六親。王者所戮死受惡報。生生無極。昔",
    "T53n2121_045:0238a01": "有一人。篤好姦婬。父母所生唯此一子。夜非",
    "T53n2121_045:0238a02": "人時。天陰雷電帶刀持箭欲往婬女村。時母",
    "T53n2121_045:0238a03": "覺知。即捉曉喻。夜既陰闇為人所害。吾宿",
    "T53n2121_045:0238a04": "&#x5C20;德唯有一子。會遇惡者吾無所恃。子報母",
    "T53n2121_045:0238a05": "曰。去不得復住。母知意正。便向兒處至。即",
    "T53n2121_045:0238a06": "拔刀刺殺其母。即打婬女門。女人應曰。汝是",
    "T53n2121_045:0238a07": "何人以誦答曰。",
    "T53n2121_045:0238a08": " 婬恚諸根羸  為想所謬誤",
    "T53n2121_045:0238a09": " 不慮眾事業  為愚闇覆蓋",
    "T53n2121_045:0238a10": " 今我取母害  折伏猶奴婢",
    "T53n2121_045:0238a11": " 翹立在門外  如客待使役",
    "T53n2121_045:0238a12": "[0238a12] 女人以頌報曰。",
    "T53n2121_045:0238a13": " 咄嗟背恩養  害母種罪災",
    "T53n2121_045:0238a14": " 何忍見汝顏  宜速遠吾家",
    "T53n2121_045:0238a15": " 父母抱育養  為子歷眾苦",
    "T53n2121_045:0238a16": " 害母行地上  地不陷汝殺",
    "T53n2121_045:0238a17": "[0238a17] 男子復報女曰。為汝害母造無邊罪。小見寬",
    "T53n2121_045:0238a18": "恕。為開門暫得言談。便復還家。女人報曰。",
    "T53n2121_045:0238a19": " 寧入投炭爐  從山投幽谷",
    "T53n2121_045:0238a20": " 生犯七步蛇  不與愚從事",
    "T53n2121_045:0238a21": "[0238a21] 男子還家。道逢惡寇為寇所害。入阿鼻獄受",
    "T53n2121_045:0238a22": "罪(出出曜經)。",
    "T53n2121_045:0238a23": "換貸自取多還少命終為犢十五",
    "T53n2121_045:0238a24": "[0238a24] 昔有長者居富無限。唯有一妹嫁得貧婿。兄",
    "T53n2121_045:0238a25": "數數餉遺。轉欲厭妹來。從兄貸麵。兄言。自往",
    "T53n2121_045:0238a26": "取之。妹便案捺而取。持灑如還。兄亦不覺",
    "T53n2121_045:0238a27": "數數非一。妹命終為兄家作犢子。兄甚愛之",
    "T53n2121_045:0238a28": "養食令肥。當殺祠神。時五百賈客欲從主人",
    "T53n2121_045:0238a29": "舉錢頓息。在外展轉自相問言。卿取幾錢各",
    "T53n2121_045:0238b01": "各說其多少。最後一人言。但益取之。後同不",
    "T53n2121_045:0238b02": "還多少何在。時犢子在邊。便作人語。諸人何",
    "T53n2121_045:0238b03": "以乃生此意。我是主人妹。坐貸麵欺兄。今作",
    "T53n2121_045:0238b04": "牛身來償兄債。時五百賈人。聞其言莫不戰",
    "T53n2121_045:0238b05": "慄。皆不復舉錢而去(出諸經中要事)。",
    "T53n2121_045:0238b06": "青衣割食施辟支佛立改醜顏得為夫人十",
    "T53n2121_045:0238b07": "六",
    "T53n2121_045:0238b08": "[0238b08] 辟支佛至長者舍乞食。夫人見其形相端正。",
    "T53n2121_045:0238b09": "語辟支佛。若隨我情當設供養。辟支佛言。不",
    "T53n2121_045:0238b10": "得。如夫人所請既不從心。即懷慚忿發遣令",
    "T53n2121_045:0238b11": "去。長者青衣嫌夫人言。何故告人不當之事。",
    "T53n2121_045:0238b12": "取己食分與辟支佛。食竟還房寢息乃覺。垢",
    "T53n2121_045:0238b13": "黑之皮自然脫落。顏容端正殊絕人中。如天",
    "T53n2121_045:0238b14": "玉女。長者驚怪問其本末。即拜為第一夫人",
    "T53n2121_045:0238b15": "(出雜譬喻經第一卷)。",
    "T53n2121_045:0238b16": "醜婢臨水見他影謂其端正十七",
    "T53n2121_045:0238b17": "[0238b17] 舍衛國內。有富長者。名晨居。家有一婢。字弗",
    "T53n2121_045:0238b18": "尼持。大頭禿髮眼目正青。口鼻了戾略不類",
    "T53n2121_045:0238b19": "人。常給外役收刈樵草。去家數里有一泉源。",
    "T53n2121_045:0238b20": "既香且甘。婢持瓶取水。時左右舍有一婦。",
    "T53n2121_045:0238b21": "自絞樹上影臨泉中。婢見面像謂是己形。",
    "T53n2121_045:0238b22": "即大瞋罵。我端正乃爾。驅役田園困苦如",
    "T53n2121_045:0238b23": "是。即撲瓶破歸家昇堂。坐於夫人七寶座上",
    "T53n2121_045:0238b24": "流蘇帳中。家大驚怪謂婢狂疾。問之何為。",
    "T53n2121_045:0238b25": "答曰。我於水中自見端正。大家不別獨見賤",
    "T53n2121_045:0238b26": "遇。即與鏡照之。乃見醜形猶生不信。送臨水",
    "T53n2121_045:0238b27": "上見死人影。婢意方解慚愧自分(出十卷譬喻經第七卷)。"
}