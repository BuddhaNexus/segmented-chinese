{
    "T04n0212_028:0758c08": "出曜經卷第二十八",
    "T04n0212_028:0758c10": "姚秦涼州沙門竺佛念譯",
    "T04n0212_028:0758c11": "心意品第三十二",
    "T04n0212_028:0758c12": " 輕難護持，  為欲所居，  降心為善，",
    "T04n0212_028:0758c13": " 以降便安。",
    "T04n0212_028:0758c14": "[0758c14] 輕難護持者，所以如來世尊出現於世，正欲",
    "T04n0212_028:0758c15": "降伏人心去穢惡行，如彼修行之人，恒自思",
    "T04n0212_028:0758c16": "惟興心設論，所謂心者，招致眾禍使人入地",
    "T04n0212_028:0758c17": "獄餓鬼畜生之道，是故說曰，輕難護持也。為",
    "T04n0212_028:0758c18": "欲所居者，彼脩行人觀病所興皆有因緣，究",
    "T04n0212_028:0758c19": "欲之原斯在心意，猶若盜賊依嶮劫盜，設",
    "T04n0212_028:0758c20": "無嶮者無由生患。欲亦如是心為窠窟，展",
    "T04n0212_028:0758c21": "轉流馳以成災患，是故說曰，為欲所居也。降",
    "T04n0212_028:0758c22": "心為善，以降便安者，人能降心不記彼壽，",
    "T04n0212_028:0758c23": "所至到處為人所敬，壽終之後漏盡意解得",
    "T04n0212_028:0758c24": "滅盡泥洹，是故說曰，降心為善，以降便安也。",
    "T04n0212_028:0758c25": " 如魚在旱地，  以離於深淵，",
    "T04n0212_028:0758c26": " 心識極惶懅，  魔眾而奔馳。",
    "T04n0212_028:0758c27": "[0758c27] 如魚在旱地，以離於深淵者，猶如彼魚以失",
    "T04n0212_028:0758c28": "于淵宛轉于地，心意煩惱不得自在，是故",
    "T04n0212_028:0758c29": "說曰，如魚在旱地，以離於深淵也。心識極惶",
    "T04n0212_028:0759a01": "懅，魔眾而奔馳者，猶彼岸上魚跳踉不得自",
    "T04n0212_028:0759a02": "在，心亦如是，馳趣諸結使不能自止，便為眾",
    "T04n0212_028:0759a03": "邪所得便。是故說曰，心識極惶懅，魔眾而奔馳。",
    "T04n0212_028:0759a04": " 心走非一處，  猶如日光明，",
    "T04n0212_028:0759a05": " 智者所能制，  如鉤止惡象。",
    "T04n0212_028:0759a06": "[0759a06] 心走非一處，猶如日光明者，如彼日光初出",
    "T04n0212_028:0759a07": "之時，悉照四方靡不通達，心亦如是，奔趣色",
    "T04n0212_028:0759a08": "聲香味細滑之法，不能自制使不流馳，如彼",
    "T04n0212_028:0759a09": "惡象兇暴難御，以得鋼鉤然後乃制，是故說",
    "T04n0212_028:0759a10": "曰，心走非一處，猶如日光明，智者所能制，如",
    "T04n0212_028:0759a11": "鉤止惡象也。",
    "T04n0212_028:0759a12": " 我今論此心，  無牢不可見，",
    "T04n0212_028:0759a13": " 我今欲訓誨，  慎莫生瑕隙。",
    "T04n0212_028:0759a14": "[0759a14] 我今論此心，無牢不可見者，彼修行之人專",
    "T04n0212_028:0759a15": "其一意繫心在前，以若干方便誨責其心：「由",
    "T04n0212_028:0759a16": "汝心本，無數劫中經歷生死，捨身受身不可",
    "T04n0212_028:0759a17": "稱記，或在三塗八難之處，或在天上人中往",
    "T04n0212_028:0759a18": "來；我今為人遭佛聖法，宜可捨本染著之",
    "T04n0212_028:0759a19": "想。」以無數方便誨責心已，復更告心：「汝今輕",
    "T04n0212_028:0759a20": "脆不可恃怙，於此見身當盡愛結。」是故說曰，",
    "T04n0212_028:0759a21": "我今論此心，無牢不可見，我今欲訓誨，慎莫生",
    "T04n0212_028:0759a22": "瑕隙也。",
    "T04n0212_028:0759a23": " 汝心莫遊行，  恣意而遊逸，",
    "T04n0212_028:0759a24": " 我今還攝汝，  如御暴逸象。",
    "T04n0212_028:0759a25": "[0759a25] 汝心莫遊行，恣意而放逸者，心之為物猶豫不",
    "T04n0212_028:0759a26": "定，著色聲香味細滑法，猶如&#x7328;猴貪著&#x83D3;蓏，",
    "T04n0212_028:0759a27": "捨一取一意不專定，心亦如是橫生萬端，造作",
    "T04n0212_028:0759a28": "眾患不能捨離，是故說曰，汝心莫遊行，恣意",
    "T04n0212_028:0759a29": "而放逸也。我今還攝汝，如御暴逸象者，我當",
    "T04n0212_028:0759b01": "以不淨觀攝此心意使不流馳，如御暴象不",
    "T04n0212_028:0759b02": "使放逸，是故說曰，我今還攝汝，如御放逸象。",
    "T04n0212_028:0759b03": " 生死無有量，  往來無端緒，",
    "T04n0212_028:0759b04": " 求於屋舍者，  數數受胞胎。",
    "T04n0212_028:0759b05": "[0759b05] 生死無有量，往來無端緒者，人處生死經歷",
    "T04n0212_028:0759b06": "劫數不可稱記，或在地獄畜生餓鬼，其中",
    "T04n0212_028:0759b07": "受苦甚難可計，是故說曰，生死無有量，往來",
    "T04n0212_028:0759b08": "無端緒也。求於屋舍者，數數受胞胎者，不滅",
    "T04n0212_028:0759b09": "行跡往來不息，繫於肥白貪著形色數數受",
    "T04n0212_028:0759b10": "胎，是故說曰，求於屋舍者，數數受胞胎也。",
    "T04n0212_028:0759b11": " 以觀此屋，  更不造舍，  梁棧已壞，",
    "T04n0212_028:0759b12": " 臺閣摧折。",
    "T04n0212_028:0759b13": "[0759b13] 以觀此屋者，危脆不牢要當壞敗為磨滅法，",
    "T04n0212_028:0759b14": "正使安明巨海盡當融爛。更不造舍者，所",
    "T04n0212_028:0759b15": "以然者？以知根原病之所由，更不受形造",
    "T04n0212_028:0759b16": "五陰室，是故說曰，以觀此屋，更不造舍也。梁",
    "T04n0212_028:0759b17": "棧已壞，臺閣摧折者，所以論此者，乃論結使",
    "T04n0212_028:0759b18": "之原本；身壞四大散，萬物不久合，此乃論",
    "T04n0212_028:0759b19": "成道之人，捨形神逝澹然虛空，支節形體各",
    "T04n0212_028:0759b20": "歸其本，地還歸地、水還歸水、火還歸火、風還",
    "T04n0212_028:0759b21": "歸風，神逝無為不復懼畏更來受形，是故說",
    "T04n0212_028:0759b22": "曰，梁棧已壞，臺閣摧折也。",
    "T04n0212_028:0759b23": " 心已離行，  中間已滅，  心為輕躁，",
    "T04n0212_028:0759b24": " 難持難護。",
    "T04n0212_028:0759b25": "[0759b25] 心已離行者，所謂行者眾結之首，所以群",
    "T04n0212_028:0759b26": "萌沈湮生死者，皆由造行致斯災變，聖人降",
    "T04n0212_028:0759b27": "世精懃自脩，斷諸行本使不復生，是故說曰，",
    "T04n0212_028:0759b28": "心已離行也。中間已滅者，三世之法永盡",
    "T04n0212_028:0759b29": "無餘，是故說曰，中間已滅也。心為輕躁者，",
    "T04n0212_028:0759c01": "如佛契經所說：「我今說心之本輕躁速疾，一",
    "T04n0212_028:0759c02": "日一夜有九百九十九億念，念念異想造行",
    "T04n0212_028:0759c03": "不同。」是故說曰，心為輕躁也。難持難護者，發",
    "T04n0212_028:0759c04": "心之頃造善惡行，念善之心尋響即至間無",
    "T04n0212_028:0759c05": "滯礙，念惡之心如響應聲，欲令守護者未之",
    "T04n0212_028:0759c06": "有也。猶若惡獸之類，虎狼蛇蚖蝮蠍之屬，欲",
    "T04n0212_028:0759c07": "使將護其意，使不行惡者，亦未前聞。是故",
    "T04n0212_028:0759c08": "說曰，難持難護。",
    "T04n0212_028:0759c09": " 智者能自正，  猶匠搦箭直，",
    "T04n0212_028:0759c10": " 有恚則知恚，  有恚知有恚。",
    "T04n0212_028:0759c11": "[0759c11] 智者能自正，猶匠搦箭直者，夫人習行先正",
    "T04n0212_028:0759c12": "其形，恒知苦空非身無我之法，六思念行以",
    "T04n0212_028:0759c13": "自誡身使不邪曲，猶若巧匠善能治箭端直",
    "T04n0212_028:0759c14": "無節，堪任御敵亦無所難，是故說曰，智者",
    "T04n0212_028:0759c15": "能自正，猶匠搦箭直也。有恚則知恚，有恚知",
    "T04n0212_028:0759c16": "有恚者，怨怨自茲為怨，息怨者自古未有，",
    "T04n0212_028:0759c17": "要當息怨滅怨，然後乃知無怨，是故說曰，有",
    "T04n0212_028:0759c18": "恚則知恚，有恚知有恚也。",
    "T04n0212_028:0759c19": " 是意自造，  非父母為，  除邪就定，",
    "T04n0212_028:0759c20": " 為福勿迴。",
    "T04n0212_028:0759c21": "[0759c21] 意造眾行為身招患，為惡斯惡斯由心造，",
    "T04n0212_028:0759c22": "亦非父母兄弟宗族僕從奴婢之所為也；明",
    "T04n0212_028:0759c23": "審此者，乃知從邪生此塵勞，復不守護使心",
    "T04n0212_028:0759c24": "不亂，是故說曰，是意自造，非父母為，除邪就",
    "T04n0212_028:0759c25": "定，為福勿迴也。",
    "T04n0212_028:0759c26": " 蓋屋不密，  天雨則漏，  人不惟行，",
    "T04n0212_028:0759c27": " 漏婬怒癡。",
    "T04n0212_028:0759c28": "[0759c28] 猶若世人造作宮殿屋舍亦不至密，天雨之",
    "T04n0212_028:0759c29": "日無處不漏，人不正其行，便漏色聲香味細",
    "T04n0212_028:0760a01": "滑法，亦不思惟不淨之觀，漏出三毒暴溢之",
    "T04n0212_028:0760a02": "水，是故說曰，蓋屋不密，天雨則漏，人不惟行，",
    "T04n0212_028:0760a03": "漏婬怒癡也。盡應為偈略說其要，愚癡亦爾、",
    "T04n0212_028:0760a04": "瞋恚亦爾、慳嫉亦爾、憍慢亦爾、愛結亦爾。",
    "T04n0212_028:0760a05": " 蓋屋緻密，  天雨不漏，  人自惟行，",
    "T04n0212_028:0760a06": " 無婬怒癡。",
    "T04n0212_028:0760a07": "[0760a07] 猶如至密之人，造作宮殿屋舍緻密，天雨不",
    "T04n0212_028:0760a08": "漏，人自惟行，去婬怒癡不漏諸患盡。應為偈",
    "T04n0212_028:0760a09": "略說其要，愚癡亦爾、瞋恚亦爾、慳嫉亦爾、憍",
    "T04n0212_028:0760a10": "慢亦爾、愛結亦爾。",
    "T04n0212_028:0760a11": " 心為法本，  心尊心使，  中心念惡，",
    "T04n0212_028:0760a12": " 即言即行，  罪苦自追，  車轢于轍。",
    "T04n0212_028:0760a13": "[0760a13] 爾時世尊告諸比丘：「自今以後先說勸食",
    "T04n0212_028:0760a14": "偈，然後乃食。」舍衛城里有二乞兒，至眾僧",
    "T04n0212_028:0760a15": "中乞食，正值聖眾未說勸食之偈，其中有",
    "T04n0212_028:0760a16": "一乞兒，嫉&#x59AC;心盛便發惡心：「設我後得自",
    "T04n0212_028:0760a17": "在為國王者，當以車輪轢斷爾許道人頭。」說",
    "T04n0212_028:0760a18": "偈之後，乞兒乞食得貲無央數，出在路側",
    "T04n0212_028:0760a19": "飽滿睡眠，數百群車路由其中，轢斷其頭，死",
    "T04n0212_028:0760a20": "入地獄受苦無量。",
    "T04n0212_028:0760a21": " 心為法本，  心尊心使，  中心念善，",
    "T04n0212_028:0760a22": " 即言即行，  福慶自隨，  如影隨形。",
    "T04n0212_028:0760a23": "[0760a23] 彼第二乞兒內心自念：「設我後得富貴為王",
    "T04n0212_028:0760a24": "者，盡當供養爾許聖眾使不渴乏。」時彼乞兒",
    "T04n0212_028:0760a25": "乞充本意，尋出臥在樹下睡眠，神識澹靜無",
    "T04n0212_028:0760a26": "有亂想。爾時彼國喪失國主，更無復嗣繼王",
    "T04n0212_028:0760a27": "者種，群臣百僚雲集共論：「今國無主復無繼",
    "T04n0212_028:0760a28": "嗣，將恐人民散在不久，亡國破家，由是而",
    "T04n0212_028:0760a29": "興君等，各各欲何方謀，令國全在民無異趣？」",
    "T04n0212_028:0760b01": "中有智臣明達第一，告諸人民：「我等失主且",
    "T04n0212_028:0760b02": "無繼嗣，宜可遣使巡行國界，若有威相福祿",
    "T04n0212_028:0760b03": "足者，使紹王位。」即遣按行，見一樹下有人眠",
    "T04n0212_028:0760b04": "睡，日光以轉樹影不移，蔭覆人身如蓋在上，",
    "T04n0212_028:0760b05": "使者見之即往觀視：「人中奇異何復是過。此",
    "T04n0212_028:0760b06": "人正應紹繼王位。」即喚使覺扶輿輦載，前後",
    "T04n0212_028:0760b07": "圍繞將詣王宮，人稱萬歲國界清泰。爾時世",
    "T04n0212_028:0760b08": "尊觀此二義已，即說斯偈：",
    "T04n0212_028:0760b09": "「心為法本，  心尊心使，  中心念惡，",
    "T04n0212_028:0760b10": " 即言即行，  罪苦自追，  車轢于轍。",
    "T04n0212_028:0760b11": " 心為法本，  心尊心使，  中心念善，",
    "T04n0212_028:0760b12": " 即言即行，  福慶自隨，  如影隨形。」",
    "T04n0212_028:0760b13": " 念無適止，  不絕無邊，  福能遏惡，",
    "T04n0212_028:0760b14": " 覺者為賢。",
    "T04n0212_028:0760b15": "[0760b15] 念無適止，不絕無邊者，夫修行人縱意遊逸",
    "T04n0212_028:0760b16": "不能專一，正使聞法不貫心懷；所謂不絕無",
    "T04n0212_028:0760b17": "邊者，戒盜身邪也。是故說曰，念無適止，不絕",
    "T04n0212_028:0760b18": "無邊也。福能遏惡，覺者為賢者，夫積善之人，",
    "T04n0212_028:0760b19": "永去婬怒癡憍慢之心，如斯之人履道則易，",
    "T04n0212_028:0760b20": "從是福慶漸至道場。是故說曰，福能遏惡，覺",
    "T04n0212_028:0760b21": "者為賢也。",
    "T04n0212_028:0760b22": " 不以不淨意，  亦及瞋怒人，",
    "T04n0212_028:0760b23": " 欲得知法者，  三耶三佛說，",
    "T04n0212_028:0760b24": " 諸有除貢高，  心意極清淨，",
    "T04n0212_028:0760b25": " 能捨傷害懷，  乃得聞正法。",
    "T04n0212_028:0760b26": "[0760b26] 諸佛世尊，恒以天眼觀三世事，知將來世愚",
    "T04n0212_028:0760b27": "惑眾生，自憍蔑人不事三寶，吾身去世遺法",
    "T04n0212_028:0760b28": "存在，族姓子汝傳吾經誡演布後人，眾生聞",
    "T04n0212_028:0760b29": "者靡不蒙濟。有一比丘在波羅梨大國&#x9DC4;頭園",
    "T04n0212_028:0760c01": "中，為數千萬眾前後圍遶，昇于高座敷演法",
    "T04n0212_028:0760c02": "教，其聞法者，靡不蒙濟，隨行所趣各充其",
    "T04n0212_028:0760c03": "願。外國舊典內法之宜，入寺聽法及禮佛者",
    "T04n0212_028:0760c04": "皆當脫帽。時，有國王頭素少髮加復有瘡，又",
    "T04n0212_028:0760c05": "且&#x811A;著履屣，自恃豪尊以[疊*毛]裹頭入內聽經。",
    "T04n0212_028:0760c06": "王曰：「比丘與我說法。」比丘告曰：「如來有教，其",
    "T04n0212_028:0760c07": "有眾生&#x811A;著履屣者不與說法。」王聞懷恚即",
    "T04n0212_028:0760c08": "脫履屣，語比丘曰：「卿速說法稱悅我情，違我",
    "T04n0212_028:0760c09": "本意者當梟汝首。」比丘告王：「又復如來禁戒",
    "T04n0212_028:0760c10": "所忌，不得與覆頭者說法。」王聞斯語倍復瞋",
    "T04n0212_028:0760c11": "恚奮赫天威，語比丘曰：「卿欲辱我今故前&#x5374;，",
    "T04n0212_028:0760c12": "我今正爾露頭聽卿說法，若不解吾疑結者，",
    "T04n0212_028:0760c13": "當取汝身分為三分。」爾時比丘，尋向彼王而",
    "T04n0212_028:0760c14": "說斯偈：",
    "T04n0212_028:0760c15": "「不以不淨意，  亦及瞋怒人，",
    "T04n0212_028:0760c16": " 欲得知法者，  三耶三佛說，",
    "T04n0212_028:0760c17": " 諸有除貢高，  心意極清淨，",
    "T04n0212_028:0760c18": " 能捨傷害懷，  乃得聞正法。」",
    "T04n0212_028:0760c19": "[0760c19] 王聞斯偈慚顏愧影，即起于坐五體投地自",
    "T04n0212_028:0760c20": "歸懺悔，求滅身口意過，長跪叉手白比丘言：",
    "T04n0212_028:0760c21": "「不審此偈為是如來神口所說，為是尊人知",
    "T04n0212_028:0760c22": "我心意然後說乎？」比丘告王：「此偈乃是如來",
    "T04n0212_028:0760c23": "神口所說，此來久矣，非適今也。」王自思惟：",
    "T04n0212_028:0760c24": "「善哉大聖三達之智靡所不通，乃知將來有",
    "T04n0212_028:0760c25": "我之徒有恚害心，今重自悔更不造新。」爾時",
    "T04n0212_028:0760c26": "比丘漸與說甚深之法，即於坐上諸塵垢盡",
    "T04n0212_028:0760c27": "得法眼淨，見法得法無所畏難。",
    "T04n0212_028:0760c28": " 心無住息，  亦不知法，  迷於世事，",
    "T04n0212_028:0760c29": " 無有正智。",
    "T04n0212_028:0761a01": "[0761a01] 心無住息，亦不知法者，心如馳流難可制還，",
    "T04n0212_028:0761a02": "水出泉源晝夜下流，欲使還入泉源者斯",
    "T04n0212_028:0761a03": "難獲也，如此之人不知正法，亦復不知可就",
    "T04n0212_028:0761a04": "知就可捨知捨；譬如有人聾聽五音，盲執於",
    "T04n0212_028:0761a05": "燭，是故說曰，心無住息，亦不知法也。迷於",
    "T04n0212_028:0761a06": "世事，無有正智者，如彼行人貪樂於世，信邪",
    "T04n0212_028:0761a07": "倒見，或事諸神水火日月，祭祀先祖父母兄",
    "T04n0212_028:0761a08": "弟，意中望得正法功德，如人空中欲安宮宅",
    "T04n0212_028:0761a09": "者，甚為難也。如經文說：「殺生祀生，交受害",
    "T04n0212_028:0761a10": "也。」是故說曰，迷於世事，無有正智也。",
    "T04n0212_028:0761a11": " 三十六駃流，  并及心意漏，",
    "T04n0212_028:0761a12": " 數數有邪見，  依於欲想結。",
    "T04n0212_028:0761a13": "[0761a13] 三十六駃流者，三十六邪，身邪有三，三界",
    "T04n0212_028:0761a14": "各有一；邊見有三，欲界一色界一無色界一；",
    "T04n0212_028:0761a15": "邪見有十二，欲界四色界四無色界四；見",
    "T04n0212_028:0761a16": "盜有十二，欲界四色界四無色界四；戒盜有",
    "T04n0212_028:0761a17": "六，欲界二色界二無色界二，取而合者合三",
    "T04n0212_028:0761a18": "十六，使世人迷惑不&#x89A9;正見，是以智人防慮",
    "T04n0212_028:0761a19": "未然。是故說曰，三十六駛流，并及心意漏。三",
    "T04n0212_028:0761a20": "十六邪由心而生，流溢萬端遂成邪見，是故",
    "T04n0212_028:0761a21": "說曰，并及心意漏也。數數漏邪見，依於欲想",
    "T04n0212_028:0761a22": "結者，此邪見者乃論計常見斷滅見，此二邪",
    "T04n0212_028:0761a23": "見不與相應，計常見不與斷滅見相應，斷滅",
    "T04n0212_028:0761a24": "見不與計常見相應，二人所見各各不同，緣",
    "T04n0212_028:0761a25": "是邪見牽致地獄餓鬼畜生，復起三想，貪",
    "T04n0212_028:0761a26": "恚想無明想，是故說曰，數數漏邪見，依於欲",
    "T04n0212_028:0761a27": "想結也。",
    "T04n0212_028:0761a28": " 捨意放其根，  人隨意迴轉，",
    "T04n0212_028:0761a29": " 為少滅名稱，  如鳥捨空林。",
    "T04n0212_028:0761b01": "[0761b01] 捨意放其根，人隨意迴轉者，世多有人好&#x6199;",
    "T04n0212_028:0761b02": "五音，若眼見色起于眼識遂成眼根，若耳",
    "T04n0212_028:0761b03": "聞聲起于耳識遂成耳根，若鼻嗅香起于",
    "T04n0212_028:0761b04": "鼻識遂成鼻根，若口知味起于口識遂成",
    "T04n0212_028:0761b05": "口根，若身知細滑起于身識遂成身根，若",
    "T04n0212_028:0761b06": "意知法起于意法遂成意根，是故說曰，捨",
    "T04n0212_028:0761b07": "意放其根，人隨意迴轉也。為少滅名稱，如鳥",
    "T04n0212_028:0761b08": "捨空林者，人之為過不顧後慮，積日為善失",
    "T04n0212_028:0761b09": "在斯須，為諸檀越施主所見譏論：「我等本呼",
    "T04n0212_028:0761b10": "戒具清淨，何圖今日乃見瑕隙？」皆共薄賤不",
    "T04n0212_028:0761b11": "復興敬。猶如群鳥恒宿茂林，貪五&#x83D3;香華氣",
    "T04n0212_028:0761b12": "味，華&#x83D3;適盡各捨而逝，犯戒之人其喻如",
    "T04n0212_028:0761b13": "此，福盡罪至自當除散。是故說曰，為少滅名",
    "T04n0212_028:0761b14": "稱，如鳥捨空林。",
    "T04n0212_028:0761b15": " 在靜自修學，  慎勿逐欲跡，",
    "T04n0212_028:0761b16": " 莫吞熱鐵丸，  [口*睪]哭受其報。",
    "T04n0212_028:0761b17": "[0761b17] 在靜自修學，慎勿逐欲跡者，常當端執意心",
    "T04n0212_028:0761b18": "之行，不為欲意所見鉤連，欲者令人迷惑不",
    "T04n0212_028:0761b19": "別尊卑，是故說曰，在靜自修學，慎勿逐欲跡",
    "T04n0212_028:0761b20": "也。莫吞熱鐵丸，[口*睪]哭受其報者，如火所燒",
    "T04n0212_028:0761b21": "痛徹骨髓，死入地獄酸楚萬端，抱熱銅柱吞",
    "T04n0212_028:0761b22": "熱鐵丸，[口*睪]哭受報靡知所訴，是故說曰，莫吞",
    "T04n0212_028:0761b23": "熱鐵丸，[口*睪]哭受其報也。",
    "T04n0212_028:0761b24": " 應起而不起，  恃力不精懃，",
    "T04n0212_028:0761b25": " 自陷人形卑，  懈怠不解慧。",
    "T04n0212_028:0761b26": "[0761b26] 應起而不起者，形謂起者佛伴善知識，然不",
    "T04n0212_028:0761b27": "造善功德，生雖遇時無益人行，天雨七寶遍",
    "T04n0212_028:0761b28": "滿世界，愚者意惑不收其寶，恒受人形無有",
    "T04n0212_028:0761b29": "遠慮，雖名為人無益於時。此亦如是，遭遇佛",
    "T04n0212_028:0761c01": "世暢演深法，愚人執惑不肯承受，是故說曰，",
    "T04n0212_028:0761c02": "應起而不起也。恃力不精懃者，如有行人氣",
    "T04n0212_028:0761c03": "力強壯堪任受化，然復懈怠不大精懃，是故",
    "T04n0212_028:0761c04": "說曰，恃力不精懃也。自陷人形卑，懈怠不解",
    "T04n0212_028:0761c05": "慧者，自陷於生死不顧後世殃，雖遭佛世遭",
    "T04n0212_028:0761c06": "善知識與賢聖相遇，不肯受慧分別義趣，是",
    "T04n0212_028:0761c07": "故說曰，自陷人形卑，懈怠不解慧也。",
    "T04n0212_028:0761c08": " 亂觀及正觀，  皆由意所生，",
    "T04n0212_028:0761c09": " 能覺知心觀，  愚心數數亂。",
    "T04n0212_028:0761c10": "[0761c10] 亂觀及正觀，皆由意所生者，所謂亂觀者，欲",
    "T04n0212_028:0761c11": "觀恚觀無明觀，行人離此諸觀習於正觀，正",
    "T04n0212_028:0761c12": "觀定意超越殊勝眾定中尊，自非聖人漏盡",
    "T04n0212_028:0761c13": "無著得此觀定，是故說曰，亂觀及正觀，皆由",
    "T04n0212_028:0761c14": "意所生也。能覺知心觀，愚心數數亂者，進學",
    "T04n0212_028:0761c15": "之人當習出要之觀，空無想無願觀，洗除",
    "T04n0212_028:0761c16": "心垢捨世八事，修清淨心解諸相好，一一虛",
    "T04n0212_028:0761c17": "寂，所說教誡殊勝難及，四諦如爾晝夜修習。",
    "T04n0212_028:0761c18": "愚人執惑數數意亂，猶甘美漿愚謂辛苦，豈",
    "T04n0212_028:0761c19": "須聖人擘口與之，執意迷誤難革如斯。是故",
    "T04n0212_028:0761c20": "說曰，能覺知心觀，愚心數數亂也。",
    "T04n0212_028:0761c21": " 智者如是觀，  念者專為行，",
    "T04n0212_028:0761c22": " 咄嗟意無著，  唯佛能滅此。",
    "T04n0212_028:0761c23": "[0761c23] 智者如是觀，念者專為行者，所謂智者演說",
    "T04n0212_028:0761c24": "微吐，或暢疑遣難豫明人情，處在大眾獨",
    "T04n0212_028:0761c25": "步無侶，數問群黨誰有疑惑，吾當以大慧之",
    "T04n0212_028:0761c26": "火，焚燒汝等猶豫之聚，隨時觀察意不錯亂，",
    "T04n0212_028:0761c27": "學人所修以此為業，是故說曰，智者如是觀，",
    "T04n0212_028:0761c28": "念者專為行也。咄嗟意無著，唯佛能滅此者，",
    "T04n0212_028:0761c29": "彼修行人得定三昧，盡捨世俗有漏之行，亦",
    "T04n0212_028:0762a01": "復捨於世俗善本解脫定意。此者是誰？唯佛",
    "T04n0212_028:0762a02": "世尊能捨之耳。是故說曰，咄嗟意無著，唯佛",
    "T04n0212_028:0762a03": "能滅此。",
    "T04n0212_028:0762a04": " 觀身如空瓶，  安心如立城，",
    "T04n0212_028:0762a05": " 以叡與魔戰，  守勝勿復失。",
    "T04n0212_028:0762a06": "[0762a06] 觀身如空瓶者，猶如朽故之瓶內外不牢，雖",
    "T04n0212_028:0762a07": "可受盛亦不久停；此四大身亦復如是，恒苦",
    "T04n0212_028:0762a08": "敗壞不得久停。如彼朽弊，亦盛於好亦盛於",
    "T04n0212_028:0762a09": "醜會歸磨滅；就彼灰聚；此危脆身亦復如是，",
    "T04n0212_028:0762a10": "亦受於好亦受於醜，所受善者諸善功德瓔",
    "T04n0212_028:0762a11": "珞其身，所受惡者捨於善行染污其心，命",
    "T04n0212_028:0762a12": "終之後浪在丘塚。是故說曰，觀身如空瓶也。",
    "T04n0212_028:0762a13": "安心如立城者，所以立城牢固深&#x58CD;者，但厭",
    "T04n0212_028:0762a14": "患群賊盜竊民物；心亦如是，厭患諸結使所",
    "T04n0212_028:0762a15": "纏裹故。城則牢固賊不得便，心正不邪結不",
    "T04n0212_028:0762a16": "得便，是故說曰，安心如立城也。以叡與魔戰",
    "T04n0212_028:0762a17": "者，伎術以備六藝具足，則能與彼自在天",
    "T04n0212_028:0762a18": "子共戰，是故說曰，以叡與魔戰也，守勝勿復",
    "T04n0212_028:0762a19": "失者，以勝婬怒癡無復餘想，恒繫意在前無",
    "T04n0212_028:0762a20": "他異心，是故說曰，守勝勿復失。取要言之，觀",
    "T04n0212_028:0762a21": "世亦爾。",
    "T04n0212_028:0762a22": " 觀身如聚沫，  解知焰野馬，",
    "T04n0212_028:0762a23": " 以叡與魔戰，  守勝勿復失。",
    "T04n0212_028:0762a24": "[0762a24] 猶若聚沫生生便滅不得久停，此四大身亦",
    "T04n0212_028:0762a25": "復如是，聚則為人散則為氣，本由父母得有",
    "T04n0212_028:0762a26": "四大，推其本末皆虛皆寂，推之不見其前，尋",
    "T04n0212_028:0762a27": "之不見其後；生生而滅、生生而生，滅滅而滅、",
    "T04n0212_028:0762a28": "滅滅而生，生不見生、滅不見滅，凡夫所習顛",
    "T04n0212_028:0762a29": "倒不寤，是故說曰，觀身如聚沫，解知焰野馬，",
    "T04n0212_028:0762b01": "以叡與魔戰，守勝勿復失。取要言之，觀世亦",
    "T04n0212_028:0762b02": "爾。",
    "T04n0212_028:0762b03": " 心念七覺意，  等意不差違，",
    "T04n0212_028:0762b04": " 當捨愚惑意，  樂於不起忍，",
    "T04n0212_028:0762b05": " 盡漏無有穢，  於世取滅度。",
    "T04n0212_028:0762b06": "[0762b06] 心念七覺意，等意不差違者，如彼修行之人，",
    "T04n0212_028:0762b07": "修習覺意之法，晝夜思惟不捨于懷，是故說",
    "T04n0212_028:0762b08": "曰，心念七覺意，等意不差違也。當捨愚惑意，",
    "T04n0212_028:0762b09": "樂於不起忍者，若有眾生不起慈心向一切",
    "T04n0212_028:0762b10": "眾生，則不至道有所成就；要當捨愚惑之意",
    "T04n0212_028:0762b11": "不著色想，乃應道真樂捨不起法忍，無生滅",
    "T04n0212_028:0762b12": "意乃入道室，是故說曰，心念七覺意，等意不",
    "T04n0212_028:0762b13": "差違也。盡漏無有穢，於世取滅度者，彼修行",
    "T04n0212_028:0762b14": "人盡有漏成無漏，心得解脫叡得解脫，於現",
    "T04n0212_028:0762b15": "法中而得自在，如斯之人入無為境取般泥",
    "T04n0212_028:0762b16": "洹，永寂永滅更不復生，是故說曰，盡漏無有",
    "T04n0212_028:0762b17": "穢，於世取滅度也。",
    "T04n0212_028:0762b18": " 當自護其意，  若氂牛護尾，",
    "T04n0212_028:0762b19": " 有施於一切，  終不離其樂。",
    "T04n0212_028:0762b20": "[0762b20] 當自護其意，若氂牛護尾者，心為行道造作",
    "T04n0212_028:0762b21": "無端，常當攝意使不有失，猶彼氂牛晝夜",
    "T04n0212_028:0762b22": "護尾恐有斷絕，寧喪命根失其妻息，不使尾",
    "T04n0212_028:0762b23": "毛墜落于地；比丘學道亦復如是，寧喪身命",
    "T04n0212_028:0762b24": "不犯於戒。是故說曰，當自護其意，若氂牛護",
    "T04n0212_028:0762b25": "尾也。有施於一切，終不離其樂者，要當興意",
    "T04n0212_028:0762b26": "愍慈一切，視怨家如赤子，阿須倫、迦留羅、旃",
    "T04n0212_028:0762b27": "陀羅、摩休勒、人若非人不能得其便，自然受",
    "T04n0212_028:0762b28": "福快樂無極。是故說曰，有施於一切，終不離",
    "T04n0212_028:0762b29": "其樂。",
    "T04n0212_028:0762c01": " 一龍出眾龍，  龍中六牙者，",
    "T04n0212_028:0762c02": " 心心自平等，  獨樂於曠野。",
    "T04n0212_028:0762c03": "[0762c03] 昔拘深比丘好喜&#x9B2A;訟未曾歡樂，不樂山野",
    "T04n0212_028:0762c04": "閑靜之處。爾時世尊數往呵諫，不受如來言",
    "T04n0212_028:0762c05": "教，如來數與說法，不肯承受，便捨而去。去彼",
    "T04n0212_028:0762c06": "不遠見有一象，獨在空山閑靜無為，象自念",
    "T04n0212_028:0762c07": "言：「我在大眾中時，為眾象所撓，逐群食草則",
    "T04n0212_028:0762c08": "得弊惡草食，飲水得濁，今日在此不為眾象",
    "T04n0212_028:0762c09": "所撓，何乃快哉？」爾時世尊便說斯偈：",
    "T04n0212_028:0762c10": "「一龍出眾龍，  龍中六牙者，",
    "T04n0212_028:0762c11": " 心心自平等，  獨樂於曠野。」",
    "T04n0212_028:0762c12": "[0762c12] 如來說此偈已，便捨而去。",
    "T04n0212_028:0762c13": " 不以無害心，  盡為一切人，",
    "T04n0212_028:0762c14": " 慈心為眾生，  彼無有怨恨。",
    "T04n0212_028:0762c15": "[0762c15] 不以無害心，盡為一切人者，盡當除棄怨憎",
    "T04n0212_028:0762c16": "恨心，慈愍一切眾生之類，是故說曰，不以無",
    "T04n0212_028:0762c17": "害心，盡為一切人也。慈心為眾生，彼無有怨",
    "T04n0212_028:0762c18": "恨者，視己如彼身而無有異，若聞好語醜語",
    "T04n0212_028:0762c19": "不經心懷，無有怨恨無復害意，向一切眾生",
    "T04n0212_028:0762c20": "戰戰兢兢終不捨離，是故說曰，慈心為眾生，",
    "T04n0212_028:0762c21": "彼無有怨恨也。",
    "T04n0212_028:0762c22": " 慈心愍一人，  便獲諸善本，",
    "T04n0212_028:0762c23": " 盡當為一切，  賢聖稱福上。",
    "T04n0212_028:0762c24": "[0762c24] 慈心愍一人者，如佛契經所說，若有人施一",
    "T04n0212_028:0762c25": "切眾生，加以慈心施一人者，其福何者為多？",
    "T04n0212_028:0762c26": "比丘報曰：「行慈之人愍念眾生者，其福甚",
    "T04n0212_028:0762c27": "多。」是故說曰，慈心愍一人，便獲諸善本也。盡",
    "T04n0212_028:0762c28": "當為一切，賢聖稱福上者，惠施一人其福難",
    "T04n0212_028:0762c29": "量，況施一切眾生之類乎？其福無限無量不",
    "T04n0212_028:0763a01": "可稱計，巨億萬倍不可以譬喻為比，是故說",
    "T04n0212_028:0763a02": "曰，盡當為一切，賢聖稱福上也。",
    "T04n0212_028:0763a03": " 普慈於一切，  愍念眾生類，",
    "T04n0212_028:0763a04": " 修行於慈心，  後受無極樂。",
    "T04n0212_028:0763a05": "[0763a05] 普慈於一切，愍念眾生類者，人之行慈發意",
    "T04n0212_028:0763a06": "平等，眾生之類多於地種，能普慈心愍一切",
    "T04n0212_028:0763a07": "眾生者，後受人身受樂無厭；若生天上受福",
    "T04n0212_028:0763a08": "自然，視東望西玉女營從不可稱計；若生人",
    "T04n0212_028:0763a09": "中，豪族富貴生四姓家，七寶具足無有減少，",
    "T04n0212_028:0763a10": "父母真正不處卑賤。是故說曰，普慈於一切，",
    "T04n0212_028:0763a11": "愍念眾生類，脩行於慈心，後受無極樂也。",
    "T04n0212_028:0763a12": " 若以踊躍意，  歡喜不懈怠，",
    "T04n0212_028:0763a13": " 脩於諸善法，  獲致安隱處。",
    "T04n0212_028:0763a14": "[0763a14] 若以踊躍意，歡喜不懈怠者，彼修行人息婬",
    "T04n0212_028:0763a15": "怒癡，執意剛強不捨本願，所獲功德盡施於",
    "T04n0212_028:0763a16": "無上正真道等正覺，不待此福求轉輪聖王",
    "T04n0212_028:0763a17": "粟散諸王，亦復不求帝釋梵天，亦不求作魔",
    "T04n0212_028:0763a18": "若魔王，彼盡求作滅盡泥洹、無為無作無生",
    "T04n0212_028:0763a19": "滅法，是故說曰，若以踊躍意，歡喜不懈怠，脩",
    "T04n0212_028:0763a20": "於諸善法，獲致安隱處。",
    "T04n0212_028:0763a21": " 息則致歡喜，  身口意相應，",
    "T04n0212_028:0763a22": " 以得等解脫，  比丘息意快，",
    "T04n0212_028:0763a23": " 一切諸結盡，  無復有塵勞。",
    "T04n0212_028:0763a24": "[0763a24] 息則致歡喜，身口意相應者，人意以息眾病",
    "T04n0212_028:0763a25": "都廢，不復造於身口意行，若布施持戒攝意",
    "T04n0212_028:0763a26": "受齋，皆求無為之道，正使出家脩習福業，捨",
    "T04n0212_028:0763a27": "世辯聰習四辯才，以得八解脫法，比丘習法",
    "T04n0212_028:0763a28": "不離賢聖，是故說曰。息則致歡喜，身口意相",
    "T04n0212_028:0763a29": "應也。所謂結者結縛人心，結結相纏，如蛾自",
    "T04n0212_028:0763b01": "裹，纏縛人心不見大明，除彼塵勞乃自照見，",
    "T04n0212_028:0763b02": "是故說曰。一切諸結盡。無復有塵勞也。",
    "T04n0212_028:0763b03": " 正使五樂音，  不能悅人意，",
    "T04n0212_028:0763b04": " 不如一正心，  向於平等法。",
    "T04n0212_028:0763b05": "[0763b05] 正使五樂音，不能悅人意者，彼修行人志在",
    "T04n0212_028:0763b06": "禪定，分別五陰成敗所趣，正使諸天作倡伎",
    "T04n0212_028:0763b07": "樂，欲使此人心意動轉，此事不然。何以故？由",
    "T04n0212_028:0763b08": "心正見無顛倒故。是故說曰，正使五樂音，不",
    "T04n0212_028:0763b09": "能悅人意，不如一正心，向於平等法也。",
    "T04n0212_028:0763b10": " 最勝得善眠，  亦不計有我，",
    "T04n0212_028:0763b11": " 諸有心樂禪，  不樂於欲意。",
    "T04n0212_028:0763b12": "[0763b12] 最勝得善眠，亦不計有我者，如修行人不計",
    "T04n0212_028:0763b13": "吾我染著榮職，寧取冷石宛轉土中，不",
    "T04n0212_028:0763b14": "以縛著之心臥於高床幃帳之內。是故說曰，",
    "T04n0212_028:0763b15": "最勝得善眠，亦不計有我也。諸有心樂禪，不",
    "T04n0212_028:0763b16": "樂於欲意者，入定之人心不移變，當入定時",
    "T04n0212_028:0763b17": "寂無音響，千車同響、萬雷同震，不能令入定",
    "T04n0212_028:0763b18": "之人離於正受。所以然者？由其心意得普慈",
    "T04n0212_028:0763b19": "故。是故說曰，諸有心樂禪，不樂於欲意。",
    "T04n0212_028:0763b20": " 最勝踊躍意，  亦不見有我，",
    "T04n0212_028:0763b21": " 諸有心樂禪，  不樂於欲意。",
    "T04n0212_028:0763b22": "[0763b22] 最勝踊躍意者，見無我之人，分別內外所出",
    "T04n0212_028:0763b23": "四大，一一解了虛而不真，是故說曰，最勝踊",
    "T04n0212_028:0763b24": "躍意，亦不見有我，諸有心樂禪，不樂於欲意也。",
    "T04n0212_028:0763b25": " 諸結永以盡，  如山不可動，",
    "T04n0212_028:0763b26": " 於染無所染，  於恚不起恚。",
    "T04n0212_028:0763b27": "[0763b27] 諸結永以盡，如山不可動者，如彼行人諸結",
    "T04n0212_028:0763b28": "永盡，內外清淨無有瑕穢，意猶金剛不可沮",
    "T04n0212_028:0763b29": "壞，亦如泰山不可移動。何以故？由其執心",
    "T04n0212_028:0763c01": "甚牢固也，處欲不污在禍不懼，形神俱虛無",
    "T04n0212_028:0763c02": "可戀著。是故說曰，諸結永以盡，如山不可動，",
    "T04n0212_028:0763c03": "於染無所染，於恚不起恚也。",
    "T04n0212_028:0763c04": " 諸有如此心，  焉知苦蹤跡？",
    "T04n0212_028:0763c05": " 無害無所染，  具足於戒律，",
    "T04n0212_028:0763c06": " 於食自知足，  及諸床臥具，",
    "T04n0212_028:0763c07": " 脩意求方便，  是謂諸佛教。",
    "T04n0212_028:0763c08": "[0763c08] 諸有如此心，焉知苦蹤跡者，如彼行人練精",
    "T04n0212_028:0763c09": "其心去諸穢著，意存斷結日進不怠，爾時焉",
    "T04n0212_028:0763c10": "知有苦蹤跡？是故說曰，諸有如此心，焉知苦",
    "T04n0212_028:0763c11": "蹤跡？無害無所染，具足於戒律者，亦不自害",
    "T04n0212_028:0763c12": "復不害人，戒律所說不失次緒，既自修德復",
    "T04n0212_028:0763c13": "以此德轉教人民，是故說曰，無害無所染，具",
    "T04n0212_028:0763c14": "足於戒律。於食知止足，及諸床臥具者，如彼",
    "T04n0212_028:0763c15": "行人量食而進亦不貪餮，趣支其命行道而",
    "T04n0212_028:0763c16": "已，所以取膏而膏車者，欲使重載有所致也；",
    "T04n0212_028:0763c17": "如人瘡痍以膏傅之，所以傅者，欲使新者不",
    "T04n0212_028:0763c18": "增、故者除愈。是故說曰，於食知止足，及諸床",
    "T04n0212_028:0763c19": "臥具也。脩意求方便，是謂諸佛教者，修行之",
    "T04n0212_028:0763c20": "人採取要義，行中所急者增上心是，是故說",
    "T04n0212_028:0763c21": "曰，修意求方便，是謂諸佛教也。",
    "T04n0212_028:0763c22": " 行人觀心相，  分別念待意，",
    "T04n0212_028:0763c23": " 以得入禪定，  便獲喜安樂。",
    "T04n0212_028:0763c24": "[0763c24] 行人觀心相者，如彼行人知心根源，適生即",
    "T04n0212_028:0763c25": "滅不使滋長，知念待之進退分別善惡，永劫",
    "T04n0212_028:0763c26": "以來所脩行事，是故說曰，行人觀心相，分別",
    "T04n0212_028:0763c27": "念待意也。以得入禪定，便獲喜安樂者，入定",
    "T04n0212_028:0763c28": "之人，何以故說入定之人？定有三義禪最為",
    "T04n0212_028:0763c29": "首，猶如國王統領四方，正可富於世財無有",
    "T04n0212_028:0764a01": "道財；禪定之人當富道財無有世財，所謂",
    "T04n0212_028:0764a02": "道財者，三十七品禪定三昧諸善之本。樂有",
    "T04n0212_028:0764a03": "二義：或有淨樂，或有不淨樂。不淨樂者，飲食",
    "T04n0212_028:0764a04": "衣被服飾之具，香華脂粉繒綵幡蓋，斯謂",
    "T04n0212_028:0764a05": "不淨樂也。有淨樂者，入禪正受澹然無為",
    "T04n0212_028:0764a06": "無他異想，是謂有淨之樂也。是故說曰，以得",
    "T04n0212_028:0764a07": "入禪定，便獲喜安樂也。",
    "T04n0212_028:0764a08": " 護意自莊嚴，  嫉彼而營己，",
    "T04n0212_028:0764a09": " 遭憂不患苦，  智者審諦住。",
    "T04n0212_028:0764a10": "[0764a10] 護意自莊嚴，嫉彼而營己者，彼脩行者，恒護",
    "T04n0212_028:0764a11": "結使縛著色聲香味細滑之法，不使眾想雜",
    "T04n0212_028:0764a12": "錯其間，復以三十七品七覺意花而自莊嚴，",
    "T04n0212_028:0764a13": "是故說曰，護意自莊嚴，嫉彼而營己也。遭憂",
    "T04n0212_028:0764a14": "不患苦，智者審諦住者，彼修行人以得入無",
    "T04n0212_028:0764a15": "畏之處，智者神審諦而不移動，是故說曰，遭",
    "T04n0212_028:0764a16": "憂不患苦，智者審諦住也。",
    "T04n0212_028:0764a17": " 人不守護心，  為邪見所害，",
    "T04n0212_028:0764a18": " 兼懷調戲意，  斯等就死徑。",
    "T04n0212_028:0764a19": "[0764a19] 人不守護心，為邪見所害者，行人不守護色",
    "T04n0212_028:0764a20": "聲香味細滑法，其有眾生修習邪徑，便當趣",
    "T04n0212_028:0764a21": "於地獄餓鬼畜生之道；不習邪見者生天上",
    "T04n0212_028:0764a22": "人中，處在中國不在邊地八不閑處。是故說",
    "T04n0212_028:0764a23": "曰，人不守護心，為邪見所害也。兼懷調戲意，",
    "T04n0212_028:0764a24": "斯等就死徑者，行人所以迷於道者，皆由陰",
    "T04n0212_028:0764a25": "蓋所覆，不得闚看智慧光明，加復調戲五",
    "T04n0212_028:0764a26": "蓋所覆重雲所翳，欲得見慧明者此則不然，",
    "T04n0212_028:0764a27": "命終之後必趣死徑。是故說曰，兼懷調戲意，",
    "T04n0212_028:0764a28": "斯等就死徑也。",
    "T04n0212_028:0764a29": " 是故當護心，  等修清淨行，",
    "T04n0212_028:0764b01": " 正見恒在前，  分別起滅法。",
    "T04n0212_028:0764b02": "[0764b02] 是故當護心，等修清淨行者，彼修行人恒常",
    "T04n0212_028:0764b03": "擁護心意，行威儀法捨於非法，可行知行可",
    "T04n0212_028:0764b04": "坐知坐，進止行來不失其儀。是故說曰，是故",
    "T04n0212_028:0764b05": "當護心，等修清淨行也。正見恒在前，分別起",
    "T04n0212_028:0764b06": "滅法者，人之修德深自知己，如家有財主自",
    "T04n0212_028:0764b07": "能別，行道之人亦復如是，涉八直之正路御",
    "T04n0212_028:0764b08": "四駛之穢濁，執智慧之庭燎，照三毒冥室，",
    "T04n0212_028:0764b09": "分別起滅之所由，歸之一定而無礙，於中取",
    "T04n0212_028:0764b10": "道有何難乎？是故說曰，正見恒在前，分別起",
    "T04n0212_028:0764b11": "滅法也。",
    "T04n0212_028:0764b12": " 比丘除睡眠，  盡苦更不造，",
    "T04n0212_028:0764b13": " 降心服於藥，  護心勿復調。",
    "T04n0212_028:0764b14": "[0764b14] 比丘除睡眠，盡苦更不造者，觀行比丘除去",
    "T04n0212_028:0764b15": "睡眠陰蓋之患，盡諸苦際更不造新，是故說",
    "T04n0212_028:0764b16": "曰，比丘除睡眠，盡苦更不造也。降心服於藥，",
    "T04n0212_028:0764b17": "護心勿復調者，常當擁護心，所願必剋則能",
    "T04n0212_028:0764b18": "及聖，修無漏行，斯由降心去穢所致也。行不",
    "T04n0212_028:0764b19": "放逸不嬈於人，復是行者深要之業。是故說",
    "T04n0212_028:0764b20": "曰，降心服於藥，護心勿復調也。",
    "T04n0212_028:0764b21": " 眾生心所誤，  盡受地獄苦，",
    "T04n0212_028:0764b22": " 降心則致樂，  護心勿復調。",
    "T04n0212_028:0764b23": "[0764b23] 眾生心所誤，盡受地獄苦者，迷誤為心所使，",
    "T04n0212_028:0764b24": "種地獄根栽，經歷無數億千萬劫，屠割剝裂",
    "T04n0212_028:0764b25": "受苦無量，是故說曰，眾生心所誤，盡受地獄",
    "T04n0212_028:0764b26": "苦，降心則致樂，護心勿復調也。",
    "T04n0212_028:0764b27": " 護心勿復調，  心為眾妙門，",
    "T04n0212_028:0764b28": " 護而不漏失，  便在泥洹門。",
    "T04n0212_028:0764b29": "[0764b29] 心正則道存，邪者有高下，眾生愚惑不別真",
    "T04n0212_028:0764c01": "偽，是以墜墮不至于道，惑者意迷謂道在",
    "T04n0212_028:0764c02": "空，乃不自覺心為道本虛無寂寞，法之極尊",
    "T04n0212_028:0764c03": "眾行究竟，永離三有不處三界，度眾苦惱畢",
    "T04n0212_028:0764c04": "壽不生。是故說曰，護心勿復調，心為眾妙",
    "T04n0212_028:0764c05": "門，護而不漏失，便在泥洹門也。"
}