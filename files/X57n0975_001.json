{
    "X57n0975_001:0509a05": "No. 975-A",
    "X57n0975_001:0509a06": " 隨緣集敘",
    "X57n0975_001:0509a08": "[0509a08] 緣從外來。非本真也。隨惟偶應。非專屬也。夫人之相",
    "X57n0975_001:0509a09": "與俛仰一世。有悲歡離合。貴賤窮通。禍福凶吉。升沉",
    "X57n0975_001:0509a10": "倚伏。率外來也。而人則因外來而亦悲歡離合倚伏",
    "X57n0975_001:0509a11": "升沉矣。復因外來而有言。則如馬遷之史。瀧崗之表。",
    "X57n0975_001:0509a12": "元亮之歸去來。太白之桃李園。孟德之橫槊。漢高之",
    "X57n0975_001:0509a13": "大風。阮狂之哭。成公之嘯。皆偶應也。比猶太&#x8657;。雲騰",
    "X57n0975_001:0509a14": "鳥飛。風動塵起。日輪則明。雲霧則暗。戶牖則通。牆宇",
    "X57n0975_001:0509a15": "則壅。分別見緣。頑&#x8657;則空。&#x9B31;[土*孛]之象則紆昏塵。澄霽",
    "X57n0975_001:0509a16": "斂氛又觀清淨。究之太&#x8657;體非群相。亦不妨因外來。",
    "X57n0975_001:0509a17": "而明暗塞空。又不妨因外來。而有聲則以鳥鳴。春以",
    "X57n0975_001:0509a18": "雷鳴。夏以蟲鳴。秋以風雨瀟瀟而鳴乎。其冬亦偶應",
    "X57n0975_001:0509a19": "耳。寧惟人物乎哉。西竺空王。已渾全本真。永謝外務",
    "X57n0975_001:0509a20": "矣。其如有世界。生善治惡。入理四種。外緣來感。亦不",
    "X57n0975_001:0509a21": "獲已而有相。則現生法報應之身。又不獲已而有言。",
    "X57n0975_001:0509a22": "所謂生生不可說。有因緣故。亦可得說。生不生不可",
    "X57n0975_001:0509a23": "說。有因緣故說。不生生不可說。有因緣故說。不生不",
    "X57n0975_001:0509a24": "生不可說。有因緣故亦可得說矣。予猶人耳。寧無外",
    "X57n0975_001:0509b01": "來感觸。亦有偶應之言。門人裒集成帙。以乞名。予曰。",
    "X57n0975_001:0509b02": "我無特操。我無專屬。而言者又非本真也。其名隨緣",
    "X57n0975_001:0509b03": "可矣。因編類為四。而削去十九。雜著存十一。尺牘存",
    "X57n0975_001:0509b04": "百一。詩偈存千一。而源流則具存也。徐孺子曰。周易",
    "X57n0975_001:0509b05": "稱隨時之義。大矣哉。以剛來而下柔動而悅隨。天下",
    "X57n0975_001:0509b06": "隨時而大貞亨。隨緣之義。取諸此乎。予曰不也。予卑",
    "X57n0975_001:0509b07": "卑雌伏。言不出&#x7FA3;。殆庶幾於易之澤中有雷隨以嚮",
    "X57n0975_001:0509b08": "晦宴息耳。",
    "X57n0975_001:0509b09": "[0509b09] 己未中元日楞嚴講寺比丘靈耀書於大樹方丈",
    "X57n0975_001:0509b13": "隨緣集目次",
    "X57n0975_001:0509b15": "[0509b15] 卷第一",
    "X57n0975_001:0509b16": " 自序",
    "X57n0975_001:0509b17": "  雜著",
    "X57n0975_001:0509b18": " 泗水海花記 佛海和上隱山序",
    "X57n0975_001:0509b19": " 金剛經部旨序 摘微總序",
    "X57n0975_001:0509b20": " 摘記五經章意序 藥師經直解敘",
    "X57n0975_001:0509b21": " 梧桐月記 摘百家敘",
    "X57n0975_001:0509b22": " 摘佛經第一敘 普門膚說序",
    "X57n0975_001:0509b23": " 集註節義序 盂蘭盆經折中疏序",
    "X57n0975_001:0509b24": " 玉菴興建緣起 題玉庵交單",
    "X57n0975_001:0509c01": " 同戒錄序(因辰春期) 讀隱秀軒集",
    "X57n0975_001:0509c02": " 閱鍾子評選史傳詩皈隱秀軒集",
    "X57n0975_001:0509c03": " 翁永年書法敘 大藏集廣疏",
    "X57n0975_001:0509c04": " 閱元白全集 血書法華經跋",
    "X57n0975_001:0509c05": " 睿公裒文引言",
    "X57n0975_001:0509c06": " 普薦罹難陣亡橫死軍民榜",
    "X57n0975_001:0509c07": " 復靈芝耆宿公啟 復寂照諸護法公啟",
    "X57n0975_001:0509c08": " 復陳曹諸護法公啟",
    "X57n0975_001:0509c09": "卷第二",
    "X57n0975_001:0509c10": " 與徑山化城寂照兩常住修刻大藏書",
    "X57n0975_001:0509c11": " 復吳江象護法請修藏板啟(附來啟)",
    "X57n0975_001:0509c12": " 修刻大藏經板疏 復淨慧監院公啟",
    "X57n0975_001:0509c13": " 復淨慧諸護法公啟 復永壽院檀護啟",
    "X57n0975_001:0509c14": " 天溪和尚傳 餘生字說",
    "X57n0975_001:0509c15": " 題報恩院交單 智覺寺重興禪堂綠起",
    "X57n0975_001:0509c16": " 題智覺交單 修井文 蓮華賦",
    "X57n0975_001:0509c17": " 為玉菴住持愚原闍黎封龕",
    "X57n0975_001:0509c18": " 題市居漫&#x548F;集 齊物 齊物後",
    "X57n0975_001:0509c19": " 後五百歲有持戒修福者 後五百歲(二句)",
    "X57n0975_001:0509c20": " 募米供眾疏 閱文苑英華完",
    "X57n0975_001:0509c21": " 為有玉靜媛落壙安位法語",
    "X57n0975_001:0509c22": " 法海潮瞻菉禪師化龕法語",
    "X57n0975_001:0509c23": " 紀六根清淨講章 紀夢(井敘)",
    "X57n0975_001:0509c24": " 法華玄義期齋榜",
    "X57n0975_001:0510a01": "卷第三",
    "X57n0975_001:0510a02": "  源流",
    "X57n0975_001:0510a03": " 付不藏闍梨衣拂囑辭 付愚原睿子衣拂囑辭",
    "X57n0975_001:0510a04": " 付慧昶輪子衣拂囑辭 付文可社森二子合卷",
    "X57n0975_001:0510a05": " 代付餘生月子源流 代付勝果因子源流",
    "X57n0975_001:0510a06": " 付伊輪圓子衣拂囑辭",
    "X57n0975_001:0510a07": "卷第四",
    "X57n0975_001:0510a08": "  尺牘",
    "X57n0975_001:0510a09": " 與等菴法師(二章) 復徹公(二章)",
    "X57n0975_001:0510a10": " 與王晉侯 與四弟",
    "X57n0975_001:0510a11": " 與學人 復學人(二章)",
    "X57n0975_001:0510a12": " 復可中師 與龍媒護法",
    "X57n0975_001:0510a13": " 與沈輝東 與戚朗園護法(二章)",
    "X57n0975_001:0510a14": " 復曹石閭護法(三章) 與汪天真(二章)",
    "X57n0975_001:0510a15": " 與門人(二章) 與學人",
    "X57n0975_001:0510a16": " 與僧幢 與晉揚茂才(二章)",
    "X57n0975_001:0510a17": " 復冷關老師 復引岩子(二章)",
    "X57n0975_001:0510a18": " 復朱茂才 復范黽公",
    "X57n0975_001:0510a19": " 與神山和尚 與死心禪師",
    "X57n0975_001:0510a20": " 興蓮居法師 復南屏和尚",
    "X57n0975_001:0510a21": " 復雪渠張護法 與指開法姪",
    "X57n0975_001:0510a22": " 復杜吏部 與文可",
    "X57n0975_001:0510a24": "[0510a24] 隨緣集目次(終)",
    "X57n0975_001:0510b05": "No. 975",
    "X57n0975_001:0510b06": "隨緣集雜著一",
    "X57n0975_001:0510b08": "嘉禾楞嚴講寺靈耀全彰著",
    "X57n0975_001:0510b09": "泗水梅花記",
    "X57n0975_001:0510b10": "[0510b10] 梅之見聞於世者。吳曰玄墓。鄧太尉玄以游以穴之",
    "X57n0975_001:0510b11": "別業也。杭曰孤山。林高士逋以&#x98E1;以妻之隱居也。皆",
    "X57n0975_001:0510b12": "載於志記。傳於雅俗者久矣。而獨吾鄉泗水之梅。於",
    "X57n0975_001:0510b13": "志記不少概見何哉。無乃去郡遼遠。僻在山村。既不",
    "X57n0975_001:0510b14": "便於游觀。故山史亦失采輯。如天台之不列於五嶽。",
    "X57n0975_001:0510b15": "闕載於常典之謂乎。泗水在吳興府治之西南三十",
    "X57n0975_001:0510b16": "里。菁山之北麓焉。傍山百十畝皆植梅。居人以梅為",
    "X57n0975_001:0510b17": "地利。故不加損折。不雜他樹。當春陽煖發。予有時歸",
    "X57n0975_001:0510b18": "鄉。則縱往觀焉。凝神一望。繡色迷天。把茗長趺。錦茵",
    "X57n0975_001:0510b19": "逐地。香魂襲襲。常恐羅浮入夢墜瓣。徐徐想到壽陽",
    "X57n0975_001:0510b20": "額上。掩映參差。杳迷出處。低佪歎&#x548F;。絕欲忘歸。且北",
    "X57n0975_001:0510b21": "臨泗澗。時浮清淺之溪。南負青山。益顯&#x6C37;霜之秀。而",
    "X57n0975_001:0510b22": "深遠之趣。廣&#x6FF6;之觀。有非一時心目所能領略。筆舌",
    "X57n0975_001:0510b23": "所能殫述。惟曠懷者自得之耳。要之孤山玄墓亦遜",
    "X57n0975_001:0510b24": "揖下風者也。然予重有感焉。當孤山玄墓之梅放。則",
    "X57n0975_001:0510c01": "蘇杭士女。結駟邊騎。絡繹縱橫。紛紛觀賞。藉藉稱傳。",
    "X57n0975_001:0510c02": "雖婦人小子。亦知有二處之梅矣。而吾鄉泗水無聞",
    "X57n0975_001:0510c03": "焉。與伍唯一二山樵。地癖罕有知其臭味。一為歎賞",
    "X57n0975_001:0510c04": "者。予方徘徊諷詠其間。人皆指顧而笑曰。是子癡與。",
    "X57n0975_001:0510c05": "今枝頭未實。何乃妮妮此空花為。予笑而問曰。若輩",
    "X57n0975_001:0510c06": "對此寧不樂乎。對曰。去年猶不樂。予曰。何謂也。曰青",
    "X57n0975_001:0510c07": "梅價賤耳。予乃慼然而嘆曰。均是物也。天何獨厚於",
    "X57n0975_001:0510c08": "彼。而過薄於此乎。既而恍然笑曰。均是物也。天何過",
    "X57n0975_001:0510c09": "薄於彼。而獨厚於此乎。&#x8462;二處之梅。雖為人見賞。然",
    "X57n0975_001:0510c10": "玄墓則奇枝秀幹。即為游人攀折者。十八九。餘唯庸",
    "X57n0975_001:0510c11": "枝禿幹而已。孤山則腥風雜遝。而香魂虔劉一空矣。",
    "X57n0975_001:0510c12": "吾泗水之梅。翛然無恙也。得非晦養深者悠長。榮華",
    "X57n0975_001:0510c13": "露者摧傷歟。予聞泗水之陽。宋季為顯者之第也。今",
    "X57n0975_001:0510c14": "則掬為茂草土人。時有從钁頭下。得其遺簪墮珥者。",
    "X57n0975_001:0510c15": "予見泗水之左。國朝為范殿元之它也。陽春聳峙。層",
    "X57n0975_001:0510c16": "閣翬飛。今則町&#x7583;鹿&#x757C;。狐狸穿屋矣。而泗水之梅。固",
    "X57n0975_001:0510c17": "挺然全盛也。嗚呼豈非晦養者悠長。顯露者摧傷之",
    "X57n0975_001:0510c18": "大章較矣乎。又豈非天之獨厚於此者乎。是予之所",
    "X57n0975_001:0510c19": "以重有感。而且欲記之也。夫玄墓孤山梅。既不堪矣。",
    "X57n0975_001:0510c20": "而世尚藉藉傳聞者。徒以鄧太尉林高士之重也。今",
    "X57n0975_001:0510c21": "泗水去郭既遠。遊觀者難之。未遇幽人歎賞者。其誰",
    "X57n0975_001:0510c22": "是此梅抱獨拔之奇。而世則終無聞見矣。予是用一",
    "X57n0975_001:0510c23": "言。以告夫來之探奇者。使知吾鄉泗水之有梅。&#x8462;天",
    "X57n0975_001:0510c24": "所獨厚。而山史不可闕載。以俾梅魂抱不遭之歎。終",
    "X57n0975_001:0511a01": "笑世無曠懷者。若謂比鄧林之不朽於玄墓孤山。則",
    "X57n0975_001:0511a02": "吾豈敢。",
    "X57n0975_001:0511a03": "佛海和上隱山序",
    "X57n0975_001:0511a04": "[0511a04] 隱山。比丘之常也。惡足言言。夫守道恒一。而利生必",
    "X57n0975_001:0511a05": "溥者耳。蓋僧之無識而在山者。可言山。不可言隱。若",
    "X57n0975_001:0511a06": "見道已明。而懼其未固。或用世之才&#x758E;。而人緣猶未",
    "X57n0975_001:0511a07": "洽也。則就養於山以需之。乃可名隱。或有隱而未久。",
    "X57n0975_001:0511a08": "遇薄緣而一感。遂出營營焉。汲汲焉。世諦流布。而彌",
    "X57n0975_001:0511a09": "見其不足。疇昔名高一旦隳矣。如世之指終南為仕",
    "X57n0975_001:0511a10": "途捷逕。而致北山之檄者。比比是也。何哉。&#x8462;守道不",
    "X57n0975_001:0511a11": "恒。而秉志不一也。若是者雖出。吾知其見必不明。養",
    "X57n0975_001:0511a12": "必不固。用世之才必不充。所化之機必不溥。而於法",
    "X57n0975_001:0511a13": "門亦必無卓卓裨補樹立也。古人云。在山為遠志。出",
    "X57n0975_001:0511a14": "山為小草。譏夫出者。不如不出者之為愈也。斯&#x8462;名",
    "X57n0975_001:0511a15": "為隱山。而非真隱山者也。真隱山者。其守恒。其志一。",
    "X57n0975_001:0511a16": "世不苟出。出不徒然。高&#x5CEF;妙石屋珙。而今之佛海和",
    "X57n0975_001:0511a17": "尚。此其選也。予幼而披緇。即聞湖海衲子。藉藉相傳。",
    "X57n0975_001:0511a18": "有秋衲禪師。見道精明。異日化緣必不聊爾。予時敬",
    "X57n0975_001:0511a19": "慕。欲一見之。而良無由緣。越數年。獲交師之令師仁",
    "X57n0975_001:0511a20": "源乃孫福城於武原之資聖。言師已得林野老人之",
    "X57n0975_001:0511a21": "法印。隱於吳興之菁山深處者。十餘載矣。予恍然喜",
    "X57n0975_001:0511a22": "曰。菁山吾鄉也。何幸駐高人哉。吾當歸而一禮之矣。",
    "X57n0975_001:0511a23": "既復自憂曰。師見地明白。久為海內推重。必且應化",
    "X57n0975_001:0511a24": "多方去矣。吾雖歸。恐見之不逮也。及歸而訪諸慧嚴",
    "X57n0975_001:0511b01": "古址。則更號為佛海矣。而身固未出也。師賦性嚴正。",
    "X57n0975_001:0511b02": "不苟失言色與人。而不以予之鄙陋。止予宿談。且達",
    "X57n0975_001:0511b03": "旦。油然莫逆予心。及出隱山詩偈見示。予則目眩然",
    "X57n0975_001:0511b04": "而不眴。舌撟然而不下。&#x8462;不惟見道精明。抑且綽綽",
    "X57n0975_001:0511b05": "乎具應世全才者也。又十年而今往見之。其養益固。",
    "X57n0975_001:0511b06": "凡四方道俗。及吾鄉之有識者。咸望師出。以灑同雲",
    "X57n0975_001:0511b07": "之潤。俾草木昆蟲皆知佛性。而師固恬然無出意。所",
    "X57n0975_001:0511b08": "謂潛龍在野。確乎不可拔者耶。嗚呼見道精明。久為",
    "X57n0975_001:0511b09": "海內衲子推戴。加以養道之固。充以應世之才。緇白",
    "X57n0975_001:0511b10": "顒顒然望其化道者。幾二十年所矣。而不出。豈以見",
    "X57n0975_001:0511b11": "不明。養不固。才不充。感扣之機不溥而不出哉。&#x8462;以",
    "X57n0975_001:0511b12": "精明之見。貞固之養。充裕之才。化機之溥。積之二十",
    "X57n0975_001:0511b13": "年。而猶然不出。然後知其守道恒。秉志一。而隱山之",
    "X57n0975_001:0511b14": "真者也。然貞固足以幹事異日者天龍不容。師獨居",
    "X57n0975_001:0511b15": "有餘。不得已而出。必將一鳴驚人。振作聾瞶。方之娑",
    "X57n0975_001:0511b16": "竭羅龍&#x9714;雨。溥利生民。如世伊尹武侯。世不苟出。出",
    "X57n0975_001:0511b17": "不徒然。其所樹立必卓卓可觀。而于法門必非小補",
    "X57n0975_001:0511b18": "者也。予故頌之以言。不然。隱山比丘之常耳。惡足言",
    "X57n0975_001:0511b19": "哉。",
    "X57n0975_001:0511b20": "金剛般若波羅蜜經部旨序",
    "X57n0975_001:0511b21": "[0511b21] 金剛般若義旨深圓。靈徵頗著。故解釋流通者。無慮",
    "X57n0975_001:0511b22": "數百家。雖蘭菊各擅。稽其起盡。轉轉因襲。十同八九。",
    "X57n0975_001:0511b23": "再三討翫。似乎佛語仍煩。&#x8109;絡少貫。每臨講授。終不",
    "X57n0975_001:0511b24": "釋然。方閱般若大部。探得旨歸。以臨此經。若合符契。",
    "X57n0975_001:0511c01": "&#x8462;以真空慧觀。蕩汰小疑。會八十一科皆摩訶衍。是",
    "X57n0975_001:0511c02": "般若部旨也。輒用隨文點出。義有餘裕。文無剩字。宛",
    "X57n0975_001:0511c03": "然驪珠相抱矣。惟是語氣粗直。略無文藻。文理明白",
    "X57n0975_001:0511c04": "處。即大章不舉。宗旨深隱處。雖一字必詳。正欲雅俗",
    "X57n0975_001:0511c05": "共解。經義易明耳。冠之以科者。務在文言皆有位置",
    "X57n0975_001:0511c06": "血&#x8109;。前後貫通。不使貫花仍散漫無歸。佛語滯煩重",
    "X57n0975_001:0511c07": "之累而已。敢言斯解之異於先賢哉。",
    "X57n0975_001:0511c08": "摘微總序",
    "X57n0975_001:0511c09": "[0511c09] 大玉山人。自志學之年。遂與古人心&#x8FF9;語言。酬酢晤",
    "X57n0975_001:0511c10": "對於爽然會心。處則挹其精。鉤深索隱處。則竊其妙。",
    "X57n0975_001:0511c11": "浩澣磅&#x7934;處。僅記其細。廣大難思處。姑掇其小。日積",
    "X57n0975_001:0511c12": "月累。紙帙遂繁。群分類聚。得十冊。總目之曰摘微。行",
    "X57n0975_001:0511c13": "住必俱。稽檢是賴。為良師友。與之終老而已。夫初中",
    "X57n0975_001:0511c14": "後善。純一無雜。青蓮出水。喻法微妙也。恢弘汲引。陶",
    "X57n0975_001:0511c15": "誘多方。剖判有致。則繡淡精微。法源道統。列聖攸傳。",
    "X57n0975_001:0511c16": "一&#x7DAB;不絕。則道心惟微。道格天人。則極廣大精微之",
    "X57n0975_001:0511c17": "致。幽贊陰陽。則垂潔淨精微之書。微文小節。每見於",
    "X57n0975_001:0511c18": "童蒙曲禮。端本澄源。復存乎夫子微辭。洎乎子史百",
    "X57n0975_001:0511c19": "家。心之妙會。發之于言。言之精微。錄之為文。故四種",
    "X57n0975_001:0511c20": "心識。率以積聚精要者。謂之文心。凡是族也。何莫非",
    "X57n0975_001:0511c21": "古人心&#x8FF9;所存。山人從而摘其精微焉。是摘也。又豈",
    "X57n0975_001:0511c22": "一時一處。所能遽集哉。或晤對于明&#x7A93;淨几。或披覽",
    "X57n0975_001:0511c23": "於鄴架揚&#x7240;。或揖讓於講壇論肆。或招邀於午夜寒",
    "X57n0975_001:0511c24": "燈。或適會於晨熹夕月。或邂逅於雪案螢光。風兩晦",
    "X57n0975_001:0512a01": "冥。喜逢君子。樓高月白。快&#x89A9;庾公。匡&#x7240;宛轉。識陶潛",
    "X57n0975_001:0512a02": "之挽歌切己。高山遠矚。憶謝眺之句子驚人。雪滿山",
    "X57n0975_001:0512a03": "中。偶閱士高之傳。月明林下。忽翻百美之圖。紆袈黎",
    "X57n0975_001:0512a04": "而臨堂殿。槃譚佛祖。潔爐茗以引縹緗。頓首聖賢。或",
    "X57n0975_001:0512a05": "傾&#x8462;而為知己。中心莫逆。或三接而始同臭味。寤寐",
    "X57n0975_001:0512a06": "勿諼。遇詰曲聱牙。而不屑世故者。命楮先生。略為慰",
    "X57n0975_001:0512a07": "藉。值艱深苦刻。而不近人情者。囑中書軍。宛為淹留。",
    "X57n0975_001:0512a08": "驟爾而逆。日賦萬言之彥。殊覺應接不暇。悠爾而伴。",
    "X57n0975_001:0512a09": "三年十字之賓。不妨緩頰寒溫。來寒瘦輕俗之子。遇",
    "X57n0975_001:0512a10": "之謹厚。交粗弱遲速之夫。贈以韋弦。大抵與古聖先",
    "X57n0975_001:0512a11": "王。溫文晉接。而遘爽然會心者。則挹其精微。迎&#x920E;深",
    "X57n0975_001:0512a12": "索隱者。則竊其微妙。比猶擇木者。必取豫章。採寶者",
    "X57n0975_001:0512a13": "必摭如意。若是者幾三十年所。而始摘成吾十冊之",
    "X57n0975_001:0512a14": "微也。[0512a14] 書不云乎。心之精微。口不能言。言之微妙。書不",
    "X57n0975_001:0512a15": "能文。昔人心&#x8FF9;。發於語言文字。已失本真矣。茲又從",
    "X57n0975_001:0512a16": "而摘其緒餘。何能微哉。是大不然。法王內證。下地難",
    "X57n0975_001:0512a17": "窺。而五十年中。因言悟入。妙契聖心者。已連家記&#x8382;",
    "X57n0975_001:0512a18": "矣。大法東漸。從書妙悟。如北齊讀三智一心中得。曹",
    "X57n0975_001:0512a19": "溪聞應無所住而生其心。嗣後代不乏。人傳燈不絕。",
    "X57n0975_001:0512a20": "靡不因語言文字。冥契精微奧妙。世人又何多疑焉。",
    "X57n0975_001:0512a21": "第余之所取。不敢當精微之目逝。將語其下者。曰摘",
    "X57n0975_001:0512a22": "其微小微細之一端而已也。童蒙時。習讀經書章句。",
    "X57n0975_001:0512a23": "但記其篇目梗&#x69E9;。便于一時背誦。所謂遺其大者遠",
    "X57n0975_001:0512a24": "者焉。及弁髦。六藉而甘心內典。以向之句讀。小心而",
    "X57n0975_001:0512b01": "臨於佛法大海。汪洋浩澣。廣大無涯。如太末蟲之緣",
    "X57n0975_001:0512b02": "火燄。渺難湊泊。秋水神之&#x89A9;海。若罔測端倪。而無可",
    "X57n0975_001:0512b03": "如何也。第於浩博處。記其細節。廣大處掇其微小。意",
    "X57n0975_001:0512b04": "在即微小以稽廣大。就細節以檢浩繁。不外寸紙。而",
    "X57n0975_001:0512b05": "能尋無邊法海。究萬象森羅。是又摘微小補之一端",
    "X57n0975_001:0512b06": "也。[0512b06] 間多暗記默識。秪堪自怡衰老。為良師益友。不可",
    "X57n0975_001:0512b07": "持贈他人也。&#x8462;移之他。目罕不眩。然不瞚鄙其無謂。",
    "X57n0975_001:0512b08": "而大笑之矣。且吾儕處世。端在完前生債。讀來世書。",
    "X57n0975_001:0512b09": "後倘有覽斯文。而冥然神會。如暗識金環者。或是山",
    "X57n0975_001:0512b10": "人之後身不可知也。",
    "X57n0975_001:0512b11": "摘記五經章意序",
    "X57n0975_001:0512b12": "[0512b12] 繹教之餘。繙閱六經。唯毛詩幼時習熟。餘經不能盡",
    "X57n0975_001:0512b13": "讀。且不欲盡讀。間有所會。輒記其大章關節。摘其微",
    "X57n0975_001:0512b14": "辭要意而出之。&#x8462;自便於尋討。冀有&#x7986;夫教觀云爾。",
    "X57n0975_001:0512b15": "[0512b15] 或謂六經為聖學之宗。學者皆當熟誦全文。方閑宗",
    "X57n0975_001:0512b16": "旨。則不可摘而記。出世雖以教助觀。要須一空文字。",
    "X57n0975_001:0512b17": "方露真心。則不必摘而記。然則此記何以哉。余曰。誠",
    "X57n0975_001:0512b18": "然哉。然更有所以也。竊觀六經之御世。一一皆具正",
    "X57n0975_001:0512b19": "心養性齊家治國之道。皆能究竟學者身心。直躋聖",
    "X57n0975_001:0512b20": "賢之域。非此經。性理未全。更俟他經。方得了義也。以",
    "X57n0975_001:0512b21": "故學人於一經得意。餘第旁通。似亦可已。且秦火後。",
    "X57n0975_001:0512b22": "魯壁古文出。六經之興。莫盛於西漢。然當時六經博",
    "X57n0975_001:0512b23": "士。各以一竇。自多學士不能獨擅一經。國朝取士。亦",
    "X57n0975_001:0512b24": "未&#x751E;求備六藝。&#x8462;以一經之旨易工。而眾妙之門難",
    "X57n0975_001:0512c01": "兼也。我何人斯又能閑熟六藝。以求全儒林之宗旨",
    "X57n0975_001:0512c02": "哉。第古人讀書。有會必書。示有所得。而志不忘也。此",
    "X57n0975_001:0512c03": "予五經章意之所以摘而記。且將有以助明吾之教",
    "X57n0975_001:0512c04": "觀焉。何者。如云無不敬。儼若思。安定辭。無體之禮。無",
    "X57n0975_001:0512c05": "聲之樂。撥亂反正。端本澄源。誅&#x8987;意。正人心。建中建",
    "X57n0975_001:0512c06": "極。咸有一德。思無邪。無然畔援。無然歆羨。誕先登于",
    "X57n0975_001:0512c07": "岸。何思也。何慮也。寂然不動。感而遂通天下之故。凡",
    "X57n0975_001:0512c08": "是族也。引而伸之。何非誠三業。排邪立正。杜妄緣以",
    "X57n0975_001:0512c09": "標宗歸極。從深禪以豁露唯心之妙慧乎。&#x8462;世教雖",
    "X57n0975_001:0512c10": "淺。會以圓心。即淺而深。法華云。治世語言。皆順正法。",
    "X57n0975_001:0512c11": "淨名云。文門即解脫。故知六藝亦有以助明夫教觀",
    "X57n0975_001:0512c12": "也。疇謂世教之必礙至道乎哉。必謂二教相悖者。梁",
    "X57n0975_001:0512c13": "肅陳瓘馬圩楊傑輩。皆歸向佛乘。游心禪觀矣。何不",
    "X57n0975_001:0512c14": "礙其為匡君輔世之忠臣偉儒耶。必謂二教相悖者。",
    "X57n0975_001:0512c15": "遠公以詩義。授周續之雷次宗矣。有朋法師。開胸中",
    "X57n0975_001:0512c16": "六經堂。以接士大夫矣。何不礙其往生。及為教觀之",
    "X57n0975_001:0512c17": "宗匠□耶。張無盡曰。唯吾學佛。然後知儒。四明謂弟",
    "X57n0975_001:0512c18": "子曰。教觀之暇。當閑習六經。以接士大夫。庶於世無",
    "X57n0975_001:0512c19": "壅礙耳。曾謂六經之反有悖哉。然則六經之摘記有",
    "X57n0975_001:0512c20": "以夫。[0512c20] 或曰。六藝既不悖於至道矣。寧復礙夫習熟哉。",
    "X57n0975_001:0512c21": "何乃沾沾以章節是記不己隘乎。&#x8462;律文既許比丘",
    "X57n0975_001:0512c22": "日以二時習學世典。所以綏外人而內閑正法。復禁",
    "X57n0975_001:0512c23": "夫著意求工者。故余於六藝不能盡讀。且不欲盡讀。",
    "X57n0975_001:0512c24": "而姑摘記其章意者。庶幾閑衛正法。以有裨夫教觀",
    "X57n0975_001:0513a01": "之微意也。甲辰蜡月乙巳立春日序。",
    "X57n0975_001:0513a02": "藥師直解敘",
    "X57n0975_001:0513a03": "[0513a03] 東漸聖教。每多註疏。如金剛楞嚴。動輒百十。而藥師",
    "X57n0975_001:0513a04": "無解。何哉。古人意謂。秦燔經而經存。漢窮經而經亡。",
    "X57n0975_001:0513a05": "牽於曲士蔓說耳。此經起盡。只一三法。如日月在天。",
    "X57n0975_001:0513a06": "有目皆見。直捷顯了。無事解釋也。余既解矣。而云直",
    "X57n0975_001:0513a07": "者。不曲之謂也。曲引勉證。句貼字訓。而正義反晦不",
    "X57n0975_001:0513a08": "直矣。汎扯成文。播弄講口。而三德全庋不直矣。茲惟",
    "X57n0975_001:0513a09": "隨經直示。體宗用法。為眾生之三因。即果人之三德。",
    "X57n0975_001:0513a10": "俾造修者可依之開解。可憑之起行。如日光明。照見",
    "X57n0975_001:0513a11": "種種色而已。不敢曲注蔓解。以粖聖經者。亦解即無",
    "X57n0975_001:0513a12": "解。仰體古人無事解釋之意也。",
    "X57n0975_001:0513a13": "梧桐月記",
    "X57n0975_001:0513a14": "[0513a14] 梧桐月記。記梧桐月也。所以志夫心之攸適。而無諼",
    "X57n0975_001:0513a15": "也。夫梧桐之生幹修挺。而葉婆娑。幽致實繁。陰穠秀",
    "X57n0975_001:0513a16": "美。菶菶蔞蔞。不謝陶弘景。松柏滿山。&#x51C9;颸映砌。送綠",
    "X57n0975_001:0513a17": "分青。象元亮北&#x7A93;。悠然羲皇上人矣。逮皎月回顛。微",
    "X57n0975_001:0513a18": "風仳影。參差錯落。委曲玲瓏。肖百千片。碎玉精金。流",
    "X57n0975_001:0513a19": "光逗城。又如走盤照乘。亂擲衣裾。而光怪活潑。令人",
    "X57n0975_001:0513a20": "把捉不定。佳趣聯翩。殆莫可以言語殫述也。逮夫席",
    "X57n0975_001:0513a21": "草就影。不憚屢遷。晤對久如。而身世欲空。習習兩腋。",
    "X57n0975_001:0513a22": "宛在清涼涘也。既而天風聿駛。樹抄驚濤。若碎鴻門",
    "X57n0975_001:0513a23": "之玉斗。撒石季倫。買姬十斛。復肖春潮帶雨。晚雷轟。",
    "X57n0975_001:0513a24": "被襟當之。不覺長笑失聲。如金色頭陀瞰須彌大地。",
    "X57n0975_001:0513b01": "舉發琴音。難遏手舞足蹈。幾不有八萬木叉之在躬",
    "X57n0975_001:0513b02": "也。山林之樂。雖南面不與易。誠以南面憂勤。無多閑",
    "X57n0975_001:0513b03": "適耳。曩予未冠時。妄希僥倖。對一篝而&#x541A;吾。染翰大",
    "X57n0975_001:0513b04": "類。鐵牛耕石田。縱桐月滿&#x7255;。亦苦境耳。客歲逆旅武",
    "X57n0975_001:0513b05": "林。日深拘忌鷗鹿之性。而強以周旋揖讓進抑退揚",
    "X57n0975_001:0513b06": "之節。是百憂心而百不中度程者也。明月梧桐亦桎",
    "X57n0975_001:0513b07": "梏矣。何樂於我哉。今年度夏&#x64D5;李之天壽山寺。有雙",
    "X57n0975_001:0513b08": "桐頗修美。&#x51C9;月裁掛。&#x8F19;跣足箕踞其下。幽興翩翩。而",
    "X57n0975_001:0513b09": "彌覺其光景橫生。洵可樂也。然幸身有餘閑。心無事",
    "X57n0975_001:0513b10": "事。&#x5EFC;克恣情。以領斯清況耳。是則樂不存桐與月。而",
    "X57n0975_001:0513b11": "存乎心之閑適矣。且以天下之大。兆民之眾。庸詎&#x5C20;",
    "X57n0975_001:0513b12": "高岡之植。庾樓之明。如茲地乎。顧匪競名途式。趨世",
    "X57n0975_001:0513b13": "諦營營焉。如予向所為者。比比而如予今之心&#x8FF9;。灑",
    "X57n0975_001:0513b14": "然以消受斯樂者。幾何人耶。吾雖喜今之異於昔矣。",
    "X57n0975_001:0513b15": "又&#x6133;夫後之不如今也。是固宜志之不可諼也。時紀",
    "X57n0975_001:0513b16": "之七月既望。",
    "X57n0975_001:0513b17": "摘百家敘",
    "X57n0975_001:0513b18": "[0513b18] 無情中忽然而分四時。時之中。率然而有春。春發奇",
    "X57n0975_001:0513b19": "華異卉。紛葩豔麗為萬國瑞。參天繡地。何殊有情中",
    "X57n0975_001:0513b20": "忽然而有四民。民之中掘然而有士。士吐錦心繡口。",
    "X57n0975_001:0513b21": "黼黻文章成一家言。耀古輝今也。異哉。今夫飛潛游",
    "X57n0975_001:0513b22": "走。與吾人同一知覺性靈也。與之言。蠢然無知。發為",
    "X57n0975_001:0513b23": "聲。啾啾&#x5637;叫。彼自云云。於我何與。公冶長介葛盧者。",
    "X57n0975_001:0513b24": "世不多出也。孰能聽之。周君之兄。不辨菽麥。農工賈",
    "X57n0975_001:0513c01": "家。擅廢舉顧。兔園冊子。煩燥無味。競為不入耳之言。",
    "X57n0975_001:0513c02": "詎能膾炙人口哉。士君子天資美粹。力擅三長。動為",
    "X57n0975_001:0513c03": "百世師。言為天下法。立言之際。靈氣來集。子史為之",
    "X57n0975_001:0513c04": "驅馳。經傳為之囊括。直欲衙官屈宋傖父班馬。磅&#x7934;",
    "X57n0975_001:0513c05": "今古。網羅百世。成一家言。昭視來茲。其業偉哉。方其",
    "X57n0975_001:0513c06": "境與心會。情與理融。洋洋乎筆之所運。花敷神助。興",
    "X57n0975_001:0513c07": "之所之。河決潮奔。俄而千軍萬馬。雷轟電掣。悠然風",
    "X57n0975_001:0513c08": "恬雨霽。寂無人聲。其廣也。長江大河。東注不盡。其細",
    "X57n0975_001:0513c09": "也。一丘一壑。幽致有餘。多如栲栳傾珠。少亦精金片",
    "X57n0975_001:0513c10": "玉。于以游揚道德。于以旌表忠貞。于以陶寫性情。于",
    "X57n0975_001:0513c11": "以&#x548F;吟風月。負扆而立宗廟朝廷。成經國之大事。蓬",
    "X57n0975_001:0513c12": "累而甘衡門泌樂。為不朽之盛業。&#x8462;不煩慘淡經營。",
    "X57n0975_001:0513c13": "而自然陸離彪炳。如風行水上。自成文理。落花水面。",
    "X57n0975_001:0513c14": "宛爾文章。陸機文賦。未足以盡文士得意之妙也。由",
    "X57n0975_001:0513c15": "是而下睨飛潛游走。農工賈流。智愚不翅霄壤什伯。",
    "X57n0975_001:0513c16": "殆夙得性靈之獨厚。亶聰明而掘然高出者乎。是又",
    "X57n0975_001:0513c17": "不可忽而輕庋之矣。然士亦疇不能文哉。顧欲成一",
    "X57n0975_001:0513c18": "家言。以昭視來。茲未易易也。方之古聖王。以天下為",
    "X57n0975_001:0513c19": "家。兆民為子。詒厥孫謀。至百十世。始得名曰國家卿",
    "X57n0975_001:0513c20": "大夫功業。足以耀榮盛德。足以&#x2567F;後子孫。蟬聯亦十",
    "X57n0975_001:0513c21": "餘傳。乃得列于世家。然成周終不可以混夏商。而吳",
    "X57n0975_001:0513c22": "太伯非魯周公也。是為百家焉。士為文章。其類是夫。",
    "X57n0975_001:0513c23": "以忠孝節義為大本。以經傳子史為輔翊。合眾美而",
    "X57n0975_001:0513c24": "成一文。猶纖萬縷而就一錦。有文有賦。有序有詩。雖",
    "X57n0975_001:0514a01": "與後先千萬人同倫同文。而其語氣性靈之所在。同",
    "X57n0975_001:0514a02": "而不雜。和而不紊也。非語語月露人人長慶也。猶之",
    "X57n0975_001:0514a03": "合千花萬卉繡地參天以為春。然桃終不可以混李。",
    "X57n0975_001:0514a04": "李終不可以濫梅。若是者方成一家言也。今之所集。",
    "X57n0975_001:0514a05": "舉能出類拔萃。掘然高出。而各自成家者也。摘百家",
    "X57n0975_001:0514a06": "云。",
    "X57n0975_001:0514a07": "摘佛經第一敘",
    "X57n0975_001:0514a08": "[0514a08] 如是我聞。三界大師。於泥曰場中。金棺掩曜。雙樹潛",
    "X57n0975_001:0514a09": "輝。同聞尊者飲光慶喜。合志同方。結集遺言。四依乘",
    "X57n0975_001:0514a10": "願。翻譯東漸。嗟予小子幸遇佛乘。卷舒鑽仰。彌覺堅",
    "X57n0975_001:0514a11": "深。爰於大部摘記章節。復於小品略識緣由。存以救",
    "X57n0975_001:0514a12": "忘。難公聞見。有婆羅門居士。問曰。中華聖典。班班可",
    "X57n0975_001:0514a13": "考。窮理盡性。靡不具焉。六合之外。存而弗論。子生中",
    "X57n0975_001:0514a14": "國。胡嗜西書。予言不也。爾言窮理盡性。非皇極經世",
    "X57n0975_001:0514a15": "之太極無極與。非夫子之言性與天道與。非子欲無",
    "X57n0975_001:0514a16": "言與。非無思無為遂通天下與。則在當時賢者。猶不",
    "X57n0975_001:0514a17": "能會悟。聖人引而不發之旨。抑況末學膚受者乎。子",
    "X57n0975_001:0514a18": "劉子曰。讀書三十年。百慮而無一獲。惟出世法為可",
    "X57n0975_001:0514a19": "盡心。張無盡曰。惟吾學佛。然後知儒。得毋儒典深微",
    "X57n0975_001:0514a20": "處。非出世法。不能融會悟入者與。爾何知見之多僻",
    "X57n0975_001:0514a21": "也。夫佛教大之則彌綸萬有。範圍法界。細之則精詳",
    "X57n0975_001:0514a22": "善惡。因果分明。而其要則在萬緣淨盡。心識俱空。然",
    "X57n0975_001:0514a23": "後吾人之全體大用。當下現前。現前時。非有非空。不",
    "X57n0975_001:0514a24": "俗不真。從容中道。不涉言思。無思也。無不思也。無為",
    "X57n0975_001:0514b01": "也。無不為也。雖空空絕&#x8FF9;。而義天之星象燦然。湛湛",
    "X57n0975_001:0514b02": "亡言。而教海之波瀾浩瀚。斯之謂窮理盡性。斯之謂",
    "X57n0975_001:0514b03": "太極無極。斯之謂夫子無言。而言性天道。斯之謂無",
    "X57n0975_001:0514b04": "思無為。而感而遂通。是乃佛法廣大精微。復能發明",
    "X57n0975_001:0514b05": "先聖躍如之旨者也。爾何守夏虫醯雞之一竇。而欲",
    "X57n0975_001:0514b06": "外佛教江海之大天地之高哉。婆羅門居士。見予所",
    "X57n0975_001:0514b07": "摘之經。聞予所說之敘。皆大歡喜。作禮而退。",
    "X57n0975_001:0514b08": "普門膚說序",
    "X57n0975_001:0514b09": "[0514b09] 此經大師著有玄文。法智復詳二記。開深進始。事理",
    "X57n0975_001:0514b10": "圓暢。誠為極廣大精微之典。後生何敢贅辭。惟是式",
    "X57n0975_001:0514b11": "師分解別偈。科巽自然。義如冗瑣。童蒙求我。難遵指",
    "X57n0975_001:0514b12": "授。累因講次。潤以淺言。在祖師固視之。如皮毛碔砆。",
    "X57n0975_001:0514b13": "而弁髦之矣。學人錄存。目為膚說。&#x8462;以皮膚雖淺。亦",
    "X57n0975_001:0514b14": "人身之所不棄者也。則是說也。庶幾輕塵細霧。聊佐",
    "X57n0975_001:0514b15": "高深。敢言別見一班。居為新說哉。知我罪我。所不辭",
    "X57n0975_001:0514b16": "也。",
    "X57n0975_001:0514b17": "集註節義序",
    "X57n0975_001:0514b18": "[0514b18] 玉崗師之註四教儀文也。雖廣集成言。而聯絡照映。",
    "X57n0975_001:0514b19": "如一氣呵成句解字訓。矩度自然。絕不露援引痕&#x8FF9;。",
    "X57n0975_001:0514b20": "畢肖蔡夷峰之鐵板註尚書。真勝國出塵大手筆也。",
    "X57n0975_001:0514b21": "後人科段。瑣碎辯釋。云云祖意。反晦重昏。翳于太&#x8657;。",
    "X57n0975_001:0514b22": "三光為之戢曜。其斯之謂歟。不用可也。第玉師隨文",
    "X57n0975_001:0514b23": "註釋之外。另出手眼。所謂與諸家。有同異處。義似未",
    "X57n0975_001:0514b24": "顯。余從而科解之。名之曰節。何居乎。&#x8462;惟解盤根錯",
    "X57n0975_001:0514c01": "節。不事細碎科條也。且予從師二十稔。稟受八度。為",
    "X57n0975_001:0514c02": "眾講說。今始七番。或時啟幃咨聞。或於教部領會。書",
    "X57n0975_001:0514c03": "公同志。尚亦爝火增輝二曜而已耳。後賢苟為未允。",
    "X57n0975_001:0514c04": "亦不用可也。",
    "X57n0975_001:0514c05": "盂蘭盆經折中疏序",
    "X57n0975_001:0514c06": "[0514c06] 泥文字者。拘步趨而或失深義。縱靈辯者。墮&#x8657;懸而",
    "X57n0975_001:0514c07": "患不隨經。若夫深玄彪炳。而復興修多羅合。訓詁精",
    "X57n0975_001:0514c08": "詳。而適與指外月冥。合二妙以雄長。成一家而獨步。",
    "X57n0975_001:0514c09": "昔之哲人。其猶病諸。予閱盂蘭盆新舊二疏。而歎夫",
    "X57n0975_001:0514c10": "先賢之未得兼長也。舊疏依經判釋。多約阿含事相。",
    "X57n0975_001:0514c11": "矩度井井。而未揭言外義趣。新疏妙辯縱橫。文義富",
    "X57n0975_001:0514c12": "麗。理觀圓極。而似不合現文。且以單法為名。則棄去",
    "X57n0975_001:0514c13": "佛說二字。孝慈為宗。則多贅流通一慈。三寶為體。則",
    "X57n0975_001:0514c14": "勉飾一體之談。而都忘圓三解脫。三復斯文。不忍佛",
    "X57n0975_001:0514c15": "經之尚壅也。&#x8F19;不自揣。&#x6AFD;栝疏通。扶舊疏以點明義",
    "X57n0975_001:0514c16": "旨。正新疏而挽歸契經。俾文不失義。辯不違經。庶幾",
    "X57n0975_001:0514c17": "折中仰弘聖化。詎能合二妙。以成一家。實冀兼事理。",
    "X57n0975_001:0514c18": "而從容中道也。夫學邯鄲武。而未得國能。匍匐道上。",
    "X57n0975_001:0514c19": "寧免傍觀之笑。不如拘步趨乎。無所惜之矣。",
    "X57n0975_001:0514c20": "玉菴興建緣起",
    "X57n0975_001:0514c21": "[0514c21] 玉菴在武原。駐車衖後。附郭一里許。明季甲申歲。為",
    "X57n0975_001:0514c22": "邑矜朱。我佩&#x524F;搆。以供碧印禪師者五年。繼請遺聞",
    "X57n0975_001:0514c23": "法師住持二年。天溪老人住持三年。運遐法師住持",
    "X57n0975_001:0514c24": "十三年。己酉仲春。耀承父兄遺緒。應檀護鈞命。掛瓢",
    "X57n0975_001:0515a01": "其中。器界無常。年深易朽。棟橈屋壞。亦理之宜。耀時",
    "X57n0975_001:0515a02": "默禱慈雲。仰邀神力。願建大殿以供三寶。客堂以接",
    "X57n0975_001:0515a03": "雲來。遂荷本邑檀信省城親友。戮力輸將鳩工有日。",
    "X57n0975_001:0515a04": "權輿乎庚戌相月。落成於本年季冬。計建大殿山門。",
    "X57n0975_001:0515a05": "雲水堂二十餘間。耀因夙修薄祜。適罹歲凶。僶勉圖",
    "X57n0975_001:0515a06": "成檀波。難聚厥功。告圓之日。稱貸者十三。逋負者十",
    "X57n0975_001:0515a07": "三。至癸丑冬。歷四年。所逋貸始完。而佛相莊嚴。亦燦",
    "X57n0975_001:0515a08": "然於茲歲矣。不圖甲寅三月。舊有大悲堂。久雨坍頹。",
    "X57n0975_001:0515a09": "幾至傷人毀像。乙卯春。圓木重建。前後計建。殿宇廂",
    "X57n0975_001:0515a10": "房四十餘間。并塑像置地。總費約二千餘金。半荷檀",
    "X57n0975_001:0515a11": "信樂輸。半竭不肖&#x9262;資。是既眾志成城。豈敢貪天功",
    "X57n0975_001:0515a12": "力。惟是緣時所洽。偶萃眇躬。故凡鳩工庀材之際。一",
    "X57n0975_001:0515a13": "磚一瓦。必躬必親。良以興建大途。自屬檀波。勝善拮",
    "X57n0975_001:0515a14": "據。小勤希分。勞力微功也。且僧傳十科。興福退居。其",
    "X57n0975_001:0515a15": "後大興土木。昔人譏屬有為。矧茲小小經營。何須書",
    "X57n0975_001:0515a16": "齒。但架築之需。既承眾力奐輪。而後不可遺忘。故紀",
    "X57n0975_001:0515a17": "姓氏。略昭盛德。再俟後賢大恢幢剎。合鐫垂永也。",
    "X57n0975_001:0515a18": "題玉菴交單",
    "X57n0975_001:0515a19": "[0515a19] 開山舊有交單。茲復更立此冊者。略有三意。檀越&#x524F;",
    "X57n0975_001:0515a20": "建以來。業經五六交代。紙數不多。事難具載。一也。余",
    "X57n0975_001:0515a21": "自住院十稔。屢事土木。三殿廊廡。主佛韋天。俱屬更",
    "X57n0975_001:0515a22": "新。依正既非疇昔。交冊不可因仍。二也。我檀而後既",
    "X57n0975_001:0515a23": "六易住持。自成開山一番終始矣。余徼天倖。稍擴舊",
    "X57n0975_001:0515a24": "觀。則忝居重興之小始。如國運再造。中興圖籍。必非",
    "X57n0975_001:0515b01": "舊日提封。三也。今以新編十類。并舊有交單。同付後",
    "X57n0975_001:0515b02": "人者。正欲彰&#x524F;業守成之功德。即後賢大恢幢剎。百",
    "X57n0975_001:0515b03": "葉相承。亦必以開山更始之冊。轉相授受。庶勿忘銖",
    "X57n0975_001:0515b04": "積寸累一旅一成之俶始云。",
    "X57n0975_001:0515b05": "同戒錄序(丙辰春期)",
    "X57n0975_001:0515b06": "[0515b06] 依因此戒。得生諸禪定及滅苦智慧。是三學以戒為",
    "X57n0975_001:0515b07": "首也。比丘戒成。懷羅漢胎。菩薩戒就。入諸佛位。是三",
    "X57n0975_001:0515b08": "乘以戒為體也。大哉戒乎。其為出生死。踐佛果之正",
    "X57n0975_001:0515b09": "本歟。&#x82D0;傳授戒法。固憑乎十師之清淨慈悲。而感發",
    "X57n0975_001:0515b10": "光。又存乎諸子之精誠懇惻。幸哉。一會感應道交。無",
    "X57n0975_001:0515b11": "作戒體。一眾同霑。今而後各護浮囊。長養聖孕。日就",
    "X57n0975_001:0515b12": "月將。遠躋聖位。庶不忝茲會授受之勤。是所望於諸",
    "X57n0975_001:0515b13": "子也。爾其勗諸。",
    "X57n0975_001:0515b14": "讀隱秀軒集",
    "X57n0975_001:0515b15": "[0515b15] 偶閱鍾伯敬先生隱秀軒集。分類約數十種。皆備其",
    "X57n0975_001:0515b16": "體。而不饒其篇。多者數十首。少者至一二章而止。每",
    "X57n0975_001:0515b17": "閱一類畢。未&#x751E;不灑然喜其文之精美。而悵其篇之",
    "X57n0975_001:0515b18": "&#x8F19;盡。如小兒食少石蜜。適口而更冀其多有也。吾意",
    "X57n0975_001:0515b19": "先生為國朝鉅儒。握文教銓衡。所作必不止於此。或",
    "X57n0975_001:0515b20": "為選集者。刪之太苛與。而非耶。&#x8462;先生評左傳。摘遷",
    "X57n0975_001:0515b21": "史精。簡而&#x7DFD;密。殊非後人所能置喙。豈其自作者。後",
    "X57n0975_001:0515b22": "人能去取其間乎。然斯集之限於篇章。抑又何哉。至",
    "X57n0975_001:0515b23": "閱先生興譚子論作文曰。莫若少作。作其所必可傳",
    "X57n0975_001:0515b24": "者。選而後作。勿作而待選。然後釋然大悟。先生之作",
    "X57n0975_001:0515c01": "文。&#x8462;選而後作。作其所必可傳者也。尚非作而自選",
    "X57n0975_001:0515c02": "者。矧待後之選者刪耶。然則斯集之果非後人為之",
    "X57n0975_001:0515c03": "去取也。明矣。而篇章之不漫存也。不亦宜乎。&#x751E;見近",
    "X57n0975_001:0515c04": "人覆文瓿集。闐咽國門。纔一展卷。便嫌棄其煩冗。如",
    "X57n0975_001:0515c05": "嚼木然彌覺其澹而無味也。何如此集不煩其篇。而",
    "X57n0975_001:0515c06": "特備其體。令讀者泠然躍然精神潛移而心目灑然。",
    "X57n0975_001:0515c07": "如食蜜雖少而甜性無窮耶。一夜珠足以起困貧而",
    "X57n0975_001:0515c08": "致富貴。積千碔&#x739E;。雖多亦奚以為。",
    "X57n0975_001:0515c09": "閱鍾子評選史傳詩歸隱秀軒集",
    "X57n0975_001:0515c10": "[0515c10] 知而不言。是謂之天風物。明道文教。於是乎作焉。然",
    "X57n0975_001:0515c11": "文不難於自作。而難於評選古人之作。&#x8462;立題命意。",
    "X57n0975_001:0515c12": "理閎大而文陸離。則已膾炙人口。適悅人懷。此猶&#x7575;",
    "X57n0975_001:0515c13": "龍肖真。長袖善舞。俾觀者心目驚悅。斯不可謂不難",
    "X57n0975_001:0515c14": "矣。此&#x82D0;&#x7575;工美人之常耳。若夫千百年古人之骨髓",
    "X57n0975_001:0515c15": "命&#x8109;。蘊於側理。吾能潛神冥會。入而得之。復能搜精",
    "X57n0975_001:0515c16": "括要。出以示人。使陳死之精神躍然。與觀者交接。俾",
    "X57n0975_001:0515c17": "之懼然顧化。比猶點睛於&#x7575;龍。而使之破壁驚飛。伽",
    "X57n0975_001:0515c18": "陀一丸。能生死肉骨。而土木形骸。皆飛升仙去。此屠",
    "X57n0975_001:0515c19": "龍技成。而不用其巧。復能馴之。使興雲致雨。以膏澤",
    "X57n0975_001:0515c20": "六合者也。是為難耳。由此觀之。評選古文。&#x8462;端也源",
    "X57n0975_001:0515c21": "也。自作詩文。緒也流也。伯敬先生。評摘史傳。精簡雋",
    "X57n0975_001:0515c22": "永。評選詩歸。清空靜遠。凡古人一篇一意。一字一句。",
    "X57n0975_001:0515c23": "有深心所託。蘊而未能發者。必皆搜揭。歎賞點示。後",
    "X57n0975_001:0515c24": "人真能起千載作者之精神。躍然馳驟於豪素間。使",
    "X57n0975_001:0516a01": "觀者心目與之泠然接混然一。而脫然化者也。此點",
    "X57n0975_001:0516a02": "睛手也。起死藥也。屠龍技成。而善用其巧者也。殆觀",
    "X57n0975_001:0516a03": "隱秀軒集。文則精美簡秀。備其體而限其篇。詩則清",
    "X57n0975_001:0516a04": "深古博。而篇帙差饒于文。似乎流清者&#x9061;於源潔。源",
    "X57n0975_001:0516a05": "大者始得流長也。雖然源固有流。流必同源。首尾似",
    "X57n0975_001:0516a06": "異。而河潤萬里。道同也。作必能評。評必善作。自他雖",
    "X57n0975_001:0516a07": "存。而啟迪後學。功一也。先生文簡秀。而評摘史傳。則",
    "X57n0975_001:0516a08": "精簡雋永。詩清深。而評選詩歸。則清空靜遠。此又混",
    "X57n0975_001:0516a09": "源流。而一之之深切明著者也。曾何難易異同之分",
    "X57n0975_001:0516a10": "於其間哉。抑其間果有難易流源之辨。與吾將咨先",
    "X57n0975_001:0516a11": "生於白雲之鄉。必曰吾道之天。難易異同亦緒餘也。",
    "X57n0975_001:0516a12": "翁永年書法敘",
    "X57n0975_001:0516a13": "[0516a13] 世之稱書法三昧者。皆於窮愁患難憂喜離合中得",
    "X57n0975_001:0516a14": "之。昌黎謂愁思之聲要妙。而窮苦之言易好。虞卿非",
    "X57n0975_001:0516a15": "窮愁。烏能著書。例之書法。固一道也。翁永年先生。辛",
    "X57n0975_001:0516a16": "卯壬辰間。罹難來杭。吾社諸先輩。愛其詩文書法。競",
    "X57n0975_001:0516a17": "為重恤。社中文會。湖上杯吟。無翁先生。則似興皆落",
    "X57n0975_001:0516a18": "莫。予年十九。棄去操觚。而息心禪觀。則與之隔斷紅",
    "X57n0975_001:0516a19": "塵矣。獨楷書一箑。未忍付諸祖龍耳。今甲寅冬。來遇",
    "X57n0975_001:0516a20": "玉菴。詰姓氏。乃知永年先生也。出箑相證。忽逾二紀。",
    "X57n0975_001:0516a21": "真成隔世再晤。話言疇昔。恍如昨日也。及贈余敘舊。",
    "X57n0975_001:0516a22": "四律。書法八分。遒勁陸離。大非昔日阿蒙。果何術以",
    "X57n0975_001:0516a23": "致之哉。先生曰。吾屢遘窮愁憂喜二途。乍離乍合。予",
    "X57n0975_001:0516a24": "笑曰。此正先生得書法三昧之妙境歟。追憶西泠真",
    "X57n0975_001:0516b01": "社之盛。吾儕後生。而與同盟者三人。王季侯。金晉陽。",
    "X57n0975_001:0516b02": "及不肖也。當其諸先輩執牛耳以登壇。未免操旗&#x76B7;",
    "X57n0975_001:0516b03": "而靜聽約束。若乃分題屬文。卷必先完。意不後人。直",
    "X57n0975_001:0516b04": "與之&#x7ADD;驅中原。不知鹿死誰手。既而王子鄉捷。金子",
    "X57n0975_001:0516b05": "游泮。皆為富貴風流之人。予則安心雌伏。須臾王子",
    "X57n0975_001:0516b06": "夭紮。金子病廢。予興先生。雖困窮而巋然如魯靈光",
    "X57n0975_001:0516b07": "也。且先生進於書法。不肖脫乎息觀。欲謂憂喜離合",
    "X57n0975_001:0516b08": "之非妙境得乎。夫崔張比玉逸少似金。中人十家不",
    "X57n0975_001:0516b09": "敵片紙。則先生已得&#x5374;窮之技矣。抑何愁乎。不但是",
    "X57n0975_001:0516b10": "也。&#x751E;聞先朝談相。徒以工書。受知君相。世廟時嬰。一",
    "X57n0975_001:0516b11": "品寵賚。今先生受聘螺翁西席。操如椽。而交天下士。",
    "X57n0975_001:0516b12": "豈如昔日。友吾社數十。措大而已哉。乃為相顧一笑。",
    "X57n0975_001:0516b13": "且曰。令師徐子近狀何若。予曰。今六月修文地下矣。",
    "X57n0975_001:0516b14": "復相與泫然久之。",
    "X57n0975_001:0516b15": "大藏進廣疏",
    "X57n0975_001:0516b16": "[0516b16] 迦文四十九年說法。乃曰。未曾道著一字。少室不立",
    "X57n0975_001:0516b17": "文字。而曰。吾有楞伽四卷印心。抑何相悖也。&#x8462;無文",
    "X57n0975_001:0516b18": "字者。為過關人解粘脫縛。立言教者。為未悟人提&#x64D5;",
    "X57n0975_001:0516b19": "警覺耳。劉&#x866C;云。寄言談于象外。而其理絕精粗。洎乎",
    "X57n0975_001:0516b20": "兩極之時。言即無言。無言即言也。然則吾儕兩間嗤",
    "X57n0975_001:0516b21": "嗤。孰非黃梁未熟之人。如來喃喃說法。總為開示悟",
    "X57n0975_001:0516b22": "入寶鐸。如毗目仙人。&#x64D5;手&#x89A9;史。內紹彈指。皆令童子",
    "X57n0975_001:0516b23": "得見無邊佛境。重重樓閣者也。是則大藏千萬卷之",
    "X57n0975_001:0516b24": "利導生靈。豈誠小補者哉。吾浙張螺浮先生。再來人",
    "X57n0975_001:0516c01": "也。給諫諤諤。既立功于朝廷。周恤殷殷。更施德於梓",
    "X57n0975_001:0516c02": "里。比欲立言千古完三不朽。乃倣太史公歷龍門之",
    "X57n0975_001:0516c03": "險者而游羅浮。恍然悟前身為羅浮山內僧。與蘇端",
    "X57n0975_001:0516c04": "明之五祖戒。王新建之定中僧者孱齊。復慨嶺南遼",
    "X57n0975_001:0516c05": "遠。佛法瞢聞。願捨大藏於羅浮。永開人天之眼目。此",
    "X57n0975_001:0516c06": "又白香山藏經。匡廬之同心也。夫佛教高深。向為出",
    "X57n0975_001:0516c07": "生死之法寶。故施之者為功過量。受之者感德不貲。",
    "X57n0975_001:0516c08": "其於諸處皆然矣。抑況嶺表少見少聞者耶。今而後",
    "X57n0975_001:0516c09": "吾慶全廣生民。因言以進無言之旨。破夢而&#x89A9;佛境",
    "X57n0975_001:0516c10": "重重。實始張螺浮先生為法界手眼也。嶺南大力生",
    "X57n0975_001:0516c11": "無公。遣弟子頓覺。請經入山。螺浮僧那有在。久要不",
    "X57n0975_001:0516c12": "忘。裝潢全藏。出于一門。惟是經非一卷。路歷數千。舟",
    "X57n0975_001:0516c13": "車挽運。資斧為煩。更乞有力大人出手助和。庶可負",
    "X57n0975_001:0516c14": "之而趨也。或曰。螺浮不愁強弩之末。頓覺何復捨此",
    "X57n0975_001:0516c15": "取彼。予曰。不然。頓覺虞一之為甚。螺浮&#x803B;獨為君子。",
    "X57n0975_001:0516c16": "出世勝善。樂與人同。幸毋多讓焉。",
    "X57n0975_001:0516c17": "閱元白全集",
    "X57n0975_001:0516c18": "[0516c18] 庖丁善解。目無全牛。亦由深識全牛之始終。而後可",
    "X57n0975_001:0516c19": "以無間入有餘也。若乃群盲摸象。觸其尾則曰如帚。",
    "X57n0975_001:0516c20": "觸其蹄則曰如臼。尚不能諳其始終巨細。又烏能識",
    "X57n0975_001:0516c21": "其大全而披剖之耶。唯觀古今人之與心亦然。憶孩",
    "X57n0975_001:0516c22": "提時。從鄉塾師。課古文詞。則於連昌宮中。識微之之",
    "X57n0975_001:0516c23": "纖麗。於長恨歌琵琶行中。識樂天之諷感。及觀新舊",
    "X57n0975_001:0516c24": "唐書。唐文類聚。甲寅歲。讀文苑千卷。則見二公之詩",
    "X57n0975_001:0517a01": "文賦表。渢渢乎多也。然猶之摸象者所見。帚焉臼焉",
    "X57n0975_001:0517a02": "而已。若乃二公之心&#x8FF9;大全。尚在夢夢。比閱元白長",
    "X57n0975_001:0517a03": "慶全集。則二人者。均有短長。微之以少年中策穆宗",
    "X57n0975_001:0517a04": "時。名滿京洛。宮人皆以才子目之。身為將相。可謂儒",
    "X57n0975_001:0517a05": "學之&#x52B9;矣。惟是薦由幸人。躁於進取。不讓仇士良而",
    "X57n0975_001:0517a06": "致譴。欲立奇節以壓眾心。而招刺裴之誣人。固以輕",
    "X57n0975_001:0517a07": "而視之矣。殊不知免貢蚶彈權貴。致君澤民之忠。溢",
    "X57n0975_001:0517a08": "于言表。卓卓乎得大臣任重之體者也。樂天仕宦。四",
    "X57n0975_001:0517a09": "十餘年。隨時黜陟。似忘忻戚。彼自云云。於我何有。形",
    "X57n0975_001:0517a10": "於詩賦。往往而在。所作詩文。信口而吟。隨筆而書。不",
    "X57n0975_001:0517a11": "為艱深刻苦之語。唯闢中和平坦門戶。人則以俗而",
    "X57n0975_001:0517a12": "名之。亦非也。&#x8462;其身為大臣。世際承平。正不欲刻意",
    "X57n0975_001:0517a13": "蜩虫以失辭達之體。故意深而言顯。使婦人女子亦",
    "X57n0975_001:0517a14": "能知解。須知其深易。其淺難。其雅易。其俗難。如秋月",
    "X57n0975_001:0517a15": "晚生丹桂實。常娥滿月即成珠等。以典雅之文。作明",
    "X57n0975_001:0517a16": "顯之句。夫郊寒高則寒。孤則寒。今白俗明則俗。和則",
    "X57n0975_001:0517a17": "俗。正其雅可及也。其俗不可及也。至如制誥判詞。何",
    "X57n0975_001:0517a18": "常不精微深奧哉。此吾識二公本來面目處也。而復",
    "X57n0975_001:0517a19": "有短長之說者。非昔人元輕白俗之謂也。&#x8462;樂天持",
    "X57n0975_001:0517a20": "齋默坐。言多達生。至於七十之外。賣馬遣妓。時猶有",
    "X57n0975_001:0517a21": "不能忘情之吟。是留連聲。妓妮妮。欲海者微之。逡巡",
    "X57n0975_001:0517a22": "外任。求復輔政。&#x8CF7;志長徂。是戚戚富貴。至死而不能",
    "X57n0975_001:0517a23": "釋然者。夫熱中太煞。達而未達。殆二公之短長也。此",
    "X57n0975_001:0517a24": "吾知其全。而妄肆以無間入有餘之論。庶幾庖丁之",
    "X57n0975_001:0517b01": "解乎。若謂此論壓倒元白。則吾豈敢。",
    "X57n0975_001:0517b02": "血書法華經跋",
    "X57n0975_001:0517b03": "[0517b03] 為儒佛者。率以委蛇八正。從容中道。無過不及之患。",
    "X57n0975_001:0517b04": "是謂得之。若孝而必至於割股。忠而必至於殺身。不",
    "X57n0975_001:0517b05": "已太過。而失其中道乎。然子不如是。則似為孝之力",
    "X57n0975_001:0517b06": "不竭。臣不如是。則似為忠之心不盡。&#x8462;充忠孝之類",
    "X57n0975_001:0517b07": "之極也。夫剖心割股。斷脰&#x51B3;腹。傷形毀性。一瞑而萬",
    "X57n0975_001:0517b08": "世不見。然後忠孝之心盡。忠孝之名立。忠孝之行成",
    "X57n0975_001:0517b09": "也。與其不及也。寧過聖人有所取之矣。即為釋子者",
    "X57n0975_001:0517b10": "亦然。惟慈父之言行是式。受持讀誦。書寫解說。已為",
    "X57n0975_001:0517b11": "五種法師。可自利利他矣。而必至以骨為筆。刺血為",
    "X57n0975_001:0517b12": "墨。書寫經典。似過矣。殆亦忠臣孝子之用心歟。吾於",
    "X57n0975_001:0517b13": "妙因粹生師。而見一班焉。師薙落應院。志在出塵。性",
    "X57n0975_001:0517b14": "重譏嫌。如擎油&#x9262;。忽發僧那。刺血以書法華全部。夫",
    "X57n0975_001:0517b15": "好事多難理之固。然或魔緣競起。或內障陡興師刺",
    "X57n0975_001:0517b16": "血書經之志。確乎不拔。正歷盤根錯節。而益見其利",
    "X57n0975_001:0517b17": "也。至於舌血盡而刺指。指血盡而刺臂。臂血盡而命",
    "X57n0975_001:0517b18": "絕。絕而甦則更書。嘻吾至此而不能測其志。不反顧",
    "X57n0975_001:0517b19": "義。不旋踵之勇猛精進矣。然調絃者。不必太急。&#x65B5;輪",
    "X57n0975_001:0517b20": "者。事貴不疾。名教中自有樂地。八正內道可委蛇。以",
    "X57n0975_001:0517b21": "若所為。不已太過乎。師以為不如是。則修行之心不",
    "X57n0975_001:0517b22": "盡。修行之事不成。修行之道不行也。過則過矣。其不",
    "X57n0975_001:0517b23": "愈於僧之窳墮飲食八瞢瞢種耶。與其不及也。寧過",
    "X57n0975_001:0517b24": "昔人深取之&#x8462;以過則可幾於中道。而不及則淪入",
    "X57n0975_001:0517c01": "下流矣。自握管至今。天子在宥。十有五年。而刺書成",
    "X57n0975_001:0517c02": "裝。演畢將畀之。天龍呵護。永為叔世奇寶。予竊問曰。",
    "X57n0975_001:0517c03": "凡字之一點。即用師一點血一點心。凡積幾許點畫",
    "X57n0975_001:0517c04": "心血。而成一字。又積幾許心血。而成一偈一卷。又積",
    "X57n0975_001:0517c05": "幾許心血。而成七卷全經。師能思量較計。以復我乎。",
    "X57n0975_001:0517c06": "師既不可思議己之心血。我又烏能心思口議。以頌",
    "X57n0975_001:0517c07": "師功德哉。然一言可以&#x69E9;諸。迦文以骨為筆。刺血為",
    "X57n0975_001:0517c08": "墨。如是書經。此修行之過也。今成正覺。是則師之功",
    "X57n0975_001:0517c09": "德。殆優入聖域者矣。",
    "X57n0975_001:0517c10": "睿公裒文引言",
    "X57n0975_001:0517c11": "[0517c11] 世網如八陣圖。逗入&#x8F19;不能出。出&#x8462;憑夫學道。昔人",
    "X57n0975_001:0517c12": "云。人不得道。生老病死四字關。誰能透過。然則學道",
    "X57n0975_001:0517c13": "乃出生死之大本歟。由是而下睨。語言文字。抑末矣。",
    "X57n0975_001:0517c14": "大梁睿公。年垂知命。銳志修道。今且二十年所矣。雖",
    "X57n0975_001:0517c15": "眾善俱崇。而指歸安養。即精力稍憊。而禮誦不輟。或",
    "X57n0975_001:0517c16": "曰。若形神勿王。盍緩淨課與。則曰。主人公一旦欲捐",
    "X57n0975_001:0517c17": "血肉團。亦可緩耶。雪溪公題憶佛軒云。隨波逐浪去",
    "X57n0975_001:0517c18": "翩翩。彈指聲中七十年。豈不向來知憶佛。欲從老去",
    "X57n0975_001:0517c19": "更加鞭。予又可緩其鞭乎。第酷嗜當代名公詩文道",
    "X57n0975_001:0517c20": "語。龍蛇滿壁儼然。詩&#x7575;米家船矣。惟是少不深書。而",
    "X57n0975_001:0517c21": "喜人文墨。人或疑之。吾聞蘇長公性不解飲。而喜觀",
    "X57n0975_001:0517c22": "人飲。見其引滿浮白。則浩浩焉。落落焉。如飲情之在",
    "X57n0975_001:0517c23": "己也。陶元亮云。但識琴中趣。何勞絃上聲。睿公之不",
    "X57n0975_001:0517c24": "善文。而喜人文墨。亦是族也。或謂。睿公操一藝。而活",
    "X57n0975_001:0518a01": "於逆旅。雖曰好道。第一鄉之善士而已。何能致四方",
    "X57n0975_001:0518a02": "士君子文藻之多哉。是大不然。夫漏室來。鴻儒之談",
    "X57n0975_001:0518a03": "笑。敞廬何妨聚諸賢之珠玉哉。且宇宙有何美業。唯",
    "X57n0975_001:0518a04": "吾心之神智睿於無窮而已。其既修道惟勤固。已得",
    "X57n0975_001:0518a05": "出世之大宗大本矣。抑況語言文字之緒餘哉。吾知",
    "X57n0975_001:0518a06": "諸君子之寵教。睿公正未艾也。",
    "X57n0975_001:0518a07": "普薦罹難陣亡橫死軍民榜",
    "X57n0975_001:0518a08": "[0518a08] 天造草昧利。建侯而治。藩守不庭。唯肅殺為心。翫",
    "X57n0975_001:0518a09": "兵搆禍。歲無&#x8657;日。甲寅以來。傷殘尤甚。弟子沈光",
    "X57n0975_001:0518a10": "華輩。目擊死亡。同申薦拔。設伊蒲之供齋。七日以",
    "X57n0975_001:0518a11": "為期。禮調御之名。足三千之滿數。事方伊始。給語",
    "X57n0975_001:0518a12": "導之。",
    "X57n0975_001:0518a13": "[0518a13] 爾等總號三才。類分九品。魂升魄降。出有入無。前陰",
    "X57n0975_001:0518a14": "已滅。後陰未來。淼淼焉一靈何託。視則不見。聽則不",
    "X57n0975_001:0518a15": "聞。冥冥際。厥貌難參。勿言南面之樂。融融順彼。適來",
    "X57n0975_001:0518a16": "而適去。須知北邙之塵。黯黯方且。苦畏而苦饑。河邊",
    "X57n0975_001:0518a17": "骸骨。夢中身曾無彼此。枕上鴛鴦。華表鶴殆有僊。凡",
    "X57n0975_001:0518a18": "宗廟陳尸。但見新鬼大。而故鬼小。空亭兢食。惟知我",
    "X57n0975_001:0518a19": "肉盡。而他肉來。曩時之伎倆如斯。今日之消沉敻異。",
    "X57n0975_001:0518a20": "非時而死。豈屬司命權衡缺具。以終正為造物愚弄。",
    "X57n0975_001:0518a21": "雖天王明聖等觀赤子。於蒼生。而下土蒸黎。適覯刀",
    "X57n0975_001:0518a22": "兵於定劫。甲寅之首。藩鎮不庭。比歲以來。王師薄伐。",
    "X57n0975_001:0518a23": "&#x5D15;崩砲擊。消四大於微塵。颿破舟沉。葬一靈於魚腹。",
    "X57n0975_001:0518a24": "勢欲斷流城窟漲征魂之水。望成京觀屍僵高戰骨",
    "X57n0975_001:0518b01": "之山。爾既爭雄於紅旗影裏。國威久恃。今固失命於",
    "X57n0975_001:0518b02": "白刃叢中。死怨宜無至於四民編戶尺籍羈身秋糧",
    "X57n0975_001:0518b03": "夏稅奉國。課以維艱。口算丁錢。應軍需而不繼。致有",
    "X57n0975_001:0518b04": "三旬九食。歲富家貧。哀王孫而進食。罕遇其奇。憐范",
    "X57n0975_001:0518b05": "叔之一寒。又無其匹瓶之罄壘之恥。他鄉嗟空。國無",
    "X57n0975_001:0518b06": "人神。為馬尻為輪。於埜見一車載鬼者矣。何況更逢",
    "X57n0975_001:0518b07": "殺戮。忽罹死亡。三重赤暈。民少孑遺。千里黃埃。埜無",
    "X57n0975_001:0518b08": "寸艸。老弱傷於鋒刃。少艾牽入軍營。骨肉生離。四鳥",
    "X57n0975_001:0518b09": "不能各分飛之。痛夫妻死訣三聲。何足喻腸斷之悲。",
    "X57n0975_001:0518b10": "金條脫半殉。死稚滿路。傷心碧香鉤。全埋馬矢。千人",
    "X57n0975_001:0518b11": "流涕。正劫火憑陵玉石。無分於貴賤。傾河竭澤。鰱鯉",
    "X57n0975_001:0518b12": "孰辨於愚賢。試想日出而耕。日入而息。勉供上賦生",
    "X57n0975_001:0518b13": "也。何德今由兵喜而活。兵怒而死。含淚下泉。殺復何",
    "X57n0975_001:0518b14": "辜。井山不下於長平。僊嶺有逾乎軹道。道殤國殣。白",
    "X57n0975_001:0518b15": "蟻未束乎苞茅。妻擄夫亡。青蠅徒能為弔客。致令爾",
    "X57n0975_001:0518b16": "輩悠悠長夜秪炊夢裏之黃梁。澹澹斜陽好照河邊",
    "X57n0975_001:0518b17": "之白骨。委諸丘壑。何如零落山丘。哭以天陰。更&#x5EFC;嘯",
    "X57n0975_001:0518b18": "之白日。廣孝阡之怨骨。嶙峋說不盡。含冤酸楚。寒林",
    "X57n0975_001:0518b19": "所之悲風。嗚咽訴難。窮橫死凄&#x51C9;。本壇遵覺皇。遺範",
    "X57n0975_001:0518b20": "惟勤。心觀眾信。愍爾等久淪。共啟&#x704B;筵。意在長引風",
    "X57n0975_001:0518b21": "旛。不使碧燐凝野血。大明&#x704B;炬無令青火照陰房。於",
    "X57n0975_001:0518b22": "是宣梵唄。以當歌鐘。采伊蒲而充&#x723C;豆。亦謀道。亦謀",
    "X57n0975_001:0518b23": "食。豈類世俗來歆。不異空。不異色。與汝佛&#x704B;相會。燄",
    "X57n0975_001:0518b24": "口一斛耳。悟則醍醐。不悟即為毒藥。焦面一士哉。識",
    "X57n0975_001:0518c01": "即菩薩。不識即是鬼王。但了觀力。宏深一唾。而劫火",
    "X57n0975_001:0518c02": "滅。惟心廣大。一吹而世界成。再不必倚草木。於風前",
    "X57n0975_001:0518c03": "直捨鐵圍宮殿。又何須歸珮環。於月下空將明器莊",
    "X57n0975_001:0518c04": "嚴。具壽枉死。趨蹡歸安樂之鄉。弱鬼彊魂。瞻仰入無",
    "X57n0975_001:0518c05": "遮之會者。",
    "X57n0975_001:0518c06": "復靈芝耆宿公啟",
    "X57n0975_001:0518c07": "[0518c07] 伏以。先賢月沒劻勷。囑在耆年。後學童蒙引掖用憑。",
    "X57n0975_001:0518c08": "碩德振式微于季葉。咸尊砥柱。示昏邪之道岸。競恃",
    "X57n0975_001:0518c09": "司南。高山仰止。景行行止。恭惟大道。望某尊宿。座下",
    "X57n0975_001:0518c10": "師模。當代領袖。後生德風。所扇英豪。翹首以歸依。慈",
    "X57n0975_001:0518c11": "教攸宣。緇白希光而景慕。乃禪乃教。囊括一心。立德",
    "X57n0975_001:0518c12": "立言。典型萬世。兼之謙慈。成性飲人。以溫樹之和且",
    "X57n0975_001:0518c13": "也。接引為心。尊賢類平原之俠。明揚側陋。獎進群心",
    "X57n0975_001:0518c14": "&#x8462;是綰長眉。而津範神州。要非守金襴以滅定&#x9DC4;足",
    "X57n0975_001:0518c15": "者也。比慨法門下替。手教遙頒。勉某弘經律寺。戮力",
    "X57n0975_001:0518c16": "上流。曩寂法祖。向晦宴息。自分獨善。螺溪得韶國師。",
    "X57n0975_001:0518c17": "推薦明揚。不覺騰光天壤。某愧非其人。實遭其遇。&#x82D0;",
    "X57n0975_001:0518c18": "某樗散庸材。雖曾稟教師門。難為雕琢。駑駘下乘。奚",
    "X57n0975_001:0518c19": "堪受知尊宿。俾騁康莊。拊臆驚思。恐辜盛意。仰憑老",
    "X57n0975_001:0518c20": "師。覆護多方。永安中外。庶俾不肖支吾小試。稍利人",
    "X57n0975_001:0518c21": "天。則座下之友。聲可副。而相與有成。即諸公之麗澤",
    "X57n0975_001:0518c22": "少裨。而盍簪無忝。謹俟春陽。用趨鈞命。臨書感激。無",
    "X57n0975_001:0518c23": "任悚惶之至。",
    "X57n0975_001:0518c24": "復寂照諸護法公啟",
    "X57n0975_001:0519a01": "[0519a01] 伏以。宰官躬弘護之休願承金囑。居士總儒釋之宗",
    "X57n0975_001:0519a02": "名燦神州。翩翩楊李。藉甚祖燈。燁燁宗劉。彪炳蓮社。",
    "X57n0975_001:0519a03": "&#x8462;以動垂名教國步。恃以靈長兼之。誓職金湯。法運",
    "X57n0975_001:0519a04": "由之光大。恭惟大護法諸老先生門下湖山毓秀生。",
    "X57n0975_001:0519a05": "苻申甫之徵。乾象擒光。群切斗山之仰比。則埋輪京",
    "X57n0975_001:0519a06": "輦。豺狼避驄馬之風。總憲方州。士女滿壺漿之謁。兼",
    "X57n0975_001:0519a07": "之游泳佛乘。干城法海。洵乎夙秉。願身總持儒釋者",
    "X57n0975_001:0519a08": "也。邇乃方軌給孤。頫循梵世。以寂照巋存古剎。命不",
    "X57n0975_001:0519a09": "肖小試。鉛刀琅函。載錫玉帛。遙頒啟緘。而珠璣滿握。",
    "X57n0975_001:0519a10": "奚堪華袞之褒拜錫也。筐篚盈門。如飲江河之潤。顧",
    "X57n0975_001:0519a11": "某&#x90A8;墟。小艸&#x82D0;屬。長行粥飯。斥澤微鱗。難使觀光滄",
    "X57n0975_001:0519a12": "海。是以欲辭恐深方命之愆。將受更增覆餗之懼。憂",
    "X57n0975_001:0519a13": "惶交并退。遂觸籓所。恃大君子左提右挈。曲為二天",
    "X57n0975_001:0519a14": "之庇。乃俾不肖。某日就月。將得展一割之能。庶古寺",
    "X57n0975_001:0519a15": "于以少裨。即鈞命因之。上副謹俟春王。敬聆玄論。臨",
    "X57n0975_001:0519a16": "書惴慄。無任主臣之復。",
    "X57n0975_001:0519a17": "復陳曹諸護法公啟",
    "X57n0975_001:0519a18": "[0519a18] 伏以。薩埵開普門誓願。隨應度而現身。將相稟靈山",
    "X57n0975_001:0519a19": "囑累。惟弘護以為心。故金吾[(嘹-口)-(日/小)+貝]道平之職。龍光覺道。",
    "X57n0975_001:0519a20": "銀鎗去史公之手。豁悟心宗。是舉緬惟夙誓。閑法運",
    "X57n0975_001:0519a21": "於草昧之秋。一極悲思。翊聖化於建侯之日。奚翅利",
    "X57n0975_001:0519a22": "見當時。抑亦干城末造。恭惟大護法諸老先生麾下。",
    "X57n0975_001:0519a23": "朝廷柱石。法苑金湯。從龍開國。草露布以行。師綰印",
    "X57n0975_001:0519a24": "通侯。定廟謨於指掌。比乃躬長城而坐鎮東。南琴書",
    "X57n0975_001:0519b01": "樂。志秉弘願。以崇尚佛乘。禪慧陶心。茲於海潮寺。襄",
    "X57n0975_001:0519b02": "成論席。爰命不肖。某戾止弘經。片箋天下。玉質金相。",
    "X57n0975_001:0519b03": "尺素空颺。葩紛彩舞。試令入齒。飛雪還疑出袖。迸霞",
    "X57n0975_001:0519b04": "曩梁慧約。朅耒剡上。逢周將軍。延住草堂。某人實天",
    "X57n0975_001:0519b05": "淵。乃事符疇昔。顧某解&#x758E;三觀。行昧十乘。僅知飲食。",
    "X57n0975_001:0519b06": "亡何寧解。匡群祖洽。猥承鈞命。良切驚思仰憑大護",
    "X57n0975_001:0519b07": "法。擒光到處。自然華雨深。而敉寧海眾。庶俾不肖某。",
    "X57n0975_001:0519b08": "食粟其間。亦得法輪轉。而上副檀心。寅看綠舞宮腰。",
    "X57n0975_001:0519b09": "侯新條於細柳營前。紅飛錦障。秣良駒於大樹叢中。",
    "X57n0975_001:0519b10": "臨書戰慄。無任恐惶之復。"
}