{
    "X57n0966_005:0271a03": "台宗精英集卷第五",
    "X57n0966_005:0271a05": "仙都門人 普容 錄",
    "X57n0966_005:0271a06": "寂光有相四土橫豎教行五章廣略五章",
    "X57n0966_005:0271a07": "心佛辯境觀經五章定散二善三料揀境",
    "X57n0966_005:0271a08": "止觀一接立陰正義家家判頌車體正義",
    "X57n0966_005:0271a09": "寂光有相",
    "X57n0966_005:0271a10": "[0271a10] 玅宗曰經論中言寂光無相乃是已盡染礙之相非",
    "X57n0966_005:0271a11": "如太&#x8657;空無一物良由三惑究竟清淨則依正色心",
    "X57n0966_005:0271a12": "究竟明顯故大經云因滅是色獲得常色受想行識",
    "X57n0966_005:0271a13": "亦復如是仁王稱為法性五陰亦是法華世間相常",
    "X57n0966_005:0271a14": "大品色香無非中道是則名為究竟樂邦究竟金寶",
    "X57n0966_005:0271a15": "究竟瓊樹因此之故異論紛然既曰寂光理土安可",
    "X57n0966_005:0271a16": "而言有相是以淨覺法師即便破云且常寂光者實",
    "X57n0966_005:0271a17": "三德之妙性也離為三法合成一性一尚無一豈有",
    "X57n0966_005:0271a18": "苦樂華胎之相乎當知無相之言其語由略具足須",
    "X57n0966_005:0271a19": "云無相不相所謂無生死相不涅槃相強而名之稱",
    "X57n0966_005:0271a20": "曰實相乃至云今問無礙之色豈是胎獄之相耶若",
    "X57n0966_005:0271a21": "是此相正存礙色應覆之以屋著之以衣一何麤弊",
    "X57n0966_005:0271a22": "乎又云寂光定無相三土定有相今&#x8F19;評之考詳二",
    "X57n0966_005:0271a23": "說須依妙宗一家所談圓旨妙在於斯即處常離離",
    "X57n0966_005:0271a24": "處常即雖有即離二名其體常即是一故不二門云",
    "X57n0966_005:0271b01": "在性則全修成性起修則全性成修性無所移修常",
    "X57n0966_005:0271b02": "宛爾若其然者修性平等事理互融三諦互即妙覺",
    "X57n0966_005:0271b03": "所證不出九界寂光所顯不逾三土是則阿鼻依正",
    "X57n0966_005:0271b04": "全處極聖之自心毗盧身土不逾下凡之一念豈離",
    "X57n0966_005:0271b05": "伽耶別求常寂不達斯旨於道何為所言寂光究竟",
    "X57n0966_005:0271b06": "者即是實報土中等覺菩薩修其圓頓之觀破其最",
    "X57n0966_005:0271b07": "後無明證其寂理雖以修性乍分人秖是一豈可在",
    "X57n0966_005:0271b08": "於實報&#x5374;是有相至於寂光空無一物既有能修之",
    "X57n0966_005:0271b09": "人能修之觀即有所破之惑所證之理土為所依人",
    "X57n0966_005:0271b10": "為能依如仁王云三賢十聖住果報唯佛一人居淨",
    "X57n0966_005:0271b11": "土人之與土昭顯若此何以&#x8F19;云寂光無相空無一",
    "X57n0966_005:0271b12": "物如茲錯說誠為可悲夫由所言寂光無相者但是",
    "X57n0966_005:0271b13": "無其染礙之相還有清淨相耳妙覺果佛法性五陰",
    "X57n0966_005:0271b14": "其佛住處名常寂光能所顯然安得無相故妙樂云",
    "X57n0966_005:0271b15": "本有四德為所依修得四德為能依能所並有能依",
    "X57n0966_005:0271b16": "之身依於能所所依之土二義齊等方是毗盧遮那",
    "X57n0966_005:0271b17": "身土之相既言二義齊等即是修性體同豈可隔越",
    "X57n0966_005:0271b18": "頓同偏真猶如太&#x8657;耶若爾既不許寂光無相玅玄",
    "X57n0966_005:0271b19": "那云寂光理通如鏡如器諸土別異如像如飯業力",
    "X57n0966_005:0271b20": "所隔感見不同又釋籤云諸佛寂理神無方所所依",
    "X57n0966_005:0271b21": "寂境號常寂光是故砂石七珍隨生所感又輔行云",
    "X57n0966_005:0271b22": "常寂光土清淨法身無所莊嚴無能莊嚴為眾生故",
    "X57n0966_005:0271b23": "而取三土據此三文皆云寂光無相正合淨覺之說",
    "X57n0966_005:0271b24": "何得固違當知不然良以常寂光土若對下之三土",
    "X57n0966_005:0271c01": "體用說之寂光為體故屬於理三土為用故屬於事",
    "X57n0966_005:0271c02": "若就寂光自說是則事理融即修性體同豈今性顯",
    "X57n0966_005:0271c03": "頓去其修始本一合究竟所證雖以三惑究竟清淨",
    "X57n0966_005:0271c04": "而法性五陰之色宛然況淨名疏顯將寂光為佛依",
    "X57n0966_005:0271c05": "報故知不可定執報土有金寶等寂光定無斯乃迷",
    "X57n0966_005:0271c06": "名全不依義今具出之使無迷惑儻不然者更請自",
    "X57n0966_005:0271c07": "裁。",
    "X57n0966_005:0271c08": "四土橫豎",
    "X57n0966_005:0271c09": "[0271c09] 法界平等凡聖源同如云阿鼻依正全處極聖之自",
    "X57n0966_005:0271c10": "心毗盧身土不逾下凡之一念但以眾生邪倒迷悟",
    "X57n0966_005:0271c11": "亢分十界因果既殊四土昇沈各立眾經委說諸論",
    "X57n0966_005:0271c12": "具明天台制疏廣伸荊溪記中備釋土有橫豎教有",
    "X57n0966_005:0271c13": "減增古德壅而莫通後學迷之叵曉予因暇日考究",
    "X57n0966_005:0271c14": "諸文點出自昔之疑故使煥然冰釋科分為四初示",
    "X57n0966_005:0271c15": "文旨二辯橫豎三明用教四伸疑妨。",
    "X57n0966_005:0271c16": "初示文旨者[0271c16] 止觀云若以四諦豎對諸土有增有減",
    "X57n0966_005:0271c17": "同居有四方便則三實報則二寂光但一若橫敵對",
    "X57n0966_005:0271c18": "者同居生滅方便無生滅實報無量寂光無作淨名",
    "X57n0966_005:0271c19": "記云然約橫論同居具四餘三漸減例之可見玅樂",
    "X57n0966_005:0271c20": "云一家明義以土對教具如止觀及淨名疏並有用",
    "X57n0966_005:0271c21": "教橫豎二對橫論土體與教相當豎論約土用教多",
    "X57n0966_005:0271c22": "少(云云)。",
    "X57n0966_005:0271c23": "二辯橫豎者[0271c23] 若據止觀以同居有四方便則三實報",
    "X57n0966_005:0271c24": "則二寂光但一故名為豎以四諦敵對四土無復優",
    "X57n0966_005:0272a01": "劣是故言橫如玅樂云橫論土體與教相當豎論約",
    "X57n0966_005:0272a02": "土用教多少何以淨名記云然約橫論同居具四餘",
    "X57n0966_005:0272a03": "三漸減例之可見且此二文橫豎敵體相違如何甄",
    "X57n0966_005:0272a04": "簡舊說紛然少遇達者或曰止觀同居有四至寂光",
    "X57n0966_005:0272a05": "但一謂之豎者此即土中用教之義如云豎論約土",
    "X57n0966_005:0272a06": "用教多少即其義也淨名記曰然約橫論同居具四",
    "X57n0966_005:0272a07": "者此即以教對土之義同居四教敵對四土是故言",
    "X57n0966_005:0272a08": "橫即同止觀橫論土體與教相當義也或曰四土各",
    "X57n0966_005:0272a09": "論故曰橫上下相望故曰豎以消兩處橫豎之文或",
    "X57n0966_005:0272a10": "約四句開合而說或約捨報未捨報以明各有義章",
    "X57n0966_005:0272a11": "茲不委敘若見正義自知其非今詳祖詰依附文旨",
    "X57n0966_005:0272a12": "究而伸之使無疑壅然其兩文用與敻殊若欲會同",
    "X57n0966_005:0272a13": "愈增凝結今為說之三義永異一者四土前後不同",
    "X57n0966_005:0272a14": "止觀明土先說同居次第至於寂土淨名所說先明",
    "X57n0966_005:0272a15": "究竟次第始至同居何者止觀正明圓人修其圓觀",
    "X57n0966_005:0272a16": "發大心中諸土用教所以機既增減不同是故教亦",
    "X57n0966_005:0272a17": "多少有異同居既有四機故說之以四教至於寂光",
    "X57n0966_005:0272a18": "唯一圓機但用一教從寬至狹始自同居終於寂土",
    "X57n0966_005:0272a19": "淨名先明寂光至於同居者斯乃正明寂光說法故",
    "X57n0966_005:0272a20": "爾若究竟寂光無說無示今言說者乃中下寂光若",
    "X57n0966_005:0272a21": "於實報土中橫明寂光說法者說無作四諦即果報",
    "X57n0966_005:0272a22": "土說一實諦即常寂光若方便同居中說一實諦即",
    "X57n0966_005:0272a23": "方便同居土中寂光說法是以先明寂光至於同居",
    "X57n0966_005:0272a24": "其既兩文明土前後不同安可會齊二者四土橫豎",
    "X57n0966_005:0272b01": "不同者止觀四教敵對四土曰橫四教增減對土曰",
    "X57n0966_005:0272b02": "豎今淨名記自就下三土橫論寂光說法故云然約",
    "X57n0966_005:0272b03": "橫論同居具四蓋由淨名疏云若究竟寂光無說無",
    "X57n0966_005:0272b04": "示而言說者法身冥資一切無說而說即是法身說",
    "X57n0966_005:0272b05": "法也此則明其究竟寂光無有言說次約下之三土",
    "X57n0966_005:0272b06": "說者乃云若約果報明常寂光分別二種說法不同",
    "X57n0966_005:0272b07": "若說無作四諦即果報土說一實諦即常寂光記即",
    "X57n0966_005:0272b08": "釋云有果報邊須云苦集以有苦集須具四諦於果",
    "X57n0966_005:0272b09": "報中分論寂光須從理說故唯實諦義亦當於寂光",
    "X57n0966_005:0272b10": "說法此則實報橫論寂光說法至明方便同居橫論",
    "X57n0966_005:0272b11": "寂光說法疏中秪云下兩土類此可知文旨既略記",
    "X57n0966_005:0272b12": "即釋云有餘同居俱得橫論即寂光土若有餘中亦",
    "X57n0966_005:0272b13": "說無量以對一實或說通以對一實故有餘中若說",
    "X57n0966_005:0272b14": "一實即有餘中寂光說法實報例之亦應可見明其",
    "X57n0966_005:0272b15": "實報方便橫論寂光說法文旨既廣於義易曉至明",
    "X57n0966_005:0272b16": "同居橫論寂光文中但云然約橫論同居具四以由",
    "X57n0966_005:0272b17": "同居或說藏教以對一實或說通以對一實或說別",
    "X57n0966_005:0272b18": "以對一實或說圓以對一實此即事理對明故同居",
    "X57n0966_005:0272b19": "中說一實諦即同居中寂光說法故曰橫論文旨泠",
    "X57n0966_005:0272b20": "然古人不曉會同止觀橫豎義者謬之甚矣三者四",
    "X57n0966_005:0272b21": "土對教不同者止觀四教敵對四土曰橫同居對四",
    "X57n0966_005:0272b22": "寂光對圓曰豎及乎淨名寂光對一實諦實報對其",
    "X57n0966_005:0272b23": "無作方便對通別等如此不同人何不見今既指出",
    "X57n0966_005:0272b24": "照了可知請尋疏記點對分明狐疑自決余患斯文",
    "X57n0966_005:0272c01": "即有歲月因得其旨足之蹈之若爾橫豎二文以如",
    "X57n0966_005:0272c02": "所辯且妙樂云一家明義以土對教具如止觀及淨",
    "X57n0966_005:0272c03": "名疏並有用教橫豎二對橫論土體與教相當豎論",
    "X57n0966_005:0272c04": "約土用教多少自舊疑曰止觀發大心科所明橫豎",
    "X57n0966_005:0272c05": "其義可知淨名疏中修因說教兩科俱明四土妙樂",
    "X57n0966_005:0272c06": "所指為指何科以明橫豎此義雖顯不知之者異論",
    "X57n0966_005:0272c07": "多途皆是臆談全無所以荊溪祖師明文已說盲者",
    "X57n0966_005:0272c08": "不見致生異端今直伸之以決其瞙須知玅樂所指",
    "X57n0966_005:0272c09": "正是說法科明其橫豎如上所示下之三土橫論寂",
    "X57n0966_005:0272c10": "光說法之文是也故輔行云若轉法輪準第一卷橫",
    "X57n0966_005:0272c11": "豎對諦及淨名疏明諸土說法用教增減比說可知",
    "X57n0966_005:0272c12": "非荊溪莫能指出非積學莫能得知善須究詳無令",
    "X57n0966_005:0272c13": "造易。",
    "X57n0966_005:0272c14": "三明用教[0272c14] 二先明方便用通次明實報用別且初義",
    "X57n0966_005:0272c15": "者方便土中為用通否若云用者觀音義疏云但說",
    "X57n0966_005:0272c16": "次第不次第兩種大乘故不須餘力餘法化也唯用",
    "X57n0966_005:0272c17": "別圓始云不須通教輔行云大乘初門調機入頓為",
    "X57n0966_005:0272c18": "知故學於此二途如何剖判或曰方便須用通者是",
    "X57n0966_005:0272c19": "小衍義不用者是真中義作此說之全無所以今意",
    "X57n0966_005:0272c20": "伸釋方便用通者若約方等三藏之機斷見思惑遇",
    "X57n0966_005:0272c21": "緣命終生於彼土故不須通以由此人於方等會橫",
    "X57n0966_005:0272c22": "豎兩機並已聞通法至於彼土不須用通若輔行云",
    "X57n0966_005:0272c23": "須用通者此約鹿苑之中三藏小機斷惑命終生至",
    "X57n0966_005:0272c24": "彼土須當用通&#x8462;緣此人在於鹿苑未曾聞通今生",
    "X57n0966_005:0273a01": "方便須以通教大乘之法融通三藏小乘之執調停",
    "X57n0966_005:0273a02": "機熟堪入圓常故輔行云在方便土須通教者此約",
    "X57n0966_005:0273a03": "不至方等會人此文照之驗知用通正被鹿苑小機",
    "X57n0966_005:0273a04": "明矣若方等藏機生彼決不用通文旨顯然何為不",
    "X57n0966_005:0273a05": "信次明實報用別者輔行云若爾實報何須用別耶",
    "X57n0966_005:0273a06": "答約教道說證道必無自舊疑曰輔行云約教道說",
    "X57n0966_005:0273a07": "還被機否始曰被機稱實感報方曰實報安有別人",
    "X57n0966_005:0273a08": "若不被機既教道則有豈不被機或曰荊溪既云約",
    "X57n0966_005:0273a09": "教道說還須被機實報雖無別人而為圓機說其別",
    "X57n0966_005:0273a10": "法例如香積純圓菩薩而來此土學雙流行此等並",
    "X57n0966_005:0273a11": "是為他故學如此說之宛如戲劇閉目穿鑿不足評",
    "X57n0966_005:0273a12": "量今謂實報教道須用別者正被同居方便別機若",
    "X57n0966_005:0273a13": "爾今問實報用別何以將同居方便答之莫也義不",
    "X57n0966_005:0273a14": "相當須知道理合然如同居四教各立教主各被機",
    "X57n0966_005:0273a15": "緣別佛為其別機說別行位一教始終令其行人依",
    "X57n0966_005:0273a16": "教起行破一品無明生實報土而於彼土破十二品",
    "X57n0966_005:0273a17": "無明盡成妙覺果佛此乃並約教道說之若證道說",
    "X57n0966_005:0273a18": "者行人但恐不入初地破其一品無明若入證道不",
    "X57n0966_005:0273a19": "復名別何&#x751E;有人在別教破十二品無明成玅覺佛",
    "X57n0966_005:0273a20": "由是之故輔行即云約教道說證道必無不達之者",
    "X57n0966_005:0273a21": "於實報土求別機別教者一何昧哉此義教門最為",
    "X57n0966_005:0273a22": "難事今之學者善須究之同居既爾方便例然。",
    "X57n0966_005:0273a23": "四釋疑妨[0273a23] 問五濁輕重同居淨穢如常所論未審",
    "X57n0966_005:0273a24": "體析巧拙方便淨穢若何判之刊正。[0273a24] 云通人體色即",
    "X57n0966_005:0273b01": "空故巧藏人析色明空故拙妙宗云體觀感淨不專",
    "X57n0966_005:0273b02": "通人衍門三教對三藏析俱明體法然此兩說並皆",
    "X57n0966_005:0273b03": "可用刊正雖約藏通兩教以明巧拙此亦一往說之",
    "X57n0966_005:0273b04": "通既是巧別圓可知義當小衍與妙宗同不可人情",
    "X57n0966_005:0273b05": "強生分別。[0273b05] 問次第頓入實報淨穢其旨如何刊正。",
    "X57n0966_005:0273b06": "[0273b06] 云別人漸修次第三觀登地入實以之為穢圓人頓",
    "X57n0966_005:0273b07": "修一心三觀登住入實以之為淨妙宗曰若論實證",
    "X57n0966_005:0273b08": "此土唯有圓聖所居別人初地證與圓同稱實感報",
    "X57n0966_005:0273b09": "有何優降今就教道十地不融致所感土異於圓人",
    "X57n0966_005:0273b10": "故約漸頓分於淨穢然此二說刊正為當以由別人",
    "X57n0966_005:0273b11": "久習次第三觀雖入初地證與圓同涉其方便是故",
    "X57n0966_005:0273b12": "言穢圓人始終頓修三觀故名為淨耳妙宗以別教",
    "X57n0966_005:0273b13": "十地不融為穢者深不可也今明實報淨穢安有十",
    "X57n0966_005:0273b14": "地教道不融亦則未合次第頓入之文成難取信矣。",
    "X57n0966_005:0273b15": "[0273b15] 問分證究竟寂光淨穢為是何義刊正。[0273b15] 曰由分證",
    "X57n0966_005:0273b16": "寂光方生實報今約分證猶帶無明故穢究竟無明",
    "X57n0966_005:0273b17": "已盡故淨義編曰無明分破證少分無相故穢無明",
    "X57n0966_005:0273b18": "全盡證究竟無相故淨此二說者須依刊正疏中顯",
    "X57n0966_005:0273b19": "云分證究竟寂光淨穢此則等覺已還無明未盡是",
    "X57n0966_005:0273b20": "故言穢妙覺究竟無明永盡故名為淨義編有相無",
    "X57n0966_005:0273b21": "相之語未為善矣。[0273b21] 問中下寂光與果報土何。[0273b21] 簡答",
    "X57n0966_005:0273b22": "事理不同過德有異無明感報受生從過從事而說",
    "X57n0966_005:0273b23": "名果報土三德之理分顯從理從德為言故曰寂光",
    "X57n0966_005:0273b24": "秪此兩義伸之果報寂光明矣。[0273b24] 問淨名記云藏通",
    "X57n0966_005:0273c01": "對於同居別對有餘以橫豎兩義如何收攝。[0273c01] 答此約",
    "X57n0966_005:0273c02": "界內外說非橫豎義收藏通界內之教對於同居別",
    "X57n0966_005:0273c03": "圓界外之教對於二土別對方便圓對實報寂光既",
    "X57n0966_005:0273c04": "極故不對之若不知者誠為難矣。",
    "X57n0966_005:0273c05": "教行五章",
    "X57n0966_005:0273c06": "[0273c06] 節經三分始則道安法師釋題五章出自天台智者",
    "X57n0966_005:0273c07": "教行各立機應兩分超過北七南三永異慈恩賢首",
    "X57n0966_005:0273c08": "今宗學者猶未達於精微滯教封文致妄生於穿鑿",
    "X57n0966_005:0273c09": "今陳短見以遣眾非大分四科揀判區別初示難二",
    "X57n0966_005:0273c10": "評非三正義四釋疑。",
    "X57n0966_005:0273c11": "初示難者[0273c11] 自舊疑云玅玄釋經總題乃用五重玄義",
    "X57n0966_005:0273c12": "於五義中復有二種一曰約教謂名用體宗教相二",
    "X57n0966_005:0273c13": "曰約行謂名體宗用教相及乎釋題但用約行若據",
    "X57n0966_005:0273c14": "妙玄文句教正行傍應用約教何以棄教而用約行",
    "X57n0966_005:0273c15": "釋者何耶。",
    "X57n0966_005:0273c16": "二評非者[0273c16] 或曰若據三部分對教行傍正妙玄既是",
    "X57n0966_005:0273c17": "教正行傍今釋總題理合用約教五章大師妙玄特",
    "X57n0966_005:0273c18": "用約行五章者此乃俯順滅後機緣自行造修因果",
    "X57n0966_005:0273c19": "義便故用約行不用約教也斥曰教行兩種五章並",
    "X57n0966_005:0273c20": "是佛世被機大師妙玄用約行五章釋總題者乃釋",
    "X57n0966_005:0273c21": "佛世經題那云約行五章是順滅後被機耶作此之",
    "X57n0966_005:0273c22": "說莫也佛世但有約教而無約行至乎滅後方修行",
    "X57n0966_005:0273c23": "耶或曰玄文其實教正行傍及乎釋題廣明約行五",
    "X57n0966_005:0273c24": "章者此乃將止觀中觀心五章寄在妙玄教解中辯",
    "X57n0966_005:0274a01": "所以大師釋題乃用約行五章也故妙樂云凡釋大",
    "X57n0966_005:0274a02": "義並指玄文名體宗用三一總別寄行約教斥曰若",
    "X57n0966_005:0274a03": "云將止觀中觀心五章寄於玅玄教解中辯者且止",
    "X57n0966_005:0274a04": "觀中十大章未審指何章為觀心五章非但妄指文",
    "X57n0966_005:0274a05": "旨抑亦不知妙樂文旨生起來意故也或曰妙玄釋",
    "X57n0966_005:0274a06": "題大師不用約教而用約行五章者然此兩種五章",
    "X57n0966_005:0274a07": "雖云約教約行若望止觀正明行相此二種五章並",
    "X57n0966_005:0274a08": "屬於解今云約行者附如來當初自行造修一番行",
    "X57n0966_005:0274a09": "行從因至果名為約行非同止觀之行亦引妙樂寄",
    "X57n0966_005:0274a10": "行約教之文以為誠證斥曰約行五章既釋佛世經",
    "X57n0966_005:0274a11": "題如來說經必對機說法機緣聞法起行造修正屬",
    "X57n0966_005:0274a12": "佛世機緣所修之行那云約行五章附當時如來一",
    "X57n0966_005:0274a13": "番行行次第而說作此釋義非但機應不分亦乃不",
    "X57n0966_005:0274a14": "善天台約行五章釋經之義。",
    "X57n0966_005:0274a15": "三正義者[0274a15] 先究自來先達將三部教行傍正之義難",
    "X57n0966_005:0274a16": "乎教行兩種五章云妙玄既是教正大師釋題何不",
    "X57n0966_005:0274a17": "用約教五章釋題而用約行者何耶作此之問非但",
    "X57n0966_005:0274a18": "問意不成亦乃望名釋義應返質云妙玄文句教正",
    "X57n0966_005:0274a19": "行傍與教行兩種五章兩處教行為同為異若云是",
    "X57n0966_005:0274a20": "異何作此問若云是同且玅玄釋題判教文句消釋",
    "X57n0966_005:0274a21": "經文故云教正若玅玄七番共解中觀心一釋文句",
    "X57n0966_005:0274a22": "四釋中觀心一釋故曰行傍雖有教行傍正並是大",
    "X57n0966_005:0274a23": "師就如來滅後釋經判教自論若約教五章乃是如",
    "X57n0966_005:0274a24": "來果後起用設教而說若約行五章自是佛世法輪",
    "X57n0966_005:0274b01": "之下機緣聞法起行造修得益邊論若然者兩種五",
    "X57n0966_005:0274b02": "章教行兩字與三部分教行兩字豈同日而語哉望",
    "X57n0966_005:0274b03": "名釋義其謬甚矣今正出意者當知教行兩種五章",
    "X57n0966_005:0274b04": "乃約機應而辯約教乃是如來果後設教約行則是",
    "X57n0966_005:0274b05": "機緣聞法得益且大師玅玄伸釋總題須用約行五",
    "X57n0966_005:0274b06": "章者蓋此五章乃是佛世法輪之下機緣聞妙法名",
    "X57n0966_005:0274b07": "識妙法體依體起宗宗成有用然後教相所以大師",
    "X57n0966_005:0274b08": "既釋佛世經題附其佛世機緣聞法得益而釋欲令",
    "X57n0966_005:0274b09": "滅後今日行人&#x52B9;佛世機起行造修破惑顯理是故",
    "X57n0966_005:0274b10": "天台特用約行五章不用約教者意在茲矣如此之",
    "X57n0966_005:0274b11": "說有異古今請明眼人刊詳此意。",
    "X57n0966_005:0274b12": "四釋疑[0274b12] 問妙玄釋題既唯用約行不用約教五章",
    "X57n0966_005:0274b13": "者妙樂那云故使消釋凡至大義並指玄文名體宗",
    "X57n0966_005:0274b14": "用三一總別寄行約教若爾莫見釋題亦用約教耶。",
    "X57n0966_005:0274b15": "[0274b15] 答此乃玄文將佛世機緣約行五章次第一番行相",
    "X57n0966_005:0274b16": "為滅後今日行人作教說之正是將行作教而說故",
    "X57n0966_005:0274b17": "云寄行約教人不見之自生臆說。[0274b17] 問玅樂既云三",
    "X57n0966_005:0274b18": "一總別且一即是總三即是別但云三一已足何得",
    "X57n0966_005:0274b19": "復云總別者何。[0274b19] 答不原文意似如煩重今為出之略",
    "X57n0966_005:0274b20": "無少妨由上文云一部之中莫過本&#x8FF9;本地總別超",
    "X57n0966_005:0274b21": "過諸說&#x8FF9;中三一功高一期是即結云三一總別非",
    "X57n0966_005:0274b22": "煩重也。[0274b22] 問教行兩種五章若約機應分者未審得",
    "X57n0966_005:0274b23": "何佛祖文意耶。[0274b23] 答經疏顯然人自不曉大師釋神力",
    "X57n0966_005:0274b24": "品約教五章經云如來一切所有之法乃至云如來",
    "X57n0966_005:0274c01": "一切甚深之事且名用體宗皆云如來豈非屬應大",
    "X57n0966_005:0274c02": "師點第二約用一章乃云欲說此法先以神力駭動",
    "X57n0966_005:0274c03": "且欲說與神力屬應顯矣大師釋序品約行五章云",
    "X57n0966_005:0274c04": "初從經卷若善知識有所聞見即聞名也既云從經",
    "X57n0966_005:0274c05": "卷及善知識聞豈非屬機兩種五章就佛世中約機",
    "X57n0966_005:0274c06": "應分對明如皎日。[0274c06] 問約教中釋名一章既屬其應荊",
    "X57n0966_005:0274c07": "溪何故判為在纏之法耶。[0274c07] 答此之玅名本皆佛法若",
    "X57n0966_005:0274c08": "於如來即是第一義諦眾生顛倒謂非佛法今明示",
    "X57n0966_005:0274c09": "之故言一切法也欲說此法先以神力駭動今言在",
    "X57n0966_005:0274c10": "纏者且附眾生顛倒不知邊說。",
    "X57n0966_005:0274c11": "廣略五章",
    "X57n0966_005:0274c12": "[0274c12] 戒疏涅槃五章廣略疑有異於群典妨師弟以相違",
    "X57n0966_005:0274c13": "眾解紛紜各陳己見究其優劣未敢遵承今出斯文",
    "X57n0966_005:0274c14": "聊分三義初判涅槃廣次會戒疏略三伸通餘妨。",
    "X57n0966_005:0274c15": "初判涅槃廣者[0274c15] 天台一家凡釋諸經總題但用五重",
    "X57n0966_005:0274c16": "玄義其義即足何以章安尊者釋涅槃題而用二十",
    "X57n0966_005:0274c17": "五章者何異解多途未見其旨今謂涅槃題作二十",
    "X57n0966_005:0274c18": "五章釋者約此一經法體圓融以說五重玄義章章",
    "X57n0966_005:0274c19": "具五故成二十五其實秪一五章爾以由此經總題",
    "X57n0966_005:0274c20": "及經別文皆譚三德故作此釋題云摩訶般涅槃者",
    "X57n0966_005:0274c21": "即梵語也此翻大滅度大即法身滅即解脫度即般",
    "X57n0966_005:0274c22": "若然此三法不縱不橫不並不別舉一即三三即具",
    "X57n0966_005:0274c23": "九九秪是三是以五章亦復然爾若經別文始終無",
    "X57n0966_005:0274c24": "非皆譚三德如云直法身非法身法身必具般若解",
    "X57n0966_005:0275a01": "脫直般若非般若般若必具法身解脫德直解脫非",
    "X57n0966_005:0275a02": "解脫解脫必具法身般若德故涅槃玄釋此義云今",
    "X57n0966_005:0275a03": "作三番九義淺深別異各各不同者雖復多含攝勝",
    "X57n0966_005:0275a04": "未是今經正意文云法身亦非那可單作三身釋大",
    "X57n0966_005:0275a05": "文云解脫亦非那可單作三身釋滅文云般若亦非",
    "X57n0966_005:0275a06": "那可單作三智釋度故知單釋非今經意三德中各",
    "X57n0966_005:0275a07": "各求皆不可得三法合求亦不可得如是三德不可",
    "X57n0966_005:0275a08": "相離三目三點名大涅槃是則三九圓融不可思議",
    "X57n0966_005:0275a09": "九不為多三不為少雖一而三雖三而一雖復三一",
    "X57n0966_005:0275a10": "而非三一雖非三一而三而一名祕密藏攝一切法",
    "X57n0966_005:0275a11": "秪一三德圓融無缺舉一即三五章亦爾章章五章",
    "X57n0966_005:0275a12": "成二十五章三法各三寧是定九但是互即秪一三",
    "X57n0966_005:0275a13": "法五章例之亦復如此雖於五章各具五章成二十",
    "X57n0966_005:0275a14": "五但是融即秪一五章若了斯旨則二十五非多五",
    "X57n0966_005:0275a15": "義非少也。",
    "X57n0966_005:0275a16": "次會戒疏略者[0275a16] 戒疏云釋此戒經三重玄義第一釋",
    "X57n0966_005:0275a17": "名第二出體第三料揀且天台解釋諸經並用五重",
    "X57n0966_005:0275a18": "玄義釋此戒經但用三重玄義與諸經不同者何或",
    "X57n0966_005:0275a19": "云梵網有一百十二卷今是菩薩心地品所以宗用",
    "X57n0966_005:0275a20": "在大部中明今則但說三章而已非但五章不足亦",
    "X57n0966_005:0275a21": "則三分不周如戒疏云從大本出序及流通皆缺即",
    "X57n0966_005:0275a22": "別部稱菩薩戒經戒云體中必攝宗用以修因戒善",
    "X57n0966_005:0275a23": "能得勝果為宗止惡興善為用自有判教之文五章",
    "X57n0966_005:0275a24": "義足然此之義說者甚眾但出正途自見臧否略引",
    "X57n0966_005:0275b01": "二解以為較量不見他非曷顯今是應知戒體經體",
    "X57n0966_005:0275b02": "修發不同事理有異不可一混然戒體者乃是初心",
    "X57n0966_005:0275b03": "所發善體故經云但解法師語者盡應受戒初心便",
    "X57n0966_005:0275b04": "可得之若經體還須從因至果起行造修破惑顯理",
    "X57n0966_005:0275b05": "方得其體今此戒體但是初心發得既未從因至果",
    "X57n0966_005:0275b06": "故不可論宗理體未顯安能有其果後化他之用是",
    "X57n0966_005:0275b07": "故但論三章而缺宗用若經體由因果所趣顯出理",
    "X57n0966_005:0275b08": "體既得體已任運真化故有其用若其然者戒體是",
    "X57n0966_005:0275b09": "事上發得通乎初心故不論宗論用經體是顯出理",
    "X57n0966_005:0275b10": "體乃當宗成體顯果後起用須辯自他因果之法以",
    "X57n0966_005:0275b11": "此之故事理不同修發有異莫以戒體經體不分混",
    "X57n0966_005:0275b12": "而為一也。",
    "X57n0966_005:0275b13": "三伸通餘妨[0275b13] 問若云涅槃總題及以別文皆譚三",
    "X57n0966_005:0275b14": "德故作章章五章釋者且光明總題別文亦譚三德",
    "X57n0966_005:0275b15": "如云金光明此之三字即是三德金即法身光即般",
    "X57n0966_005:0275b16": "若明即解脫別文亦明三德者如天台約圓空鳴釋",
    "X57n0966_005:0275b17": "其金鼓作三九圓融而釋何以不作章章五章釋題",
    "X57n0966_005:0275b18": "者何。[0275b18] 答涅槃總題及以別文始終無非皆譚三德故",
    "X57n0966_005:0275b19": "作三九圓融及以章章五章而釋若光明總題雖是",
    "X57n0966_005:0275b20": "三德至經別文並無三德之語天台雖約圓空鳴三",
    "X57n0966_005:0275b21": "九圓融解釋金鼓但是約教釋義經無顯文是故不",
    "X57n0966_005:0275b22": "可。[0275b22] 問光明玄云廣則令智退略則義不周何以涅",
    "X57n0966_005:0275b23": "槃作二十五章釋之莫也廣則智退。[0275b23] 答但順經文三",
    "X57n0966_005:0275b24": "一圓融故作此解雖作章章五章而釋但秪一五章",
    "X57n0966_005:0275c01": "耳非有二十五之別也。[0275c01] 問若云涅槃三一圓融須",
    "X57n0966_005:0275c02": "作章章五章釋者且法華經純圓獨妙亦則圓融何",
    "X57n0966_005:0275c03": "故不作章章五章而釋。[0275c03] 答部旨化意不同豈可一&#x69E9;",
    "X57n0966_005:0275c04": "為妨法華雖則圓融始終不譚三德若涅槃經總題",
    "X57n0966_005:0275c05": "別文始終三德是故然爾。",
    "X57n0966_005:0275c06": "心佛辯境",
    "X57n0966_005:0275c07": "[0275c07] 經云觀佛疏曰觀心經疏頓爾相違內外所觀矛盾",
    "X57n0966_005:0275c08": "四明神智角立於先憲章假名翼張於後互相形斥",
    "X57n0966_005:0275c09": "孰為指歸使學者難通其文致修者誠難用觀今憑",
    "X57n0966_005:0275c10": "祖詰略以伸之會合諸家咸成一簣然此之義自舊",
    "X57n0966_005:0275c11": "疑云今此觀經為當觀佛為是觀心若謂觀心題云",
    "X57n0966_005:0275c12": "觀佛若言觀佛疏曰心觀為宗於此二途心佛何辯",
    "X57n0966_005:0275c13": "四明云經以觀佛而為題目疏今乃以心觀為宗此",
    "X57n0966_005:0275c14": "二無殊方是今觀良以圓解全異小乘小昧唯心佛",
    "X57n0966_005:0275c15": "從外有是故心佛其體不同大乘行人知我一心具",
    "X57n0966_005:0275c16": "諸佛性乃至云內外分之此當外觀以由託彼依正",
    "X57n0966_005:0275c17": "觀故是以經題稱為觀佛若論難易今須從易引玄",
    "X57n0966_005:0275c18": "文證憲章曰序云心觀為宗即下正明宗中云故以",
    "X57n0966_005:0275c19": "修心玅觀能感淨土為經宗也原乎敘則敘述作之",
    "X57n0966_005:0275c20": "所以故簡其文對其次但云心觀為宗實相為體信",
    "X57n0966_005:0275c21": "知序正大同而但廣略少異人何不觀大途妄添二",
    "X57n0966_005:0275c22": "字今言修心妙觀者修謂修治心即陰心妙觀乃不",
    "X57n0966_005:0275c23": "決定觀也其猶世曰治病妙藥則知題稱觀佛是所",
    "X57n0966_005:0275c24": "託之境疏云心觀是所破之心非謂觀心乃名心觀",
    "X57n0966_005:0276a01": "故託佛境而修心也神智曰經題既云觀無量壽佛",
    "X57n0966_005:0276a02": "故知觀者一心三觀為能觀也無量壽一體三身為",
    "X57n0966_005:0276a03": "所觀題中既具能所疏中云心觀為宗乃具能觀以",
    "X57n0966_005:0276a04": "一心用三觀故曰心觀爾假名云言心觀者具足應",
    "X57n0966_005:0276a05": "如明宗中云修心妙觀而大師特曰修心又云妙觀",
    "X57n0966_005:0276a06": "此乃義有所屬不可單作用觀而解今謂修心者是",
    "X57n0966_005:0276a07": "修三種淨業之心玅觀者即是十六玅觀別語十六",
    "X57n0966_005:0276a08": "通則一心三觀觀彼彌陀一體三身即是此經淨業",
    "X57n0966_005:0276a09": "玅觀俱為宗也然此四說孰是孰非究而研之有非",
    "X57n0966_005:0276a10": "有是不暇廣評今則探取前來諸說同成一義今謂",
    "X57n0966_005:0276a11": "經云觀佛疏曰觀心者不無所以但昔諸師認觀為",
    "X57n0966_005:0276a12": "境是故難明應知觀經十六觀境內外言之首題既",
    "X57n0966_005:0276a13": "云觀無量壽佛正當觀外以由此經明觀乃是託彼",
    "X57n0966_005:0276a14": "彌陀淨土依正而修故不二門云凡所觀境不出內",
    "X57n0966_005:0276a15": "外外謂託彼依正色心即空假中所言內者先了外",
    "X57n0966_005:0276a16": "色心一念無念唯內體三千即空假中一家所明內",
    "X57n0966_005:0276a17": "外二觀並以此文而為憑準況復疏中顯云佛是所",
    "X57n0966_005:0276a18": "觀勝境經疏並云觀佛豈非託彼依正而修也疏曰",
    "X57n0966_005:0276a19": "心觀為宗者即是一心三觀以為能觀故曰心觀舊",
    "X57n0966_005:0276a20": "人不曉指能觀心為所觀境能所淆混一何罔措初",
    "X57n0966_005:0276a21": "心發軫用觀須託彌陀勝境而修此觀成時此佛即",
    "X57n0966_005:0276a22": "是我心所具之佛此心即佛此佛即心心佛一如觀",
    "X57n0966_005:0276a23": "成可爾故輔行明般舟三昧云所言佛者皆具二意",
    "X57n0966_005:0276a24": "一自心三昧所見佛二西方修因感果佛今具含二",
    "X57n0966_005:0276b01": "義共為一境為順理故從初義釋三昧既成隨念即",
    "X57n0966_005:0276b02": "見見是心性名心作佛據此文意觀成方可得云即",
    "X57n0966_005:0276b03": "心是佛四明非無此意但不分其初後故爾若謂觀",
    "X57n0966_005:0276b04": "外玄文何云眾生法太廣佛法太高於初學為難然",
    "X57n0966_005:0276b05": "心佛及眾生是三無差別者但自觀己心則為易若",
    "X57n0966_005:0276b06": "謂觀佛莫是觀難應知隨文用與不可一&#x69E9;雷同觀",
    "X57n0966_005:0276b07": "經正約淨穢兩土對說欲令眾生猒此娑婆求生安",
    "X57n0966_005:0276b08": "養託彼勝境以為所觀捨穢取淨是故然爾玅玄釋",
    "X57n0966_005:0276b09": "經免其行者數寶之譏故令觀心以由欲界散境觀",
    "X57n0966_005:0276b10": "外則難故令觀內各隨文義義匪一途學者細詳深",
    "X57n0966_005:0276b11": "有其旨若得此意自見前非四明不分初後便即判",
    "X57n0966_005:0276b12": "云約心觀佛及乎分其內外乃云觀外至分難易又",
    "X57n0966_005:0276b13": "云從易如此說義前後似違憲章將能觀之心為所",
    "X57n0966_005:0276b14": "治陰心全迷文旨假名以三種淨業為修心返顯十",
    "X57n0966_005:0276b15": "六玅觀全非心之所修此之一謬不足可論神智之",
    "X57n0966_005:0276b16": "說少與今同未全其義故再明之看讀之者細尋可",
    "X57n0966_005:0276b17": "知若得此意其旨昭然。",
    "X57n0966_005:0276b18": "觀經五章",
    "X57n0966_005:0276b19": "[0276b19] 吾祖智者凡釋諸經先用五義釋題次以三分科解",
    "X57n0966_005:0276b20": "教行兩種明用少殊約行用居第四約教名在用前",
    "X57n0966_005:0276b21": "唯此觀經宗前體後難以區分非但教行莫收抑亦",
    "X57n0966_005:0276b22": "五義殘缺自舊疑曰疏云心觀為宗實相為體是則",
    "X57n0966_005:0276b23": "宗前體後教行兩種何種所收妙宗釋云特於此舉",
    "X57n0966_005:0276b24": "宗體者成前敘觀顯後敘題(云云)次刊正云問大師",
    "X57n0966_005:0276c01": "既以五義釋題應次第備序何以但三而不次耶答",
    "X57n0966_005:0276c02": "序文舉要豈必具明亦由向序十六觀法何&#x751E;備足",
    "X57n0966_005:0276c03": "隨便而譚故無次第所以先序宗體後序釋名往生",
    "X57n0966_005:0276c04": "記曰大師非秪敘宗體亦敘名一章也故云佛說觀",
    "X57n0966_005:0276c05": "無量壽佛經等者即敘名也故知名體宗等非謂顛",
    "X57n0966_005:0276c06": "倒但是從後向前也然此三記所說義皆不然今示",
    "X57n0966_005:0276c07": "正途自見臧否應知大師特云心觀為宗實相為體",
    "X57n0966_005:0276c08": "者正順釋題義便但舉宗體題云觀無量壽佛經觀",
    "X57n0966_005:0276c09": "即一心三觀是能觀觀故云此經心觀為宗無量壽",
    "X57n0966_005:0276c10": "佛一體三身是所觀境即是實相故云實相為體順",
    "X57n0966_005:0276c11": "題釋義特舉宗體至於下文正釋首題方具明五義",
    "X57n0966_005:0276c12": "如疏云釋經五義名體宗用教相若得此意玅宗成",
    "X57n0966_005:0276c13": "前敘觀顯後敘題未稱文旨刊正謂隨便而譚故無",
    "X57n0966_005:0276c14": "次第是則義無所歸於文咸失神智添足釋名文缺",
    "X57n0966_005:0276c15": "用并教相若謂從後向前今問何不順論須逆說者",
    "X57n0966_005:0276c16": "何耶不原其意致茲錯說若得今意照之非但文意",
    "X57n0966_005:0276c17": "煥然亦乃宗體彰顯順題之要玅在於斯若不識知",
    "X57n0966_005:0276c18": "措心無地予因考究特為明之儻或未知請尋本疏",
    "X57n0966_005:0276c19": "方驗有歸矣。",
    "X57n0966_005:0276c20": "定散二善",
    "X57n0966_005:0276c21": "[0276c21] 觀經疏云問大本五逆謗法不得生此經逆罪得生",
    "X57n0966_005:0276c22": "釋有兩義約人造罪有上有下上根者如世王造逆",
    "X57n0966_005:0276c23": "必有重悔令罪消薄容使得生下根人造逆多無重",
    "X57n0966_005:0276c24": "悔故不得生二者約行行有定散觀佛三昧名定修",
    "X57n0966_005:0277a01": "餘善業說以為散散善力微不能滅除五逆不得往",
    "X57n0966_005:0277a02": "生大本就此故言不生此經明觀故說得生也自來",
    "X57n0966_005:0277a03": "因此料揀之文故有定散二善之說疑曰若據大本",
    "X57n0966_005:0277a04": "經中上中二輩居內外凡須習定善并勸菩薩奉行",
    "X57n0966_005:0277a05": "六度乃得往生亦明定善今經三種淨業亦是散善",
    "X57n0966_005:0277a06": "疏中何謂大本散善五逆不生此經明觀故說得生",
    "X57n0966_005:0277a07": "且下品下生者是五逆之人臨終苦逼不遑念佛遇",
    "X57n0966_005:0277a08": "善知識教稱十念令聲不絕具足十念即得往生何",
    "X57n0966_005:0277a09": "&#x751E;修觀方得生耶淨覺判云二經各有定散疏中釋",
    "X57n0966_005:0277a10": "大本逆謗之文以為散善便謂彼經三輩全無定行",
    "X57n0966_005:0277a11": "而不知此是消文一往之說具如義編廣智云大本",
    "X57n0966_005:0277a12": "通攝十方眾生皆可往生始自欲界有漏十善至別",
    "X57n0966_005:0277a13": "教三賢之行皆明散善仍寄權教判修餘善業皆是",
    "X57n0966_005:0277a14": "散善若是今經十六玅觀別為當機眾上根之人專",
    "X57n0966_005:0277a15": "唯圓教則是定善具如彼章精微雖有十義不出亦",
    "X57n0966_005:0277a16": "以偏圓分其定散觀經唯圓頓觀純明定善大本通",
    "X57n0966_005:0277a17": "定通散偏舉一邊散善經文對彰觀經純明定行義",
    "X57n0966_005:0277a18": "苑云觀經能詮教上明觀故云定善彼經能詮教上",
    "X57n0966_005:0277a19": "不明觀故云散善如此等說義皆未善並認料揀逆",
    "X57n0966_005:0277a20": "謗之文混同兩經定散而說今直伸之使無疑壅先",
    "X57n0966_005:0277a21": "出兩經定散次伸悔重修觀先說兩經定散者此之",
    "X57n0966_005:0277a22": "兩經並通定散彼經勸修六度禪智二度禪即定善",
    "X57n0966_005:0277a23": "智即修觀今經所明三種淨業義當散善是則二經",
    "X57n0966_005:0277a24": "各有定散疏文料揀彼經散善五逆不生此經明觀",
    "X57n0966_005:0277b01": "故說得生者為約兩經五逆之人明觀不明觀相對",
    "X57n0966_005:0277b02": "以說而分定散若大本五逆不得生者附散善說故",
    "X57n0966_005:0277b03": "不得生觀經逆罪而得生者附其修觀定善以說是",
    "X57n0966_005:0277b04": "故得生不可以兩處五逆修觀不修觀之文而通妨",
    "X57n0966_005:0277b05": "二經定散自來不曉兩經各有定散之義秪將兩經",
    "X57n0966_005:0277b06": "相對說者謬矣次伸悔重修觀者此人雖有逆罪臨",
    "X57n0966_005:0277b07": "終苦逼根利悔重雖剎那時促心力勇猛則能滅罪",
    "X57n0966_005:0277b08": "所言修觀者遇善知識教令念佛即是修觀此人雖",
    "X57n0966_005:0277b09": "聞善友示其境觀四大苦逼而不遑念佛善友告言",
    "X57n0966_005:0277b10": "汝若不能念佛應稱無量壽佛如是志心令心不絕",
    "X57n0966_005:0277b11": "具足十念能排散亂其心恬靜智慧發生罪滅冤消",
    "X57n0966_005:0277b12": "往生淨土若其然者下品下生五逆之人生平造極",
    "X57n0966_005:0277b13": "重業有何因緣臨終之時遇善知識勸稱十念而得",
    "X57n0966_005:0277b14": "往生應知此人雖造重業以由過去曾習觀行有其",
    "X57n0966_005:0277b15": "善種故致臨終得遇善友宿習開發如十疑論云臨",
    "X57n0966_005:0277b16": "終遇善知識十念成就者並是宿業善強始遇知識",
    "X57n0966_005:0277b17": "文旨泠然何為不信&#x8F19;依經疏判釋斯文同為淨土",
    "X57n0966_005:0277b18": "之緣共作往生之路。",
    "X57n0966_005:0277b19": "三料揀境",
    "X57n0966_005:0277b20": "[0277b20] 夫欲修觀須示境觀分明若不識之初心行人造修",
    "X57n0966_005:0277b21": "無地故止觀十境中先觀陰入界三其境由寬故去",
    "X57n0966_005:0277b22": "界入如去丈就尺略四從識如去尺就寸唯觀一念",
    "X57n0966_005:0277b23": "識心者如伐樹得根若灸病得穴但文旨幽隱異論",
    "X57n0966_005:0277b24": "多途點出大猷粗分為四初示文二敘難三解釋四",
    "X57n0966_005:0277c01": "料揀。",
    "X57n0966_005:0277c02": "初示文者[0277c02] 如止觀云若欲觀察須伐其根如灸病得",
    "X57n0966_005:0277c03": "穴今當去丈就尺去尺就寸置色等四陰但觀識陰",
    "X57n0966_005:0277c04": "識陰者心是也輔行云今當下從廣之狹正示境體",
    "X57n0966_005:0277c05": "陰入界三並可為境乃至問云五識五意識及第六",
    "X57n0966_005:0277c06": "識並能生於受等三心何等識心及所生三心是今",
    "X57n0966_005:0277c07": "觀境答五識五意識定是今境未屬煩惱在無記故",
    "X57n0966_005:0277c08": "於第六中取能招報者仍須發得乃屬煩惱境餘之",
    "X57n0966_005:0277c09": "分別方屬今境又此五識及五意識雖在今境仍在",
    "X57n0966_005:0277c10": "下文歷緣對境中明。",
    "X57n0966_005:0277c11": "二敘難者[0277c11] 止觀之中三料揀境去丈就尺去尺就寸",
    "X57n0966_005:0277c12": "置色等四陰但觀識陰且識心中通乎三性為是通",
    "X57n0966_005:0277c13": "觀三性別觀無記性耶若言別觀無記既陰通三性",
    "X57n0966_005:0277c14": "何意不觀善惡若謂通觀三性輔行那云未屬煩惱",
    "X57n0966_005:0277c15": "在無記故於此二途如何判決。",
    "X57n0966_005:0277c16": "三解釋者[0277c16] 或云止觀但言置色等四陰唯觀識陰既",
    "X57n0966_005:0277c17": "不揀善惡乃是通觀三性故四明云以此第六通三",
    "X57n0966_005:0277c18": "性故謂善性惡性無記性也或云陰境雖通三性的",
    "X57n0966_005:0277c19": "論境體唯觀無記揀去善惡故輔行云未屬煩惱在",
    "X57n0966_005:0277c20": "無記故若止觀但云置色等四陰唯觀識陰不揀善",
    "X57n0966_005:0277c21": "惡者未是的揀秪云去丈就尺去尺就寸不云去寸",
    "X57n0966_005:0277c22": "就分至輔行云於第六中取能招報方是的揀故於",
    "X57n0966_005:0277c23": "識陰揀去善惡乃當去寸就分也此之二說其謬甚",
    "X57n0966_005:0277c24": "矣初師若謂通觀三性輔行那云如陰入境體是無",
    "X57n0966_005:0278a01": "記不論善惡又云未屬煩惱在無記故文旨泠然何",
    "X57n0966_005:0278a02": "須謬執況根穴之語便成徒施又復陰境若通善惡",
    "X57n0966_005:0278a03": "與下煩惱境如何揀之無稽之譚安足評論乎次師",
    "X57n0966_005:0278a04": "若言天台未是的揀荊溪方的揀者此亦謬矣且天",
    "X57n0966_005:0278a05": "台文中還有的揀去寸就分之意否若有而不立反",
    "X57n0966_005:0278a06": "顯吾祖有未盡之過未得根穴之旨若無而不立乃",
    "X57n0966_005:0278a07": "成荊溪自立而有背祖妄加之失又復若謂止觀未",
    "X57n0966_005:0278a08": "是的揀者莫自天台已還諸大祖師修止觀者應皆",
    "X57n0966_005:0278a09": "通觀三性至荊溪方的觀無記者返顯荊溪有超師",
    "X57n0966_005:0278a10": "之見不原文意致茲謬說今意者若見今之所示自",
    "X57n0966_005:0278a11": "見前說之非當知止觀正修去尺就寸唯觀一念識",
    "X57n0966_005:0278a12": "心者乃觀一念報得無記未論善惡然此一念識心",
    "X57n0966_005:0278a13": "即是無記之體善惡二心乃是所起之相應知善惡",
    "X57n0966_005:0278a14": "二心先因受陰領納前境次則想起違從然後行蘊",
    "X57n0966_005:0278a15": "遷流造作乃是作善作惡故知所作善惡之心皆從",
    "X57n0966_005:0278a16": "一念報得無記而起今止觀中去尺就寸唯觀一念",
    "X57n0966_005:0278a17": "識心者正觀一念報得之心體是無記不觀所起善",
    "X57n0966_005:0278a18": "惡之相若觀無記灸病得穴伐樹得根荊溪乃云如",
    "X57n0966_005:0278a19": "陰入境體是無記不論善惡又云未屬煩惱在無記",
    "X57n0966_005:0278a20": "故據此文旨的觀無記不觀善惡祖文明著何得固",
    "X57n0966_005:0278a21": "違&#x8462;緣先達不曉天台根穴之喻雖觀一念識心不",
    "X57n0966_005:0278a22": "分陰境體是無記及明善惡是所起相雖則直云觀",
    "X57n0966_005:0278a23": "陰其如三性能所不分善惡混濫今正修中三科揀",
    "X57n0966_005:0278a24": "境去丈就尺去尺就寸置色等四陰唯觀識陰既云",
    "X57n0966_005:0278b01": "置色等四陰唯觀識陰且前四陰既為所揀揀其想",
    "X57n0966_005:0278b02": "行即是揀其所起善惡之心唯觀一念報得無記況",
    "X57n0966_005:0278b03": "於二十五法方便之中呵去五欲&#x5F03;其五&#x8462;亦是去",
    "X57n0966_005:0278b04": "其所起善惡之心至正修中唯觀一念識心者豈可",
    "X57n0966_005:0278b05": "容有善惡心耶唯觀無記其義明矣作此之說非契",
    "X57n0966_005:0278b06": "合天台荊溪文旨之意抑亦使其修止觀者境觀分",
    "X57n0966_005:0278b07": "明造修有地看詳此意與舊不同。",
    "X57n0966_005:0278b08": "四料揀[0278b08] 問昔人云心王是善惡之通體此義是否。",
    "X57n0966_005:0278b09": "[0278b09] 答未然荊溪自云如陰入境體是無記不論善惡何",
    "X57n0966_005:0278b10": "得故違謬自判云心王是善惡之通體耶。[0278b10] 問止觀",
    "X57n0966_005:0278b11": "三科揀境既揀去界入及色等四陰五識五意識已",
    "X57n0966_005:0278b12": "在十八界中揀去輔行那云五識五意識定是今境。",
    "X57n0966_005:0278b13": "[0278b13] 答雖為所揀非謂去除且五識等皆是陰境未屬煩",
    "X57n0966_005:0278b14": "惱無記所攝故云定屬今境雖是今境境既寬漫初",
    "X57n0966_005:0278b15": "心難造須當揀之從寬至狹克示境體是則五識等",
    "X57n0966_005:0278b16": "故為所揀唯觀無記得根得穴即其意也。[0278b16] 問既揀",
    "X57n0966_005:0278b17": "善惡唯觀無記何故輔行乃云於第六中取能招報",
    "X57n0966_005:0278b18": "且能招報正是善惡莫也不揀善惡。[0278b18] 答一言取者有",
    "X57n0966_005:0278b19": "取用之取有揀取之取今輔行云取能招報正是揀",
    "X57n0966_005:0278b20": "取之取乃是揀去能招報心仍須發得屬下煩惱境",
    "X57n0966_005:0278b21": "非謂是其取用之取也。[0278b21] 問五識五意識及第六識",
    "X57n0966_005:0278b22": "並能生於受等三心且第六識可云受等三心五識",
    "X57n0966_005:0278b23": "五意識如何有能生受等三心之相。[0278b23] 答但麤細不同",
    "X57n0966_005:0278b24": "輕重有異並能生於受等三心若五識中三且初起",
    "X57n0966_005:0278c01": "則輕則細五意識中所起三心則麤則重第六識中",
    "X57n0966_005:0278c02": "三心起者善惡現前則又麤重於其前二當知五識",
    "X57n0966_005:0278c03": "中受等三心即是初一剎那五意識中受等三心即",
    "X57n0966_005:0278c04": "是第二剎那。",
    "X57n0966_005:0278c05": "止觀一接",
    "X57n0966_005:0278c06": "[0278c06] 諸文被接義意該羅玅玄止觀對明理教三一互揀",
    "X57n0966_005:0278c07": "佛世論接此則易知滅後被機誠為難曉今伸厥旨",
    "X57n0966_005:0278c08": "聊分四章初引文二示難三解釋四科揀。",
    "X57n0966_005:0278c09": "初引文者[0278c09] 止觀體相章明一接是別接通文即問云",
    "X57n0966_005:0278c10": "何以別接通答初空假二觀破真俗上惑盡方聞中",
    "X57n0966_005:0278c11": "道仍修中觀破無明八相作佛此佛是果仍前二觀",
    "X57n0966_005:0278c12": "為因故言以別接通爾。",
    "X57n0966_005:0278c13": "二示難者[0278c13] 佛世法輪之下當機辯道明四證三接此",
    "X57n0966_005:0278c14": "則可見今摩訶止觀宗承法華妙部以立妙行正為",
    "X57n0966_005:0278c15": "末代圓頓行人立此觀法何以復明四證一接者何。",
    "X57n0966_005:0278c16": "三解釋者[0278c16] 或云機有橫豎是故明接不同若豎來機",
    "X57n0966_005:0278c17": "已聞玅玄文句開解今於止觀不須更明其有橫來",
    "X57n0966_005:0278c18": "之機未聞玄句開解於教門中未曉通塞之相故止",
    "X57n0966_005:0278c19": "觀中復明一接爾或曰止觀一接意者但以實理接",
    "X57n0966_005:0278c20": "於權理能合行人識權實法通塞之相策進理觀期",
    "X57n0966_005:0278c21": "破無明證乎法性或真空先現使不滯真空之塞須",
    "X57n0966_005:0278c22": "歸實理之通方成理觀須明一接爾評此兩說義恐",
    "X57n0966_005:0278c23": "不然初師自任胸臆謬分橫豎全無憑據次師謂其",
    "X57n0966_005:0278c24": "真空先現須明一接是則抑圓成別並非圓理今示",
    "X57n0966_005:0279a01": "正意應知止觀須明一接者由止觀中明十大章前",
    "X57n0966_005:0279a02": "之六章正明開解至乎第七正修章中廣明十境十",
    "X57n0966_005:0279a03": "乘修相吾祖智者慮恐末代修止觀者於正修中不",
    "X57n0966_005:0279a04": "了法華已前施權當分經部化用於通起塞有妨觀",
    "X57n0966_005:0279a05": "道所以大師於體相章諦智合辯中明四證後復明",
    "X57n0966_005:0279a06": "一接便即問云何以別接通答初空假二觀破真俗",
    "X57n0966_005:0279a07": "上惑盡方聞中道仍須修觀破無明能八相作佛此",
    "X57n0966_005:0279a08": "佛是果仍前二觀為因故言以別接通耳由是天台",
    "X57n0966_005:0279a09": "恐修行者於理觀中迷其在昔施權經論於通起塞",
    "X57n0966_005:0279a10": "遂恐疑曰法華開權顯實之後一切諸法皆是佛法",
    "X57n0966_005:0279a11": "三權即是真實空假即是中道何故大品經中八地",
    "X57n0966_005:0279a12": "聞中九地修中十地證中破真俗惑方聞中道莫也",
    "X57n0966_005:0279a13": "空假之外別有中道耶是故吾祖慮其行者不了施",
    "X57n0966_005:0279a14": "權此等經論於通起塞今則為成理觀故於體相章",
    "X57n0966_005:0279a15": "中重述法華前教預開妙解莫令起塞須明一接是",
    "X57n0966_005:0279a16": "故荊溪於料揀中遂即問云法華玄云接非會義今",
    "X57n0966_005:0279a17": "約法華秪應論會何故論接答今論修觀亦可重述",
    "X57n0966_005:0279a18": "法華前教以例行人論其教門通塞之相是故明之",
    "X57n0966_005:0279a19": "未妨於會又前後文處處皆明可思議等但為顯於",
    "X57n0966_005:0279a20": "不思議故前待後絕次第應然何須問言不應論接",
    "X57n0966_005:0279a21": "得此之意於體相中述法華前預開玅解是故論接",
    "X57n0966_005:0279a22": "如此釋義與舊不同。",
    "X57n0966_005:0279a23": "四料揀[0279a23] 問止觀明接恐修觀者不曉施權經部化",
    "X57n0966_005:0279a24": "用是故明接若爾先聞玅玄文句開解已畢至止觀",
    "X57n0966_005:0279b01": "中何須論接耶。[0279b01] 答雖聞玄句開解已畢修止觀者還",
    "X57n0966_005:0279b02": "須復用前之六章若不開解至正修中不了經論於",
    "X57n0966_005:0279b03": "通起塞有妨觀道為成理觀須明一接。[0279b03] 問止觀明",
    "X57n0966_005:0279b04": "接荊溪既云重述法華前教若爾何不具述三接但",
    "X57n0966_005:0279b05": "明別接通者何耶。[0279b05] 答若法華已前逗彼權機具明圓",
    "X57n0966_005:0279b06": "接通別今修止觀純被圓機恐正修中於通起塞預",
    "X57n0966_005:0279b07": "開妙解故明一接何須問言具述三接。[0279b07] 問玅玄止",
    "X57n0966_005:0279b08": "觀明別接通皆依大品至八地中方聞中道何故玅",
    "X57n0966_005:0279b09": "玄卻以妙覺果佛而為能接止觀&#x5374;以一品之果為",
    "X57n0966_005:0279b10": "能接者何耶。[0279b10] 答玅玄正明佛世被機雖有三接大小",
    "X57n0966_005:0279b11": "不同須論點示並是妙覺果佛而為能接若止觀中",
    "X57n0966_005:0279b12": "為成理觀恐正修中迷於經論權實二理預開玅解",
    "X57n0966_005:0279b13": "但以別理接於通理其義即足是故但明一品之果",
    "X57n0966_005:0279b14": "而為能接。",
    "X57n0966_005:0279b15": "立陰正義",
    "X57n0966_005:0279b16": "[0279b16] 師者人之模範教者法之筌&#x7F64;不達陰幻即空安能",
    "X57n0966_005:0279b17": "堪為師軌如在岐路不知所從要令煩惱不生直須",
    "X57n0966_005:0279b18": "先觀陰境誰無陰入得受其身重擔現前故為初觀",
    "X57n0966_005:0279b19": "止觀十境先觀陰者良由此也其有未達復生異端",
    "X57n0966_005:0279b20": "便即問云圓頓行人修止觀者還立陰否若云立陰",
    "X57n0966_005:0279b21": "釋籤乃云陰等十境唯在三教若謂不立止觀正修",
    "X57n0966_005:0279b22": "章中具明十境首觀陰入五陰重擔常自現前豈非",
    "X57n0966_005:0279b23": "立陰其有答者或云圓以不偏為義絕待為功初後",
    "X57n0966_005:0279b24": "無二九界即是佛界不須立其陰境如籤云陰等十",
    "X57n0966_005:0279c01": "境唯在三教評曰若不立陰止觀陰境返成徒施況",
    "X57n0966_005:0279c02": "陰入等境為被何教若被圓人何不立陰若被偏機",
    "X57n0966_005:0279c03": "非止觀意謬妄可知矣或曰示境觀邊則有陰若修",
    "X57n0966_005:0279c04": "入邊則無陰以由止觀十境但示行人境觀之相若",
    "X57n0966_005:0279c05": "起修時達陰無非是玅如輔行云無始色心本是妙",
    "X57n0966_005:0279c06": "境玅智隨其妄轉不覺不知今既聞名知陰即是指",
    "X57n0966_005:0279c07": "四陰心即是常住妙理評曰既示境觀即有能觀所",
    "X57n0966_005:0279c08": "觀豈可但示其境無人修觀耶反所示境乃成&#x8657;立",
    "X57n0966_005:0279c09": "不曉境觀自任臆譚耳異解多途非要不錄今所示",
    "X57n0966_005:0279c10": "者頓與前別應知圓頓教中若不立陰等為境妙觀",
    "X57n0966_005:0279c11": "就何處用玅境於何處顯若離三道即無三德如煩",
    "X57n0966_005:0279c12": "惱即菩提生死即涅槃止觀十乘三觀首初先觀陰",
    "X57n0966_005:0279c13": "等如去丈就尺去尺就寸唯觀一念識心豈非立陰",
    "X57n0966_005:0279c14": "若不立陰將何為所觀以何為所達以何為所顯圓",
    "X57n0966_005:0279c15": "頓行者以其妙觀觀其玅境達陰成不思議當體即",
    "X57n0966_005:0279c16": "是一念三千諸法實相如云障體即德不待轉除若",
    "X57n0966_005:0279c17": "無陰者何為所轉與其別教旁遮偏指清淨真如有",
    "X57n0966_005:0279c18": "何揀異若爾既立陰境釋籤那云陰等十境唯在三",
    "X57n0966_005:0279c19": "教良由陰境之體乃是三教九界三道三障四魔四",
    "X57n0966_005:0279c20": "眼二智圓人指此為所觀境若不爾者籤不應云陰",
    "X57n0966_005:0279c21": "等十境唯在三教今是圓人所觀境界文云唯三教",
    "X57n0966_005:0279c22": "者且約十境&#x5C05;體以說故在三教既云圓人所觀境",
    "X57n0966_005:0279c23": "界立陰之義是則已顯若爾十境之中不立佛境其",
    "X57n0966_005:0279c24": "意云何然下之九境附宿習說過去曾習今觀陰境",
    "X57n0966_005:0280a01": "待發方觀前三教佛因中有教果上無人過去無修",
    "X57n0966_005:0280a02": "今故不立。",
    "X57n0966_005:0280a03": "家家判頌",
    "X57n0966_005:0280a04": "[0280a04] 小乘三藏初果之後進斷欲惑不同遂有家家根性",
    "X57n0966_005:0280a05": "究其難判之者唯有俱舍頌文古今講解之人章藻",
    "X57n0966_005:0280a06": "盈流于世研詳眾說輔讚為優今更助成庶貽後裔",
    "X57n0966_005:0280a07": "略評其要大分四章初示疑二評舊三助正四餘妨。",
    "X57n0966_005:0280a08": "初示疑者[0280a08] 俱舍頌云斷欲三四品三二生家家斷五",
    "X57n0966_005:0280a09": "至二向斷六一來果此之頌文為頌次斷為頌超斷",
    "X57n0966_005:0280a10": "若言頌次且次斷人斷二必三斷五必六今此頌文",
    "X57n0966_005:0280a11": "斷至三四若謂頌超止觀何云若超斷至第五品名",
    "X57n0966_005:0280a12": "家家亦不云三四超次二途如何判攝。",
    "X57n0966_005:0280a13": "二評舊者[0280a13] 交師云斷欲惑九品凡有三種一任斷二",
    "X57n0966_005:0280a14": "次斷三超斷俱舍頌中非頌任斷及次第斷正頌小",
    "X57n0966_005:0280a15": "超輔行云起大加行者由小超人先在凡地得欲界",
    "X57n0966_005:0280a16": "定至十六心於欲定上加無漏智起精進行即能斷",
    "X57n0966_005:0280a17": "惑故云加行非見諦後更修無漏名為加行評曰俱",
    "X57n0966_005:0280a18": "舍論云即預流者進斷修惑又云預流果後說進斷",
    "X57n0966_005:0280a19": "惑若是超斷應初果前用十六心斷見惑時超斷思",
    "X57n0966_005:0280a20": "惑方名超斷若爾且輔行那云謂由聖者起大加行",
    "X57n0966_005:0280a21": "既云聖者正是初果之後那云十六心上加無漏行",
    "X57n0966_005:0280a22": "又復止觀自云若超斷至五品名家家頌文自斷惑",
    "X57n0966_005:0280a23": "三四品豈是超斷耶更有多失略而示之稠師判云",
    "X57n0966_005:0280a24": "俱舍頌文正頌次斷作此定後復自疑云若頌次斷",
    "X57n0966_005:0280b01": "荊溪那云若超若次進斷三四既云若超應須亦頌",
    "X57n0966_005:0280b02": "超斷耶他自釋云此文正是次中論超行人期心秪",
    "X57n0966_005:0280b03": "斷三品觀力侵斷中上一品喻如劈竹期破三節刀",
    "X57n0966_005:0280b04": "鋒快利侵至四節今此亦爾評曰此師若謂頌文乃",
    "X57n0966_005:0280b05": "是次中論超便引輔行若超若次文誠證者此則謬",
    "X57n0966_005:0280b06": "判記文荊溪此文自因大師止觀將超斷五品名家",
    "X57n0966_005:0280b07": "家荊溪遂將頌文次斷會同止觀小超俱論家家然",
    "X57n0966_005:0280b08": "後結云若超若次進斷三四正是總結俱舍及以小",
    "X57n0966_005:0280b09": "超何&#x751E;此文一向是明俱舍頌文耶有此之失不當",
    "X57n0966_005:0280b10": "取之。",
    "X57n0966_005:0280b11": "三助正者[0280b11] 在理或當何必求人輔讚所明深符文旨",
    "X57n0966_005:0280b12": "其既合轍豈不遵行如輔讚云論文既云即預流者",
    "X57n0966_005:0280b13": "進斷修惑若三緣具轉名家家又云預流果後說進",
    "X57n0966_005:0280b14": "斷惑若非次斷安曰預流果後說進斷惑耶故知俱",
    "X57n0966_005:0280b15": "舍頌次斷人無致疑矣又止觀云斷一品欲惑次第",
    "X57n0966_005:0280b16": "至第五品盡皆名斯陀含向若超斷至第五品名家",
    "X57n0966_005:0280b17": "家然後輔行遂將俱舍次斷會同止觀小超之人便",
    "X57n0966_005:0280b18": "即會云此次斷義與今文同故知次斷及與小超皆",
    "X57n0966_005:0280b19": "可得論家家之義遂總結云若超若次進斷三四若",
    "X57n0966_005:0280b20": "爾且次斷人自斷三四小超之人自超五品如何會",
    "X57n0966_005:0280b21": "同當知小超雖斷五品緣第五品與第六品共潤一",
    "X57n0966_005:0280b22": "生荊溪得此之意遂乃判云此之五品同四品故方",
    "X57n0966_005:0280b23": "可會同此次斷義與今文同故知俱舍正頌次斷荊",
    "X57n0966_005:0280b24": "溪既云謂由聖者起大加行豈非明斷俱舍頌文預",
    "X57n0966_005:0280c01": "流果後重慮緣真加無漏行次斷惑乎然此之說其",
    "X57n0966_005:0280c02": "得有三一者善判俱舍頌文是頌次斷之人二者雅",
    "X57n0966_005:0280c03": "合輔行會同俱舍止觀之意三者深究超次兩種根",
    "X57n0966_005:0280c04": "性皆論家家有此三得須當取之。",
    "X57n0966_005:0280c05": "四餘妨[0280c05] 問止觀準舊婆沙小超之人得論家家本",
    "X57n0966_005:0280c06": "斷超人不論家家若爾此兩種人並先凡地所伏思",
    "X57n0966_005:0280c07": "惑品之多少至十六心皆超思惑何故小超&#x5374;論家",
    "X57n0966_005:0280c08": "家本斷超人不得論者何耶。[0280c08] 答本斷超人在凡地時雖",
    "X57n0966_005:0280c09": "伏思惑&#x8462;緣有漏智力弱故不論家家如輔行云雖",
    "X57n0966_005:0280c10": "斷五品但名初果斷六品盡但云二果向準此之意",
    "X57n0966_005:0280c11": "不論家家其義明矣。[0280c11] 問若無不斷大品惑盡而命",
    "X57n0966_005:0280c12": "終者何故斷八不至於九耶。[0280c12] 荊溪自答云一者障果",
    "X57n0966_005:0280c13": "二者越界今&#x5374;問云還有斷八至九者否若云有者",
    "X57n0966_005:0280c14": "荊溪不應作此之。[0280c14] 問若云無者且次斷中豈無斷八",
    "X57n0966_005:0280c15": "至九者耶。[0280c15] 答是何言歟法華三周皆是次斷根性尚",
    "X57n0966_005:0280c16": "乃直至初住破無明豈斷八不至於九耶荊溪且約",
    "X57n0966_005:0280c17": "遇緣者以為問端耳。[0280c17] 問超斷五品得論家家次斷",
    "X57n0966_005:0280c18": "五品但名二向何故玅玄中云初果心後更修十六",
    "X57n0966_005:0280c19": "諦觀七菩提現前即此世無漏斷欲界煩惱一品乃",
    "X57n0966_005:0280c20": "至五品皆是於向亦名昇進須陀洹約此論家家若",
    "X57n0966_005:0280c21": "爾莫也次斷五品亦論家家耶。[0280c21] 答此文非是次斷五",
    "X57n0966_005:0280c22": "品明家家良由此五品之內有家家之義荊溪特云",
    "X57n0966_005:0280c23": "約此是知三四品中亦得論家家耳。[0280c23] 問小超之人",
    "X57n0966_005:0280c24": "斷三兩品得論家家否若云得者大師止觀引婆沙",
    "X57n0966_005:0281a01": "超斷三兩品荊溪判云恐是文&#x609E;應云三四若云不",
    "X57n0966_005:0281a02": "得且斷三品損四生三生家家斷二品損三生四生",
    "X57n0966_005:0281a03": "家家有何不可耶。[0281a03] 答荊溪云恐文&#x609E;者乃將止觀對",
    "X57n0966_005:0281a04": "婆沙說秪緣荊溪曾見婆沙故作此說恐文&#x609E;也然",
    "X57n0966_005:0281a05": "三品得論婆沙已說兩品論者準理合有未見經論",
    "X57n0966_005:0281a06": "故不須明。[0281a06] 問小超之人得論家家還三緣具否若云",
    "X57n0966_005:0281a07": "具者但有初後二緣若不具者論文既云若三緣具",
    "X57n0966_005:0281a08": "轉名家家小超既無治彼無漏根即無重慮緣真一",
    "X57n0966_005:0281a09": "緣如何亦明家家耶。[0281a09] 答先達曲折須明第二無漏根",
    "X57n0966_005:0281a10": "一緣今意不爾須知論文專就次斷人說小超無此",
    "X57n0966_005:0281a11": "故不須明&#x8462;昔人不曉俱舍部旨及有門根性致茲",
    "X57n0966_005:0281a12": "謬說。",
    "X57n0966_005:0281a13": "車體正義",
    "X57n0966_005:0281a14": "[0281a14] 一家所明車體乘體但是法譬之殊其理即一以由",
    "X57n0966_005:0281a15": "車之與乘並是運動為義如籤云運是載義易曰日",
    "X57n0966_005:0281a16": "月運行謂動也說文云陸載曰運所言乘者三軌和",
    "X57n0966_005:0281a17": "合名一大乘乘於是乘能運眾生出生死苦故曰車",
    "X57n0966_005:0281a18": "乘言三軌者即真性觀炤資成是也然此三軌通乎",
    "X57n0966_005:0281a19": "四教但由藏別兩教以觀炤為乘體通圓兩教以真",
    "X57n0966_005:0281a20": "性為乘體然藏別兩教將觀炤為乘體約法則易約",
    "X57n0966_005:0281a21": "譬則難約法易者觀炤即是觀智破惑資成乃是福",
    "X57n0966_005:0281a22": "德莊校真性乃是果上所顯此則可見約譬難者既",
    "X57n0966_005:0281a23": "將觀炤為其乘體未審指何為前導耶當知藏別兩",
    "X57n0966_005:0281a24": "教乃是界內外不即之教故以觀炤而為乘體既其",
    "X57n0966_005:0281b01": "不即指果在當從因至果方顯真性故以觀炤為乘",
    "X57n0966_005:0281b02": "體也如籤文云以藏別兩教咸以智慧為體以藏別",
    "X57n0966_005:0281b03": "兩教真性果滿方成儻指體在當以何為運若用觀",
    "X57n0966_005:0281b04": "炤則從始至終以此而知藏別是界內外拙教既皆",
    "X57n0966_005:0281b05": "不即故以觀炤為乘體也若通圓兩教以真性軌為",
    "X57n0966_005:0281b06": "其乘體觀炤為前導資成為莊校約譬則易約法則。",
    "X57n0966_005:0281b11": "No. 966-A",
    "X57n0966_005:0281b12": " 刻台宗精英集跋",
    "X57n0966_005:0281b14": "[0281b14] 台衡之學至四明尊者中興振起光明俊偉其功雄",
    "X57n0966_005:0281b15": "哉非惟辯闢連代之異端亦能防禦後世之逆路故",
    "X57n0966_005:0281b16": "有若霅川之背宗神智之破祖竹菴之挾異見者學",
    "X57n0966_005:0281b17": "者一見紫朱明白不復泣岐矣惟仙都普容法師具",
    "X57n0966_005:0281b18": "特卓之見負富贍之才學依四明而不盡承用遂著",
    "X57n0966_005:0281b19": "教義數卷命曰台宗精英集(潤)嚮獲此於濃之長瀧",
    "X57n0966_005:0281b20": "寺一讀而謂法師學識超倫議論濬發其依四明者",
    "X57n0966_005:0281b21": "固多所輔述其建已見者亦足擊發正說所謂他山",
    "X57n0966_005:0281b22": "之石以磨玉也客歲甲午吾",
    "X57n0966_005:0281b23": "輪王大王始董天下台宗之事篤勤道學而自倡尤",
    "X57n0966_005:0281b24": "精乎四明之譚(潤)嘗獻此書命亟流通爰付梓生以",
    "X57n0966_005:0281c01": "公學人惜乎其首逸一卷終又失第六已下後之君",
    "X57n0966_005:0281c02": "子得完本以補成是所望也。",
    "X57n0966_005:0281c03": "[0281c03] 時",
    "X57n0966_005:0281c04": "正德五年乙未冬日"
}