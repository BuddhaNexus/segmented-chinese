{
    "T52n2102_006:0035a02": "弘明集卷第六",
    "T52n2102_006:0035a04": "梁楊都建初寺釋僧祐律師撰",
    "T52n2102_006:0035a05": "道恒法師釋駁論明僧紹正二教論",
    "T52n2102_006:0035a06": "周剡顒難張長史融門律謝鎮之析",
    "T52n2102_006:0035a07": "夷夏論",
    "T52n2102_006:0035a08": "釋駁論釋道恒",
    "T52n2102_006:0035a09": "[0035a09] 晉義熙之年。如聞江左袁何二賢。並商略治",
    "T52n2102_006:0035a10": "道。諷刺時政。雖未&#x89A9;其文意者。似依傍韓非",
    "T52n2102_006:0035a11": "五&#x8827;之篇。遂譏世之闕。發五橫之論。而沙門",
    "T52n2102_006:0035a12": "無事猥落其例。余恐眩曜時情。永淪邪惑。不",
    "T52n2102_006:0035a13": "勝憤惋之至。故設賓主之論。以釋之。",
    "T52n2102_006:0035a14": "[0035a14] 有東京束教君子。誥於西鄙傲散野人曰。僕",
    "T52n2102_006:0035a15": "曾預聞佛法&#x51B2;邃。非名教所議。道風玄遠非",
    "T52n2102_006:0035a16": "器像所擬。清虛簡勝非近識所關。妙絕群",
    "T52n2102_006:0035a17": "有非常情所測。故每為時君之所遵崇。貴達",
    "T52n2102_006:0035a18": "之所欽仰。於是眾庶朋契雷同奔向。咸共嗟",
    "T52n2102_006:0035a19": "詠稱述其善云。若染漬風流則精義入微。",
    "T52n2102_006:0035a20": "研究理味則妙契神用。澡塵垢於胸心。脫桎",
    "T52n2102_006:0035a21": "梏於形表。超俗累於籠樊。邈世務而高蹈。",
    "T52n2102_006:0035a22": "淪真素則夷齊無以踰其操。遺榮寵則巢許",
    "T52n2102_006:0035a23": "無以過其志。味玄旨則顏冉無以參其風。去",
    "T52n2102_006:0035a24": "紛穢則松喬無以比其潔。信如所談則義無",
    "T52n2102_006:0035a25": "間然矣。但今觀諸沙門通非其才。群居猥雜",
    "T52n2102_006:0035a26": "未見秀異。混若涇渭渾波。泯若薰蕕同篋。",
    "T52n2102_006:0035a27": "若源清則津流應鮮。根深則條&#x9834;必茂。考其",
    "T52n2102_006:0035a28": "言行而始終不倫。究其本末幾無有校。僕之",
    "T52n2102_006:0035a29": "所以致怪。良由於此。如皇帝之忘智。據梁",
    "T52n2102_006:0035b01": "之失力。皆在鑪錘之間陶鑄以成聖者。苟道",
    "T52n2102_006:0035b02": "不虛行。才必應器。然沙門既出家離俗高尚",
    "T52n2102_006:0035b03": "其志。違天屬之親。捨榮華之重。毀形好之飾。",
    "T52n2102_006:0035b04": "守清節之禁。研心唯理屬已。唯法投足而安",
    "T52n2102_006:0035b05": "蔬食而已。使德行卓然為時宗仰儀容。邕肅",
    "T52n2102_006:0035b06": "為物軌則。然觸事蔑然無一可採。何棲託",
    "T52n2102_006:0035b07": "之高遠。而業尚之鄙近。至於營求孜汲無",
    "T52n2102_006:0035b08": "暫寧息。或墾殖田圃與農夫齊流。或商旅博",
    "T52n2102_006:0035b09": "易與眾人競利。或矜恃醫道輕作寒暑。或機",
    "T52n2102_006:0035b10": "巧異端以濟生業。或占相孤虛妄論吉凶。或",
    "T52n2102_006:0035b11": "詭道假權要射時意。或聚畜委積頤養有餘。",
    "T52n2102_006:0035b12": "或抵掌空談坐食百姓。斯皆德不稱服行多",
    "T52n2102_006:0035b13": "違法。雖暫有一善亦何足以標高勝之美哉。",
    "T52n2102_006:0035b14": "自可廢之以一風俗。此皆無益於時政。有損",
    "T52n2102_006:0035b15": "於治道。是執法者之所深疾。有國者之所大",
    "T52n2102_006:0035b16": "患。且世有五橫。而沙門處其一焉。何以明之。",
    "T52n2102_006:0035b17": "乃大設方便鼓動愚俗。一則誘喻。一則迫脅",
    "T52n2102_006:0035b18": "云。行惡必有累劫之殃。修善便有無窮之慶。",
    "T52n2102_006:0035b19": "論罪則有幽冥之伺。語福則有神明之祐。敦",
    "T52n2102_006:0035b20": "勵引導勸行人所不能行。強逼切勒勉為人",
    "T52n2102_006:0035b21": "所不能為。上減父母之養。下損妻拏之分。會",
    "T52n2102_006:0035b22": "同盡肴&#x994D;之甘。寺廟極壯麗之美。割生民之",
    "T52n2102_006:0035b23": "珍翫。崇無用之虛費。罄私家之年儲。闕軍",
    "T52n2102_006:0035b24": "國之資實。張空聲於將來。圖無像於未兆。",
    "T52n2102_006:0035b25": "聽其言則洋洋而盈耳。觀其容則落落而滿",
    "T52n2102_006:0035b26": "目。考現事以求徵。並未見其驗真。所謂繫",
    "T52n2102_006:0035b27": "影捕風莫知端緒。亮僕情之所未安。有識者",
    "T52n2102_006:0035b28": "之所巨惑若有嘉信請承下風。脫有暫悟永",
    "T52n2102_006:0035b29": "去其滯矣。主人答主人憮然有間慨爾長",
    "T52n2102_006:0035c01": "歎。咄異哉。子之所陳。何其陋也。夫鄙俗不可",
    "T52n2102_006:0035c02": "以語大道者。滯於形也。曲士不可以辯宗極",
    "T52n2102_006:0035c03": "者。局於名也。今將為子略舉一隅。自可思反",
    "T52n2102_006:0035c04": "其宗矣。蓋聖人設教應器。投法受量。有限",
    "T52n2102_006:0035c05": "故化之以漸。錄善心於毫端。忘鄙吝於丘壑。",
    "T52n2102_006:0035c06": "片行之善永為身資。一念之福終為神用。始",
    "T52n2102_006:0035c07": "覆一簣不可責以為山之功。方趣絕境不中",
    "T52n2102_006:0035c08": "窮以括囊之實。然海之所以稱大者。由無",
    "T52n2102_006:0035c09": "嗷潔之清。道之所以稱晦跡者以無赫然之",
    "T52n2102_006:0035c10": "觀。夫慈親婉孌有心之所滯。而沙門遺之",
    "T52n2102_006:0035c11": "如脫屣。名位財色世情之所重。而沙門視之",
    "T52n2102_006:0035c12": "如&#x7C83;糠。可謂忍人所不能去。斯乃標尚之雅",
    "T52n2102_006:0035c13": "趣。弘道之勝事。而云蔑然。豈非妙賞之謂乎。",
    "T52n2102_006:0035c14": "又且志業不同歸向塗乖。岐逕分轍不相領",
    "T52n2102_006:0035c15": "悟。未見秀異故其宜耳。古人每歎才之為難",
    "T52n2102_006:0035c16": "信矣。周號多士亂臣十人。唐虞之盛元凱二",
    "T52n2102_006:0035c17": "八。孔門三千。並海內翹秀。簡充四科數不盈",
    "T52n2102_006:0035c18": "十。於中伯牛廢疾。回也六極。商也慳&#x608B;。賜",
    "T52n2102_006:0035c19": "也貨殖。予也難彫。由也凶愎。求也聚斂任",
    "T52n2102_006:0035c20": "不稱職。仲弓雖騂出於犁色。而舉世推德。為",
    "T52n2102_006:0035c21": "人倫之宗。欽尚高軌為搢紳之表。百代詠其",
    "T52n2102_006:0035c22": "遺風。千載仰其景行。至於沙門。乃苦共剝節",
    "T52n2102_006:0035c23": "酷相瓦礫。斯豈君子弘通之道雅正之論哉。",
    "T52n2102_006:0035c24": "此由或人入斑輸之作坊。不稱指南之巧",
    "T52n2102_006:0035c25": "妙。但譏拙者之傷手。真可謂伏膺下流。志",
    "T52n2102_006:0035c26": "存鄙劣。昔承相問客。俗言&#x9D44;梟食。母寧有",
    "T52n2102_006:0035c27": "是。乎客。答但聞慈烏反哺。耳相乃悵。然自",
    "T52n2102_006:0035c28": "愧失。言今子處心將無似相之問也。君子遏",
    "T52n2102_006:0035c29": "惡揚善。反是謂何。又云。投足而安且林野蕭",
    "T52n2102_006:0036a01": "條。每有寇盜之患。城傍入出動嬰交遊之譏。",
    "T52n2102_006:0036a02": "處身非所則招風塵之累。婆娑田里則犯人",
    "T52n2102_006:0036a03": "間之論。二三無可進退惟谷。宇宙雖曠莫",
    "T52n2102_006:0036a04": "知所厝。",
    "T52n2102_006:0036a05": "[0036a05] 又云。蔬餐而已。夫人間有不贍之匱。山澤",
    "T52n2102_006:0036a06": "無委積之儲。方宜取給復乘之以法。所向九",
    "T52n2102_006:0036a07": "折於何得立。若堂堂聖世而有首陽之餓。夫",
    "T52n2102_006:0036a08": "明明時雍而有赴海之死。客於雅懷何如。然",
    "T52n2102_006:0036a09": "體無毛羽不可袒而無衣。腹非匏瓜不可繫",
    "T52n2102_006:0036a10": "而不食。自未造極要有所資。年豐則取足於",
    "T52n2102_006:0036a11": "百姓。時儉則肆力以自供。誠非所宜事不得",
    "T52n2102_006:0036a12": "已。故蝮蛇螫手斬以求全。推其輕重。蓋所存",
    "T52n2102_006:0036a13": "者大。雖營一己不求無獲。求之不必一塗。但",
    "T52n2102_006:0036a14": "令濟之。有理亦何嫌。多方以為煩穢其欲。",
    "T52n2102_006:0036a15": "域使不得妄動。何故執之甚乎。昔伯成躬耕",
    "T52n2102_006:0036a16": "以墾殖。沮溺耦作以修農。陶朱商賈以營生。",
    "T52n2102_006:0036a17": "於陵灌蔬以自供崔文賣藥以繼乏。君平卜",
    "T52n2102_006:0036a18": "筮以補空。張衡術數以馳名。馬鈞奇巧以騁",
    "T52n2102_006:0036a19": "功。此等直是違俗遁世之人耳。未正見有邈",
    "T52n2102_006:0036a20": "然絕塵與。物天隔而咸共嗟詠不輟於口。然",
    "T52n2102_006:0036a21": "沙門之中&#x8FF9;超諸人恥與流輩。動有萬數至",
    "T52n2102_006:0036a22": "於體道。神化超落人封非可算計。而未曾致",
    "T52n2102_006:0036a23": "言。何其黨乎。宜共思校事實。不可古今殊",
    "T52n2102_006:0036a24": "論。眾寡異辭。希簡為貴猥多致賤。恐非求精",
    "T52n2102_006:0036a25": "覈理之談也。云自可廢之以一風俗。是何言",
    "T52n2102_006:0036a26": "與。聖人不誣十室三人必有師資。芳蘭並茂",
    "T52n2102_006:0036a27": "而欲蘊崇焚之。不亦暴乎。其中自有德宇淵",
    "T52n2102_006:0036a28": "邃。器標時望。或翹楚嗷潔棲寄清遠。或禪思",
    "T52n2102_006:0036a29": "入微澄神絕境。或敷演微言散幽釋滯。或精",
    "T52n2102_006:0036b01": "勤福業勸化崇善。凡出家之本落髮抽簪之",
    "T52n2102_006:0036b02": "日。皆心口獨誓情到懇至雖生死彌淪玄塗",
    "T52n2102_006:0036b03": "長遠。要自驅策必階於道。金輪之榮忽若塵",
    "T52n2102_006:0036b04": "垢。帝釋之重蔑若&#x7C83;糠。始皆精誠乃有所",
    "T52n2102_006:0036b05": "感。自非一舉頓詣體備圓足。其間何能不有",
    "T52n2102_006:0036b06": "小失。且當錄其真素。略舉玄黃。安渾舉一概",
    "T52n2102_006:0036b07": "無復甄別。不可以管蔡之釁姬宗盡誅。四兇",
    "T52n2102_006:0036b08": "之暴合朝流放。此何異人苦頭虱因欲并首",
    "T52n2102_006:0036b09": "俱焚。患在足刺遂欲通股全解。不亦濫乎。",
    "T52n2102_006:0036b10": "[0036b10] 云無益於時政有損於治道。夫弘道者之益",
    "T52n2102_006:0036b11": "世。物有日用而不知故。老氏云。無為之化百",
    "T52n2102_006:0036b12": "姓皆曰我自然。斯言當矣是以干木高枕而",
    "T52n2102_006:0036b13": "魏國大治。庚桑善誨而[土*畏]壘歸仁。沙門在世",
    "T52n2102_006:0036b14": "誠無目前考課之功。名教之外實有益於冥。",
    "T52n2102_006:0036b15": "近取五戒訓物。非六經之疇。遠以八難幽嶮。",
    "T52n2102_006:0036b16": "非刑法之匹。請以三藏銓罪。非律令之流",
    "T52n2102_006:0036b17": "暢。以般若辯惑。非老莊之謂。道品無漏拔",
    "T52n2102_006:0036b18": "苦因緣。則存而不論周孔之教。理盡形器至",
    "T52n2102_006:0036b19": "法之極。兼練神明精&#x9E81;昇降。不可同日而語",
    "T52n2102_006:0036b20": "其優劣矣。昔孛助化以道佐治。國境晏然民",
    "T52n2102_006:0036b21": "知其義。年農委積物無疵癘。非益謂何。云",
    "T52n2102_006:0036b22": "世有五橫。沙門處其一焉。凡言橫者。以其志",
    "T52n2102_006:0036b23": "無業尚散誕莫名或博易放蕩而傾竭家財。",
    "T52n2102_006:0036b24": "或名挂編戶而浮游卒歲。或尸祿素餐而莫",
    "T52n2102_006:0036b25": "肯用心。或執政居勢而漁食百性。或馳競",
    "T52n2102_006:0036b26": "進趣而公私並損。或肆暴姦虐而動造不軌。",
    "T52n2102_006:0036b27": "斯皆傷教亂正大敗風俗。由是苟悅奮筆。而",
    "T52n2102_006:0036b28": "遊俠之論興。韓非彈豪而五&#x8827;之文作。以之",
    "T52n2102_006:0036b29": "為橫理故宜然。施之沙門不亦誣乎。國家方",
    "T52n2102_006:0036c01": "上與唐虞競巍巍之美。下與殷周齊郁郁之",
    "T52n2102_006:0036c02": "化。不使箕&#x9834;專有傲世之賓。商洛獨標嘉遁",
    "T52n2102_006:0036c03": "之客。甫欲大扇逸民之風。崇肅方外之士。觀",
    "T52n2102_006:0036c04": "子處懷經略時政。乃欲踵亡秦虎狼之嶮術。",
    "T52n2102_006:0036c05": "襲商君剋薄之弊法。坑焚儒典治無綱紀。制",
    "T52n2102_006:0036c06": "太半之稅。家無游財。設三五之禁。備民如賊。",
    "T52n2102_006:0036c07": "天下熬然人無聊生使嬴氏之族不訖於三",
    "T52n2102_006:0036c08": "世。二子之禍即戮於當時。臨刑之日方乃追",
    "T52n2102_006:0036c09": "恨。始者立法之謬。本欲寧國靜民。不憶堤",
    "T52n2102_006:0036c10": "防大峻。反不容己事既往矣。何嗟之及。云",
    "T52n2102_006:0036c11": "一則誘喻。一則迫脅。且眾生緣有濃薄。才",
    "T52n2102_006:0036c12": "有利鈍。解有難易。行有淺深。是以啟誨之道",
    "T52n2102_006:0036c13": "不一。悟發之由不同。抑揚頓挫務使從善。斯",
    "T52n2102_006:0036c14": "乃權謀之警策。妙濟之津梁。殊非誘迫之謂",
    "T52n2102_006:0036c15": "也。",
    "T52n2102_006:0036c16": "[0036c16] 云罪則冥伺福則神祐。夫含德至淳則眾善",
    "T52n2102_006:0036c17": "歸焉。易曰。履信思順。自天祐之。吉無不利。",
    "T52n2102_006:0036c18": "又曰。為不善於幽昧之中。鬼得而誅之。豈非",
    "T52n2102_006:0036c19": "冥伺神明之祐哉。善惡之報經有成證。不",
    "T52n2102_006:0036c20": "復具列。云會盡餚膳寺極壯麗。此修福之家",
    "T52n2102_006:0036c21": "傾竭。以備將來之資殫盡。自為身之大計耳。",
    "T52n2102_006:0036c22": "殆非神明歆其壯麗。眾僧貪其滋味。猶農夫",
    "T52n2102_006:0036c23": "之播殖。匠者之構室將擇貞材以求堂宇之",
    "T52n2102_006:0036c24": "飾。精簡種子以規嘉苗之實。故稼穡必樹於",
    "T52n2102_006:0036c25": "沃壤之地。卜居要選於[塽-(爻*爻)+((人/人)*(人/人))]塏之處。是以知三",
    "T52n2102_006:0036c26": "尊為眾生福曰。供養自修己之功德耳。云割",
    "T52n2102_006:0036c27": "生民之珍翫崇無用之虛費。夫博施兼愛仁",
    "T52n2102_006:0036c28": "者之厚德。崇飾宗廟孝敬之至心。世教若此",
    "T52n2102_006:0036c29": "道亦如之。物有損之而益為之必獲。且浮財",
    "T52n2102_006:0037a01": "猶糞土。施惠為神用譬朽木之為舟。乃濟渡",
    "T52n2102_006:0037a02": "之津要。何虛費之有哉。欲端坐而望自然拱",
    "T52n2102_006:0037a03": "默以悕安樂。猶無柯而求伐。不食而徇飽。",
    "T52n2102_006:0037a04": "焉可得乎。苟身之不修己為困矣。何必乃",
    "T52n2102_006:0037a05": "蔽百姓之耳目。擁天下之大善。既自飲毒復",
    "T52n2102_006:0037a06": "欲酖人。何酷如之。可謂亡我陷彼。相與俱",
    "T52n2102_006:0037a07": "禍。是以盲聾瘖&#x7602;之對。幽處彌劫之殃。調",
    "T52n2102_006:0037a08": "達之報歷地獄無間之苦。云罄私家之年儲。",
    "T52n2102_006:0037a09": "闕軍國之資實。聖王御世純風遐被。振道",
    "T52n2102_006:0037a10": "綱以維六合。布德網以籠群俊。川無扣浪之",
    "T52n2102_006:0037a11": "夫。谷無含歎之士。四民咸安其業。百官各盡",
    "T52n2102_006:0037a12": "其分。海內融通九州同貫。戎車於是寢駕。甲",
    "T52n2102_006:0037a13": "士&#x5374;走。以糞嘉穀委於中田。倉儲積而成",
    "T52n2102_006:0037a14": "朽。童稚進德日新。黃髮盡於眉壽。當共擊壤",
    "T52n2102_006:0037a15": "以頌太平。鼓腹以觀盛化。子何多慮之深橫。",
    "T52n2102_006:0037a16": "憂時之不足。不亦過乎。云&#x608B;太官而腫口。臨",
    "T52n2102_006:0037a17": "滄海而攝腹。真子之謂也。",
    "T52n2102_006:0037a18": "[0037a18] 云繫影捕風莫知端緒。夫偽辯亂真。大聖之",
    "T52n2102_006:0037a19": "所悲。嗟時不識寶。卞和所以慟哭。然妙旨希",
    "T52n2102_006:0037a20": "夷而體之者道。沖虛簡詣而會之者得。用遠",
    "T52n2102_006:0037a21": "能津梁頹溺。拔幽拯滯美濟。當時化流無外",
    "T52n2102_006:0037a22": "故。神暉一振則感動大千。惠澤暫灑則九",
    "T52n2102_006:0037a23": "州蒙潤。是以釋梵悟幽旨而歸誠。帝王望玄",
    "T52n2102_006:0037a24": "宗而委質。八部挹靈化而洗心。士庶觀真儀",
    "T52n2102_006:0037a25": "而奔至。落落焉故非域中之名教。肅肅焉殆",
    "T52n2102_006:0037a26": "是方外之冥軌。然垣牆峭峻故罕得其門。器",
    "T52n2102_006:0037a27": "宇幽邃希入其室。是以道濟彌淪而理與之",
    "T52n2102_006:0037a28": "乖。德苞無際而事與之隔。子執迷自畢。沒",
    "T52n2102_006:0037a29": "齒不悟。蓋有以也。夫日月麗天而瞽者不&#x89A9;",
    "T52n2102_006:0037b01": "其明。雷電振地而聾者不聞其響。是誰之過",
    "T52n2102_006:0037b02": "與。而方欲議宮商之音。蔑文章之觀。真過之",
    "T52n2102_006:0037b03": "甚者。昔文鱗改視於初曜。須跋開聽於後緣。",
    "T52n2102_006:0037b04": "子何辜之不幸。獨懷疑以終年。比眾人所",
    "T52n2102_006:0037b05": "悲。最可悲之所先。於是逡巡退席。悵然自",
    "T52n2102_006:0037b06": "失。良久曰。聞大道之說。彌貫古今大制因",
    "T52n2102_006:0037b07": "緣。窮理盡性立履不為。當年弘道不期一",
    "T52n2102_006:0037b08": "世。可謂原始會終歸於命矣。僕實滯寢長夜",
    "T52n2102_006:0037b09": "未達其旨。故每造有封。今幸聞大夫之餘論。",
    "T52n2102_006:0037b10": "結解疑散豁然醒覺。若披重霄以&#x89A9;朗日。發",
    "T52n2102_006:0037b11": "蒙蓋而悟真慧。僕誠不敏。敬奉嘉誨矣。",
    "T52n2102_006:0037b12": "正二教(道士有為夷夏論者故作此以正之)明徵君(僧紹)",
    "T52n2102_006:0037b13": "[0037b13] 及聞殊論銳言置家。有懼誣聖將明其歸。故",
    "T52n2102_006:0037b14": "先詳正所證二經之句。庶可兩悟幽津。",
    "T52n2102_006:0037b15": "[0037b15] 論稱道經云。老子入關之于天竺維衛國。國",
    "T52n2102_006:0037b16": "王夫人名曰清妙。老子因其晝寢。乘日之精",
    "T52n2102_006:0037b17": "入清妙口中。後年四月八日夜半時剖右腋",
    "T52n2102_006:0037b18": "而生墮地。即行七步舉手旨天曰。天上天下",
    "T52n2102_006:0037b19": "唯我為尊。三界皆苦何可樂者。於是佛道興",
    "T52n2102_006:0037b20": "焉(事在玄妙內篇此是漢中真典非穿鑿之書)正曰。道家之指其在老",
    "T52n2102_006:0037b21": "氏二經。敷玄之妙備乎莊生七章。而得一盡",
    "T52n2102_006:0037b22": "虛。無聞形變之奇。彭殤均壽未&#x89A9;無死之",
    "T52n2102_006:0037b23": "唱。故恬其天和者。不務變常。安時處順夫何",
    "T52n2102_006:0037b24": "取長生。若乘日之精入口剖腋。年事不符託",
    "T52n2102_006:0037b25": "異合說。稱非其有誕議神化。秦漢之妄妖延",
    "T52n2102_006:0037b26": "魏晉。言不經聖何云真典乎。",
    "T52n2102_006:0037b27": "[0037b27] 論稱。佛經云。釋迦成佛已有塵劫之數。或為",
    "T52n2102_006:0037b28": "儒林之宗國師道士(此皆成實正經非方便之說也)。",
    "T52n2102_006:0037b29": "[0037b29] 正曰。佛經之宗根明極教。而三世無得。俗證",
    "T52n2102_006:0037c01": "覺道非可事顯。然精深所會。定慧有徵於內。",
    "T52n2102_006:0037c02": "緣感所應。因果無妄於外。夫釋迦發窮源之",
    "T52n2102_006:0037c03": "真唱。以明神道之所通也。故其練精研照非",
    "T52n2102_006:0037c04": "養正之功。微善階極。異殆庶自崖道濟在忘",
    "T52n2102_006:0037c05": "形。而所貴非全生。生生不貴存存。何功忘功",
    "T52n2102_006:0037c06": "而功著。寂滅而道常。出于無始入乎無終。",
    "T52n2102_006:0037c07": "靡應非身塵劫非遐。此其所以為教也。",
    "T52n2102_006:0037c08": "[0037c08] 論曰。二經之旨若合符契。",
    "T52n2102_006:0037c09": "[0037c09] 正曰。夫佛開三世故圓應無窮。老止生形則",
    "T52n2102_006:0037c10": "教極澆淳。所以在形之教不議殊生。圓應之",
    "T52n2102_006:0037c11": "化爰盡物類。是周孔老莊誠帝王之師。而非",
    "T52n2102_006:0037c12": "前說之。證既開塞異。教又違符合之驗矣。",
    "T52n2102_006:0037c13": "[0037c13] 論曰。道則佛也。佛則道也。",
    "T52n2102_006:0037c14": "[0037c14] 正曰。既教有方圓豈&#x89A9;其同。夫由佛者固可",
    "T52n2102_006:0037c15": "以權老。學老者安取同佛。苟挾競慕高撰會",
    "T52n2102_006:0037c16": "雜。妄欲因其同樹邪去正。是乃學非其學。",
    "T52n2102_006:0037c17": "自漏道&#x8827;祇多不量。見恥守器矣。",
    "T52n2102_006:0037c18": "[0037c18] 論曰。其入不同其為必異。各成其性不易其",
    "T52n2102_006:0037c19": "事。又曰。或照五典。或布三乘。在華而華",
    "T52n2102_006:0037c20": "言。化夷而夷語。又曰。佛道齊乎達化而有夷",
    "T52n2102_006:0037c21": "夏之別。",
    "T52n2102_006:0037c22": "[0037c22] 正曰。寂感遂通在物必暢。佛以一音隨類受",
    "T52n2102_006:0037c23": "悟。在夷之化。豈必三乘教。華之道何拘五教。",
    "T52n2102_006:0037c24": "&#x51B2;用因感既夷華未殊。而俗之所異孰乖",
    "T52n2102_006:0037c25": "聖。則雖其入不同。然其教自均也。",
    "T52n2102_006:0037c26": "[0037c26] 論曰。端委搢紳諸華之容也。翦髮緇衣群夷",
    "T52n2102_006:0037c27": "之服也。",
    "T52n2102_006:0037c28": "[0037c28] 正曰。將求理之所貴。宜先本禮俗。沿襲異",
    "T52n2102_006:0037c29": "道唯其時物。故君子豹變民文先革。顓孫膺",
    "T52n2102_006:0038a01": "訓喪志學殷。夫致德韶武則禪代異典。後聖",
    "T52n2102_006:0038a02": "有作豈限夷華。況由之極教必拘國服哉。是",
    "T52n2102_006:0038a03": "以繫其恒方而迷深動躓矣。水陸既變致遠",
    "T52n2102_006:0038a04": "有節。舟車之譬得無翩乎。而刻舡守株固以",
    "T52n2102_006:0038a05": "兩見所歸。",
    "T52n2102_006:0038a06": "[0038a06] 論曰。下棄妻拏上廢。宗祀。嗜欲之物咸以禮",
    "T52n2102_006:0038a07": "申。孝敬之典獨以法屈。悖德犯順曾莫之",
    "T52n2102_006:0038a08": "覺。又曰。全形守祀繼善之教也。毀貌易姓",
    "T52n2102_006:0038a09": "絕惡之學也。理之可貴者道。事之可賤者俗。",
    "T52n2102_006:0038a10": "[0038a10] 正曰。今以廢宗祀為犯。順存嗜欲以申禮。則",
    "T52n2102_006:0038a11": "是孝敬之典在我為得。俗無必賤矣。毀貌絕",
    "T52n2102_006:0038a12": "惡自彼為鄙。道無必貴矣。愛俗拘舊崇華尚",
    "T52n2102_006:0038a13": "禮。貴賤迭置義成獨說。徒欲&#x8827;溺於凡觀。",
    "T52n2102_006:0038a14": "豈期卒埋於聖言耶。",
    "T52n2102_006:0038a15": "[0038a15] 論曰。泥洹仙化各是一術。佛號正真道稱正",
    "T52n2102_006:0038a16": "一。一歸無死真會無生。",
    "T52n2102_006:0038a17": "[0038a17] 正曰。侯王得一而天下貞。莫議仙化。死而不",
    "T52n2102_006:0038a18": "亡者壽。不論無死。億說誣濫辭非而澤。大",
    "T52n2102_006:0038a19": "道既隱小成互起。誠哉是言。其諸誣詭倍",
    "T52n2102_006:0038a20": "慢。欲以苟濟其違。求之聖言固不容譏矣。今",
    "T52n2102_006:0038a21": "之道家所教。唯以長生為宗。不死為主。其練",
    "T52n2102_006:0038a22": "映金丹&#x98E1;霞餌玉。靈升羽蛻尸解形化。是其",
    "T52n2102_006:0038a23": "託術驗之而竟無&#x89A9;其然也。又稱其不登仙",
    "T52n2102_006:0038a24": "死則為鬼。或召補天曹。隨其本福。雖大乖老",
    "T52n2102_006:0038a25": "莊立言。本理然猶可無違世教。損欲趣善乘",
    "T52n2102_006:0038a26": "化任往。忘生生存存之旨。實理歸於妄而未",
    "T52n2102_006:0038a27": "為亂常也。至若張葛之徒。又皆雜以神變化",
    "T52n2102_006:0038a28": "俗怪誕惑世。符&#x546A;章&#x52B9;咸託老君所傳。而隨",
    "T52n2102_006:0038a29": "稍增廣。遂復遠引佛教證成其偽。立言舛雜",
    "T52n2102_006:0038b01": "師學無依。考之典義不然可知。將令真妄渾",
    "T52n2102_006:0038b02": "流希悟者。永惑莫之能辯。誣亂已甚矣。",
    "T52n2102_006:0038b03": "[0038b03] 客既悉於佛老之正。猶未值其津。今將更粗",
    "T52n2102_006:0038b04": "言其一隅。而使自反焉。夫理照研心二名",
    "T52n2102_006:0038b05": "教兩得。乃可動靜兼盡所遇斯乘也。老子之",
    "T52n2102_006:0038b06": "教蓋修身治國絕棄貴尚事正其分。虛無為",
    "T52n2102_006:0038b07": "本柔弱為用。內視反聽深根寧極。渾思天元",
    "T52n2102_006:0038b08": "恬高人世。皓氣養和失得無變。窮不謀通",
    "T52n2102_006:0038b09": "致命而俟。達不謀己以公為度。此學者之所",
    "T52n2102_006:0038b10": "以詢仰餘流。而其道若存者也。安取乎神化",
    "T52n2102_006:0038b11": "無方濟世不死哉。其在調霞羽化精變窮靈。",
    "T52n2102_006:0038b12": "此自繕積前成生甄異氣。故雖記奇之者有",
    "T52n2102_006:0038b13": "之。而言理者不由矣。稽之神功爰及物類。",
    "T52n2102_006:0038b14": "大若麟鳳怪瑞。小則雀雉之化。夫既一受其",
    "T52n2102_006:0038b15": "形而希學可致乎。至乃顏孔道&#x96A3;親資納之",
    "T52n2102_006:0038b16": "極。固將仰靈塵而止欲。從未由則分命之不",
    "T52n2102_006:0038b17": "妄有推之可明矣。故仲尼貴知命而必有所",
    "T52n2102_006:0038b18": "不言。伯陽去奇尚而固守以無為。皆將以抑",
    "T52n2102_006:0038b19": "其誕妄之所自來也。然則窮神盡教固由之",
    "T52n2102_006:0038b20": "有宗矣。道成事得各會之有元矣。夫行業者",
    "T52n2102_006:0038b21": "於前前生而強學以求致其功。積集成於",
    "T52n2102_006:0038b22": "素孱。而橫慕以妄易其為首。燕求越其希至",
    "T52n2102_006:0038b23": "何由哉。故學得所學而學以成也。為其可為",
    "T52n2102_006:0038b24": "而為可致也。則夫學鏡生靈。中天設教觀象",
    "T52n2102_006:0038b25": "測變。存而不論經世之深。孔老之極也。為於",
    "T52n2102_006:0038b26": "未有盡照窮緣殊生共理。練偽歸真。神功之",
    "T52n2102_006:0038b27": "正佛教之弘也。是乃佛明其宗。老全其生。",
    "T52n2102_006:0038b28": "守生者蔽明宗者通。然靜止大方乃雖蔽而",
    "T52n2102_006:0038b29": "非妄。動由其宗則理通而照極故。必德貴天",
    "T52n2102_006:0038c01": "全自求其道。崇本資通功歸四大。不謀非然",
    "T52n2102_006:0038c02": "守教保常。孔老之純得所學也。超宗極覽尋",
    "T52n2102_006:0038c03": "流討源。以有生為塵毒故。息敬於君親不驚",
    "T52n2102_006:0038c04": "議其化異。不執方而駭奇妙。寂觀以拓思。",
    "T52n2102_006:0038c05": "功積見而要來。則佛教之粹明於為也。故夫",
    "T52n2102_006:0038c06": "學得所學則可以資全生靈。而教尊域中矣。",
    "T52n2102_006:0038c07": "明為於為將乃滅習。反流而邈天人矣。過此",
    "T52n2102_006:0038c08": "以往未之或知。洗慮之得其將在茲。",
    "T52n2102_006:0038c09": "張融門律周剡難",
    "T52n2102_006:0038c10": "[0038c10] 吾門世恭佛。舅氏奉道。道也與佛逗極無二。",
    "T52n2102_006:0038c11": "寂然不動。致本則同感而遂通逢&#x8FF9;成異。其",
    "T52n2102_006:0038c12": "猶樂之不治不隔五帝之祕。禮之不襲不",
    "T52n2102_006:0038c13": "弔三皇之聖。豈三與五。皆殊時故不同其",
    "T52n2102_006:0038c14": "風。異世故不一其義。安可輒駕庸愚。誣問",
    "T52n2102_006:0038c15": "神極。吾見道士與道人戰。儒墨道人與道士",
    "T52n2102_006:0038c16": "獄是非。昔有鴻飛天首。積遠難鳧。越人以",
    "T52n2102_006:0038c17": "為鳧。楚人以為乙。人自楚越耳。鴻常一鴻乎。",
    "T52n2102_006:0038c18": "夫澄本雖一吾自俱宗。其本瀉&#x8FF9;既分。吾已",
    "T52n2102_006:0038c19": "翔其所集。汝可專尊於佛&#x8FF9;。而無侮於道",
    "T52n2102_006:0038c20": "本。",
    "T52n2102_006:0038c21": "[0038c21] 書與二何兩孔。周剡山茨。",
    "T52n2102_006:0038c22": "[0038c22] 少子致書。諸遊生者曰張融白。鳥哀鳴於將",
    "T52n2102_006:0038c23": "死。人善言於就暮。頃既病盛生衰。此亦魂留",
    "T52n2102_006:0038c24": "幾氣。況驚舟失柁於空壑。山足無絆於澤中。",
    "T52n2102_006:0038c25": "故視陰之間雖寸每遽。不縫其徙也。欲使魄",
    "T52n2102_006:0038c26": "後餘意繩墨。弟姪故為門律。數風其一章通",
    "T52n2102_006:0038c27": "源二道。今奏諸賢以為何若。",
    "T52n2102_006:0038c28": "答張書并問張",
    "T52n2102_006:0038c29": "[0038c29] 周剡山茨歸書少子曰。周顒頓首懋製來班。",
    "T52n2102_006:0039a01": "承復峻其門。則參子無踞誠不待獎敬。尋本",
    "T52n2102_006:0039a02": "有測高心雖神道所歸。吾知其主。然自釋之",
    "T52n2102_006:0039a03": "外儒綱為弘。過此而能與仲尼相若者。黃老",
    "T52n2102_006:0039a04": "實雄也。其教流漸非無邪弊。素樸之本義有",
    "T52n2102_006:0039a05": "可崇。吾取捨舊懷粗有涇渭。與奪之際。不至",
    "T52n2102_006:0039a06": "朱紫。但畜積抱懷未及厝言耳。途軌乖順",
    "T52n2102_006:0039a07": "不可謬同異之間。文宜有歸辯來旨。謂致",
    "T52n2102_006:0039a08": "本則同似非。吾所謂同時殊風異。又非吾所",
    "T52n2102_006:0039a09": "謂異也。久欲此中微舉條裁。幸因雅趣試共",
    "T52n2102_006:0039a10": "極言。且略如左。遲聞深況。",
    "T52n2102_006:0039a11": "[0039a11] 通源曰。道也與佛逗極無二寂然不動。致本",
    "T52n2102_006:0039a12": "則同感而遂通逢&#x8FF9;成異。",
    "T52n2102_006:0039a13": "[0039a13] 周之問曰。論云。致本則同請問。何義是其所",
    "T52n2102_006:0039a14": "謂謂本乎。言道家者。豈不以二篇為主。言",
    "T52n2102_006:0039a15": "佛教者亦應以般若為宗。二篇所貴義極虛",
    "T52n2102_006:0039a16": "無。般若所觀照窮法性。虛無法性其寂雖同",
    "T52n2102_006:0039a17": "位。寂之方。其旨則別論。所謂逗極無二者。",
    "T52n2102_006:0039a18": "為逗極於虛無。當無二於法性耶。將二塗之",
    "T52n2102_006:0039a19": "外更有異本。儻虛無法性其趣不殊乎。若有",
    "T52n2102_006:0039a20": "異本思告異本之情。如其不殊願聞不殊之",
    "T52n2102_006:0039a21": "說。",
    "T52n2102_006:0039a22": "[0039a22] 通源曰。殊時故不同其風。異世故不一其義。",
    "T52n2102_006:0039a23": "吾見道士與道人戰儒墨道人與道士獄是",
    "T52n2102_006:0039a24": "非。昔有鴻飛天首積遠難鳧。越人以為鳧。",
    "T52n2102_006:0039a25": "楚人以為乙。人自楚越耳。鴻常一鴻乎。夫澄",
    "T52n2102_006:0039a26": "本雖一吾自俱宗其本鴻跡既分。吾已翔其",
    "T52n2102_006:0039a27": "所集。",
    "T52n2102_006:0039a28": "[0039a28] 周之問曰。論云。時殊故不同其風。是佛教之",
    "T52n2102_006:0039a29": "異於道也。世異故不一其義。是道言之乖於",
    "T52n2102_006:0039b01": "佛也。道佛兩殊非鳧則乙。唯足下所宗之本。",
    "T52n2102_006:0039b02": "一物為鴻耳。驅馳佛道無免二失。未知高鑒",
    "T52n2102_006:0039b03": "緣何識本輕而宗之。其有旨乎。若猶取二教",
    "T52n2102_006:0039b04": "以位其本。恐戰獄方興未能聽訟也。若雖因",
    "T52n2102_006:0039b05": "二教同測教源者。則此教之源每沿教而見",
    "T52n2102_006:0039b06": "矣。自應鹿巾環杖。悠然目擊儒墨誾誾。從來",
    "T52n2102_006:0039b07": "何諍。苟合源共是分跡。雙非則二跡之用。宜",
    "T52n2102_006:0039b08": "均去取。奚為翔集所向勤務唯佛。專氣抱一",
    "T52n2102_006:0039b09": "無謹於道乎。言精旨遠。企聞後要。",
    "T52n2102_006:0039b10": "[0039b10] 通源曰。汝可專遵於佛跡。而無侮於道本。",
    "T52n2102_006:0039b11": "[0039b11] 周之問曰。足下專遵佛跡。無侮道本。吾則",
    "T52n2102_006:0039b12": "心持釋訓業愛儒言。未知足下雅意佛儒",
    "T52n2102_006:0039b13": "安在。為當本一末殊為本末俱異耶。既欲精",
    "T52n2102_006:0039b14": "探彼我方相。究涉理類所關。不得無請。",
    "T52n2102_006:0039b15": "重與周書并答所問",
    "T52n2102_006:0039b16": "[0039b16] 張融白。吾未能忘身故有情。身分外既化極",
    "T52n2102_006:0039b17": "魄首復為子弟留地。不欲使方寸舊都日夜",
    "T52n2102_006:0039b18": "荒沒。平生所困橫馗而草。所以製是門律。以",
    "T52n2102_006:0039b19": "律其門。非佛與道門將何律。故告氣緩命憑",
    "T52n2102_006:0039b20": "魄申陰。數感卜應通源定本。實欲足下發予",
    "T52n2102_006:0039b21": "奇意。果能翔牘起情妙見正祈。既起所志",
    "T52n2102_006:0039b22": "今為子言。",
    "T52n2102_006:0039b23": "[0039b23] 周之問曰。論云。致本則同請問何義。是其所",
    "T52n2102_006:0039b24": "謂本乎。",
    "T52n2102_006:0039b25": "[0039b25] 答彼周曰。夫性靈之為性能知者也。道德之",
    "T52n2102_006:0039b26": "為道可知者也。能知而不知所可知。非能知",
    "T52n2102_006:0039b27": "之義。可知而不為能知。所知非夫可知矣。故",
    "T52n2102_006:0039b28": "知能知必赴於道。可知必知所赴。而下士雷",
    "T52n2102_006:0039b29": "情波照鼓欲參神。精明驅動識用沈藹。所以",
    "T52n2102_006:0039c01": "倒心下灌照隔於道。至若伯陽專氣致柔。停",
    "T52n2102_006:0039c02": "虛任魄載營抱一。居凝通靜靜唯通也。則照",
    "T52n2102_006:0039c03": "無所沒魄緒停虛故融然自道。足下欲使伯",
    "T52n2102_006:0039c04": "陽不靜寧可而得乎。使靜不泊道亦于何",
    "T52n2102_006:0039c05": "而可得。今既靜而兩神。神靜而道二。吾未之",
    "T52n2102_006:0039c06": "前聞也。故逗極所以一為性遊前簡且韻猖",
    "T52n2102_006:0039c07": "狂曠不能復行。次戰思定&#x8987;宇內。但敷生靈",
    "T52n2102_006:0039c08": "以竦志。庶足下罔象以捫珠。是以則帝屬五",
    "T52n2102_006:0039c09": "而神常一。皇有三而道無二。鳧乙之交定者",
    "T52n2102_006:0039c10": "鴻之乎。吾所以直其繩矣。",
    "T52n2102_006:0039c11": "[0039c11] 周之問曰。言道家者豈不以二篇為主。言佛",
    "T52n2102_006:0039c12": "教者亦應以般若為宗。二篇所貴義極虛無。",
    "T52n2102_006:0039c13": "般若所觀照窮法性。虛無法性其寂雖同。住",
    "T52n2102_006:0039c14": "寂之方其旨則別。",
    "T52n2102_006:0039c15": "[0039c15] 答彼周曰。法性雖以即色圖空。虛無誠乃有",
    "T52n2102_006:0039c16": "外張義。然環會其所中。足下當加以半思也。",
    "T52n2102_006:0039c17": "至夫遊無蕩思。心塵自拂。思以無蕩。一舉形",
    "T52n2102_006:0039c18": "上。是雖忘有老如騫釋。然而有忘釋不代",
    "T52n2102_006:0039c19": "老。當其神地悠悠精和坐廢寂然以湛。其",
    "T52n2102_006:0039c20": "神遂通以&#x51B2;其用。登其此地。吾不見釋家之",
    "T52n2102_006:0039c21": "與老氏涉其此意。吾孰識老氏之與釋家。逗",
    "T52n2102_006:0039c22": "極之所以無二親情故妙得其一矣。直以物",
    "T52n2102_006:0039c23": "感既分應物難合。今萬象與視聽交錯。視",
    "T52n2102_006:0039c24": "聽與萬象相橫。著之既已深。&#x5374;之必方淺。所",
    "T52n2102_006:0039c25": "以苦下之翁且藏即色。順其所有不震其情。",
    "T52n2102_006:0039c26": "尊其所無漸情其順。及物有潛去人時欲無。",
    "T52n2102_006:0039c27": "既可西風晝舉而致。南精夕夢漢魂中寐不",
    "T52n2102_006:0039c28": "其可乎。若卿謂老氏不盡乎無。則非期於得",
    "T52n2102_006:0039c29": "意。若卿謂盡無而不盡有得意。復爽吾所期。",
    "T52n2102_006:0040a01": "卿若疑老氏盡有而不亮以教。則釋家有盡",
    "T52n2102_006:0040a02": "何以峻&#x8FF9;。斯時卿若以釋家時宜&#x8FF9;峻。其猶",
    "T52n2102_006:0040a03": "老氏時峻此&#x8FF9;。逗極之同茲焉余意。",
    "T52n2102_006:0040a04": "[0040a04] 周之問曰。論云。時殊故不同其風。是佛教之",
    "T52n2102_006:0040a05": "異於道也。世異故不一其義。是道言之乖於",
    "T52n2102_006:0040a06": "佛也。道佛兩殊則鳧則乙。",
    "T52n2102_006:0040a07": "[0040a07] 答彼周曰。非鳧則乙&#x8FF9;固然矣。&#x8FF9;固其然。吾",
    "T52n2102_006:0040a08": "不復答。但得其世異時殊。不宜異其所以之",
    "T52n2102_006:0040a09": "異。",
    "T52n2102_006:0040a10": "[0040a10] 周之問曰。未知高鑒緣何識本。",
    "T52n2102_006:0040a11": "[0040a11] 答彼周曰。綜識於本已吐前牘。吾與老釋相",
    "T52n2102_006:0040a12": "識正如此。正復是目擊道斯存。卿欲必曲鞠",
    "T52n2102_006:0040a13": "其辭。吾不知更所以自訟。",
    "T52n2102_006:0040a14": "[0040a14] 周之問曰。若猶取二教以位其本。恐戰獄方",
    "T52n2102_006:0040a15": "興未能聽訟也。",
    "T52n2102_006:0040a16": "[0040a16] 答彼周曰。得意有本何至取教。",
    "T52n2102_006:0040a17": "[0040a17] 周之問曰。若雖因二教同測教源者。則此教",
    "T52n2102_006:0040a18": "之源每沿教而見矣。",
    "T52n2102_006:0040a19": "[0040a19] 答彼周曰。誠哉有是言。吾所以見道來一於",
    "T52n2102_006:0040a20": "佛。但吾之即此言。別有奇即耳。",
    "T52n2102_006:0040a21": "[0040a21] 周之問曰。自應鹿巾環杖悠然目擊儒。墨誾",
    "T52n2102_006:0040a22": "誾從來何諍。",
    "T52n2102_006:0040a23": "[0040a23] 答彼周曰。虞芮二國之&#x9B2A;田。非文王所知也。",
    "T52n2102_006:0040a24": "碎白玉以泯&#x9B2A;其別有尊者乎。況夜戰一鴻",
    "T52n2102_006:0040a25": "妄軍鳧乙。斯自鹿巾之空負頭上。環杖之自",
    "T52n2102_006:0040a26": "誣掌中。吾安得了之哉。",
    "T52n2102_006:0040a27": "[0040a27] 周之問曰。苟合源共是分&#x8FF9;。雙非則二&#x8FF9;之",
    "T52n2102_006:0040a28": "用宜均去取。奚為翔集所向勤務唯佛。專氣",
    "T52n2102_006:0040a29": "抱一無謹於道乎。",
    "T52n2102_006:0040b01": "[0040b01] 答彼周曰。應感多端神情數廣。吾不翔翮於",
    "T52n2102_006:0040b02": "四果。卿尚無疑其集佛。吾不翔翮於五通。",
    "T52n2102_006:0040b03": "而於集道復何悔。且寶聖宜本&#x8FF9;匪情急。矧",
    "T52n2102_006:0040b04": "吾已有所集方復移其翔者耶。卿得其無二",
    "T52n2102_006:0040b05": "於兩楹故。不峻督其去取。",
    "T52n2102_006:0040b06": "[0040b06] 周之問曰。吾則心持釋訓業愛儒言。未知足",
    "T52n2102_006:0040b07": "下雅意佛儒安在。為當本一末殊。為本末俱",
    "T52n2102_006:0040b08": "異耶。",
    "T52n2102_006:0040b09": "[0040b09] 答彼周曰。吾乃自元混百聖同投一極。而近",
    "T52n2102_006:0040b10": "論通源儒不在議。足下今極其儒。當欲列儒",
    "T52n2102_006:0040b11": "圍道。故先屬垣耳隙思潛師。夜以遂圖掩",
    "T52n2102_006:0040b12": "天城。恐難升之險非子所躋。則吾見師之出",
    "T52n2102_006:0040b13": "不見其入也。吾已謂百聖同所投。何容本末",
    "T52n2102_006:0040b14": "俱其異。更以歷勢倒兵。恣卿智勇。吾之勇",
    "T52n2102_006:0040b15": "智自縱橫湊出。",
    "T52n2102_006:0040b16": "周重答書并周重問",
    "T52n2102_006:0040b17": "[0040b17] 周顒頓首。夫可以運寄情抱非理何師。中外",
    "T52n2102_006:0040b18": "聲訓登塗所奉。而使此中介分然去留無薄。",
    "T52n2102_006:0040b19": "是則怏怏失路在我奚難。足下善欲言之。吾",
    "T52n2102_006:0040b20": "亦言之未已也。輒復往研遲承來折。",
    "T52n2102_006:0040b21": "[0040b21] 通源曰。法性雖以即色圖空。虛無誠乃有外",
    "T52n2102_006:0040b22": "張義。所以苦下之翁且藏即色。順其所有不",
    "T52n2102_006:0040b23": "震其情。尊其所無漸清其順。",
    "T52n2102_006:0040b24": "[0040b24] 周之問曰。苦下之藏即色信矣。斯言也。更恐",
    "T52n2102_006:0040b25": "有不及於即色。容自託以能藏則能藏者廣。",
    "T52n2102_006:0040b26": "或不獨出於厲鄉耳。夫有之為有物知其有。",
    "T52n2102_006:0040b27": "無之為無人識其無。老氏之署有題無出斯",
    "T52n2102_006:0040b28": "域。是吾三宗鄙論。所謂取捨驅馳未有能",
    "T52n2102_006:0040b29": "越其度者也。佛教所以義奪情靈言詭聲律。",
    "T52n2102_006:0040c01": "蓋謂即色非有故擅絕於群家耳。此塗未明",
    "T52n2102_006:0040c02": "在老何續。但紛紛橫沸皆由著有。迕道淪俗",
    "T52n2102_006:0040c03": "茲焉是患。既患由有滯而有性未明。矯有之",
    "T52n2102_006:0040c04": "家因崇無術。有性不明雖則巨蔽然違誰尚",
    "T52n2102_006:0040c05": "靜涉累實微。是道家之所以有裨弘教。前白",
    "T52n2102_006:0040c06": "所謂黃老實雄者也。何舊說皆云老不及聖。",
    "T52n2102_006:0040c07": "若如斯論不得影響於釋宗矣。吾之位老不",
    "T52n2102_006:0040c08": "至乃然。夫大士應世其體無方。或為儒林之",
    "T52n2102_006:0040c09": "宗。或為國師道士。斯經教之成說也。乃至宰",
    "T52n2102_006:0040c10": "官長者咸託身相。何為老生獨非一跡。但未",
    "T52n2102_006:0040c11": "知涉觀淺深品位高下耳。此皆大明未啟權",
    "T52n2102_006:0040c12": "接一方。日月出矣爝火宜廢。無餘既說眾權",
    "T52n2102_006:0040c13": "自寢。足下猶欲抗遺燎於日月之下。明此火",
    "T52n2102_006:0040c14": "與日月寢源。既情崇於日月。又無侮於火",
    "T52n2102_006:0040c15": "本。未知此火本者將為名乎。將或實哉。名而",
    "T52n2102_006:0040c16": "已耶。本道安在。若言欲實之日月為實矣。",
    "T52n2102_006:0040c17": "斯則事盡於一佛不知其道也。通源之旨源",
    "T52n2102_006:0040c18": "與誰通。",
    "T52n2102_006:0040c19": "[0040c19] 通源曰。當其神地悠悠精和坐廢。登其此地。",
    "T52n2102_006:0040c20": "吾不見釋家之與老氏涉其此意。吾孰識老",
    "T52n2102_006:0040c21": "氏之與釋家。又曰。今既靜而兩神。神靜而道",
    "T52n2102_006:0040c22": "二。吾未之前聞也。又曰。伯陽專氣致柔。停虛",
    "T52n2102_006:0040c23": "任魄魄緒停虛。故融然自道也。又曰。心塵",
    "T52n2102_006:0040c24": "自拂一舉形上。",
    "T52n2102_006:0040c25": "[0040c25] 周之問曰。足下法性雖以即色圖空。虛無誠",
    "T52n2102_006:0040c26": "乃有外張義。竊謂老釋重出對分區野。其所",
    "T52n2102_006:0040c27": "境域無過斯言。然則老氏之神地悠悠。日",
    "T52n2102_006:0040c28": "悠悠於有外。釋家之精和坐廢。每坐廢於色",
    "T52n2102_006:0040c29": "空。登老氏之地則老氏異於釋。涉釋氏之",
    "T52n2102_006:0041a01": "意則釋氏殊於老。神既靜而不兩。靜既兩而",
    "T52n2102_006:0041a02": "道二。足下未之前聞。吾則前聞之矣。苟然則",
    "T52n2102_006:0041a03": "魄緒停虛是自虛。其所謂虛融然自道。亦非",
    "T52n2102_006:0041a04": "吾所謂道。若夫心塵自拂一舉形上。皆或未",
    "T52n2102_006:0041a05": "涉於大方。不敢以通源相和也。",
    "T52n2102_006:0041a06": "[0041a06] 通源曰。足下欲使伯陽不靜寧可而得乎。使",
    "T52n2102_006:0041a07": "靜而不泊道亦于何而不得。",
    "T52n2102_006:0041a08": "[0041a08] 周之問曰。甚如來言吾亦慮其未極也。此所",
    "T52n2102_006:0041a09": "謂得在於神靜。失在於物虛。若謂靜於其靜",
    "T52n2102_006:0041a10": "非曰窮靜。魄於其魄不云盡魄。吾所許也。",
    "T52n2102_006:0041a11": "無所間然。",
    "T52n2102_006:0041a12": "[0041a12] 通源曰。若卿謂老氏不盡乎無。則非相期於",
    "T52n2102_006:0041a13": "得意。若卿謂盡無而不盡有。得意復爽吾所",
    "T52n2102_006:0041a14": "期。",
    "T52n2102_006:0041a15": "[0041a15] 周之問曰。盡有盡無非極莫備。知無知有吾",
    "T52n2102_006:0041a16": "許其道家。惟非有非無之一地。道言不及",
    "T52n2102_006:0041a17": "耳。非有非無三宗所蘊。儻餘瞻慮唯足下",
    "T52n2102_006:0041a18": "其眄之。念不使得意之相爽。移失於。有歸耳。",
    "T52n2102_006:0041a19": "[0041a19] 通源曰。非鳧則乙跡固然矣跡固其然。吾不",
    "T52n2102_006:0041a20": "復答。又曰。吾與老釋相識正如此。正復是目",
    "T52n2102_006:0041a21": "擊道斯存。又曰。得意有本何至取教。又曰。誠",
    "T52n2102_006:0041a22": "哉有是言。吾所以見道來一於佛。",
    "T52n2102_006:0041a23": "[0041a23] 周之問曰。足下之所目擊道存得意。有本想",
    "T52n2102_006:0041a24": "法性之真義。是其此地乎。佛教有之。足下所",
    "T52n2102_006:0041a25": "取非所以何至取教也。目擊之本即在教跡。",
    "T52n2102_006:0041a26": "謂之鳧乙則其鴻安漸哉。諸法真性老無其",
    "T52n2102_006:0041a27": "旨。目擊高情無存老跡。旨跡兩亡索宗無所",
    "T52n2102_006:0041a28": "論。所謂無侮於道本。當無悔於何地哉。若",
    "T52n2102_006:0041a29": "謂探道家之跡。見其來一於佛者。則是真諦",
    "T52n2102_006:0041b01": "實義。沿文可見矣。將沿於道章而得之乎。為",
    "T52n2102_006:0041b02": "沿於德篇而遇之也。若兩無所沿而玄得於",
    "T52n2102_006:0041b03": "方寸者。此自足下懷抱與老釋而為三耳。或",
    "T52n2102_006:0041b04": "可獨樹一家。非老情之所敢建也。",
    "T52n2102_006:0041b05": "[0041b05] 通源曰。虞芮二國之&#x9B2A;田。非文王所知也。斯",
    "T52n2102_006:0041b06": "自鹿巾之空負頭上。環杖之自誣掌中。吾安",
    "T52n2102_006:0041b07": "能了之哉。",
    "T52n2102_006:0041b08": "[0041b08] 周之問曰。足下謂苦下之且藏即色。則虛空",
    "T52n2102_006:0041b09": "有闕矣。足下謂法性以即色圖空。則法性為",
    "T52n2102_006:0041b10": "備矣。今有人於此。操環杖而言法性。鹿巾之",
    "T52n2102_006:0041b11": "士執虛無而來。誚曰。爾不同我吾與爾&#x9B2A;。",
    "T52n2102_006:0041b12": "足下從容倚棘聽斷於其間曰。皆不可也。謂",
    "T52n2102_006:0041b13": "其鹿巾空負於頭上。環杖自誣於掌中。以足",
    "T52n2102_006:0041b14": "下之精明持達而判訟若斯。良虞芮之所以",
    "T52n2102_006:0041b15": "於邑也。",
    "T52n2102_006:0041b16": "[0041b16] 通源曰。吾不翔翮於四果。卿尚無疑其集佛。",
    "T52n2102_006:0041b17": "吾翮不翔於五通。而於集道復何晦。",
    "T52n2102_006:0041b18": "[0041b18] 周之問曰。足下不翔翮於四果。猶勤集於佛",
    "T52n2102_006:0041b19": "教。翮不翔於五通。何獨棄於道跡乎。理例不",
    "T52n2102_006:0041b20": "通方為彼訴。",
    "T52n2102_006:0041b21": "[0041b21] 通源曰。當欲列儒圍道故。先屬垣耳隙。",
    "T52n2102_006:0041b22": "[0041b22] 周之問曰。足下通源唯道源不及儒。吾固疑",
    "T52n2102_006:0041b23": "其闕。是以相訪。但未知融然自道唯道能融。",
    "T52n2102_006:0041b24": "將道之融然循儒可會耶。雖非義本縱言宜",
    "T52n2102_006:0041b25": "及想釋本暇。幸惠餘音。",
    "T52n2102_006:0041b26": "[0041b26] 余尋周張難問。雖往復積卷。然兩家位意理",
    "T52n2102_006:0041b27": "在初番。故略其後文旨存義本。",
    "T52n2102_006:0041b28": "謝鎮之書與顧道士",
    "T52n2102_006:0041b29": "[0041b29] 謝鎮之白。敬覽夷夏之論。辯搉一源詳據二",
    "T52n2102_006:0041c01": "典。清辭斐暐宮商有體。玄致亹亹其可味乎。",
    "T52n2102_006:0041c02": "吾不崖管昧竭闚幽宗。苦思探賾無階毫",
    "T52n2102_006:0041c03": "&#x7CE9;。但鏡復逾三味消鄙惑。聊述所懷庶聞",
    "T52n2102_006:0041c04": "後釋。",
    "T52n2102_006:0041c05": "[0041c05] 論始云。佛是老子老子是佛。又以仙化比泥",
    "T52n2102_006:0041c06": "洹長生等無死。爰引世訓以符玄教。纂其辭",
    "T52n2102_006:0041c07": "例蓋以均也。未譏翦華廢犯亦猶蟲讙",
    "T52n2102_006:0041c08": "鳥[曷*舌]非所宜&#x52B9;。請試論之。案周孔以儒墨",
    "T52n2102_006:0041c09": "為典。老莊以辨教明筌。此皆開漸近方。未",
    "T52n2102_006:0041c10": "備洪拓也。且蟲鳥殊類化道本隔。夫欲言",
    "T52n2102_006:0041c11": "之宜先究其由。故人參二儀是謂三才。三才",
    "T52n2102_006:0041c12": "所統豈分夷夏。則知人必人類獸必獸群。近",
    "T52n2102_006:0041c13": "而徵之七珍人之所愛。故華夷同貴。恭敬人",
    "T52n2102_006:0041c14": "之所厚。故九服攸敦。是以關睢之風行乎四",
    "T52n2102_006:0041c15": "國。況大化所陶而不洽三千哉。若據經而言。",
    "T52n2102_006:0041c16": "蓋聞佛興世也。古昔一法萬界同軌。釋迦文",
    "T52n2102_006:0041c17": "初修菩薩時廣化群生。於成佛而有其土。預",
    "T52n2102_006:0041c18": "霑慈澤皆來生我國。我閻浮提也。但久迷生",
    "T52n2102_006:0041c19": "死隨染俗流。暫失正路未悟前覺耳。以聖人",
    "T52n2102_006:0041c20": "俯三達之智。各觀其根知區品不同。故說三",
    "T52n2102_006:0041c21": "乘而接之。原夫。真道唯一法亦不二。今權說",
    "T52n2102_006:0041c22": "有三殊引而同歸。故遊會說法悟者如沙塵。",
    "T52n2102_006:0041c23": "拯沈濟惑無出此法。是以當來過去無邊世",
    "T52n2102_006:0041c24": "界共斯一揆。則知九十有五非其流也明矣。",
    "T52n2102_006:0041c25": "彼乃始言其同而未言其異。故知始之所同",
    "T52n2102_006:0041c26": "者非同。末之所異者非異。將非謬擊瓦釜濫",
    "T52n2102_006:0041c27": "諧黃鍾耶。豈不誣哉。至如全形守祀戴冕垂",
    "T52n2102_006:0041c28": "紳。披氈繞貝埋塵焚火。正始之音婁羅之韻。",
    "T52n2102_006:0041c29": "此俗禮之小異耳。今見在鳥而鳥鳴。在獸而",
    "T52n2102_006:0042a01": "獸呴。抗報萬之一音感異類而殊應。便使夷",
    "T52n2102_006:0042a02": "夏隔化一何混哉。舟枯車溺可以譬彼。夫俗",
    "T52n2102_006:0042a03": "禮者。出乎忠信之薄非道之淳。修淳道者。務",
    "T52n2102_006:0042a04": "在反俗。俗既可反道則可淳。反俗之難故宜",
    "T52n2102_006:0042a05": "祛其甚泰。祛其甚泰必先墮冠削髮方衣去",
    "T52n2102_006:0042a06": "食。墮冠則無世飾之費。削髮則無笄櫛之",
    "T52n2102_006:0042a07": "煩。方衣則不假工於裁制。去食則絕想嗜",
    "T52n2102_006:0042a08": "味。此則為道者日損。豈夷俗之所制。及其敷",
    "T52n2102_006:0042a09": "文奧籍三藏。四含此則為學者日益。豈華風",
    "T52n2102_006:0042a10": "之能造。又云。佛經繁顯道經簡幽。推此而言。",
    "T52n2102_006:0042a11": "是則幽者鑽仰難希。顯則涉求易望。簡必不",
    "T52n2102_006:0042a12": "足以示理。繁則趣會而多津。佛法以有形為",
    "T52n2102_006:0042a13": "空幻。故忘身以濟眾。道法以吾我為真實。故",
    "T52n2102_006:0042a14": "服食以養生。且生而可養。則吸日可與千松",
    "T52n2102_006:0042a15": "比霜。朝菌可與萬椿齊雪耶。必不可也。若深",
    "T52n2102_006:0042a16": "體三界為長。夜之宅有生為大夢之。主則思",
    "T52n2102_006:0042a17": "覺寤之道何貴於形骸。假使形之可練生而",
    "T52n2102_006:0042a18": "不。死此則宗。本異非佛理所。同何以言之。",
    "T52n2102_006:0042a19": "夫神之寓形猶於逆旅。苟趣舍有宜何戀戀",
    "T52n2102_006:0042a20": "於檐宇哉。夫有知之知可形之形。非聖之體。",
    "T52n2102_006:0042a21": "雖復堯孔之生。壽不盈百。大聖泥洹同於知",
    "T52n2102_006:0042a22": "命。是以永劫以來澄練神明。神明既澄照",
    "T52n2102_006:0042a23": "絕有無。名超四句。此則正真終始不易之道",
    "T52n2102_006:0042a24": "也。又刻船者祈心於金質。守株者期情於羽",
    "T52n2102_006:0042a25": "化。故封有而行六度。凝滯而茹靈芝。有封雖",
    "T52n2102_006:0042a26": "乖六度之體。為之或能濟物。凝滯必不羽化。",
    "T52n2102_006:0042a27": "即事何足兼人。尋二源稍&#x8FF9;曠局異懷。居然",
    "T52n2102_006:0042a28": "優劣。如斯之流非可具詰。彼皆自我之近情。",
    "T52n2102_006:0042a29": "非通方之宏識。則知殊俗可以道甄哀哉。玄",
    "T52n2102_006:0042b01": "聖既邈斐然競興。可謂指蟲&#x8FF9;為蒼文。餌螫",
    "T52n2102_006:0042b02": "乳為醍醐。良可哀也。佛道汪洋智量不可以",
    "T52n2102_006:0042b03": "言窮。應&#x8FF9;難以形測其辯有也。則萬相森陳",
    "T52n2102_006:0042b04": "若干峙立。其析無也。則泰山空盡與秋毫",
    "T52n2102_006:0042b05": "俱散。運十力以摧魔。弘四等以濟俗。抗波",
    "T52n2102_006:0042b06": "若之法炬。何幽而不燭。潛三昧之法威。何遠",
    "T52n2102_006:0042b07": "而不伏。寧疑夷夏不&#x52B9;哉。",
    "T52n2102_006:0042b08": "重書與顧道士",
    "T52n2102_006:0042b09": "[0042b09] 謝鎮之白。猥辱反釋究詳淵。況既和光道佛",
    "T52n2102_006:0042b10": "而涇渭釋李。觸類長之爰至碁奕。敷佛彌過",
    "T52n2102_006:0042b11": "精旨愈昧。夫飾樻賀珍曜夜不集。所謂",
    "T52n2102_006:0042b12": "馳走滅跡跳動息影焉可免乎。循雅論所據。",
    "T52n2102_006:0042b13": "正以蟲鳥異類夷夏殊俗。余以三才均統人",
    "T52n2102_006:0042b14": "理是一。俗訓小殊法教大同。足下答云。存",
    "T52n2102_006:0042b15": "乎周易非胡書所擬。便謂素旗已舉不復申",
    "T52n2102_006:0042b16": "檢。玄旍為素麾。異乎曹子之觀旗。輒復略",
    "T52n2102_006:0042b17": "諸近要以標大歸。然髻珠雖隱暮四易顯。聊",
    "T52n2102_006:0042b18": "以寄謔儻不貽忤。夫太極剖判兩儀妄搆。五",
    "T52n2102_006:0042b19": "陰合興形識謬彰。識以流染因結。形以愛滯",
    "T52n2102_006:0042b20": "緣生。爰皇之前民多專愚。專愚則巢居穴處",
    "T52n2102_006:0042b21": "飲血茹毛。君臣父子自相胡越。猶如禽",
    "T52n2102_006:0042b22": "獸。又比童蒙道教所不入。仁義所未移。及",
    "T52n2102_006:0042b23": "其沈欲淪波觸崖思濟。思濟則祈善。祈善則",
    "T52n2102_006:0042b24": "聖應。夫聖者何耶。感物而遂通者也。夫通不",
    "T52n2102_006:0042b25": "自通感不自感。感恒在此通每自彼。自彼而",
    "T52n2102_006:0042b26": "言懸鏡高堂。自此而言萬像斯歸。故知天竺",
    "T52n2102_006:0042b27": "者。居娑婆之正域。處淳善之嘉會。故能感通",
    "T52n2102_006:0042b28": "於至聖土中。於三千聖應既彼聲被。則此&#x89A9;",
    "T52n2102_006:0042b29": "日月之明。何假離朱之察聞雷霆之音。奚事",
    "T52n2102_006:0042c01": "子野之聽。故卑高殊物不嫌同道。左右兩儀",
    "T52n2102_006:0042c02": "無害天均。無害天均則雲行法教。不嫌同道。",
    "T52n2102_006:0042c03": "則雨施夷夏。夫道者一也。形者二也。道者真",
    "T52n2102_006:0042c04": "也。形者俗也。真既猶一俗亦猶二。盡二得一",
    "T52n2102_006:0042c05": "宜一其法。滅俗歸真必其違俗。是以如來",
    "T52n2102_006:0042c06": "制軌玄劫同風。假令孔老是佛則為韜光潛",
    "T52n2102_006:0042c07": "導匡救偏心。立仁樹義將順近情。是以全形",
    "T52n2102_006:0042c08": "守祀恩接六親。攝生養性自我外物。乃為盡",
    "T52n2102_006:0042c09": "美不為盡善。蓋是有崖之制未鞭其後也。何",
    "T52n2102_006:0042c10": "得擬道菩提比聖牟尼。佛教敷明要而能博。",
    "T52n2102_006:0042c11": "則精&#x758E;兩汲。精&#x758E;兩汲則剛柔一致。是以清",
    "T52n2102_006:0042c12": "津幽暢誠規可準。夫以規為圓者易。以手為",
    "T52n2102_006:0042c13": "圓者難。將不捨其所難。從其所易耶。道家",
    "T52n2102_006:0042c14": "經籍簡陋多生。穿鑿至如靈寶妙真。採撮法",
    "T52n2102_006:0042c15": "華制用尤拙。及如上清黃庭所尚。服食咀石",
    "T52n2102_006:0042c16": "餐霞。非徒法不可&#x52B9;道亦難同。其中可長。唯",
    "T52n2102_006:0042c17": "在五千之道全無為用。無為用未能違有。",
    "T52n2102_006:0042c18": "遣有為懷靈芝。何養佛家三乘所引九流均",
    "T52n2102_006:0042c19": "接。九流均接則動靜斯得。禪通之理是三中",
    "T52n2102_006:0042c20": "之一耳。非其極也。禪經微妙境相精深。以此",
    "T52n2102_006:0042c21": "締真尚不能至。今云。道在無為得一而已。無",
    "T52n2102_006:0042c22": "為得一是則玄契千載。玄契不載不俟高唱。",
    "T52n2102_006:0042c23": "夫明宗引會導達風流者。若當廢學精思不",
    "T52n2102_006:0042c24": "亦怠哉。豈道教之筌耶。敬尋所辯非徒止",
    "T52n2102_006:0042c25": "不解佛。亦不解道也。",
    "T52n2102_006:0042c26": "反亂一首聊酬啟齒",
    "T52n2102_006:0042c27": "[0042c27] 亂曰。運往兮韜明。玄聖兮幽翳。長夜兮悠",
    "T52n2102_006:0042c28": "悠。眾星兮晢晢。大暉灼兮昇曜。列宿奄兮",
    "T52n2102_006:0042c29": "消蔽。夫輪捔兮殊材。歸敷繩兮一制。苟專",
    "T52n2102_006:0043a01": "迷兮不悟。增上驚兮遠逝。卞和慟兮[泳-永+荊]側。",
    "T52n2102_006:0043a02": "豈偏尤兮楚厲。良芻蔑兮波若焉。相責兮智",
    "T52n2102_006:0043a03": "慧。"
}