{
    "T13n0397_039:0261c02": "大方等大集經卷第三十九",
    "T13n0397_039:0261c04": "隋天竺三藏那連提耶舍譯",
    "T13n0397_039:0261c05": "日藏分惡業集品第五",
    "T13n0397_039:0261c06": "爾時，世尊告憍陳如言：「善男子！彼智德峯王",
    "T13n0397_039:0261c07": "如來，愍此世界五濁眾生及天人故，命彼焰",
    "T13n0397_039:0261c08": "德藏菩薩摩訶薩送此欲來，為欲安樂諸眾",
    "T13n0397_039:0261c09": "生故。」時憍陳如重白佛言：「世尊！如是，如是！",
    "T13n0397_039:0261c10": "惟願如來廣演分別一切世間不可樂想、食",
    "T13n0397_039:0261c11": "不淨想，若佛宣說不可樂想食不淨想，眾生",
    "T13n0397_039:0261c12": "聞者能捨欲貪不著諸味。世尊！若有眾生能",
    "T13n0397_039:0261c13": "於諸欲及飲食中皆生怖畏，於此二事生厭",
    "T13n0397_039:0261c14": "離心，苦切呵責應修清淨，當知是人越流轉",
    "T13n0397_039:0261c15": "河速到彼岸，能得解脫諸有繫縛。」佛言：「憍陳",
    "T13n0397_039:0261c16": "如！如汝所說，一切世間不可樂想、食不淨等，",
    "T13n0397_039:0261c17": "對諸天人及餘大眾，如智德峯王如來無願",
    "T13n0397_039:0261c18": "順陀羅尼焰德藏菩薩摩訶薩所送，汝至心",
    "T13n0397_039:0261c19": "受。」憍陳如言：「唯然，世尊！我今諦聽。」佛語憍陳",
    "T13n0397_039:0261c20": "如：「云何名為一切世間不可樂想？憍陳如！言",
    "T13n0397_039:0261c21": "世間者凡有二種：一者、眾生世間；二者、器世",
    "T13n0397_039:0261c22": "間。「云何名為眾生世間？所謂五趣眾生：天、人、",
    "T13n0397_039:0261c23": "餓鬼、畜生、地獄，此名五趣眾生世間。器世間",
    "T13n0397_039:0261c24": "者，欲界之中有二十處，色界十六，無色有四。",
    "T13n0397_039:0261c25": "此四十種，名器世間眾生住處。欲界之中有",
    "T13n0397_039:0261c26": "二十處者：第一謂於八大地獄，一一地獄四",
    "T13n0397_039:0261c27": "面各有十六隔子以為眷屬周匝圍遶，彼中",
    "T13n0397_039:0261c28": "觀察生不樂想。「云何名為八大地獄？一名、一",
    "T13n0397_039:0261c29": "死一活地獄；二名、黑繩地獄；三名、眾合地獄；",
    "T13n0397_039:0262a01": "四名、叫喚地獄；五名、大叫喚地獄；六名、熱地",
    "T13n0397_039:0262a02": "獄；七名、大熱地獄；八名、阿鼻地獄。若過去、未",
    "T13n0397_039:0262a03": "來及現在世有諸眾生，自身口意造諸惡業，",
    "T13n0397_039:0262a04": "故生於彼大地獄中，經無量劫備受種種百",
    "T13n0397_039:0262a05": "千苦惱。彼地獄中設覩妙色，以心逼切不生",
    "T13n0397_039:0262a06": "樂想，以見因緣無樂想故復生大苦。如是轉",
    "T13n0397_039:0262a07": "轉從一地獄至一地獄，苦中極苦不可堪忍",
    "T13n0397_039:0262a08": "不可言說。若耳聞聲及鼻嗅香、舌甞其味、身",
    "T13n0397_039:0262a09": "中覺觸、心緣諸法亦復如是。彼一切心不愛",
    "T13n0397_039:0262a10": "不樂不曾歡喜，一切不好無一可意，身常火",
    "T13n0397_039:0262a11": "然、食熱鐵丸、飲融銅汁，所有觸處悉皆是火，",
    "T13n0397_039:0262a12": "不可忍耐極大苦受。彼諸眾生以其惡業未",
    "T13n0397_039:0262a13": "畢盡故如是不死，乃至一切未受果報，亦彼",
    "T13n0397_039:0262a14": "中生，次復人中身口意行造惡業故亦彼中",
    "T13n0397_039:0262a15": "受。憍陳如！世間眾生多樂於樂、不樂辛苦，彼",
    "T13n0397_039:0262a16": "地獄中誰欲樂入？此名最初惡業地獄眾生",
    "T13n0397_039:0262a17": "所住之處，智慧之人觀是事已生不樂想。「憍",
    "T13n0397_039:0262a18": "陳如！何者名為第二所居畜生生處，觀察彼",
    "T13n0397_039:0262a19": "已生不樂想？憍陳如！畜生之中身有差別，或",
    "T13n0397_039:0262a20": "有眾生其身大者，如析一毛以為百分，如一",
    "T13n0397_039:0262a21": "分許，有於如是不可思議微細之身。復有眾",
    "T13n0397_039:0262a22": "生身如窓中遊塵，復有眾生身如十千由旬。",
    "T13n0397_039:0262a23": "復有眾生壽命如一時頃，復有眾生壽命如",
    "T13n0397_039:0262a24": "七時頃，復有眾生壽命一劫，乃至百劫千萬",
    "T13n0397_039:0262a25": "億劫。以惡業故在彼中生，不樂善法不種善",
    "T13n0397_039:0262a26": "根，無有法行亦無智慧，無慚無愧無慈悲",
    "T13n0397_039:0262a27": "心，常受苦惱生大怖畏，各各互生相害之心，",
    "T13n0397_039:0262a28": "遠離一切諸善之法，常行不善無明黑暗，嶮",
    "T13n0397_039:0262a29": "惡道中造地獄業，起瞋忿心不樂福德。是報",
    "T13n0397_039:0262b01": "熟時惡道中受，下身下心生如是處，常受種",
    "T13n0397_039:0262b02": "種飢渴寒熱捶打乘騎，負重困乏領穿脊破，",
    "T13n0397_039:0262b03": "蚊虻毒蟲競相唼食，如是苦惱無量無邊。何",
    "T13n0397_039:0262b04": "有智人樂於彼處？智慧之人觀是事已，於畜",
    "T13n0397_039:0262b05": "生中不生樂想，是名第二惡業眾生畜生住",
    "T13n0397_039:0262b06": "處。「憍陳如！云何名為第三所居餓鬼生處，觀",
    "T13n0397_039:0262b07": "察彼處生不樂想？憍陳如！餓鬼之中身有差",
    "T13n0397_039:0262b08": "別，或有餓鬼身長一尺，或有餓鬼身量如人，",
    "T13n0397_039:0262b09": "或有身如千踰闍那，或復有鬼身如雪山。彼",
    "T13n0397_039:0262b10": "諸餓鬼裸形無衣，被髮自纏黑瘦羸瘠，唯皮",
    "T13n0397_039:0262b11": "裹骨肉血都無，身體麁澁猶如枯樹，恒苦飢",
    "T13n0397_039:0262b12": "渴思念食飲常不能得，口內火然焰出於外。",
    "T13n0397_039:0262b13": "心常瞋忿無有慈悲，熱悶慞惶求涼不得。又",
    "T13n0397_039:0262b14": "為飢渴之所逼切，飲銷銅汁食燒鐵丸，及諸",
    "T13n0397_039:0262b15": "熱惡臭爛膿血，熱屎熱尿熱[麩夫+少]熱漿，及諸熱",
    "T13n0397_039:0262b16": "風或復熱雨，一切草木江海河池，樹葉華果",
    "T13n0397_039:0262b17": "所食之物，求覓甚難恒不能得。設復得之或",
    "T13n0397_039:0262b18": "經千年或百千年，如是壽命常受苦惱，行住",
    "T13n0397_039:0262b19": "坐臥黑闇無明。何有智人樂於彼者？智慧之",
    "T13n0397_039:0262b20": "人觀是事已，於餓鬼中不生樂想，是名第三",
    "T13n0397_039:0262b21": "惡業眾生餓鬼居處。「憍陳如！云何名為第四",
    "T13n0397_039:0262b22": "人間所居之處，觀察彼處不生樂想？憍陳如！",
    "T13n0397_039:0262b23": "有智之人次觀人中，一切皆有種種諸苦，所",
    "T13n0397_039:0262b24": "謂生苦、老苦、病苦、死苦、愛別離苦、怨憎會苦、",
    "T13n0397_039:0262b25": "求不得苦、五盛陰苦；飢苦渴苦、貪苦瞋苦妬",
    "T13n0397_039:0262b26": "嫉等苦；妄言綺語兩舌等苦，惡口罵詈誹謗",
    "T13n0397_039:0262b27": "等苦；寒苦熱苦惡風惡雨疫蝗等苦，毒惡禽",
    "T13n0397_039:0262b28": "獸傷害等苦，惡世惡王牢獄等苦，貧窮下賤",
    "T13n0397_039:0262b29": "短命等苦。既念此苦更生重苦，緣苦生苦還",
    "T13n0397_039:0262c01": "造苦因，於未來身復受苦報，如是轉轉無量",
    "T13n0397_039:0262c02": "無邊，受諸辛苦無有窮盡。何有智者樂於彼",
    "T13n0397_039:0262c03": "中？是名第四眾生人中居處，智慧之人觀是",
    "T13n0397_039:0262c04": "事已，於人道中不生樂想。「憍陳如！云何名為",
    "T13n0397_039:0262c05": "第五所居欲天生處，觀察彼處生不樂想？憍",
    "T13n0397_039:0262c06": "陳如！有智之人觀初欲界有於六天，是中眾",
    "T13n0397_039:0262c07": "生常樂欲事欲愛所纏，所受果報差別不等",
    "T13n0397_039:0262c08": "生於苦受，或復果報勝劣不同，或上或下，其",
    "T13n0397_039:0262c09": "下果報見上果報，恥媿羞慚常生苦受，或於",
    "T13n0397_039:0262c10": "過去修福來者今得生此，果報將終福德欲",
    "T13n0397_039:0262c11": "盡，如是念時則生苦受。或復種種有所為作，",
    "T13n0397_039:0262c12": "勤勞辛苦故生苦受，或所愛人翫弄之物，分",
    "T13n0397_039:0262c13": "張離散故生苦受，一切福德果報畢盡，見好",
    "T13n0397_039:0262c14": "處所心生愛樂，既不得往生大苦受。又知業",
    "T13n0397_039:0262c15": "行速墮惡道畜生、餓鬼及地獄中，以如是故",
    "T13n0397_039:0262c16": "倍大苦受。如是種種無量諸苦，何有智者樂",
    "T13n0397_039:0262c17": "於彼處？此名第五欲界六天受報處所，智慧",
    "T13n0397_039:0262c18": "之人觀是事已，於彼欲天不生樂想。「復次，憍",
    "T13n0397_039:0262c19": "陳如！云何名為色天中不生樂想？智慧之人",
    "T13n0397_039:0262c20": "觀彼色界十六住處一切諸天，修於世禪得",
    "T13n0397_039:0262c21": "生於彼，因既有為是有漏法，苦未盡故，不得",
    "T13n0397_039:0262c22": "寂滅心意快樂，及於種種其餘勝樂，是故苦",
    "T13n0397_039:0262c23": "受。又未到於樂彼岸故，是故在此苦流轉中",
    "T13n0397_039:0262c24": "不知出道。以是義故三惡趣中未得解脫，是",
    "T13n0397_039:0262c25": "故苦受。何有智者樂於彼處？此名第六有漏",
    "T13n0397_039:0262c26": "色天，智慧之人觀是事已，於彼色天不生樂",
    "T13n0397_039:0262c27": "想。「復次，憍陳如！智者觀彼色界眾生，如是修",
    "T13n0397_039:0262c28": "習無漏禪故得住彼天，以未具足滿八正道，",
    "T13n0397_039:0262c29": "是故苦受。為八正道欲滿足故精勤方便，是",
    "T13n0397_039:0263a01": "故苦受。一切無學三摩提地心未得故，生於",
    "T13n0397_039:0263a02": "苦受。彼辟支佛諸陀羅尼未自在得，故生苦",
    "T13n0397_039:0263a03": "受。於諸如來三昧境界未自在得，故生苦受。",
    "T13n0397_039:0263a04": "一切眾生境界皆苦，如是眾生於色界中，若",
    "T13n0397_039:0263a05": "欲雙頭入般涅槃，如上所說種種諸苦具足",
    "T13n0397_039:0263a06": "受之。何有智者樂於彼處？是名第七無漏色",
    "T13n0397_039:0263a07": "天，智慧之人觀是事已，於色天中不生樂想。",
    "T13n0397_039:0263a08": "「復次，憍陳如！云何名為觀無色天不生樂想？",
    "T13n0397_039:0263a09": "智慧之人觀無色界四種天處，以能修習有",
    "T13n0397_039:0263a10": "漏三昧故得生彼，一切漏中未得解脫是故",
    "T13n0397_039:0263a11": "生苦。一切學地及無學地未得自在，是故生",
    "T13n0397_039:0263a12": "苦。不得聽聞諸佛正法，是故生苦。一切愛欲",
    "T13n0397_039:0263a13": "未畢竟斷，於流轉中不得自在，是故生苦。彼",
    "T13n0397_039:0263a14": "處壽終不得勝趣生於邪見，如是大苦。一切",
    "T13n0397_039:0263a15": "三惡煩惱業道未能永斷，如是生苦。一切三",
    "T13n0397_039:0263a16": "惡道中未得度脫，如是生苦。何有智者樂於",
    "T13n0397_039:0263a17": "彼中？是名第八無色四天，智慧之人觀是事",
    "T13n0397_039:0263a18": "已，於無色天不生樂想，故得出於一切有獄，",
    "T13n0397_039:0263a19": "及離一切諸有中生。如是八種和合觀時，智",
    "T13n0397_039:0263a20": "慧之人乃能獲得，雖不生心而常至心修八",
    "T13n0397_039:0263a21": "正道。憍陳如！此則名為一切世間不可樂想。",
    "T13n0397_039:0263a22": "「復次，憍陳如！言世間者即名為行。云何智者",
    "T13n0397_039:0263a23": "於行世中不生樂想？行有三種。何者是三？一",
    "T13n0397_039:0263a24": "者、身行；二者、口行；三者、意行。云何身行？身行",
    "T13n0397_039:0263a25": "者謂氣息入出，是名身行。云何口行？口行",
    "T13n0397_039:0263a26": "者所謂覺觀言說，是名口行。云何意行？意",
    "T13n0397_039:0263a27": "行者名為想受，是名意行，是名三行。此三",
    "T13n0397_039:0263a28": "種行其相如是，一切眾生一種心想，智者云",
    "T13n0397_039:0263a29": "何能分別知於身口意生不樂想？智者觀身",
    "T13n0397_039:0263b01": "出入氣息取九十九，數時深觀息之涼煖和",
    "T13n0397_039:0263b02": "合方便，一切身分出入氣息。彼一切身出入",
    "T13n0397_039:0263b03": "氣息從口鼻中，乃至一切毛孔道中氣息出",
    "T13n0397_039:0263b04": "入。是人觀息諦知是息，本無有生亦無有",
    "T13n0397_039:0263b05": "滅。若本來無今始有者，是無常想、無決定",
    "T13n0397_039:0263b06": "相，如水上泡、如空中霆。如是觀時一切行中",
    "T13n0397_039:0263b07": "得身行相，觀如是相從何因緣？即知是相因",
    "T13n0397_039:0263b08": "於覺觀。覺觀之性本無今有，是故無常、是可",
    "T13n0397_039:0263b09": "斷法、是解脫法。而是覺觀因妄心生，而此心",
    "T13n0397_039:0263b10": "性本無今有，本無今有是無常相、可破壞相、",
    "T13n0397_039:0263b11": "無歸依相、無有物相、無有我相、無有實相。",
    "T13n0397_039:0263b12": "作是觀時於諸行中心則生悔，能修世間不",
    "T13n0397_039:0263b13": "可樂想。「復次，智者若能深觀如是三世，則能",
    "T13n0397_039:0263b14": "永斷一切煩惱十二入等，能淨正見斷除流",
    "T13n0397_039:0263b15": "轉相續之法，成平直道正聚所攝。作如是等",
    "T13n0397_039:0263b16": "方便修時，決定能得須陀洹果乃至阿羅漢",
    "T13n0397_039:0263b17": "果。憍陳如！是名智者於諸行中得不樂想，以",
    "T13n0397_039:0263b18": "是義故名不樂想方便攀緣。「復次，憍陳如！云",
    "T13n0397_039:0263b19": "何智者觀所著衣作不樂想？憍陳如！若智慧",
    "T13n0397_039:0263b20": "人觀於衣裳，或造或縫或割或染，及成就已",
    "T13n0397_039:0263b21": "在其身邊，或見或摩或著或脫，如是想念此",
    "T13n0397_039:0263b22": "如人皮，見新色衣作血塗想，諸惡臭蟲之所",
    "T13n0397_039:0263b23": "居停，蚊虻蟣虱不淨充滿。智者見已不生樂",
    "T13n0397_039:0263b24": "心。如是，憍陳如！此名智人於衣服中得不樂",
    "T13n0397_039:0263b25": "想。「憍陳如！云何名為智慧之人觀於食中得",
    "T13n0397_039:0263b26": "不樂想？憍陳如！若有行者執持鉢時作如是",
    "T13n0397_039:0263b27": "想，此之皿器如剝髮皮膿血所污，不淨髑",
    "T13n0397_039:0263b28": "髏爛臭可惡，諸蠅[月*且]藪遍滿其中無可貪者。",
    "T13n0397_039:0263b29": "若見食時，應觀是食如死屍蟲穢惡充遍；若",
    "T13n0397_039:0263c01": "得[麩夫+少]者作如是觀，此[麩夫+少]糏塵猶如骨末；若",
    "T13n0397_039:0263c02": "得於餅，應觀是餅作人皮想；如是得臛或復",
    "T13n0397_039:0263c03": "得漿，得粥得羹如是想念，此如膿血或大小",
    "T13n0397_039:0263c04": "便，或如人脂或如人腦；若得種種眾雜菜茹，",
    "T13n0397_039:0263c05": "復作是觀，此如馬髦或如人髮；若得蘿蔔虀",
    "T13n0397_039:0263c06": "者，復作是念此如人齒；若得肉者，作如是念",
    "T13n0397_039:0263c07": "此如人肉；得白石蜜或黃石蜜，或蒱桃飲",
    "T13n0397_039:0263c08": "或石榴漿，乳酪醍醐生熟蘇等，作如是念",
    "T13n0397_039:0263c09": "此如人血，或如人膿或涕或涎腦髓唾等，如",
    "T13n0397_039:0263c10": "是惡露臭處難看。智慧之人於是食中不生",
    "T13n0397_039:0263c11": "樂想。「復次，憍陳如！云何智人於房舍中生不",
    "T13n0397_039:0263c12": "樂想？智者如是入諸堂宇房廊屋室或樓閣",
    "T13n0397_039:0263c13": "中，入已思惟應生怖畏：『我今入此外有四門，",
    "T13n0397_039:0263c14": "如大地獄焚燒我身。若見屋樑椽柱脊檁，如",
    "T13n0397_039:0263c15": "是觀察此之材木共相牚柱，猶如人身一切",
    "T13n0397_039:0263c16": "碎骨。見泥泥壁如肉覆骸，見畫莊嚴如血塗",
    "T13n0397_039:0263c17": "漫。』又觀種種床蓐鋪席猶如人皮，又觀坐臥",
    "T13n0397_039:0263c18": "眠止處所，或如骨鎖或如死人。如是種種飲",
    "T13n0397_039:0263c19": "服湯藥丸散煎膏，皆作是想起諸厭離。「憍陳",
    "T13n0397_039:0263c20": "如！是名智人一切食中得不樂想。如是念已",
    "T13n0397_039:0263c21": "得何利益？即能獲得三種順忍。何者三忍？",
    "T13n0397_039:0263c22": "謂空順忍、無相順忍、無願順忍。是人如是得",
    "T13n0397_039:0263c23": "三忍已樂修空想，因修空想住是空中，見一",
    "T13n0397_039:0263c24": "切法悉皆是空，入是空已復得利益，能知生",
    "T13n0397_039:0263c25": "滅方便利行，如是陰界無常苦空無我不淨，",
    "T13n0397_039:0263c26": "見十八界及十二入，乃至四諦十二因緣，一",
    "T13n0397_039:0263c27": "切法性苦空無常及以無我。如是念已，得須",
    "T13n0397_039:0263c28": "陀洹果乃至阿羅漢果，得解脫相。「復次，憍陳",
    "T13n0397_039:0263c29": "如！此三摩提無學解脫，如是利益一切世間",
    "T13n0397_039:0264a01": "不生樂想，善能除斷一切欲貪一切色貪及",
    "T13n0397_039:0264a02": "非色貪，一切疑慢，一切調戲，一切無明，又",
    "T13n0397_039:0264a03": "能安置於無學地。「憍陳如！此名二種一切世",
    "T13n0397_039:0264a04": "間不可樂想。如是種種名具足滿無願順陀",
    "T13n0397_039:0264a05": "羅尼微妙之義，此陀羅尼有大勢力，能除欲",
    "T13n0397_039:0264a06": "色非色調慢，能證盡智及無生智，能裂一",
    "T13n0397_039:0264a07": "切黑暗羅網，能捨一切苦惱重擔。以我說此",
    "T13n0397_039:0264a08": "大集經故，彼智德峯王如來命焰德藏菩薩",
    "T13n0397_039:0264a09": "摩訶薩手中送此無願順陀羅尼欲來。「憍陳",
    "T13n0397_039:0264a10": "如！是陀羅尼能摧一切諸惡魔等，能勝一切",
    "T13n0397_039:0264a11": "毒害龍眾，諸天敬信倍更歡喜，夜叉順奉生",
    "T13n0397_039:0264a12": "大踊悅，諸阿修羅內心怖畏。又能恐懼迦樓",
    "T13n0397_039:0264a13": "羅王，令緊那羅生於愛樂，摩睺羅伽自然攝",
    "T13n0397_039:0264a14": "伏，能破一切邪見外道，令剎利王生歡喜心，",
    "T13n0397_039:0264a15": "諸婆羅門信心增長。又令毘舍及首陀羅悉",
    "T13n0397_039:0264a16": "生歡喜，能令多欲女人貪心止息。令多聞者",
    "T13n0397_039:0264a17": "進益受持，坐禪行人樂阿蘭若。能除一切種",
    "T13n0397_039:0264a18": "種諸患，能却一切鬪諍怨家，飢饉非時外賊",
    "T13n0397_039:0264a19": "橫死，惡風雹雨暴水災霜，寒熱苦辛麁澁味",
    "T13n0397_039:0264a20": "觸，如是變怪悉能消除，光讚大乘紹三寶種，",
    "T13n0397_039:0264a21": "照曜佛母竪立法幢，安慰流轉怖畏眾生，此",
    "T13n0397_039:0264a22": "名微妙無願順陀羅尼。」說是法時，無量無數",
    "T13n0397_039:0264a23": "阿僧祇眾生遠塵離垢得法眼淨，九十八頻",
    "T13n0397_039:0264a24": "婆羅人得阿羅漢果，八那由他眾生得彼無",
    "T13n0397_039:0264a25": "願順陀羅尼，無量無數阿僧祇眾生發阿耨",
    "T13n0397_039:0264a26": "多羅三藐三菩提心得不退轉，五百八十萬",
    "T13n0397_039:0264a27": "眾生得無生法忍。爾時，一切無量大眾、天、龍",
    "T13n0397_039:0264a28": "夜叉、羅剎、阿修羅、迦樓羅、緊那羅、摩睺羅伽、",
    "T13n0397_039:0264a29": "餓鬼、毘舍遮、鳩槃茶、富單那、迦吒富單那、人、",
    "T13n0397_039:0264b01": "非人等，異口同音俱稱讚言：「善哉，善哉！大聖",
    "T13n0397_039:0264b02": "世尊！不可思議！最大最妙不可思議！如來世",
    "T13n0397_039:0264b03": "尊得無礙智，明見我等於此阿耨多羅三藐",
    "T13n0397_039:0264b04": "三菩提中敢有不發歡喜心者。世尊如來知",
    "T13n0397_039:0264b05": "諸眾生，善知諸根、知諸煩惱，知諸方便、知到",
    "T13n0397_039:0264b06": "彼岸，能令眾生充足法味，能令眾生見八聖",
    "T13n0397_039:0264b07": "道，能除眾生擔苦之擔，能與眾生樂擔令擔，",
    "T13n0397_039:0264b08": "我今一切天、龍、夜叉、阿修羅、迦樓羅、緊那羅、",
    "T13n0397_039:0264b09": "摩睺羅伽等一切合掌，各各如是齊心唱言：",
    "T13n0397_039:0264b10": "『在在處處有佛世尊，說此四種無願順忍陀",
    "T13n0397_039:0264b11": "羅尼處，乃至國王、大臣、長者、沙門、婆羅門、毘",
    "T13n0397_039:0264b12": "舍等眾，有能書寫置此經處，或復有人能讀",
    "T13n0397_039:0264b13": "能誦講說之者，如是等處我等衛護加助威",
    "T13n0397_039:0264b14": "神，有所求須一切供養，禮拜供給彼說法人，",
    "T13n0397_039:0264b15": "不令乏少無有衰秏，不如意事一切怨家不",
    "T13n0397_039:0264b16": "能得便，一切資生常使具足。身無病惱得歡",
    "T13n0397_039:0264b17": "喜心，樂於法者我如是護。彼人終不更生惡",
    "T13n0397_039:0264b18": "道，以是因緣成於法器，一切供養得具足滿。』」",
    "T13n0397_039:0264b19": "佛言：「善哉，善哉！諸大檀越！汝等今者，欲護大",
    "T13n0397_039:0264b20": "法，因護法故三寶不斷，未來之世當得無量",
    "T13n0397_039:0264b21": "福德果報。」爾時，長老舍利弗於大眾中即從",
    "T13n0397_039:0264b22": "座起，一心合掌前白佛言：「世尊！德華藏佛遣",
    "T13n0397_039:0264b23": "虛空藏菩薩摩訶薩所送奢摩裴多悉帝那",
    "T13n0397_039:0264b24": "惡業眾生不信心者令彼睡眠陀羅尼欲。我",
    "T13n0397_039:0264b25": "及一切世間天人欲得聞知，唯願如來廣為",
    "T13n0397_039:0264b26": "宣說。」佛告舍利弗：「諦聽，諦聽！善思念之。我當",
    "T13n0397_039:0264b27": "為汝廣分別說德華藏佛所送淨陀羅尼欲。",
    "T13n0397_039:0264b28": "彼佛如來為於此土諸眾生等薄少善根多諸",
    "T13n0397_039:0264b29": "煩惱，以煩惱故起四倒心樂著我想，著我想",
    "T13n0397_039:0264c01": "故顛倒迷惑，流轉生死失八正道，是故彼佛",
    "T13n0397_039:0264c02": "送此欲來。「舍利弗！一切眾生實無有我，此土",
    "T13n0397_039:0264c03": "眾生顛倒心故橫生我想。舍利弗！智慧之人",
    "T13n0397_039:0264c04": "深自觀察知無有我。作是觀時，則破四倒。舍",
    "T13n0397_039:0264c05": "利弗！云何智者觀於無我？所謂觀身諦知無",
    "T13n0397_039:0264c06": "我。何以故？以和合故。「復次，觀眼亦無有我。",
    "T13n0397_039:0264c07": "何以故？眼識初生，如是觀察至心思惟，或",
    "T13n0397_039:0264c08": "見種種服飾、衣裳、鋪臥、床蓐，結加趺坐。坐",
    "T13n0397_039:0264c09": "已攝念，一切六根不相捨行，心不捨故如是",
    "T13n0397_039:0264c10": "可見。而此眼根四大合生，筋連水滿餘不能",
    "T13n0397_039:0264c11": "動。若眼轉時但是風力，風故能轉。而彼風性",
    "T13n0397_039:0264c12": "因於虛空，出入根中左右迴轉，根清淨故",
    "T13n0397_039:0264c13": "則能明見，而彼虛空性無所有無有依止，不",
    "T13n0397_039:0264c14": "可捉持亦不可說。若無所有不可說者，即是",
    "T13n0397_039:0264c15": "無我，是故虛空實無有我。是空中風亦復無",
    "T13n0397_039:0264c16": "物，以無物故不可宣說，是故無我。是風因緣",
    "T13n0397_039:0264c17": "亦入根中左旋右轉清淨照了，彼風吹幻",
    "T13n0397_039:0264c18": "亦不可捉亦不可說，離於我所覓不可得。如",
    "T13n0397_039:0264c19": "是眼中地界牢固，如尼拘陀子，至心諦觀，觀",
    "T13n0397_039:0264c20": "已拔出，碎末為塵吹令飛散，如是推求永不",
    "T13n0397_039:0264c21": "見我，如是決定知無有我。此地界中分析無",
    "T13n0397_039:0264c22": "我，彼地地相但有名字，不可捉持無我無主。",
    "T13n0397_039:0264c23": "如是次第觀察水界及以火界，猶如風界如",
    "T13n0397_039:0264c24": "是思惟。既思惟已，定知無我，故不復疑眼大",
    "T13n0397_039:0264c25": "中我。是故當知，眼之四大一切無物不可宣",
    "T13n0397_039:0264c26": "說，是故無我。「若復有言眼識因緣故有我者，",
    "T13n0397_039:0264c27": "是義不然。何以故？眼中無我色亦如是，而和",
    "T13n0397_039:0264c28": "合中亦復無我，和合因緣生於眼識，如是識",
    "T13n0397_039:0264c29": "中亦復無我。風中空中悉亦無我，如是推覓",
    "T13n0397_039:0265a01": "竟不可得。此識但是十二因緣循環流轉，離",
    "T13n0397_039:0265a02": "十二因緣識不可見。但因識生名色名為名",
    "T13n0397_039:0265a03": "色，名色因緣故六入生，六入因緣故觸生，",
    "T13n0397_039:0265a04": "觸因緣故受生，受因緣故愛生，愛因緣故取",
    "T13n0397_039:0265a05": "生，取因緣故有生，有因緣故生生，生因緣故",
    "T13n0397_039:0265a06": "則有衰老及以病死。「如是等法因眼識生，而",
    "T13n0397_039:0265a07": "是眼識非東方來，南西北方四維上下亦復",
    "T13n0397_039:0265a08": "如是，所因之念生眼識者，是念亦滅眼識不",
    "T13n0397_039:0265a09": "住。第二念中亦不語念：汝住我滅。而是滅法，",
    "T13n0397_039:0265a10": "亦復非去至十方面，亦復不專一處住止，是",
    "T13n0397_039:0265a11": "故諸法因緣故生。「若離因緣則不得生，因因",
    "T13n0397_039:0265a12": "緣生，因因緣滅，如是因緣名相續法。是故當",
    "T13n0397_039:0265a13": "知，實無有我而是因緣，亦無作者、無有受者、",
    "T13n0397_039:0265a14": "無有起者、無他起者，是故無我。若無我者，",
    "T13n0397_039:0265a15": "我既是空我所亦空。何以故然？體性爾故。是",
    "T13n0397_039:0265a16": "故眼性無我我所，無有積聚非合非散，即生",
    "T13n0397_039:0265a17": "滅故。一切諸法亦復如是，一切法性無取無",
    "T13n0397_039:0265a18": "捨，非羅漢作，亦復非是辟支佛作，非菩薩",
    "T13n0397_039:0265a19": "作、非如來作。如眼識空，一切法空亦復如是，",
    "T13n0397_039:0265a20": "離我無我空故不見。作是觀察無相無願三",
    "T13n0397_039:0265a21": "種解脫空門之時，悉能除斷一切慳貪及諸",
    "T13n0397_039:0265a22": "煩惱。如是念已，或有得於須陀洹果、阿羅漢",
    "T13n0397_039:0265a23": "果，觀眼既然，耳鼻舌中亦復如是。「復次，行者",
    "T13n0397_039:0265a24": "知身無我，次觀於髮，析一一毛以為百分，燒",
    "T13n0397_039:0265a25": "使成灰風吹散滅。如是一髮體性既空，行人",
    "T13n0397_039:0265a26": "心疑自然明了。何以故？一髮之中不見有我，",
    "T13n0397_039:0265a27": "如是皮中、肉中、血中、唾中、涕中、腸中、腦中、骨中、",
    "T13n0397_039:0265a28": "髓中，筋脈甲爪喘息冷煖，上下諸風壽命名",
    "T13n0397_039:0265a29": "字皆無有我，直以因緣共相和合故名為身。",
    "T13n0397_039:0265b01": "如是思惟至心觀已，知身觸因故生身識，識",
    "T13n0397_039:0265b02": "因緣名色，名色因緣六入，六入因緣觸，觸因",
    "T13n0397_039:0265b03": "緣受，受因緣愛，愛因緣取，取因緣有，有因",
    "T13n0397_039:0265b04": "緣生，生因緣老死。彼一切法心識依止故生",
    "T13n0397_039:0265b05": "身識，而是身識非東方來，南西北方四維上",
    "T13n0397_039:0265b06": "下亦復如是。所因之念生身識者，彼念滅時",
    "T13n0397_039:0265b07": "身識不住，第二念中亦不語念：汝住我滅。而",
    "T13n0397_039:0265b08": "是滅法，亦無處所，不見聚處不見散處。是故",
    "T13n0397_039:0265b09": "諸法，緣合故生、緣離故滅，有緣故生、無緣故",
    "T13n0397_039:0265b10": "滅，一切因緣相續故見，若離相續則不可見，",
    "T13n0397_039:0265b11": "是故當知實無有我。而是因緣亦無作者、無",
    "T13n0397_039:0265b12": "有住者、無有起者、無使起者，如是因緣不可",
    "T13n0397_039:0265b13": "得故，是故無我。若無我者我所亦無，是故身",
    "T13n0397_039:0265b14": "性無我我所、無聚無散，生滅法故。一切諸法",
    "T13n0397_039:0265b15": "亦復如是，彼法性中亦不可得無取無捨，非",
    "T13n0397_039:0265b16": "聲聞作，亦復非是辟支佛作，非菩薩作，非如",
    "T13n0397_039:0265b17": "來作。如身識空，一切法空亦復如是，體性無",
    "T13n0397_039:0265b18": "我亦無我所，彼空故我不可見，一切諸法悉",
    "T13n0397_039:0265b19": "皆離我亦離我所，以離故空。作是觀時，即能",
    "T13n0397_039:0265b20": "獲得無相無願三種解脫空行法門，證空因",
    "T13n0397_039:0265b21": "緣能斷一切慳貪煩惱，或有得於須陀洹果",
    "T13n0397_039:0265b22": "乃至第四阿羅漢果。智者如是一一推尋我",
    "T13n0397_039:0265b23": "不可得，不可得故自知無我，諦觀無我離疑",
    "T13n0397_039:0265b24": "網心，爾時知身了了無我。「舍利弗！若有行者",
    "T13n0397_039:0265b25": "能如是觀，當知是人得此無相無願解脫三",
    "T13n0397_039:0265b26": "種空門，為諸天主釋提桓因之所供養并護",
    "T13n0397_039:0265b27": "其身，令常受樂猶如帝釋。如是梵天，乃至一",
    "T13n0397_039:0265b28": "切諸天餘王、一切龍王、一切夜叉王、一切迦",
    "T13n0397_039:0265b29": "樓羅王、一切緊那羅王、一切摩睺羅伽王，",
    "T13n0397_039:0265c01": "彼諸王等如是禮拜，供養供給無令乏少，常",
    "T13n0397_039:0265c02": "加衛護親奉所須，惡心眾生不得其便。若在",
    "T13n0397_039:0265c03": "一切諸人王中，所得禮拜供養護身亦復如",
    "T13n0397_039:0265c04": "是。「舍利弗！此名奢摩裴多悉帝(都地反)那持陀",
    "T13n0397_039:0265c05": "羅尼，是德華藏如來命虛空藏菩薩摩訶薩",
    "T13n0397_039:0265c06": "送來至此，以我此剎說於日藏大集經故，彼",
    "T13n0397_039:0265c07": "持欲來。此陀羅尼有大勢力能大利益，慈悲",
    "T13n0397_039:0265c08": "憐愍一切眾生，能救一切危厄患苦，能捨",
    "T13n0397_039:0265c09": "一切煩惱諸結，能知一切陰入界等，能辨一",
    "T13n0397_039:0265c10": "切法之差別，能示一切善巧方便，能與一切",
    "T13n0397_039:0265c11": "涅槃道樂，能入一切諸法之門，能摧一切難",
    "T13n0397_039:0265c12": "降伏魔，能破一切邪論外道，能與一切諸天",
    "T13n0397_039:0265c13": "歡喜，能令一切夜叉知足，能怖一切諸阿修",
    "T13n0397_039:0265c14": "羅，能令一切諸迦樓羅心生喜悅，能令一切",
    "T13n0397_039:0265c15": "諸緊陀羅歡樂無厭，能令一切摩睺羅伽不",
    "T13n0397_039:0265c16": "得迴顧，能令一切剎利喜歡，諸婆羅門信心",
    "T13n0397_039:0265c17": "增廣，毘舍眷屬及首陀羅皆大歡喜踊躍。無",
    "T13n0397_039:0265c18": "量多欲婦女能令少貪，妊娠女人使得安隱。",
    "T13n0397_039:0265c19": "令念持者樂於多聞，修習定人樂阿蘭若。能",
    "T13n0397_039:0265c20": "却鬪諍國土飢荒，能除死殃及諸盜賊，非時",
    "T13n0397_039:0265c21": "風雨、凍暍、苦辛、麁澁肥羶如是惡觸，照曜法",
    "T13n0397_039:0265c22": "母竪立法幢，於流轉中紹三寶種，解諸繫縛",
    "T13n0397_039:0265c23": "怖畏眾生。能生盡智證無生智，能破黑暗與",
    "T13n0397_039:0265c24": "大光明，能捨眾生苦惱重擔。如此奢摩裴多",
    "T13n0397_039:0265c25": "悉帝(都地反)那持大授記陀羅尼，能令一切三",
    "T13n0397_039:0265c26": "有眾生惡業道中截流而過入佛界中，於一切",
    "T13n0397_039:0265c27": "法自在無礙，乃至十八不共佛法無為彼岸，",
    "T13n0397_039:0265c28": "能轉法輪雨諸法雨，善能教化一切眾生，悉",
    "T13n0397_039:0265c29": "令得住於涅槃道。」說此惡業盡陀羅尼法時，",
    "T13n0397_039:0266a01": "無量眾生過去惡業悉得除滅；無量阿僧祇",
    "T13n0397_039:0266a02": "諸天及人，遠塵離垢得法眼淨；無量眾生得",
    "T13n0397_039:0266a03": "須陀洹果；百千頻婆羅眾生，得於無漏阿羅",
    "T13n0397_039:0266a04": "漢果；七十那由他眾生，獲得如是奢摩裴多",
    "T13n0397_039:0266a05": "悉帝(都地反)那持陀羅尼，得此陀羅尼已於三",
    "T13n0397_039:0266a06": "乘中更不退轉；無量無數阿僧祇諸天及人，",
    "T13n0397_039:0266a07": "發阿耨多羅三藐三菩提心；無量眾生於菩",
    "T13n0397_039:0266a08": "提中亦得住心不退轉道；八萬四千諸眾生",
    "T13n0397_039:0266a09": "等得無生忍。一切現在娑婆世界剎中眾生，",
    "T13n0397_039:0266a10": "聞此四種四諦順空順無願順奢摩裴多悉帝",
    "T13n0397_039:0266a11": "(都地反)那持等陀羅尼義已，悉得破壞一切欲",
    "T13n0397_039:0266a12": "貪、長短色貪、觸貪、樂貪、色非色貪。「又諸眾生",
    "T13n0397_039:0266a13": "得如實見知貪障礙，聽聞法已其中有得不",
    "T13n0397_039:0266a14": "淨觀善根者，有得六入念者，或有得於普不",
    "T13n0397_039:0266a15": "散心善根者，或有得於遍善根者，或有得於",
    "T13n0397_039:0266a16": "阿那波那善根者，或有得於奢摩他者，或有",
    "T13n0397_039:0266a17": "得於毘婆舍那者，或有得於初禪定者，或有",
    "T13n0397_039:0266a18": "得於中間禪者，或有乃至得四禪者，或有得",
    "T13n0397_039:0266a19": "於四空定者，或有得於四諦順忍者，或有得",
    "T13n0397_039:0266a20": "於性人地者，或有得於八法地者，或得和合",
    "T13n0397_039:0266a21": "小乘善根者，或得小乘非和合者，或復有得",
    "T13n0397_039:0266a22": "一切智知善根者，或復有得三摩提忍陀羅",
    "T13n0397_039:0266a23": "尼善根者。又彼眾中有諸女人厭離心生，觀",
    "T13n0397_039:0266a24": "察女身有種種過窮極鄙惡。『我以何故受於",
    "T13n0397_039:0266a25": "此身貪著色欲？』作是呵責。以聞法故，一切",
    "T13n0397_039:0266a26": "婦人悉各修念不樂自身，其中九十一頻婆",
    "T13n0397_039:0266a27": "羅人中女人，轉女人相得男子身。九十九百",
    "T13n0397_039:0266a28": "億天中女人、八萬四千龍中女人、八百六十",
    "T13n0397_039:0266a29": "萬夜叉中女人、八十四萬阿修羅中女人、七",
    "T13n0397_039:0266b01": "萬迦樓羅中女人、十二頻婆羅緊陀羅中",
    "T13n0397_039:0266b02": "女人、一千摩睺羅伽中女人、九十頻婆羅餓",
    "T13n0397_039:0266b03": "鬼中女人、四十二頻婆羅毘舍闍中女人，如",
    "T13n0397_039:0266b04": "是一切諸女人等，悉失本根得成男子。其中",
    "T13n0397_039:0266b05": "若有妊娠婦人，胎藏安隱無諸傷損，乃至畜",
    "T13n0397_039:0266b06": "生亦復如是，其產生者具足五根，男女聰明",
    "T13n0397_039:0266b07": "智慧端正。或有藏內未時即生，或有他患皆",
    "T13n0397_039:0266b08": "能除却，悉令安隱如第三禪修習行人得於",
    "T13n0397_039:0266b09": "定樂，身心悅豫亦復如是。」爾時，一切天、龍、夜",
    "T13n0397_039:0266b10": "叉、阿修羅、迦樓羅、緊陀羅、摩睺羅伽、薜荔多、",
    "T13n0397_039:0266b11": "毘舍遮、鳩槃茶、富單那、迦吒富單那、人及非",
    "T13n0397_039:0266b12": "人，一切大眾同作是唱：「善哉，善哉！佛婆伽",
    "T13n0397_039:0266b13": "婆，如是妙法不可思議。我等昔來未曾聽受，",
    "T13n0397_039:0266b14": "如今如來所轉法輪，能令我等一切惡業障",
    "T13n0397_039:0266b15": "礙盡除，於流轉中度一切有，飲甘露漿得寂",
    "T13n0397_039:0266b16": "滅樂，教化擁護一切眾生，捨於五濁得勝智",
    "T13n0397_039:0266b17": "慧入佛境界，照曜三寶不令斷絕。如來今者",
    "T13n0397_039:0266b18": "降諸法雨，稱我等力一心供養。」如是乃至迦",
    "T13n0397_039:0266b19": "吒富單那等種種諸天，作於諸天種種音樂，",
    "T13n0397_039:0266b20": "復雨天上細末金銀猶如雨下，乃至華香、衣",
    "T13n0397_039:0266b21": "服、繒綵、種種瓔珞、種種天鬘，以散如來，為供",
    "T13n0397_039:0266b22": "養故，一切天人悉皆雲集，唯除坐禪入三昧",
    "T13n0397_039:0266b23": "者。如是眾生各於生處，所有華香、衣服、瓔珞、",
    "T13n0397_039:0266b24": "金銀、寶鬘，供養佛已歡喜而住。◎",
    "T13n0397_039:0266b25": "大方等大集經卷第三十九"
}