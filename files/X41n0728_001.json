{
    "X41n0728_001:0080a03": " 新刻入註排科羯磨疏序",
    "X41n0728_001:0080a05": "原夫平等法界體性常遍出之無方入之無所何來",
    "X41n0728_001:0080a06": "為始何去為終同一實際非有非空非空即真空無",
    "X41n0728_001:0080a07": "惡不止焉非有即妙有無善不作焉此之止作名曰",
    "X41n0728_001:0080a08": "本性之尸羅乃無為戒也萬德悉備豈易得而言哉",
    "X41n0728_001:0080a09": "盖上自極聖下逮至憃孰有不具此萬德者耶雖然",
    "X41n0728_001:0080a10": "諸佛悟解之而開寂滅之樂土眾生迷執之以制生",
    "X41n0728_001:0080a11": "死之苦域於是我大牟尼哀彼封執而令開解亦與",
    "X41n0728_001:0080a12": "二戒斷惡修善此之止作名曰受持之木叉乃有為",
    "X41n0728_001:0080a13": "戒也萬行悉備曷可得而罄哉倘剋論之則有為之",
    "X41n0728_001:0080a14": "與無為本自無別本性之與受持安放有二耶然又",
    "X41n0728_001:0080a15": "律剖大小戒判顯密何也謂以心殊麤妙智異淺深",
    "X41n0728_001:0080a16": "故耳所言大小顯密毗尼結集西竺翻傳東夏論師",
    "X41n0728_001:0080a17": "提要明辨開制之分齊釋家釣玄沈研持犯之狀相",
    "X41n0728_001:0080a18": "戒學之為急也厥用心可見矣良以雖曰萬行攝盡",
    "X41n0728_001:0080a19": "二戒可謂止作二持則無量乘之宗轄也顯其止持",
    "X41n0728_001:0080a20": "者戒本也明其作持者羯磨也暨唐南山徵照大師",
    "X41n0728_001:0080a21": "佩法華開顯之戒印持涅槃扶談之德瓶弘通律教",
    "X41n0728_001:0080a22": "以自為任力撰羯磨戒本二疏先此為學戒者述行",
    "X41n0728_001:0080a23": "事鈔綜該二持包括三行三部大成而立一家義矣",
    "X41n0728_001:0080a24": "後宋靈芝大智律師繼其家業研究鑽極虔虔著記",
    "X41n0728_001:0080b01": "以解大部諒若遺書之於末學也豈翅滿籝之兼金",
    "X41n0728_001:0080b02": "耶譬如水火之於人用也不可一日欠之一家三部",
    "X41n0728_001:0080b03": "亦爾奉戒之倫不可斯須去也本朝傳律討厥初基",
    "X41n0728_001:0080b04": "則天平勝寶中大師法孫龍興鑒真大律師應請來",
    "X41n0728_001:0080b05": "遊敕舘于東大寺聖武上皇大悅於盧遮那殿前建",
    "X41n0728_001:0080b06": "壇上皇天皇太子等相次受菩薩戒乃移戒壇于大",
    "X41n0728_001:0080b07": "殿西而構戒壇院諸傳戒等職一任真師而賜號大",
    "X41n0728_001:0080b08": "和尚自時創行羯磨受法所以天下之僧徒奔波都",
    "X41n0728_001:0080b09": "會于茲猶如百川之注巨海也大和尚住持戒壇之",
    "X41n0728_001:0080b10": "僧坊六更座菅退隱於招提寺矣中興乎泉涌正法",
    "X41n0728_001:0080b11": "國師西大興正菩薩秉戒盛行於海內矣後起乎槙",
    "X41n0728_001:0080b12": "峰明忍律師槙峰律法分出兩派曰神鳳在泉南曰",
    "X41n0728_001:0080b13": "青龍在河陽本支併之今三僧坊研講毗尼也無忝",
    "X41n0728_001:0080b14": "前達矣神鳳門中有禪龍大德者專精不怠珠圓月",
    "X41n0728_001:0080b15": "滿世稱明戒競所依止日者來謂余曰宗門所學三",
    "X41n0728_001:0080b16": "部本書各記科文三通別行始涉之者多病對閱嚮",
    "X41n0728_001:0080b17": "有人就事鈔會入記于本文之下系排科于其上此",
    "X41n0728_001:0080b18": "寔足以救彼病矣吾雖不敏從事於斯業疏一部亦",
    "X41n0728_001:0080b19": "方遂功期欵梓之廣布遐邇冀師助以序引余對之",
    "X41n0728_001:0080b20": "云稟賦斷無文思豈敢得然諾耶竣拒彌責竊式惟",
    "X41n0728_001:0080b21": "忖近掛錫于戒壇本誓在乎興律詎諱詞拙不揚斯",
    "X41n0728_001:0080b22": "善聿敘於卷首聊以讚厥功云。",
    "X41n0728_001:0080b23": "旹",
    "X41n0728_001:0080b24": "享保第十六載星紀重光大淵獻相月佛歡喜日平",
    "X41n0728_001:0080c01": "城東大精舍戒壇院長老住位苾芻慧光謹題",
    "X41n0728_001:0080c07": " 會刻羯磨疏記序",
    "X41n0728_001:0080c09": "甞聞毗尼藏也者佛法壽命也毗尼藏住則佛法方",
    "X41n0728_001:0080c10": "住故生善滅惡羯磨以為宗斷惑證理木叉以為本",
    "X41n0728_001:0080c11": "是以生善之大莫過乎受體焉滅惡之大莫高乎懺",
    "X41n0728_001:0080c12": "重焉羯磨為德其盛矣哉必過未及現在人行之而",
    "X41n0728_001:0080c13": "證覺位可謂渡海之舟航登樓之梯隥者矣且夫自",
    "X41n0728_001:0080c14": "佛日西隱毗尼東漸而後機成時至逮乎我祖曾成",
    "X41n0728_001:0080c15": "如來使出興于赤縣撰戒業行事之疏鈔著教誡輕",
    "X41n0728_001:0080c16": "重之儀文反光前代是以法雲重布於震旦玉毫再",
    "X41n0728_001:0080c17": "暉於東域故三果梵僧讚嘆曰自佛滅後像法住世",
    "X41n0728_001:0080c18": "興發毗尼唯師一人而已然則普天之下不可以無",
    "X41n0728_001:0080c19": "此師焉率土之濵不可以無此書焉爾後足以行止",
    "X41n0728_001:0080c20": "作之事從事於斯者豈可不勉勵耶高弟大慈律師",
    "X41n0728_001:0080c21": "親從以受密誨鄭重傳持引祖之所甞示者乃為鈔",
    "X41n0728_001:0080c22": "記以標指外之月雖取名當世而辭質義玄尚未易",
    "X41n0728_001:0080c23": "通曉故曇勝融濟等諸大律師相競撰之記者凡六",
    "X41n0728_001:0080c24": "十家焉竝漫引費詞間亦混魚魯無曾說得宗要者",
    "X41n0728_001:0081a01": "取其辭極理盡者則會正為最及大智一出則棄之",
    "X41n0728_001:0081a02": "而弗取但痛行事之尚隱悲迷方之失指不欲空搆",
    "X41n0728_001:0081a03": "游辭妄盈緗帙但宣持犯之正義玅布八品之方軌",
    "X41n0728_001:0081a04": "釋得緊要決通凝滯玉麈一揮先斥會正其餘者望",
    "X41n0728_001:0081a05": "風而伏從實為羣記之魁首也然至戒業二疏鮮為",
    "X41n0728_001:0081a06": "之記者唯有允師雖撰次之記而曲證勉引妄逞胸",
    "X41n0728_001:0081a07": "臆行事反隱也唯有今記言寡旨深無片言隻字未",
    "X41n0728_001:0081a08": "甞有所本其止以美其作斯著所益良多足以為龜",
    "X41n0728_001:0081a09": "鏡也斯乃芝祖之所以有功于止作之二持而揭毗",
    "X41n0728_001:0081a10": "尼於不墜也其功豈易言哉所貴惟疏所寶惟記未",
    "X41n0728_001:0081a11": "有舍此而能達止作之奧者也如何閱之者之不之",
    "X41n0728_001:0081a12": "察也餘竊謂三本異卷者右索左搜而難輙窺焉故",
    "X41n0728_001:0081a13": "今慨然發志以欲合刻疏記使學者隨需而得之是",
    "X41n0728_001:0081a14": "亦欲起張正法綱紀使若僧若尼有志于毗尼之學",
    "X41n0728_001:0081a15": "者有增益之微意也遂繡于梓以廣乎世因敘其始",
    "X41n0728_001:0081a16": "末以弁諸篇端云。",
    "X41n0728_001:0081a17": "時",
    "X41n0728_001:0081a18": "享保十五龍舍庚戌之秋僧自恣日通受苾芻禪龍",
    "X41n0728_001:0081a19": "敬書於泉州萬代莊佛頂山金輪寺丈室",
    "X41n0728_001:0081b03": "四分律羯磨疏濟緣記一之一并序",
    "X41n0728_001:0081b05": "大宋餘杭沙門釋　元照　述",
    "X41n0728_001:0081b06": "僧以眾為名眾以和為義良以情生性昧行別事乖",
    "X41n0728_001:0081b07": "由此隨流莫知究本所以歸一師之氏族等三聖之",
    "X41n0728_001:0081b08": "容儀其為德也戒見利以齊均其為用也身口意而",
    "X41n0728_001:0081b09": "一致爭紛既息我倒斯平可使性顯情忘返流復本",
    "X41n0728_001:0081b10": "者矣且夫陰陽育物非斯而萬物不成禮樂治民舍",
    "X41n0728_001:0081b11": "此而四民不立所謂天時地利不如人和先王之道",
    "X41n0728_001:0081b12": "用斯為美矧乃發揮佛化綱紀僧宗建滅惡生善之",
    "X41n0728_001:0081b13": "緣闢超凡趣聖之路唯茲勝法備此大功爰自玉毫",
    "X41n0728_001:0081b14": "收彩於西乾貝葉流津於東夏微言殆絕異集繁興",
    "X41n0728_001:0081b15": "賴我聖師慨茲凡庶知時舉要纂八法以成文索隱",
    "X41n0728_001:0081b16": "鉤深闡四緣而作疏忝霑微善獲迨遣音竭慮研幾",
    "X41n0728_001:0081b17": "何啻於韋編三絕隨聞著錄敢遵於墨印四求庶令",
    "X41n0728_001:0081b18": "垂裕後昆豈謂反光前代使僧海還同於一味祖燈",
    "X41n0728_001:0081b19": "分照於無竆劫石可消願言曷既勉夫來學無怠流",
    "X41n0728_001:0081b20": "通。",
    "X41n0728_001:0081c04": "曇無德部四分律刪補隨機羯磨序",
    "X41n0728_001:0081c05": "唐京兆崇義寺沙門　道宣　撰",
    "X41n0728_001:0081c06": "原夫大雄御宇豈惟拯拔一人大教膺期總歸為顯",
    "X41n0728_001:0081c07": "一理但由羣生著欲欲本所謂我心故能隨其所懷",
    "X41n0728_001:0081c08": "開示止心之法然則心為生欲之本滅欲必止心元",
    "X41n0728_001:0081c09": "止心由乎明慧慧起假於定發發定之功非戒不弘",
    "X41n0728_001:0081c10": "是故特須尊重於戒故經云戒為無上菩提本應當",
    "X41n0728_001:0081c11": "一心持淨戒持戒之心要唯二轍止持則戒本最為",
    "X41n0728_001:0081c12": "標首作持則羯磨結其大科後進前修妙宗斯法故",
    "X41n0728_001:0081c13": "律云若不誦戒羯磨盡形不離依止自慧月西隱法",
    "X41n0728_001:0081c14": "水東流時兼像正人通淳薄初則二部五部之殊中",
    "X41n0728_001:0081c15": "則十八五百之別末則眾鋒互舉各競先驅人或從",
    "X41n0728_001:0081c16": "緣法無傾墜然則道由信發弘之在人人幾顛危法",
    "X41n0728_001:0081c17": "寧澄正所以羯磨聖教綿歷古今世漸增繁徒盈卷",
    "X41n0728_001:0081c18": "軸考其實錄多約前聞覈其宗緒略無本據師心制",
    "X41n0728_001:0081c19": "法者不少披而行誦者極多輕侮聖言動[糸*卦]形網皆",
    "X41n0728_001:0081c20": "務異同之見競執是非之迷不思返隅更增昏結致",
    "X41n0728_001:0081c21": "使正法與時潛地矣故佛言若作羯磨不如白法作",
    "X41n0728_001:0081c22": "白不如羯磨法作羯磨如是漸令正法疾滅當隨順",
    "X41n0728_001:0081c23": "文句勿令增減違法毗尼當如是學慈誥若此妄指",
    "X41n0728_001:0081c24": "實難昔已在諸關輔撰行事鈔其羅種類雜相畢陳",
    "X41n0728_001:0082a01": "但為機務相詶卒尋難了故略舉羯磨一色別標銓",
    "X41n0728_001:0082a02": "題若科擇出納興廢是非者彼鈔明之此但約法被",
    "X41n0728_001:0082a03": "事援引證據者在卷行用然律藏殘缺義有遺補故",
    "X41n0728_001:0082a04": "統關諸部撮略正文必彼此俱無則理通決例並至",
    "X41n0728_001:0082a05": "篇具顯便異古藏迹夫羯磨雖多要分為八始從心",
    "X41n0728_001:0082a06": "念終乎白四各有成濟之功故律通標一號敢就其",
    "X41n0728_001:0082a07": "時用顯要者類聚編之文列十篇義通七眾豈今傳",
    "X41n0728_001:0082a08": "諸學司將以自明恒務也。",
    "X41n0728_001:0082a12": "隨機羯磨疏記略條目",
    "X41n0728_001:0082a14": "疏卷第一",
    "X41n0728_001:0082a15": "　　○集法緣成篇第一",
    "X41n0728_001:0082a16": "　序　釋疏序",
    "X41n0728_001:0082a17": "　單白羯磨三十九法　白二羯磨五十七法",
    "X41n0728_001:0082a18": "　白四羯磨三十八法　但對首法二十八",
    "X41n0728_001:0082a19": "　眾法對首法五　但心念法三",
    "X41n0728_001:0082a20": "　對首心念法七　眾法心念法四",
    "X41n0728_001:0082a21": "　眾法　羯磨十緣",
    "X41n0728_001:0082a22": "　眾多人法　心念法",
    "X41n0728_001:0082a23": "　眾法羯磨七非　義立七非",
    "X41n0728_001:0082a24": "　對首羯磨七非　心念羯磨七非",
    "X41n0728_001:0082b01": "疏卷第二",
    "X41n0728_001:0082b02": "　　○諸界結解篇第二",
    "X41n0728_001:0082b03": "　結攝僧大界法　同解界法",
    "X41n0728_001:0082b04": "　結同法同利界法　結同法別利界法",
    "X41n0728_001:0082b05": "　結戒場法　同解界法",
    "X41n0728_001:0082b06": "　結有戒場大界法　結三小界法",
    "X41n0728_001:0082b07": "　結攝衣界法　同解界法",
    "X41n0728_001:0082b08": "　結攝食界法　同解界法",
    "X41n0728_001:0082b09": "　　○諸戒受法篇第三",
    "X41n0728_001:0082b10": "　受三歸法　受五戒法",
    "X41n0728_001:0082b11": "　受八戒法　出家授戒法",
    "X41n0728_001:0082b12": "　乞度人法　與度人法",
    "X41n0728_001:0082b13": "　度沙彌法　與剃髮法",
    "X41n0728_001:0082b14": "　授十戒法　正授戒體法",
    "X41n0728_001:0082b15": "疏卷第三",
    "X41n0728_001:0082b16": "　比丘受戒法　授比丘戒法",
    "X41n0728_001:0082b17": "　正授戒體已前八法　正授戒體法",
    "X41n0728_001:0082b18": "　次說隨相　授四依法",
    "X41n0728_001:0082b19": "　諸依止師法　授沙彌尼法",
    "X41n0728_001:0082b20": "　授式叉摩那尼法　乞學戒法",
    "X41n0728_001:0082b21": "　與學戒法　授比丘尼戒法",
    "X41n0728_001:0082b22": "　乞畜眾法　與畜眾法",
    "X41n0728_001:0082b23": "　正授戒已前八緣　正授本法羯磨",
    "X41n0728_001:0082b24": "　本法尼往大僧中受戒法",
    "X41n0728_001:0082c01": "　請羯磨師法　乞受戒法",
    "X41n0728_001:0082c02": "　戒師和問法　正問遮難法",
    "X41n0728_001:0082c03": "　正授戒體法　次說戒相",
    "X41n0728_001:0082c04": "　次說四依",
    "X41n0728_001:0082c05": "疏卷第四",
    "X41n0728_001:0082c06": "　　○衣藥受淨篇第四",
    "X41n0728_001:0082c07": "　受衣法　受安陀會法",
    "X41n0728_001:0082c08": "　受鬱多羅僧法　受僧伽梨法",
    "X41n0728_001:0082c09": "　受縵衣法　捨衣法",
    "X41n0728_001:0082c10": "　尼受祇支覆肩二衣法　心念受捨衣法",
    "X41n0728_001:0082c11": "　受尼師壇法　受鉢多羅法",
    "X41n0728_001:0082c12": "　受藥法　受時藥法",
    "X41n0728_001:0082c13": "　受非時藥法　受七日藥法",
    "X41n0728_001:0082c14": "　受盡形藥法　衣說淨法",
    "X41n0728_001:0082c15": "　請淨主法　正說淨法",
    "X41n0728_001:0082c16": "　心念說淨法　金粟淨法",
    "X41n0728_001:0082c17": "　　○諸說戒法篇第五",
    "X41n0728_001:0082c18": "　僧說戒法　僧同犯識罪懺白法",
    "X41n0728_001:0082c19": "　僧同犯疑罪發露白法　尼差人請教授法",
    "X41n0728_001:0082c20": "　教誡尼法　告清淨法",
    "X41n0728_001:0082c21": "　識罪疑罪發露法　說戒座上發露法",
    "X41n0728_001:0082c22": "　略說戒法　對首說戒法",
    "X41n0728_001:0082c23": "　心念說戒法",
    "X41n0728_001:0082c24": "　　○諸眾安居法篇第六",
    "X41n0728_001:0083a01": "　安居法　對首安居法",
    "X41n0728_001:0083a02": "　後安居法　心念安居法",
    "X41n0728_001:0083a03": "　忘結便成法　及界與園成安居法",
    "X41n0728_001:0083a04": "　受日法　羯磨受日法",
    "X41n0728_001:0083a05": "　對首受日法　命梵二難出界法",
    "X41n0728_001:0083a06": "　受日出界逢難法",
    "X41n0728_001:0083a07": "　　○諸眾自恣法篇第七",
    "X41n0728_001:0083a08": "　僧自恣法　差受自恣人法",
    "X41n0728_001:0083a09": "　白僧自恣法　正自恣法",
    "X41n0728_001:0083a10": "　略自恣法　對首自恣法",
    "X41n0728_001:0083a11": "　心念自恣法　尼差人自恣法",
    "X41n0728_001:0083a12": "　　○諸分衣法篇第八",
    "X41n0728_001:0083a13": "　二部僧得施法　二部現前施法",
    "X41n0728_001:0083a14": "　分時現前施法　分非時現前施法",
    "X41n0728_001:0083a15": "　分時僧得施法　分非時僧得施法",
    "X41n0728_001:0083a16": "　五眾死物所屬　分法十種不同",
    "X41n0728_001:0083a17": "　同活共財法　負債法",
    "X41n0728_001:0083a18": "　明囑授　分物時節",
    "X41n0728_001:0083a19": "　斷輕重物　量德賞物",
    "X41n0728_001:0083a20": "　分輕物法　四人分法",
    "X41n0728_001:0083a21": "　眾多人分法　心念分法",
    "X41n0728_001:0083a22": "　得受衣法",
    "X41n0728_001:0083a23": "　　○懺六聚法篇第九",
    "X41n0728_001:0083a24": "　懺悔法　懺波羅夷法",
    "X41n0728_001:0083b01": "　懺僧殘法　懺偷蘭遮法",
    "X41n0728_001:0083b02": "　懺捨墮法　懺單提法",
    "X41n0728_001:0083b03": "　懺提舍尼法　懺突吉羅法",
    "X41n0728_001:0083b04": "　　○雜法住持篇第十",
    "X41n0728_001:0083b05": "　六念法　白食前後入聚法",
    "X41n0728_001:0083b06": "　白非時入聚法　作餘食法",
    "X41n0728_001:0083b07": "　訶責弟子法　弟子辞和尚白謝法",
    "X41n0728_001:0083b08": "　諫作犯法　諫止犯法",
    "X41n0728_001:0083b09": "　五種持律(卍欠已下五項)　持律五功德",
    "X41n0728_001:0083b10": "　四種斷事人　有五種滅法",
    "X41n0728_001:0083b11": "　毗尼五答　持律五利",
    "X41n0728_001:0083b12": "　有十種法滅法　有五種法久住(欠)",
    "X41n0728_001:0083b13": "　毗尼四義　四種廣說",
    "X41n0728_001:0083b15": "隨機羯磨疏記略條目(終)",
    "X41n0728_001:0083b22": "四分律刪補隨機羯磨疏序",
    "X41n0728_001:0083b23": "題中上三字標所宗律簡他部故次六字標能宗",
    "X41n0728_001:0083b24": "羯磨簡餘文故上竝所解疏為能解上皆所序序",
    "X41n0728_001:0083c01": "為能序所解之題序末自釋而云疏者結界篇云",
    "X41n0728_001:0083c02": "疏者疎也疏決疑壅必不曉者披文見意謂羯磨",
    "X41n0728_001:0083c03": "本文全依佛語雖加注釋言略義含來學披尋不",
    "X41n0728_001:0083c04": "無疑壅故須開釋啟悟未聞或立義以申明或附",
    "X41n0728_001:0083c05": "文而披釋其猶決江河之滯塞使川澤以疎通奧",
    "X41n0728_001:0083c06": "義深文由茲流暢故也序義如常臨文自舉。",
    "X41n0728_001:0083c07": "大唐沙門釋　道宣　於終南山豐德寺撰",
    "X41n0728_001:0083c08": "撰號中上二字標其時也次五字示其號也沙門",
    "X41n0728_001:0083c09": "即出家之通名釋乃隨師之姓氏於下記其處也",
    "X41n0728_001:0083c10": "終南在古長安西南五十餘里亦名太一山豐德",
    "X41n0728_001:0083c11": "寺在終南之豐谷準僧傳本號豐谷後因智藏法",
    "X41n0728_001:0083c12": "師居之故改為豐德耳撰即訓述示其謙也準下",
    "X41n0728_001:0083c13": "批文凡經兩出此即後脩之本。",
    "X41n0728_001:0083c14": "觀夫聖人之利見也玅以清澄界繫亡我靜倒以為",
    "X41n0728_001:0083c15": "言焉。",
    "X41n0728_001:0083c16": "序文序教源中初科通敘如來出世設教之旨意",
    "X41n0728_001:0083c17": "明羯磨教有所歸觀謂以意推詳惑盡理明行極",
    "X41n0728_001:0083c18": "果滿謂之聖人名通凡小及以因行細而簡之今",
    "X41n0728_001:0083c19": "此乃局玅覺極果又復別指此方化主釋迦本師",
    "X41n0728_001:0083c20": "耳利見周易乾卦二五兩爻皆云利見大人彼明",
    "X41n0728_001:0083c21": "國君出潛登極必合時心萬物宜覩今謂如來乘",
    "X41n0728_001:0083c22": "時應世機緣成熟羣生宜見故借彼語以明垂應",
    "X41n0728_001:0083c23": "玅以猶言要使也界是苦道繫即業道我倒即惑",
    "X41n0728_001:0083c24": "道由惑起業因業感苦欲脫此苦必先以戒禁捉",
    "X41n0728_001:0084a01": "業非故曰清澄次以定慧縛殺煩惑故云亡靜界",
    "X41n0728_001:0084a02": "即三界六道繫即七支十惡我即人執倒即四倒",
    "X41n0728_001:0084a03": "無常計常苦逼計樂無我計我不淨計淨通而為",
    "X41n0728_001:0084a04": "言不出四住五住見思無明也釋尊一代所說教",
    "X41n0728_001:0084a05": "門大小雖殊理盡於此更無餘途故云以為言焉",
    "X41n0728_001:0084a06": "若據毗尼本唯止業今從佛意通遠為言即下云",
    "X41n0728_001:0084a07": "凡所立教無非為存滅惑是也。",
    "X41n0728_001:0084a08": "故張三學之教源顯八正之道業揚四部之清訓樹",
    "X41n0728_001:0084a09": "五眾之良規莫不橫厲重關高翔極有者矣。",
    "X41n0728_001:0084a10": "次科初示教本眾生沈溺既唯三道佛設教門不",
    "X41n0728_001:0084a11": "出三學對業立禁戒對惑立定慧惑傾業喪則苦",
    "X41n0728_001:0084a12": "道畢矣若準高僧傳論即對三業以立三學戒對",
    "X41n0728_001:0084a13": "身口定慧對意病唯齊此藥不空施法門雖多皆",
    "X41n0728_001:0084a14": "從流出故云教源故下云通進道門不出三學一",
    "X41n0728_001:0084a15": "切聖人竝由斯跡是也就此三學離為八正故云",
    "X41n0728_001:0084a16": "顯也一者正見(見四諦分明故)二正思惟(思惟發動覺知令增長入涅槃",
    "X41n0728_001:0084a17": "故)三正語(除四邪命攝口業住正語中故)四正業(除身邪業住清淨正身業故)",
    "X41n0728_001:0084a18": "五正命(除三業中五邪命住清淨正命故)六正精進(勤精進修涅槃道故)七",
    "X41n0728_001:0084a19": "正念(念正道及助道法故)八正定(入諸禪定故)此八通名正道出",
    "X41n0728_001:0084a20": "世正業簡邪行故亦名聖道四聖所修簡凡位故",
    "X41n0728_001:0084a21": "準下疏云語業命三是其道戒念定方便義約禪",
    "X41n0728_001:0084a22": "靜(方便即是精進)正思及見此為慧觀上二句彰教行下",
    "X41n0728_001:0084a23": "二句顯被機四部清訓即經論化教通道俗故僧",
    "X41n0728_001:0084a24": "尼士女謂之四部五眾良規即律藏制教局出家",
    "X41n0728_001:0084b01": "故莫下結歎教功六道深固故喻重關厲猶闢也",
    "X41n0728_001:0084b02": "無色天頂謂之極有翔謂飛舉也此明三藏無漏",
    "X41n0728_001:0084b03": "聖法橫則闢開六道之門豎乃高超三有之表滅",
    "X41n0728_001:0084b04": "惡生善革凡成聖顯上清澄亡靜之義也。",
    "X41n0728_001:0084b05": "然則學雖多位誠戒居先豈不以眾善宏基依因之",
    "X41n0728_001:0084b06": "所本也。",
    "X41n0728_001:0084b07": "別明中初科上句躡前三學次句獨推戒功豈下",
    "X41n0728_001:0084b08": "出居先所以有二義一者萬善宏基謂出生萬行",
    "X41n0728_001:0084b09": "宏即大也二者依因所本謂能發起定慧即遺教",
    "X41n0728_001:0084b10": "云若無淨戒諸善不生又云依因此戒得生禪定",
    "X41n0728_001:0084b11": "滅苦智慧是也。",
    "X41n0728_001:0084b12": "自古詳教咸分兩途化教則通被道俗專開信解之",
    "X41n0728_001:0084b13": "門行教則局據出家唯明修奉之務三輪則攝於憶",
    "X41n0728_001:0084b14": "念四藏則統在毗尼義約則行教所收從文則歸承",
    "X41n0728_001:0084b15": "法聚止作兩善名實昧於即機受隨二戒願行標於",
    "X41n0728_001:0084b16": "時眾所以前修後進成誦維持代漸浮訛不無沿濫。",
    "X41n0728_001:0084b17": "次科通敘中初總分兩教三輪下別敘毗尼初中",
    "X41n0728_001:0084b18": "從古皆爾故曰咸分就文二教對明兩別道俗出",
    "X41n0728_001:0084b19": "家被機異也信解修奉立法異也戒疏云何名化",
    "X41n0728_001:0084b20": "教開演化導令識邪正教本化人令開慧解本非",
    "X41n0728_001:0084b21": "對過而立斯教言行教者起必因過隨過制約言",
    "X41n0728_001:0084b22": "唯持犯事通止作戒律一宗局斯教矣就別敘中",
    "X41n0728_001:0084b23": "又二初四句總判所歸止作下別示宗要初中上",
    "X41n0728_001:0084b24": "二句通對餘藏下二句局就律宗三輪者一者神",
    "X41n0728_001:0084c01": "足為無信也二曰說法為無解也三須憶念為無",
    "X41n0728_001:0084c02": "證也由此三種運轉不絕故竝名輪前之二輪攝",
    "X41n0728_001:0084c03": "餘二藏後之一輪即攝律藏雖復互兼不無偏勝",
    "X41n0728_001:0084c04": "言憶念者謂毗尼立法殷勤囑累制令記憶不使",
    "X41n0728_001:0084c05": "遺忘所以常爾一心違皆制犯故知常勤觀察始",
    "X41n0728_001:0084c06": "號奉持四藏者三藏外加一雜藏用收眾典今明",
    "X41n0728_001:0084c07": "戒律四中之一制法雖多毗尼總攝故云統也義",
    "X41n0728_001:0084c08": "約者從理而判此即取上總分別收律藏從文者",
    "X41n0728_001:0084c09": "且就本律二眾戒本二十犍度皆名法聚準五百",
    "X41n0728_001:0084c10": "結集文比丘事聚在一處名比丘戒本尼戒亦然",
    "X41n0728_001:0084c11": "受戒法聚在一處名受戒犍度乃至諸犍度亦爾",
    "X41n0728_001:0084c12": "犍度梵言即翻法聚是則一部始末通歸法聚所",
    "X41n0728_001:0084c13": "收別示中止作兩善即二持名即名字實即體相",
    "X41n0728_001:0084c14": "昧謂艸昧取剏始之義周易云天造艸昧(文見迍卦注云",
    "X41n0728_001:0084c15": "造物之始始於冥昧故曰艸昧言其草略未甚顯著)即機與下時眾竝目當",
    "X41n0728_001:0084c16": "時稟化之者受隨二戒受戒是壇場願體隨戒即",
    "X41n0728_001:0084c17": "後起行相故云願行標謂指其大端未為盡理所",
    "X41n0728_001:0084c18": "以下結示上二句示前世傳持下二句明後代訛",
    "X41n0728_001:0084c19": "濫凡古今文字播於眾口相傳誦習者謂之成誦",
    "X41n0728_001:0084c20": "浮訛言其時變沿濫謂其義乖。",
    "X41n0728_001:0084c21": "自法流東夏開務寔繁戒本羯磨爭分異轍良由受",
    "X41n0728_001:0084c22": "體止持攝修之極無越戒本據行作持量處之要其",
    "X41n0728_001:0084c23": "唯羯磨。",
    "X41n0728_001:0084c24": "次別明羯磨敘古集本中初文初二句推往古弘",
    "X41n0728_001:0085a01": "傳自漢至唐涉于九代對西曰東大國曰夏或弘",
    "X41n0728_001:0085a02": "傳三藏或立法行事皆謂開務歷代非一故曰寔",
    "X41n0728_001:0085a03": "繁戒下次明二文獨盛體行止作攝修量處即二",
    "X41n0728_001:0085a04": "文之宗旨祇由極要致使遞代弘持甚眾所見既",
    "X41n0728_001:0085a05": "別故曰爭分各立宗途故云異轍轍即車所由之",
    "X41n0728_001:0085a06": "道。",
    "X41n0728_001:0085a07": "戒本序致如別所陳羯磨眾氏義須詳顯或單翻出",
    "X41n0728_001:0085a08": "(即古本曹魏所翻者)或依律文(即今一家依本直誦)或準義用(即光師所述首云三",
    "X41n0728_001:0085a09": "藏者)或引緣據(即順師後述廣子注者)酬校諸本成務紛綸增減",
    "X41n0728_001:0085a10": "繁略互見得失單翻則失於文旨包舉難尋依本則",
    "X41n0728_001:0085a11": "得在執據前後易惑準義理雖無爽藏跡可嫌緣據",
    "X41n0728_001:0085a12": "似是具周止存別見竝隨事尋誦臧否冥然唯可卷",
    "X41n0728_001:0085a13": "收信殊龜鏡。",
    "X41n0728_001:0085a14": "次科初二句指略戒本即含注戒序敘古所出亦",
    "X41n0728_001:0085a15": "有四家非今正意故指如彼次正列羯磨又二初",
    "X41n0728_001:0085a16": "列名眾氏猶言諸家單翻者按懷素律師序云曹",
    "X41n0728_001:0085a17": "魏鎧律師(即康僧鎧)於許都集題云曇無德部雜羯磨",
    "X41n0728_001:0085a18": "即曹魏時又有曇諦律師於洛陽集題云羯磨一",
    "X41n0728_001:0085a19": "卷出曇無德部(二本竝見大藏)昔以次句用收諦本然彼",
    "X41n0728_001:0085a20": "出於曹魏則非即今一家又受日加乞牒入羯磨",
    "X41n0728_001:0085a21": "復非依本直誦今詳鎧諦二本竝是單翻俱出曹",
    "X41n0728_001:0085a22": "魏意以此句通收二本二依律者祖師之世別有",
    "X41n0728_001:0085a23": "一家列次文句一依律本即下明受日法云近世",
    "X41n0728_001:0085a24": "諸師不加乞辭準律直誦頗符今注祖師所集承",
    "X41n0728_001:0085b01": "用此本但立篇次以類集之彼本依律緣起隨有",
    "X41n0728_001:0085b02": "隨錄無有義類故下斥云前後易惑是也三準義",
    "X41n0728_001:0085b03": "者即元魏慧光律師於鄴下集此同曇諦本意詳",
    "X41n0728_001:0085b04": "光師即用諦本但加義注故云準義首云三藏者",
    "X41n0728_001:0085b05": "即撰號自稱三藏法師四引緣者謂據律緣起即",
    "X41n0728_001:0085b06": "隋朝法願律師於并州撰兼出章疏并汾盛行(已上",
    "X41n0728_001:0085b07": "三本竝亡)酬下次對校為三初四句通示諸過酬即是",
    "X41n0728_001:0085b08": "對成務紛綸謂事無倫序增減繁略言不得其中",
    "X41n0728_001:0085b09": "如受日乞辭或加不加解戒場法或出不出分亡",
    "X41n0728_001:0085b10": "物法或二或三作法成緣或六或七等增則成繁",
    "X41n0728_001:0085b11": "減則成略又可增減約法繁略在文互見得失言",
    "X41n0728_001:0085b12": "未全是也二別點得失單翻中彼無注釋故失文",
    "X41n0728_001:0085b13": "旨復不辨緣成則羯磨綱要在文不顯故云包舉",
    "X41n0728_001:0085b14": "難尋此本全失後三則兼得失竝上句縱與下句",
    "X41n0728_001:0085b15": "奪破易惑謂前後不次使人迷亂義見上文爽亦",
    "X41n0728_001:0085b16": "訓失光師之本或用他文及加自義竝無標簡謂",
    "X41n0728_001:0085b17": "之藏跡參混聖語故曰可嫌今家不爾引文約義",
    "X41n0728_001:0085b18": "一一標顯即羯磨序云律藏殘闕義有遺補故統",
    "X41n0728_001:0085b19": "關諸部撮略正文必彼此俱無則理通例決竝至",
    "X41n0728_001:0085b20": "篇具顯異古藏跡別見謂所見不通竝下總斥無",
    "X41n0728_001:0085b21": "用隨事尋誦謂機生取用也臧否冥然謂如非不",
    "X41n0728_001:0085b22": "辨也不堪依用故可卷收不足憑信故殊龜鏡龜",
    "X41n0728_001:0085b23": "辨吉凶鏡分妍醜殊猶乖也。",
    "X41n0728_001:0085b24": "又依本綴疏廣引游辭附文摘義尠逢其器逮于近",
    "X41n0728_001:0085c01": "世繼有作者盛解律文空張辭費至於行事未見其",
    "X41n0728_001:0085c02": "歸撫務懷仁實增勞想。",
    "X41n0728_001:0085c03": "綴疏中二初斥前代游辭謂非要之言附文摘義",
    "X41n0728_001:0085c04": "述疏之體能此撰述實難其才故云尠逢其器次",
    "X41n0728_001:0085c05": "斥近世初二句標人逮及也次二句敘非要至下",
    "X41n0728_001:0085c06": "二句明失本撫下二句示傷感辭費謂言辭過實",
    "X41n0728_001:0085c07": "(曲禮曰無辭費)撫務謂惜其正軌懷仁謂悲於來學勞想",
    "X41n0728_001:0085c08": "謂積念成勞此見聖心為物之切也。",
    "X41n0728_001:0085c09": "今不揆庸昧試纂聖言削彼繁蕪增其遺漏具依正",
    "X41n0728_001:0085c10": "量傍出行用各顯部類仍隨義舉指瑕則知過宜改",
    "X41n0728_001:0085c11": "摘理則思擇有蹤時務則廣樹厥儀同廢則略題名",
    "X41n0728_001:0085c12": "相。",
    "X41n0728_001:0085c13": "明今中初科初二句總敘撰集揆即訓度對下聖",
    "X41n0728_001:0085c14": "言故云庸昧未敢自許故云試纂纂即集也削下",
    "X41n0728_001:0085c15": "別示文體七段初示刪補繁蕪遺漏義見上文二",
    "X41n0728_001:0085c16": "依正量謂羯磨文句一無加減三出行用即諸篇",
    "X41n0728_001:0085c17": "布設行事次第對本羯磨故言傍出四顯部類謂",
    "X41n0728_001:0085c18": "集成十篇故或可所引諸部竝顯名題五隨義舉",
    "X41n0728_001:0085c19": "下文標云義設等六明取捨指瑕者下文破古皆",
    "X41n0728_001:0085c20": "標有人等知過宜改令捨執也摘理者謂取他所",
    "X41n0728_001:0085c21": "長思擇有蹤謂考校得實也七明隨機時務如受",
    "X41n0728_001:0085c22": "結說恣衣藥受淨等同廢如二大界三小界懺上",
    "X41n0728_001:0085c23": "三篇罪等下竝標名不出其法樹字上呼厥其也",
    "X41n0728_001:0085c24": "上之七段若合題目初是刪補末示隨機中即羯",
    "X41n0728_001:0086a01": "磨又復一一反古所集對前可解。",
    "X41n0728_001:0086a02": "本雖行世於理未陳故復相從勒開文義。",
    "X41n0728_001:0086a03": "出疏中初文上句指前次句起後理即是義隨文",
    "X41n0728_001:0086a04": "披釋故曰相從勒猶析也。",
    "X41n0728_001:0086a05": "餘老矣恐徒移日晷妄損正功耽滯無益之辭以送",
    "X41n0728_001:0086a06": "有涯之命誠不可也大集法行之言律頒常一之教",
    "X41n0728_001:0086a07": "此而不審餘竟何言。",
    "X41n0728_001:0086a08": "次科初敘惜於時功大下次顯審其宗旨若唯循",
    "X41n0728_001:0086a09": "舊一則虗費二乃乖宗斯疏所興深意在此準下",
    "X41n0728_001:0086a10": "批文貞觀九年剏製將近六十至二十二年重修",
    "X41n0728_001:0086a11": "已及七十故云老矣前著後加皆未可測晷即日",
    "X41n0728_001:0086a12": "影無益辭者諸古疏也有涯命者報有期也(莊子云吾",
    "X41n0728_001:0086a13": "之生也有涯注云涯限也)大集第七寶女品云世尊云何菩薩",
    "X41n0728_001:0086a14": "修行法行佛告寶女菩薩不捨親舊知恩報恩憐",
    "X41n0728_001:0086a15": "愍一切修於忍辱難施能施慈心護戒思惟善義",
    "X41n0728_001:0086a16": "護持正法善護眾生淨身口意清淨其行乃至勤",
    "X41n0728_001:0086a17": "修六波羅蜜四念處八正道是名菩薩修行法行",
    "X41n0728_001:0086a18": "四分大小持犍度云初夜後夜精進覺悟若在晝",
    "X41n0728_001:0086a19": "日若行若坐常爾一心念除諸葢頒賜也經稱法",
    "X41n0728_001:0086a20": "行旨在修行律制常一意存攝念苟不體此則失",
    "X41n0728_001:0086a21": "宗要被物無功終成浪述故云此而不審等仍知",
    "X41n0728_001:0086a22": "今疏專被攝修講學討論勿忘斯意。",
    "X41n0728_001:0086a23": "所題曇無德者中梵本音唐言譯之名為法鏡部謂",
    "X41n0728_001:0086a24": "黨類之別名運起正法之初位四分即說之斷章言",
    "X41n0728_001:0086b01": "律乃行所詮教對彼繁略故題刪補對彼潛務故曰",
    "X41n0728_001:0086b02": "隨機羯磨天音人翻為業凡百所被莫不成濟且開",
    "X41n0728_001:0086b03": "大略廣要如後。",
    "X41n0728_001:0086b04": "釋題中三初釋人名次釋律號後釋本題初中亦",
    "X41n0728_001:0086b05": "云曇摩德翻法鏡者戒疏云能照達萬法亦云法",
    "X41n0728_001:0086b06": "正明慧卓朗除邪倒故亦云法護興建正法不墜",
    "X41n0728_001:0086b07": "於時故(或云法密又名法藏)黨類者約法則指其部文就人",
    "X41n0728_001:0086b08": "則約同所見運即是時正法千年佛滅百年便分",
    "X41n0728_001:0086b09": "五部故云初位律題中斷章者四度傳文一部方",
    "X41n0728_001:0086b10": "就隨說止處即為一分故云斷章斷字上呼行所",
    "X41n0728_001:0086b11": "詮者所即語辭別於餘藏故曰行詮本題中對彼",
    "X41n0728_001:0086b12": "者即指古本繁略義見上文潛務謂時所不行者",
    "X41n0728_001:0086b13": "如二大三小諫治悔重等法古皆備出今本但存",
    "X41n0728_001:0086b14": "現行要用者故云隨機機即弩牙喻其要也羯磨",
    "X41n0728_001:0086b15": "翻業下文具辨被事成濟即是業義且下結指上",
    "X41n0728_001:0086b16": "句通指前序或云別指釋題下句示後疏文然業",
    "X41n0728_001:0086b17": "理幽微一宗樞要寄茲略示啟悟來蒙且夫諸法",
    "X41n0728_001:0086b18": "常住則知真妄同源方便隨宜故說從真起妄真",
    "X41n0728_001:0086b19": "理本寂清淨湛然不守自性從緣發動動即業相",
    "X41n0728_001:0086b20": "動之不已熾然麤顯變起世間眾生國土凡聖因",
    "X41n0728_001:0086b21": "果一切諸法此理事相對以辨業也又於一心中",
    "X41n0728_001:0086b22": "派出諸業六凡為染四聖是淨由諸眾生迷理起",
    "X41n0728_001:0086b23": "妄隨妄興業流轉六道則為染也有能覺悟反妄",
    "X41n0728_001:0086b24": "歸真修解脫道起出諸有二乘之人名無漏業菩",
    "X41n0728_001:0086c01": "薩及佛名大悲業對望六凡通名為淨此約染淨",
    "X41n0728_001:0086c02": "以明業也又三界見思無明煩惱竝業所成無別",
    "X41n0728_001:0086c03": "有體涅槃云業作煩惱煩惱作業三界六道一切",
    "X41n0728_001:0086c04": "苦報皆酬往業業成於報報體即業故知業積成",
    "X41n0728_001:0086c05": "惑業變為報三道輪轉無非是業此約三道以明",
    "X41n0728_001:0086c06": "業也又業由心起心隨境生境既無量業亦非一",
    "X41n0728_001:0086c07": "所緣雖眾能造唯三身口是具意為業主意即業",
    "X41n0728_001:0086c08": "思思即行心是則一切善惡業相皆心所造此約",
    "X41n0728_001:0086c09": "心境以明業也又三毒所起十不善行是三途業",
    "X41n0728_001:0086c10": "諂誑強狼即修羅業歸戒布施即人天業無漏八",
    "X41n0728_001:0086c11": "正是二乘業六度萬行即菩薩業無緣大慈不思",
    "X41n0728_001:0086c12": "議用即諸佛業如起信贊佛偈云最勝業徧知等",
    "X41n0728_001:0086c13": "但六凡迷業三聖修業唯佛證業故知業者徧該",
    "X41n0728_001:0086c14": "十界或云三惡三善或云四惡人天為善或云六",
    "X41n0728_001:0086c15": "凡為惡四聖為善此約因果以明業也又五陰中",
    "X41n0728_001:0086c16": "一陰是色四陰是心識想受三悉是無記流入行",
    "X41n0728_001:0086c17": "心方成善惡就此行心復分三性善惡如上無記",
    "X41n0728_001:0086c18": "業者癡狂心亂睡眠誤妄悉無記業善惡二業招",
    "X41n0728_001:0086c19": "生感報無記業者不能感報或云不招總報亦感",
    "X41n0728_001:0086c20": "別報如成論夢中造業五分夢中結五吉羅之類",
    "X41n0728_001:0086c21": "此約三性以明業也又大小兩乘經律論藏教相",
    "X41n0728_001:0086c22": "所詮唯戒定慧當知三學行之本也教由生也行",
    "X41n0728_001:0086c23": "即是業詮行成教是則三世十方一切佛法無非",
    "X41n0728_001:0086c24": "詮業此約教行以明業也又十善五停四弘六度",
    "X41n0728_001:0087a01": "一切觀行竝化教業毗尼所詮開遮輕重一切律",
    "X41n0728_001:0087a02": "藏竝制教業化據理性理有順違制就教法教有",
    "X41n0728_001:0087a03": "持犯此約化制以辨業也又總括一化三宗不同",
    "X41n0728_001:0087a04": "一明受隨作無作體如戒業章三體差別二隨行",
    "X41n0728_001:0087a05": "持犯成就處所有宗動色假宗重緣圓教瞥念若",
    "X41n0728_001:0087a06": "持若犯竝準此三以為分齊此約大小以明業也",
    "X41n0728_001:0087a07": "又殺盜婬等身口非違生死根本方便正念護本",
    "X41n0728_001:0087a08": "所受名止善業策勤三業有善起護眾別等法名",
    "X41n0728_001:0087a09": "作善業違止名作惡反作名止惡即止作二犯此",
    "X41n0728_001:0087a10": "約止作以明業也今此羯磨義翻為業名通體局",
    "X41n0728_001:0087a11": "且用十門一一簡辨則臨機秉御莫不成功主教",
    "X41n0728_001:0087a12": "傳通了無滯礙矣。",
    "X41n0728_001:0087a13": "四分律刪補隨機羯磨疏卷第一(始從集法訖緣成篇)",
    "X41n0728_001:0087a14": "本文中標題前是序題此即疏題有本不存乃是",
    "X41n0728_001:0087a15": "寫脫比戒疏事鈔義必具之題下注字標卷始末",
    "X41n0728_001:0087a16": "意使先知文相起盡不可擅除。",
    "X41n0728_001:0087a17": "將欲造文披釋先以義門開解深求教旨意存決務",
    "X41n0728_001:0087a18": "隨務辨成不過四位初謂聖法即能辨之教二謂緣",
    "X41n0728_001:0087a19": "務即所被之事三謂秉御即弘法之人四謂安立即",
    "X41n0728_001:0087a20": "設法之所故律顯法具現方成今約機緣非四不立。",
    "X41n0728_001:0087a21": "立章中初文初敘意造即訓至披即是分決謂決",
    "X41n0728_001:0087a22": "斷務即法所被事隨下列示四位即法事人處羯",
    "X41n0728_001:0087a23": "磨大宗眾法別法非四不成一部始終不離此意",
    "X41n0728_001:0087a24": "首先標舉其致在茲若望眾緣成法則聖法是其",
    "X41n0728_001:0087b01": "正宗若據秉法被事則緣務是其本意故下引據",
    "X41n0728_001:0087b02": "律顯法者即滅諍中明諸羯磨須具現前毗尼彼",
    "X41n0728_001:0087b03": "云有五種現前云何法現前所持法滅諍者是(法即",
    "X41n0728_001:0087b04": "羯磨)云何毗尼現前所持毗尼滅諍者是(準教斷諍)云何",
    "X41n0728_001:0087b05": "人現前言議往反者是(評量所諍)云何僧現前應來者",
    "X41n0728_001:0087b06": "來應與欲者與欲得訶人不訶者是(三業和也)云何界",
    "X41n0728_001:0087b07": "現前唱羯磨作制限者是(作法界也)彼因斷諍故用毗",
    "X41n0728_001:0087b08": "尼今通諸法故唯存四第三即所被事第五且據",
    "X41n0728_001:0087b09": "眾法故局作法今明安立須通兩界故彼文云此",
    "X41n0728_001:0087b10": "現前法通一切羯磨則知準彼五現為今四位耳。",
    "X41n0728_001:0087b11": "且依四別竝以義求然後對法相攝分齊。",
    "X41n0728_001:0087b12": "正釋分章中大分二章依四別者即上四緣一一",
    "X41n0728_001:0087b13": "緣下開章廣辨故云義求對法相攝即下總論四",
    "X41n0728_001:0087b14": "緣下文牒云對上四緣相攝通塞是也。",
    "X41n0728_001:0087b15": "初明聖法所謂羯磨略為四門一教興本意二顯名",
    "X41n0728_001:0087b16": "定體三辨務緣成四廣明非相。",
    "X41n0728_001:0087b17": "初教興意者自三寶降世俱敦缺有之機凡所立教",
    "X41n0728_001:0087b18": "無非為存滅惑。",
    "X41n0728_001:0087b19": "初能辨教教興意中初科上二句明出世意具舉",
    "X41n0728_001:0087b20": "三寶不相捨故從本垂應故云降世猒世拔俗之",
    "X41n0728_001:0087b21": "士名缺有機敦崇也下二句明設教意凡所之言",
    "X41n0728_001:0087b22": "該乎一代滅惑超世三藏竝然。",
    "X41n0728_001:0087b23": "然則佛法兩位通贍道俗唯斯僧寶獨據出家明功",
    "X41n0728_001:0087b24": "上鄰極聖顯德下濟羣有。",
    "X41n0728_001:0087c01": "別示中初科上二句總敘佛法贍猶攝也慕佛稟",
    "X41n0728_001:0087c02": "法不局道故唯下別明僧寶初二句示位入僧海",
    "X41n0728_001:0087c03": "者必出家故下二句歎德上鄰極聖者三乘因種",
    "X41n0728_001:0087c04": "故如律瓶沙王施佛園毗舍佉母施佛衣佛竝勸",
    "X41n0728_001:0087c05": "令施僧之類故知功力尚等於佛況小聖乎下濟",
    "X41n0728_001:0087c06": "羣有六道福田故言羣有者正報即四生依報則",
    "X41n0728_001:0087c07": "三界開為九有二十五有。",
    "X41n0728_001:0087c08": "但由僧海宏曠行位殊倫或內外以分途或凡聖而",
    "X41n0728_001:0087c09": "啟路或約寶通於緇素或就儀辨於持毀。",
    "X41n0728_001:0087c10": "次科上二句通示上句明其眾多下句顯其行別",
    "X41n0728_001:0087c11": "或下別列有四對一內外對五停心總別相念名",
    "X41n0728_001:0087c12": "外凡僧煖頂忍世第一名內凡僧二凡聖對總上",
    "X41n0728_001:0087c13": "兩凡更兼薄地竝為凡僧初果至無學通名聖僧",
    "X41n0728_001:0087c14": "分途啟路理同文互三緇素對言約寶者初果已",
    "X41n0728_001:0087c15": "上學及無學無漏功德名為理寶亦名第一義僧",
    "X41n0728_001:0087c16": "但取證果不論形服如律見諦白衣同入僧海故",
    "X41n0728_001:0087c17": "通緇素四持毀對儀即威儀通目篇聚持戒破戒",
    "X41n0728_001:0087c18": "二僧別故上來四對八位初唯局凡第三局聖二",
    "X41n0728_001:0088a01": "及第四竝通凡聖。",
    "X41n0728_001:0088a02": "至於事務符會要以情見相投同和則上善可登同",
    "X41n0728_001:0088a03": "忍則下惡可滅非假聲教何以通之是以如來體斯",
    "X41n0728_001:0088a04": "弘理故制御僧方法隨有別住普使同遵但得其緣",
    "X41n0728_001:0088a05": "無非成遂。",
    "X41n0728_001:0088a06": "三中初句明事起要下顯須和情見即六和之一",
    "X41n0728_001:0088a07": "上善即受具下惡即悔重略舉此二總餘生善滅",
    "X41n0728_001:0088a08": "惡一切羯磨登成也非下明假教和忍在心非言",
    "X41n0728_001:0088a09": "不顯故須言教以通眾情上敘機緣是下正明制",
    "X41n0728_001:0088a10": "法初二句明知機故下明立法御僧方法即羯磨",
    "X41n0728_001:0088a11": "也隨下示制約隨界同遵不得乖別但下顯成功",
    "X41n0728_001:0088a12": "緣即機事或可人法等緣兩釋俱通。",
    "X41n0728_001:0088a13": "就第二門復分四別一釋名目二定體相三分廣所",
    "X41n0728_001:0088a14": "以四諸部同異。",
    "X41n0728_001:0088a15": "初釋名者。",
    "X41n0728_001:0088a16": "所言羯磨者中梵本音此翻為業業謂成濟前務必",
    "X41n0728_001:0088a17": "有達遂之功故明了論中亦同翻業現今譯經聲傳",
    "X41n0728_001:0088a18": "羯磨必翻稱業。",
    "X41n0728_001:0088a19": "第二翻名中初科初翻名業謂下釋義成濟是能",
    "X41n0728_001:0088a20": "加前務是所被羯磨訶句當體言音身不乖儀意",
    "X41n0728_001:0088a21": "無異想三業搆造眾別等行由之成決即名此法",
    "X41n0728_001:0088a22": "謂之為業業以造作成事為義如十善十惡能成",
    "X41n0728_001:0088a23": "因感果故竝名業此就能造作體為名若論所發",
    "X41n0728_001:0088a24": "無作業性如後廣明故下引證了論具如後引現",
    "X41n0728_001:0088b01": "今譯經即指唐翻祖師曾預譯場故得其實。",
    "X41n0728_001:0088b02": "自古至今有翻羯磨為辨事者非無此義但用功能",
    "X41n0728_001:0088b03": "往翻然能事乃多要唯有二初謂生善事如衣食受",
    "X41n0728_001:0088b04": "淨人法結解並隨行善而得生也後謂滅惡事如懺",
    "X41n0728_001:0088b05": "罪治擯滅諍設諫名通善惡理在除愆皆由羯磨前",
    "X41n0728_001:0088b06": "務夷蕩故受此名又生善之極勿過受體由作法和",
    "X41n0728_001:0088b07": "便發戒業量同太虗共佛齊位也滅惡之大勿高懺",
    "X41n0728_001:0088b08": "重若不洗過生報便墮由此羯磨拔之能令九百二",
    "X41n0728_001:0088b09": "十一億六十千歲阿鼻苦報欻然清淨豈非辨事。",
    "X41n0728_001:0088b10": "次科初標古示名百論但翻為事相傳加字助之",
    "X41n0728_001:0088b11": "事鈔猶存此翻問前云成濟前務等豈非辨事今",
    "X41n0728_001:0088b12": "古那分答前以業翻名以功能釋義今此直以功",
    "X41n0728_001:0088b13": "能翻名於義頗疎故所不取(講者皆云俗以士農工商為業僧以羯磨",
    "X41n0728_001:0088b14": "為業又訓業為捷辦事捷速等傳謬久矣識者宜改)然下依名釋義文有兩",
    "X41n0728_001:0088b15": "段前通約諸法釋食即是藥人謂差舉法即說恣",
    "X41n0728_001:0088b16": "夷平也又下次別約二法釋量同太虗法體廣徧",
    "X41n0728_001:0088b17": "故共佛齊位功德高深故言生報者凡報有三一",
    "X41n0728_001:0088b18": "現報(即今身受)二生報(轉身即受)三後報(後後身受)犯重歲數出",
    "X41n0728_001:0088b19": "目連問罪報經彼云犯波羅夷罪如他化自在天",
    "X41n0728_001:0088b20": "壽十六千歲墮泥黎中於人間數如文所引彼經",
    "X41n0728_001:0088b21": "不定獄名此準僧祇云墮阿鼻經音義云阿鼻翻",
    "X41n0728_001:0088b22": "為無間一身無間(充滿獄故)二苦無間(不暫息故)學者多迷",
    "X41n0728_001:0088b23": "生善滅惡二事請考此文足為明據。",
    "X41n0728_001:0088b24": "諸部亦稱為劍暮者葢取聲之不同也。",
    "X41n0728_001:0088c01": "三中波離問經名為劍暮劍羯暮磨音小訛耳。",
    "X41n0728_001:0088c02": "然以業義通於道俗謂此作法非局在僧故存梵言",
    "X41n0728_001:0088c03": "簡異通者知羯磨事非俗行故。",
    "X41n0728_001:0088c04": "簡辨中初文初敘華言通濫業義通者如七支十",
    "X41n0728_001:0088c05": "善動不動等不局道故名義既通必生疑濫故云",
    "X41n0728_001:0088c06": "謂此等也故下正出存梵所以簡濫遮疑又復生",
    "X41n0728_001:0088c07": "善故也。",
    "X41n0728_001:0088c08": "但以唐梵翻譯詳覈未通師資傳授習俗難改乍聞",
    "X41n0728_001:0088c09": "為業絕聽驚心今依正翻傍通舊解想無昧也。",
    "X41n0728_001:0088c10": "次科初示翻譯之疎師下明相傳執舊聞而不從",
    "X41n0728_001:0088c11": "故云絕聽異於常見所以驚心今下顯兼通正翻",
    "X41n0728_001:0088c12": "為業傍通辨事臧否自分故云無昧。",
    "X41n0728_001:0088c13": "二定體相者。",
    "X41n0728_001:0088c14": "自古諸師依法出體但廣明非翻非如法今不同之",
    "X41n0728_001:0088c15": "律有正體無宜不立故異由來所述法義就門分二。",
    "X41n0728_001:0088c16": "次定體相敘古中依法者法即羯磨謂依律中七",
    "X41n0728_001:0088c17": "非羯磨辨示非體以非顯如如即法體如後七非",
    "X41n0728_001:0088c18": "顯體中明今不同者律有三法即法是體何須別",
    "X41n0728_001:0089a01": "求反驗古解總有二過一律既有體不當強立二",
    "X41n0728_001:0089a02": "翻律七非但偏眾法不收對念反上二過故云異",
    "X41n0728_001:0089a03": "也。",
    "X41n0728_001:0089a04": "初明體者。",
    "X41n0728_001:0089a05": "然此教法正據緣成緣則通於內外定體則繁今但",
    "X41n0728_001:0089a06": "剋相以論實唯言教問僧和忍義非餘設即以聲相",
    "X41n0728_001:0089a07": "相續善色為體若據事成感發業量是謂作與無作",
    "X41n0728_001:0089a08": "也廣如戒業章中。",
    "X41n0728_001:0089a09": "約論中初遮簡緣通內外者即有情非情也人唯",
    "X41n0728_001:0089a10": "局內法處局外事通內外緣相既多從緣定體體",
    "X41n0728_001:0089a11": "則不一故云繁也如上古師翻非明體則涉諸緣",
    "X41n0728_001:0089a12": "故特點之今下正示剋相謂定約所秉言教聲相",
    "X41n0728_001:0089a13": "簡餘塵相續簡一念善色簡惡無記聲是不可見",
    "X41n0728_001:0089a14": "有對色故(有作善色聲非也上標聲相不可重言)上約能被示體若",
    "X41n0728_001:0089a15": "下指所發如後量即體量戒業章見受戒篇問相",
    "X41n0728_001:0089a16": "續善色與作何異答尋後相比自可通之。",
    "X41n0728_001:0089a17": "今依律宗全無三聚攝法但有隨相明體然則法隨",
    "X41n0728_001:0089a18": "事興事繁法廣不可論體法假人弘人分三位謂一",
    "X41n0728_001:0089a19": "人眾多人僧人故法隨人亦分三體謂心念法對首",
    "X41n0728_001:0089a20": "法羯磨法。",
    "X41n0728_001:0089a21": "依律中初文二初標所出律無三聚者顯上善色",
    "X41n0728_001:0089a22": "依諸小論諸論明法竝約聚收一色聚二心聚三",
    "X41n0728_001:0089a23": "非色非心聚(成宗更立無為聚)隨相即下三位竝見律文",
    "X41n0728_001:0089a24": "然下正示法體有二初明不隨事立事即所被且",
    "X41n0728_001:0089b01": "據眾別百八十四故云事繁立法數同故云法廣",
    "X41n0728_001:0089b02": "法假下次明須對人立先列三人下列三法配對",
    "X41n0728_001:0089b03": "可知即此三法是律正體問此亦依法與古何別",
    "X41n0728_001:0089b04": "答略如上辨在文自異。",
    "X41n0728_001:0089b05": "若據律本以三羯磨謂單白白二白四用通攝者但",
    "X41n0728_001:0089b06": "據眾法為言今約成業辨事亦通別人故別秉法理",
    "X41n0728_001:0089b07": "稱羯磨所以十誦四分咸有誠文然律但明僧法餘",
    "X41n0728_001:0089b08": "不彰者取建業功強勿高大眾故偏受羯磨之名舉",
    "X41n0728_001:0089b09": "事約文義皆通也。",
    "X41n0728_001:0089b10": "次科初示文局律云有三羯磨攝一切羯磨謂單",
    "X41n0728_001:0089b11": "白白二白四今下義判人雖非眾成業不殊理無",
    "X41n0728_001:0089b12": "異號所下引據十誦心念分衣佛言善作羯磨四",
    "X41n0728_001:0089b13": "分受五戒三語受具皆名羯磨具如後引然下究",
    "X41n0728_001:0089b14": "律所以舉下結歸上義舉事即前義判約文即前",
    "X41n0728_001:0089b15": "引證。",
    "X41n0728_001:0089b16": "二明相者據法本體義張三位隨相略分以為八品。",
    "X41n0728_001:0089b17": "次明相中即上三體各有別相相雖分八隨事仍",
    "X41n0728_001:0089b18": "多攬相歸體體唯三位文列八相隨一相下略舉",
    "X41n0728_001:0089b19": "一二對尋本文未勞委釋。",
    "X41n0728_001:0089b20": "初心念中自分三品一但心念法如朝夕常念四儀",
    "X41n0728_001:0089b21": "等事二對首心念法如持說衣藥等也三眾法心念",
    "X41n0728_001:0089b22": "法如說戒自恣分僧物等。",
    "X41n0728_001:0089b23": "但心念下舉六念者若據羯磨止出三法今以六",
    "X41n0728_001:0089b24": "念義攝四事四儀歷事起觀一切心念後科所列",
    "X41n0728_001:0089c01": "例亦皆然如雜法篇委明其相。",
    "X41n0728_001:0089c02": "二對首中自分二品一但對首法如白告受淨等二",
    "X41n0728_001:0089c03": "眾法對首法如捨墮說恣等。",
    "X41n0728_001:0089c04": "三眾法羯磨自分三品一單白法如和白說恣等二",
    "X41n0728_001:0089c05": "白二法如結解諸界等三白四法如受懺治諫等。",
    "X41n0728_001:0089c06": "僧及一人法各分三對首一法但分二品故有八相",
    "X41n0728_001:0089c07": "也。",
    "X41n0728_001:0089c08": "三明分廣所以者。",
    "X41n0728_001:0089c09": "分廣所以者前於三體廣分八相但列名數然猶",
    "X41n0728_001:0089c10": "未明開張之意故立此門以彰教旨。",
    "X41n0728_001:0089c11": "但由法不孤起起必託事而生事雖眾多大分三品。",
    "X41n0728_001:0089c12": "敘三體中文對三事立三法者量病處藥不可差",
    "X41n0728_001:0089c13": "故前文隨人立體則彰所秉之階差此中對事顯",
    "X41n0728_001:0089c14": "法則明能被之來致當知人法事三三三互望耳。",
    "X41n0728_001:0089c15": "初謂小事未假證成一人獨秉便能遂剋如上所列。",
    "X41n0728_001:0089c16": "小事中列相已明故指如上。",
    "X41n0728_001:0089c17": "次謂中事中猶通也法雖眾多微通大小謂對首羯",
    "X41n0728_001:0089c18": "磨必假境緣若無所對分通心念眾法治懺是所常",
    "X41n0728_001:0090a01": "行必界僧少兼通對首故此一法分通大小。",
    "X41n0728_001:0090a02": "中事中初訓字法下釋義初通示謂下別釋為二",
    "X41n0728_001:0090a03": "初釋通小眾下次釋通大眾法治懺且據說恣捨",
    "X41n0728_001:0090a04": "墮等法故下結示。",
    "X41n0728_001:0090a05": "後謂大事如住持眾德匡攝僧儀息邪靜謗悔除極",
    "X41n0728_001:0090a06": "法自非僧位莫能辨之故曰大事也。",
    "X41n0728_001:0090a07": "大事中初科住持眾德即受結說恣匡攝僧儀即",
    "X41n0728_001:0090a08": "諸治罰息邪靜謗即諸諫法悔除極法即夷殘等。",
    "X41n0728_001:0090a09": "然僧得自在通塞適緣上得兼下下非僭上故說戒",
    "X41n0728_001:0090a10": "自恣事通僧別乃至心念亦通辨之雖作法或乖而",
    "X41n0728_001:0090a11": "表淨是一良以戒法相攝自他雙被故也餘有不通",
    "X41n0728_001:0090a12": "者或是事重或是被機情事相投義須堪濟故限當",
    "X41n0728_001:0090a13": "位不通彼此。",
    "X41n0728_001:0090a14": "次文初總標處判成否一出僧命故得自在此即",
    "X41n0728_001:0090a15": "律本開解戒堂之語適猶稱也上下別釋又二初",
    "X41n0728_001:0090a16": "釋通者大事通對念中事通心念故上得兼下小",
    "X41n0728_001:0090a17": "中二事不通上法故下不僭上下舉說恣顯示兼",
    "X41n0728_001:0090a18": "通作法乖者辭句異故表淨一者所為同故良以",
    "X41n0728_001:0090a19": "等者示通意故且約說恣餘見後文餘下次簡塞",
    "X41n0728_001:0090a20": "者事重如受懺治諫等被機如諸差結等情事等",
    "X41n0728_001:0090a21": "者示不通意。",
    "X41n0728_001:0090a22": "重就此三離八相者。",
    "X41n0728_001:0090a23": "就心念中離分三相。",
    "X41n0728_001:0090a24": "以但心念法事是常行來往繫心衣食起觀止得獨",
    "X41n0728_001:0090b01": "運豈向他陳餘者例然故名此也。",
    "X41n0728_001:0090b02": "次分八相但心念中據論羯磨必具言章繫心起",
    "X41n0728_001:0090b03": "觀通歸六念故得引之運即是作。",
    "X41n0728_001:0090b04": "二對首心念者事實假證緣闕故開但以衣鉢受淨",
    "X41n0728_001:0090b05": "待形為要若不曲聽教非通濟本唯對首末開心念",
    "X41n0728_001:0090b06": "從本為名故名此也。",
    "X41n0728_001:0090b07": "對念中且舉衣鉢受淨安居受日緣至必行故同",
    "X41n0728_001:0090b08": "開也。",
    "X41n0728_001:0090b09": "三眾法心念所以立者事實僧成義非獨濟但以說",
    "X41n0728_001:0090b10": "恣等法衣服施緣形心所資方膺道業故雖僧秉通",
    "X41n0728_001:0090b11": "濟別人故名此也。",
    "X41n0728_001:0090b12": "眾法念中說恣施衣更兼亡物故云等也衣即資",
    "X41n0728_001:0090b13": "形法即資心膺親也。",
    "X41n0728_001:0090b14": "就對首中離為兩相。",
    "X41n0728_001:0090b15": "初明但對首法者如告白證成持懺等事若不引證",
    "X41n0728_001:0090b16": "情想紛馳緣假他成業由自吐彼此相會方得濟機",
    "X41n0728_001:0090b17": "故因境對便立斯法。",
    "X41n0728_001:0090b18": "但對中白告如白八聚白僧殘等持即加衣加藥",
    "X41n0728_001:0090b19": "懺謂悔下諸篇紛馳謂不專一不成業故緣下示",
    "X41n0728_001:0090b20": "名義即簡眾法緣業皆他。",
    "X41n0728_001:0090b21": "言眾法對首者如懺捨等事下凡累障動與持違衣",
    "X41n0728_001:0090b22": "藥之間誰能清淨必有違犯要假僧除時緣或乖減",
    "X41n0728_001:0090b23": "眾亦許仍從本位故曰眾法對首。",
    "X41n0728_001:0090b24": "眾法對首初科略舉捨墮等餘說恣得施亡衣。",
    "X41n0728_001:0090c01": "此之二位本是僧行故作法時還通界集故文云不",
    "X41n0728_001:0090c02": "得別眾雖捨不成不同心念法中對首之法通界無",
    "X41n0728_001:0090c03": "人聽成心念得人別眾即是本位若據眾法心念大",
    "X41n0728_001:0090c04": "略同此通界無別方成本法名相顯然無勞解也。",
    "X41n0728_001:0090c05": "次科初明本位又二初示制不下簡異心念法中",
    "X41n0728_001:0090c06": "對首者即對首心念無人暫開有還本位本是別",
    "X41n0728_001:0090c07": "法不勞盡集若下次點前法亦制盡集故曰同此",
    "X41n0728_001:0090c08": "眾法是本心念是開故云名相顯然等。",
    "X41n0728_001:0090c09": "就眾法中離分三相若據和白處齊前事得遂義不",
    "X41n0728_001:0090c10": "分也但以僧情難一事分小大隨務裁法故開三品。",
    "X41n0728_001:0090c11": "眾法中初科示離合意在文可見。",
    "X41n0728_001:0090c12": "初單白者如說戒告眾僧所常行聖制同遵有背結",
    "X41n0728_001:0090c13": "過未假煩請隨作便遂初牒事表陳勸僧和忍名之",
    "X41n0728_001:0090c14": "為白即此成遂有作業之功名為羯磨。",
    "X41n0728_001:0090c15": "單白中初明事輕且舉說戒初下次顯法相。",
    "X41n0728_001:0090c16": "若非常務情和稍難如受日離衣差使處分故須一",
    "X41n0728_001:0090c17": "白牒事陳情一羯磨量其可不方能成遂故曰白二",
    "X41n0728_001:0090c18": "羯磨計又應名白一羯磨以白與羯磨雙建其功故",
    "X41n0728_001:0091a01": "曰白二也。",
    "X41n0728_001:0091a02": "白二中初舉事望前故難對後尚易故云稍也稍",
    "X41n0728_001:0091a03": "即訓少故下顯法又二初分示計下決名。",
    "X41n0728_001:0091a04": "若情事殷重和舉轉難如受懺大儀治擯重罰故須",
    "X41n0728_001:0091a05": "一白牒陳三羯磨量可方能成遂故曰白四亦以一",
    "X41n0728_001:0091a06": "白三羯磨通為四也。",
    "X41n0728_001:0091a07": "白四中舉事顯法決名竝同上也。",
    "X41n0728_001:0091a08": "然此三位約文乃局就義通成但白據表唱之緣羯",
    "X41n0728_001:0091a09": "磨顯功成之用此為局也單白一法即辨前緣初後",
    "X41n0728_001:0091a10": "羯磨非無表意此據通也。",
    "X41n0728_001:0091a11": "料簡通局中初總示但下別釋初明文局單下次",
    "X41n0728_001:0091a12": "明義通單白辨緣不唯表唱羯磨表意豈獨成功",
    "X41n0728_001:0091a13": "彼此具兼義非偏局初後羯磨者即白二白四也。",
    "X41n0728_001:0091a14": "然文分前後者以陳情之高者莫不名白功成業就",
    "X41n0728_001:0091a15": "者要唯羯磨故結集翻度之人取意分於前後。",
    "X41n0728_001:0091a16": "前後中三法安布單白在先雖復兩通不無偏勝",
    "X41n0728_001:0091a17": "據論佛世隨緣制法本無前後故推結集等人結",
    "X41n0728_001:0091a18": "集即波離法正翻度乃覺明竺念此明律列獨頭",
    "X41n0728_001:0091a19": "單白在先之意若二種羯磨白法前後佛本自安",
    "X41n0728_001:0091a20": "非後來也。",
    "X41n0728_001:0091a21": "若論律本通曰羯磨如上廣列今據隨事大小難易",
    "X41n0728_001:0091a22": "不同故法依之分廣其相。",
    "X41n0728_001:0091a23": "離分中律云有三種羯磨單白羯磨白二羯磨白",
    "X41n0728_001:0091a24": "四羯磨據名各立本無差降如上廣列指體相中",
    "X41n0728_001:0091b01": "上文所明三法優劣非本律文故云今據等。",
    "X41n0728_001:0091b02": "問心念之與眾法約事各分三品未知對首據何獨",
    "X41n0728_001:0091b03": "為二位。",
    "X41n0728_001:0091b04": "料簡中問離合者上且依律第列八品今於對首",
    "X41n0728_001:0091b05": "中摘出中蘭自為一品例亦分三共為九品故也",
    "X41n0728_001:0091b06": "初問中舉念眾兩同責對首獨異。",
    "X41n0728_001:0091b07": "答語事為論乃殊品量且統裁之隨分三位約事九",
    "X41n0728_001:0091b08": "品法亦同之何以明耶如心念法中所被下事既局",
    "X41n0728_001:0091b09": "三位自分三品謂下下下中下上也眾法之中所被",
    "X41n0728_001:0091b10": "上事當局位三自分三品謂上下上中上上也對首",
    "X41n0728_001:0091b11": "之中亦應三品如持衣說淨名中下事如懺捨墮是",
    "X41n0728_001:0091b12": "為中中若懺偷蘭眾多對首得為中上故亦隨相分",
    "X41n0728_001:0091b13": "為九也上以偷蘭非僧懺故入但對法收今依律中",
    "X41n0728_001:0091b14": "令小眾悔聽問邊人故開成一位耳。",
    "X41n0728_001:0091b15": "答中初通敘對事分法隨分三位謂三品事中皆",
    "X41n0728_001:0091b16": "可分三則於對首離出一品故為九品約事分法",
    "X41n0728_001:0091b17": "法亦有九故云同也何下次別列品位又三初明",
    "X41n0728_001:0091b18": "心念但念為下下對念為下中眾念為下上二明",
    "X41n0728_001:0091b19": "眾法單白為上下白二為上中白四為上上三對",
    "X41n0728_001:0091b20": "首中如文自列偷蘭三品重蘭攝在眾法輕者自",
    "X41n0728_001:0091b21": "歸中下今立中上唯局次蘭然據作法還即但對",
    "X41n0728_001:0091b22": "而居眾法對首之上故諸問答自此而生上下會",
    "X41n0728_001:0091b23": "通初決前合意今下顯今離意。",
    "X41n0728_001:0091b24": "問捨墮悔蘭俱非別眾如何分之以為兩位。",
    "X41n0728_001:0091c01": "轉難中悔蘭小眾制問邊人亦不許別即與懺捨",
    "X41n0728_001:0091c02": "理不當異。",
    "X41n0728_001:0091c03": "答據非別眾說恣應上悔蘭限三應歸中品然以捨",
    "X41n0728_001:0091c04": "墮通對一人故名中中悔蘭其必問邊理歸中上以",
    "X41n0728_001:0091c05": "十誦云重者界內輕者界外四分下文小眾故也及",
    "X41n0728_001:0091c06": "時加法界亦通收與前說恣葢是同也對人多少故",
    "X41n0728_001:0091c07": "有階級。",
    "X41n0728_001:0091c08": "答中初斥奪前難捨懺但制別集說恣通収內外",
    "X41n0728_001:0091c09": "若取別眾須推說恣不體今意故且奪之然下伸",
    "X41n0728_001:0091c10": "今所立初對捨墮以顯通局捨墮下通一人中蘭",
    "X41n0728_001:0091c11": "局定三二據分品次於理顯然十誦三階初篇生",
    "X41n0728_001:0091c12": "重界內大眾懺(上品)二初篇生輕二篇生重應界外",
    "X41n0728_001:0091c13": "四比丘眾中悔(四比丘者能所合論須界外者由制問邊界內有人恐謂別眾準知",
    "X41n0728_001:0091c14": "無人亦通界內)三僧殘生輕一比丘前悔(下品)四分即滅諍",
    "X41n0728_001:0091c15": "犍度故云下文彼云小眾二三人也及下次對說",
    "X41n0728_001:0091c16": "恣以明同異上約別眾明同下據對人顯異界亦",
    "X41n0728_001:0091c17": "通收者以界有人亦不得別然說恣眾法僧私必",
    "X41n0728_001:0091c18": "集悔蘭別法不集亦成今此且據制必問邊一往",
    "X41n0728_001:0091c19": "言同次科自見對人多少者說恣不定下通一人",
    "X41n0728_001:0091c20": "則顯悔蘭人位揩定故為上矣。",
    "X41n0728_001:0091c21": "問說恣及捨通界必集據現到者開成對首此豈為",
    "X41n0728_001:0091c22": "中如悔次蘭三二人邊便得成法縱有不集義應得",
    "X41n0728_001:0091c23": "成此望前法理應非上。",
    "X41n0728_001:0091c24": "轉難中初難眾法對首理合居上由本眾法有別",
    "X41n0728_001:0092a01": "不成故次難悔蘭義合在中由是別法縱別亦成",
    "X41n0728_001:0092a02": "自可違制不防成法。",
    "X41n0728_001:0092a03": "答若據通集實如來難今據事大情多作法稀就故",
    "X41n0728_001:0092a04": "判中上如說恣等法心念亦開捨墮但對便成清淨",
    "X41n0728_001:0092a05": "次蘭不爾懺必眾人以罪起初二之篇懺分三境之",
    "X41n0728_001:0092a06": "異止得從義為中上矣。",
    "X41n0728_001:0092a07": "答中初縱許前難今下奪歸正義又二初示所立",
    "X41n0728_001:0092a08": "事大情多即下云罪起初二篇故作法稀就即下",
    "X41n0728_001:0092a09": "云懺分三境異故如下比校說恣開獨念捨墮通",
    "X41n0728_001:0092a10": "單對即顯事輕悔易反上二義悔蘭必眾人者尚",
    "X41n0728_001:0092a11": "非單對況獨念乎言從義者非文所有酌理立故",
    "X41n0728_001:0092a12": "三境即上三階。",
    "X41n0728_001:0092a13": "問如上廣相隨事三九不同古來所傳百一羯磨其",
    "X41n0728_001:0092a14": "相何耶。",
    "X41n0728_001:0092a15": "次明多少問中初躡前品位二引古申疑百一羯",
    "X41n0728_001:0092a16": "磨今見藏中昔賢所集故曰古傳。",
    "X41n0728_001:0092a17": "答如古所傳百是數之總名隨事皆一羯磨故云百",
    "X41n0728_001:0092a18": "一也不無事義若考覈之自有一事而須三四者如",
    "X41n0728_001:0092a19": "受戒捨鉢德衣亡物之類是也從多限事為言亦得",
    "X41n0728_001:0092a20": "局稱一法莫不隨作業成皆曰羯磨也。",
    "X41n0728_001:0092a21": "正答中初依古釋名百是所被事一即能被法事",
    "X41n0728_001:0092a22": "無限量舉百以總之法皆通被舉一以貫之不無",
    "X41n0728_001:0092a23": "事義許其有理若考等者遮於後疑恐謂一事止",
    "X41n0728_001:0092a24": "用一法故舉受戒等釋之受戒四法一差教師白",
    "X41n0728_001:0092b01": "二召入白三對眾問白四正受白四捨鉢三法一",
    "X41n0728_001:0092b02": "受懺單白(若不行鉢止用受懺還鉢二法)二行鉢單白三護鉢白",
    "X41n0728_001:0092b03": "二(戒疏準僧祇加差人行鉢白二)德衣三法一差五德二付衣竝",
    "X41n0728_001:0092b04": "白二三上座和僧白亡物三法一賞看病二差五",
    "X41n0728_001:0092b05": "德三付分法竝用白二用法雖多望事還一不妨",
    "X41n0728_001:0092b06": "百一之名故云從多等也莫下次釋羯磨可見。",
    "X41n0728_001:0092b07": "若據伽論恰有百一故彼列名單白二十四白二四",
    "X41n0728_001:0092b08": "十七白四三十也古人誦他異部自略本宗據四分",
    "X41n0728_001:0092b09": "中統收其相有一百三十四法。",
    "X41n0728_001:0092b10": "顯數中初文初引論示數藏中百一羯磨首標一",
    "X41n0728_001:0092b11": "切有部則知出於十誦論宗彼律數亦同之古下",
    "X41n0728_001:0092b12": "斥古迷宗即引本部大數示之總括一部故曰統",
    "X41n0728_001:0092b13": "收百三十四且舉眾法心念對首多出他宗故所",
    "X41n0728_001:0092b14": "不筭。",
    "X41n0728_001:0092b15": "有人細尋律本更加十法者又出僧尼互不同法及",
    "X41n0728_001:0092b16": "同秉者歷數為二百六十一法有人隨戒各出二部",
    "X41n0728_001:0092b17": "捨墮即有一百二十法餘者更張之。",
    "X41n0728_001:0092b18": "次科三家數別初加十法即百四十四次師歷數",
    "X41n0728_001:0092b19": "二本竝亡未詳何法後師獨分三十捨墮受懺還",
    "X41n0728_001:0092b20": "衣一戒二法僧尼二部合數可知更有多家列數",
    "X41n0728_001:0092b21": "不同不復具引故略指云餘者等也。",
    "X41n0728_001:0092b22": "今以正律本文用法收事故以三羯磨攝一切故若",
    "X41n0728_001:0092b23": "隨事者事則無量何止前數以佛立法令僧準行如",
    "X41n0728_001:0092b24": "結集諸白滅後舉告既非佛制準義和用莫非僧法",
    "X41n0728_001:0092c01": "故不具舒且約略大途如上所列也。",
    "X41n0728_001:0092c02": "三中初據文立義以三羯磨攝一切者此正律文",
    "X41n0728_001:0092c03": "若下斥古局數律文所出且據緣起非止此數事",
    "X41n0728_001:0092c04": "既無量不可隨事以定法數以下顯今從法結集",
    "X41n0728_001:0092c05": "等白並諸羅漢準法裁之則彰三法統攝多事不",
    "X41n0728_001:0092c06": "可如古據律定數不具舒者異前諸師細尋等也",
    "X41n0728_001:0092c07": "且約略者指前列數非限定也。",
    "X41n0728_001:0092c08": "四明諸部同異。",
    "X41n0728_001:0092c09": "計斯一門誠為閑務既非當部徒費時緣然則博贍",
    "X41n0728_001:0092c10": "為攝務之資通觀有經遠之用羯磨乃攝僧之大教",
    "X41n0728_001:0092c11": "豈是管見而欲明乎故當交映部別審成壞之源矣。",
    "X41n0728_001:0092c12": "四明諸部敘意中初明非要然下次敘須明初通",
    "X41n0728_001:0092c13": "敘為學義須兼濟攝務資者助於行事故經遠用",
    "X41n0728_001:0092c14": "者流於久永故羯磨下別顯秉御必在通明莊子",
    "X41n0728_001:0092c15": "云用管闚天用錐指地不亦小乎。",
    "X41n0728_001:0092c16": "依僧祇中三品羯磨如此所明加一求聽羯磨故彼",
    "X41n0728_001:0092c17": "律中受日等事皆用之也十誦五分葢無異品然於",
    "X41n0728_001:0092c18": "別人所秉不出其相唯十誦云對首心念分衣已是",
    "X41n0728_001:0092c19": "名羯磨敢依此文統收眾別。",
    "X41n0728_001:0092c20": "諸律中初明眾法三律三法竝同四分求聽一法",
    "X41n0728_001:0092c21": "唯出僧祇同下了論中間羯磨然下明別法諸律",
    "X41n0728_001:0092c22": "雖有對念散在前後正出羯磨但列眾法故云不",
    "X41n0728_001:0092c23": "出其相對念別法得稱羯磨十誦明文故云敢依",
    "X41n0728_001:0092c24": "等下引四分五戒三歸皆名羯磨乃是義準而非",
    "X41n0728_001:0093a01": "明文。",
    "X41n0728_001:0093a02": "明了論中一切羯磨唯有五種故彼解云羯磨名為",
    "X41n0728_001:0093a03": "所作業也一切通論悉稱羯磨與今唐翻恰然符合。",
    "X41n0728_001:0093a04": "了論初科引論舉數故下引解釋名一切悉稱者",
    "X41n0728_001:0093a05": "證名該眾別也與今符合者證翻名得正也。",
    "X41n0728_001:0093a06": "論云一者所作相貌羯磨謂如此時量決事及時必",
    "X41n0728_001:0093a07": "定應作解云如僧立制比丘不得入於城市為此事",
    "X41n0728_001:0093a08": "故一年一月或復永斷所立約時事各有相貌故也。",
    "X41n0728_001:0093a09": "相貌中引論彼論凡約年月日時所制之法皆名",
    "X41n0728_001:0093a10": "時量次引解中舉事顯相不入城市釋上決事一",
    "X41n0728_001:0093a11": "年一月等釋上及時事有相狀時有分限故得是",
    "X41n0728_001:0093a12": "名。",
    "X41n0728_001:0093a13": "二者單白羯磨但作一白不說羯磨解云唱所立事",
    "X41n0728_001:0093a14": "令眾同知名之為白問聽不遮名為羯磨據如此解",
    "X41n0728_001:0093a15": "若僧時到前名白問和僧忍聽後即是斷決故成業",
    "X41n0728_001:0093a16": "也又云若唱所立事不問聽許不遮亦稱單白羯磨",
    "X41n0728_001:0093a17": "如今僧中打木和白一唱便定。",
    "X41n0728_001:0093a18": "單白中初標論次引解初約白法釋不遮即忍聽",
    "X41n0728_001:0093a19": "據如此等疏家準判祇就一法分為兩別告眾名",
    "X41n0728_001:0093a20": "白成業名羯磨又下次約唱告釋。",
    "X41n0728_001:0093a21": "三者中間羯磨謂單唱白一分羯磨一分也解云唱",
    "X41n0728_001:0093a22": "事問聽皆不具足在單白白二之間故曰中間也如",
    "X41n0728_001:0093a23": "前僧祇求聽之法。",
    "X41n0728_001:0093a24": "中間法中初據論次引解指如僧祇求聽者彼受",
    "X41n0728_001:0093b01": "日事訖正用此法云大德僧聽某甲比丘於此處",
    "X41n0728_001:0093b02": "雨安居若僧時到僧忍聽(此即白一分所謂唱事不足)某甲於",
    "X41n0728_001:0093b03": "此處雨安居為僧事塔事出界行還此中住諸大",
    "X41n0728_001:0093b04": "德某甲比丘為僧事塔事出界行還此處安居僧",
    "X41n0728_001:0093b05": "忍默然故是事如是持(此謂羯磨一分不云忍者默然等即問聽不足)。",
    "X41n0728_001:0093b06": "四名白二五者白四如常所解。",
    "X41n0728_001:0093b07": "四五二法大同當部故指如常。",
    "X41n0728_001:0093b08": "又云後二羯磨唯僧得作前三羯磨三人已上若作",
    "X41n0728_001:0093b09": "通成準此單白一法既有問聽云何非僧而得秉御",
    "X41n0728_001:0093b10": "大德僧聽言何所屬今通其旨三人和白初則改辭",
    "X41n0728_001:0093b11": "餘文準用義亦無爽論通三人豈不然乎。",
    "X41n0728_001:0093b12": "會通中初引論相貌一法別人可作單白中間須",
    "X41n0728_001:0093b13": "僧秉御那云前三通三人耶準下決通初敘非理",
    "X41n0728_001:0093b14": "今下正決初改詞者改大德僧作諸大德等。",
    "X41n0728_001:0093b15": "大門第三明緣成相九種法辨皆具十緣如下文說",
    "X41n0728_001:0093b16": "豎義者引之此明。",
    "X41n0728_001:0093b17": "大門第四顯成非相廣如下文至時當解。",
    "X41n0728_001:0093b18": "三四兩門即成壞相竝指如後法後合辨故略標",
    "X41n0728_001:0093b19": "之囑令自引豎義者即講解之師。",
    "X41n0728_001:0093b21": "四分律刪補隨機羯磨疏濟緣記一之一"
}