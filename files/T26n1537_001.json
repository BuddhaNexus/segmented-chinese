{
    "T26n1537_001:0453b22": "No. 1537",
    "T26n1537_001:0453b23": "阿毘達磨法蘊足論卷第一",
    "T26n1537_001:0453b25": "尊者大目乾連造",
    "T26n1537_001:0453b26": "三藏法師玄奘奉 詔譯",
    "T26n1537_001:0453b27": "學處品第一",
    "T26n1537_001:0453b28": " 稽首佛法僧，  真淨無價寶，",
    "T26n1537_001:0453b29": " 今集諸法蘊，  普施諸群生。",
    "T26n1537_001:0453c01": " 阿毘達磨如大海，  大山大地大虛空，",
    "T26n1537_001:0453c02": " 具攝無邊聖法財，  今我正勤略顯示。",
    "T26n1537_001:0453c03": "[0453c03] 嗢&#x62D5;南曰：",
    "T26n1537_001:0453c04": " 學支淨果行聖種，  正勝足念諦靜慮，",
    "T26n1537_001:0453c05": " 無量無色定覺支，  雜根處蘊界緣起。",
    "T26n1537_001:0453c06": "[0453c06] 一時薄伽梵在室羅筏，住逝多林給孤獨園。",
    "T26n1537_001:0453c07": "爾時世尊告苾芻眾：「諸有於彼五怖罪怨不",
    "T26n1537_001:0453c08": "寂靜者，彼於現世為諸聖賢同所訶厭，名為",
    "T26n1537_001:0453c09": "犯戒自損傷者，有罪有貶、生多非福，身壞命",
    "T26n1537_001:0453c10": "終墮險惡趣生地獄中。何等為五？謂殺生",
    "T26n1537_001:0453c11": "者，殺生緣故，生怖罪怨。不離殺生，是名第一。",
    "T26n1537_001:0453c12": "不與取者，劫盜緣故，生怖罪怨。不離劫盜，是",
    "T26n1537_001:0453c13": "名第二。欲邪行者，邪行緣故，生怖罪怨。不離",
    "T26n1537_001:0453c14": "邪行，是名第三。虛誑語者，虛誑緣故，生怖罪",
    "T26n1537_001:0453c15": "怨。不離虛誑，是名第四。飲味諸酒放逸處",
    "T26n1537_001:0453c16": "者，飲味諸酒放逸處緣故，生怖罪怨。不離飲",
    "T26n1537_001:0453c17": "酒諸放逸處，是名第五。有於如是五怖罪怨",
    "T26n1537_001:0453c18": "不寂靜者，彼於現世為諸聖賢同所訶厭，名",
    "T26n1537_001:0453c19": "為犯戒自損傷者，有罪有貶、生多非福，身壞",
    "T26n1537_001:0453c20": "命終墮險惡趣生地獄中。",
    "T26n1537_001:0453c21": "[0453c21] 「諸有於彼五怖罪怨能寂靜者，彼於現世為",
    "T26n1537_001:0453c22": "諸聖賢同所欽歎，名為持戒自防護者，無罪",
    "T26n1537_001:0453c23": "無貶、生多勝福，身壞命終升安善趣生於",
    "T26n1537_001:0453c24": "天中。何等為五？謂離殺生者，離殺生緣故，滅",
    "T26n1537_001:0453c25": "怖罪怨。能離殺生，是名第一。離不與取者，離",
    "T26n1537_001:0453c26": "劫盜緣故，滅怖罪怨。能離劫盜，是名第二。離",
    "T26n1537_001:0453c27": "欲邪行者，離邪行緣故，滅怖罪怨。能離邪行，",
    "T26n1537_001:0453c28": "是名第三。離虛誑語者，離虛誑緣故，滅怖罪",
    "T26n1537_001:0453c29": "怨。能離虛誑，是名第四。離飲諸酒放逸處者，",
    "T26n1537_001:0454a01": "離飲諸酒放逸處緣故，滅怖罪怨。能離飲酒",
    "T26n1537_001:0454a02": "諸放逸處，是名第五。有於如是五怖罪怨能",
    "T26n1537_001:0454a03": "寂靜者，彼於現世為諸聖賢同所欽歎，名為",
    "T26n1537_001:0454a04": "持戒自防護者，無罪無貶、生多勝福，身壞命",
    "T26n1537_001:0454a05": "終升安善趣生於天中。」爾時世尊為攝前",
    "T26n1537_001:0454a06": "義而說頌曰：",
    "T26n1537_001:0454a07": "「諸行殺盜婬，  虛誑耽諸酒，",
    "T26n1537_001:0454a08": " 五怖罪怨縛，  聖賢所訶厭，",
    "T26n1537_001:0454a09": " 名犯戒自傷，  有罪招非福，",
    "T26n1537_001:0454a10": " 死墮險惡趣，  生諸地獄中。",
    "T26n1537_001:0454a11": " 諸離殺盜婬，  虛誑耽諸酒，",
    "T26n1537_001:0454a12": " 五怖罪怨脫，  聖賢所欽歎，",
    "T26n1537_001:0454a13": " 名持戒自防，  無罪感勝福，",
    "T26n1537_001:0454a14": " 死升安善趣，  生諸天界中。」",
    "T26n1537_001:0454a15": "[0454a15] 齊何名曰鄔波索迦？謂諸在家白衣男子，男",
    "T26n1537_001:0454a16": "根成就，歸佛法僧，起殷淨心，發誠諦語，自稱",
    "T26n1537_001:0454a17": "我是鄔波索迦，願尊憶持慈悲護念。齊是名",
    "T26n1537_001:0454a18": "曰鄔波索迦。此何名為能學一分？謂前所說",
    "T26n1537_001:0454a19": "鄔波索迦，歸佛法僧、發誠言已，唯能離殺，",
    "T26n1537_001:0454a20": "不離餘四，如是名為能學一分。復何名為能",
    "T26n1537_001:0454a21": "學少分？謂如前說鄔波索迦，歸佛法僧、發誠",
    "T26n1537_001:0454a22": "言已，能離殺、盜，不離餘三，如是名為能學少",
    "T26n1537_001:0454a23": "分。復何名為能學多分？謂前所說鄔波索迦，",
    "T26n1537_001:0454a24": "歸佛法僧、發誠言已，離殺、盜、婬，不離餘二，如",
    "T26n1537_001:0454a25": "是名為能學多分。復何名為能學滿分？謂前",
    "T26n1537_001:0454a26": "所說鄔波索迦，歸佛法僧、發誠言已，具能離",
    "T26n1537_001:0454a27": "五，如是名為能學滿分。",
    "T26n1537_001:0454a28": "[0454a28] 成就五法鄔波索迦，唯能自利不能利他。",
    "T26n1537_001:0454a29": "何等為五？謂前所說鄔波索迦，自離殺生乃",
    "T26n1537_001:0454b01": "至飲酒諸放逸處，不能勸他令離殺生乃至",
    "T26n1537_001:0454b02": "飲酒諸放逸處，如是名為成就五法鄔波索",
    "T26n1537_001:0454b03": "迦唯能自利不能利他。[0454b03] 成就十法鄔波索迦，",
    "T26n1537_001:0454b04": "能利自他不能廣利。何等為十？謂前所說鄔",
    "T26n1537_001:0454b05": "波索迦，自離殺生乃至飲酒諸放逸處，亦能",
    "T26n1537_001:0454b06": "勸他令離殺生乃至飲酒諸放逸處，不能見",
    "T26n1537_001:0454b07": "餘能離殺等歡喜慶慰，如是名為成就十法",
    "T26n1537_001:0454b08": "鄔波索迦能利自他不能廣利。[0454b08] 成就十五法",
    "T26n1537_001:0454b09": "鄔波索迦，能利自他亦能廣利。何等十五？謂",
    "T26n1537_001:0454b10": "前所說鄔波索迦，自離殺生乃至飲酒諸放",
    "T26n1537_001:0454b11": "逸處，亦能勸他令離殺生乃至飲酒諸放逸",
    "T26n1537_001:0454b12": "處，及能見餘離殺生等歡喜慶慰，如是名為",
    "T26n1537_001:0454b13": "成就十五法鄔波索迦能利自他亦能廣利。",
    "T26n1537_001:0454b14": "[0454b14] 成就八法鄔波索迦，唯能自利不能利他。",
    "T26n1537_001:0454b15": "何等為八？謂前所說鄔波索迦，自具淨信，不",
    "T26n1537_001:0454b16": "能勸他令具淨信；自具淨戒，不能勸他令具",
    "T26n1537_001:0454b17": "淨戒；自具惠捨，不能勸他令具惠捨；自能策",
    "T26n1537_001:0454b18": "勵數往伽藍禮覲有德諸苾芻眾，不能勸他",
    "T26n1537_001:0454b19": "令其策勵數往伽藍禮覲有德諸苾芻眾；自",
    "T26n1537_001:0454b20": "能至誠聽聞正法，不能勸他令其至誠聽聞",
    "T26n1537_001:0454b21": "正法；自聞法已能持不忘，不能勸他令持不",
    "T26n1537_001:0454b22": "忘；自持法已能思擇義，不能勸他令思擇義；",
    "T26n1537_001:0454b23": "自思擇已為證法義能正勤脩法隨法行成",
    "T26n1537_001:0454b24": "和敬行隨法行者，不能勸他令正勤脩法隨",
    "T26n1537_001:0454b25": "法行成和敬行隨法行者。如是名為成就八",
    "T26n1537_001:0454b26": "法鄔波索迦唯能自利不能利他。[0454b26] 成就十六",
    "T26n1537_001:0454b27": "法鄔波索迦，能利自他不能廣利。何等十六？",
    "T26n1537_001:0454b28": "謂前所說鄔波索迦，自具淨信亦能勸他令",
    "T26n1537_001:0454b29": "具淨信，廣說乃至自思擇已為證法義能正",
    "T26n1537_001:0454c01": "勤脩法隨法行成和敬行隨法行者，亦能勸",
    "T26n1537_001:0454c02": "他令正勤脩法隨法行成和敬行隨法行者，",
    "T26n1537_001:0454c03": "不能見餘具淨信等歡喜慶慰，如是名為成",
    "T26n1537_001:0454c04": "就十六法鄔波索迦能利自他不能廣利。[0454c04] 成",
    "T26n1537_001:0454c05": "就二十四法鄔波索迦，能利自他亦能廣",
    "T26n1537_001:0454c06": "利。何等名為二十四法？謂前所說鄔波索迦，",
    "T26n1537_001:0454c07": "自具淨信，亦能勸他令具淨信，廣說乃至自",
    "T26n1537_001:0454c08": "思擇已為證法義能正勤脩法隨法行成和",
    "T26n1537_001:0454c09": "敬行隨法行者，亦能勸他令正勤脩法隨法",
    "T26n1537_001:0454c10": "行成和敬行隨法行者，及能見餘具淨信等",
    "T26n1537_001:0454c11": "歡喜慶慰，如是名為成就二十四法鄔波索",
    "T26n1537_001:0454c12": "迦能利自他亦能廣利。",
    "T26n1537_001:0454c13": "[0454c13] 成就十法，身壞命終墮險惡趣生地獄中。何",
    "T26n1537_001:0454c14": "等為十？一、殺生；二、不與取；三、欲邪行；四、虛誑",
    "T26n1537_001:0454c15": "語；五、離間語；六、&#x9E81;惡語；七、雜穢語；八、貪欲；",
    "T26n1537_001:0454c16": "九、瞋恚；十、邪見。若有成就如是十法，身壞命",
    "T26n1537_001:0454c17": "終墮險惡趣生地獄中。",
    "T26n1537_001:0454c18": "[0454c18] 成就十法，身壞命終升安善趣生於天中。",
    "T26n1537_001:0454c19": "何等為十？一、離殺生；二、離不與取；三、離欲邪",
    "T26n1537_001:0454c20": "行；四、離虛誑語；五、離離間語；六、離&#x9E81;惡語；七、",
    "T26n1537_001:0454c21": "離雜穢語；八、無貪；九、無瞋；十、正見。若有成就",
    "T26n1537_001:0454c22": "如是十法，身壞命終升安善趣生於天中。",
    "T26n1537_001:0454c23": "[0454c23] 成就二十法，身壞命終墮險惡趣生地獄中。",
    "T26n1537_001:0454c24": "何等二十？謂自殺生亦勸他殺，廣說乃至自",
    "T26n1537_001:0454c25": "起邪見亦復勸他令起邪見。若有成就此二",
    "T26n1537_001:0454c26": "十法，身壞命終墮諸惡趣生地獄中。",
    "T26n1537_001:0454c27": "[0454c27] 成就二十法，身壞命終升安善趣生於天",
    "T26n1537_001:0454c28": "中。何等二十？謂自離殺亦能勸他令其離",
    "T26n1537_001:0454c29": "殺，廣說乃至自起正見亦能勸他令起正見。",
    "T26n1537_001:0455a01": "若有成就此二十法，身壞命終升安善趣",
    "T26n1537_001:0455a02": "生於天中。",
    "T26n1537_001:0455a03": "[0455a03] 成就三十法，身壞命終墮險惡趣生地獄中。",
    "T26n1537_001:0455a04": "何等三十？謂自不離殺、勸他令殺、見不離殺",
    "T26n1537_001:0455a05": "歡喜慰喻，廣說乃至自起邪見亦復勸他令",
    "T26n1537_001:0455a06": "起邪見、見起邪見歡喜慰喻。若有成就此三",
    "T26n1537_001:0455a07": "十法，身壞命終墮險惡趣生地獄中。",
    "T26n1537_001:0455a08": "[0455a08] 成就三十法，身壞命終升安善趣生於天",
    "T26n1537_001:0455a09": "中。何等三十？謂自離殺生、勸他離殺、見餘離",
    "T26n1537_001:0455a10": "殺歡喜慰喻，廣說乃至自起正見亦復勸他",
    "T26n1537_001:0455a11": "令起正見、見起正見歡喜慰喻。若有成就此",
    "T26n1537_001:0455a12": "三十法，身壞命終升安善趣生於天中。",
    "T26n1537_001:0455a13": "[0455a13] 成就四十法，身壞命終墮險惡趣生地獄中。",
    "T26n1537_001:0455a14": "何等四十？謂自不離殺、勸他令殺、見不離殺",
    "T26n1537_001:0455a15": "歡喜慰喻、稱揚讚歎殺生者事，廣說乃至自",
    "T26n1537_001:0455a16": "起邪見亦復勸他令起邪見、見起邪見歡",
    "T26n1537_001:0455a17": "喜慰喻、稱揚讚歎邪見者事。若有成就此四",
    "T26n1537_001:0455a18": "十法，身壞命終墮險惡趣生地獄中。",
    "T26n1537_001:0455a19": "[0455a19] 成就四十法，身壞命終升安善趣生於天",
    "T26n1537_001:0455a20": "中。何等四十？謂自離殺生、勸他離殺、見餘離",
    "T26n1537_001:0455a21": "殺歡喜慰喻、稱揚讚歎離殺者事，廣說乃至",
    "T26n1537_001:0455a22": "自起正見亦復勸他令起正見、見起正見歡",
    "T26n1537_001:0455a23": "喜慰喻、稱揚讚歎正見者事。若有成就此四",
    "T26n1537_001:0455a24": "十法，身壞命終升安善趣生於天中。[0455a24] 鄔波",
    "T26n1537_001:0455a25": "索迦有五學處。何等為五？乃至命終遠離殺",
    "T26n1537_001:0455a26": "生，是名第一。乃至命終離不與取，是名第二。",
    "T26n1537_001:0455a27": "乃至命終離欲邪行，是名第三。乃至命終",
    "T26n1537_001:0455a28": "離虛誑語，是名第四。乃至命終離飲諸酒諸",
    "T26n1537_001:0455a29": "放逸處，是名第五。於第一中，且何名為能殺",
    "T26n1537_001:0455b01": "生者？如世尊說：有殺生者，暴惡血手耽著殺",
    "T26n1537_001:0455b02": "害，於諸有情眾生勝類無羞無愍，下至捃多",
    "T26n1537_001:0455b03": "比畢洛迦皆不離殺，如是名為能殺生者。",
    "T26n1537_001:0455b04": "何等名為有殺生者？謂於殺生不深厭患、不",
    "T26n1537_001:0455b05": "遠不離、安住成就，如是名為有殺生者。何名",
    "T26n1537_001:0455b06": "暴惡？謂集種種弓刀杖等諸殺害具，是名暴",
    "T26n1537_001:0455b07": "惡。何名血手？謂諸屠羊屠雞屠&#x732A;、捕鳥捕魚、",
    "T26n1537_001:0455b08": "獵師劫盜、魁膾縛龍、守獄煮狗、施罝弶等，是",
    "T26n1537_001:0455b09": "名血手。何故此等名為血手？謂彼雖數沐浴",
    "T26n1537_001:0455b10": "塗香服鮮淨衣首冠花鬘身飾嚴具，而名血",
    "T26n1537_001:0455b11": "手。所以者何？彼於惡事不深厭患、不遠不離，",
    "T26n1537_001:0455b12": "令有情血起等起、生等生、積集流出，故名血",
    "T26n1537_001:0455b13": "手。何等名為耽著殺害？謂於眾生，有害非殺、",
    "T26n1537_001:0455b14": "有害亦殺。害非殺者，謂以種種弓刀杖等諸",
    "T26n1537_001:0455b15": "殺害具逼惱眾生，未全斷命，如是名為有害",
    "T26n1537_001:0455b16": "非殺。害亦殺者，謂以種種弓刀杖等諸殺害",
    "T26n1537_001:0455b17": "具逼惱眾生，亦全斷命，如是名為有害亦殺。",
    "T26n1537_001:0455b18": "於殺害事耽樂執著，如是名為耽著殺害。何",
    "T26n1537_001:0455b19": "等名為於諸有情眾生勝類無羞無愍？且辯",
    "T26n1537_001:0455b20": "眾生、勝類差別，謂諸異生說名眾生；世尊弟",
    "T26n1537_001:0455b21": "子說名勝類。又諸有情有貪瞋癡說名眾生；",
    "T26n1537_001:0455b22": "若諸有情離貪瞋癡說名勝類。又諸有情有",
    "T26n1537_001:0455b23": "愛有取說名眾生若諸有情；離愛離取說名",
    "T26n1537_001:0455b24": "勝類。又諸有情有順無違說名眾生；若諸有",
    "T26n1537_001:0455b25": "情無順有違說名勝類。又諸有情無聰慧有",
    "T26n1537_001:0455b26": "無明說名眾生；若諸有情聰慧有明說名勝",
    "T26n1537_001:0455b27": "類。又諸有情未離欲貪說名眾生；若諸有",
    "T26n1537_001:0455b28": "情已離欲貪說名勝類。又諸有情已離欲",
    "T26n1537_001:0455b29": "貪，非佛弟子，說名眾生；若諸有情已離欲",
    "T26n1537_001:0455c01": "貪，是佛弟子，說名勝類。今此義中，若諸異",
    "T26n1537_001:0455c02": "生說名眾生，世尊弟子說名勝類。所以者",
    "T26n1537_001:0455c03": "何？勝謂涅槃，彼能獲得成就觸證，故名勝",
    "T26n1537_001:0455c04": "類。如有頌言：",
    "T26n1537_001:0455c05": "「普隨順世間，  周遍歷方邑，",
    "T26n1537_001:0455c06": " 欲求於勝我，  無所證無依。」",
    "T26n1537_001:0455c07": "[0455c07] 故此義中，若諸異生說名眾生，世尊弟子說",
    "T26n1537_001:0455c08": "名勝類。於此有情眾生勝類，應羞應愍，而於",
    "T26n1537_001:0455c09": "其中無慚無羞、無愧無&#x803B;、無哀無愍、無傷",
    "T26n1537_001:0455c10": "無念，如是名為於諸有情眾生勝類無羞無",
    "T26n1537_001:0455c11": "愍。何等名為下至捃多比畢洛迦皆不離殺？",
    "T26n1537_001:0455c12": "言捃多者，謂蚊蚋等諸小蟲類。比畢洛迦，",
    "T26n1537_001:0455c13": "即諸蟻子。下至此類微碎眾生，皆起惡心欲",
    "T26n1537_001:0455c14": "興殺害，是故名為能殺生者。即於此中何名",
    "T26n1537_001:0455c15": "為生、何名殺生、何等名為遠離殺生，而說名",
    "T26n1537_001:0455c16": "為乃至命終遠離殺生鄔波索迦第一學處？",
    "T26n1537_001:0455c17": "所言生者，謂諸眾生有眾生想，若諸有情有",
    "T26n1537_001:0455c18": "有情想，若諸命者有命者想，若諸養育有養",
    "T26n1537_001:0455c19": "育想，若補特伽羅有補特伽羅想，是名為生。",
    "T26n1537_001:0455c20": "言殺生者，謂於眾生起眾生想，於諸有情起",
    "T26n1537_001:0455c21": "有情想，於諸命者起命者想，於諸養育起養",
    "T26n1537_001:0455c22": "育想，於補特伽羅起補特伽羅想，復起惡心、",
    "T26n1537_001:0455c23": "不善心、損心、害心、殺心現前，依如是業、如是",
    "T26n1537_001:0455c24": "加行、如是思惟、如是策勵、如是勇猛殺害眾",
    "T26n1537_001:0455c25": "生，故思斷命。由如是業、如是加行、如是思惟、",
    "T26n1537_001:0455c26": "如是策勵、如是勇猛殺害眾生，故思斷命，名",
    "T26n1537_001:0455c27": "為殺生。即前所說鄔波索迦，於此殺生能善",
    "T26n1537_001:0455c28": "思擇、厭患遠離、止息防護、不作不為、不行不",
    "T26n1537_001:0455c29": "犯、棄捨堰塞、不拒不逆、不違不越，如是名為",
    "T26n1537_001:0456a01": "遠離殺生，是故說名乃至命終遠離殺生，鄔",
    "T26n1537_001:0456a02": "波索迦第一學處。",
    "T26n1537_001:0456a03": "[0456a03] 於第二中，且何名為不與取者？如世尊說：有",
    "T26n1537_001:0456a04": "不與取者，或城邑中、或阿練若，不與物數，劫",
    "T26n1537_001:0456a05": "盜心取，不離劫盜，如是名為不與取者。何等",
    "T26n1537_001:0456a06": "名為有不與取者？謂於不與取不深厭患、不",
    "T26n1537_001:0456a07": "遠不離、安住成就，如是名為有不與取者。何",
    "T26n1537_001:0456a08": "等名為或城邑中？謂有城牆周匝圍遶。何等",
    "T26n1537_001:0456a09": "名為或阿練若？謂無城牆周匝圍遶。何名不",
    "T26n1537_001:0456a10": "與？謂他攝受，不捨不棄、不惠不施。何等名物？",
    "T26n1537_001:0456a11": "謂他攝受，有情無情諸資生具，即此名為不",
    "T26n1537_001:0456a12": "與物數。何等名為劫盜心取不離劫盜？謂即",
    "T26n1537_001:0456a13": "所說不與物數，懷賊心取、不厭遠離，如是名",
    "T26n1537_001:0456a14": "為不與物數劫盜心取不離劫盜。是故名為",
    "T26n1537_001:0456a15": "不與取者，即於此中何名不與、何名不與取、",
    "T26n1537_001:0456a16": "何名離不與取，而說名為乃至命終離不與取",
    "T26n1537_001:0456a17": "鄔波索迦第二學處？言不與者，謂他攝受，有",
    "T26n1537_001:0456a18": "情無情諸資生具，不捨不棄、不惠不施，是名",
    "T26n1537_001:0456a19": "不與。不與取者，謂於他攝受諸資生具，起他",
    "T26n1537_001:0456a20": "攝受及不與想，復起惡心、不善心、劫心、盜心、",
    "T26n1537_001:0456a21": "執心、著心、取心現前，依如是業、如是加行、如",
    "T26n1537_001:0456a22": "是思惟、如是策勵、如是勇猛、如是門、如是路，",
    "T26n1537_001:0456a23": "於他攝受諸資生具，以執著取劫盜故思，舉",
    "T26n1537_001:0456a24": "離本處。由如是業、如是加行、如是思惟、如是",
    "T26n1537_001:0456a25": "策勵、如是勇猛、如是門、如是路，於他攝受諸",
    "T26n1537_001:0456a26": "資生具，以執著取劫盜故思，舉離本處，名不",
    "T26n1537_001:0456a27": "與取。即前所說鄔波索迦，於不與取能善思",
    "T26n1537_001:0456a28": "擇、厭患遠離、止息防護、不作不為、不行不",
    "T26n1537_001:0456a29": "犯、棄捨堰塞、不拒不逆、不違不越，如是名為",
    "T26n1537_001:0456b01": "離不與取，是故說名乃至命終離不與取，鄔",
    "T26n1537_001:0456b02": "波索迦第二學處。",
    "T26n1537_001:0456b03": "[0456b03] 於第三中，且何名為欲邪行者？如世尊說：有",
    "T26n1537_001:0456b04": "欲邪行者，於他女婦他所攝受，謂彼父母兄",
    "T26n1537_001:0456b05": "弟姊妹、舅姑親眷宗族守護，有罰有障、有障",
    "T26n1537_001:0456b06": "罰俱，下至授擲花鬘等信。於是等類，起欲煩",
    "T26n1537_001:0456b07": "惱，招誘強抑共為邪行、不離邪行，如是名為",
    "T26n1537_001:0456b08": "欲邪行者。何等名為有欲邪行者？謂於欲邪",
    "T26n1537_001:0456b09": "行不深厭患、不遠不離、安住成就，如是名為",
    "T26n1537_001:0456b10": "有欲邪行者。他女婦者，謂七種婦。何等為七？",
    "T26n1537_001:0456b11": "一、授水婦；二、財貨婦；三、軍掠婦；四、意樂婦；五、",
    "T26n1537_001:0456b12": "衣食婦；六、同活婦；七、須臾婦。授水婦者，謂女",
    "T26n1537_001:0456b13": "父母授水與男，以女妻之，為彼家主，名授水",
    "T26n1537_001:0456b14": "婦。財貨婦者，謂諸丈夫以少多財，貿易他",
    "T26n1537_001:0456b15": "女將為己婦，名財貨婦。軍掠婦者，謂有丈",
    "T26n1537_001:0456b16": "夫因伐他國，抄掠他女將為己婦。復有國",
    "T26n1537_001:0456b17": "王因破敵國，取所欲已餘皆捨棄，有諸丈",
    "T26n1537_001:0456b18": "夫力攝他女將為己婦。如是等類，名軍掠",
    "T26n1537_001:0456b19": "婦。意樂婦者，謂有女人，於男子家自信愛",
    "T26n1537_001:0456b20": "樂，願住為婦，名意樂婦。衣食婦者，謂有女",
    "T26n1537_001:0456b21": "人，於男子家，為衣食故願住為婦，名衣食",
    "T26n1537_001:0456b22": "婦。同活婦者，謂有女人詣男子家，謂男子",
    "T26n1537_001:0456b23": "曰：「我持此身願相付託，彼此所有共為無",
    "T26n1537_001:0456b24": "二，互相存濟以盡餘年，冀有子孫歿後承",
    "T26n1537_001:0456b25": "祭。」名同活婦。須臾婦者，謂有女人，樂與男",
    "T26n1537_001:0456b26": "子暫時為婦，名須臾婦。他攝受中，母守護",
    "T26n1537_001:0456b27": "者，謂有女人，其父或狂、或復心亂、或憂苦",
    "T26n1537_001:0456b28": "逼、或已出家、或遠逃逝、或復命終，其母孤",
    "T26n1537_001:0456b29": "養，防守遮護，私誡女言：「諸有所作，必先白",
    "T26n1537_001:0456c01": "我然可得為。」名母守護。父守護者，謂有女",
    "T26n1537_001:0456c02": "人，其母或狂、或復心亂，廣說乃至或復命",
    "T26n1537_001:0456c03": "終。其父孤養，防守遮護，私誡如前，名父守",
    "T26n1537_001:0456c04": "護。兄弟守護者，謂有女人，父母或狂、或復",
    "T26n1537_001:0456c05": "心亂，廣說乃至或復命終。兄弟孤養，防守",
    "T26n1537_001:0456c06": "遮護，私勸誡言：「諸有所作，必先告白然可",
    "T26n1537_001:0456c07": "得為。」名兄弟守護。姊妹守護者，謂有女人，",
    "T26n1537_001:0456c08": "父母或狂、或復心亂，廣說乃至或復命終。姊",
    "T26n1537_001:0456c09": "妹孤養，防守遮護，勸誡如前，名姊妹守護。舅",
    "T26n1537_001:0456c10": "姑守護者，謂有女人，其夫或狂、或復心亂，廣",
    "T26n1537_001:0456c11": "說乃至或復命終，依舅姑居。舅姑喻曰：「爾勿",
    "T26n1537_001:0456c12": "愁惱，宜以自安。衣食之資悉以相給，我當憂",
    "T26n1537_001:0456c13": "念如子不殊。」舅姑恩恤，防守遮護，私誡之",
    "T26n1537_001:0456c14": "言：「諸有所作，必先諮白然可得為。」名舅姑",
    "T26n1537_001:0456c15": "守護。親眷守護者，謂有女人，除母及夫，餘",
    "T26n1537_001:0456c16": "異姓親名為親眷。而此女人，為彼親眷防守",
    "T26n1537_001:0456c17": "遮護，名親眷守護。宗族守護者，謂有女人，除",
    "T26n1537_001:0456c18": "父兄等，餘同姓親名為宗族。而此女人，為彼",
    "T26n1537_001:0456c19": "宗族防守遮護，名宗族守護。言有罰者，謂有",
    "T26n1537_001:0456c20": "女人，自無眷屬又非婬女，若有凌逼，為王",
    "T26n1537_001:0456c21": "所知，或殺或縛、或復驅擯、或奪資財，名為有",
    "T26n1537_001:0456c22": "罰。言有障者，謂有女人，身居卑賤，雖無親",
    "T26n1537_001:0456c23": "族而有主礙，名為有障。有障罰俱者，謂有",
    "T26n1537_001:0456c24": "女人，自無眷屬又非卑賤，依恃他居、為他所",
    "T26n1537_001:0456c25": "礙，若有[夌*欠]逼所依恃者便為加罰，名障罰",
    "T26n1537_001:0456c26": "俱。又上所說，一切女人隨所依止皆有障",
    "T26n1537_001:0456c27": "罰。所以者何？由諸女人，法有拘礙，非禮行",
    "T26n1537_001:0456c28": "者便遭殺縛、或奪資財、或被退毀，是故一",
    "T26n1537_001:0456c29": "切名障罰俱。何等名為下至授擲花鬘等信？",
    "T26n1537_001:0457a01": "謂有女人，已受男子或花或鬘、或諸瓔珞、",
    "T26n1537_001:0457a02": "或塗香末香、或隨一信物，如是名為下至授",
    "T26n1537_001:0457a03": "擲花鬘等信。何等名為於是等類？謂諸男子、",
    "T26n1537_001:0457a04": "諸半擇迦、諸修梵行。何等名為修梵行者？",
    "T26n1537_001:0457a05": "謂諸苾芻尼、正學、勤策女及鄔波斯迦、出家",
    "T26n1537_001:0457a06": "外道女，下至在家脩苦行女。謂有男子，捨自",
    "T26n1537_001:0457a07": "妻媵，告言：「善賢！放汝自在脩諸梵行。」彼聞",
    "T26n1537_001:0457a08": "受持，苦行無怠。何等名為起欲煩惱廣說乃",
    "T26n1537_001:0457a09": "至不離邪行？謂起欲界婬貪現前，於不應行，",
    "T26n1537_001:0457a10": "招誘強抑共為邪行不厭遠離，如是名為起",
    "T26n1537_001:0457a11": "欲煩惱廣說乃至不離邪行。是故名為欲邪",
    "T26n1537_001:0457a12": "行者，即於此中，何等名欲、何名欲邪行、何名",
    "T26n1537_001:0457a13": "離欲邪行，而說名為乃至命終離欲邪行鄔",
    "T26n1537_001:0457a14": "波索迦第三學處？所言欲者，謂是婬貪或",
    "T26n1537_001:0457a15": "所貪境。欲邪行者，謂於上說所不應行，而",
    "T26n1537_001:0457a16": "暫交會，下至自妻非分非禮及非時處，皆名",
    "T26n1537_001:0457a17": "欲邪行。即前所說鄔波索迦，於欲邪行能善",
    "T26n1537_001:0457a18": "思擇、厭患遠離、止息防護、不作不為、不行",
    "T26n1537_001:0457a19": "不犯、棄捨堰塞、不拒不逆、不違不越，如是",
    "T26n1537_001:0457a20": "名為離欲邪行，是故說名乃至命終離欲邪",
    "T26n1537_001:0457a21": "行，鄔波索迦第三學處。",
    "T26n1537_001:0457a22": "[0457a22] 於第四中，且何名為虛誑語者？如世尊說：有",
    "T26n1537_001:0457a23": "虛誑語者，或對平正、或對大眾、或對王家、或",
    "T26n1537_001:0457a24": "對執理、或對親族，同檢問言：「咄哉男子！汝知",
    "T26n1537_001:0457a25": "當說、不知勿說；汝見當說、不見勿說。」彼得問",
    "T26n1537_001:0457a26": "已，不知言知、知言不知；見言不見、不見言",
    "T26n1537_001:0457a27": "見。彼或為己、或復為他、或為名利，故以正",
    "T26n1537_001:0457a28": "知說虛誑語、不離虛誑，如是名為虛誑語",
    "T26n1537_001:0457a29": "者。何等名為有虛誑語者？謂於虛誑語不深",
    "T26n1537_001:0457b01": "厭患、不遠不離、安住成就，如是名為有虛誑",
    "T26n1537_001:0457b02": "語者。何等名為或對平正？平正有三：一、村平",
    "T26n1537_001:0457b03": "正；二、城平正；三、國平正。此諸平正聚集現",
    "T26n1537_001:0457b04": "前同檢問時，名對平正。何等名為或對大眾？",
    "T26n1537_001:0457b05": "大眾有四：一、剎帝利眾；二、婆羅門眾；三、居士",
    "T26n1537_001:0457b06": "眾；四、沙門眾。此諸大眾聚集現前同檢問",
    "T26n1537_001:0457b07": "時，名對大眾。何等名為或對王家？謂諸國王",
    "T26n1537_001:0457b08": "及餘宰輔理公務者，彼若聚集現前檢問，名",
    "T26n1537_001:0457b09": "對王家。何等名為或對執理？謂閑法律、固正",
    "T26n1537_001:0457b10": "斷者，此執理眾聚集現前同檢問時，名對執",
    "T26n1537_001:0457b11": "理。何等名為或對親族？謂諸親族聚集現前",
    "T26n1537_001:0457b12": "同檢問時，名對親族。何等名為同檢問等？謂",
    "T26n1537_001:0457b13": "或為證、或究其身，眾集量宜同檢問曰：「咄哉",
    "T26n1537_001:0457b14": "男子！今對眾前，應以誠言具&#x6B35;情實。若於",
    "T26n1537_001:0457b15": "是事見聞覺知，宜當宣說施設摽示。若於是",
    "T26n1537_001:0457b16": "事無見聞等，勿當宣說施設摽示。」如是名為",
    "T26n1537_001:0457b17": "同檢問等。何等名為不知言知？謂為耳識曾",
    "T26n1537_001:0457b18": "受曾了，名為已聞。彼無耳識曾受曾了，隱藏",
    "T26n1537_001:0457b19": "如是想忍見樂，言我已聞，如是名為不知言",
    "T26n1537_001:0457b20": "知。何等名為知言不知？謂為耳識曾受曾了，",
    "T26n1537_001:0457b21": "名為已聞。彼有耳識曾受曾了，隱藏如是想",
    "T26n1537_001:0457b22": "忍見樂，言我不聞，如是名為知言不知。何等",
    "T26n1537_001:0457b23": "名為不見言見？謂為眼識曾受曾了，名為已",
    "T26n1537_001:0457b24": "見。彼無眼識曾受曾了，隱藏如是想忍見樂，",
    "T26n1537_001:0457b25": "言我已見，如是名為不見言見。何等名為見",
    "T26n1537_001:0457b26": "言不見？謂為眼識曾受曾了，名為已見。彼有",
    "T26n1537_001:0457b27": "眼識曾受曾了，隱覆如是想忍見樂，言我不",
    "T26n1537_001:0457b28": "見，如是名為見言不見。何等名為彼或為己？",
    "T26n1537_001:0457b29": "謂有一類身行劫盜，王等執問：「汝為賊不？」",
    "T26n1537_001:0457c01": "彼得問已，竊自思惟：「若實答者，必為王等或",
    "T26n1537_001:0457c02": "殺或縛、或復驅擯、或奪資財。我今宜應自隱",
    "T26n1537_001:0457c03": "自覆自藏實事，故以正知說虛誑語。」既思惟",
    "T26n1537_001:0457c04": "已，答王等言：「我實不為不與取事。」是名為己。",
    "T26n1537_001:0457c05": "何等名為或復為他？謂有一類親族知友行",
    "T26n1537_001:0457c06": "於劫盜，王等為證，執問彼言：「汝知此人行劫",
    "T26n1537_001:0457c07": "盜不？」彼得問已，竊自思惟：「若實答者，我諸",
    "T26n1537_001:0457c08": "親友必為王等或殺或縛、或復驅擯、或奪資",
    "T26n1537_001:0457c09": "財。我今宜應隱覆藏彼，故以正知說虛誑語。」",
    "T26n1537_001:0457c10": "既思惟已，答王等言：「我知親友決定不為不",
    "T26n1537_001:0457c11": "與取事。」是名為他。何等名為或為名利？謂有",
    "T26n1537_001:0457c12": "一類，多有所欲、多有所思、多有所願，作是思",
    "T26n1537_001:0457c13": "惟：「我當施設如是如是虛誑方便，必當獲得",
    "T26n1537_001:0457c14": "可意色聲香味觸等。」既思惟已方便追求，故",
    "T26n1537_001:0457c15": "以正知說虛誑語，如是名為或為名利。何等",
    "T26n1537_001:0457c16": "名為故以正知說虛誑語？謂自隱藏想忍見",
    "T26n1537_001:0457c17": "樂故思明了，數數宣說施設摽示違想等事，",
    "T26n1537_001:0457c18": "如是名為故以正知說虛誑語。即於此中，何",
    "T26n1537_001:0457c19": "名虛誑、何名虛誑語、何名離虛誑語，而說名",
    "T26n1537_001:0457c20": "為乃至命終離虛誑語鄔波索迦第四學處？",
    "T26n1537_001:0457c21": "言虛誑者，謂事不實、名虛想等，不實名誑，是",
    "T26n1537_001:0457c22": "名虛誑。虛誑語者，以貪瞋癡違事想說令他",
    "T26n1537_001:0457c23": "領解，名虛誑語。即前所說鄔波索迦，於虛誑",
    "T26n1537_001:0457c24": "語能善思擇、厭患遠離、止息防護、不作不",
    "T26n1537_001:0457c25": "為、不行不犯、棄捨堰塞、不拒不逆、不違不",
    "T26n1537_001:0457c26": "越，如是名為離虛誑語，是故說名乃至命終",
    "T26n1537_001:0457c27": "離虛誑語，鄔波索迦第四學處。",
    "T26n1537_001:0457c28": "[0457c28] 於第五中，何名諸酒、何名飲諸酒、何名放逸",
    "T26n1537_001:0457c29": "處、何名離飲諸酒諸放逸處，而說名為乃至",
    "T26n1537_001:0458a01": "命終離飲諸酒諸放逸處鄔波索迦第五學",
    "T26n1537_001:0458a02": "處？言諸酒者，謂窣羅酒、迷麗耶酒及末沱",
    "T26n1537_001:0458a03": "酒。言窣羅者，謂米麥等如法蒸煮，和麴&#x7CF5;",
    "T26n1537_001:0458a04": "汁、投諸藥物，醞釀具成酒色香味，飲已惛",
    "T26n1537_001:0458a05": "醉，名窣羅酒。迷麗耶者，謂諸根莖葉花果",
    "T26n1537_001:0458a06": "汁，不和麴&#x7CF5;，醞釀具成酒色香味，飲已",
    "T26n1537_001:0458a07": "惛醉，名迷麗耶酒。言末沱者，謂蒲萄",
    "T26n1537_001:0458a08": "酒，或即窣羅迷麗耶酒，飲已令醉，總名末",
    "T26n1537_001:0458a09": "沱。飲諸酒者，謂飲咽啜如上諸酒，名飲諸",
    "T26n1537_001:0458a10": "酒。放逸處者，謂上諸酒，飲已能令心生憍傲、",
    "T26n1537_001:0458a11": "惛醉狂亂、不識尊卑，重惑惡業皆因此起，",
    "T26n1537_001:0458a12": "放逸所依，名放逸處。即前所說鄔波索迦，於",
    "T26n1537_001:0458a13": "飲諸酒能善思擇、厭患遠離、止息防護、不作",
    "T26n1537_001:0458a14": "不為、不行不犯、棄捨堰塞、不拒不逆、不違不",
    "T26n1537_001:0458a15": "越，如是名為離飲諸酒諸放逸處，是故說名",
    "T26n1537_001:0458a16": "乃至命終離飲諸酒諸放逸處，鄔波索迦第五",
    "T26n1537_001:0458a17": "學處。",
    "T26n1537_001:0458a18": "[0458a18] 如是五種，云何名學、云何名處，言學處耶？所",
    "T26n1537_001:0458a19": "言學者，謂於五處、未滿為滿，恒勤堅正脩習",
    "T26n1537_001:0458a20": "加行，故名為學。所言處者，即離殺等，是學所",
    "T26n1537_001:0458a21": "依，故名為處。又離殺等，即名為學亦即名",
    "T26n1537_001:0458a22": "處，故名學處。",
    "T26n1537_001:0458a23": "[0458a23] 一切鄔波索迦皆歸佛法僧耶？除諸世俗鄔",
    "T26n1537_001:0458a24": "波索迦，一切皆歸佛法僧寶。有歸佛法僧寶",
    "T26n1537_001:0458a25": "而非鄔波索迦，謂苾芻、苾芻尼、正學、勤策、勤",
    "T26n1537_001:0458a26": "策女、鄔波斯迦等。",
    "T26n1537_001:0458a27": "[0458a27] 一切鄔波索迦皆世尊弟子耶？應作四句。有",
    "T26n1537_001:0458a28": "鄔波索迦非世尊弟子，謂鄔波索迦，未得見",
    "T26n1537_001:0458a29": "諦，於未來果未能現觀。有世尊弟子非鄔波",
    "T26n1537_001:0458b01": "索迦，謂苾芻、苾芻尼、正學、勤策、勤策女、鄔波",
    "T26n1537_001:0458b02": "斯迦等，已得見諦，於未來果已能現觀。有鄔",
    "T26n1537_001:0458b03": "波索迦亦世尊弟子，謂鄔波索迦已得見諦，",
    "T26n1537_001:0458b04": "於未來果已能現觀。有非鄔波索迦非世尊",
    "T26n1537_001:0458b05": "弟子，謂苾芻、苾芻尼、正學、勤策、勤策女鄔波",
    "T26n1537_001:0458b06": "斯迦，未得見諦，於未來果未能現觀；及餘異",
    "T26n1537_001:0458b07": "生未見諦者。",
    "T26n1537_001:0458b08": "[0458b08] 一切墮僧寶攝皆得僧和敬耶？應作四句。有",
    "T26n1537_001:0458b09": "墮僧寶攝非得僧和敬，謂正學、勤策、勤策女、",
    "T26n1537_001:0458b10": "鄔波索迦等，已得見諦，於未來果已能現觀。",
    "T26n1537_001:0458b11": "有得僧和敬非墮僧寶攝，謂苾芻、苾芻尼，未",
    "T26n1537_001:0458b12": "得見諦，於未來果未能現觀。有墮僧寶攝亦",
    "T26n1537_001:0458b13": "得僧和敬，謂苾芻、苾芻尼，已得見諦，於未來",
    "T26n1537_001:0458b14": "果已能現觀。有非墮僧寶攝非得僧和敬，謂",
    "T26n1537_001:0458b15": "正學、勤策、勤策女、鄔波索迦、鄔波斯迦，未得見",
    "T26n1537_001:0458b16": "諦，於未來果未能現觀；及餘異生未見諦",
    "T26n1537_001:0458b17": "者。◎"
}