{
    "T46n1921_005:0614c10": "觀心論疏卷第五",
    "T46n1921_005:0614c12": "隋天台沙門灌頂撰",
    "T46n1921_005:0614c13": "[0614c13] ◎第三明中道觀破法遍者。亦明五意。何者",
    "T46n1921_005:0614c14": "一為學無緣慈。前從假入空破眾生緣慈。次",
    "T46n1921_005:0614c15": "從空出假破法緣慈。今修中道離二邊慈故。",
    "T46n1921_005:0614c16": "名無緣慈也。經云。緣如來者。名曰無緣。與",
    "T46n1921_005:0614c17": "實相同體無緣普覆法界。拔苦與樂故。名無",
    "T46n1921_005:0614c18": "緣同體慈悲也。二滿本弘誓者。經云。我本立",
    "T46n1921_005:0614c19": "誓願。令一切眾生咸令得佛道也。三為求佛",
    "T46n1921_005:0614c20": "智慧佛眼橫&#x7AEA;。覺了究竟窮源盡數也。四為",
    "T46n1921_005:0614c21": "學大方便無謀善權。住首楞嚴種種示現。五",
    "T46n1921_005:0614c22": "修大精進力。法華云。如有勇健能為難事。求",
    "T46n1921_005:0614c23": "王頂上之珠。有此事修第三觀也。此觀正破",
    "T46n1921_005:0614c24": "無明。但無明無有相貌。云何可觀。今還觀前",
    "T46n1921_005:0614c25": "二觀之智。何者望前則二觀是智。望後復為",
    "T46n1921_005:0614c26": "智障。問何以名智障。答夫中道智和融不二。",
    "T46n1921_005:0614c27": "前二智未能融一故。名智障融。一者空而常",
    "T46n1921_005:0614c28": "假。假而常空。寂則未始不照。照則未始不寂。",
    "T46n1921_005:0614c29": "是則空假寂照雙遊而不二。即是中道不二",
    "T46n1921_005:0615a01": "而二即是雙遊。是則三觀名雖異而體同。雖",
    "T46n1921_005:0615a02": "同未嘗一。雖異未嘗三。非三而三名為三德。",
    "T46n1921_005:0615a03": "非一而一名大涅槃。故經云。三德成一涅槃",
    "T46n1921_005:0615a04": "非三非一。非縱非橫不可思議。是則三觀",
    "T46n1921_005:0615a05": "智圓融玄妙。非相無相皆不可得。名為中道",
    "T46n1921_005:0615a06": "觀智。故破前二相不融之智也。今正明次第",
    "T46n1921_005:0615a07": "三觀。云何圓融不二。是則與圓觀何殊。答次",
    "T46n1921_005:0615a08": "第三觀若入中道與圓則不異。故如是說也。",
    "T46n1921_005:0615a09": "今更約三法檢破。何者一觀無明。二觀法性。",
    "T46n1921_005:0615a10": "三觀真緣。初觀無明者。觀前二智是智障。即",
    "T46n1921_005:0615a11": "是無明。今問。此智障為從何生。若謂從無明",
    "T46n1921_005:0615a12": "生。即是自生過。又無明無實云何能生。若謂",
    "T46n1921_005:0615a13": "從法性生。即是他生。又且法性無生。云何能",
    "T46n1921_005:0615a14": "生耶。若謂無明法性合。即是共生。若離即是",
    "T46n1921_005:0615a15": "無因生。四句皆不可例前破也。二約法性破",
    "T46n1921_005:0615a16": "者。前檢無明不可得。仍謂無明即法性。今問。",
    "T46n1921_005:0615a17": "為無明滅法性生。為不滅法性生。為亦滅亦",
    "T46n1921_005:0615a18": "不滅法性生。為非滅非不滅法性生。四句皆",
    "T46n1921_005:0615a19": "不可也。三約真緣破者。此無明為從緣修",
    "T46n1921_005:0615a20": "生。為從真修生若共若無因生耶。若緣修生。",
    "T46n1921_005:0615a21": "緣修無常。云何能生若真修生。真云何生。共",
    "T46n1921_005:0615a22": "無因皆不可也。兩釋不同。一云緣修顯真。二",
    "T46n1921_005:0615a23": "云緣修滅真。自顯即是自生。若緣修顯真修",
    "T46n1921_005:0615a24": "即是他生。四句皆不可。並如前破也。齊此次",
    "T46n1921_005:0615a25": "第三觀&#x7AEA;破法遍略竟。餘廣如止觀中辯也。",
    "T46n1921_005:0615a26": "第二明非&#x7AEA;破者。前已明圓門。今更略出",
    "T46n1921_005:0615a27": "者。明圓觀心。十界六道即有門。是生生句二",
    "T46n1921_005:0615a28": "乘即空門。是生不生句。菩薩即亦空亦有",
    "T46n1921_005:0615a29": "門。是不生生句佛界即非空非有門。是不生",
    "T46n1921_005:0615b01": "不生句。今既觀一念圓具十界。豈非一界即",
    "T46n1921_005:0615b02": "十界。一句即四句。一門即四門。名為圓門耶。",
    "T46n1921_005:0615b03": "今約此圓門修觀者。門既圓通觀亦圓融。圓",
    "T46n1921_005:0615b04": "觀入圓門也何者今圓觀心六道界。約生法",
    "T46n1921_005:0615b05": "即具十界者。假即未嘗不空不中。即是圓伏",
    "T46n1921_005:0615b06": "五住惑也。觀心二乘界即具十界者。即是空",
    "T46n1921_005:0615b07": "觀。空未嘗不假不中。圓伏五住。觀心佛界具",
    "T46n1921_005:0615b08": "十界者。觀中未嘗不空不假。而常雙照也。又",
    "T46n1921_005:0615b09": "觀假而未嘗不空不中者。斯則假。非有相非",
    "T46n1921_005:0615b10": "無相。即圓伏五住也。觀空而未嘗不假不中",
    "T46n1921_005:0615b11": "者。斯空非無相非有相。即圓伏五住觀中而",
    "T46n1921_005:0615b12": "未嘗不空不假。斯則相無相而雙遊。雙遊而",
    "T46n1921_005:0615b13": "未嘗相無相也。斯則一假一切假。一空一切",
    "T46n1921_005:0615b14": "空。一中一切中。非一非一切也。問空破假假",
    "T46n1921_005:0615b15": "破空中雙破空假。云何得用一體耶。答世間",
    "T46n1921_005:0615b16": "質閡四大相破。而相成共成一體。況乎靈",
    "T46n1921_005:0615b17": "智三觀相破。而相資成三德一大涅槃。何足",
    "T46n1921_005:0615b18": "致疑乎。何者空破假假無有相。假破空空無",
    "T46n1921_005:0615b19": "有相。中破空假無二邊過雙用。破中中不失",
    "T46n1921_005:0615b20": "枯榮雙照也。空資於假方便有慧解。假資於",
    "T46n1921_005:0615b21": "空慧有方便解。中資空假二慧俱寂。空假",
    "T46n1921_005:0615b22": "資中中常雙用。二鳥俱遊也。今更喻者。&#x6C37;",
    "T46n1921_005:0615b23": "譬於假。水喻於空。濕況於中。是則&#x6C37;水濕三",
    "T46n1921_005:0615b24": "名雖異而不妨體一。三觀名殊何妨體同也。",
    "T46n1921_005:0615b25": "斯則一破一切破無惑而不盡。一資一切資",
    "T46n1921_005:0615b26": "無法而不成。又圓觀心十界者。佛界即法身",
    "T46n1921_005:0615b27": "德。亦即如來衣。二乘界是第一義空。即般若",
    "T46n1921_005:0615b28": "德。亦即如來座。菩薩界即是解脫德。亦即",
    "T46n1921_005:0615b29": "如來室。是則三德成大涅槃。名為安樂行。",
    "T46n1921_005:0615c01": "如來衣座室三是如來之圓行。此行是涅槃",
    "T46n1921_005:0615c02": "行故。名安樂行也。涅槃經云。復有一行是如",
    "T46n1921_005:0615c03": "來行。斯之謂也。故知圓觀心十界者。即是常",
    "T46n1921_005:0615c04": "觀涅槃行道。行如來行。是安樂行也。然三德",
    "T46n1921_005:0615c05": "即三般若三涅槃。乃至十種三法圓具十法",
    "T46n1921_005:0615c06": "界觀中也。又安樂即理一。行即行一。修觀",
    "T46n1921_005:0615c07": "者即人一。圓觀之教即教一。四一之義是法",
    "T46n1921_005:0615c08": "華之玄宗也。圓破九法界故。名非橫非&#x7AEA;破",
    "T46n1921_005:0615c09": "法遍也。五明通塞者。法華經云。有一導師善",
    "T46n1921_005:0615c10": "知通塞。將導眾人。欲過險道至珍寶所。淨",
    "T46n1921_005:0615c11": "名云。弟子眾塵勞隨意之所轉。即是。行者善",
    "T46n1921_005:0615c12": "能將導心數眾生。過險道也。經云。寧作心",
    "T46n1921_005:0615c13": "師莫師於心。今觀心十界三觀寂照。導諸心",
    "T46n1921_005:0615c14": "數離二乘難。是為心師。名大導師善知通塞。",
    "T46n1921_005:0615c15": "何者識心中六道界即苦集。是塞於真諦。識",
    "T46n1921_005:0615c16": "心中二乘界道滅。雖通真諦而塞菩薩世諦。",
    "T46n1921_005:0615c17": "識心中菩薩界。雖通世諦。而塞中道第一義",
    "T46n1921_005:0615c18": "諦。心中佛界具遍三諦。此次第論通塞耳。",
    "T46n1921_005:0615c19": "若識心中九界即佛界者。一切塞皆通也。若",
    "T46n1921_005:0615c20": "迷心中佛界為九界者。一切通皆塞也。圓觀",
    "T46n1921_005:0615c21": "一道清淨無通無塞。而通塞不相障也。又",
    "T46n1921_005:0615c22": "觀心假而不空。即增謗之。塞觀心空而不",
    "T46n1921_005:0615c23": "假。即損謗之塞。若雙照空假而不中。即增損",
    "T46n1921_005:0615c24": "謗之塞。但中而不空假。即非有非無。名愚癡",
    "T46n1921_005:0615c25": "論之塞也。觀心若空而常假慧有方便解。是",
    "T46n1921_005:0615c26": "通非塞也。觀心假而常空方便有慧解。是通",
    "T46n1921_005:0615c27": "非塞也。觀心空假而常中二慧雙寂。是通非",
    "T46n1921_005:0615c28": "塞也。觀心中而常空假雙用寂照。是通非塞",
    "T46n1921_005:0615c29": "也。問何以俱約心辯通塞耶。答上觀心而不",
    "T46n1921_005:0616a01": "悟者。由不識心中通塞邪正障難。一切法門",
    "T46n1921_005:0616a02": "乃至十章並約心論何止通塞一章耶。約餘",
    "T46n1921_005:0616a03": "則&#x758E;。學者則外求。不稱論意也。六明三十七",
    "T46n1921_005:0616a04": "道品調停者。然道品有四種。一者分別道品。",
    "T46n1921_005:0616a05": "如四念處四正勤等。各各從此入道也。二相",
    "T46n1921_005:0616a06": "攝道品者。如相攝六度也。三約位如四念處",
    "T46n1921_005:0616a07": "位。乃至八正道。即見道位也。四相生道品。今",
    "T46n1921_005:0616a08": "正明相生調停之道品也。問道品是二乘法。",
    "T46n1921_005:0616a09": "菩薩云何觀。答釋論正訶此義。誰作是說。",
    "T46n1921_005:0616a10": "經云。道品善知識由是成正覺。又經云。修八",
    "T46n1921_005:0616a11": "正道能見佛性。云何非大乘耶。四念處者。觀",
    "T46n1921_005:0616a12": "一念心有十界百如。今觀心中六道五陰即",
    "T46n1921_005:0616a13": "空。二乘界者。名四枯念處也。觀心六道五陰",
    "T46n1921_005:0616a14": "即假。菩薩界者。名四榮念處也。觀心六道",
    "T46n1921_005:0616a15": "五陰即佛界者。即非枯非榮。入大寂涅槃。觀",
    "T46n1921_005:0616a16": "心佛界即九法界者。即枯榮雙照二鳥俱遊",
    "T46n1921_005:0616a17": "也。斯則觀心十界照而常寂。即於心中",
    "T46n1921_005:0616a18": "娑羅雙樹。入三德祕密之藏大涅槃也。故經",
    "T46n1921_005:0616a19": "云。一切眾生即大涅槃。不復更滅即其義也。",
    "T46n1921_005:0616a20": "論初已釋四念處。今不廣論也。又觀心中六",
    "T46n1921_005:0616a21": "道界。即二乘界者。即破常樂四倒之魔也。",
    "T46n1921_005:0616a22": "觀心六道界。即菩薩界者。即破無常四倒",
    "T46n1921_005:0616a23": "之魔也。觀心六界。即佛界者。即雙破．八倒非",
    "T46n1921_005:0616a24": "枯非榮而枯而榮。二為俱遊寂而常照。即於",
    "T46n1921_005:0616a25": "此心而坐道場也。故經云。修四念處名坐道",
    "T46n1921_005:0616a26": "場。斯之謂也。然十界百如在心稱不可思",
    "T46n1921_005:0616a27": "義。名相寂絕者。約心辨坐道場入涅槃。意趣",
    "T46n1921_005:0616a28": "玄微亦不可思議也。四正勤者。觀心十界。未",
    "T46n1921_005:0616a29": "生六道惡心勤遮令莫生。已生勤斷令滅。未",
    "T46n1921_005:0616b01": "生四聖善心勤令生。已生勤令增長。是名四",
    "T46n1921_005:0616b02": "正勤。又勤滅九界勤生佛界也。四如意足者。",
    "T46n1921_005:0616b03": "靜定也。前修念處正勤。皆是慧性。慧多則散。",
    "T46n1921_005:0616b04": "次修如意定。用制其散令定慧均平。使觀",
    "T46n1921_005:0616b05": "照明了。經云。一切眾生有三種定。謂上中",
    "T46n1921_005:0616b06": "下。下者。心數定也。中者。味禪定也。上者。佛",
    "T46n1921_005:0616b07": "性首楞嚴定。是則眾生皆有寂定之本習。今",
    "T46n1921_005:0616b08": "修如意息散歸本定也。經云。一切眾生即菩提",
    "T46n1921_005:0616b09": "相。即本有智明。今修念處使還源本淨也。",
    "T46n1921_005:0616b10": "五根者。謂信進定慧念也。上修念處如意。",
    "T46n1921_005:0616b11": "定慧寂照。心源十界百如明了無疑。信根生",
    "T46n1921_005:0616b12": "也。正勤轉進即精進根。生念慧轉明即慧根",
    "T46n1921_005:0616b13": "生也。如意增進定根生也。定慧均平念根生",
    "T46n1921_005:0616b14": "也。五力者。謂信進定慧念。力者。信破疑障。",
    "T46n1921_005:0616b15": "進破懈怠障定破亂障慧破癡障。念破邪障。",
    "T46n1921_005:0616b16": "能破五障故。名五力也。七覺者。謂喜進擇除",
    "T46n1921_005:0616b17": "捨定念也。上雖定慧照明心源。不悟者。恐沈",
    "T46n1921_005:0616b18": "浮不一故。用七覺調停令得一心。經云。御以",
    "T46n1921_005:0616b19": "一心遊於八正路也。何者。心若沈昏。當用擇",
    "T46n1921_005:0616b20": "喜進三覺分策起也。心若浮散。當用除捨定",
    "T46n1921_005:0616b21": "三覺分息亂也。心若不沈不浮。當用念覺分",
    "T46n1921_005:0616b22": "寂照心源也。又偏觀心空即沈相。偏觀心假",
    "T46n1921_005:0616b23": "即浮相。正觀中道即不沈不浮。名一心也。若",
    "T46n1921_005:0616b24": "七覺不入。當更修八正道也。觀心十界百如",
    "T46n1921_005:0616b25": "如上念處之觀。觀心非枯非榮而枯榮雙照。",
    "T46n1921_005:0616b26": "一心圓具三觀。名為正見。研思此理名正思",
    "T46n1921_005:0616b27": "惟。為他說心正觀名為正語。此觀能感妙果",
    "T46n1921_005:0616b28": "名為正業。以此慧名為正命。一心中道名為",
    "T46n1921_005:0616b29": "正念。此觀能破二邊之惑。名為正慧。此觀",
    "T46n1921_005:0616c01": "能止二邊亂名為正定也。譬者四念處如種",
    "T46n1921_005:0616c02": "子。正勤如抽芽。五根如根生。五力如莖葉。",
    "T46n1921_005:0616c03": "七覺為華。八正如果。故經云。覺意淨妙華",
    "T46n1921_005:0616c04": "解脫智慧果。斯之是也。然道品將到涅槃城。",
    "T46n1921_005:0616c05": "有空無相無作三門。亦名三解脫。亦名三三",
    "T46n1921_005:0616c06": "昧。從正見入定發無漏智名大臣。定名大",
    "T46n1921_005:0616c07": "王。故名三三昧非智不禪也。正定生正見發",
    "T46n1921_005:0616c08": "無漏定為大臣。正見為大王。名三解脫非禪",
    "T46n1921_005:0616c09": "不智也。三藏苦下空無我二為空門。滅下四",
    "T46n1921_005:0616c10": "為無相門。集道八苦下二足為十名無作門。",
    "T46n1921_005:0616c11": "通教苦集皆空即空門。亦不計空相名無相",
    "T46n1921_005:0616c12": "門。亦無能觀者。名無作門。別教從假入空即",
    "T46n1921_005:0616c13": "空門。亦無空相即從空出假。名無相門。既無",
    "T46n1921_005:0616c14": "空相亦無假相。即入中道。亦無中道相。可願",
    "T46n1921_005:0616c15": "求名無作門。圓教三三昧即圓用也。既次第",
    "T46n1921_005:0616c16": "破入宜別教三三昧門入涅槃也。七修六度",
    "T46n1921_005:0616c17": "助道。何者上修道品調停而真明不開。慳貪",
    "T46n1921_005:0616c18": "心蔽保愛身財。惑亂心神。苟求障於理觀。",
    "T46n1921_005:0616c19": "經云。貪狼於財色。坐之不得道。斯由不能捨",
    "T46n1921_005:0616c20": "依正二報。貪愛纏綿豈能悟道者也。至如薩",
    "T46n1921_005:0616c21": "陀波崙捨難捨之髓。賣難賣之身。以求般",
    "T46n1921_005:0616c22": "若。何況資財者乎。斯則豈不果願於香城。契",
    "T46n1921_005:0616c23": "般若於東土者也。然積劫空喪身財未曾為",
    "T46n1921_005:0616c24": "道。今能捨必亡之身。求道取盡何憂不會。",
    "T46n1921_005:0616c25": "世有人怒勇亡身入陣。斯之等類死亡者億",
    "T46n1921_005:0616c26": "兆。經云。刀兵死者必墮地獄。竟何利之。有",
    "T46n1921_005:0616c27": "今行者。必能怒勇亡身攻破四魔王。豈不解",
    "T46n1921_005:0616c28": "髻中明珠而與之者也。或正修觀時破戒心",
    "T46n1921_005:0616c29": "起。三業乖違犯於戒律。使理觀不開。經云。尸",
    "T46n1921_005:0617a01": "羅不清淨三昧不現前。所以加心。持戒以為",
    "T46n1921_005:0617a02": "橋梁。以為戒足生死大河。方可得度也。所以",
    "T46n1921_005:0617a03": "菩薩為度生死大海。護惜浮囊微塵不棄。行",
    "T46n1921_005:0617a04": "者當軌之也。或修觀時瞋恚蔽生。常思九",
    "T46n1921_005:0617a05": "惱以障理觀。爾時當修忍心。經云。忍辱第",
    "T46n1921_005:0617a06": "一道涅槃佛稱最。彼以曲來我以直應。誠心",
    "T46n1921_005:0617a07": "無瞋於理自直。經云。瞋時常著如來衣。如來",
    "T46n1921_005:0617a08": "衣者。柔和忍辱是。又經云。設眾惡來加念佛",
    "T46n1921_005:0617a09": "故應忍。若存聖言無事不成也。或修觀時懈",
    "T46n1921_005:0617a10": "怠心生不能開悟。當加精進。夫建小事心不",
    "T46n1921_005:0617a11": "決至。尚不能成。況欲排五住之重關。度生",
    "T46n1921_005:0617a12": "死之大海。而不勤勞。妙道何由可契。至如波",
    "T46n1921_005:0617a13": "崙傍立於衢。經無量時不念疲勞。不念晝夜。",
    "T46n1921_005:0617a14": "不念飲食。但念何時得見曇無竭菩薩得聞",
    "T46n1921_005:0617a15": "般若。以其精進遂感冥通耳。故云。諸佛一心",
    "T46n1921_005:0617a16": "勤精進故。得三菩提。何況餘善法耶。所以仙",
    "T46n1921_005:0617a17": "人禮白骨謝往昔之勤。餓鬼打死尸報其昔",
    "T46n1921_005:0617a18": "懈。今不打身進道。後勞思何益也。或時正修",
    "T46n1921_005:0617a19": "觀而散亂心生。爾時當加修禪寂也。經云。十",
    "T46n1921_005:0617a20": "劫坐道場。身體及手足寂然安不動。斯則理",
    "T46n1921_005:0617a21": "觀何能不發者耶。釋論云。囂塵蔽天日。天雨",
    "T46n1921_005:0617a22": "能淹之。覺觀風動心。禪定能滅之。禪為清",
    "T46n1921_005:0617a23": "泠水。能洗諸塵勞。禪為利智藏。功德之福",
    "T46n1921_005:0617a24": "田。故知禪有種種功能。宜加心修之助理觀",
    "T46n1921_005:0617a25": "也。或正修觀時闇心生。當修善巧方便。何",
    "T46n1921_005:0617a26": "者上修圓觀。觀生死即是涅槃煩惱即是菩",
    "T46n1921_005:0617a27": "提。而於生死不生怖心。多生懈慢所以應修",
    "T46n1921_005:0617a28": "苦空無常無我。觀五種不淨助道策理觀。何",
    "T46n1921_005:0617a29": "以然。理雖圓通而未能證。何能即免無常怖",
    "T46n1921_005:0617b01": "畏者耶。斯略明六度助發理觀。若不開悟。當",
    "T46n1921_005:0617b02": "更觀此助道六度。即不可思議攝道品理觀",
    "T46n1921_005:0617b03": "一切法門。即知六度功力大能破惑事理兼",
    "T46n1921_005:0617b04": "修也。如檀度攝道品中捨覺分。捨二邊生死。",
    "T46n1921_005:0617b05": "經云。捨與生死後際等。離生老病死。得不壞",
    "T46n1921_005:0617b06": "常住者。中論云。因緣所生法我說即是空。亦",
    "T46n1921_005:0617b07": "名為假名。亦名中道義。今觀心六道界生滅",
    "T46n1921_005:0617b08": "而捨煩惱。即是因緣所生法。三藏事檀捨",
    "T46n1921_005:0617b09": "也。觀心二乘界即是空。而捨生死前際也。觀",
    "T46n1921_005:0617b10": "心菩薩界即假。而捨生死後際也。觀心佛界",
    "T46n1921_005:0617b11": "即中道。而離生老病死。得不壞常住。斯則",
    "T46n1921_005:0617b12": "一心圓觀十界者。即是圓修四教道品事理",
    "T46n1921_005:0617b13": "捨檀。圓捨生死後際。得不壞常住。是則事",
    "T46n1921_005:0617b14": "理檀度具足也。若未悟者。更修道品中正業",
    "T46n1921_005:0617b15": "正命。為戒度所攝。上說約心辨道品六度。今",
    "T46n1921_005:0617b16": "還約心辨事理十種戒也。何者觀心六道界",
    "T46n1921_005:0617b17": "因緣生法。持不缺戒乃至不雜等四戒也。觀",
    "T46n1921_005:0617b18": "心二乘界者。即持隨道無著兩戒也。觀心菩",
    "T46n1921_005:0617b19": "薩界者。即持智所讚自在二戒也。觀心佛界",
    "T46n1921_005:0617b20": "者。即持隨定具足戒也。是則觀心六道因緣",
    "T46n1921_005:0617b21": "生滅三藏事中道品。正業正命之戒。觀心即",
    "T46n1921_005:0617b22": "空即假即中。持通別圓之教理中道品正業",
    "T46n1921_005:0617b23": "正命之戒。斯則圓觀十界即事理持戒也。若",
    "T46n1921_005:0617b24": "未開悟。當更思道品五根中念根。五力中念",
    "T46n1921_005:0617b25": "力。七覺中念覺。八正中正念。即為忍度所",
    "T46n1921_005:0617b26": "攝也。今例前還約觀心中六道界。即因緣生",
    "T46n1921_005:0617b27": "法事中伏忍。觀心中二乘界。即空即柔順",
    "T46n1921_005:0617b28": "忍。觀心中菩薩界。即假名無生忍。觀心中",
    "T46n1921_005:0617b29": "佛界。即中名寂滅忍。此三忍是理。是即圓",
    "T46n1921_005:0617c01": "觀心十界具足事理修忍也。若未悟者。更思",
    "T46n1921_005:0617c02": "道品八精進也。觀心中六道界。即事精進。",
    "T46n1921_005:0617c03": "觀心中二乘界。即空精進。觀心中菩薩界。即",
    "T46n1921_005:0617c04": "出假精進故。經云於生死意而有勇也。觀心",
    "T46n1921_005:0617c05": "中佛界即中精進。經云諸佛一心精進得三",
    "T46n1921_005:0617c06": "菩提也。是則圓觀心十界具事理精進也。若",
    "T46n1921_005:0617c07": "未悟者更思道品八定四如意足定根定力定",
    "T46n1921_005:0617c08": "覺分正定為禪度所攝也。觀心中六道界是",
    "T46n1921_005:0617c09": "修事中四禪四定等定也。觀心中二乘界是",
    "T46n1921_005:0617c10": "修觀鍊熏修真諦三昧定也。觀心中菩薩界",
    "T46n1921_005:0617c11": "是修俗諦三昧也。觀心中佛界是修九種大",
    "T46n1921_005:0617c12": "禪首楞嚴王三昧也。是則圓觀心中十界具",
    "T46n1921_005:0617c13": "修事理諸禪也。若未悟者當更思道品中十",
    "T46n1921_005:0617c14": "慧。四念處慧慧根慧力擇喜兩覺分正見正",
    "T46n1921_005:0617c15": "思惟。此慧為般若度所攝也。若觀心中六道",
    "T46n1921_005:0617c16": "界是事修世智。觀心二乘界是修一切智。觀",
    "T46n1921_005:0617c17": "心菩薩界是修道種智。觀心佛界是修一切",
    "T46n1921_005:0617c18": "種智。是則觀心中十界具事理諸波羅蜜也。",
    "T46n1921_005:0617c19": "然三藏菩薩多約事中精勤苦到修六度更無",
    "T46n1921_005:0617c20": "過者。通教菩薩多約即空理修六度故三事",
    "T46n1921_005:0617c21": "俱亡。別教菩薩多約出假六度化物。圓教",
    "T46n1921_005:0617c22": "菩薩多約中道修六度。是則道品六度相攝",
    "T46n1921_005:0617c23": "相破相修相即四句(云云)。云何六度調伏諸",
    "T46n1921_005:0617c24": "根耶。觀心六道界是因緣生法即事六度調",
    "T46n1921_005:0617c25": "伏諸根也。觀心二乘界即空調伏諸根離六",
    "T46n1921_005:0617c26": "塵愛染也。觀心菩薩界即假調伏諸根離空",
    "T46n1921_005:0617c27": "愛染。觀心佛界即中調伏諸根離二邊愛染。",
    "T46n1921_005:0617c28": "一心圓觀十界。即事理六度如前所說。圓調",
    "T46n1921_005:0617c29": "伏諸根也。經云所謂彼眼根於諸如來常具",
    "T46n1921_005:0618a01": "足無減。修了了分明見。乃至意根以圓觀調",
    "T46n1921_005:0618a02": "故。云五根皆稱是常。細尋可知。云何六度",
    "T46n1921_005:0618a03": "攝佛威儀。佛以十力無畏不共等法為威儀。",
    "T46n1921_005:0618a04": "十力者。然六道界是因緣生法即生滅四諦",
    "T46n1921_005:0618a05": "心中二乘界即無生四諦。心中菩薩界即無",
    "T46n1921_005:0618a06": "量四諦。心中佛界即無作四諦。今寂照觀了",
    "T46n1921_005:0618a07": "心中六道苦集還至六道。斯有是處。若至涅",
    "T46n1921_005:0618a08": "槃無有是處。各各照了餘三種四諦苦集亦",
    "T46n1921_005:0618a09": "爾。是名處非處力也。照知四種四諦集是業",
    "T46n1921_005:0618a10": "力也。照知四種四諦苦是根力也。道滅亦",
    "T46n1921_005:0618a11": "爾。照知四種道諦中道品八定是定力也。知",
    "T46n1921_005:0618a12": "心中十界眾生過去苦集是根力也。知十界",
    "T46n1921_005:0618a13": "眾生現在苦集是欲力也。知十界眾生未來",
    "T46n1921_005:0618a14": "苦集是性力也。知四種道是至處力也。知四",
    "T46n1921_005:0618a15": "種滅諦是漏盡力也。四無畏者。觀照心中十",
    "T46n1921_005:0618a16": "界四種苦諦為他分別。及為心數眾生顯之",
    "T46n1921_005:0618a17": "過患。決定師子吼無微畏相無能破。是法非",
    "T46n1921_005:0618a18": "法智無畏也。知四種集諦障四種道滅。決定",
    "T46n1921_005:0618a19": "師子吼無微畏相。無能難言此非障道。即障",
    "T46n1921_005:0618a20": "道無畏也。知四種道諦能盡苦說之無畏。是",
    "T46n1921_005:0618a21": "盡苦道無畏也。知四滅諦一切證說之無畏。",
    "T46n1921_005:0618a22": "是漏盡無畏也。十八不共法者。身口無失是",
    "T46n1921_005:0618a23": "戒也。無不定心是定也。欲無減精進無減念",
    "T46n1921_005:0618a24": "無減。是八精進也。慧無減解脫無減解脫",
    "T46n1921_005:0618a25": "知見無減。三業隨智慧行有十二不共法。是",
    "T46n1921_005:0618a26": "十種慧也。還將道品六度攝盡也。四無閡者。",
    "T46n1921_005:0618a27": "知心中十界眾生言辭不同。是辭無閡也。知",
    "T46n1921_005:0618a28": "四種四諦法。是法無閡也。知四種諦義。是義",
    "T46n1921_005:0618a29": "無閡也。說四諦無窮。是樂說無閡也。六通者。",
    "T46n1921_005:0618a30": "眼耳如意三通如調諸根中說。他心宿命漏",
    "T46n1921_005:0618b01": "盡如十力中說。三明者如六通說也。四攝者。",
    "T46n1921_005:0618b02": "捨即布施攝也。正業正語即愛語攝也。八定",
    "T46n1921_005:0618b03": "即利行同事二攝也。定發神力故能同事也。",
    "T46n1921_005:0618b04": "陀羅尼者。四正勤生善即陀羅尼也。三十二",
    "T46n1921_005:0618b05": "相者。四種道諦道品為因也。略舉十二條",
    "T46n1921_005:0618b06": "法門而為六度助道攝盡。況正道耶。厭三",
    "T46n1921_005:0618b07": "觀四教各有道品六道十力無畏等一切法",
    "T46n1921_005:0618b08": "門。今觀心具十界即是三觀。四教者是則何",
    "T46n1921_005:0618b09": "教何理何行何智何位何惑何法而不攝盡者",
    "T46n1921_005:0618b10": "乎。故經云破心微塵出大千經卷。又云眾",
    "T46n1921_005:0618b11": "生心是如來藏無法不具也。淨名云。諸佛解",
    "T46n1921_005:0618b12": "脫當於眾生心行中求。法華云。為令眾生開",
    "T46n1921_005:0618b13": "佛知見。涅槃云。為示貧女心中伏藏。是則",
    "T46n1921_005:0618b14": "由心具一切萬法。所以諸大乘經皆歎眾生",
    "T46n1921_005:0618b15": "心不可思議。勸令觀察顯出心中寶藏也。今",
    "T46n1921_005:0618b16": "依隨聖旨而觀心目心為不可思議境者。意",
    "T46n1921_005:0618b17": "在此也。境既不可思議者。境發於智智亦",
    "T46n1921_005:0618b18": "不可思議。故經云。不可思議智境不可思議",
    "T46n1921_005:0618b19": "智照。斯之謂也。又經云。諸佛如來法界身皆",
    "T46n1921_005:0618b20": "從眾生心想生。是心即是三十二相。是心是",
    "T46n1921_005:0618b21": "佛。故經云。心遊法界如虛空。是人能知諸佛",
    "T46n1921_005:0618b22": "之法界也。八明識次位者。然上既正助具修",
    "T46n1921_005:0618b23": "必隨分證。其勝法不識次位。即謂之是聖。",
    "T46n1921_005:0618b24": "非但失於正觀。乃更招其重罪。是以須識",
    "T46n1921_005:0618b25": "位也。何者三藏五方便為似。四果為真。通",
    "T46n1921_005:0618b26": "教乾慧性地等為似。見地已上為真。別教三",
    "T46n1921_005:0618b27": "十心為似。十地為真。圓教十信為似。十住為",
    "T46n1921_005:0618b28": "真。是即四教各有真似之位。將心所證之法",
    "T46n1921_005:0618b29": "約位自知行處也。然欲入圓位者更約六時",
    "T46n1921_005:0618b30": "修五悔助顯理觀。第一懺悔。先須識順流",
    "T46n1921_005:0618c01": "十心之過。何者一者內有無明。由迷心中佛",
    "T46n1921_005:0618c02": "界起六道生死也。二者外逢惡友。一是惡人",
    "T46n1921_005:0618c03": "二是惡境也。三不隨喜他善。內不信心中",
    "T46n1921_005:0618c04": "佛界。外不隨喜善事。四縱恣三業造罪。由內",
    "T46n1921_005:0618c05": "有無明。外逢惡境致之然也。五事雖不遍而",
    "T46n1921_005:0618c06": "心普遍。淫盜等罪不可得遍。而心遍造六道",
    "T46n1921_005:0618c07": "惡業也。六惡念相續。三毒四趣惡心迭互相",
    "T46n1921_005:0618c08": "續也。七覆藏不悔。外則不向凡聖改懺。內則",
    "T46n1921_005:0618c09": "不修心中佛界妙法破六道覆蔽也。八不畏",
    "T46n1921_005:0618c10": "惡道。現則不畏苦業煩惱三道三障四倒八",
    "T46n1921_005:0618c11": "苦之火燒煮。未則不畏墮墜三途。九無慚無",
    "T46n1921_005:0618c12": "愧。常起三道惡業。外則不愧於凡聖。內則不",
    "T46n1921_005:0618c13": "慚第一義天也。十撥無因果。作一闡提。不信",
    "T46n1921_005:0618c14": "心有六道苦集因果四聖道滅因果也。夫欲",
    "T46n1921_005:0618c15": "悔者。必須識此順流十心流入生死大苦海",
    "T46n1921_005:0618c16": "中。知過必改方可悔也。次修逆生死海十心",
    "T46n1921_005:0618c17": "者。翻破前十心。何者一明深信因果。即是圓",
    "T46n1921_005:0618c18": "信心具十界。迷出六道苦集因果。如結水為",
    "T46n1921_005:0618c19": "&#x6C37;。悟則成四聖道滅因果。如融&#x6C37;為水。而&#x6C37;",
    "T46n1921_005:0618c20": "水未常異體。生死涅槃未常有二。此翻破",
    "T46n1921_005:0618c21": "第十不信。二明慚愧。愧內心有佛界。我何",
    "T46n1921_005:0618c22": "妄罪背父而入五道。五十餘年妄造眾罪。",
    "T46n1921_005:0618c23": "外慚一切冥聖。翻破第九無慚無愧。三怖畏",
    "T46n1921_005:0618c24": "惡道。已造無邊大罪。必墮三途。非山非石",
    "T46n1921_005:0618c25": "間而可逃避。故云生怖畏翻破第八不畏。四",
    "T46n1921_005:0618c26": "明發露悔過迷覆。則生死轉增。悔過則還",
    "T46n1921_005:0618c27": "源本淨。故云發露則安隱。不發露罪益",
    "T46n1921_005:0618c28": "深。翻破第七覆藏。五斷相續心。悔已三觀",
    "T46n1921_005:0618c29": "相續。存心四聖勿起六道惡念。翻破第六",
    "T46n1921_005:0618c30": "惡念相續。六外則遍發慈心。內則誓度心",
    "T46n1921_005:0619a01": "中六道眾生。翻破第五事雖不遍而心常遍。",
    "T46n1921_005:0619a02": "七修功補過。勤精進三業顯心中四聖法門。",
    "T46n1921_005:0619a03": "補昔三業之過。翻破第四縱恣三業造罪",
    "T46n1921_005:0619a04": "也。八隨喜他善。既信我心四聖。亦信一切",
    "T46n1921_005:0619a05": "眾生皆有佛之知見。喜而敬之。如常不輕菩",
    "T46n1921_005:0619a06": "薩。翻破第三不隨喜他善也。九親近善友。",
    "T46n1921_005:0619a07": "常觀心中四聖。二乘界有八萬四千空波羅",
    "T46n1921_005:0619a08": "密實法。攬此為八萬四千假名聲聞。菩薩",
    "T46n1921_005:0619a09": "界即有八萬四千菩薩。佛界即有八萬四千",
    "T46n1921_005:0619a10": "如來。故經云。道品善知識由是成正覺。經",
    "T46n1921_005:0619a11": "云。信汝所說則為見我。亦見於汝及比丘僧。",
    "T46n1921_005:0619a12": "并諸菩薩。此約心辨聖眾知識。翻破第二外",
    "T46n1921_005:0619a13": "逢惡友也。十觀破無明。觀心九界即佛法",
    "T46n1921_005:0619a14": "界。本源清淨非生死六道之有。非二乘涅槃",
    "T46n1921_005:0619a15": "之無。深達二邊罪福。明闇不相除。顯心佛",
    "T46n1921_005:0619a16": "菩提。即破無明還源本淨。翻破第一內有無",
    "T46n1921_005:0619a17": "明故。目此為逆流十心。翻前順流十心也。",
    "T46n1921_005:0619a18": "此名大懺悔。名莊嚴懺悔。故經云。端坐念",
    "T46n1921_005:0619a19": "實相。眾罪如霜露。慧日能銷除也。二勸請",
    "T46n1921_005:0619a20": "者。外則請諸佛轉法輪度眾生。內則勸觀",
    "T46n1921_005:0619a21": "心。佛說法化九界之眾生。合內外眾生皆",
    "T46n1921_005:0619a22": "蒙法利。三隨喜。外則隨喜諸佛菩薩諸功",
    "T46n1921_005:0619a23": "德。凡夫靜亂有相善。內則隨喜心中四聖眾",
    "T46n1921_005:0619a24": "善諸功德。深信隨喜不逆也。四迴向者。外",
    "T46n1921_005:0619a25": "則迴凡聖三業所修之善。向佛菩提。內則",
    "T46n1921_005:0619a26": "迴九界之善。向心佛界之果。五發願者。外",
    "T46n1921_005:0619a27": "則願眾生皆見佛性。內則願心數眾生。速還",
    "T46n1921_005:0619a28": "源本淨也。常於六時修此五悔。助明圓觀。",
    "T46n1921_005:0619a29": "請佛加威圓信成就。名為初隨喜品也。更加",
    "T46n1921_005:0619a30": "讀誦。名第二品。兼為他說化功歸己。助益觀",
    "T46n1921_005:0619b01": "明。名第三品。兼行六度名第四品。具足行六",
    "T46n1921_005:0619b02": "度。名第五品。經云。為他種種解說。清淨持戒",
    "T46n1921_005:0619b03": "忍辱無瞋。常貴坐禪精進勇猛。利根智慧。當",
    "T46n1921_005:0619b04": "知是人已趣道場。近三菩提。即十信心。前",
    "T46n1921_005:0619b05": "普賢觀明五品。即十信未詳。如是次第五",
    "T46n1921_005:0619b06": "十二位究竟妙覺無濫。名知次位也。九明安",
    "T46n1921_005:0619b07": "忍者。能忍成道事不動亦不退。是心名薩埵。",
    "T46n1921_005:0619b08": "從觀一念之心。是不可思議境。至今第八明",
    "T46n1921_005:0619b09": "識次位。是則障惑迴轉慧心開發。或得一品",
    "T46n1921_005:0619b10": "進悟。神智爽利慧心聰叡。有踰鋒刃。本不",
    "T46n1921_005:0619b11": "聽學而能洞覽經論。欲釋一條辯不可盡。若",
    "T46n1921_005:0619b12": "之日月在胸心懷寶藏。若能蘊解。是名勤",
    "T46n1921_005:0619b13": "策。內修必更進入。但錐不處囊。不能安忍。或",
    "T46n1921_005:0619b14": "被他&#x5FDB;領眾讚說。亦言有益。然行未固。必為",
    "T46n1921_005:0619b15": "八風所敗。故次明安忍也。十明不起順道法",
    "T46n1921_005:0619b16": "愛者。然已過上內外諸障。應得入真。而不入",
    "T46n1921_005:0619b17": "者必有法愛。住著而不得入也。經云。法名無",
    "T46n1921_005:0619b18": "染。若染於法乃至涅槃。是則染著非求法也。",
    "T46n1921_005:0619b19": "法名無住。若住於法。是則住法非求法也。毘",
    "T46n1921_005:0619b20": "曇云。&#x7157;法猶退。若是頂法位人起法愛者。",
    "T46n1921_005:0619b21": "應入而不得入。退為四重五逆也。通別兩教",
    "T46n1921_005:0619b22": "皆有頂墮之義。大論云。三三昧是似道位。",
    "T46n1921_005:0619b23": "未發真時。喜有法愛。名為頂墮。今時行者",
    "T46n1921_005:0619b24": "萬不至此。若有此者善自將護。此位無內外",
    "T46n1921_005:0619b25": "障。唯有法愛。法愛難斷。若有稽留此非小事。",
    "T46n1921_005:0619b26": "若無法愛。則自然流入薩婆若海。所有慧身",
    "T46n1921_005:0619b27": "不由他悟。此人功德唯佛能知。是則此之十",
    "T46n1921_005:0619b28": "法。導示行者學道方軌進趣。乃齊於此。後所",
    "T46n1921_005:0619b29": "入功德非今所論。從初觀心是不思議境。至",
    "T46n1921_005:0619b30": "今第十不起順道法愛。此之十法名為大乘",
    "T46n1921_005:0619c01": "名摩訶衍。法華云。各賜諸子等一大車。其車",
    "T46n1921_005:0619c02": "高廣眾寶莊校。周匝欄楯四面懸鈴。又於其",
    "T46n1921_005:0619c03": "上張設幰蓋等。如經說今之大乘亦復如",
    "T46n1921_005:0619c04": "是。何者今圓修三觀。&#x7AEA;徹三諦之源名高。橫",
    "T46n1921_005:0619c05": "收十界名廣。即其事高廣也。止觀二法為車",
    "T46n1921_005:0619c06": "二輪。無量道品為眾寶莊嚴也。陀羅足能",
    "T46n1921_005:0619c07": "遮惡不起。持善不失。即周匝欄楯也。四辯",
    "T46n1921_005:0619c08": "即四面懸鈴也。慈悲普覆即是張設幰蓋。",
    "T46n1921_005:0619c09": "十力無畏十八不共法等。即珍奇雜寶而嚴",
    "T46n1921_005:0619c10": "飾之也。四弘誓願能要持諸行即是寶繩交",
    "T46n1921_005:0619c11": "絡。四攝能悅物心。即是垂諸華纓。三三昧",
    "T46n1921_005:0619c12": "即是重敷綩筵。四門歸宗休息諸行。名安",
    "T46n1921_005:0619c13": "置丹枕。四念處慧能破八倒之黑。即是駕以",
    "T46n1921_005:0619c14": "白牛。四正勤勤生二善。即是肥壯多力。勤遮",
    "T46n1921_005:0619c15": "二惡。即是膚色充潔。四如意足即是形體姝",
    "T46n1921_005:0619c16": "好。五根磐固不可移動。即是有大筋力。七",
    "T46n1921_005:0619c17": "覺調停沈浮得所。名為行步。八正道無二邊",
    "T46n1921_005:0619c18": "邪。名平正。六度助道即是又多僕從而侍衛",
    "T46n1921_005:0619c19": "之。不起法愛即是其疾如風。是則圓觀心十",
    "T46n1921_005:0619c20": "界一切法門。能運出二邊生死。直至佛果。故",
    "T46n1921_005:0619c21": "名大乘車也。法門帖釋如向所說。今觀陰界",
    "T46n1921_005:0619c22": "入作十法成乘。其相如此。故經云。乘此寶",
    "T46n1921_005:0619c23": "乘遊於四方。嬉戲快樂。故偈云。問觀自生心。",
    "T46n1921_005:0619c24": "云何知十境。各成十法乘。遊四方快樂。斯之",
    "T46n1921_005:0619c25": "謂也。第二觀煩惱境者。前觀陰界入。若不得",
    "T46n1921_005:0619c26": "悟。則非其宜。而觀察不已貪瞋煩惱發作。",
    "T46n1921_005:0619c27": "是則宜置陰入而觀煩惱也。何者前五欲五",
    "T46n1921_005:0619c28": "蓋及陰界諸惑。並是平常煩惱。但陰入是觀",
    "T46n1921_005:0619c29": "果報平常之惑。於中求解。今觀異常發作之",
    "T46n1921_005:0619c30": "三毒。名觀煩惱境也。然平常惑發則易可",
    "T46n1921_005:0620a01": "諫曉。如平流之水。若煩惱境發者。瞋發則",
    "T46n1921_005:0620a02": "不可諫諭欲發則不避其死焉。如急流之",
    "T46n1921_005:0620a03": "水概之以漣漪豹起。亦如健人不知有力觸",
    "T46n1921_005:0620a04": "之怒壯。亦如觸睡師子哮吼震地。今道場懺",
    "T46n1921_005:0620a05": "悔。觀陰界入而發煩惱境。其相如是也。若不",
    "T46n1921_005:0620a06": "識者。則為所敗。牽人作種種重罪。非唯正觀",
    "T46n1921_005:0620a07": "不成。更增大愆過也。為是故須觀煩惱境為",
    "T46n1921_005:0620a08": "四。一明發相。二明因緣。三明治。四修止觀。",
    "T46n1921_005:0620a09": "發相者。然煩惱是昏煩之法。惱亂心神。即",
    "T46n1921_005:0620a10": "是見思利鈍惑也。然鈍使何必專是貪瞋。而",
    "T46n1921_005:0620a11": "不計我。如蠕動實不推理。而舉螯張鬚。又",
    "T46n1921_005:0620a12": "如凡劣。何曾執見四儀。常起我心。故知五鈍",
    "T46n1921_005:0620a13": "非無利也。而五利豈唯見取。戒取何曾無貪",
    "T46n1921_005:0620a14": "瞋彈其見心即生恚毒。故知利鈍之名通於",
    "T46n1921_005:0620a15": "見思也。今約位分判鈍者。若未發禪起見。世",
    "T46n1921_005:0620a16": "智推理見相猶弱。所有十使並屬於鈍也。若",
    "T46n1921_005:0620a17": "發定起見見心猛利。所有十使並屬於利也。",
    "T46n1921_005:0620a18": "若未發禪起見。正是今所觀煩惱境。發禪起",
    "T46n1921_005:0620a19": "見如後觀諸見境辯也。復次今若束利鈍為",
    "T46n1921_005:0620a20": "四分。開四分為八萬四千煩惱也。二因緣者",
    "T46n1921_005:0620a21": "為三。一習種子無量劫來。煩惱重積種子成",
    "T46n1921_005:0620a22": "就。熏習相續。如駛水流順之不覺。概之則奔",
    "T46n1921_005:0620a23": "猛難制。如前說也。二業力無量劫惡業行成",
    "T46n1921_005:0620a24": "就。如負怨債。那得令汝修道出離。故惡業卓",
    "T46n1921_005:0620a25": "起破觀心也。三魔若作善行出其境。故來動",
    "T46n1921_005:0620a26": "亂。今道場行道觀陰界入。修出世業欲離其",
    "T46n1921_005:0620a27": "界。故魔遣十軍攝擒深利之惑。欻然而至。",
    "T46n1921_005:0620a28": "破亂行者。今譬類者。抖擻火起可諭初習種",
    "T46n1921_005:0620a29": "子也。風扇諭如業力動也。足膏油諭如魔",
    "T46n1921_005:0620b01": "起也。業之與魔在後方說。習種子煩惱發。正",
    "T46n1921_005:0620b02": "是今所觀也。三治法不同者。小乘明治五種。",
    "T46n1921_005:0620b03": "一對治。如貪欲作不淨觀。瞋慈心觀等是也。",
    "T46n1921_005:0620b04": "二轉治。如貪欲應修不淨觀。不淨觀而不得",
    "T46n1921_005:0620b05": "脫。而修慈心觀。名轉治。病不轉而藥轉。名",
    "T46n1921_005:0620b06": "不轉治。藥病俱轉。名為轉治也。三不轉治。",
    "T46n1921_005:0620b07": "病不轉藥亦不轉。名不轉治。四兼治。如貪欲",
    "T46n1921_005:0620b08": "兼瞋。不淨兼慈心。是名病兼藥兼病。或兼",
    "T46n1921_005:0620b09": "一或兼二三。皆名兼治也。五具足治。具用上",
    "T46n1921_005:0620b10": "法共治一病也。是名小乘先用五治。後用諦",
    "T46n1921_005:0620b11": "智。乃得入真也。若大乘明治。非對非兼非",
    "T46n1921_005:0620b12": "轉不轉。名第一義治。如阿竭陀藥能治一",
    "T46n1921_005:0620b13": "切病也。小乘多用三悉檀為治。大乘多用",
    "T46n1921_005:0620b14": "第一義悉檀為治也。四修正觀。還如止",
    "T46n1921_005:0620b15": "觀陰界入境。開為十意。唯轉陰入之名。為煩",
    "T46n1921_005:0620b16": "惱境。為異耳。還具十法。經云。煩惱即菩提。",
    "T46n1921_005:0620b17": "塵勞之疇是如來種。乃至六十二見一切煩",
    "T46n1921_005:0620b18": "惱皆是佛種。然三界妄惑是六道種。此惑即",
    "T46n1921_005:0620b19": "空是二乘種。即假是菩薩種。即中是如來種。",
    "T46n1921_005:0620b20": "故知一念煩惱是十界之種。而十界生死涅",
    "T46n1921_005:0620b21": "槃昇沈永別。而同一種。即是第一不可思議",
    "T46n1921_005:0620b22": "境也。觀心六道即空名止。觀心六道即假名",
    "T46n1921_005:0620b23": "觀。觀心六道即中名優畢叉。即是修平等觀。",
    "T46n1921_005:0620b24": "是名第三明修止觀也。觀心六道即二乘空。",
    "T46n1921_005:0620b25": "破六道種。觀心六道即菩薩假。破二乘種。觀",
    "T46n1921_005:0620b26": "心六道即佛中道。破二邊種顯中道佛種。是",
    "T46n1921_005:0620b27": "第四名破法遍也。而六道之種是塞。四聖之",
    "T46n1921_005:0620b28": "種是通。又九界之種是塞。佛界之種是通。又",
    "T46n1921_005:0620b29": "十界即一界即非通非塞。一界即十界即而",
    "T46n1921_005:0620c01": "通而塞。是為第五善知通塞也。觀心六道之",
    "T46n1921_005:0620c02": "種即空。名枯念處。觀心二乘之種即假。名",
    "T46n1921_005:0620c03": "榮念處。觀心九界即中即非枯非榮念處也。",
    "T46n1921_005:0620c04": "觀心九界即佛法界。即生中道信進念定慧",
    "T46n1921_005:0620c05": "五根也。九界即佛界破二邊疑障名信力。破",
    "T46n1921_005:0620c06": "二邊懈怠障。名進力。破二邊真俗二念障。名",
    "T46n1921_005:0620c07": "念力。破二邊智障。名慧力。破二邊沈散障。",
    "T46n1921_005:0620c08": "名定力。即中道五力也。除捨定三覺分。",
    "T46n1921_005:0620c09": "除六道煩惱散亂之種也。喜進擇三覺分。調",
    "T46n1921_005:0620c10": "起二乘沈空之種也。念覺分唯念中道正佛",
    "T46n1921_005:0620c11": "種。是名第六道品調停也。觀心九界即佛法",
    "T46n1921_005:0620c12": "界。捨二邊分別假變易生死名檀。不為二邊",
    "T46n1921_005:0620c13": "六塵污染名戒。勤出二邊名為精進。不受二",
    "T46n1921_005:0620c14": "邊浮沈之惱名忍。不為二邊所亂名禪。不",
    "T46n1921_005:0620c15": "為二邊所愚名般若。是名第七六度助道也。",
    "T46n1921_005:0620c16": "九界煩惱種。即佛種者。理即也。聞名即名字",
    "T46n1921_005:0620c17": "即也。常觀九界種即是佛界。名觀行即也。",
    "T46n1921_005:0620c18": "觀之不已相似開發。名相似即。真解開明。名",
    "T46n1921_005:0620c19": "分證即。窮照了佛種之源。名究竟即也。是",
    "T46n1921_005:0620c20": "名第八知次位也。得觀行解安而未說。名為",
    "T46n1921_005:0620c21": "安忍。是第九安忍也。內不愛染。名為不起順",
    "T46n1921_005:0620c22": "道法愛。是第十法愛不生也。此之十法成於",
    "T46n1921_005:0620c23": "大乘。遊於四方直至道場。是觀煩惱境十法",
    "T46n1921_005:0620c24": "成乘也。圓教次位不可得知。事約六即明之。",
    "T46n1921_005:0620c25": "若一切眾生心神冥妙不可執持。但有名字。",
    "T46n1921_005:0620c26": "名為理即也。若更讀誦等是名字即也。又加",
    "T46n1921_005:0620c27": "觀行明淨心無纖芥疑閡。名觀行即也。若得",
    "T46n1921_005:0620c28": "六根清淨互用。是相似即也。亦對十信位。若",
    "T46n1921_005:0620c29": "十住位一發一切發。開佛知見。是分真即也。",
    "T46n1921_005:0621a01": "到妙覺地。是名究竟即也。"
}