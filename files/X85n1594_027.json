{
    "X85n1594_027:0595b16": "佛祖綱目卷第二十七(成字號)",
    "X85n1594_027:0595b18": "甲子(齊武帝永明二年起)甲戌(明帝建武元年)辛巳(中興元年)壬午(梁武帝天",
    "X85n1594_027:0595b19": "監元年)庚子(改普通)丁未(改大通)己酉(改中大通)乙卯(改大同)癸",
    "X85n1594_027:0595b20": "亥(梁武帝大同九年止)",
    "X85n1594_027:0595b21": "[0595b21] 梁。蕭姓。四主。共五十六年。",
    "X85n1594_027:0595b22": "(壬午)寶誌大士說法王宮",
    "X85n1594_027:0595b23": "[0595b23] 初齊武帝。怒寶誌惑眾。收逮建康獄。是日人見誌遊",
    "X85n1594_027:0595b24": "行市井。而撿較。仍在獄中。其夕語吏曰。門外有兩輿",
    "X85n1594_027:0595c01": "食。金&#x9262;盛飯。汝可取之。果文惠太子竟陵王送供。至",
    "X85n1594_027:0595c02": "建康。令以聞。帝悔謝。迎至禁中。俄帝宴後宮。誌乃暫",
    "X85n1594_027:0595c03": "出。已而猶見行道於顯揚殿。帝驚遣吏至問。吏白。誌",
    "X85n1594_027:0595c04": "久出在省中。帝益神敬之後誌假神力於帝。見高祖",
    "X85n1594_027:0595c05": "地下受錐刀之苦。自是永廢錐刀。王仲熊問。仕何所",
    "X85n1594_027:0595c06": "至。誌不答。解杖頭左索與之。熊後果至尚書左丞。徐",
    "X85n1594_027:0595c07": "陵兒時。父&#x643A;謁誌。誌摩其頂曰。此兒天上石麒麟也。",
    "X85n1594_027:0595c08": "後果顯於世。壬午梁武帝即位。召誌至闕。帝一日整",
    "X85n1594_027:0595c09": "容。問曰。弟子煩惑未除。何以治之。曰十二。問其旨如",
    "X85n1594_027:0595c10": "何。曰在書字時節刻漏中。帝益不曉。又問。弟子何時",
    "X85n1594_027:0595c11": "得以靜心修習。曰安樂禁○初武帝夢。神僧告曰。六",
    "X85n1594_027:0595c12": "道四生受大苦惱。何不為作水陸大齋救拔之。帝乃",
    "X85n1594_027:0595c13": "扣沙門。惟誌勸帝尋經。必有因緣。帝乃取佛經。躬自",
    "X85n1594_027:0595c14": "披覽。創造儀文。三年乃成。於夜捧文停燭。白佛曰。若",
    "X85n1594_027:0595c15": "此文理協聖凡。願拜起時。此燈自明。或儀式未詳。燈",
    "X85n1594_027:0595c16": "暗如故。言訖投地。一禮初起。燈燭盡明。天監四年二",
    "X85n1594_027:0595c17": "月十五日。於鎮江金山。依儀修設。誌又&#x751E;假帝神力。",
    "X85n1594_027:0595c18": "令見地獄苦相。問何以救之。曰夙生定業。不可頓滅。",
    "X85n1594_027:0595c19": "惟聞鐘聲。其苦暫息。於是詔天下寺院擊鐘。當舒徐",
    "X85n1594_027:0595c20": "其聲○帝&#x751E;詔&#x7575;工張僧繇。寫誌像。僧繇下筆。&#x8F19;不",
    "X85n1594_027:0595c21": "自定。誌遂以指剺面門。分披出十二面觀音相。或慈",
    "X85n1594_027:0595c22": "或威。繇竟不能寫。誌曰。毗婆尸佛蚤留心。直至而今",
    "X85n1594_027:0595c23": "不得妙。他日與帝臨江縱望。有物泝流而上。誌以杖",
    "X85n1594_027:0595c24": "引之。隨杖而至。乃紫旃檀。即以屬供奉官。令雕誌像。",
    "X85n1594_027:0596a01": "頃刻而成。神彩如生。",
    "X85n1594_027:0596a02": "(甲午)寶誌大士示寂",
    "X85n1594_027:0596a03": "[0596a03] 寶誌示現四十餘載。天監十三年冬。忽告眾僧。令移",
    "X85n1594_027:0596a04": "寺金剛神像。出置於外。乃密謂人曰。菩薩將去。因詣",
    "X85n1594_027:0596a05": "內殿。與武帝永訣。帝大驚問曰。朕壽幾何。誌不答。以",
    "X85n1594_027:0596a06": "手指脰及頸而出。回山燃一燭。以付後閣舍人吳慶。",
    "X85n1594_027:0596a07": "慶以事聞。帝嘆曰。大師不復留矣。燭者將以後事燭",
    "X85n1594_027:0596a08": "我乎。十二月六日。無疾而終。舉體香軟。壽九十二。帝",
    "X85n1594_027:0596a09": "為建塔於鍾山獨龍阜。&#x52C5;陸倕製銘。王筠立&#x7891;。先是",
    "X85n1594_027:0596a10": "誌與帝。登鍾山。指前獨龍岡阜曰。此為陰宅。則永其",
    "X85n1594_027:0596a11": "後。帝曰。誰當得之。誌曰。先行者得之。是年示寂。帝乃",
    "X85n1594_027:0596a12": "以金二十萬。易其地。建浮圖五級。鎮以無價寶珠。&#x585F;",
    "X85n1594_027:0596a13": "之日。車駕親臨。誌忽現於雲間。萬眾歡呼。聲震山谷。",
    "X85n1594_027:0596a14": "誌&#x751E;垂語曰。終日拈香擇火。不知身是道場。又曰。京",
    "X85n1594_027:0596a15": "都鄴都浩浩。還是菩提大道。又曰。如我身空諸法空。",
    "X85n1594_027:0596a16": "千品萬類悉皆同。又&#x751E;問一梵僧。承聞尊者喚我作",
    "X85n1594_027:0596a17": "屠兒。曾見我殺生麼。曰見。曰有見見。無見見。不有不",
    "X85n1594_027:0596a18": "無見。若有見見。是凡夫見。無見見。是聲聞見。不有不",
    "X85n1594_027:0596a19": "無見。是外道見。未審尊者如何見。梵僧曰。你有此等",
    "X85n1594_027:0596a20": "見耶。誌便休去。&#x751E;作十二時歌曰。平旦寅。狂機內有",
    "X85n1594_027:0596a21": "道人身。窮苦已經無量劫。不信常擎如意珍。若捉物",
    "X85n1594_027:0596a22": "入迷津。但有纖毫即是塵。不住舊時無相貌。外求知",
    "X85n1594_027:0596a23": "識也非真。日出卯。用處不須生善巧。縱使神光照有",
    "X85n1594_027:0596a24": "無。起意便遭魔事嬈。若施功終不了。日夜被他人我",
    "X85n1594_027:0596b01": "&#x629D;。不用安排只麼從。何曾心地生煩惱。食時辰。無明",
    "X85n1594_027:0596b02": "本是釋迦身。坐臥不知元是道。只麼忙忙受苦辛。認",
    "X85n1594_027:0596b03": "聲色&#x8994;&#x8E08;親。只是他家染污人。若擬將心求佛道。問",
    "X85n1594_027:0596b04": "取&#x8657;空始出塵。禺中巳。未了之人教不至。假使通達",
    "X85n1594_027:0596b05": "祖師言。莫向心頭安了義。只守玄沒文字。認著依前",
    "X85n1594_027:0596b06": "還不是。暫時自肯不追尋。曠劫不遭魔境使。日南午。",
    "X85n1594_027:0596b07": "四大身中無價寶。陽燄空華不肯拋。作意修行轉辛",
    "X85n1594_027:0596b08": "苦。不曾迷莫求悟。任你朝陽幾回暮。有相身中無相",
    "X85n1594_027:0596b09": "身。無明路上無生路。日昳未。心地何曾安了義。他家",
    "X85n1594_027:0596b10": "文字沒&#x758E;親。不用將心求的意。任縱橫絕忌諱。長在",
    "X85n1594_027:0596b11": "人間不在世。運用不離聲色中。歷劫何曾暫拋棄。晡",
    "X85n1594_027:0596b12": "時申。學道先須不厭貧。有相本來權積聚。無形何用",
    "X85n1594_027:0596b13": "要求真。作淨業&#x5374;勞神。忽認愚癡作近鄰。言下不求",
    "X85n1594_027:0596b14": "無處所。暫時喚作出家人。日入酉。&#x8657;幻聲音不長久。",
    "X85n1594_027:0596b15": "禪悅珍羞尚不餐。誰能更飲無明酒。勿可拋勿可守。",
    "X85n1594_027:0596b16": "蕩蕩逍遙不曾有。縱你多聞達古今。也是癡狂外邊",
    "X85n1594_027:0596b17": "走。黃昏戌。狂子施功投暗室。假使心通無量時。歷劫",
    "X85n1594_027:0596b18": "何曾異今日。擬商量&#x5374;啾唧。轉使心頭黑如漆。晝夜",
    "X85n1594_027:0596b19": "舒光照有無。癡人喚作波羅蜜。人定亥。勇猛精進成",
    "X85n1594_027:0596b20": "懈怠。不起纖毫修學心。無相光中常自在。超釋迦越",
    "X85n1594_027:0596b21": "祖代。心有微塵還質礙。放蕩長如癡兀人。他家自有",
    "X85n1594_027:0596b22": "通人愛。半夜子。心住無生即生死。生死何曾屬有無。",
    "X85n1594_027:0596b23": "用時便用無文字。祖師言外邊事。識取起時還不是。",
    "X85n1594_027:0596b24": "作意搜求實沒蹤。生死魔來任相試。雞鳴丑。一顆圓",
    "X85n1594_027:0596c01": "光明已久。內外推尋&#x8994;總無。境上施為渾大有。不見",
    "X85n1594_027:0596c02": "頭亦無手。天地壞時渠不朽。未了之人聽一言。只這",
    "X85n1594_027:0596c03": "如今誰動口。誌又作大乘讚十首十四科頌十四",
    "X85n1594_027:0596c04": "首。",
    "X85n1594_027:0596c05": "(己亥)慧約法師說戒王宮",
    "X85n1594_027:0596c06": "[0596c06] 慧約。姓婁氏。少有風德。族祖給事中婁幼瑜。每見約",
    "X85n1594_027:0596c07": "&#x8F19;起為禮。或問。此乃君族下班。何乃恭耶。瑜曰。菩薩",
    "X85n1594_027:0596c08": "出世。方且師於天下。豈直老夫致敬而已。梁武帝請",
    "X85n1594_027:0596c09": "居省中。天監十八年四月八日。帝受約菩薩戒。復設",
    "X85n1594_027:0596c10": "無遮大會。是日忽有甘露。降於庭。三足烏二孔雀歷",
    "X85n1594_027:0596c11": "&#x5826;馴伏。凡太子諸王公卿道俗。從約受戒者。四萬八",
    "X85n1594_027:0596c12": "千人。因大赦天下。",
    "X85n1594_027:0596c13": "(庚子)傅大士隱居雙林",
    "X85n1594_027:0596c14": "[0596c14] 齊建武四年五月八日。傅大士降生於婺州義烏縣",
    "X85n1594_027:0596c15": "傅宣慈家。名翕。字玄風。年十六。娶劉氏名玅光。生子",
    "X85n1594_027:0596c16": "普建普成。年二十四。泝水取魚。於稽亭塘下。獲魚已。",
    "X85n1594_027:0596c17": "沉籠水中曰。去者適。止者留。人或謂之愚。會有天竺",
    "X85n1594_027:0596c18": "僧嵩頭陀。語曰。我昔與汝。於毗婆尸佛前。發願度生。",
    "X85n1594_027:0596c19": "汝今何時還兜率宮。因命臨水觀影。見圓光寶蓋。便",
    "X85n1594_027:0596c20": "悟前因。士笑曰。爐&#x97B4;之所多鈍鐵。良醫之門足病人。",
    "X85n1594_027:0596c21": "度生為急。何暇思天宮之樂乎。於是棄魚具。&#x643A;行歸",
    "X85n1594_027:0596c22": "舍。因問修道之地。嵩指松山雙檮樹曰。此可矣。遂結",
    "X85n1594_027:0596c23": "菴。自號雙林樹下當來解脫善慧大士。種植蔬果。為",
    "X85n1594_027:0596c24": "人傭作。與妻玅光。晝作夜歸。敷演佛法。",
    "X85n1594_027:0597a01": "(庚子)二十八祖菩提達磨至震旦國(東土初祖)",
    "X85n1594_027:0597a02": "[0597a02] 菩提達磨。南天竺國香至王之第三子。姓剎帝利。本",
    "X85n1594_027:0597a03": "名菩提多羅。遇般若多羅付法。因改名達磨。磨問多",
    "X85n1594_027:0597a04": "羅。當往何國作佛事。曰汝雖得法。未可遠遊。且止南",
    "X85n1594_027:0597a05": "天。待吾滅後六十七載。當往震旦。設大法藥。直接上",
    "X85n1594_027:0597a06": "根。慎勿速行衰於日下。曰彼有大士。堪為法器否。千",
    "X85n1594_027:0597a07": "載之下。有留難否。曰汝所化之方。獲菩提者。不可勝",
    "X85n1594_027:0597a08": "數。吾滅後六十餘年。彼國有難。水中文布。自善降之。",
    "X85n1594_027:0597a09": "汝至南方勿住。彼惟好有為功業。不見佛理。汝縱到",
    "X85n1594_027:0597a10": "彼。亦不可久留。聽吾偈曰。路行跨水復逢羊。獨自棲",
    "X85n1594_027:0597a11": "棲暗渡江。日下可憐雙象馬。二株嫩桂久昌昌。又問",
    "X85n1594_027:0597a12": "此後更有何事。曰從是去一百五十年。而有小難。聽",
    "X85n1594_027:0597a13": "吾讖。偈曰。心中雖吉外頭凶。川下僧房名不中。為遇",
    "X85n1594_027:0597a14": "毒龍生武子。忽逢小鼠寂無窮。又問。此後如何。曰&#x5374;",
    "X85n1594_027:0597a15": "後二百二十年。林下見一人。當得道果。聽吾讖曰。震",
    "X85n1594_027:0597a16": "旦雖闊無別路。要假兒孫&#x811A;下行。金雞解銜一粒粟。",
    "X85n1594_027:0597a17": "供養十方羅漢僧。復演諸偈。皆預讖佛教隆替。磨稟",
    "X85n1594_027:0597a18": "教義。服勤四十年。迨多羅順世。降伏六宗。化被南天。",
    "X85n1594_027:0597a19": "經六十載。度無量眾。後值磨叔父異見王欲毀佛法。",
    "X85n1594_027:0597a20": "磨憫之。欲開其蒙。六眾亦各念佛法有難。師將何匡",
    "X85n1594_027:0597a21": "濟。磨遙知眾意。彈指應之。六眾悉聞云。此我師信響。",
    "X85n1594_027:0597a22": "皆至磨所。磨曰。一翳蔽空。孰能剪拂。前無相宗宗勝",
    "X85n1594_027:0597a23": "欲行。磨曰。汝雖辯慧。道力未全。且與王無緣。勝辭磨。",
    "X85n1594_027:0597a24": "竟至王所。廣陳法要。王曰。汝今所解。其法何在。宗勝",
    "X85n1594_027:0597b01": "曰。如王治化。當合其道。王所有道何在。王曰。我所有",
    "X85n1594_027:0597b02": "道。將除邪法。汝所有法。將伏何人。磨不起於座。懸知",
    "X85n1594_027:0597b03": "宗勝義墮。召波羅提曰。宗勝不稟吾語。與王論屈。汝",
    "X85n1594_027:0597b04": "急往救。波羅提曰。願假神力。言訖。雲生足下。至王前",
    "X85n1594_027:0597b05": "時。王正問宗勝。忽見愕然。忘其所問答。曰乘空來者",
    "X85n1594_027:0597b06": "是正是邪。提曰。我非邪正。而來正邪。王心若正。我無",
    "X85n1594_027:0597b07": "邪正。王雖驚異。而驕慢方熾。即擯宗勝令出。提曰。王",
    "X85n1594_027:0597b08": "既有道。何擯沙門。我雖無解。願王致問。王怒而問曰。",
    "X85n1594_027:0597b09": "何者是佛。曰見性是佛。曰師見性否。曰我見佛性。曰",
    "X85n1594_027:0597b10": "性在何處。曰性在作用。曰是何作用。我今不見。曰今",
    "X85n1594_027:0597b11": "現作用。王自不見。曰於我有否。曰王若作用。無有不",
    "X85n1594_027:0597b12": "是。王若不用。體亦難見。曰若當用時。幾處出現。曰若",
    "X85n1594_027:0597b13": "出現時。當有其八。曰其八出現。當為我說。提即說偈",
    "X85n1594_027:0597b14": "曰。在胎為身。處世為人。在眼曰見。在耳曰聞。在鼻辨",
    "X85n1594_027:0597b15": "香。在口談論。在手執捉。在足運奔。&#x5FA7;現俱該沙界。收",
    "X85n1594_027:0597b16": "攝在一微塵。識者知是佛性。不識喚作精魂。王聞偈",
    "X85n1594_027:0597b17": "已。心即開悟。悔謝前非。咨詢法要。王復問提。師承為",
    "X85n1594_027:0597b18": "誰。曰即大王叔菩提達磨是也。王聞驚駭。遽&#x52C5;近臣。",
    "X85n1594_027:0597b19": "迎磨至王宮。磨為王懺悔往非。王聞泣謝。詔宗勝歸",
    "X85n1594_027:0597b20": "國。近臣曰。宗勝被謫時。已捐軀投崖矣。磨曰。勝尚在。",
    "X85n1594_027:0597b21": "召之當至。初勝受擯。&#x803B;不能正王。遂投身危崖。俄有",
    "X85n1594_027:0597b22": "神人。以手捧承。置於巖上。勝曰。我忝沙門。當與正法",
    "X85n1594_027:0597b23": "為主。不能抑絕王非。是以捐身自責。神何佑助。願示",
    "X85n1594_027:0597b24": "所以。於是神人說偈曰。師壽於百歲。八十而造非。為",
    "X85n1594_027:0597c01": "近至尊故。熏修而入道。雖具少智慧。而多有彼我。所",
    "X85n1594_027:0597c02": "見諸賢等。未&#x751E;生珍敬。二十年功德。其心未恬靜。聰",
    "X85n1594_027:0597c03": "明輕慢故。而獲至於此。得王不敬者。當感果如是。自",
    "X85n1594_027:0597c04": "今不&#x758E;怠。不久成奇智。諸聖悉存心。如來亦復爾。勝",
    "X85n1594_027:0597c05": "聞偈欣然。遂宴坐巖間。至是王遣使召勝。磨謂王曰。",
    "X85n1594_027:0597c06": "知勝來乎。曰未知。曰再命乃來耳。使者至山。而勝辭。",
    "X85n1594_027:0597c07": "果再命乃至。磨念震旦緣熟行化時至。乃辭祖塔。別",
    "X85n1594_027:0597c08": "同學。後至王所。慰之曰。勤修白業。護持三寶。吾去非",
    "X85n1594_027:0597c09": "晚。一九即回。磨汎重溟。凡三周寒暑。達於南海。",
    "X85n1594_027:0597c10": "○菩提達磨至金陵",
    "X85n1594_027:0597c11": "[0597c11] 達磨至南海。廣州刺史蕭昂。表聞武帝。帝遣使齎詔",
    "X85n1594_027:0597c12": "迎請。以普通元年十一月。至金陵。帝問。朕即位以來。",
    "X85n1594_027:0597c13": "造寺寫經度僧。不可勝紀。有何功德。曰&#x7ADD;無功德。曰",
    "X85n1594_027:0597c14": "何以無功德。曰此但人天小果。有漏之因。如影隨形。",
    "X85n1594_027:0597c15": "雖有非實。曰如何是真功德。曰淨智玅圓。體自空寂。",
    "X85n1594_027:0597c16": "如是功德。不以世求。又問。如何是聖諦第一義。曰廓",
    "X85n1594_027:0597c17": "然無聖。曰對朕者誰。曰不識。帝莫測玄旨。",
    "X85n1594_027:0597c18": "○千歲寶掌和尚參菩提達磨",
    "X85n1594_027:0597c19": "[0597c19] 寶掌。中印度人。自降神受質。即左掌握拳。七歲祝髮",
    "X85n1594_027:0597c20": "乃展。因名寶掌。魏晉間。東遊此土。入蜀。禮普賢。常不",
    "X85n1594_027:0597c21": "食。日誦般若等經千餘卷。一日謂眾曰。吾有願。住世",
    "X85n1594_027:0597c22": "千歲。今六百二十有六矣。故人以千歲稱之。宋大明",
    "X85n1594_027:0597c23": "中。遊五臺。南歷衡岳黃梅匡廬。尋入建業。會達磨入",
    "X85n1594_027:0597c24": "梁。就而扣請玄旨。悟無生忍。武帝高其道臘。延供內",
    "X85n1594_027:0598a01": "庭。未幾如吳。述偈曰。梁城遇導師。參禪了心地。飄零",
    "X85n1594_027:0598a02": "三浙遊。更盡佳山水。遂遍探兩浙名山。",
    "X85n1594_027:0598a03": "○初祖菩提達磨至少林",
    "X85n1594_027:0598a04": "[0598a04] 達磨知武帝機不契。是歲十一月十九日。潛回江北。",
    "X85n1594_027:0598a05": "二十三日。至洛陽。止嵩山少林寺。面壁而坐。終日默",
    "X85n1594_027:0598a06": "然。人莫之測。謂之壁觀婆羅門。",
    "X85n1594_027:0598a07": "(甲辰)初祖菩提達磨傳法慧可",
    "X85n1594_027:0598a08": "[0598a08] 慧可。武牢姬氏子。父以無子。禱祈既久。一夕有異光",
    "X85n1594_027:0598a09": "照室。母遂懷&#x59D9;。故生而名之曰光。自幼志氣不群。博",
    "X85n1594_027:0598a10": "極載籍。尤精玄理。不事家產。好遊山水。後&#x89A7;佛書。超",
    "X85n1594_027:0598a11": "然自得。出家受具。浮游講肆。&#x5FA7;學大小乘義。年三十",
    "X85n1594_027:0598a12": "二。返香山。終日宴坐。又八年。於寂默中。忽見一神人",
    "X85n1594_027:0598a13": "謂曰。將欲受果。何滯此耶。大道匪遙。汝其南矣。翼日",
    "X85n1594_027:0598a14": "覺頭痛如刺。欲治之。空中有聲曰。此換骨也。往見本",
    "X85n1594_027:0598a15": "師。本師視其頂骨。如五&#x5CEF;秀出。以有神異。更名神光。",
    "X85n1594_027:0598a16": "復謂曰。汝相吉祥。當有所證。神令汝南者。少林有達",
    "X85n1594_027:0598a17": "磨大士。必汝之師也。光受教。遂造少林參磨。磨常面",
    "X85n1594_027:0598a18": "壁默坐。莫聞誨勵。光自惟曰。昔人求道。敲骨取髓。刺",
    "X85n1594_027:0598a19": "血濟飢。布髮掩泥。投崖飼虎。古尚若此。我又何人。值",
    "X85n1594_027:0598a20": "大雪。光夜侍立。遲明積雪過膝。立愈恭。磨顧而憫之。",
    "X85n1594_027:0598a21": "問曰。汝久立雪中。當求何事。光悲淚曰。惟願和尚慈",
    "X85n1594_027:0598a22": "悲。開甘露門。廣度群品。磨曰。諸佛無上玅道。曠劫精",
    "X85n1594_027:0598a23": "勤。難行能行。非忍而忍。豈以小德小智輕心慢心。欲",
    "X85n1594_027:0598a24": "冀真乘。徒勞勤苦。光聞磨誨勵。潛取利刀。自斷左臂。",
    "X85n1594_027:0598b01": "置於磨前。磨知是法器。乃曰。諸佛最初求道。為法忘",
    "X85n1594_027:0598b02": "形。汝今斷臂吾前。求亦可在。因與易名。曰慧可。光曰。",
    "X85n1594_027:0598b03": "諸佛法印可得聞乎。曰諸佛法印。匪從人得。曰我心",
    "X85n1594_027:0598b04": "未寧。乞師與安。曰將心來。與汝安。曰&#x8994;心了不可得。",
    "X85n1594_027:0598b05": "曰我與汝安心竟。",
    "X85n1594_027:0598b06": "(戊申)傅大士設大會",
    "X85n1594_027:0598b07": "[0598b07] 傅大士住雙林七年。一日行道次。感七佛相隨。釋迦",
    "X85n1594_027:0598b08": "引前。維摩接後。惟釋尊數顧。共語為我補處也。又一",
    "X85n1594_027:0598b09": "日見釋迦金粟定光三如來放光襲其體。士乃曰。我",
    "X85n1594_027:0598b10": "得首楞嚴定。繇是弟子益眾。大通二年。士欲導群品。",
    "X85n1594_027:0598b11": "乃化妻子鬻身。助設大會。",
    "X85n1594_027:0598b12": "○初祖菩提達磨示寂(西天二十八祖)",
    "X85n1594_027:0598b13": "[0598b13] 達磨居少林。為慧可說法。祇教外息諸緣。內心無喘。",
    "X85n1594_027:0598b14": "心如墻壁。可以入道。可種種說心性。曾未契理。磨祇",
    "X85n1594_027:0598b15": "遮其非。不為說無念心體。一日可忽曰。我已息諸緣。",
    "X85n1594_027:0598b16": "磨曰。莫成斷滅去否。曰不成斷滅。曰此是諸佛所傳",
    "X85n1594_027:0598b17": "心體。更勿疑也。魏永安二年。忽謂門人曰。時將至矣。",
    "X85n1594_027:0598b18": "汝等盍言所得乎。道副曰。如我所見。不執文字。不離",
    "X85n1594_027:0598b19": "文字。而為道用。磨曰。汝得吾皮。尼總持曰。我今所解。",
    "X85n1594_027:0598b20": "如慶喜見阿&#x95A6;佛國。一見更不再見。磨曰。汝得吾肉。",
    "X85n1594_027:0598b21": "道育曰。四大本空。五蘊非有。而我見處。無一法可得。",
    "X85n1594_027:0598b22": "磨曰。汝得吾骨。最後慧可禮三拜。依位而立。磨曰。汝",
    "X85n1594_027:0598b23": "得吾髓。乃顧可曰。昔如來以正法眼藏。付迦葉大士。",
    "X85n1594_027:0598b24": "展轉囑累。而至於我。我今付汝。汝當護持。并授汝袈",
    "X85n1594_027:0598c01": "裟。以為法信。各有所表。宜可知矣。曰請師指陳。曰內",
    "X85n1594_027:0598c02": "傳法印。以契證心。外付袈裟。以定宗旨。後代澆薄。疑",
    "X85n1594_027:0598c03": "慮競生。云我西天之人。汝此方之子。憑何得法。以何",
    "X85n1594_027:0598c04": "證之。汝今受此衣法。&#x5374;後難生。但出此衣。并吾法偈。",
    "X85n1594_027:0598c05": "用以表明。其化無礙。至吾滅後二百年。衣止不傳。法",
    "X85n1594_027:0598c06": "周沙界。明道者多。行道者少。說理者多。通理者少。潛",
    "X85n1594_027:0598c07": "符密證。千萬有餘。汝當闡揚。勿輕未悟。一念回機。便",
    "X85n1594_027:0598c08": "同本得。聽吾偈曰。吾本來茲土。傳法救迷情。一花開",
    "X85n1594_027:0598c09": "五葉。結果自然成。又曰。吾有楞伽經四卷。亦用付汝。",
    "X85n1594_027:0598c10": "即是如來心地要門。令諸眾生開示悟入。吾自到此。",
    "X85n1594_027:0598c11": "凡五度中毒。我&#x751E;自出。而試之置石。石裂。緣吾本離",
    "X85n1594_027:0598c12": "南印。來此東土。見赤縣神州。有大乘氣象。遂踰海越",
    "X85n1594_027:0598c13": "漠。為法求人。際會未諧。如愚若訥。今得汝傳授。吾意",
    "X85n1594_027:0598c14": "已終。言已。乃與徒眾。往禹門。止三日。有期城太守楊",
    "X85n1594_027:0598c15": "衒之。蚤慕佛乘。問磨曰。西天五印。師承為祖。其道如",
    "X85n1594_027:0598c16": "何。曰明佛心宗。行解相應。名之曰祖。又問。此外如何。",
    "X85n1594_027:0598c17": "曰須明他心。知其今古。不厭有無。於法無取。不賢不",
    "X85n1594_027:0598c18": "愚。無迷無悟。若能是解。故稱為祖。又曰。弟子歸心三",
    "X85n1594_027:0598c19": "寶。亦有年矣。而智慧昏蒙。尚迷真理。適聽師言。罔知",
    "X85n1594_027:0598c20": "攸措。願師慈悲開示宗旨。磨知懇到。即說偈曰。亦不",
    "X85n1594_027:0598c21": "&#x89A9;惡而生嫌。亦不觀善而勤措。亦不捨智而近愚。亦",
    "X85n1594_027:0598c22": "不拋迷而就悟。達大道兮過量。通佛心兮出度。不與",
    "X85n1594_027:0598c23": "凡聖同纏。超然名之曰祖。衒之聞偈。悲喜交併曰。願",
    "X85n1594_027:0598c24": "師久住世間。化導&#x7FA3;有。曰吾即逝矣。不可久留。根性",
    "X85n1594_027:0599a01": "萬差。多逢愚難。曰未審何人。弟子為師除得否。曰吾",
    "X85n1594_027:0599a02": "以傳佛秘密。利益迷途。害彼自安。必無此理。曰師若",
    "X85n1594_027:0599a03": "不言。何表通變觀照之力。磨不獲已。乃為讖曰。江槎",
    "X85n1594_027:0599a04": "分玉浪。管炬開金&#x93BB;。五口相共行。九十無彼我。衒之",
    "X85n1594_027:0599a05": "莫測。禮辭而去。時魏氏奉釋。禪雋如林。光統律師流",
    "X85n1594_027:0599a06": "支三藏者。僧中鸞鳳。而議多與磨相違。磨玄風遐振。",
    "X85n1594_027:0599a07": "有識咸歸。彼徒生嫉。數加毒藥。莫能中傷。至第六度。",
    "X85n1594_027:0599a08": "以化緣既畢。遂端居而逝。即己酉十月五日也。&#x585F;熊",
    "X85n1594_027:0599a09": "耳山。起塔定林寺。其年魏使宋雲。自西域還。遇磨&#x8471;",
    "X85n1594_027:0599a10": "嶺。見手&#x643A;隻履。翩翩獨逝。雲問。師何往。曰西天去。雲",
    "X85n1594_027:0599a11": "歸具奏其事。帝令啟壙。惟隻履存焉。詔取遺履於少",
    "X85n1594_027:0599a12": "林寺供養。梁武帝追憶。自撰&#x7891;文。刻之鍾山。其末云。",
    "X85n1594_027:0599a13": "嗟乎。見之不見。逢之不逢。遇之不遇。今之古之。悔之",
    "X85n1594_027:0599a14": "恨之。朕雖一介凡夫。敢師之於後云。",
    "X85n1594_027:0599a15": "(癸丑)梁武帝問道傅大士",
    "X85n1594_027:0599a16": "[0599a16] 癸丑正月。傅大士遣弟子傅暀。詣闕奉書於梁武帝。",
    "X85n1594_027:0599a17": "帝詔迎赴闕。問師事從誰。曰從無所從。師無所師。事",
    "X85n1594_027:0599a18": "無所事。又問。何不論義。曰菩陸所說。非長非短。非廣",
    "X85n1594_027:0599a19": "非狹。非有邊非無邊。如如正理。復有何言。",
    "X85n1594_027:0599a20": "(乙卯)梁慧約法師入寂",
    "X85n1594_027:0599a21": "[0599a21] 大同元年九月。慧約示微疾。武帝&#x52D1;遣舍人問疾。約",
    "X85n1594_027:0599a22": "曰。今夜當去。至五鼓。異香滿室。左右肅然。乃誡門人",
    "X85n1594_027:0599a23": "曰。夫有生有死。自然常數。勤修念慧。勿起亂相。言畢。",
    "X85n1594_027:0599a24": "合掌而逝。約&#x751E;所乘青牛。吼淚不息。白鶴一雙。自建",
    "X85n1594_027:0599b01": "塔。始環遶哀鳴。聲甚悽惋。後三日欻然而去。",
    "X85n1594_027:0599b02": "(己未)傅大士說法王宮",
    "X85n1594_027:0599b03": "[0599b03] 大同五年。傅大士再入都。武帝延見。問曰。何為真諦。",
    "X85n1594_027:0599b04": "曰息而不滅。曰息而不滅。此則有色。有色故鈍。如此",
    "X85n1594_027:0599b05": "則居士未免流俗。曰臨財無苟得。臨難無苟免。曰居",
    "X85n1594_027:0599b06": "士大識禮。曰一切諸法。不有不無。大千世界所有色",
    "X85n1594_027:0599b07": "像。莫不皆空。百川叢注不過於海。無量玅法不出真",
    "X85n1594_027:0599b08": "如。如來何故於三界九十六道中。獨超其最。視一切",
    "X85n1594_027:0599b09": "眾生。有若赤子。天下非道不安。非禮不樂。帝默然。一",
    "X85n1594_027:0599b10": "日帝請講金剛經。士纔陞座。以尺揮案一下。便下座。",
    "X85n1594_027:0599b11": "帝愕然。有僧曰。陛下還會麼。曰不會。曰大士講經竟。",
    "X85n1594_027:0599b12": "(壬戌)曇鸞法師往生淨土",
    "X85n1594_027:0599b13": "[0599b13] 東魏曇鸞。出家。志欲延壽。而後修佛法。聞江南隱士",
    "X85n1594_027:0599b14": "陶弘景有仙術。至梁謁景。景欣然授以仙方十卷。及",
    "X85n1594_027:0599b15": "還魏至洛。遇菩提流支。問佛法中有長生不死法否。",
    "X85n1594_027:0599b16": "曰是何言歟。此土何曾有長生法。縱得少時不死。終",
    "X85n1594_027:0599b17": "更輪迴耳。即授以觀經曰。此吾金仙氏之長生也。依",
    "X85n1594_027:0599b18": "而修之。永出生死。鸞乃焚仙經。精修淨土。魏主號為",
    "X85n1594_027:0599b19": "神鸞。興和四年。見香花幡樂來迎。奄然而逝。"
}