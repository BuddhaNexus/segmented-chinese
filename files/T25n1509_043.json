{
    "T25n1509_043:0369b21": "大智度論釋集散品第九下(卷第四十",
    "T25n1509_043:0369b22": "三)",
    "T25n1509_043:0369b24": "龍樹菩薩造",
    "T25n1509_043:0369b25": "後秦龜茲國三藏鳩摩羅什譯",
    "T25n1509_043:0369b26": "[0369b26] 【經】[0369b26] 「復次，世尊！菩薩摩訶薩欲行般若波羅蜜，",
    "T25n1509_043:0369b27": "應如是思惟：『何者是般若波羅蜜？何以故",
    "T25n1509_043:0369b28": "名般若波羅蜜？是誰般若波羅蜜？』若菩薩摩",
    "T25n1509_043:0369b29": "訶薩行般若波羅蜜，如是念：若法無所有、不",
    "T25n1509_043:0369c01": "可得，是般若波羅蜜。」[0369c01] 爾時，舍利弗問須菩提：",
    "T25n1509_043:0369c02": "「何等法無所有、不可得？」[0369c02] 須菩提言：「般若波羅",
    "T25n1509_043:0369c03": "蜜，是法無所有、不可得；禪波羅蜜、毘梨耶波",
    "T25n1509_043:0369c04": "羅蜜、羼提波羅蜜、尸羅波羅蜜、檀波羅蜜，是法",
    "T25n1509_043:0369c05": "無所有、不可得：內空故，外空、內外空、空空、大",
    "T25n1509_043:0369c06": "空、第一義空、有為空、無為空、畢竟空、無始空、散",
    "T25n1509_043:0369c07": "空、性空、自相空、諸法空、不可得空、無法空、有",
    "T25n1509_043:0369c08": "法空、無法有法空故。舍利弗！色法，無所有、不",
    "T25n1509_043:0369c09": "可得；受、想、行、識法，無所有、不可得。內空法，無",
    "T25n1509_043:0369c10": "所有、不可得；乃至無法有法空法，無所有、不",
    "T25n1509_043:0369c11": "可得。舍利弗！四念處法，無所有、不可得；乃至",
    "T25n1509_043:0369c12": "十八不共法，無所有、不可得。舍利弗！諸神通",
    "T25n1509_043:0369c13": "法，無所有、不可得；如相法，無所有、不可得；法",
    "T25n1509_043:0369c14": "性、法相、法住、法位、實際法，無所有、不可得。舍利",
    "T25n1509_043:0369c15": "弗！佛，無所有、不可得；薩婆若法，無所有、不可",
    "T25n1509_043:0369c16": "得；一切種智法，無所有、不可得：內空乃至無",
    "T25n1509_043:0369c17": "法有法空故。舍利弗！若菩薩摩訶薩如是思",
    "T25n1509_043:0369c18": "惟、如是觀時，心不沒、不悔，不驚、不畏、不怖，當",
    "T25n1509_043:0369c19": "知是菩薩不離般若波羅蜜行。」[0369c19] 舍利弗問須",
    "T25n1509_043:0369c20": "菩提：「何因緣故，當知菩薩不離般若波羅蜜",
    "T25n1509_043:0369c21": "行？」[0369c21] 須菩提言：「色離色性，受、想、行，識離識性；六",
    "T25n1509_043:0369c22": "波羅蜜離六波羅蜜性，乃至實際離實際性。」",
    "T25n1509_043:0369c23": "[0369c23] 舍利弗復問須菩提：「云何是色性？云何是受、",
    "T25n1509_043:0369c24": "想、行、識性？云何乃至實際性？」[0369c24] 須菩提言：「無",
    "T25n1509_043:0369c25": "所有是色性，無所有是受、想、行、識性，乃至無",
    "T25n1509_043:0369c26": "所有是實際性。舍利弗！以是因緣故，當知色",
    "T25n1509_043:0369c27": "離色性，受、想、行，識離識性，乃至實際離實際",
    "T25n1509_043:0369c28": "性。舍利弗！色亦離色相，受、想、行，識亦離識相，",
    "T25n1509_043:0369c29": "乃至實際亦離實際相。相亦離相，性亦離性。」",
    "T25n1509_043:0370a01": "[0370a01] 舍利弗問須菩提：「菩薩摩訶薩若如是學，得",
    "T25n1509_043:0370a02": "成就薩婆若？」[0370a02] 須菩提言：「如是！如是！舍利弗！",
    "T25n1509_043:0370a03": "若菩薩摩訶薩如是學，得成就薩婆若。何以故？",
    "T25n1509_043:0370a04": "以諸法不生、不成就故。」[0370a04] 舍利弗問須菩提：",
    "T25n1509_043:0370a05": "「何因緣故，諸法不生、不成就？」[0370a05] 須菩提言：「色，色",
    "T25n1509_043:0370a06": "空，是色生、成就不可得；受、想、行；識，識空，是識",
    "T25n1509_043:0370a07": "生、成就不可得。乃至實際，實際空，是實際生、",
    "T25n1509_043:0370a08": "成就不可得。舍利弗！菩薩摩訶薩如是學，漸",
    "T25n1509_043:0370a09": "近薩婆若，漸得身清淨、心清淨、相清淨。漸得",
    "T25n1509_043:0370a10": "身清淨、心清淨、相清淨故，是菩薩不生染心，",
    "T25n1509_043:0370a11": "不生瞋心，不生癡心，不生憍慢心，不生慳貪",
    "T25n1509_043:0370a12": "心，不生邪見心。是菩薩不生染心乃至不生",
    "T25n1509_043:0370a13": "邪見心故，終不生母人腹中，常得化生；從一",
    "T25n1509_043:0370a14": "佛國至一佛國，成就眾生、淨佛世界，乃至阿",
    "T25n1509_043:0370a15": "耨多羅三藐三菩提，終不離諸佛。舍利弗！菩",
    "T25n1509_043:0370a16": "薩摩訶薩當作是行般若波羅蜜，當作是學",
    "T25n1509_043:0370a17": "般若波羅蜜。」[0370a17] 【論】[0370a17] 問曰：[0370a17] 上來廣說般若波羅",
    "T25n1509_043:0370a18": "蜜，今須菩提何以作是言「菩薩摩訶薩應如",
    "T25n1509_043:0370a19": "是思惟：何者是般若波羅蜜」？[0370a19] 答曰：[0370a19] 須菩提上",
    "T25n1509_043:0370a20": "來「謙讓門」說，次「不住門」說，今明般若波羅蜜",
    "T25n1509_043:0370a21": "體——何等是般若波羅蜜？[0370a21] 「般若波羅蜜」者，是一",
    "T25n1509_043:0370a22": "切諸法實相，不可破，不可壞；若有佛、若無佛，",
    "T25n1509_043:0370a23": "常住諸法相、法位，非佛、非辟支佛、非菩薩、",
    "T25n1509_043:0370a24": "非聲聞、非天人所作，何況其餘小眾生！[0370a24] 復",
    "T25n1509_043:0370a25": "次，常是一邊，斷滅是一邊——離是二邊行中",
    "T25n1509_043:0370a26": "道，是為般若波羅蜜。又復常無常、苦樂、空",
    "T25n1509_043:0370a27": "實、我無我等，亦如是。色法是一邊、無色法是",
    "T25n1509_043:0370a28": "一邊，可見法、不可見法，有對無對，有為無為，",
    "T25n1509_043:0370a29": "有漏無漏，世間出世間等諸二法，亦如是。[0370a29] 復",
    "T25n1509_043:0370b01": "次，無明是一邊，無明盡是一邊；乃至老死是",
    "T25n1509_043:0370b02": "一邊，老死盡是一邊；諸法有是一邊，諸法無",
    "T25n1509_043:0370b03": "是一邊——離是二邊行中道，是為般若波羅",
    "T25n1509_043:0370b04": "蜜。[0370b04] 菩薩是一邊，六波羅蜜是一邊；佛是一邊，",
    "T25n1509_043:0370b05": "菩提是一邊——離是二邊行中道，是為般若",
    "T25n1509_043:0370b06": "波羅蜜。[0370b06] 略說內六情是一邊，外六塵是一",
    "T25n1509_043:0370b07": "邊；離是二邊行中道，是名般若波羅蜜。[0370b07] 此",
    "T25n1509_043:0370b08": "般若波羅蜜是一邊，此非般若波羅蜜是一",
    "T25n1509_043:0370b09": "邊——離是二邊行中道，是名般若波羅蜜。如",
    "T25n1509_043:0370b10": "是等二門，廣說無量般若波羅蜜相。[0370b10] 復次，離",
    "T25n1509_043:0370b11": "有、離無、離非有非無，不墮愚癡而能行善",
    "T25n1509_043:0370b12": "道，是為般若波羅蜜。如是等三門，是般若波",
    "T25n1509_043:0370b13": "羅蜜相。[0370b13] 復次，須菩提此中自說：「是法無所有、",
    "T25n1509_043:0370b14": "不可得。」是般若波羅蜜空故無所有；常無常",
    "T25n1509_043:0370b15": "等諸觀，求覓無定相故不可得。[0370b15] 復次，「無所有」",
    "T25n1509_043:0370b16": "者，此中須菩提自說：「般若波羅蜜乃至五波",
    "T25n1509_043:0370b17": "羅蜜法無所有。」不可取、不可受、不可著故。[0370b17] 復",
    "T25n1509_043:0370b18": "次，十八空故，是六波羅蜜無所有、不可得。譬",
    "T25n1509_043:0370b19": "如大風能破散諸雲，亦如大火燒乾草木，",
    "T25n1509_043:0370b20": "如金剛寶摧破大山，諸空亦如是能破諸",
    "T25n1509_043:0370b21": "法。[0370b21] 「何以故名般若波羅蜜」者，「般若」者(秦言智慧)，",
    "T25n1509_043:0370b22": "一切諸智慧中最為第一，無上、無比、無等，更",
    "T25n1509_043:0370b23": "無勝者，窮盡到邊；如一切眾生中佛為第",
    "T25n1509_043:0370b24": "一，一切諸法中涅槃為第一，一切眾中比丘",
    "T25n1509_043:0370b25": "僧為第一。[0370b25] 問曰：[0370b25] 汝先說諸法實相是般若",
    "T25n1509_043:0370b26": "波羅蜜，所謂法位、法住，有佛、無佛常住不異；",
    "T25n1509_043:0370b27": "今何以說「諸智慧中般若波羅蜜第一，譬",
    "T25n1509_043:0370b28": "如諸法中涅槃為第一」？[0370b28] 答曰：[0370b28] 世間法，或時因",
    "T25n1509_043:0370b29": "中說果，或時果中說因，無咎。如人日食數",
    "T25n1509_043:0370c01": "匹布，布不可食，從布因緣得食，是名因",
    "T25n1509_043:0370c02": "中說果；如見好畫而言好手，是名果中",
    "T25n1509_043:0370c03": "說因。因諸法實相生智慧，是則果中說因。",
    "T25n1509_043:0370c04": "[0370c04] 復次，是菩薩入不二入法門，是時能直行",
    "T25n1509_043:0370c05": "此般若波羅蜜，不分別是因是果、是緣是",
    "T25n1509_043:0370c06": "知、是內是外、是此是彼等，所謂一相，無相。以",
    "T25n1509_043:0370c07": "是故不應難。[0370c07] 復次，世間三種智慧：一者、世俗",
    "T25n1509_043:0370c08": "巧便，博識文藝，仁智禮敬等；二者、離生智慧，",
    "T25n1509_043:0370c09": "所謂離欲界乃至無所有處；三者、出世間智",
    "T25n1509_043:0370c10": "慧，所謂離我及我所，諸漏盡聲聞、辟支佛智",
    "T25n1509_043:0370c11": "慧。般若波羅蜜為最殊勝，畢竟清淨、無所",
    "T25n1509_043:0370c12": "著故，為饒益一切眾生故。聲聞、辟支佛",
    "T25n1509_043:0370c13": "智慧，雖漏盡故清淨，無大慈悲，不能饒益",
    "T25n1509_043:0370c14": "一切故不如；何況世俗罪垢不淨、欺誑智",
    "T25n1509_043:0370c15": "慧！三種智慧不及是智慧故，名為般若波",
    "T25n1509_043:0370c16": "羅蜜。[0370c16] 復次，是智慧為度一切眾生故、為得",
    "T25n1509_043:0370c17": "佛道故。是智慧相應受、想、行、識，及從智慧",
    "T25n1509_043:0370c18": "起身業、口業，及生、住等心不相應諸行，是諸",
    "T25n1509_043:0370c19": "法和合，名為波羅蜜。是諸波羅蜜中，智慧多",
    "T25n1509_043:0370c20": "故，名為般若波羅蜜；念、定等多故，名為禪",
    "T25n1509_043:0370c21": "波羅蜜；餘波羅蜜義亦如是。[0370c21] 如是等種種無",
    "T25n1509_043:0370c22": "量因緣故，名為般若波羅蜜。[0370c22] 「是誰般若波羅",
    "T25n1509_043:0370c23": "蜜」者。[0370c23] 第一義中無知者、見者、得者，一切法",
    "T25n1509_043:0370c24": "無我、無我所相，諸法但空，因緣和合相續",
    "T25n1509_043:0370c25": "生。若爾！般若波羅蜜當屬誰？[0370c25] 佛法有二種：",
    "T25n1509_043:0370c26": "一者、世諦，二者、第一義諦。為世諦故，般若",
    "T25n1509_043:0370c27": "波羅蜜屬菩薩。凡夫人法種種過罪，不清淨",
    "T25n1509_043:0370c28": "故，則不屬凡夫人。般若波羅蜜畢竟清淨，",
    "T25n1509_043:0370c29": "凡夫所不樂；如蠅樂處不淨，不好蓮花。",
    "T25n1509_043:0371a01": "凡夫人雖復離欲，有吾我心，著離欲法",
    "T25n1509_043:0371a02": "故，不樂般若波羅蜜。聲聞、辟支佛，雖欲樂",
    "T25n1509_043:0371a03": "般若波羅蜜，無深慈悲故，大厭世間，一心",
    "T25n1509_043:0371a04": "向涅槃，是故不能具足得般若波羅蜜。是",
    "T25n1509_043:0371a05": "般若波羅蜜，菩薩成佛時，轉名「一切種智」。以",
    "T25n1509_043:0371a06": "是故，般若不屬佛，不屬聲聞、辟支佛，不",
    "T25n1509_043:0371a07": "屬凡夫，但屬菩薩。[0371a07] 問曰：[0371a07] 此經中常說五眾",
    "T25n1509_043:0371a08": "在前、一切種智在後，今何以先說六波羅蜜？",
    "T25n1509_043:0371a09": "[0371a09] 答曰：[0371a09] 舍利弗問須菩提無所有義解，五眾",
    "T25n1509_043:0371a10": "種種因緣觀，強令無所有，難解；般若波羅",
    "T25n1509_043:0371a11": "蜜即是無所有，易解。譬如水中月，易明其",
    "T25n1509_043:0371a12": "空；天上月，難令無所有。[0371a12] 五波羅蜜與般若",
    "T25n1509_043:0371a13": "波羅蜜同名、同事，是故續說五波羅蜜，然",
    "T25n1509_043:0371a14": "後續說五眾乃至一切種智無所有、不可得。",
    "T25n1509_043:0371a15": "[0371a15] 菩薩入是門，觀諸法實相，不恐不怖者，當",
    "T25n1509_043:0371a16": "知是菩薩不離般若波羅蜜。「不離」者，常行",
    "T25n1509_043:0371a17": "般若波羅蜜不虛，必有果報。此中須菩提自",
    "T25n1509_043:0371a18": "說不離因緣，所謂「色離色性，色中無色相，",
    "T25n1509_043:0371a19": "虛誑無所有。」菩薩能如是知，不離實智慧；乃",
    "T25n1509_043:0371a20": "至實際亦如是。[0371a20] 菩薩能行是無障礙道，得",
    "T25n1509_043:0371a21": "至薩婆若，一切法不生、不出故。[0371a21] 舍利弗問",
    "T25n1509_043:0371a22": "須菩提：「云何一切法不生？」[0371a22] 須菩提答：「色，色相",
    "T25n1509_043:0371a23": "空，故色無生、無成就，乃至實際亦如是。」[0371a23] 若菩",
    "T25n1509_043:0371a24": "薩能如是行，是清淨第一，無上無比故，漸",
    "T25n1509_043:0371a25": "近薩婆若；漸近薩婆若故，心不生邪見煩",
    "T25n1509_043:0371a26": "惱戲論，即時得心清淨；心清淨果報故，得身",
    "T25n1509_043:0371a27": "清淨；三十二相、八十隨形好，莊嚴其身。得三",
    "T25n1509_043:0371a28": "種清淨故，破諸虛誑取相之法，受法性生",
    "T25n1509_043:0371a29": "身，所謂常得化生，不處胞胎。[0371a29] 問曰：[0371a29] 若有",
    "T25n1509_043:0371b01": "力如此，何用化生，貪著其身而不取涅槃？",
    "T25n1509_043:0371b02": "[0371b02] 答曰：[0371b02] 有二事因緣故：以諸佛是眾生中寶，",
    "T25n1509_043:0371b03": "欲供養無厭故；有本願度眾生、淨佛世",
    "T25n1509_043:0371b04": "界未滿故。[0371b04] 是菩薩福德、方便力故，常不離",
    "T25n1509_043:0371b05": "諸佛。",
    "T25n1509_043:0371b06": "大智度論釋行相品第十",
    "T25n1509_043:0371b07": "[0371b07] 【經】[0371b07] 爾時，須菩提白佛言：「世尊！若菩薩摩訶",
    "T25n1509_043:0371b08": "薩無方便欲行般若波羅蜜，若行色為行相，",
    "T25n1509_043:0371b09": "若行受、想、行、識為行相；若色是常行為行相，",
    "T25n1509_043:0371b10": "若受、想、行、識是常行為行相；若色是無常行",
    "T25n1509_043:0371b11": "為行相，若受、想、行、識是無常行為行相；若色",
    "T25n1509_043:0371b12": "是樂行為行相，若受、想、行、識是樂行為行相；",
    "T25n1509_043:0371b13": "若色是苦行為行相，若受、想、行、識是苦行為",
    "T25n1509_043:0371b14": "行相；若色是有行為行相，若受、想、行、識是有",
    "T25n1509_043:0371b15": "行為行相；若色是空行為行相，若受、想、行、識",
    "T25n1509_043:0371b16": "是空行為行相；若色是我行為行相，若受、想、",
    "T25n1509_043:0371b17": "行、識是我行為行相；若色是無我行為行相，",
    "T25n1509_043:0371b18": "若受、想、行、識是無我行為行相；若色是離行",
    "T25n1509_043:0371b19": "為行相，若受、想、行、識是離行為行相；若色是",
    "T25n1509_043:0371b20": "寂滅行為行相，若受、想、行、識是寂滅行為行",
    "T25n1509_043:0371b21": "相。世尊！若菩薩摩訶薩無方便行四念處為",
    "T25n1509_043:0371b22": "行相，乃至十八不共法為行相。世尊！若菩",
    "T25n1509_043:0371b23": "薩摩訶薩行般若波羅蜜時，作是念『我行般",
    "T25n1509_043:0371b24": "若波羅蜜有所得行』，亦是行相。世尊！若菩薩",
    "T25n1509_043:0371b25": "摩訶薩作是念『能如是行，是修行般若波羅",
    "T25n1509_043:0371b26": "蜜』，亦是行相。當知是菩薩摩訶薩行般若波",
    "T25n1509_043:0371b27": "羅蜜無方便！」[0371b27] 須菩提語舍利弗：「若菩薩摩訶",
    "T25n1509_043:0371b28": "薩行般若波羅蜜時，色受念妄解；若色受念",
    "T25n1509_043:0371b29": "妄解，為色故作行；若為色作行，不得離生老",
    "T25n1509_043:0371c01": "病死憂悲苦惱及後世苦。若菩薩摩訶薩行",
    "T25n1509_043:0371c02": "般若波羅蜜時無方便，眼受念妄解乃至意，",
    "T25n1509_043:0371c03": "色乃至法；眼識界乃至意識界，眼觸乃至意",
    "T25n1509_043:0371c04": "觸，眼觸因緣生受乃至意觸因緣生受，四",
    "T25n1509_043:0371c05": "念處，乃至十八不共法受念妄解，為十八不",
    "T25n1509_043:0371c06": "共法故作行。若為作行，是菩薩不能得離生",
    "T25n1509_043:0371c07": "老病死、憂悲苦惱、及後世苦。如是菩薩尚不",
    "T25n1509_043:0371c08": "能得聲聞、辟支佛地證，何況得阿耨多羅三",
    "T25n1509_043:0371c09": "藐三菩提！無有是處。舍利弗！當知是菩薩",
    "T25n1509_043:0371c10": "摩訶薩行般若波羅蜜無方便。」[0371c10] 舍利弗問須",
    "T25n1509_043:0371c11": "菩提：「云何當知是菩薩摩訶薩行般若波羅",
    "T25n1509_043:0371c12": "蜜有方便？」[0371c12] 須菩提語舍利弗：「若菩薩摩訶薩",
    "T25n1509_043:0371c13": "欲行般若波羅蜜時，不行色，不行受、想、行、識；",
    "T25n1509_043:0371c14": "不行色相，不行受、想、行、識相；不行色、受、想、行、",
    "T25n1509_043:0371c15": "識常，不行色、受、想、行、識無常；不行色、受、想、行、",
    "T25n1509_043:0371c16": "識樂，不行色、受、想、行、識苦；不行色、受、想、行、識",
    "T25n1509_043:0371c17": "我，不行色、受、想、行、識無我；不行色、受、想、行、識",
    "T25n1509_043:0371c18": "空，不行色、受、想、行、識無相，不行色、受、想、行、識",
    "T25n1509_043:0371c19": "無作；不行色、受、想、行、識離，不行色、受、想、行、識",
    "T25n1509_043:0371c20": "寂滅。何以故？舍利弗！是色空為非色，離空無",
    "T25n1509_043:0371c21": "色，離色無空，色即是空，空即是色；受、想、行；識",
    "T25n1509_043:0371c22": "空為非識，離空無識，離識無空，空即是識，識",
    "T25n1509_043:0371c23": "即是空；乃至十八不共法空為非十八不共",
    "T25n1509_043:0371c24": "法，離空無十八不共法，離十八不共法無空，",
    "T25n1509_043:0371c25": "空即是十八不共法，十八不共法即是空。如",
    "T25n1509_043:0371c26": "是，舍利弗！當知是菩薩摩訶薩行般若波羅",
    "T25n1509_043:0371c27": "蜜有方便；是菩薩摩訶薩如是行般若波羅",
    "T25n1509_043:0371c28": "蜜，能得阿耨多羅三藐三菩提。是菩薩摩訶",
    "T25n1509_043:0371c29": "薩行般若波羅蜜時，行亦不受，不行亦不受，",
    "T25n1509_043:0372a01": "行不行亦不受，非行非不行亦不受，不受亦",
    "T25n1509_043:0372a02": "不受。」[0372a02] 舍利弗語須菩提：「菩薩摩訶薩行般若",
    "T25n1509_043:0372a03": "波羅蜜時，何因緣故不受？」[0372a03] 須菩提言：「是",
    "T25n1509_043:0372a04": "般若波羅蜜自性不可得故不受。何以故？無",
    "T25n1509_043:0372a05": "所有性是般若波羅蜜。舍利弗！以是故，菩薩",
    "T25n1509_043:0372a06": "摩訶薩行般若波羅蜜，行亦不受，不行亦不",
    "T25n1509_043:0372a07": "受，行不行亦不受，非行非不行亦不受，不受",
    "T25n1509_043:0372a08": "亦不受。何以故？一切法性無所有，不隨諸法",
    "T25n1509_043:0372a09": "行，不受諸法相故；是名菩薩摩訶薩諸法無",
    "T25n1509_043:0372a10": "所受三昧廣大之用，不與聲聞、辟支佛共。是",
    "T25n1509_043:0372a11": "菩薩摩訶薩行是三昧不離，疾得阿耨多羅",
    "T25n1509_043:0372a12": "三藐三菩提。」[0372a12] 【論】[0372a12] 釋曰：[0372a12] 前品用「空門」破諸",
    "T25n1509_043:0372a13": "法；此品欲以「無相門」破諸法。若菩薩無方",
    "T25n1509_043:0372a14": "便觀色，則墮相中；墮相中故，失般若波",
    "T25n1509_043:0372a15": "羅蜜行。所以者何？以一切法空故，無相可",
    "T25n1509_043:0372a16": "取。[0372a16] 問曰：[0372a16] 人知善惡果報，取果報相已，分別",
    "T25n1509_043:0372a17": "善、惡，善者取，惡者捨，是故行道；云何說諸",
    "T25n1509_043:0372a18": "法無相相？[0372a18] 答曰：[0372a18] 取相者為初學者說，無相",
    "T25n1509_043:0372a19": "者為行道、住解脫門者說，不應以&#x9E81;事為",
    "T25n1509_043:0372a20": "難！今行者取善相、破不善相，所謂取男女",
    "T25n1509_043:0372a21": "等相生諸煩惱因緣，後以無相相破善法",
    "T25n1509_043:0372a22": "相。若破不善而不破善相者，善即為患，",
    "T25n1509_043:0372a23": "生諸著故。以無相相破善法，無相亦自",
    "T25n1509_043:0372a24": "破。所以者何？無相，善法所攝故。譬如雹墮害",
    "T25n1509_043:0372a25": "穀，雹自消滅。",
    "T25n1509_043:0372a26": "[0372a26] 復次，一切法無相相為實。譬如身，不淨充滿，",
    "T25n1509_043:0372a27": "九孔常流，無有淨相；而人無明故，強以為",
    "T25n1509_043:0372a28": "淨，生煩惱，作諸罪。如小兒於不淨物中，",
    "T25n1509_043:0372a29": "取淨相以為樂；長者觀之而笑，知為虛",
    "T25n1509_043:0372b01": "妄。如是等種種取相，皆為虛妄。如頗梨珠，",
    "T25n1509_043:0372b02": "隨前色變，自無定色；諸法亦如是，無有",
    "T25n1509_043:0372b03": "定相，隨心為異，若常、無常等相。如以瞋",
    "T25n1509_043:0372b04": "心，見此人為弊；若瞋心休息，婬欲心生，見",
    "T25n1509_043:0372b05": "此人還復為好。若以憍慢心生，見此人以",
    "T25n1509_043:0372b06": "為卑賤；聞其有德，還生敬心。如是等有理",
    "T25n1509_043:0372b07": "而憎愛、無理而憎愛，皆是虛妄憶想；若除",
    "T25n1509_043:0372b08": "虛誑相，亦無空相、無相相、無作相，無所破",
    "T25n1509_043:0372b09": "故。[0372b09] 是色從種種因緣和合而有，譬如水沫，",
    "T25n1509_043:0372b10": "如幻、如夢；若菩薩於色中取一相，即失",
    "T25n1509_043:0372b11": "般若波羅蜜，色性是無相相故。受是色相",
    "T25n1509_043:0372b12": "已，見色散壞磨滅，謂是無常；若見和合",
    "T25n1509_043:0372b13": "少許時住，謂為常有。[0372b13] 常有二種：一者、若住",
    "T25n1509_043:0372b14": "百歲，千萬億歲，若一劫，若八萬劫，然後歸滅；",
    "T25n1509_043:0372b15": "二者、常住不壞。菩薩若邊、邪滅故，亦不復觀",
    "T25n1509_043:0372b16": "真實常；若觀常，知是久住故常，非是真實。",
    "T25n1509_043:0372b17": "若不滅邊、邪，觀色為真實常，作是念：草木",
    "T25n1509_043:0372b18": "零落還歸為土，但離合有時。是故說是菩薩",
    "T25n1509_043:0372b19": "無方便。[0372b19] 菩薩或觀色無常，無常亦有二種：",
    "T25n1509_043:0372b20": "一者、念念滅，一切有為法不過一念住；二者、",
    "T25n1509_043:0372b21": "相續法壞故名為無常，如人命盡，若火燒",
    "T25n1509_043:0372b22": "草木，如煎水消盡。若初發心菩薩行是相續，",
    "T25n1509_043:0372b23": "斷&#x9E81;無常，心厭故；若久行菩薩，能觀諸法念",
    "T25n1509_043:0372b24": "念生滅無常。[0372b24] 是二菩薩皆墮取相中。所以者",
    "T25n1509_043:0372b25": "何？是色常、無常相不可得，如先說。[0372b25] 受、想、行、識",
    "T25n1509_043:0372b26": "亦如是。苦、樂、我、非我亦爾。[0372b26] 問曰：[0372b26] 是五眾可",
    "T25n1509_043:0372b27": "作常、無常等觀，云何言「五眾是寂滅、遠離",
    "T25n1509_043:0372b28": "相」？[0372b28] 答曰：[0372b28] 行者不見五眾常、無常相故，知是",
    "T25n1509_043:0372b29": "五眾離自相；若知五眾離自相，即是寂滅",
    "T25n1509_043:0372c01": "如涅槃。[0372c01] 問曰：[0372c01] 若爾者，初自無相，云何說言",
    "T25n1509_043:0372c02": "「無方便墮相中」？[0372c02] 答曰：[0372c02] 是菩薩根鈍，不自",
    "T25n1509_043:0372c03": "覺，心離五眾著，轉復著遠離寂滅，於無相",
    "T25n1509_043:0372c04": "中而生著。[0372c04] 三十七品乃至十八不共法，亦",
    "T25n1509_043:0372c05": "應如是隨義分別。[0372c05] 若菩薩觀外諸法皆無",
    "T25n1509_043:0372c06": "相，言「我能作是觀」，以有我心殘故，亦墮",
    "T25n1509_043:0372c07": "相中。[0372c07] 若菩薩能離此著相非道，行真淨無相",
    "T25n1509_043:0372c08": "智慧，作是念：「能如是內外清淨行，是為修",
    "T25n1509_043:0372c09": "行般若波羅蜜。」是人亦墮相中。所以者何？",
    "T25n1509_043:0372c10": "不可著而著、不可取而取故。是菩薩名為",
    "T25n1509_043:0372c11": "無方便，依止愛見、著善法故。[0372c11] 是菩薩雖",
    "T25n1509_043:0372c12": "有福德，亦不得離老病死、憂悲苦惱；雜",
    "T25n1509_043:0372c13": "行道故，尚不能得小乘，何況大乘！[0372c13] 與上相",
    "T25n1509_043:0372c14": "違，名為有方便。於一切法不受不著，諸",
    "T25n1509_043:0372c15": "法和合因緣生，無自性故。[0372c15] 問曰：[0372c15] 前說無受",
    "T25n1509_043:0372c16": "三昧，此說不受三昧，有何等異？[0372c16] 答曰：[0372c16] 前者",
    "T25n1509_043:0372c17": "為空故，此為無相故。[0372c17] 「不遠離」者，常行不息",
    "T25n1509_043:0372c18": "不休，以大慈悲心故。[0372c18] 「疾得佛道」者，入是三",
    "T25n1509_043:0372c19": "昧無障礙故，所行智慧與佛相似，若無量",
    "T25n1509_043:0372c20": "阿僧祇劫應得，或時超一阿僧祇劫、百劫，",
    "T25n1509_043:0372c21": "乃至六十一劫；如弗沙佛讚歎，釋迦文佛",
    "T25n1509_043:0372c22": "超越九劫。",
    "T25n1509_043:0372c23": "[0372c23] 【經】[0372c23] 舍利弗言：「但不離是三昧，令菩薩摩訶",
    "T25n1509_043:0372c24": "薩疾得阿耨多羅三藐三菩提，更有諸餘三",
    "T25n1509_043:0372c25": "昧？」[0372c25] 須菩提語舍利弗言：「更有諸餘三昧，菩",
    "T25n1509_043:0372c26": "薩摩訶薩行是三昧，疾得阿耨多羅三藐三",
    "T25n1509_043:0372c27": "菩提。」[0372c27] 舍利弗言：「何等三昧，菩薩摩訶薩行是，",
    "T25n1509_043:0372c28": "疾得阿耨多羅三藐三菩提？」[0372c28] 須菩提言：「諸菩",
    "T25n1509_043:0372c29": "薩摩訶薩有三昧名首楞嚴，行是三昧，令菩",
    "T25n1509_043:0373a01": "薩摩訶薩疾得阿耨多羅三藐三菩提；有名",
    "T25n1509_043:0373a02": "寶印三昧、師子遊戲三昧、妙月三昧、月幢相",
    "T25n1509_043:0373a03": "三昧、諸法印三昧、觀頂三昧、畢法性三昧、",
    "T25n1509_043:0373a04": "畢幢相三昧、金剛三昧、入法印三昧、三昧",
    "T25n1509_043:0373a05": "王安立三昧、放光三昧、力進三昧、出生三",
    "T25n1509_043:0373a06": "昧、必入辯才三昧、入名字三昧、觀方三昧、陀",
    "T25n1509_043:0373a07": "羅尼印三昧、不忘三昧、攝諸法海印三昧、遍",
    "T25n1509_043:0373a08": "覆虛空三昧、金剛輪三昧、寶斷三昧、普照",
    "T25n1509_043:0373a09": "三昧、不求三昧、無處住三昧、無心三昧、淨燈",
    "T25n1509_043:0373a10": "三昧、無邊明三昧、能作明三昧、普遍明三昧、",
    "T25n1509_043:0373a11": "堅淨諸三昧三昧、無垢明三昧、作樂三昧、電",
    "T25n1509_043:0373a12": "光三昧、無盡三昧、威德三昧、離盡三昧、不動",
    "T25n1509_043:0373a13": "三昧、莊嚴三昧、日光三昧、月淨三昧、淨明三",
    "T25n1509_043:0373a14": "昧、能作明三昧、作行三昧、知相三昧、如金剛",
    "T25n1509_043:0373a15": "三昧、心住三昧、遍照三昧、安立三昧、寶頂",
    "T25n1509_043:0373a16": "三昧、妙法印三昧、法等三昧、生喜三昧、到",
    "T25n1509_043:0373a17": "法頂三昧、能散三昧、壞諸法處三昧、字等相",
    "T25n1509_043:0373a18": "三昧、離字三昧、斷緣三昧、不壞三昧、無種",
    "T25n1509_043:0373a19": "相三昧、無處行三昧、離闇三昧、無去三昧、",
    "T25n1509_043:0373a20": "不動三昧、度緣三昧、集諸功德三昧、住無",
    "T25n1509_043:0373a21": "心三昧、妙淨華三昧、覺意三昧、無量辯三昧、",
    "T25n1509_043:0373a22": "無等等三昧、度諸法三昧、分別諸法三昧、散",
    "T25n1509_043:0373a23": "疑三昧、無住處三昧、一相三昧、一性三昧、",
    "T25n1509_043:0373a24": "生行三昧、一行三昧、不一行三昧、妙行三昧、",
    "T25n1509_043:0373a25": "達一切有底散三昧、入言語三昧、離音聲字",
    "T25n1509_043:0373a26": "語三昧、然炬三昧、淨相三昧、破相三昧、一切",
    "T25n1509_043:0373a27": "種妙足三昧、不喜苦樂三昧、不盡行三昧、多",
    "T25n1509_043:0373a28": "陀羅尼三昧、攝諸邪正相三昧、滅憎愛三",
    "T25n1509_043:0373a29": "昧、逆順三昧、淨光三昧、堅固三昧、滿月淨光",
    "T25n1509_043:0373b01": "三昧、大莊嚴三昧、能照一切世三昧三昧",
    "T25n1509_043:0373b02": "等三昧、無諍行三昧、無住處樂三昧、如住",
    "T25n1509_043:0373b03": "定三昧、壞身衰三昧、壞語如虛空三昧、離",
    "T25n1509_043:0373b04": "著如虛空不染三昧。舍利弗！是菩薩摩訶",
    "T25n1509_043:0373b05": "薩行是諸三昧，疾得阿耨多羅三藐三菩提。",
    "T25n1509_043:0373b06": "復有無量阿僧祇三昧門、陀羅尼門，菩薩摩",
    "T25n1509_043:0373b07": "訶薩學是三昧門、陀羅尼門，疾得阿耨多羅",
    "T25n1509_043:0373b08": "三藐三菩提。」[0373b08] 慧命須菩提隨佛心言：「當知是",
    "T25n1509_043:0373b09": "菩薩摩訶薩行是諸三昧者，以為過去諸佛",
    "T25n1509_043:0373b10": "所授記，今現在十方諸佛亦授是菩薩",
    "T25n1509_043:0373b11": "記。是菩薩不見是諸三昧，亦不念是三昧；亦",
    "T25n1509_043:0373b12": "不念：『我當入是三昧，我今入是三昧，我已入",
    "T25n1509_043:0373b13": "是三昧。』是菩薩摩訶薩都無分別念。」[0373b13] 舍利弗",
    "T25n1509_043:0373b14": "問須菩提：「菩薩摩訶薩住是諸三昧已，從過",
    "T25n1509_043:0373b15": "去佛授記耶？」[0373b15] 須菩提報言：「不也！舍利弗！何",
    "T25n1509_043:0373b16": "以故？般若波羅蜜不異諸三昧，諸三昧不",
    "T25n1509_043:0373b17": "異般若波羅蜜；菩薩不異般若波羅蜜及",
    "T25n1509_043:0373b18": "三昧，般若波羅蜜及三昧不異菩薩；般若",
    "T25n1509_043:0373b19": "波羅蜜即是三昧，三昧即是般若波羅蜜；菩",
    "T25n1509_043:0373b20": "薩即是般若波羅蜜及三昧，般若波羅蜜及",
    "T25n1509_043:0373b21": "三昧即是菩薩。」[0373b21] 舍利弗語須菩提：「若三昧不",
    "T25n1509_043:0373b22": "異菩薩，菩薩不異三昧，三昧即是菩薩，菩薩",
    "T25n1509_043:0373b23": "即是三昧，菩薩云何知一切諸法等三昧？」[0373b23] 須",
    "T25n1509_043:0373b24": "菩提言：「若菩薩入是三昧，是時不作是念：『我",
    "T25n1509_043:0373b25": "以是法入是三昧。』以是因緣故，舍利弗！是菩",
    "T25n1509_043:0373b26": "薩於諸三昧不知不念。」[0373b26] 舍利弗言：「何以故不",
    "T25n1509_043:0373b27": "知不念？」[0373b27] 須菩提言：「諸三昧無所有故，是故",
    "T25n1509_043:0373b28": "菩薩不知不念。」[0373b28] 爾時，佛讚言：「善哉！善哉！須菩",
    "T25n1509_043:0373b29": "提！如我說汝行無諍三昧第一，與此義相應。",
    "T25n1509_043:0373c01": "菩薩摩訶薩應如是學般若波羅蜜、禪波羅",
    "T25n1509_043:0373c02": "蜜、毘梨耶波羅蜜、羼提波羅蜜、尸羅波羅蜜、",
    "T25n1509_043:0373c03": "檀波羅蜜；四念處乃至十八不共法，亦應如",
    "T25n1509_043:0373c04": "是學！」[0373c04] 【論】[0373c04] 問曰：[0373c04] 如佛說涅槃一道，所謂空、無",
    "T25n1509_043:0373c05": "相、無作，舍利弗何以更問「有餘三昧令菩",
    "T25n1509_043:0373c06": "薩疾得佛不」？[0373c06] 答曰：[0373c06] 未近涅槃時，多有餘道；",
    "T25n1509_043:0373c07": "近涅槃時，惟有一道：空、無相、無作；諸餘三",
    "T25n1509_043:0373c08": "昧，皆入此三解脫門。譬如大城，多有諸門，",
    "T25n1509_043:0373c09": "皆得入城；又如眾川萬流皆歸於海。[0373c09] 何等",
    "T25n1509_043:0373c10": "餘三昧？所謂首楞嚴三昧等諸三昧，〈摩訶衍",
    "T25n1509_043:0373c11": "品〉中佛自說；有深難解者，彼中當說。[0373c11] 若菩",
    "T25n1509_043:0373c12": "薩能行是百八三昧等諸陀羅尼門，十方諸",
    "T25n1509_043:0373c13": "佛皆與授記。所以者何？是菩薩雖得是",
    "T25n1509_043:0373c14": "諸三昧，實無諸憶想分別我心故，亦不作",
    "T25n1509_043:0373c15": "是念：「我當入是三昧，今入、已入，我當住",
    "T25n1509_043:0373c16": "是三昧，是我三昧。」以是心清淨微妙法不",
    "T25n1509_043:0373c17": "著故，諸佛授記。[0373c17] 爾時，舍利弗還以空智慧",
    "T25n1509_043:0373c18": "難須菩提言：「菩薩住是三昧，取是三昧",
    "T25n1509_043:0373c19": "相，得授記耶？」[0373c19] 須菩提言：「不也！何以故？三",
    "T25n1509_043:0373c20": "事不異故：般若不異三昧，三昧不異般",
    "T25n1509_043:0373c21": "若；般若不異菩薩、三昧，菩薩、三昧不異般",
    "T25n1509_043:0373c22": "若；般若、三昧即是菩薩，菩薩即是般若、三",
    "T25n1509_043:0373c23": "昧。若三昧、菩薩異者，諸佛授其記；不異",
    "T25n1509_043:0373c24": "故，無授記。」[0373c24] 舍利弗復問：「若爾者，三昧及一切",
    "T25n1509_043:0373c25": "法平等不異？」[0373c25] 須菩提言：「諸菩薩有諸法等",
    "T25n1509_043:0373c26": "三昧，入是三昧中，諸法無異。」[0373c26] 復次，如先說：",
    "T25n1509_043:0373c27": "於諸三昧不作憶想分別覺與不覺，諸",
    "T25n1509_043:0373c28": "三昧自性無所有故，菩薩不知不念。[0373c28] 佛以須",
    "T25n1509_043:0373c29": "菩提自未得是三昧，而善說菩薩微妙三昧、",
    "T25n1509_043:0374a01": "陀羅尼，般若波羅蜜中不念不著，是故讚言：",
    "T25n1509_043:0374a02": "「善哉！我說汝得無諍三昧第一，如我所讚",
    "T25n1509_043:0374a03": "不虛。」",
    "T25n1509_043:0374a04": "[0374a04] 【經】[0374a04] 舍利弗白佛言：「世尊！菩薩摩訶薩如是",
    "T25n1509_043:0374a05": "學，為學般若波羅蜜耶？」[0374a05] 佛告舍利弗：「菩薩摩",
    "T25n1509_043:0374a06": "訶薩如是學，為學般若波羅蜜，是法不可得",
    "T25n1509_043:0374a07": "故；乃至學檀波羅蜜，是法亦不可得故；學",
    "T25n1509_043:0374a08": "四念處乃至學十八不共法，是法不可得故。」",
    "T25n1509_043:0374a09": "[0374a09] 舍利弗白佛言：「世尊！如是菩薩摩訶薩學般",
    "T25n1509_043:0374a10": "若波羅蜜，是法不可得耶？」[0374a10] 佛言：「如是！菩薩摩",
    "T25n1509_043:0374a11": "訶薩學般若波羅蜜，是法不可得。」[0374a11] 舍利弗言：",
    "T25n1509_043:0374a12": "「世尊！何等法不可得？」[0374a12] 佛言：「我不可得，乃至",
    "T25n1509_043:0374a13": "知者、見者不可得，畢竟淨故。五陰不可得，",
    "T25n1509_043:0374a14": "十二入不可得，十八界不可得，畢竟淨故。無",
    "T25n1509_043:0374a15": "明不可得，畢竟淨故；乃至老死不可得，畢竟",
    "T25n1509_043:0374a16": "淨故。苦諦不可得，畢竟淨故；集、滅、道諦不可",
    "T25n1509_043:0374a17": "得，畢竟淨故。欲界不可得，畢竟淨故；色界、無",
    "T25n1509_043:0374a18": "色界不可得，畢竟淨故。四念處不可得，畢竟",
    "T25n1509_043:0374a19": "淨故；乃至十八不共法不可得，畢竟淨故。六",
    "T25n1509_043:0374a20": "波羅蜜不可得，畢竟淨故。須陀洹不可得，畢",
    "T25n1509_043:0374a21": "竟淨故；斯陀含、阿那含、阿羅漢、辟支佛不可",
    "T25n1509_043:0374a22": "得，畢竟淨故。菩薩不可得，畢竟淨故；佛不可",
    "T25n1509_043:0374a23": "得，畢竟淨故。」[0374a23] 舍利弗白佛言：「世尊！何等是畢",
    "T25n1509_043:0374a24": "竟淨？」[0374a24] 佛言：「不出、不生，無得、無作，是名畢竟淨。」",
    "T25n1509_043:0374a25": "[0374a25] 舍利弗白佛言：「世尊！菩薩摩訶薩若如是學，",
    "T25n1509_043:0374a26": "為學何等法？」[0374a26] 佛告舍利弗：「菩薩摩訶薩如是",
    "T25n1509_043:0374a27": "學，於諸法無所學。何以故？舍利弗！諸法相",
    "T25n1509_043:0374a28": "不如凡夫所著。」[0374a28] 舍利弗白佛言：「世尊！諸法",
    "T25n1509_043:0374a29": "實相云何有？」[0374a29] 佛言：「諸法無所有，如是有；如",
    "T25n1509_043:0374b01": "是無所有，是事不知，名為無明。」[0374b01] 舍利弗白",
    "T25n1509_043:0374b02": "佛言：「世尊！何等無所有，是事不知，名為無",
    "T25n1509_043:0374b03": "明？」[0374b03] 佛告舍利弗：「色、受、想、行、識無所有，內空乃",
    "T25n1509_043:0374b04": "至無法有法空故；四念處乃至十八不共法",
    "T25n1509_043:0374b05": "無所有，內空乃至無法有法空故。是中凡夫",
    "T25n1509_043:0374b06": "以無明力渴愛故，妄見分別，說是無明。是",
    "T25n1509_043:0374b07": "凡夫為二邊所縛，是人不知不見諸法無所",
    "T25n1509_043:0374b08": "有，而憶想分別著色乃至十八不共法；是人",
    "T25n1509_043:0374b09": "著故，於無所有法而作識知見，是凡夫不知",
    "T25n1509_043:0374b10": "不見。何等不知不見？不知不見色，乃至十八",
    "T25n1509_043:0374b11": "不共法亦不知不見，以是故墮凡夫數，如小",
    "T25n1509_043:0374b12": "兒。是人不出。於何不出？不出欲界，不出色界，",
    "T25n1509_043:0374b13": "不出無色界；聲聞、辟支佛法中不出。是人亦",
    "T25n1509_043:0374b14": "不信。不信何等？不信色空，乃至不信十八不",
    "T25n1509_043:0374b15": "共法空。是人不住。不住何等？不住檀波羅蜜，",
    "T25n1509_043:0374b16": "乃至不住般若波羅蜜；不住阿毘跋致地，乃",
    "T25n1509_043:0374b17": "至不住十八不共法。以是因緣故，名為凡夫，",
    "T25n1509_043:0374b18": "如小兒，亦名著者。何等為著？著色乃至識，",
    "T25n1509_043:0374b19": "著眼入乃至意入，著眼界乃至意識界，著婬",
    "T25n1509_043:0374b20": "怒癡、著諸邪見，著四念處乃至著佛道。」[0374b20] 舍利",
    "T25n1509_043:0374b21": "弗白佛言：「世尊！若菩薩摩訶薩作如是學，",
    "T25n1509_043:0374b22": "亦不學般若波羅蜜，不得薩婆若？」[0374b22] 佛語舍利",
    "T25n1509_043:0374b23": "弗：「菩薩摩訶薩作如是學，亦不學般若波羅",
    "T25n1509_043:0374b24": "蜜，不得薩婆若。」[0374b24] 舍利弗白佛言：「世尊！何以",
    "T25n1509_043:0374b25": "故菩薩摩訶薩亦不學般若波羅蜜，不得薩",
    "T25n1509_043:0374b26": "婆若？」[0374b26] 佛告舍利弗：「菩薩摩訶薩無方便故，想",
    "T25n1509_043:0374b27": "念分別，著般若波羅蜜，著禪波羅蜜、毘梨耶",
    "T25n1509_043:0374b28": "波羅蜜、羼提波羅蜜、尸羅波羅蜜、檀波羅蜜，乃",
    "T25n1509_043:0374b29": "至十八不共法、一切種智，隨念分別著。以是",
    "T25n1509_043:0374c01": "因緣故，菩薩摩訶薩如是學，亦不學般若波",
    "T25n1509_043:0374c02": "羅蜜，不得薩婆若。」[0374c02] 舍利弗白佛言：「世尊！若菩",
    "T25n1509_043:0374c03": "薩摩訶薩如是學，亦不學般若波羅蜜，不得",
    "T25n1509_043:0374c04": "薩婆若？」[0374c04] 佛告舍利弗：「菩薩摩訶薩如是學，不",
    "T25n1509_043:0374c05": "學般若波羅蜜，不得薩婆若。」[0374c05] 舍利弗白佛言：",
    "T25n1509_043:0374c06": "「世尊！菩薩摩訶薩今云何應學般若波羅蜜，",
    "T25n1509_043:0374c07": "得薩婆若？」[0374c07] 佛告舍利弗言：「若菩薩摩訶薩學",
    "T25n1509_043:0374c08": "般若波羅蜜時，不見般若波羅蜜。舍利弗！",
    "T25n1509_043:0374c09": "菩薩摩訶薩如是學，學般若波羅蜜，得薩婆",
    "T25n1509_043:0374c10": "若，以不可得故。」[0374c10] 舍利弗白佛言：「世尊！云何名",
    "T25n1509_043:0374c11": "不可得？」[0374c11] 佛言：「諸法內空乃至無法有法空故。」",
    "T25n1509_043:0374c12": "[0374c12] 【論】[0374c12] 釋曰：[0374c12] 舍利弗上問：「但無受三昧疾得佛，",
    "T25n1509_043:0374c13": "更有餘三昧？」[0374c13] 須菩提說：「更有餘三昧疾得",
    "T25n1509_043:0374c14": "佛。是菩薩不念、不著是三昧，過去、現在諸",
    "T25n1509_043:0374c15": "佛授記。」[0374c15] 佛讚言：「善哉！菩薩摩訶薩應如是",
    "T25n1509_043:0374c16": "學般若波羅蜜乃至一切佛法。」[0374c16] 是時，舍利弗",
    "T25n1509_043:0374c17": "作是念：「般若波羅蜜是空相，諸三昧種種分",
    "T25n1509_043:0374c18": "別相，云何學諸三昧是為學般若波羅蜜？」",
    "T25n1509_043:0374c19": "是故問。[0374c19] 佛答舍利弗：「如是學般若波羅蜜，",
    "T25n1509_043:0374c20": "皆以不可得故。」以般若波羅蜜氣分相皆",
    "T25n1509_043:0374c21": "在諸三昧中，能如是學，是為學般若波羅",
    "T25n1509_043:0374c22": "蜜。乃至十八不共法。佛即可之。[0374c22] 舍利弗復",
    "T25n1509_043:0374c23": "問：「何等法不可得？」[0374c23] 佛此中自說：「眾生空故，畢",
    "T25n1509_043:0374c24": "竟清淨故，我不可得，乃至知者、見者、須陀洹",
    "T25n1509_043:0374c25": "乃至佛不可得。法空故，畢竟清淨故，五眾不",
    "T25n1509_043:0374c26": "可得，乃至十八不共法不可得。」[0374c26] 「畢竟清淨」者，",
    "T25n1509_043:0374c27": "「不出不生、不得不作」等。[0374c27] 因邊不起故，名為「不",
    "T25n1509_043:0374c28": "出」；緣邊不起故，名為「不生」。定生相不可得",
    "T25n1509_043:0374c29": "故，名為「不出不生」。[0374c29] 不出不生故，名「不可得」；不",
    "T25n1509_043:0375a01": "可得故，名「無作無起」。[0375a01] 是起作法，皆是虛誑；離",
    "T25n1509_043:0375a02": "如是相，名「畢竟清淨」。[0375a02] 舍利弗問佛：「菩薩能",
    "T25n1509_043:0375a03": "如是行畢竟真淨道，為學何法？為得何",
    "T25n1509_043:0375a04": "法？」[0375a04] 佛答：「能如是學，為無所學、無所得。」[0375a04] 問曰：",
    "T25n1509_043:0375a05": "[0375a05] 菩薩用是畢竟空學六波羅蜜乃至十八",
    "T25n1509_043:0375a06": "不共法，云何言「無法可學」？[0375a06] 答曰：[0375a06] 此中佛自",
    "T25n1509_043:0375a07": "說：「諸法不如凡夫所著。」凡夫人心有無明、",
    "T25n1509_043:0375a08": "邪見等結使，所聞、所見、所知，皆異法相；乃至",
    "T25n1509_043:0375a09": "聞佛說法，於聖道中、果報中皆著，污染於",
    "T25n1509_043:0375a10": "道。[0375a10] 舍利弗白佛言：「若凡夫人所見皆是不",
    "T25n1509_043:0375a11": "實，今是諸法云何有？」[0375a11] 佛言：「諸法無所有，凡夫",
    "T25n1509_043:0375a12": "人於無所有處亦以為有。」[0375a12] 所以者何？是凡",
    "T25n1509_043:0375a13": "夫人離無明、邪見不能有所觀，以是故說：",
    "T25n1509_043:0375a14": "著無所有故，名為無明；譬如空拳以誑小",
    "T25n1509_043:0375a15": "兒，小兒著故，謂以為有。[0375a15] 舍利弗問佛：「何等",
    "T25n1509_043:0375a16": "法無所有，著故名無明？」[0375a16] 佛答：「色乃至十八不",
    "T25n1509_043:0375a17": "共法。」是中無明、愛故，憶想分別：是明、是無明，",
    "T25n1509_043:0375a18": "墮有邊、無邊，失智慧明；失智慧明故，",
    "T25n1509_043:0375a19": "不見、不知色畢竟空、無所有相，自生憶想",
    "T25n1509_043:0375a20": "分別而著，乃至識眾、十二入、十八界、十二因",
    "T25n1509_043:0375a21": "緣；或聞善法，所謂六波羅蜜乃至十八不共",
    "T25n1509_043:0375a22": "法，亦如世間法，憶想分別著聖法亦如是。",
    "T25n1509_043:0375a23": "以是故，名墮凡夫數，如小兒，為人輕笑。",
    "T25n1509_043:0375a24": "如人以指示月，愚者但看指，不看月；智者",
    "T25n1509_043:0375a25": "輕笑言：「汝何不得示者意！指為知月因",
    "T25n1509_043:0375a26": "緣，而更看指不知月。」諸佛賢聖為凡夫",
    "T25n1509_043:0375a27": "人說法，而凡夫著音聲語言，不取聖人意，",
    "T25n1509_043:0375a28": "不得實義；不得實義故，還於實中生著。",
    "T25n1509_043:0375a29": "[0375a29] 佛今說凡夫所失，故言「不能過三界，亦不",
    "T25n1509_043:0375b01": "能離二乘」。[0375b01] 不得聖人意故，聞說諸法空",
    "T25n1509_043:0375b02": "而不信，不信故不行、不住六波羅蜜乃至",
    "T25n1509_043:0375b03": "十八不共法。[0375b03] 以失如是功德故，名為「凡夫",
    "T25n1509_043:0375b04": "小兒」。是小兒著五眾、十二入、十八界、三毒諸",
    "T25n1509_043:0375b05": "煩惱，乃至六波羅蜜、十八不共法、阿耨多羅",
    "T25n1509_043:0375b06": "三藐三菩提皆著，是故名為「著者」。[0375b06] 舍利弗問：",
    "T25n1509_043:0375b07": "「若菩薩如是行，是名不行般若波羅蜜？不",
    "T25n1509_043:0375b08": "行般若波羅蜜，不得薩婆若？」[0375b08] 佛可舍利弗",
    "T25n1509_043:0375b09": "言：「如是！如是！」[0375b09] 即為說因緣，所謂新行菩薩",
    "T25n1509_043:0375b10": "無方便力，聞是般若波羅蜜，憶想分別尋求",
    "T25n1509_043:0375b11": "欲取，作是念：「我捨世間樂，復不能得般",
    "T25n1509_043:0375b12": "若波羅蜜，是為兩失！」專求欲得。或謂說空",
    "T25n1509_043:0375b13": "是般若波羅蜜，或說空亦空是般若波羅蜜，",
    "T25n1509_043:0375b14": "或說諸法如實相是般若波羅蜜；如是用六",
    "T25n1509_043:0375b15": "十二見、九十八使煩惱心，著是般若波羅蜜，",
    "T25n1509_043:0375b16": "乃至一切種智亦如是。以是著心學諸法，",
    "T25n1509_043:0375b17": "不能得薩婆若。[0375b17] 與此相違者，能行般若波",
    "T25n1509_043:0375b18": "羅蜜，亦能得薩婆若，所謂不見般若波羅",
    "T25n1509_043:0375b19": "蜜，不見行者，不見緣法，不見亦不見。[0375b19] 舍利",
    "T25n1509_043:0375b20": "弗更問不見因緣。[0375b20] 佛答：是菩薩入十八空",
    "T25n1509_043:0375b21": "故不見，非以無智故不見。"
}