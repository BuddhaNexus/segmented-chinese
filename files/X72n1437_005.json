{
    "X72n1437_005:0411c02": "永覺和尚廣錄卷第五",
    "X72n1437_005:0411c04": "嗣法弟子 道霈 重編",
    "X72n1437_005:0411c05": "普說上",
    "X72n1437_005:0411c06": "[0411c06] 諸山請普說。近日世風薄惡。祖道荒蕪。諸禪人邪風",
    "X72n1437_005:0411c07": "入骨。魔毒纏心。爭弄口鼓。全無實得。為師者。若曲從",
    "X72n1437_005:0411c08": "時好。祇圖門庭熱&#x9599;。&#x5374;似捄燃增燥。援溺加濡。非徒",
    "X72n1437_005:0411c09": "無益。反滋其惡。所以山僧。半生&#x7ADD;不道一禪字。至住",
    "X72n1437_005:0411c10": "鼓山三載。甘同寒蟬。深緘石口。一任法堂前草深一",
    "X72n1437_005:0411c11": "丈。三門外荊棘參天。撫己而觀。了無慚色。今年六十。",
    "X72n1437_005:0411c12": "破衲&#x8657;舟。任風飄蕩。流到苕谿岸畔。事不獲已。&#x5374;來",
    "X72n1437_005:0411c13": "與諸兄弟相見。拈拄杖卓一卓云。會麼。若也會得。山",
    "X72n1437_005:0411c14": "僧當下座。領維那三十痛棒。如若未會。山僧叨叨呾",
    "X72n1437_005:0411c15": "呾去也。若論此事。不涉唇齒。所以古人云。承言者喪。",
    "X72n1437_005:0411c16": "滯句者迷。超佛越祖。猶落階級。雷轟電閃。尚墮聲容。",
    "X72n1437_005:0411c17": "任你玄中更玄。妙中更妙。總在這邊。未到彼岸。必須",
    "X72n1437_005:0411c18": "威音那畔回頭。空劫已前轉身。然後可入廛垂手。顯",
    "X72n1437_005:0411c19": "出大機大用。如信手撒水銀。珠珠皆圓。亦如月映千",
    "X72n1437_005:0411c20": "江。江江有月。但隨家豐儉。作用不同。所以有五宗之",
    "X72n1437_005:0411c21": "別。如臨濟單貴直捷痛快。曹洞單貴綿密安詳。溈仰",
    "X72n1437_005:0411c22": "則暗機圓合。法眼則一切現成。雲門則高古曠險。雖",
    "X72n1437_005:0411c23": "有五宗差別。實無二道。譬如同一味水。&#x7FA3;器盛之。各",
    "X72n1437_005:0411c24": "各不同。諸兄弟說此&#x7FA3;器之水。還有優劣否。又如三",
    "X72n1437_005:0412a01": "人捉賊。一人賞以飲食。勸諭其歸。一人痛杖一番。方",
    "X72n1437_005:0412a02": "釋之。一人也不賞。也不杖。即解縛放他去。諸兄弟。說",
    "X72n1437_005:0412a03": "此三人捉賊。還有優劣否。餘宗且置。祇如曹洞一宗。",
    "X72n1437_005:0412a04": "今日欲振起。他莫要識得五位君臣麼。莫要識得五",
    "X72n1437_005:0412a05": "位王子麼。莫要識得曹山三墮四禁麼。若如此欲振",
    "X72n1437_005:0412a06": "起曹洞宗。&#x5374;似挑一擔臭糞。向門前過。有甚麼共語",
    "X72n1437_005:0412a07": "處。必須要向青原垂足處認取。洞山睹影處認取。昔",
    "X72n1437_005:0412a08": "有僧問洞山。如何是沙門行。山云。頭長三尺。頸長二",
    "X72n1437_005:0412a09": "寸。山令侍者。將此語問三聖。三聖向侍者手中。搯一",
    "X72n1437_005:0412a10": "搯。諸人須向這裏認取。又一日夜參無燈。有僧問答",
    "X72n1437_005:0412a11": "罷。山令侍者點燈來。及點燈來。山云。取三兩粉與這",
    "X72n1437_005:0412a12": "僧。其僧拂袖而去。後有省出資打齋供眾住三年。一",
    "X72n1437_005:0412a13": "日來辭洞山。山曰。善為。雪&#x5CEF;在傍問。此僧去幾時復",
    "X72n1437_005:0412a14": "來。山云。他此去不解再來。其僧向衣&#x9262;下坐化。雪&#x5CEF;",
    "X72n1437_005:0412a15": "報山。山云。猶較老僧三生在。諸人須向這裏認取。又",
    "X72n1437_005:0412a16": "洞山三十年。土地神覓渠不見。雲居膺時住寺。後經",
    "X72n1437_005:0412a17": "旬不過堂。山詢之。膺云。自有天神送食。山呵之為說",
    "X72n1437_005:0412a18": "破。天神遂不復來。諸人須向這裏認取。若于此等處。",
    "X72n1437_005:0412a19": "一一倜儻分明。還振起得曹洞宗麼。猶未猶未。必須",
    "X72n1437_005:0412a20": "重加陶煉。使心心無處所步步無影&#x8FF9;。於此相續無",
    "X72n1437_005:0412a21": "間。方合主中主也。諸兄弟若未到這般田地。必須依",
    "X72n1437_005:0412a22": "樣&#x7575;&#x732B;兒去。古人一則無義味話。如金剛山。無你鑽",
    "X72n1437_005:0412a23": "研處。如猛火聚。無你&#x89B7;向處。既無鑽研處。無&#x89B7;向處。",
    "X72n1437_005:0412a24": "便是諸人斷命根處。若于此處捻得。破三世諸佛也。",
    "X72n1437_005:0412b01": "無撈摸處。況閻羅老子耶。如或未能。未免在閻羅鐵",
    "X72n1437_005:0412b02": "棒下過。諸君大須仔細。必須將前習氣是非恩愛人",
    "X72n1437_005:0412b03": "我。一切坐斷。將通身精神通身力量。全用在一句話",
    "X72n1437_005:0412b04": "頭上。不管十年二十年三十年。併力做去。此事亦非",
    "X72n1437_005:0412b05": "難。祇在人眉睫前。會則便會。其有不會。者多為自生",
    "X72n1437_005:0412b06": "知解。便成千里之隔。若辦肯心。直下探取。決無難事。",
    "X72n1437_005:0412b07": "有等魔風。不做工夫。祇習學古人言句。搖唇鼓舌。慣",
    "X72n1437_005:0412b08": "弄&#x8657;頭。假粧模樣。自表剛強。人我益高。是非亦熾。比",
    "X72n1437_005:0412b09": "之俗人。猶為不謹。此等永當墮無間獄。無有出期者",
    "X72n1437_005:0412b10": "也。又有等稱做工夫者。單論話頭淺深。謂參得某公",
    "X72n1437_005:0412b11": "案了。又要參某公案。某公案參得。某公案參不得。緣",
    "X72n1437_005:0412b12": "渠看見古人。或在此公案上有省。在彼公案上過不",
    "X72n1437_005:0412b13": "得。便謗公案有淺深。殊不知過祇在人緣。渠於一則",
    "X72n1437_005:0412b14": "公案上。不能一&#x811A;踏到底。所以說這裏通得。別處通",
    "X72n1437_005:0412b15": "不得。殊不知別處通不得。則這裏通得底。亦不是了",
    "X72n1437_005:0412b16": "也。其實趙州無。一歸何處。庭前&#x6822;樹子。麻三斤。乾屎",
    "X72n1437_005:0412b17": "橛。竹篦子。秘魔叉。睡中主。一通俱通。豈有差別。若于",
    "X72n1437_005:0412b18": "此等處。作差別知見者。總是門外俗漢而已。又有等",
    "X72n1437_005:0412b19": "稱做工夫者。但于塵勞暫息處。得少光影處。便稱悟",
    "X72n1437_005:0412b20": "道。更有古人言句透不去處。便逐一思惟註解。殊不",
    "X72n1437_005:0412b21": "知。這思惟註解底。便是火枷芒繩了也。又有等于公",
    "X72n1437_005:0412b22": "案上。驀有悟入。但悟&#x8FF9;不除。知見未消。雖於古人公",
    "X72n1437_005:0412b23": "案。一一透得。&#x5374;自己受用不得。所以為山百仞。功虧",
    "X72n1437_005:0412b24": "一簣。可勝惜哉。諸人若要發明此事。必須全身放下。",
    "X72n1437_005:0412c01": "老實真參。直到古人田地。若有纖毫知見可說。總為",
    "X72n1437_005:0412c02": "魔罥而已。山僧今日。因風舉火。叨呾一番。&#x62D5;泥帶水。",
    "X72n1437_005:0412c03": "罪過不小。作麼生是真寂本分家風。拈拄杖云。五宗",
    "X72n1437_005:0412c04": "踏破無蹤跡。毗盧頂上別翻身。卓一卓。下座。",
    "X72n1437_005:0412c05": "[0412c05] 授戒普說。諸仁者不辭跋涉。遠來下剎。乞受戒法。須",
    "X72n1437_005:0412c06": "知。云何為戒。戒云何受。諸人將以壇場為戒耶。問清",
    "X72n1437_005:0412c07": "淨為戒耶。三說羯磨為戒耶。和尚阿闍黎為戒耶。教",
    "X72n1437_005:0412c08": "威儀著袈裟。乞食正命為戒耶。若將此為戒。則盡屬",
    "X72n1437_005:0412c09": "生滅。終歸有漏。安得名為究竟尸羅。昔佛曰孝名為",
    "X72n1437_005:0412c10": "戒。諸人將以孝為戒耶。夫孝者順也。順者順何。又以",
    "X72n1437_005:0412c11": "何為順。孝之實未明。安能識戒也。又曰。攝心名戒。諸",
    "X72n1437_005:0412c12": "人將以攝心為戒耶。夫心是何物而可攝。攝又是何",
    "X72n1437_005:0412c13": "物而可攝心。水不洗水。金不&#x613D;金。則攝心之義何歸。",
    "X72n1437_005:0412c14": "又六祖云。本性無非自性戒。諸人將以本性。無非為",
    "X72n1437_005:0412c15": "戒耶。六祖此語。可謂。喫緊為人。直捷指出。然亦未免",
    "X72n1437_005:0412c16": "尚帶枝葉。良以。非因是立。是由非生。既本性無非。將",
    "X72n1437_005:0412c17": "以何者為是。既本性無是。將以何者為非。而言不非。",
    "X72n1437_005:0412c18": "若學人滯於言句之下。是非之見未泯。則此戒尚隔",
    "X72n1437_005:0412c19": "千山。須得是非情盡。靈光獨露。則所謂戒者。已為魚",
    "X72n1437_005:0412c20": "遊水中。人在空中。無你受處。無你背處。無你持處。無",
    "X72n1437_005:0412c21": "你犯處。搭衣展&#x9262;。盡是金剛道場布薩羯磨。孰非毗",
    "X72n1437_005:0412c22": "盧境界。喻如神龍入海。何妨出沒波濤。所以高沙彌",
    "X72n1437_005:0412c23": "云。長安雖&#x9599;。我國晏然。良有以也。如若未能到此。切",
    "X72n1437_005:0412c24": "莫妄相倣效。且據渠見處。祇得一橛。正如偃鼠飲河。",
    "X72n1437_005:0413a01": "但能自滿其量。若是箇沒量大人。作略自異。雖一塵",
    "X72n1437_005:0413a02": "不立。不妨世界橫吞。雖&#x811A;踏毗盧。正好通身泥水。昔",
    "X72n1437_005:0413a03": "六祖。於黃梅會中。親受衣&#x9262;。厥後猶於嶺南法性寺。",
    "X72n1437_005:0413a04": "稟受智光律師滿分淨戒。豈可謂。我國晏然。竟不須",
    "X72n1437_005:0413a05": "受也。&#x8462;此戒。始自凡夫。終至成佛中間無一時無一",
    "X72n1437_005:0413a06": "事可離此戒。又過去未來現在諸佛。並無一人不從",
    "X72n1437_005:0413a07": "此戒而得菩提者。是知。此為聖凡共由之要戶。今古",
    "X72n1437_005:0413a08": "共涉之通津。捨此非特進道末由。亦乃喪失慧命。正",
    "X72n1437_005:0413a09": "如臨陣者。必須鎧甲。弗得則離免鋒鏑。亦如渡海者。",
    "X72n1437_005:0413a10": "必須巨筏。弗得則必遭淪沒。所以我佛世尊。始坐金",
    "X72n1437_005:0413a11": "剛道場。即說波羅提木叉。於菩提樹下。即為賈客二",
    "X72n1437_005:0413a12": "人。說二歸之法。次鹿苑為耶舍父。說三歸五戒之法。",
    "X72n1437_005:0413a13": "至羅&#x777A;羅出家。說沙彌十戒之法。後為舍利弗請。遂",
    "X72n1437_005:0413a14": "因事制。立比丘比丘尼諸具足戒之法。凡依之而修",
    "X72n1437_005:0413a15": "者。三業既淨。則心不妄緣。心不妄緣。則定從此入。慧",
    "X72n1437_005:0413a16": "從此發。雖周旋折旋。中規中矩。而徹底無依。全身灑",
    "X72n1437_005:0413a17": "落。是為法門之柱石。後學之典刑也。有等狂妄之徒。",
    "X72n1437_005:0413a18": "輕剽圓頓之糟粕。習成豁達之邪空。便謂。我親見衲",
    "X72n1437_005:0413a19": "僧巴鼻。穿過佛祖髑髏。或胡喝亂棒。或指馬呼牛。如",
    "X72n1437_005:0413a20": "發&#x764E;病相似。及夷考其行。則恣心所欲。恣身所行。毫",
    "X72n1437_005:0413a21": "無忌憚。乃謂。我得無礙大解脫門。殊不知。左之右之。",
    "X72n1437_005:0413a22": "一一並成魔業。舉足下足。在在總陷泥&#x7282;。諸人如食",
    "X72n1437_005:0413a23": "肉。不異食蔬。方可食肉。飲酒不異飲水。方可飲酒。見",
    "X72n1437_005:0413a24": "寶女不異木偶。方可行婬。若也見有美惡。則境未亡。",
    "X72n1437_005:0413b01": "情存欣厭。則心未空。心境對立。何所不有。將見鐵城",
    "X72n1437_005:0413b02": "銅柱。罔不熾然。&#x5292;樹刀山。何能無礙。經所謂。大妄語",
    "X72n1437_005:0413b03": "成。墮無間獄。千佛出世。不能垂救者也。有等悠悠之",
    "X72n1437_005:0413b04": "輩。雖曰受戒。但取受戒之名。全無受戒之實。隨&#x7FA3;逐",
    "X72n1437_005:0413b05": "隊。苟簡登壇拜跪。尚言不堪。精神何由感格。是以受",
    "X72n1437_005:0413b06": "戒者多。得戒者少。至於受戒之後。便爾荏苒度日。或",
    "X72n1437_005:0413b07": "營俗緣。或&#x8EAD;世樂。所受戒法。並不肯請問明師。勤翻",
    "X72n1437_005:0413b08": "貝葉。云何為戒法。云何為戒體。云何為戒行。率皆懵",
    "X72n1437_005:0413b09": "然。鹵&#x83BE;一生。與未受戒者何異。諸人既發心來此。切",
    "X72n1437_005:0413b10": "莫懈怠。未蒙得戒之益。反招&#x51DF;法之愆咎。將安歸誠。",
    "X72n1437_005:0413b11": "當於未受戒前。頓斷諸緣。耑心修懺。若得罪根枯滅。",
    "X72n1437_005:0413b12": "方為受戒良器。至於臨受之際。務在發勇猛心。直趣",
    "X72n1437_005:0413b13": "無上菩提。發廣大心願。攝三有眾生。懇切翹勤。如希",
    "X72n1437_005:0413b14": "重寶。仰承聖法。心無異緣。則於三羯磨中。自然感發",
    "X72n1437_005:0413b15": "無作戒體。既得此體。便為法身種子。直至菩提。永無",
    "X72n1437_005:0413b16": "喪失。如食金剛。終不銷滅。可為喻也。受戒之後。便當",
    "X72n1437_005:0413b17": "親近明師。習學戒相。審明持犯。或開或遮。各有攸宜。",
    "X72n1437_005:0413b18": "習之既久。自能人忘於法。法忘於人。四威儀內常冥。",
    "X72n1437_005:0413b19": "妙戒任運不犯。如順風張帆。速達薩婆若海。廣化眾",
    "X72n1437_005:0413b20": "生。報佛恩德。是為出家勝丈夫之事也。大眾。珍重。",
    "X72n1437_005:0413b21": "[0413b21] 溥夫人請普說。世道交喪。天地冥晦。&#x9B2C;爭堅固之秋。",
    "X72n1437_005:0413b22": "魔羅競起之日。老僧祇得叉手當胸。退身三步。唯將",
    "X72n1437_005:0413b23": "一嘿。仰報洪恩。諸人若能於此見得。便是老僧建大",
    "X72n1437_005:0413b24": "法幢。吹大法螺。擊大法鼓。震動大千去也。怎奈夫人",
    "X72n1437_005:0413c01": "不肯相信。仍來請老僧演法。今日祇得向平地上。打",
    "X72n1437_005:0413c02": "箇觔斗。與大眾。結般若緣。若是真寂禪。決無奇特。如",
    "X72n1437_005:0413c03": "適來僧問。世尊拈花示眾。和尚又作麼生。老僧舉起",
    "X72n1437_005:0413c04": "拂子。僧云。祇此更別有。老僧放下拂子。諸人若於此",
    "X72n1437_005:0413c05": "領得。則百千三昧。無量妙義。皆於此中。徹透根源去",
    "X72n1437_005:0413c06": "也。所以迦葉纔爾微笑。世尊便云。我有正法眼藏涅",
    "X72n1437_005:0413c07": "槃妙心。付與摩訶迦葉。嗟嗟。後代人心不古。伎倆愈",
    "X72n1437_005:0413c08": "增。&#x5374;喚作世尊不說說。迦葉不聞聞。隔一重了也。更",
    "X72n1437_005:0413c09": "云。動容揚古路。不墮悄然機。又隔一重了也。況分向",
    "X72n1437_005:0413c10": "上向下。分權分實。分炤分用。分三玄五位。不白雲萬",
    "X72n1437_005:0413c11": "里哉。祇如老僧適來舉起拂子。諸人便向舉起處擬",
    "X72n1437_005:0413c12": "議。放下拂子。諸人又向放下處擬議。正是隔山取火。",
    "X72n1437_005:0413c13": "如何搆得。近來禪和弊風。大抵如是。所以將古人緊",
    "X72n1437_005:0413c14": "要處。悉皆錯過。如昔日有一女子。在佛邊入定。文殊",
    "X72n1437_005:0413c15": "盡其神力。不能出定。罔明彈指。女子即從定出。文殊",
    "X72n1437_005:0413c16": "是七佛之師。因甚出不得。罔明因甚又出得。此公案",
    "X72n1437_005:0413c17": "近日禪和。錯會不少。但云。文殊智有所困。罔明乃以",
    "X72n1437_005:0413c18": "無心而通。或云。冤有頭債有主。若恁麼會。祇作得箇",
    "X72n1437_005:0413c19": "座主奴去。又有箇凌行婆。到浮盃處。問云。盡力道不",
    "X72n1437_005:0413c20": "得底句。分付阿誰。盃云。浮盃無剩語。婆云。未到浮盃。",
    "X72n1437_005:0413c21": "不妨疑著。盃云。別有長處。不妨拈出。婆斂手哭云。蒼",
    "X72n1437_005:0413c22": "天中更添冤苦。盃不語。婆云。語不知偏正。理不識倒",
    "X72n1437_005:0413c23": "邪。為人即禍生。盃又不語。此公案近日禪和。多謂浮",
    "X72n1437_005:0413c24": "盃便好將婆打出。怎奈渠無大機大用。故受婆撞突",
    "X72n1437_005:0414a01": "一場。全不知婆如神龍。盃如巨海。龍雖出沒波濤遊",
    "X72n1437_005:0414a02": "戲自在。總不出巨海之中。又有一婆子。遣人送錢。到",
    "X72n1437_005:0414a03": "趙州處。請轉藏經。趙州下禪床。遶一匝云。轉藏經竟。",
    "X72n1437_005:0414a04": "婆聞云。本請轉全藏。因甚祇轉半藏。近日杜撰長老。",
    "X72n1437_005:0414a05": "&#x5374;于趙州求過謂。趙州祇合默然良久云。轉藏經竟。",
    "X72n1437_005:0414a06": "又有代趙州答後語者謂。合將傳語人劈頭便打。似",
    "X72n1437_005:0414a07": "此見識。何曾夢見。趙州婆子來。不知這公案。好似一",
    "X72n1437_005:0414a08": "片月餅。兩人共&#x64E1;去也。此等舊時臭爛葛藤。且止。祇",
    "X72n1437_005:0414a09": "如老僧。前日緊閉口縫。今日復開兩片皮。諸人且道。",
    "X72n1437_005:0414a10": "前日不說底是。今日說底是。若道說底是。枉殺維摩",
    "X72n1437_005:0414a11": "乃金粟後身。若道不說底。是枉殺文殊乃七佛祖師。",
    "X72n1437_005:0414a12": "有人見恁麼道。便云。這箇不在語默上。我且問。渠不",
    "X72n1437_005:0414a13": "在語默上。畢竟在甚麼處。畢竟如何是離語默底事。",
    "X72n1437_005:0414a14": "有等&#x5647;酒糟漢。便來擎拳&#x7AEA;指。下喝行棒。此輩正好",
    "X72n1437_005:0414a15": "分付在東園裏運糞。若真寂禪。未夢見在。咦。賣扇老",
    "X72n1437_005:0414a16": "婆手遮日。笑殺匋街趙七郎。",
    "X72n1437_005:0414a17": "[0414a17] 除夜普說。四時八節循環過。挨到今宵歲已窮。簡點",
    "X72n1437_005:0414a18": "一年成底事。&#x5374;如夢幻一場空。諸仁者當此臘月三",
    "X72n1437_005:0414a19": "十日到來。試各自簡點看。此一年三百六十日中。不",
    "X72n1437_005:0414a20": "耕而食。不織而衣。享檀信之膏脂。飲行人之汗血。畢",
    "X72n1437_005:0414a21": "竟作麼生消受。又一年三百六十日中。親師取友。問",
    "X72n1437_005:0414a22": "道參禪。探諸佛之教言。窮祖師之命&#x8109;。畢竟有何進",
    "X72n1437_005:0414a23": "益。又一年三百六十日中。歲變月遷。時移刻減。光陰",
    "X72n1437_005:0414a24": "迅速。剎那不住。既無駐顏妙藥。又無換骨靈丹。畢竟",
    "X72n1437_005:0414b01": "作麼生。得不蹉跎光陰去。此事且置。祇如大限到來。",
    "X72n1437_005:0414b02": "四大分離。識神無主。前路茫茫。冤業相牽。到此之際。",
    "X72n1437_005:0414b03": "生前勢力。靠不得了也。師友眷屬。替不得了也。金銀",
    "X72n1437_005:0414b04": "珍寶。用不得了也。田園產業。恃不得了也。文章學問。",
    "X72n1437_005:0414b05": "顯不得了也。智謀機械。使不得了也。且道。作麼生得",
    "X72n1437_005:0414b06": "擺脫去。莫是齋得幾員僧。拜得幾拜佛。可脫生死麼。",
    "X72n1437_005:0414b07": "莫是持得一卷經。持得一箇&#x546A;。可脫生死麼。莫是講",
    "X72n1437_005:0414b08": "得三經五論。如瓶瀉水。可脫生死麼。莫是將祖師公",
    "X72n1437_005:0414b09": "案。逐一商量。如何拈。如何頌。可脫生死麼。祇如拈頌",
    "X72n1437_005:0414b10": "一節。近日學人。互相倣效。將達摩門風掃地滅盡。如",
    "X72n1437_005:0414b11": "玄沙道。諦當甚諦當。敢保老兄未徹在。莫是惑亂天",
    "X72n1437_005:0414b12": "下人麼。且喜沒交涉。如德山低頭歸方丈。巖頭道。大",
    "X72n1437_005:0414b13": "小德山。不會末後句。莫是巖頭智過於師麼。且喜沒",
    "X72n1437_005:0414b14": "交涉。如巖頭道。我與雪&#x5CEF;同條生。不與雪&#x5CEF;同條死。",
    "X72n1437_005:0414b15": "莫是悟體則同。發用則別麼。且喜沒交涉。如楊岐道。",
    "X72n1437_005:0414b16": "三&#x811A;驢兒弄蹄行。莫是格外拈來。超言思之表麼。且",
    "X72n1437_005:0414b17": "喜沒交涉。如首山道。新婦騎驢阿家牽。莫是顛顛倒",
    "X72n1437_005:0414b18": "倒。越本常之理麼。且喜沒交涉。如進山主道。這箇監",
    "X72n1437_005:0414b19": "院房。那箇典座房。莫是當央直指麼。且喜沒交涉。如",
    "X72n1437_005:0414b20": "洞山道麻三斤。莫是問在&#x523C;外。答在今時麼。且喜沒",
    "X72n1437_005:0414b21": "交涉。諸人若但如此穿鑿。號曰宗師。管取入地獄如",
    "X72n1437_005:0414b22": "箭射。且勿論他商量錯謬。即於本分中。實有見處。三",
    "X72n1437_005:0414b23": "千七百則。臭爛葛藤。一一穿過。無毫髮可疑。要也脫",
    "X72n1437_005:0414b24": "不得生死。何以故。以渠如夾&#x6C37;之魚。雖是渾身在水。",
    "X72n1437_005:0414c01": "怎奈轉動不得。又如司庫之吏。雖然出入珍寶一一",
    "X72n1437_005:0414c02": "分明。怎奈非渠所有。所以衲僧家。必使釋迦在我背",
    "X72n1437_005:0414c03": "後立。達摩在我&#x811A;下行。方有擺脫分。此是衲僧。有始",
    "X72n1437_005:0414c04": "有終一大關節處。更有箇不落。始終一句作麼生道。",
    "X72n1437_005:0414c05": "木牛吞&#x5374;鐵崑崙。驚倒門前石敢當。珍重。",
    "X72n1437_005:0414c06": "[0414c06] 寶善受戒普說。老僧昔年在寶善庵中。受聞谷大師",
    "X72n1437_005:0414c07": "委曲一&#x5872;。將箇雲棲戒本。子相付。今年復到寶善。四",
    "X72n1437_005:0414c08": "方大眾。尋腥逐臭來。請老僧說戒。將謂老僧有戒。與",
    "X72n1437_005:0414c09": "諸人說耶。不知此戒。不是老僧底。亦不是聞大師底。",
    "X72n1437_005:0414c10": "亦不是雲棲老人底。亦不是南山律師底。乃至亦不",
    "X72n1437_005:0414c11": "是釋迦牟尼佛底。祇是諸人自心本具底。所以六祖",
    "X72n1437_005:0414c12": "大師云。本性無非自性戒。今老僧年老。不能與諸人",
    "X72n1437_005:0414c13": "逐一詳細說得。但省煩與諸人說去。如何是五戒。梅",
    "X72n1437_005:0414c14": "花&#x9B2C;雪開。如何是沙彌戒。石&#x7B0B;破蒼苔。如何是比丘",
    "X72n1437_005:0414c15": "戒。寒河連底凍。如何是菩薩戒。膏雨足&#x9736;[雨/沱]。諸人若",
    "X72n1437_005:0414c16": "會得此四句。當下頓得無作戒體。永成金剛種子。直",
    "X72n1437_005:0414c17": "至菩提樹下。無有差池。大眾還會麼。如其未會。老僧",
    "X72n1437_005:0414c18": "不免再垂方便。老僧昔年在真寂院中說戒。曾垂三",
    "X72n1437_005:0414c19": "問。第一問。戒必師師相授。請問。威音王從何人受戒。",
    "X72n1437_005:0414c20": "若識得此一問。便明最初一句。亦明末後一關。百千",
    "X72n1437_005:0414c21": "諸佛。百千戒法。盡從&#x811A;跟下流出。第二問。梵網經云。",
    "X72n1437_005:0414c22": "戒光從口出。非青黃赤白。請問。畢竟作何色。若識得",
    "X72n1437_005:0414c23": "此一問。則一切聲色塵中。並可橫身直過。無有些毫",
    "X72n1437_005:0414c24": "過患。第三問。經云。破戒比丘。不入地獄。既是破戒比",
    "X72n1437_005:0415a01": "丘。因甚不入地獄。若識得此一問。則婬坊酒肆。隨處",
    "X72n1437_005:0415a02": "自在。手把&#x732A;頭。口誦淨戒。諸人還會麼。如又不會。老",
    "X72n1437_005:0415a03": "僧瞞諸人去也。吾人本性。無善無惡。無持無犯。祇為",
    "X72n1437_005:0415a04": "無明忽起因而境界妄現。境界既現。則有好醜。既有",
    "X72n1437_005:0415a05": "好醜。則有愛憎。既有愛憎。則有去取。至於有去取。則",
    "X72n1437_005:0415a06": "有罪福。有果報。六道循環。如汲井輪。無有斷絕。諸佛",
    "X72n1437_005:0415a07": "愍之。首為說戒。所以止其妄情。不為妄境所惑而已。",
    "X72n1437_005:0415a08": "能守此戒。則妄情不橫流。妄境不惑亂。既妄情不橫",
    "X72n1437_005:0415a09": "流。妄境不惑亂。則定可成。慧可發。定慧雙嚴。成無上",
    "X72n1437_005:0415a10": "道。是知皆肇始于戒故。戒者如行百里者。乃是最初",
    "X72n1437_005:0415a11": "一步。此步若差。必無能到之日。亦如造百尺高樓者。",
    "X72n1437_005:0415a12": "乃是先築其基。此基不固。必無成樓之日。又如善采",
    "X72n1437_005:0415a13": "&#x7575;者。乃是先有素地。若素地不成。必無能&#x7575;之理。所",
    "X72n1437_005:0415a14": "以修行者。必首重戒法。今來求授。切莫苟簡登壇隨",
    "X72n1437_005:0415a15": "&#x7FA3;逐隊。跪得一炷香。便云。我已受戒了也。若恁麼受",
    "X72n1437_005:0415a16": "戒。有何利益。既無受戒之益。反招&#x51DF;法之愆。又不若",
    "X72n1437_005:0415a17": "在家穩坐為勝也。若要受戒者。必先要發箇最上心。",
    "X72n1437_005:0415a18": "何謂最上心。須是不為求人天而受戒。亦不為求聲",
    "X72n1437_005:0415a19": "聞緣覺而受戒。亦不為求權乘諸位菩薩而受戒。須",
    "X72n1437_005:0415a20": "是直求無上菩提而受戒。又要發箇最大心。何謂最",
    "X72n1437_005:0415a21": "大心。須是不為自己而受戒。不為眷屬而受戒。須是",
    "X72n1437_005:0415a22": "要度一切含靈。皆成佛道而受戒。若具二種心。真誠",
    "X72n1437_005:0415a23": "懇切。自然感得無作戒體。如食金剛。終不消滅。直至",
    "X72n1437_005:0415a24": "成佛。決非&#x8657;語。雖然。如是。老僧更有最後一句。叮嚀。",
    "X72n1437_005:0415b01": "諸人在家為客易。出路作商難。珍重。",
    "X72n1437_005:0415b02": "[0415b02] 薦大中丞邵公劍津居士。普說。恁麼去也恁麼來。幻",
    "X72n1437_005:0415b03": "影浮光不用猜。昔年諸葛成何事。亦似殘花點翠苔。",
    "X72n1437_005:0415b04": "今日邵練要居士。為薦先考大中丞劍津居士。命老",
    "X72n1437_005:0415b05": "僧冒登此座。諸仁者還識得劍津居士麼。三十年前。",
    "X72n1437_005:0415b06": "好讀書。善屬文者。此劍津居士也。二十年前。鼓逸翮",
    "X72n1437_005:0415b07": "於秋風。奪頭角於春浪者。此劍津居士也。二十年中。",
    "X72n1437_005:0415b08": "佩金章紫綬。歷中外諸任者。此劍津居士也。至於巡",
    "X72n1437_005:0415b09": "撫全蜀。提數十萬之兵。禦數十萬之寇者。亦此劍津",
    "X72n1437_005:0415b10": "居士也。一旦勢與願違。君恩未報。決志長往。前路茫",
    "X72n1437_005:0415b11": "茫者。亦此劍津居士也。由今日而觀前日。則前日皆",
    "X72n1437_005:0415b12": "&#x8657;。由前日而觀今日。則今日豈實。故知。生乃幻生。死",
    "X72n1437_005:0415b13": "乃幻死。然生死皆幻者。何故以一切生死。不出於境",
    "X72n1437_005:0415b14": "緣身心四者。此四者俱無有實。境緣何以非實。以待",
    "X72n1437_005:0415b15": "身心故。若無身心。安有境緣。身心何以非實。以待境",
    "X72n1437_005:0415b16": "緣故。若無境緣。何有身心。若知四者非實。則所謂無",
    "X72n1437_005:0415b17": "生無死者可識矣。大眾會麼。如或未會。老僧不免再",
    "X72n1437_005:0415b18": "饒舌一番。汝等試思。三十年前。好讀書善屬文的。是",
    "X72n1437_005:0415b19": "箇甚麼。二十年前鼓逸翮於秋風。奮頭角於春浪的。",
    "X72n1437_005:0415b20": "又是箇甚麼。二十年中佩金章紫綬。歷中外諸任的。",
    "X72n1437_005:0415b21": "又是箇甚麼。至於巡撫全蜀。提數十萬之兵。禦數十",
    "X72n1437_005:0415b22": "萬之寇的。又是箇甚麼。若於此會得。則無榮無辱。無",
    "X72n1437_005:0415b23": "窮無達。無生無死。亦無無生死。始是劍津居士立地",
    "X72n1437_005:0415b24": "處。大眾還知麼。&#x7AEA;拂子云。即今劍津居士。在老僧拂",
    "X72n1437_005:0415c01": "子頭上。放光動地。說摩訶般若波羅蜜法。普令大眾",
    "X72n1437_005:0415c02": "當下。離一切業障報障。煩惱障。然後往南方無垢世",
    "X72n1437_005:0415c03": "界。現三十二相八十種好。圓滿無上菩提去也。雖然。",
    "X72n1437_005:0415c04": "尚不是衲衣下事。如何是衲衣下事。日本國裏金獅",
    "X72n1437_005:0415c05": "子。昨夜無端嘯一聲。驚起白龍江上躍。淋雨千山未",
    "X72n1437_005:0415c06": "肯晴。會麼。久立。珍重。",
    "X72n1437_005:0415c07": "[0415c07] 臘八日普說。昔日雪山老人。於&#x81C8;月八日明星出時。",
    "X72n1437_005:0415c08": "忽然看破。無些子事。&#x5374;被人喚作悟道成佛。及至盡",
    "X72n1437_005:0415c09": "力舉揚。只拈得一枝金色&#x9262;羅花。後來四七二三。承",
    "X72n1437_005:0415c10": "&#x8657;接響。隨邪逐惡。一印印定。總是同坑無異土。凡有",
    "X72n1437_005:0415c11": "指示。皆如渾金璞玉。絕無奇巧。怎奈人心不古。宗風",
    "X72n1437_005:0415c12": "日變。由是門庭各立。穿鑿百端。雖金亦昔時之金。玉",
    "X72n1437_005:0415c13": "亦昔時之玉。而琢玉成器。鑄金成像。尖巧&#x8276;麗。反似",
    "X72n1437_005:0415c14": "遠勝古人。而淳厖渾厚之意。則索然無存矣。今日老",
    "X72n1437_005:0415c15": "僧。這裏也不用行喝行棒也。不用玄提玄唱也。不用",
    "X72n1437_005:0415c16": "格外相逢也。不用埋兵索&#x9B2C;。但舉幾則。古人臭爛葛",
    "X72n1437_005:0415c17": "藤刻的示人處。為諸人指箇入路。昔日達磨初來此",
    "X72n1437_005:0415c18": "土。武帝問云。如何是聖諦第一義。武帝精通教理。而",
    "X72n1437_005:0415c19": "教家以聖諦第一義。為極則故。舉以問達磨。答云。廓",
    "X72n1437_005:0415c20": "然無聖。乃是用金剛王寶劍。當頭一揮。驅耕夫之牛。",
    "X72n1437_005:0415c21": "奪饑人之食。怎奈武帝不能領略。&#x5374;在人我上較計。",
    "X72n1437_005:0415c22": "再問。對朕者誰。達磨也不與他論人論我。只奉箇不",
    "X72n1437_005:0415c23": "識兩字。直似鐵壁千尋。窺伺無門。這公案乃宗門打",
    "X72n1437_005:0415c24": "頭一節。若能從此悟入。便可歸家穩坐。後渡江至少",
    "X72n1437_005:0416a01": "林九年。面壁而坐。正是渠正令全提徹底為人的所",
    "X72n1437_005:0416a02": "在。怎奈人多望崖而退。有箇神光座主。&#x5374;來乞安心。",
    "X72n1437_005:0416a03": "這老漢也把不住。乃為渠開一線道。將心來。與汝安。",
    "X72n1437_005:0416a04": "神光也太伶俐。便云。覓心了不可得。達磨云。為汝安",
    "X72n1437_005:0416a05": "心竟。神光便悟去。渠只道。箇安心竟。畢竟悟箇甚麼。",
    "X72n1437_005:0416a06": "還會也未。如或未會。再看龐居士參石頭。問云。不與",
    "X72n1437_005:0416a07": "萬法為侶者。是甚麼人。石頭便將手掩其口。這裏人",
    "X72n1437_005:0416a08": "境俱奪。截斷眾流。正是用達磨金剛王寶劍也。龐居",
    "X72n1437_005:0416a09": "士從此有省。後參馬祖。亦問云。不與萬法為侶者。是",
    "X72n1437_005:0416a10": "甚麼人。馬祖云。待汝一口吸盡西江水。即向汝道。這",
    "X72n1437_005:0416a11": "裏奪境存人。傍通一線。亦是用金剛王寶劍也。居士",
    "X72n1437_005:0416a12": "遂大悟去。後來南泉。又道。不是心。不是佛。不是物。這",
    "X72n1437_005:0416a13": "公案&#x5374;似。福州人吃&#x8318;枝。相似把皮都剝了。送在你",
    "X72n1437_005:0416a14": "口裏。只要你吞下。大抵禪和。不能直下領略。都只在",
    "X72n1437_005:0416a15": "心上求。佛上求。見人說非心非佛。又疑畢竟是箇甚",
    "X72n1437_005:0416a16": "麼物。南泉三處俱破。亦是用達磨金剛王寶劍也。諸",
    "X72n1437_005:0416a17": "仁者既不是心。不是佛。不是物。且道。是箇甚麼。於此",
    "X72n1437_005:0416a18": "未會。再看百丈下堂句。百丈一日上堂說法竟。眾下",
    "X72n1437_005:0416a19": "堂。丈忽召云。大眾。眾回首。丈云。是甚麼。此是忽然提",
    "X72n1437_005:0416a20": "出。靈光獨露。&#x9008;脫根塵處。若從此證入。是為親切。又",
    "X72n1437_005:0416a21": "羅山問巖頭云。起滅不停時如何。巖咄云。是誰起滅。",
    "X72n1437_005:0416a22": "就路還家快便難逢。山正擬議間。巖急提云。肯則未",
    "X72n1437_005:0416a23": "脫根塵。不肯則永沉生死。夫不肯固永沉生死。肯因",
    "X72n1437_005:0416a24": "甚又落根塵。&#x8462;有能肯之心。是之謂根。有所肯之境。",
    "X72n1437_005:0416b01": "是之謂塵。心境對立非妄而何。以上所舉百丈巖頭",
    "X72n1437_005:0416b02": "葛藤。並向六根門頭指出。可謂。太近。但恐人只守著。",
    "X72n1437_005:0416b03": "昭昭靈靈。認奴作郎。翻成太遠。須知有岑大虫道底。",
    "X72n1437_005:0416b04": "大虫為亡僧作偈云。眼前無一物。當下亦無人。蕩蕩",
    "X72n1437_005:0416b05": "金剛體。非妄亦非真。人都于有見有聞處。說金剛體。",
    "X72n1437_005:0416b06": "渠獨向無見無聞處。說金剛體。若能從無見無聞處",
    "X72n1437_005:0416b07": "認得。方能於有見有聞處認得也。然岑大虫。只就一",
    "X72n1437_005:0416b08": "髑髏言之。更須知有忠國師道底。僧問忠國師。如何",
    "X72n1437_005:0416b09": "是古佛心。國師云。墻壁瓦礫。僧云。還說法也無。國師",
    "X72n1437_005:0416b10": "云。常說熾然。說無間歇。人都于有情上說古佛心。渠",
    "X72n1437_005:0416b11": "獨向無情上說古佛心。若能于無情上認得。方能于",
    "X72n1437_005:0416b12": "有情上認得也。學者到此始知。這箇無一物不是。無",
    "X72n1437_005:0416b13": "一處不週。無一時不現故。經云無二無二分。無別無",
    "X72n1437_005:0416b14": "斷故。然更有事在諸人。也不可不知。乾&#x5CEF;云。法身有",
    "X72n1437_005:0416b15": "三種病二種光。更須知有向上一竅。老僧今日。不惜",
    "X72n1437_005:0416b16": "眉毛。為諸人註破。凡山河大地。明暗色空。一切萬象。",
    "X72n1437_005:0416b17": "窒礙眼光。皆為法身之障。是謂一種病。或見諸法空。",
    "X72n1437_005:0416b18": "隱隱地見有法身之理。是謂法執不忘。亦是一種病。",
    "X72n1437_005:0416b19": "或雖透得法身。簡點將來。或覺無可倚靠處。或覺無",
    "X72n1437_005:0416b20": "可主張處。或覺無可指示處。亦是法執不忘。是謂最",
    "X72n1437_005:0416b21": "後一種病。前一種病。是一種光不透脫。後二種病。亦",
    "X72n1437_005:0416b22": "是一種光不透脫。學者若能透向上一竅。則三種病",
    "X72n1437_005:0416b23": "二種光。不消一&#x63D1;而破。始謂之參學事畢也。老僧今",
    "X72n1437_005:0416b24": "日。入泥入水。如泥裏推車。四&#x811A;著地。步步區區。只要",
    "X72n1437_005:0416c01": "諸人得箇入處。或有人笑老僧。不能直截為人。只管",
    "X72n1437_005:0416c02": "打葛藤。殊不知。老僧葛藤處。節節皆直截之法。師復",
    "X72n1437_005:0416c03": "笑云。汝諸人更要直截底麼。老僧這裏也有些。拈拄",
    "X72n1437_005:0416c04": "杖。卓一卓云。大眾。珍重。"
}