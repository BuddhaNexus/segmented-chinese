{
    "X25n0483_001:0166b06": " 新鐫金剛般若波羅蜜音釋直解序",
    "X25n0483_001:0166b08": "夫金剛經者乃詮人妙心也心也者炳煥靈明光吞",
    "X25n0483_001:0166b09": "宇宙冲虗妙粹照歷塵沙竪窮三際虗空未可並其",
    "X25n0483_001:0166b10": "悠橫遍十方天地豈能同其大亘今古無舊無新處",
    "X25n0483_001:0166b11": "聖凡不增不減是諸佛之樂土乃眾生之本源也非",
    "X25n0483_001:0166b12": "善現孰得究明此宗微阿難誰能編集是教經分三",
    "X25n0483_001:0166b13": "十二分分分義契菩提字佈五千餘言言言談歸般",
    "X25n0483_001:0166b14": "若三乘四果之階梯悉依此心而證立九有四生之",
    "X25n0483_001:0166b15": "異類皆由斯理以分流唯此經者其文至略其義甚",
    "X25n0483_001:0166b16": "深讀者雖多悟之亦少既悟後則頭非鏡裏若醒來",
    "X25n0483_001:0166b17": "則珠在衣中如窮子見父嚴飾珍寶現成倘婆女見",
    "X25n0483_001:0166b18": "兒狂亂憂心頓歇欲渡者此即洪舟求安者此真華",
    "X25n0483_001:0166b19": "屋矣(愚)熟讀之方究義也蒐挹諸典直解是經去繁",
    "X25n0483_001:0166b20": "就簡便誦者之易知引淺至深與學人之可入自知",
    "X25n0483_001:0166b21": "僭竊之罪莫迯實為受持之者詮爾。",
    "X25n0483_001:0166c03": " 刻金剛般若波羅蜜經序",
    "X25n0483_001:0166c05": "蓋最上一乘之法者乃佛為一大事因緣而說也為",
    "X25n0483_001:0166c06": "時之龜鑑作物之權衡既澄濁水當以菩提妙珠欲",
    "X25n0483_001:0166c07": "斷妄塵須是金剛寶劒世界有三千大千之異地舉",
    "X25n0483_001:0166c08": "一念而全收眾生有九種十類之殊途向一真而悉",
    "X25n0483_001:0166c09": "度斯經至簡其理至玄今之誦者但祈福德不究福",
    "X25n0483_001:0166c10": "德之性也新釋此書名為直解(予)將覽矣便覺惺之",
    "X25n0483_001:0166c11": "始信下和之不石也水未入海難成鹹味人未究理",
    "X25n0483_001:0166c12": "何契心源噫旨玄道妙豈淺識者能信哉上智知之",
    "X25n0483_001:0166c13": "如良馬見鞭涅槃門近下士聞矣似痴猴捉月生死",
    "X25n0483_001:0166c14": "路長大哉師兄荷天者聞斯經典捐資刊行施與有",
    "X25n0483_001:0166c15": "志者觀矣倘能一言而悟何甘累劫之迷不受福德",
    "X25n0483_001:0166c16": "奚沉有海知法無我即契無生尋流可得泉源會經",
    "X25n0483_001:0166c17": "方明宗旨今杲既而註矣(予)衍亦為序之。",
    "X25n0483_001:0166c22": "新鐫大乘金剛般若波羅蜜經音釋",
    "X25n0483_001:0166c23": "直解",
    "X25n0483_001:0167a01": "武夷十六洞天城高　僧圓杲　解註",
    "X25n0483_001:0167a02": "僧圓衍　校正",
    "X25n0483_001:0167a03": "雲慶庵　僧圓祿　僧圓貴　繡梓",
    "X25n0483_001:0167a06": "金剛經啟請",
    "X25n0483_001:0167a07": "若有人讀誦此經者須當一心離諸雜想究竟經",
    "X25n0483_001:0167a08": "義先念淨身口真言後請八金剛四菩薩名號隨",
    "X25n0483_001:0167a09": "所在處常得擁護矣。",
    "X25n0483_001:0167a10": "淨身真言",
    "X25n0483_001:0167a11": "修多唎修多唎修摩唎娑[口*縳]訶",
    "X25n0483_001:0167a12": "淨口業真言",
    "X25n0483_001:0167a13": "修利修利摩訶修利修修利薩婆訶",
    "X25n0483_001:0167a14": "安土地真言",
    "X25n0483_001:0167a15": "南無三滿多沒馱南唵度嚕度嚕地尾娑婆訶",
    "X25n0483_001:0167a16": "普供養真言",
    "X25n0483_001:0167a17": "唵誐誐曩三婆[口*縳]韈日囉斛",
    "X25n0483_001:0167a18": "八金剛",
    "X25n0483_001:0167a19": "奉請青除災金剛奉請辟毒金剛",
    "X25n0483_001:0167a20": "奉請黃隨求金剛奉請白淨水金剛",
    "X25n0483_001:0167a21": "奉請赤聲金剛奉請定持災金剛",
    "X25n0483_001:0167a22": "奉請紫賢金剛奉請大神金剛",
    "X25n0483_001:0167a23": "四菩薩",
    "X25n0483_001:0167a24": "奉請金剛眷菩薩奉請金剛索菩薩",
    "X25n0483_001:0167b01": "奉請金剛愛菩薩奉請金剛語菩薩",
    "X25n0483_001:0167b02": "註曰此八金剛四菩薩者廼前迦葉佛時有一旃",
    "X25n0483_001:0167b03": "陀羅此云屠宰至寺前拾得一紙千佛名經持歸",
    "X25n0483_001:0167b04": "供養感妻有姙生一肉毬破視有八男子及長心",
    "X25n0483_001:0167b05": "行正直力勇過人能伏諸邪惡妻後又產一毬破",
    "X25n0483_001:0167b06": "視亦有四女及長顏貌端嚴慈善勝眾持齋奉佛",
    "X25n0483_001:0167b07": "化兄出家兄妹一十二人同皈迦葉佛修行護教",
    "X25n0483_001:0167b08": "男證金剛女證菩薩常護是經故安經前若人誦",
    "X25n0483_001:0167b09": "此經者殷勤啟請則此金剛菩薩隨處擁護矣。",
    "X25n0483_001:0167b10": "發願文",
    "X25n0483_001:0167b11": "　稽首三界尊　　皈命十方佛　　我今發弘願",
    "X25n0483_001:0167b12": "　持此金剛經　　上報四重恩　　下濟三塗苦",
    "X25n0483_001:0167b13": "　若有見聞者　　悉發菩提心　　盡此一報身",
    "X25n0483_001:0167b14": "　同生安樂國",
    "X25n0483_001:0167b15": "云何梵",
    "X25n0483_001:0167b16": "　云何得長壽　　金剛不壞身　　復以何因緣",
    "X25n0483_001:0167b17": "　得大堅固力　　云何於此經　　究竟到彼岸",
    "X25n0483_001:0167b18": "　願佛開微密　　廣為眾生說(此經乃梁昭明太子分為三十二分)",
    "X25n0483_001:0167b19": "開經偈",
    "X25n0483_001:0167b20": "　無上甚深微妙法　　百千萬劫難遭遇",
    "X25n0483_001:0167b21": "　我今見聞得受持　　願解如來真實義",
    "X25n0483_001:0167b23": "金剛般若波羅蜜經",
    "X25n0483_001:0167b24": "金者喻心之真體也。人之心體如百鍊之真金。金",
    "X25n0483_001:0167c01": "經百鍊而金體不消。成眾噐而金色不變。人之心",
    "X25n0483_001:0167c02": "體亦然。雜諸緣而心神不昧。溷眾類而心體常靈。",
    "X25n0483_001:0167c03": "故心同虗空永固。金隨今古常精。故心以金喻之。",
    "X25n0483_001:0167c04": "剛者喻心之真智也。人之心智如剛利鋒刀。刀斷",
    "X25n0483_001:0167c05": "萬物而刀體常剛。經千磨而刀鋒愈利。心智亦然。",
    "X25n0483_001:0167c06": "智鑑諸塵而智眼常明。了諸法而智心永寂。故智",
    "X25n0483_001:0167c07": "有裁決之能。如刀有斷截之義。是智以剛刀喻也。",
    "X25n0483_001:0167c08": "般若者。梵語。此云智慧。智慧者。心之真慧也。慧光",
    "X25n0483_001:0167c09": "如鏡。諸形臨鏡而妍媸自現鏡鑑。諸形而纖洪莫",
    "X25n0483_001:0167c10": "隱。心慧亦然。至隱能燭至微能知。無塵不顯。無物",
    "X25n0483_001:0167c11": "不彰。慧有先見之明。鏡有洞明之體。故慧以鏡喻",
    "X25n0483_001:0167c12": "之。",
    "X25n0483_001:0167c13": "波羅蜜者。梵語。此云到彼岸也。岸者。土也。分於彼",
    "X25n0483_001:0167c14": "此。故有此岸彼岸。此岸者。心之妄也。遇緣即動。見",
    "X25n0483_001:0167c15": "境即生。凡遇境緣生諸妄法。諸有業緣。輪轉此岸",
    "X25n0483_001:0167c16": "也。此只眾生業識感報之土也。眾生業盡。此岸即",
    "X25n0483_001:0167c17": "消矣。彼岸者。心之果也。靈虗獨露。寂淨湛然。塵不",
    "X25n0483_001:0167c18": "能染。法不能緣果人之土也。心常圓明湛寂。此即",
    "X25n0483_001:0167c19": "彼岸矣。",
    "X25n0483_001:0167c20": "經者。心之路也。若人依此金剛般若而行。則直到",
    "X25n0483_001:0167c21": "無為之岸也。以此觀之。則金剛般若波羅蜜經者。",
    "X25n0483_001:0167c22": "即是人之自己一個真心也。迷之則生死始。悟之",
    "X25n0483_001:0167c23": "則輪迴息。今修行人知此自心智。此自性知真無",
    "X25n0483_001:0167c24": "妄。以智慧燈照破塵緣。了此妄法。立萬行而不著",
    "X25n0483_001:0168a01": "於心。遇諸緣而心常湛寂。如此修行疾登彼岸矣。",
    "X25n0483_001:0168a02": "偈云。金剛般若義含多。有筏方能可渡河。心鏡未",
    "X25n0483_001:0168a03": "明休懈怠。更須經上切磋磨。",
    "X25n0483_001:0168a04": "姚秦三藏法師鳩摩羅什奉　詔譯",
    "X25n0483_001:0168a05": "姚秦。東晉偽王也。姓姚名興為。秦國王也。三藏者。",
    "X25n0483_001:0168a06": "經律論也。鳩摩羅什。此云童壽。謂童年而有宿耆",
    "X25n0483_001:0168a07": "材德。故秦王詔譯此經。譯者翻梵語為此語矣。",
    "X25n0483_001:0168a08": "○法會因由分第一",
    "X25n0483_001:0168a09": "如是我聞。",
    "X25n0483_001:0168a10": "如是者。真不違俗。名如俗順於真曰。是故稱如是",
    "X25n0483_001:0168a11": "也。如是之法。我從佛聞。我者。阿難自稱也。佛說此",
    "X25n0483_001:0168a12": "經。我親得聞矣。此經說我者。謂空相無我之真我。",
    "X25n0483_001:0168a13": "聞者。謂緣空無聞之真聞也。昔弟子常問於佛云。",
    "X25n0483_001:0168a14": "他時編集經教。當如何起首。佛言。從如是我聞起",
    "X25n0483_001:0168a15": "也。",
    "X25n0483_001:0168a16": "一時。佛在舍衛國祗樹給孤獨園。",
    "X25n0483_001:0168a17": "一時者。是佛說經之時也。佛者。覺也。心體離念覺",
    "X25n0483_001:0168a18": "了真妄。覺體週法界中盡。虗空際最清淨者。迷此",
    "X25n0483_001:0168a19": "眾生悟此即佛也。舍衛國者。乃波斯匿王所居之",
    "X25n0483_001:0168a20": "國也。祗樹者。祗陀太子所施之樹。故稱祗樹也。給",
    "X25n0483_001:0168a21": "孤獨園者。舍衛國中有一長者。名須達多。先事外",
    "X25n0483_001:0168a22": "道。亦好施貧濟諸孤獨。故國人稱名為給孤獨長",
    "X25n0483_001:0168a23": "者。聞佛說法。心生渴仰。布金買祗陀太子之園建",
    "X25n0483_001:0168a24": "立精舍。請佛居此說法。祗陀施樹給孤獨園。故稱",
    "X25n0483_001:0168b01": "祗樹給孤獨園也。孤獨者。幼而無父曰孤。老而無",
    "X25n0483_001:0168b02": "子曰獨矣。",
    "X25n0483_001:0168b03": "與大比(音必)丘眾千二百五十人俱。",
    "X25n0483_001:0168b04": "比丘。含三義。一乞士。二破惡。三怖魔也。大比丘者。",
    "X25n0483_001:0168b05": "道德之稱也。千二百五十人俱者。佛初度陳如等",
    "X25n0483_001:0168b06": "五人。次度三迦葉兄弟兼徒弟眾一千。次度舍利",
    "X25n0483_001:0168b07": "弗目揵連。各兼徒眾一百。次度耶舍長者等五十",
    "X25n0483_001:0168b08": "人。經中舉其大數。故減五人。此眾並事外道後轉",
    "X25n0483_001:0168b09": "受佛教也。",
    "X25n0483_001:0168b10": "爾時。世尊食時。著衣持鉢。入舍衛大城乞食。",
    "X25n0483_001:0168b11": "爾時者。彼遇食之時也。世尊者。世世常仰三界獨",
    "X25n0483_001:0168b12": "尊。故稱世尊也。食時者。人之所食之時。則佛著三",
    "X25n0483_001:0168b13": "衣。持寶鉢。入城乞食。教化眾生。去此憍慢。入城者。",
    "X25n0483_001:0168b14": "精舍城外。從外而入。故曰入城。",
    "X25n0483_001:0168b15": "於其城中。次第乞已。還至本處。飯食訖。收衣鉢。洗足",
    "X25n0483_001:0168b16": "已。敷(音呼)座而坐。",
    "X25n0483_001:0168b17": "次第者。不擇貧富次第。乞矣至本處者。至祗園精",
    "X25n0483_001:0168b18": "舍之處。收衣鉢者。收起三衣袈裟與鉢盂。後洗足",
    "X25n0483_001:0168b19": "整座而坐也。",
    "X25n0483_001:0168b20": "○善現起請分第二",
    "X25n0483_001:0168b21": "時。長老須菩提在大眾中即從座起。偏袒右肩。右膝",
    "X25n0483_001:0168b22": "著地。合掌恭敬而白佛言。希有。世尊。",
    "X25n0483_001:0168b23": "須菩提。佛之弟子。行證無諍。故稱善現。了法虗妄。",
    "X25n0483_001:0168b24": "理悟真空。亦曰空生。亦名解空。尊者。心得菩提正",
    "X25n0483_001:0168c01": "道。稱理得名。故名須菩提也。請佛開示菩提妙心。",
    "X25n0483_001:0168c02": "故偏袒右肩．膝跪．合掌。敬白佛言。此為教至。敬而",
    "X25n0483_001:0168c03": "已。希有世尊者。言佛福慧雙足。嘆言三界之內。少",
    "X25n0483_001:0168c04": "有我佛之慈愍也。",
    "X25n0483_001:0168c05": "如來善護念諸菩薩。善付囑諸菩薩。",
    "X25n0483_001:0168c06": "如來者。佛號也。本覺名如始覺名來。本始不二。故",
    "X25n0483_001:0168c07": "稱如來矣。菩薩者。修行人通稱之也。菩薩。梵語菩",
    "X25n0483_001:0168c08": "提薩埵。今略其文。而言菩薩。此云覺有情也。覺性",
    "X25n0483_001:0168c09": "中若有情妄。即名眾生。覺無情妄。即名為佛。故有",
    "X25n0483_001:0168c10": "情即是眾生也。惟有如來慈悲愍念眾生。善能守",
    "X25n0483_001:0168c11": "護。有大智慧。一乘心法。囑付諸菩薩。",
    "X25n0483_001:0168c12": "世尊。善男子．善女人。發阿耨(音奴入聲)多羅三藐(音渺)三菩",
    "X25n0483_001:0168c13": "提心。云何應住。云何降伏其心。",
    "X25n0483_001:0168c14": "阿耨多羅三藐三菩提者。梵語也。此云無上甚深",
    "X25n0483_001:0168c15": "正等正覺。此即人之圓覺妙心也。若人發此正覺",
    "X25n0483_001:0168c16": "之心。當依何住何能降此塵妄之心矣。",
    "X25n0483_001:0168c17": "佛言。善哉。善哉。須菩提。如汝所說。如來善護念諸菩",
    "X25n0483_001:0168c18": "薩。善付囑諸菩薩。汝今諦聽。當為汝說。",
    "X25n0483_001:0168c19": "善哉善哉者。嘆美之辭也。言須菩提善能問此菩",
    "X25n0483_001:0168c20": "提妙心也。諦者審也。",
    "X25n0483_001:0168c21": "善男子．善女人。發阿耨(音奴入聲)多羅三藐(音渺)三菩提心。",
    "X25n0483_001:0168c22": "應如是住。如是降伏其心。唯然。世尊。願樂(音要)欲聞。",
    "X25n0483_001:0168c23": "應者。當也。如是者。當理即如。無非即是。此言欲發",
    "X25n0483_001:0168c24": "菩提妙淨真心。當向菩提心中而住。如此方能降",
    "X25n0483_001:0169a01": "伏塵妄之心。唯者。諾也。然者。是也。須菩提聞佛說",
    "X25n0483_001:0169a02": "此。真能降妄。默契無疑。唯此應之速也。稱尊領教。",
    "X25n0483_001:0169a03": "願樂欲聞。樂者。愛也。",
    "X25n0483_001:0169a04": "○大乘正宗分第三",
    "X25n0483_001:0169a05": "佛告須菩提。諸菩薩摩訶薩應如是降伏其心。所有",
    "X25n0483_001:0169a06": "一切眾生之類。",
    "X25n0483_001:0169a07": "摩訶者。梵語。此云是大也。摩訶薩者即大菩薩也。",
    "X25n0483_001:0169a08": "一切眾生。一切者總標也。眾者。不一之稱。生者。生",
    "X25n0483_001:0169a09": "滅之義也。",
    "X25n0483_001:0169a10": "若卵生．若胎生．若濕生．若化生。若有色．若無色。若有",
    "X25n0483_001:0169a11": "想．若無想．若非有想若非無想。我皆令入無餘涅槃",
    "X25n0483_001:0169a12": "而滅度之。",
    "X25n0483_001:0169a13": "眾生。雖多不出九種十二類。涅槃體上本無眾生。",
    "X25n0483_001:0169a14": "按楞嚴經中。廼覺明為咎。應根塵識。業性發生。見",
    "X25n0483_001:0169a15": "明色發。明見想成。異見成憎。同想成愛。流愛為種。",
    "X25n0483_001:0169a16": "納想為胎。交遘發生。吸引同業。六種亂想。隨業感",
    "X25n0483_001:0169a17": "生。種種眾生。各有八萬四千。充塞其類也。若卵生",
    "X25n0483_001:0169a18": "者。卵惟想生。合氣成卵。識想飛沉。故有魚鳥之類",
    "X25n0483_001:0169a19": "也。若胎生者。胎因情有。合精成胎。慾想竪橫。故感",
    "X25n0483_001:0169a20": "人畜之類也。若濕生者。濕以合感。合愛為濕。和煖",
    "X25n0483_001:0169a21": "發生。所趣無定。翻覆亂想。故感蠢蝡之類也。若化",
    "X25n0483_001:0169a22": "生者。化以離應。意欲飛騰。趣新亂想。無而忽有。故",
    "X25n0483_001:0169a23": "有轉蛻飛行之類也。若有色者。但事日月星辰。堅",
    "X25n0483_001:0169a24": "執留礙。其心亂想。結成精耀。休咎精明。其類充塞。",
    "X25n0483_001:0169b01": "若無色者。厭有著空。滅身歸無。惑業昏重。識附陰",
    "X25n0483_001:0169b02": "隱。體合空昧。空散銷沉。其類充塞。若有想者。虗妄",
    "X25n0483_001:0169b03": "失真。邪著影像。無有實色。託識罔象。潛結貌狀。神",
    "X25n0483_001:0169b04": "鬼精靈。其類充滿。若無想者。不了諦理。固守愚痴。",
    "X25n0483_001:0169b05": "習定灰疑。思專枯槁。精神化為土木金石。其類充",
    "X25n0483_001:0169b06": "塞。若非有想者。誣罔取他。納為己有。忘本蒸甞。認",
    "X25n0483_001:0169b07": "彼宗嗣。異質相成。其類充塞。若非無想者。怨害相",
    "X25n0483_001:0169b08": "酧。傷殺相反。生理恠誕。棄絕倫義。如土梟附塊。為",
    "X25n0483_001:0169b09": "兒子。成父母。皆遭其食。其類充塞。此說九種十二",
    "X25n0483_001:0169b10": "類眾生。皆未悟明涅槃。妙心迷陷。情欲積妄。發生",
    "X25n0483_001:0169b11": "妄隨輪轉。誰不知此眾生。心體本即涅槃。若一念",
    "X25n0483_001:0169b12": "回光悟明。無生之理。斷除情妄。即證入無餘涅槃。",
    "X25n0483_001:0169b13": "而自滅度之矣。涅槃者。乃無生滅之心是也。眾生",
    "X25n0483_001:0169b14": "分上。無欠無餘矣。有餘者。習氣未盡。無餘者。能所",
    "X25n0483_001:0169b15": "俱消也。",
    "X25n0483_001:0169b16": "如是滅度無量無數無邊眾生。實無眾生得滅度者。",
    "X25n0483_001:0169b17": "何以故。須菩提。若菩薩有我相．人相．眾生相．壽者相。",
    "X25n0483_001:0169b18": "即非菩薩。",
    "X25n0483_001:0169b19": "四相者。識心未了。即有我相。迷己認他。即有人相。",
    "X25n0483_001:0169b20": "情妄未除。即眾生相。作後有念。即壽者相。菩薩心",
    "X25n0483_001:0169b21": "淨。諸法不生。實非有相。若四相去除。即非真菩薩",
    "X25n0483_001:0169b22": "矣。",
    "X25n0483_001:0169b23": "○妙行無住分第四",
    "X25n0483_001:0169b24": "復次。須菩提。菩薩於法。應無所住。行於布施。所謂不",
    "X25n0483_001:0169c01": "住色布施。不住聲香味觸法布施。須菩提。菩薩應如",
    "X25n0483_001:0169c02": "是布施。不住於相。",
    "X25n0483_001:0169c03": "復次者。重舉也。心有住著。即名慳貪心。無住著。即",
    "X25n0483_001:0169c04": "名布施。法乃塵妄之名。布施解脫之義法。本無住",
    "X25n0483_001:0169c05": "所。生滅隨緣。言菩薩勿著於心。當行布施也。六塵",
    "X25n0483_001:0169c06": "者。在眼曰色。在耳曰聲。在鼻曰香。在舌曰味。在身",
    "X25n0483_001:0169c07": "曰觸。在意曰法。今此六塵之相。若生染著。即為慳",
    "X25n0483_001:0169c08": "貪。若無住著。即名布施矣。",
    "X25n0483_001:0169c09": "何以故。若菩薩不住相布施。其福德不可思量。",
    "X25n0483_001:0169c10": "不住相布施者。菩薩覺心清淨。知法本空。雖有萬",
    "X25n0483_001:0169c11": "行利益眾生。無有一毫著福之念。淨心無染。其福",
    "X25n0483_001:0169c12": "莫量也。",
    "X25n0483_001:0169c13": "須菩提。於意云何。東方虗空可思量不(音否)不(音弗)也。世",
    "X25n0483_001:0169c14": "尊。須菩提。南西北方四維上下虗空可思量不(音否)不",
    "X25n0483_001:0169c15": "(音弗)也。世尊。須菩提。菩薩無住相布施。福德亦復如是",
    "X25n0483_001:0169c16": "不可思量。須菩提。菩薩但應如所教住。",
    "X25n0483_001:0169c17": "東南西北為四方四維。即四隅也。以四方四維上",
    "X25n0483_001:0169c18": "下總謂十方矣。虗空本無方所。何有十方。佛言。十",
    "X25n0483_001:0169c19": "方者。顯此虗空大之無極矣。今謂菩薩無住相布",
    "X25n0483_001:0169c20": "施。言福德亦如此之大者。而心包太虗。則福性亦",
    "X25n0483_001:0169c21": "同太虗之大也。是故佛告菩薩。不當住法住相。但",
    "X25n0483_001:0169c22": "當心無所住處而住。若心無所住。是名真住矣。",
    "X25n0483_001:0169c23": "○如理實見分第五",
    "X25n0483_001:0169c24": "須菩提。於意云何。可以身相見如來不(音否)不(音弗)也。世",
    "X25n0483_001:0170a01": "尊。不可以身相得見如來。何以故。如來所說身相。即",
    "X25n0483_001:0170a02": "非身相。",
    "X25n0483_001:0170a03": "如來者。即真如性也。是諸佛法身。乃眾生本體也。",
    "X25n0483_001:0170a04": "身相者。是色身幻相也。言不可以執幻相得見真",
    "X25n0483_001:0170a05": "如妙心也。相本漚幻。故佛言。身相即非身相也。",
    "X25n0483_001:0170a06": "佛告須菩提。凡所有相。皆是虛妄。若見諸相非相。即",
    "X25n0483_001:0170a07": "見如來。",
    "X25n0483_001:0170a08": "若見諸相非相者。心不起分別見相之念也。若見",
    "X25n0483_001:0170a09": "相著相。即背真理見相非相。即見如來矣。",
    "X25n0483_001:0170a10": "○正信希有分第六",
    "X25n0483_001:0170a11": "須菩提白佛言。世尊。頗有眾生。得聞如是言說章句。",
    "X25n0483_001:0170a12": "生實信不。佛告須菩提。莫作是說。如來滅後。後五百",
    "X25n0483_001:0170a13": "歲。有持戒修福者。於此章句能生信心。以此為實。當",
    "X25n0483_001:0170a14": "知是人不於一佛二佛三四五佛而種善根。已於無",
    "X25n0483_001:0170a15": "量千萬佛所種諸善根。",
    "X25n0483_001:0170a16": "實信者。實諦之階梯也。信則所言之理順。順則師",
    "X25n0483_001:0170a17": "資之道成。蓋須菩提疑此如來言說般若無相章",
    "X25n0483_001:0170a18": "句。眾生難信。故作是問。而佛恐阻眾生實信之心。",
    "X25n0483_001:0170a19": "且告之莫作是說矣。持戒者諸惡莫作。修福者。眾",
    "X25n0483_001:0170a20": "善奉行。倘佛滅度之後。若人聞此般若章句。信為",
    "X25n0483_001:0170a21": "實有者。則知此人。不但於三五佛前種諸善根。特",
    "X25n0483_001:0170a22": "於無量劫中。承事諸佛種善根矣。",
    "X25n0483_001:0170a23": "聞是章句。乃至一念生淨信者。須菩提。如來悉知悉",
    "X25n0483_001:0170a24": "見。是諸眾生得如是無量福德。何以故。是諸眾生無",
    "X25n0483_001:0170b01": "復我相．人相．眾生相．壽者相無法相。亦無非法相。",
    "X25n0483_001:0170b02": "淨信者。淨者淨而無染信者。信而無疑。若人聞是",
    "X25n0483_001:0170b03": "章句。生一念淨信者。悉知此人心空。四相諸法自",
    "X25n0483_001:0170b04": "淨矣。無法相者。為無見所執也。亦無非法相者。為",
    "X25n0483_001:0170b05": "有見所執也。是以法相本無因執故有。若能信心",
    "X25n0483_001:0170b06": "清淨。則眾生垢淨如此。即得福無量矣。",
    "X25n0483_001:0170b07": "何以故。是諸眾生若心取相。即為著我人眾生壽者。",
    "X25n0483_001:0170b08": "若取法相。即著我人眾生壽者。何以故。若取非法相。",
    "X25n0483_001:0170b09": "即著我人眾生壽者。是故不應取法。不應取非法。以",
    "X25n0483_001:0170b10": "是義故。",
    "X25n0483_001:0170b11": "心本無相。若覔心取相者。即著四相。若法與非法",
    "X25n0483_001:0170b12": "悉屬妄緣。俱無實相。若取而求之。亦染四相。是故",
    "X25n0483_001:0170b13": "諸法體空。不當取著。故如來說不取相者。以是義",
    "X25n0483_001:0170b14": "故。",
    "X25n0483_001:0170b15": "如來常說。汝等比(音必)丘。知我說法。如筏(音伐)喻者。法尚",
    "X25n0483_001:0170b16": "應捨。何況非法。",
    "X25n0483_001:0170b17": "佛說。一切法度我。一切心我無。一切心何用。一切",
    "X25n0483_001:0170b18": "法是以如來說法。如舡筏者。能度此岸人於彼岸",
    "X25n0483_001:0170b19": "矣。蓋人四相空塵。心淨正法。當捨何況非法。正謂",
    "X25n0483_001:0170b20": "渡河當用筏到岸不須舟矣。",
    "X25n0483_001:0170b21": "○無得無說分第七",
    "X25n0483_001:0170b22": "須菩提。於意云何。如來得阿耨(音奴入聲)多羅三藐三菩",
    "X25n0483_001:0170b23": "提耶。如來有所說法耶。須菩提言。如我解佛所說義。",
    "X25n0483_001:0170b24": "無有定法名阿耨(音奴入聲)多羅三藐(音渺)三菩提。亦無有",
    "X25n0483_001:0170c01": "定法。如來可說。",
    "X25n0483_001:0170c02": "如來妙心。無有決定之法。即名菩提。亦無有定法",
    "X25n0483_001:0170c03": "可說也。如鏡本無定像。隨形自現。法本無定體。隨",
    "X25n0483_001:0170c04": "緣自生。道經云。空即是空。空無定空。色即是色。色",
    "X25n0483_001:0170c05": "無定色是也。",
    "X25n0483_001:0170c06": "何以故。如來所說法。皆不可取．不可說．非法．非非法。",
    "X25n0483_001:0170c07": "所以者何。一切賢聖。皆以無為法而有差別。",
    "X25n0483_001:0170c08": "無為體上。實無法可得可說矣。今經言非法非非",
    "X25n0483_001:0170c09": "法者。此法說有亦非有。說無亦非無。非法者。心本",
    "X25n0483_001:0170c10": "是無。非非法者。應緣而有。理惟一心。事收萬法矣。",
    "X25n0483_001:0170c11": "所以者何。言理無濶峽。見有淺深。此無為體上。或",
    "X25n0483_001:0170c12": "有得皮得骨得髓者。聖賢之位。隨德稱尊。見深行",
    "X25n0483_001:0170c13": "廣。位重名高。三乘賢聖於此無為體上證悟。各有",
    "X25n0483_001:0170c14": "淺深之殊。",
    "X25n0483_001:0170c15": "○依法出生分第八",
    "X25n0483_001:0170c16": "須菩提。於意云何。若人滿三千大千世界七寶以用",
    "X25n0483_001:0170c17": "布施。是人所得福德。寧為多不(音否)。",
    "X25n0483_001:0170c18": "三千世界者。日月運行一須彌山。照四部洲中為",
    "X25n0483_001:0170c19": "一小世界。以一千小世界為一小千世界。以一千",
    "X25n0483_001:0170c20": "小千世界為一中千世界。以一千中千世界為一",
    "X25n0483_001:0170c21": "大千世界。以一千大千一千中千一千大千總為",
    "X25n0483_001:0170c22": "三千大千世界也。七寶者。所謂金．銀．瑠璃．珊瑚．瑪",
    "X25n0483_001:0170c23": "瑙．瑱珠．玻瓈是也。佛言盡三千世界七寶布施。言",
    "X25n0483_001:0170c24": "得福雖多。不如般若功德之大也。",
    "X25n0483_001:0171a01": "須菩提言。甚多。世尊。何以故。是福德即非福德性。是",
    "X25n0483_001:0171a02": "故如來說福德多。",
    "X25n0483_001:0171a03": "須菩提證無諍三昧。悟體性空。答福德甚多者。心",
    "X25n0483_001:0171a04": "順無諍。言非福德者。性悟真空也。福德性者。乃般",
    "X25n0483_001:0171a05": "若之慧也。性非福德。故如來說福德多矣。",
    "X25n0483_001:0171a06": "若復有人。於此經中受持。乃至四句偈等。為他人說。",
    "X25n0483_001:0171a07": "其福勝彼。何以故。須菩提。一切諸佛。及諸佛阿耨(音奴",
    "X25n0483_001:0171a08": "入聲)多羅三藐(音渺)三菩提法。皆從此經出。",
    "X25n0483_001:0171a09": "此經中乃至四句偈者。休言獨稱四句偈上有乃",
    "X25n0483_001:0171a10": "至二字下有等字也。或有一句二句乃至百千萬",
    "X25n0483_001:0171a11": "句。只此統說。何以獨稱四句偈耶。看經者可宜詳",
    "X25n0483_001:0171a12": "觀也。此言統說金剛般若經中之大義也。般若無",
    "X25n0483_001:0171a13": "相偈說無為。謂人心體本自無為。當依般若能證",
    "X25n0483_001:0171a14": "無為之果矣。若人於此經中能悟明真理。操心向",
    "X25n0483_001:0171a15": "道。更復為人解說此經之義。則是人其福勝前三",
    "X25n0483_001:0171a16": "千七寶布施福德也。唐玄宗云。三千七寶雖多。用",
    "X25n0483_001:0171a17": "盡還歸生滅。四句經文雖少。悟之直至菩提。所言",
    "X25n0483_001:0171a18": "諸佛及諸佛法。皆由此金剛般若而出者。惟此經",
    "X25n0483_001:0171a19": "之至要也。",
    "X25n0483_001:0171a20": "須菩提。所謂佛．法者。即非佛．法。",
    "X25n0483_001:0171a21": "佛法在心而不在教。故云。所謂佛法者即非真佛",
    "X25n0483_001:0171a22": "法也。",
    "X25n0483_001:0171a23": "○一相無相分第九",
    "X25n0483_001:0171a24": "須菩提。於意云何。須陀洹(音桓)能作是念。我得須陀洹",
    "X25n0483_001:0171b01": "果不(音否)須菩提言。不(音弗)也。世尊。何以故。須陀洹(音桓)名",
    "X25n0483_001:0171b02": "為入流。而為所入。不入色聲香味觸法。是名須陀洹。",
    "X25n0483_001:0171b03": "須陀洹．斯陀含．阿那含．阿羅漢。此四果者。乃凡夫",
    "X25n0483_001:0171b04": "流入聖位之階級也。若人心當以無念為宗．無著",
    "X25n0483_001:0171b05": "為用。佛恐人心存四果之念萌於其間。以障其道。",
    "X25n0483_001:0171b06": "故設此四果而問。須菩提皆以不也答之。復為辨",
    "X25n0483_001:0171b07": "論。若以事言之。則有果有相。若以理言之。則非果",
    "X25n0483_001:0171b08": "非相。斷三結。得須陀洹果。不墮三惡。人天七返。永",
    "X25n0483_001:0171b09": "斷諸苦。入於涅槃。名為入流者。心不入六塵之境。",
    "X25n0483_001:0171b10": "初流入聖地。是名須陀洹也。",
    "X25n0483_001:0171b11": "須菩提。於意云何。斯陀含能作是念。我得斯陀含果",
    "X25n0483_001:0171b12": "不(音否)須菩提言。不(音弗)也。世尊。何以故。斯陀含名一往",
    "X25n0483_001:0171b13": "來。而實無往來。是名斯陀含。",
    "X25n0483_001:0171b14": "斷三結。薄貪嗔痴。得斯陀含果。永斷諸苦。樂證無",
    "X25n0483_001:0171b15": "為。名一往來者。一反生天上。一反生人間。便得涅",
    "X25n0483_001:0171b16": "槃。雖名往來而實無往來。是名斯陀含也。",
    "X25n0483_001:0171b17": "須菩提。於意云何。阿那含能作是念。我得阿那含果",
    "X25n0483_001:0171b18": "不(音否)須菩提言。不(音弗)也。世尊。何以故。阿那含名為不",
    "X25n0483_001:0171b19": "來。而實無不來。是名阿那含。",
    "X25n0483_001:0171b20": "斷下五結。得阿那含果。見思惑斷永脫苦輪。入於",
    "X25n0483_001:0171b21": "涅槃。名為不來者。不來欲界受生也。而實無不來",
    "X25n0483_001:0171b22": "者。心無所得而不著不來之相也。",
    "X25n0483_001:0171b23": "須菩提。於意云何。阿羅漢能作是念。我得阿羅漢道",
    "X25n0483_001:0171b24": "不(音否)須菩提言。不(音弗)也。世尊。何以故。實無有法名阿",
    "X25n0483_001:0171c01": "羅漢。世尊。若阿羅漢作是念。我得阿羅漢道。即為著",
    "X25n0483_001:0171c02": "我人眾生壽者。",
    "X25n0483_001:0171c03": "阿羅漢果者。永斷貪欲．瞋恚．愚痴．無餘煩惱．生滅。",
    "X25n0483_001:0171c04": "以盡淨行。以立於法無染。不來三界受生矣。阿羅",
    "X25n0483_001:0171c05": "漢者。悟諸法空。若作得道之念。有所得心未除。即",
    "X25n0483_001:0171c06": "著四相矣。",
    "X25n0483_001:0171c07": "世尊。佛說我得無諍三昧。人中最為第一。是第一離",
    "X25n0483_001:0171c08": "欲阿羅漢。世尊。我不作是念。我是離欲阿羅漢。世尊。",
    "X25n0483_001:0171c09": "我若作是念。我得阿羅漢道。世尊即不說須菩提是",
    "X25n0483_001:0171c10": "樂阿蘭那行者。以須菩提實無所行。而名須菩提是",
    "X25n0483_001:0171c11": "樂阿蘭那行。",
    "X25n0483_001:0171c12": "無諍者。隨順無違也。三昧。梵語。此云正受。心不受",
    "X25n0483_001:0171c13": "一法是也。阿蘭那者。梵語。此云即無諍也。須菩提",
    "X25n0483_001:0171c14": "離三界。欲證四果法得無諍三昧。體悟真空。乃人",
    "X25n0483_001:0171c15": "中最為第一者。雖然證此四果位。而心不作是念。",
    "X25n0483_001:0171c16": "若心作此證果之念。則與道相違。佛即不說須菩",
    "X25n0483_001:0171c17": "提是行無諍之行也。實無所行者。悟心無得。雖云",
    "X25n0483_001:0171c18": "無諍之行。亦是虗名耳。",
    "X25n0483_001:0171c19": "○莊嚴淨土分第十",
    "X25n0483_001:0171c20": "佛告須菩提。於意云何。如來昔在然燈佛所。於法有",
    "X25n0483_001:0171c21": "所得不。不也。世尊。如來在然燈佛所。於法實無所得。",
    "X25n0483_001:0171c22": "如來者。佛自稱也。然燈佛者。即是釋迦牟尼佛之",
    "X25n0483_001:0171c23": "師也。法由心悟。豈從外得以心印。心是名為得也。",
    "X25n0483_001:0171c24": "須菩提。於意云何。菩薩莊嚴佛土(音度)不(音否)不(音弗)也。世",
    "X25n0483_001:0172a01": "尊。何以故。莊嚴佛土(音度)者。即非莊嚴。是名莊嚴。",
    "X25n0483_001:0172a02": "菩薩莊嚴者。菩薩六度萬行以為莊嚴。佛土者。心",
    "X25n0483_001:0172a03": "土也。真如妙心。廼諸佛之淨土。是眾生之覺源也。",
    "X25n0483_001:0172a04": "但了法空淨。即真莊嚴。維摩經云。隨其心淨。則佛",
    "X25n0483_001:0172a05": "土淨。蓋此心淨。便是莊嚴也。若著相施為。即非莊",
    "X25n0483_001:0172a06": "嚴。名莊嚴矣。",
    "X25n0483_001:0172a07": "是故須菩提。諸菩薩摩訶薩應如是生清淨心。不應",
    "X25n0483_001:0172a08": "住色生心。不應住聲香味觸法生心。應無所住而生",
    "X25n0483_001:0172a09": "其心。",
    "X25n0483_001:0172a10": "佛土既以心淨為莊嚴。則菩薩當生無染淨心。不",
    "X25n0483_001:0172a11": "當生六塵妄想之心矣。而者下接上之辭也。應無",
    "X25n0483_001:0172a12": "所住而生其心者。若心無染而清淨。真心自生也。",
    "X25n0483_001:0172a13": "譬如天平盤中無物。其針自正矣。",
    "X25n0483_001:0172a14": "須菩提。譬如有人。身如須彌山王。於意云何。是身為",
    "X25n0483_001:0172a15": "大不(音否)須菩提言。甚大。世尊。何以故。佛說非身。是名",
    "X25n0483_001:0172a16": "大身。",
    "X25n0483_001:0172a17": "王者眾所尊也。須彌山者。上至忉利天。下極崑崙",
    "X25n0483_001:0172a18": "際。乃娑婆世界之主山也。大之莫及矣。佛引此譬",
    "X25n0483_001:0172a19": "喻。尚有人身如須彌山之大。可為大否。須菩提遵",
    "X25n0483_001:0172a20": "順無違。答言。甚大。須彌雖大。不滿虗空。法身之大。",
    "X25n0483_001:0172a21": "含納大虗。故楞嚴云。虗空生汝心內。由如片雲點",
    "X25n0483_001:0172a22": "太清裏。況世界生於虗空之內。須彌亦住世界之",
    "X25n0483_001:0172a23": "中。豈得為大也。故法身無相。誠為大也。須彌有相。",
    "X25n0483_001:0172a24": "不足為大矣。是故佛說非身是名大身也。",
    "X25n0483_001:0172b01": "○無為福勝分第十一",
    "X25n0483_001:0172b02": "須菩提。如恒河中所有沙數。如是沙等恒河。於意云",
    "X25n0483_001:0172b03": "何。是諸恒河沙寧為多不(音否)須菩提言。甚多。世尊。但",
    "X25n0483_001:0172b04": "諸恒河尚多無數。何況其沙。",
    "X25n0483_001:0172b05": "恒河者。舍衛國城外有河名恒河也。佛常指河中",
    "X25n0483_001:0172b06": "沙為喻。言恒河中有此無量數之沙。亦有無量數",
    "X25n0483_001:0172b07": "之恒河勝過此沙之多。是諸恒河中之沙。此言多",
    "X25n0483_001:0172b08": "之甚矣。",
    "X25n0483_001:0172b09": "須菩提。我今實言告汝。若有善男子．善女人。以七寶",
    "X25n0483_001:0172b10": "滿爾所恒河沙數三千大千世界。以用布施。得福多",
    "X25n0483_001:0172b11": "不(音否)須菩提言。甚多。世尊。佛告須菩提。若善男子．善",
    "X25n0483_001:0172b12": "女人。於此經中。乃至受持四句偈等。為他人說。而此",
    "X25n0483_001:0172b13": "福德勝前福德。",
    "X25n0483_001:0172b14": "恒沙七寶布施。福報無過人天。若人於此經中究",
    "X25n0483_001:0172b15": "明至理。必證菩提之果矣。",
    "X25n0483_001:0172b16": "○尊重正教分第十二",
    "X25n0483_001:0172b17": "復次。須菩提。隨說是經。乃至四句偈等。當知此處。一",
    "X25n0483_001:0172b18": "切世間．天．人．阿修羅。皆應供養。如佛塔廟。",
    "X25n0483_001:0172b19": "隨說者。隨處與人說經之所也。塔者。貯佛舍利之",
    "X25n0483_001:0172b20": "塔廟者。立佛聖相之廟也。故有人天修羅而此供",
    "X25n0483_001:0172b21": "養。今當知此說經之處。一切人道天道修羅道。皆",
    "X25n0483_001:0172b22": "以香華幡蓋以為供養。勝若佛之塔廟者。何也。為",
    "X25n0483_001:0172b23": "一切諸佛及諸佛阿耨多羅三藐三菩提法。皆從",
    "X25n0483_001:0172b24": "此經出也。是故人天如此恭敬矣。",
    "X25n0483_001:0172c01": "何況有人盡能受持讀誦。須菩提。當知是人成就最",
    "X25n0483_001:0172c02": "上第一希有之法。若是經典所在之處。即為有佛。若",
    "X25n0483_001:0172c03": "尊重弟子。",
    "X25n0483_001:0172c04": "若人明此般若妙義。即知心能作佛如此受持。則",
    "X25n0483_001:0172c05": "是成就第一希有之法也。一切諸佛皆依般若而",
    "X25n0483_001:0172c06": "證。故云此經在處。即為有佛也。是人若能恭敬此",
    "X25n0483_001:0172c07": "經。即為尊重弟子也。",
    "X25n0483_001:0172c08": "○如法受持分第十三",
    "X25n0483_001:0172c09": "爾時。須菩提白佛言。世尊。當何名此經。我等云何奉",
    "X25n0483_001:0172c10": "持。佛告須菩提。是經名為金剛般若波羅蜜。以是名",
    "X25n0483_001:0172c11": "字。汝當奉持。",
    "X25n0483_001:0172c12": "金剛是喻般若。是法般若。波羅蜜。是梵語。此云智",
    "X25n0483_001:0172c13": "慧到彼岸也。出前經題。註訖耳。以是名字者。此經",
    "X25n0483_001:0172c14": "乃般若之名。非真般若之體。故說名字也。汝當奉",
    "X25n0483_001:0172c15": "持者。當依義奉行持教流通也。",
    "X25n0483_001:0172c16": "所以者何。須菩提。佛說般若波羅蜜。即非般若波羅",
    "X25n0483_001:0172c17": "蜜。是名般若波羅蜜。",
    "X25n0483_001:0172c18": "但有言說皆無實義。般若無相。故佛說即非般若。",
    "X25n0483_001:0172c19": "是名般若也。",
    "X25n0483_001:0172c20": "須菩提。於意云何。如來有所說法不。須菩提白佛言。",
    "X25n0483_001:0172c21": "世尊。如來無所說。",
    "X25n0483_001:0172c22": "如來說法。為利生故。真如體淨。實無法可說也。",
    "X25n0483_001:0172c23": "須菩提。於意云何。三千大千世界所有微塵是為多",
    "X25n0483_001:0172c24": "不(音否)須菩提言。甚多。世尊。須菩提。諸微塵。如來說非",
    "X25n0483_001:0173a01": "微塵。是名微塵。如來說。世界。非世界。是名世界。",
    "X25n0483_001:0173a02": "三千世界。不外乎心一切微塵。悉依於地。故世界",
    "X25n0483_001:0173a03": "者。隨眾生心業所感。而有眾生心淨。則世界淨。眾",
    "X25n0483_001:0173a04": "生心垢。則世界垢。悟法無體。即非微塵。悟相虗妄。",
    "X25n0483_001:0173a05": "則非世界。佛心空寂。觀此微塵不實。世界非堅。故",
    "X25n0483_001:0173a06": "說非有塵世。是名塵世也。",
    "X25n0483_001:0173a07": "須菩提。於意云何。可以三十二相見如來不(音否)不(音弗)",
    "X25n0483_001:0173a08": "也。世尊。不可以三十二相得見如來。何以故。如來說。",
    "X25n0483_001:0173a09": "三十二相。即是非相。是名三十二相。",
    "X25n0483_001:0173a10": "三十二相者。如來以三十二妙行感此報身妙相。",
    "X25n0483_001:0173a11": "淨如琉璃。內外明徹。雖則報身殊妙。亦是幻妄。終",
    "X25n0483_001:0173a12": "歸壞滅。故說非相。是名為相也。",
    "X25n0483_001:0173a13": "須菩提。若善男子．善女人。以恒河沙等身命布施。",
    "X25n0483_001:0173a14": "七寶布施。是利物濟貧。身命布施。乃了心立行。無",
    "X25n0483_001:0173a15": "非福報也。",
    "X25n0483_001:0173a16": "若復有人。於此經中。乃至四句偈等。為他人說。其福",
    "X25n0483_001:0173a17": "甚多。",
    "X25n0483_001:0173a18": "佛言。小則微塵。大則世界福報。則妙身立行。則布",
    "X25n0483_001:0173a19": "施如此塵世身行。四事盡屬虗幻無有實體。若人",
    "X25n0483_001:0173a20": "能持此一經。為人解說。則得福多矣。",
    "X25n0483_001:0173a21": "○離相寂滅分第十四",
    "X25n0483_001:0173a22": "爾時。須菩提聞說是經。深解義趣。涕淚悲泣。而白佛",
    "X25n0483_001:0173a23": "言。希有。世尊。佛說如是甚深經典。我從昔來所得慧",
    "X25n0483_001:0173a24": "眼。未曾得聞如是之經。",
    "X25n0483_001:0173b01": "須菩提。聞佛說塵世身行盡屬虗幻。深悟明此金",
    "X25n0483_001:0173b02": "剛般若之義。傷感悲泣。白言。世尊。我昔得緣空慧",
    "X25n0483_001:0173b03": "眼。如何契此經義之遲也。",
    "X25n0483_001:0173b04": "世尊。若復有人得聞是經。信心清淨。即生實相。當知",
    "X25n0483_001:0173b05": "是人。成就第一希有功德。",
    "X25n0483_001:0173b06": "實相者。真實無妄之相也。若人聞此經義。信心清",
    "X25n0483_001:0173b07": "淨。則實相自生。誠為第一希有之功德也。",
    "X25n0483_001:0173b08": "世尊。是實相者。即是非相。是故如來說名實相。",
    "X25n0483_001:0173b09": "實相無相托名為相。故說非相也。",
    "X25n0483_001:0173b10": "世尊。我今得聞如是經典。信解受持不足為難。若當",
    "X25n0483_001:0173b11": "來世。後五百歲。其有眾生。得聞是經。信解受持。是人",
    "X25n0483_001:0173b12": "即為第一希有。何以故。此人無我相．無人相．無眾生",
    "X25n0483_001:0173b13": "相．無壽者相。所以者何。我相即是非相。人相．眾生相．",
    "X25n0483_001:0173b14": "壽者相即是非相。何以故。離一切諸相。即名諸佛。",
    "X25n0483_001:0173b15": "須菩提言。聞經受持。不離者。心空即受持不難。來",
    "X25n0483_001:0173b16": "世眾生能空四相。持此經者。即為第一希有。有四",
    "X25n0483_001:0173b17": "相即忘殀之體。般若無相離相體淨。故名離相。即",
    "X25n0483_001:0173b18": "殀破相。盡是名諸佛。",
    "X25n0483_001:0173b19": "佛告須菩提。如是。如是。若復有人。能聞是經。不驚．不",
    "X25n0483_001:0173b20": "怖．不畏。當知是人甚為希有。",
    "X25n0483_001:0173b21": "如是如是者。佛許言之。理當理當也。若人聞此般",
    "X25n0483_001:0173b22": "若無相妙法。則無驚疑怖畏者。此人亦為希有也。",
    "X25n0483_001:0173b23": "何以故。須菩提。如來說。第一波羅蜜。即非第一波羅",
    "X25n0483_001:0173b24": "蜜。是名第一波羅蜜。",
    "X25n0483_001:0173c01": "第一波羅蜜者。非說布施波羅蜜為第一也。直說",
    "X25n0483_001:0173c02": "金剛般若波羅蜜矣。此般若能攝三乘．四果．六度",
    "X25n0483_001:0173c03": "萬行。凡諸善法。皆依般若之功也。非般若則不能",
    "X25n0483_001:0173c04": "立此行。非般若則不能證是果矣。是心經云。菩提",
    "X25n0483_001:0173c05": "薩埵依般若波羅蜜而得究竟涅槃。三世諸佛。依",
    "X25n0483_001:0173c06": "般若波羅蜜得證菩提正果。故此般若是無上呪。",
    "X25n0483_001:0173c07": "是無等等呪。如此佛稱般若為第一之波羅蜜也。",
    "X25n0483_001:0173c08": "即非第一波羅蜜。若屬言說。亦是名字中波羅蜜",
    "X25n0483_001:0173c09": "也。",
    "X25n0483_001:0173c10": "須菩提。忍辱波羅蜜。如來說非忍辱波羅蜜。是名忍",
    "X25n0483_001:0173c11": "辱波羅蜜。",
    "X25n0483_001:0173c12": "忍辱能降嗔怒。嗔怒能渾般若。古云。一念嗔心起。",
    "X25n0483_001:0173c13": "八萬障門開。若嗔怒既是不降。則般若真性不現。",
    "X25n0483_001:0173c14": "故佛設忍辱之權。方淨般若之體。故稱忍辱波羅",
    "X25n0483_001:0173c15": "蜜也。則忍辱亦無實體。其嗔既泯。其忍自消。故謂",
    "X25n0483_001:0173c16": "非忍辱也。",
    "X25n0483_001:0173c17": "何以故。須菩提。如我昔為歌利王割截身體。我於爾",
    "X25n0483_001:0173c18": "時。無我相．無人相．無眾生相．無壽者相。何以故。我於",
    "X25n0483_001:0173c19": "往昔節節支解時。若有我相．人相．眾生相．壽者相。應",
    "X25n0483_001:0173c20": "生嗔恨。須菩提。又念過去於五百世作忍辱仙人。於",
    "X25n0483_001:0173c21": "爾所世。無我相．無人相．無眾生相．無壽者相。",
    "X25n0483_001:0173c22": "歌者。好聲色。利者。貪財利。六祖云。此王好色。貪利。",
    "X25n0483_001:0173c23": "是無道之君也。人以一生為一世。佛在歌利王。五",
    "X25n0483_001:0173c24": "百世前因中修五百世忍辱波羅蜜矣。故四相不",
    "X25n0483_001:0174a01": "生。其心不忍而自忍也。",
    "X25n0483_001:0174a02": "是故須菩提。菩薩應離一切相。發阿耨(音奴入聲)多羅三",
    "X25n0483_001:0174a03": "藐(音渺)三菩提心。不應住色生心。不應住聲香味觸法",
    "X25n0483_001:0174a04": "生心。應生無所住心。若心有住。即為非住。",
    "X25n0483_001:0174a05": "佛言。欲發無上覺心者不當著諸幻相勿著六塵。",
    "X25n0483_001:0174a06": "妄心當生。無住真心。若心有法。住者即非真住。故",
    "X25n0483_001:0174a07": "肇師五論云。聖人之心住無所住。",
    "X25n0483_001:0174a08": "是故佛說。菩薩心不應住色布施。須菩提。菩薩為利",
    "X25n0483_001:0174a09": "益一切眾生。故應如是布施。",
    "X25n0483_001:0174a10": "住色布施者。言著相布施也。菩薩布施為利生也。",
    "X25n0483_001:0174a11": "故華嚴經云。不為自身求快樂。但為救護諸眾生",
    "X25n0483_001:0174a12": "是也。",
    "X25n0483_001:0174a13": "如來說。一切諸相。即是非相。又說。一切眾生。即非眾",
    "X25n0483_001:0174a14": "生。",
    "X25n0483_001:0174a15": "諸相是妄塵。眾生是妄識。俱無實體。故佛說諸相",
    "X25n0483_001:0174a16": "非相。眾生非生也。",
    "X25n0483_001:0174a17": "須菩提。如來是真語者．實語者．如語者．不誑語者．不",
    "X25n0483_001:0174a18": "異語者。",
    "X25n0483_001:0174a19": "真語不偽。實語不虗。如語理當不誑。語無妄不異。",
    "X25n0483_001:0174a20": "語始終為一。故聖人之語義語也。非比眾生欺誑",
    "X25n0483_001:0174a21": "之語也。",
    "X25n0483_001:0174a22": "須菩提。如來所得法。此法無實無虗。",
    "X25n0483_001:0174a23": "得法者。悟明心法也。此法無實無虗者。言實而無",
    "X25n0483_001:0174a24": "相可覩。言虗而應用無窮。此即空不空如來藏也。",
    "X25n0483_001:0174b01": "須菩提。若菩薩心住於法而行布施。如人入暗。即無",
    "X25n0483_001:0174b02": "所見。若菩薩心不住法而行布施。如人有目。日光明",
    "X25n0483_001:0174b03": "照。見種種色。",
    "X25n0483_001:0174b04": "妄法能翳真心。若菩薩住法布施。欲見如來法體。",
    "X25n0483_001:0174b05": "如人處於暗室。欲覩諸相。實不可得。若心不住法。",
    "X25n0483_001:0174b06": "而布施者。空體昭然。如人有目。一契心原如空。有",
    "X25n0483_001:0174b07": "日見種種色。瞭然在目矣。",
    "X25n0483_001:0174b08": "須菩提。當來之世。若有善男子．善女人。能於此經受",
    "X25n0483_001:0174b09": "持讀誦。即為如來以佛智慧。悉知是人。悉見是人。皆",
    "X25n0483_001:0174b10": "得成就無量無邊功德。",
    "X25n0483_001:0174b11": "當來世者。將來之世也。此金剛般若經者。佛之智",
    "X25n0483_001:0174b12": "慧。若人能持讀誦。解其實義者。則知斯人入佛知",
    "X25n0483_001:0174b13": "見。得佛知見。即為如來如此成就無量功德也。",
    "X25n0483_001:0174b14": "○持經功德分第十五",
    "X25n0483_001:0174b15": "須菩提。若有善男子．善女人。初日分以恒河沙等身",
    "X25n0483_001:0174b16": "布施。中日分復以恒河沙等身布施。後日分亦以恒",
    "X25n0483_001:0174b17": "河沙等身布施。如是無量百千萬億劫以身布施。若",
    "X25n0483_001:0174b18": "復有人。聞此經典。信心不逆。其福勝彼。何況書寫．受",
    "X25n0483_001:0174b19": "持．讀誦．為人解說。",
    "X25n0483_001:0174b20": "初日分者。蚤也。中日分者。午也。後日分者。晚也。恒",
    "X25n0483_001:0174b21": "沙等身布施者。言了却相。續塵沙妄念也。一日三",
    "X25n0483_001:0174b22": "時立此萬行。雖加三省之勤。經塵劫之修。若未能",
    "X25n0483_001:0174b23": "悟徹般若大義。其福縱廣。證道亦難也。若人聞此",
    "X25n0483_001:0174b24": "經義。信而不逆。其福勝彼。何況書持演讀。流通今",
    "X25n0483_001:0174c01": "古者哉。",
    "X25n0483_001:0174c02": "須菩提。以要言之。是經有不可思議．不可稱量．無邊",
    "X25n0483_001:0174c03": "功德。如來為發大乘者說。為發最上乘者說。",
    "X25n0483_001:0174c04": "要言者。簡要之言也。謂此經乃最上一乘之法。若",
    "X25n0483_001:0174c05": "人能契此經之義。直證無上正覺之道。故言此功",
    "X25n0483_001:0174c06": "德不可思議稱量也。乘者乘物之器也。大乘者。菩",
    "X25n0483_001:0174c07": "薩乘也。菩薩利生願重。如大車在途大船在海。凡",
    "X25n0483_001:0174c08": "遇有情。無不載度矣。最上乘者。佛乘也。言不可及",
    "X25n0483_001:0174c09": "也。三界萬類。但為有緣。悉載度之。佛恐人機小心",
    "X25n0483_001:0174c10": "生取著。聞此般若。無相之經。即生疑惑。故與上乘",
    "X25n0483_001:0174c11": "者說也。",
    "X25n0483_001:0174c12": "若有人能受持讀誦。廣為人說。如來悉知是人。悉見",
    "X25n0483_001:0174c13": "是人。皆得成就不可量．不可稱．無有邊．不可思議功",
    "X25n0483_001:0174c14": "德。如是人等。即為荷擔如來阿耨(音奴入聲)多羅三藐(音渺)",
    "X25n0483_001:0174c15": "三菩提。",
    "X25n0483_001:0174c16": "荷擔者。荷負如來正覺之法也。此金剛經者。乃佛",
    "X25n0483_001:0174c17": "之命脉。若人能持讀解義。廣為人說。即為荷負如",
    "X25n0483_001:0174c18": "來正法。言福之多矣。",
    "X25n0483_001:0174c19": "何以故。須菩提。若樂小法者。著我見．人見．眾生見．壽",
    "X25n0483_001:0174c20": "者見。即於此經。不能聽受讀誦．為人解說。",
    "X25n0483_001:0174c21": "小法者。小乘之法也。小乘之人著相求道。聞此般",
    "X25n0483_001:0174c22": "若非相。即生疑惑。不能受持流通也。故仲尼云。中",
    "X25n0483_001:0174c23": "人以下不可以語上也。",
    "X25n0483_001:0174c24": "須菩提。在在處處。若有此經。一切世間．天．人．阿修羅。",
    "X25n0483_001:0175a01": "所應供養。當知此處即為是塔。皆應恭敬。作禮圍遶。",
    "X25n0483_001:0175a02": "以諸華香而散其處。",
    "X25n0483_001:0175a03": "在在處處者。言有經在之處也。此說與十二會同。",
    "X25n0483_001:0175a04": "○能淨業障分第十六",
    "X25n0483_001:0175a05": "復次。須菩提。若有善男子．善女人。受持讀誦此經。若",
    "X25n0483_001:0175a06": "為人輕賤。是人先(去聲)世罪業。應墮惡道。以今世人輕",
    "X25n0483_001:0175a07": "賤故。先世罪業即為消滅。當得阿耨(音奴入聲)多羅三藐",
    "X25n0483_001:0175a08": "(音渺)三菩提。",
    "X25n0483_001:0175a09": "惡道者。即三惡道也。乃地獄餓鬼畜生是也。若人",
    "X25n0483_001:0175a10": "前生造此惡罪。當受此惡報。為持此經。以重報輕。",
    "X25n0483_001:0175a11": "免墮惡道。若能更悟明此義。當體全空。即惡果頓",
    "X25n0483_001:0175a12": "消。淨業立成也。正謂千年暗室。一燈破萬劫。[億音+(天*天)]尤",
    "X25n0483_001:0175a13": "半句消矣。",
    "X25n0483_001:0175a14": "須菩提。我念過去無量阿僧祗劫。於燃燈佛前。得值",
    "X25n0483_001:0175a15": "八百四千萬億那由他諸佛。悉皆供養承事。無空過",
    "X25n0483_001:0175a16": "者。若復有人。於後末世。能受持讀誦此經。所得功德。",
    "X25n0483_001:0175a17": "於我所供養諸佛功德。百分不及一。千萬億分．乃至",
    "X25n0483_001:0175a18": "算數譬喻所不能及。",
    "X25n0483_001:0175a19": "阿僧祗那由他。梵語。二者皆是數。此云即是無量",
    "X25n0483_001:0175a20": "數也。供佛是布施。承事是立行也。佛言。我在燃灯",
    "X25n0483_001:0175a21": "佛無量劫前。供養承事無量諸佛功德。與持經之",
    "X25n0483_001:0175a22": "人功德。千萬億分莫及其一。",
    "X25n0483_001:0175a23": "須菩提。若有善男子．善女人。於後末世。有受持讀誦",
    "X25n0483_001:0175a24": "此經。所得功德。我若具說者。或有人聞。心即狂亂。狐",
    "X25n0483_001:0175b01": "疑不信。",
    "X25n0483_001:0175b02": "末世者。末法之世也。此經中功德。佛不一一具說",
    "X25n0483_001:0175b03": "者。道大難信。恐人生疑。起謗經之罪。故不盡說也。",
    "X25n0483_001:0175b04": "須菩提。當知是經義不可思議。果報亦不可思議。",
    "X25n0483_001:0175b05": "言此般若妙義。菩提道果。其中功德。皆不可思議",
    "X25n0483_001:0175b06": "也。",
    "X25n0483_001:0175b07": "○究竟無我分第十七",
    "X25n0483_001:0175b08": "爾時。須菩提白佛言。世尊若善男子．善女人。發阿耨",
    "X25n0483_001:0175b09": "(音奴入聲)多羅三藐(音渺)三菩提心。云何應住。云何降伏其",
    "X25n0483_001:0175b10": "心。佛告須菩提若善男子．善女人。發阿耨(音奴入聲)多羅",
    "X25n0483_001:0175b11": "三藐(音渺)三菩提心者。當生如是心。我應滅度一切眾",
    "X25n0483_001:0175b12": "生。滅度一切眾生已。而無有一眾生實滅度者。",
    "X25n0483_001:0175b13": "如是心者。即此無分別心是也。須菩提問。發菩提",
    "X25n0483_001:0175b14": "心者。與前二會同意。佛告滅度眾生者。與三會同",
    "X25n0483_001:0175b15": "意。不必重註也。",
    "X25n0483_001:0175b16": "何以故。若菩薩有我相．人相．眾生相．壽者相。即非菩",
    "X25n0483_001:0175b17": "薩。所以者何。須菩提。實無有法發阿耨(音奴入聲)多羅三",
    "X25n0483_001:0175b18": "藐(音渺)三菩提者。",
    "X25n0483_001:0175b19": "若心萌四相。即非菩薩。心無一法。即契菩提。",
    "X25n0483_001:0175b20": "須菩提。於意云何。如來於然燈佛所有法得阿耨(音奴",
    "X25n0483_001:0175b21": "入聲)多羅三藐(音渺)三菩提不(音否)不(音弗)也。世尊如我解佛",
    "X25n0483_001:0175b22": "所說義佛於燃燈佛所無有法得阿耨多羅三藐三",
    "X25n0483_001:0175b23": "菩提。",
    "X25n0483_001:0175b24": "無法可得言心中實無所得也故云心無一法即",
    "X25n0483_001:0175c01": "如來是則名如觀自在也。",
    "X25n0483_001:0175c02": "佛言如是如是須菩提實無有法如來得阿耨多羅",
    "X25n0483_001:0175c03": "三藐三菩提。須菩提若有法如來得阿耨(音奴入聲)多羅",
    "X25n0483_001:0175c04": "三藐(音渺)三菩提者。燃燈佛即不與我授記。汝於來世。",
    "X25n0483_001:0175c05": "當得作佛。號釋迦牟尼。",
    "X25n0483_001:0175c06": "如是如是者。佛許言之理當。佛者。覺也。然燈者。名",
    "X25n0483_001:0175c07": "也。覺心無染。名之為佛。若心有法。則背覺合塵。違",
    "X25n0483_001:0175c08": "佛真體。即不授記耳。梵語釋迦。此云能仁。梵語牟",
    "X25n0483_001:0175c09": "尼。此云寂默。能仁者。於情不染。寂默者。於法不生。",
    "X25n0483_001:0175c10": "以實無有法得阿耨(音奴入聲)多羅三藐(音渺)三菩提。是故",
    "X25n0483_001:0175c11": "燃燈佛與我授記。作是言。汝於來世。當得作佛。號釋",
    "X25n0483_001:0175c12": "迦牟尼。何以故。如來者。即諸法如義。",
    "X25n0483_001:0175c13": "實無有法。二佛體同。如鏡照鏡。似空合空。如此即",
    "X25n0483_001:0175c14": "授記矣。古云。祖祖心空。佛佛道同。諸法者。塵妄之",
    "X25n0483_001:0175c15": "法也。義者。法之儀則也。如來覺體本空。不立諸法。",
    "X25n0483_001:0175c16": "不礙諸法。淨如明鏡。能應物現形。譬鏡本無相。相",
    "X25n0483_001:0175c17": "由鏡現。心本無法。法從心顯。故此如來之心。諸法",
    "X25n0483_001:0175c18": "如義也。",
    "X25n0483_001:0175c19": "若有人言。如來得阿耨(音奴入聲)多羅三藐(音渺)三菩提。須",
    "X25n0483_001:0175c20": "菩提。實無有法。佛得阿耨多羅三藐三菩提。",
    "X25n0483_001:0175c21": "佛言。我菩提妙心者。實從無法中得也。故楞嚴經",
    "X25n0483_001:0175c22": "云。菩提心生。生滅心滅。",
    "X25n0483_001:0175c23": "須菩提。如來所得阿耨(音奴入聲)多羅三藐(音渺)三菩提。於",
    "X25n0483_001:0175c24": "是中無實無虗。",
    "X25n0483_001:0176a01": "無實者。色即是空。無虗者。空即是色。此菩提妙體。",
    "X25n0483_001:0176a02": "莫惻其方。莫窮其際。言實亦非實。言虗亦不虗。",
    "X25n0483_001:0176a03": "是故如來說。一切法皆是佛法。",
    "X25n0483_001:0176a04": "法外無心。心外無法。故云皆是佛法也。",
    "X25n0483_001:0176a05": "須菩提。所言一切法者。即非一切法。是故名一切法。",
    "X25n0483_001:0176a06": "法本無實。但是虗名。",
    "X25n0483_001:0176a07": "須菩提。譬如人身長大。須菩提言。世尊。如來說。人身",
    "X25n0483_001:0176a08": "長大。即為非大身。是名大身。",
    "X25n0483_001:0176a09": "與前十會同意。",
    "X25n0483_001:0176a10": "須菩提。菩薩亦如是。若作是言。我當滅度無量眾生。",
    "X25n0483_001:0176a11": "即不名菩薩。",
    "X25n0483_001:0176a12": "菩薩者。乃覺有情也。眾生者。即情識也。若情見未",
    "X25n0483_001:0176a13": "盡。即非菩薩。",
    "X25n0483_001:0176a14": "何以故。須菩提實無有法名為菩薩。是故佛說。一切",
    "X25n0483_001:0176a15": "法無我．無人．無眾生．無壽者。",
    "X25n0483_001:0176a16": "真心本寂。諸法本空。故佛說言凡一切諸法。皆無",
    "X25n0483_001:0176a17": "人．我．眾生．壽者之念。是人妄執四相也。謂菩薩若",
    "X25n0483_001:0176a18": "能空諸法相。是真菩薩。此章承上繳下之義也。",
    "X25n0483_001:0176a19": "須菩提。若菩薩作是言。我當莊嚴佛土。是不名菩薩。",
    "X25n0483_001:0176a20": "何以故。如來說。莊嚴佛土者。即非莊嚴。是名莊嚴。",
    "X25n0483_001:0176a21": "若莊嚴佛土。著相迷心。則不名菩薩。佛土在心而",
    "X25n0483_001:0176a22": "不在相。何假莊嚴。既著其相。即非莊嚴矣。",
    "X25n0483_001:0176a23": "須菩提。若菩薩通達無我．法者。如來說名真是菩薩。",
    "X25n0483_001:0176a24": "無我則識空。無法則情盡。若人通達情識無體。是",
    "X25n0483_001:0176b01": "名真菩薩。",
    "X25n0483_001:0176b02": "○一體同觀分第十八",
    "X25n0483_001:0176b03": "須菩提。於意云何。如來有肉眼不(音否)如是。世尊。如來",
    "X25n0483_001:0176b04": "有肉眼。須菩提。於意云何。如來有天眼不(音否)如是。世",
    "X25n0483_001:0176b05": "尊。如來有天眼。須菩提。於意云何。如來有慧眼不(音否)",
    "X25n0483_001:0176b06": "如是。世尊。如來有慧眼。須菩提。於意云何。如來有法",
    "X25n0483_001:0176b07": "眼不(音否)如是。世尊。如來有法眼。須菩提。於意云何。如",
    "X25n0483_001:0176b08": "來有佛眼不(音否)如是。世尊。如來有佛眼。",
    "X25n0483_001:0176b09": "眼雖分五。心惟是一。見有通塞。知無間斷。顏居士",
    "X25n0483_001:0176b10": "云。肉眼見諸色相。天眼普照大千。慧眼智燭常明。",
    "X25n0483_001:0176b11": "法眼了諸法空。佛眼自性常明。融通無閡。傅頌曰。",
    "X25n0483_001:0176b12": "天眼通非閡。肉眼閡非通。法眼唯觀俗。慧眼直緣",
    "X25n0483_001:0176b13": "空。佛眼如千日照。異體還同圓。明法界內。無處不",
    "X25n0483_001:0176b14": "含容。",
    "X25n0483_001:0176b15": "須菩提。於意云何。如恒河中所有沙。佛說是沙不(音否)",
    "X25n0483_001:0176b16": "如是。世尊。如來說是沙。須菩提。於意云何。如一恒河",
    "X25n0483_001:0176b17": "中所有沙。有如是沙等恒河。是諸恒河所有沙數。佛",
    "X25n0483_001:0176b18": "世界如是。寧為多不(音否)甚多。世尊。",
    "X25n0483_001:0176b19": "恒河者。舍衛國城外。有河名恒河也。河中之沙細",
    "X25n0483_001:0176b20": "如麵末。謂此恒河中有無量沙數。一粒之沙亦為",
    "X25n0483_001:0176b21": "一恒河也。如是諸沙等諸恒河。亦諸恒河中有無",
    "X25n0483_001:0176b22": "量無數之沙。此說極多矣。言佛世界亦多之如此。",
    "X25n0483_001:0176b23": "佛以恒沙世界言之。甚多耳。",
    "X25n0483_001:0176b24": "佛告須菩提。爾所國土中。所有眾生。若干種心。如來",
    "X25n0483_001:0176c01": "悉知。",
    "X25n0483_001:0176c02": "若干者。干是不俱之數也。所有恒沙世界國土。盡",
    "X25n0483_001:0176c03": "因眾生妄業所感而生。眾生諸心。如來悉知者。凡",
    "X25n0483_001:0176c04": "眾生妄心。因業引起。而有業識妄想。盡依真體發",
    "X25n0483_001:0176c05": "現。故楞嚴云。迷妄有虗空。因空立世界。想澄成國",
    "X25n0483_001:0176c06": "土。知覺乃眾生。但有塵緣妄想。悉依心現。故云如",
    "X25n0483_001:0176c07": "來悉知也。",
    "X25n0483_001:0176c08": "何以故。如來說。諸心皆為非心。是名為心。所以者何。",
    "X25n0483_001:0176c09": "須菩提。過去心不可得。現在心不可得。未來心不可",
    "X25n0483_001:0176c10": "得。",
    "X25n0483_001:0176c11": "凡有心識。盡隨業生。無有實體。遇緣即生。緣消即",
    "X25n0483_001:0176c12": "滅。故說非心是名為心矣。三心亦非有也。故論云。",
    "X25n0483_001:0176c13": "過去已滅。未來未至。現在空寂。三世求之了不可",
    "X25n0483_001:0176c14": "得。楞嚴註云。三際求心心不有。心不有處妄原無。",
    "X25n0483_001:0176c15": "妄心無處即菩提。生死涅槃本平等。",
    "X25n0483_001:0176c16": "○法身通化分第十九",
    "X25n0483_001:0176c17": "須菩提。於意云何。若有人滿三千大千世界七寶以",
    "X25n0483_001:0176c18": "用布施。是人以是因緣。得福多不(音否)如是。世尊。此人",
    "X25n0483_001:0176c19": "以是因緣。得福甚多。須菩提。若福德有實。如來不說",
    "X25n0483_001:0176c20": "得福德多。以福德無故。如來說得福德多。",
    "X25n0483_001:0176c21": "因緣得福者。福因修布而生。言福德無者。福因緣",
    "X25n0483_001:0176c22": "消而滅。惟有法體週圓。融通無礙。是真福德也。",
    "X25n0483_001:0176c23": "○離色離相分第二十",
    "X25n0483_001:0176c24": "須菩提。於意云何。佛可以具足色身見不(音否)不(音弗)也。",
    "X25n0483_001:0177a01": "世尊。如來不應以具足色身見。何以故。如來說。具足",
    "X25n0483_001:0177a02": "色身。即非具足色身。是名具足色身。須菩提。於意云",
    "X25n0483_001:0177a03": "何。如來可以具足諸相見不(音否)不(音弗)也。世尊。如來不",
    "X25n0483_001:0177a04": "應以具足諸相見。何以故。如來說。諸相具足。即非具",
    "X25n0483_001:0177a05": "足。是名諸相具足。",
    "X25n0483_001:0177a06": "佛者。覺也。具足色身諸相者。言具足報身三十二",
    "X25n0483_001:0177a07": "相也。此覺心如海。身相如漚。若人著身相求見真",
    "X25n0483_001:0177a08": "佛。誠為認漚為海也。身相總歸幻化。雖然身相具",
    "X25n0483_001:0177a09": "足。佛言即非具足。是名身相具足也。",
    "X25n0483_001:0177a10": "○非說所說分第二十一",
    "X25n0483_001:0177a11": "須菩提。汝勿謂如來作是念。我當有所說法。莫作是",
    "X25n0483_001:0177a12": "念。何以故。若人言。如來有所說法。即為謗佛。不能解",
    "X25n0483_001:0177a13": "我所說故。須菩提。說法者。無法可說。是名說法。",
    "X25n0483_001:0177a14": "勿者。止也。佛說。此一卷金剛般若之法。恐人心生",
    "X25n0483_001:0177a15": "說法之念。故誡須菩提。莫謂如來有說法之念。謗",
    "X25n0483_001:0177a16": "者。妄言也。言人不能解其覺體本淨。無有法念。妄",
    "X25n0483_001:0177a17": "言佛有此說法之念。若心無一法。是真說法也。故",
    "X25n0483_001:0177a18": "維摩經云。法無眾生。離眾生垢。故法無有我。離我",
    "X25n0483_001:0177a19": "垢。故法無壽命。離生死。故法無有人前後際斷。故",
    "X25n0483_001:0177a20": "離此諸緣。何法可說。故此真空法體。無法可說。是",
    "X25n0483_001:0177a21": "名為說也。",
    "X25n0483_001:0177a22": "爾時。慧命須菩提白佛言。世尊。頗有眾生。於未來世。",
    "X25n0483_001:0177a23": "聞說是法。生信心不(音否)佛言。須菩提。彼非眾生。非不",
    "X25n0483_001:0177a24": "眾生。何以故。須菩提。眾生眾生者。如來說非眾生。是",
    "X25n0483_001:0177b01": "名眾生。",
    "X25n0483_001:0177b02": "須菩提得佛智慧。故稱慧命也。問言。倘未來之世。",
    "X25n0483_001:0177b03": "若眾生聞此真心無說之法。亦能信否。佛知須菩",
    "X25n0483_001:0177b04": "提心起眾生之念。故答云。彼非眾生。非不眾生。彼",
    "X25n0483_001:0177b05": "非眾生者。指未來眾生。非實眾生也。非不眾生者。",
    "X25n0483_001:0177b06": "言此眾生因業感報而生也。眾生雖妄。亦依真有。",
    "X25n0483_001:0177b07": "乃生佛同原惟隔迷悟。但去執情。眾生即佛矣。故",
    "X25n0483_001:0177b08": "華嚴論云。一切眾生。本來成佛。云眾生眾生者。乃",
    "X25n0483_001:0177b09": "佛審問須菩提言。汝以眾生為眾生。佛言。我如來",
    "X25n0483_001:0177b10": "說。眾生非眾生也。",
    "X25n0483_001:0177b11": "○無法可得分第二十二",
    "X25n0483_001:0177b12": "須菩提白佛言。世尊。佛得阿耨(音奴入聲)多羅三(音渺)藐三",
    "X25n0483_001:0177b13": "菩提。為無所得耶。如是。如是。須菩提。我於阿耨多羅",
    "X25n0483_001:0177b14": "三藐(音渺)三菩提乃至無有少法可得。是名阿耨(音奴入聲)",
    "X25n0483_001:0177b15": "多羅三藐(音渺)三菩提。",
    "X25n0483_001:0177b16": "須菩提深悟菩提體上實無所得。佛先許其契理",
    "X25n0483_001:0177b17": "的當。後亦引淺至深。言我於此理。亦無少法可得。",
    "X25n0483_001:0177b18": "菩提亦是虗名也。",
    "X25n0483_001:0177b19": "○淨心行善分第二十三",
    "X25n0483_001:0177b20": "復次。須菩提。是法平等。無有高下。是名阿耨(音奴入聲)多",
    "X25n0483_001:0177b21": "羅三藐(音渺)三菩提。",
    "X25n0483_001:0177b22": "是法平等者。此法無物不有。無時不然矣。法本無",
    "X25n0483_001:0177b23": "高下。奈業有差殊。若人有一念之善。福即隨生。報",
    "X25n0483_001:0177b24": "感人天之樂。若有一念之惡。罪即隨至。報感三途",
    "X25n0483_001:0177c01": "之苦。故法體平等。高下由業自生。即此平等之法。",
    "X25n0483_001:0177c02": "是名菩提之正因也。",
    "X25n0483_001:0177c03": "以無我．無人．無眾生．無壽者。修一切善法。即得阿耨",
    "X25n0483_001:0177c04": "(音奴入聲)多羅三藐(音渺)三菩提。",
    "X25n0483_001:0177c05": "修一切善法者。當修四聖諦十二因緣。六度萬行。",
    "X25n0483_001:0177c06": "三十七品助道法。五十五種菩提路。此一切法俱",
    "X25n0483_001:0177c07": "名善法也。若人空其四相。修諸善法。潔淨其心。即",
    "X25n0483_001:0177c08": "得證此菩提妙果矣。",
    "X25n0483_001:0177c09": "須菩提。所言善法者。如來說非善法。是名善法。",
    "X25n0483_001:0177c10": "善法雖美。法體實無。纔生貪染。便瞖菩提。故云黃",
    "X25n0483_001:0177c11": "金雖至寶。入眼亦如塵。",
    "X25n0483_001:0177c12": "○福智無比分第二十四",
    "X25n0483_001:0177c13": "須菩提。若三千大千世界中所有諸須彌山王。如是",
    "X25n0483_001:0177c14": "等七寶聚。有人持用布施。若人以此般若波羅蜜經。",
    "X25n0483_001:0177c15": "乃至四句偈等。受持．讀誦．為他人說。於前福德百分",
    "X25n0483_001:0177c16": "不及一。千萬億分。乃至筭數譬喻所不能及。",
    "X25n0483_001:0177c17": "所謂三千大千世界中須彌山者。總而言之。有百",
    "X25n0483_001:0177c18": "德日月百億須彌是也。言此多為須彌山之七寶",
    "X25n0483_001:0177c19": "布施之福。與般若真智為人演說之福。佛言。千萬",
    "X25n0483_001:0177c20": "億分莫及其一矣。以此福德與智慧較之。誠乃無",
    "X25n0483_001:0177c21": "比無極也。",
    "X25n0483_001:0177c22": "○化無所化分第二十五",
    "X25n0483_001:0177c23": "須菩提。於意云何。汝等勿謂如來作是念。我當度眾",
    "X25n0483_001:0177c24": "生。須菩提。莫作是念。何以故。實無有眾生如來度者。",
    "X25n0483_001:0178a01": "若有眾生如來度者。如來即有我人眾生壽者。",
    "X25n0483_001:0178a02": "佛止須菩提言。莫謂如來有度生之念也。如來者。",
    "X25n0483_001:0178a03": "真如體也。眾生者。情識也。言真如體上實無情識。",
    "X25n0483_001:0178a04": "既有情識。則有四相矣。",
    "X25n0483_001:0178a05": "須菩提。如來說。有我者。即非有我。而凡夫之人以為",
    "X25n0483_001:0178a06": "有我。須菩提。凡夫者。如來說即非凡夫是名凡夫。",
    "X25n0483_001:0178a07": "今如來說我者。乃權也。亦非有我之念。故頌云。利",
    "X25n0483_001:0178a08": "生權立我。證理實無人。此凡夫執著。認相為我。古",
    "X25n0483_001:0178a09": "云。色身非我。任為我法身。真我而不任。是以凡夫",
    "X25n0483_001:0178a10": "無實體。故說非凡夫也。",
    "X25n0483_001:0178a11": "○法身非相分第二十六",
    "X25n0483_001:0178a12": "須菩提。於意云何。可以三十二相觀如來不(音否)須菩",
    "X25n0483_001:0178a13": "提言。如是。如是。以三十二相觀如來。佛言。須菩提。若",
    "X25n0483_001:0178a14": "以三十二相觀如來者。轉輪聖王即是如來。須菩提",
    "X25n0483_001:0178a15": "白佛言。世尊。如我解佛所說義。不應以三十二相觀",
    "X25n0483_001:0178a16": "如來。爾時。世尊而說偈言。若以色見我。以音聲求我。",
    "X25n0483_001:0178a17": "是人行邪道。不能見如來。",
    "X25n0483_001:0178a18": "三十二相。佛之報身。如來法身非相也。須菩提以",
    "X25n0483_001:0178a19": "三十二相觀佛法身者。執波為水也。故佛說。若認",
    "X25n0483_001:0178a20": "相為佛者。轉輪聖王亦佛也。轉輪聖王亦有三十",
    "X25n0483_001:0178a21": "二相報身矣。須菩提亦言。不當三十二相觀佛法",
    "X25n0483_001:0178a22": "身者。是撥波求水也。未明水之真體。故此經云。聲",
    "X25n0483_001:0178a23": "色者。傍外之門。非真佛體也。若人著相離相者。即",
    "X25n0483_001:0178a24": "是邪外之道。實不能見真佛法身也。頌云。聲色見",
    "X25n0483_001:0178b01": "聞皆是妄。真空無相鏡非臺。四八身中尋得佛。轉",
    "X25n0483_001:0178b02": "輪王相即如來。",
    "X25n0483_001:0178b03": "○無斷無滅分第二十七",
    "X25n0483_001:0178b04": "須菩提。汝若作是念。如來不以具足相故得阿耨(音奴",
    "X25n0483_001:0178b05": "入聲)多羅三藐(音渺)三菩提須菩提莫作是念如來不以",
    "X25n0483_001:0178b06": "具足相故得阿耨多羅三藐三菩提。",
    "X25n0483_001:0178b07": "此一章。承上章而言也。以者。當作是也。須菩提前",
    "X25n0483_001:0178b08": "言以三十二相觀如來心者。是常見之所惑。後言",
    "X25n0483_001:0178b09": "以不應以三十二相觀如來心者。是斷見之所失",
    "X25n0483_001:0178b10": "也。佛恐人陷於斷常見中。故作此問。呼須菩提徵",
    "X25n0483_001:0178b11": "之。汝若作是念謂佛不是具足相中得菩提心者",
    "X25n0483_001:0178b12": "此言心相乖違生斷滅之見也。豈不見心經云色",
    "X25n0483_001:0178b13": "不異空空不異色故云即波即水即妄即真何得",
    "X25n0483_001:0178b14": "除此身相之外而別有菩提心也佛誡之莫作是",
    "X25n0483_001:0178b15": "念者勿謂佛不是具足相中得菩提心也。",
    "X25n0483_001:0178b16": "須菩提汝若作是念發阿耨(音奴入聲)多羅三藐(音渺)三菩",
    "X25n0483_001:0178b17": "提心者說諸法斷滅莫作是念何以故發阿耨多羅",
    "X25n0483_001:0178b18": "三藐三菩提心者於法不說斷滅相。",
    "X25n0483_001:0178b19": "汝若作無相。發菩提心之念者。言相非心而心非",
    "X25n0483_001:0178b20": "相。說諸法斷滅。重誡之莫作此無相得心之念。何",
    "X25n0483_001:0178b21": "以故。若發大菩提心之人。於諸法相無罣無礙。不",
    "X25n0483_001:0178b22": "著不離不說斷滅相也。",
    "X25n0483_001:0178b23": "○不受不貪分第二十八",
    "X25n0483_001:0178b24": "須菩提。若菩薩以滿恒河沙等世界七寶持用布施。",
    "X25n0483_001:0178c01": "若復有人知一切法無我。得成於忍。此菩薩勝前菩",
    "X25n0483_001:0178c02": "薩所得功德。何以故。須菩提。以諸菩薩不受福德故。",
    "X25n0483_001:0178c03": "知一切法無我者。法本無我。是人妄生分別。以為",
    "X25n0483_001:0178c04": "有我。若人知心無法知法。非我如此。則聖凡情盡。",
    "X25n0483_001:0178c05": "能所見消。即得成無生法忍。直證菩提。何干福德",
    "X25n0483_001:0178c06": "也。",
    "X25n0483_001:0178c07": "須菩提白佛言。世尊。云何菩薩不受福德。須菩提。菩",
    "X25n0483_001:0178c08": "薩所作福德。不應貪著。是故說不受福德。",
    "X25n0483_001:0178c09": "菩薩心空無法。於福不著。若著福德。福德亦是法",
    "X25n0483_001:0178c10": "矣。故云。但能萬法不相干。一超直入如來地。",
    "X25n0483_001:0178c11": "○威儀寂靜分第二十九",
    "X25n0483_001:0178c12": "　威儀自威儀　　寂處有誰知　　若作威儀相",
    "X25n0483_001:0178c13": "　大象沒深泥",
    "X25n0483_001:0178c14": "須菩提。若有人言。如來若來若去．若坐若臥。是人不",
    "X25n0483_001:0178c15": "解我所說義。何以故。如來者。無所從來。亦無所去。故",
    "X25n0483_001:0178c16": "名如來。",
    "X25n0483_001:0178c17": "如來者。佛真法身也。遍滿虗空。實無來去。今言此",
    "X25n0483_001:0178c18": "來去坐臥者。來為法生。去為法滅。來去是法。坐臥",
    "X25n0483_001:0178c19": "是相。豈其佛法身而有來去耶。若人言此法身有",
    "X25n0483_001:0178c20": "此來去者。是未解實義也。故如來說無所來去也。",
    "X25n0483_001:0178c21": "古德云。來為眾生來。去為眾生去。法身等虗空住",
    "X25n0483_001:0178c22": "在無心處。",
    "X25n0483_001:0178c23": "○一合理相分第三十",
    "X25n0483_001:0178c24": "須菩提。若善男子．善女人。以三千大千世界碎為微",
    "X25n0483_001:0179a01": "塵。於意云何。是微塵眾寧為多不(音否)甚多。世尊。何以",
    "X25n0483_001:0179a02": "故。若是微塵眾實有者。佛即不說是微塵眾。所以者",
    "X25n0483_001:0179a03": "何。佛說。微塵眾。即非微塵眾。是名微塵眾。世尊。如來",
    "X25n0483_001:0179a04": "所說三千大千世界。即非世界。是名世界。",
    "X25n0483_001:0179a05": "佛雖然說此世界微塵。亦為發明一真之理也。微",
    "X25n0483_001:0179a06": "塵無實世界非堅。縱有無量之多。亦是虗名也。",
    "X25n0483_001:0179a07": "何以故。若世界實有者。即是一合相。如來說。一合相。",
    "X25n0483_001:0179a08": "即非一合相。是名一合相。",
    "X25n0483_001:0179a09": "一合相者。一者。乃一空真理也。相者。乃世界幻妄",
    "X25n0483_001:0179a10": "諸相也。合者。和合也。謂一空真理。融通和合世界",
    "X25n0483_001:0179a11": "諸相。如膠投色。正謂。色無膠不立。膠無色不顯。真",
    "X25n0483_001:0179a12": "妄融通。合成世界諸相矣。故楞嚴云。猶如世間諸",
    "X25n0483_001:0179a13": "相。雜和成一體者是也。如來亦說非一合相者。言",
    "X25n0483_001:0179a14": "諸相幻妄。屢受變遷。真空妙理。實無成壞。真理非",
    "X25n0483_001:0179a15": "理。和合非合。故非真一合相。是名一合相也。",
    "X25n0483_001:0179a16": "須菩提。一合相者。即是不可說。但凡夫之人貪著其",
    "X25n0483_001:0179a17": "事。",
    "X25n0483_001:0179a18": "若言真妄。融通合為一相者。佛止須菩提不可說。",
    "X25n0483_001:0179a19": "但恐凡夫貪著妄相為真之事也。凡夫未悟空理。",
    "X25n0483_001:0179a20": "堅執妄相。不蚤觀破。欲待世界壞時。方覺苦恩情",
    "X25n0483_001:0179a21": "別。後始知空也。",
    "X25n0483_001:0179a22": "○知見不生分第三十一",
    "X25n0483_001:0179a23": "須菩提。若人言。佛說我見．人見．眾生見．壽者見。須菩",
    "X25n0483_001:0179a24": "提。於意云何。是人解我所說義不(音否)不也。世尊。是人",
    "X25n0483_001:0179b01": "不解如來所說義。何以故。世尊說。我見．人見．眾生見．",
    "X25n0483_001:0179b02": "壽者見。即非我見．人見．眾生見．壽者見。是名我見．人",
    "X25n0483_001:0179b03": "見．眾生見．壽者見。",
    "X25n0483_001:0179b04": "我．人．眾生．壽者。此四相本非實體。若人言。佛亦有",
    "X25n0483_001:0179b05": "四相之說。疑為實有者。則此人能深解佛之大義",
    "X25n0483_001:0179b06": "否。須菩提答云。此人未能深解如來實義也。是真",
    "X25n0483_001:0179b07": "體湛然。空諸法相。雖佛說是四相。非有四相之念。",
    "X25n0483_001:0179b08": "但言四相而已。",
    "X25n0483_001:0179b09": "須菩提。發阿耨(音奴入聲)多羅三藐(音渺)三菩提心者。於一",
    "X25n0483_001:0179b10": "切法。應如是知。如是見。如是信解。不生法相。須菩提。",
    "X25n0483_001:0179b11": "所言法相者。如來說即非法相。是名法相。",
    "X25n0483_001:0179b12": "如是知見者。即此無分別之心是也。如是信解者。",
    "X25n0483_001:0179b13": "凡於一切法相。莫作法相之念。向外馳求如此無",
    "X25n0483_001:0179b14": "念之心。是名發菩提心也。所言法相者。法本無體。",
    "X25n0483_001:0179b15": "豈有相耶。境來則法相自現。境滅則法相自消。故",
    "X25n0483_001:0179b16": "如來說法相非相。是名相也。",
    "X25n0483_001:0179b17": "○應化非真分第三十二",
    "X25n0483_001:0179b18": "須菩提。若有人以滿無量阿僧祗世界七寶持用布",
    "X25n0483_001:0179b19": "施。若有善男子．善女人。發菩薩心者。持於此經。乃至",
    "X25n0483_001:0179b20": "四句偈等。受持讀誦。為人演說。其福勝彼。云何為人",
    "X25n0483_001:0179b21": "演說。不取於相。如如不動。何以故。",
    "X25n0483_001:0179b22": "無量阿僧祗二者皆是數也。言其數多之甚矣。發",
    "X25n0483_001:0179b23": "菩薩心者。須發最上一乘利生心也。受持讀誦者。",
    "X25n0483_001:0179b24": "心得經理曰受。養心不動曰持。究明經義曰演。悟",
    "X25n0483_001:0179c01": "心無法曰說。謂持此經乃至四句偈等者。言此一",
    "X25n0483_001:0179c02": "卷金剛般若經全受持而讀誦也。言發大菩薩心",
    "X25n0483_001:0179c03": "者。方能受持此經。為人演說流通世上也。其福勝",
    "X25n0483_001:0179c04": "彼者。說前種種布施。立行施為盡屬幻化。雖有福",
    "X25n0483_001:0179c05": "報。終歸消滅。惟此般若真體不屬修證。若契此無",
    "X25n0483_001:0179c06": "為永不退轉。惟此無為之福勝諸有為之福也。云",
    "X25n0483_001:0179c07": "何演說者。佛恐人泥於文字。故說不取於相。如如",
    "X25n0483_001:0179c08": "不動取者著也。如如不動者。言此真如。湛寂應用",
    "X25n0483_001:0179c09": "無虧。即此佛說一句如如不動。收盡三藏十二部",
    "X25n0483_001:0179c10": "之教也。頌曰。末後如如這句經。如來演說太分明。",
    "X25n0483_001:0179c11": "舉頭若見空中月。此點靈光本現成。",
    "X25n0483_001:0179c12": "一切有為法如夢幻泡影如露亦如電應作如是觀。",
    "X25n0483_001:0179c13": "此四句偈說。此夢幻泡影。露電六種虗妄為譬喻",
    "X25n0483_001:0179c14": "者。謂有為之法。悉是幻化。無有實義。故設此喻。此",
    "X25n0483_001:0179c15": "無為妙體。毫法不安。正謂。千峰勢到岳邊盡。萬派",
    "X25n0483_001:0179c16": "聲歸海上消。故涅槃云。諸行無常。是生滅法。生滅",
    "X25n0483_001:0179c17": "滅已。寂滅為樂。",
    "X25n0483_001:0179c18": "佛說是經已。長老須菩提及諸比丘．比丘尼．優婆塞．",
    "X25n0483_001:0179c19": "優婆夷．一切世間．天．人．阿修羅。聞佛所說。皆大歡喜。",
    "X25n0483_001:0179c20": "信受奉行。",
    "X25n0483_001:0179c21": "僧稱比丘師。姑稱比丘尼。居士稱優婆塞。道姑稱",
    "X25n0483_001:0179c22": "優婆夷。與一切世間人道眾天道眾修羅道眾。此",
    "X25n0483_001:0179c23": "四種三道。聞佛說此金剛般若真經妙義。皆大歡",
    "X25n0483_001:0179c24": "喜。誠心信受。謹奉尊行也。道川言。此經頓超佛地。",
    "X25n0483_001:0180a01": "敬而頌之曰。飢得食。渴得漿。病得瘥。熱得涼。貧人",
    "X25n0483_001:0180a02": "遇寶。嬰子見娘。飄舟到岸。遠客歸鄉。旱逢甘澤。國",
    "X25n0483_001:0180a03": "有忠良。四夷拱奉。八表誼揚。頭頭俱顯。物物全彰。",
    "X25n0483_001:0180a04": "古今凡聖。地獄天堂。東西南北。同沐恩光。伏願剎",
    "X25n0483_001:0180a05": "塵沙界諸群品。溥入金剛大道場。",
    "X25n0483_001:0180a06": "此偈為看教者休著休棄而頌也。",
    "X25n0483_001:0180a07": "　　　其一",
    "X25n0483_001:0180a08": "　金剛離相快如刀　　註解雖然亦是糟",
    "X25n0483_001:0180a09": "　休向紙中尋佛跡　　但從心上覔香醪",
    "X25n0483_001:0180a10": "　　　其二",
    "X25n0483_001:0180a11": "　金剛今解以週全　　一會窮來一會玄",
    "X25n0483_001:0180a12": "　未見月時休棄指　　得魚之後可忘筌",
    "X25n0483_001:0180a14": "金剛般若羅蜜經音釋直解(終)"
}