{
    "X76n1516_011:0115b08": "歷代編年釋氏通鑑卷第十一",
    "X76n1516_011:0115b10": "宋括山一庵釋 本覺 編集",
    "X76n1516_011:0115b11": "明真如居士 畢廷瓚 較訂",
    "X76n1516_011:0115b12": "  唐",
    "X76n1516_011:0115b13": "武宗",
    "X76n1516_011:0115b14": "[0115b14] 庚申(開成五年)",
    "X76n1516_011:0115b15": "[0115b15] 正月六日。終南山圭&#x5CEF;宗密禪師趺坐示寂。荼毗得",
    "X76n1516_011:0115b16": "舍利。明白潤大。壽六十二。持服四眾哀泣喧野。宣宗",
    "X76n1516_011:0115b17": "追諡定慧禪師。初於圓覺經有所悟。為遂州道圓禪",
    "X76n1516_011:0115b18": "師法嗣。尋至上都。見華嚴疏主澄觀大師。執弟子之",
    "X76n1516_011:0115b19": "禮。觀曰。毗盧華藏。能隨我游者。其汝乎。北遊清涼山。",
    "X76n1516_011:0115b20": "迴住鄠縣草堂寺。未幾復入寺南圭&#x5CEF;蘭若。大和中。",
    "X76n1516_011:0115b21": "徵入內。賜紫衣。帝累問法要。朝士歸慕。惟相國裴休。",
    "X76n1516_011:0115b22": "深入堂奧。受教為外護。師著禪源諸詮集一百卷。都",
    "X76n1516_011:0115b23": "序兩卷。又著圓覺華嚴涅槃金剛唯識起信法界觀",
    "X76n1516_011:0115b24": "等經疏鈔。裴相國為撰傳法&#x7891;。略曰。師皇皇於濟拔。",
    "X76n1516_011:0115c01": "汲汲於開誘。故親師之法者。貪則施。暴則斂。昏則開。",
    "X76n1516_011:0115c02": "惰則奮。憧憧而來。忻忻而去。所在不可勝紀。吾不識",
    "X76n1516_011:0115c03": "其境界之廣狹。議者又烏知大道之所趣哉(此據裴〔休〕國傳",
    "X76n1516_011:0115c04": "法&#x7891;所紀也。傳燈謂。師會昌元年示寂)。此是月文宗崩。武宗即位○九",
    "X76n1516_011:0115c05": "月召道士趙歸真等。入禁中。脩金籙道場。十月帝昇",
    "X76n1516_011:0115c06": "玄壇。親受法籙。左拾遺王哲諫云。王業之初。不宜崇",
    "X76n1516_011:0115c07": "信太過。帝不納。",
    "X76n1516_011:0115c08": "[0115c08] 辛酉(會昌元年)",
    "X76n1516_011:0115c09": "[0115c09] 六月以道士劉玄靜。為光祿大夫○十月雲巖晟禪",
    "X76n1516_011:0115c10": "師示疾。二十六日喚主事僧。令備齋。來日有上座發",
    "X76n1516_011:0115c11": "去。至二十七夜。師乃歸寂。荼毗得舍利千餘粒。諡無",
    "X76n1516_011:0115c12": "住大師。塔曰淨勝。得法上首洞山价禪師也。",
    "X76n1516_011:0115c13": "[0115c13] 壬戌(二)",
    "X76n1516_011:0115c14": "[0115c14] 裴休廉于洪州。自黃蘗山。迎希運禪師。至州憩龍興",
    "X76n1516_011:0115c15": "寺。旦夕問道。贈詩曰。自從大士傳心印。額有圓珠七",
    "X76n1516_011:0115c16": "尺身。挂錫十年棲蜀水。浮盃今日渡章&#x6FF5;。一千龍象",
    "X76n1516_011:0115c17": "隨高步。萬里香華結勝因。擬欲事師為弟子。不知將",
    "X76n1516_011:0115c18": "法付何人。",
    "X76n1516_011:0115c19": "[0115c19] 癸亥(三)",
    "X76n1516_011:0115c20": "[0115c20] 九座山正覺大師諱智廣。興化軍仙遊人。元和二年",
    "X76n1516_011:0115c21": "示生。初參鹽官安國師。及鄂州無等禪師。有省。遂南",
    "X76n1516_011:0115c22": "旋止泉州。常持鐵&#x9262;。并一百犬自隨。至是值武宗將",
    "X76n1516_011:0115c23": "廢教。乃遁岩谷。宣宗復教。復出南山王與□□□□。",
    "X76n1516_011:0115c24": "[0115c24] 甲子(四)",
    "X76n1516_011:0116a01": "[0116a01] 三月以道士趙歸真。為左右街道門教授先生。時帝",
    "X76n1516_011:0116a02": "銳意求仙。歸真乘寵。每對必排釋氏。宜盡除去。帝深",
    "X76n1516_011:0116a03": "然之。歸真復請與釋氏辨論。有旨。追僧道於麟德殿",
    "X76n1516_011:0116a04": "談論。法師知玄登論座。辨捷精壯。道流不能屈。玄因",
    "X76n1516_011:0116a05": "奏。王者本禮樂。一憲度。吐納服食。蓋山林匹夫獨擅",
    "X76n1516_011:0116a06": "之事。願陛下不足留神。帝色不平。侍臣諷玄。賦詩以",
    "X76n1516_011:0116a07": "自釋。玄立進五篇。有鶴背傾危龍背滑。君王且住一",
    "X76n1516_011:0116a08": "千年之句。帝知其刺。特放還桑梓(傳燈)。",
    "X76n1516_011:0116a09": "[0116a09] 乙丑(五)",
    "X76n1516_011:0116a10": "[0116a10] 趙歸真為諫官數論。遂舉鄧元超。及召至。與歸真劉",
    "X76n1516_011:0116a11": "玄靖等。愈排釋氏○五月敕。併省天下佛寺。上都各",
    "X76n1516_011:0116a12": "留四寺。寺僧三十人。上州各留一寺。下州寺&#x7ADD;廢。上",
    "X76n1516_011:0116a13": "寺留僧二十人。中寺留十人。下寺五人。餘僧及尼皆",
    "X76n1516_011:0116a14": "令歸俗。毀寺院凡四萬餘區。歸俗僧尼二十六萬餘",
    "X76n1516_011:0116a15": "人(唐史)○時福州龜山智真禪師有二偈。明月分形處",
    "X76n1516_011:0116a16": "處新。白衣寧墜解空人。誰言在俗妨脩道。金粟曾為",
    "X76n1516_011:0116a17": "長者身。忍仙林下坐禪時。曾被歌王割截肢。況我聖",
    "X76n1516_011:0116a18": "朝無此事。只令休道亦何悲(傳燈)。",
    "X76n1516_011:0116a19": "宣宗",
    "X76n1516_011:0116a20": "[0116a20] 丙寅(會昌六年)",
    "X76n1516_011:0116a21": "[0116a21] 三月武宗不豫。因服金丹發背。遍體惡瘡。以至躁悶",
    "X76n1516_011:0116a22": "失常。心生狂亂。旬日不能言而崩。年三十三。舊史贊",
    "X76n1516_011:0116a23": "曰。昭肅削浮圖之法。懲桑門之流。志欲矯步丹梯。求",
    "X76n1516_011:0116a24": "珠赤水。徒見蕭衍姚興之旁學。不悟秦皇漢武之妄",
    "X76n1516_011:0116b01": "求。蓋受惑左道之言。故偏斥異方之教。況西來之法。",
    "X76n1516_011:0116b02": "將及千年。&#x86A9;&#x86A9;之民。習已成俗。畏其教甚於國法。樂",
    "X76n1516_011:0116b03": "其徒不異登仙。一朝隳殘金像。燔棄胡書。結怨於膜",
    "X76n1516_011:0116b04": "拜之流。犯怒於匹夫之口。帝稱為明斷。然聽斯蔽矣",
    "X76n1516_011:0116b05": "(唐史)○其月宣宗即位。帝憲宗第十三子。初武宗忌之。",
    "X76n1516_011:0116b06": "沈之宮廁。宦者仇公武潛施拯護。俾&#x9AE0;髮為僧。乃周",
    "X76n1516_011:0116b07": "游天下。&#x751E;居鹽官安禪師會中。遇黃蘗禮拜次。帝問",
    "X76n1516_011:0116b08": "曰。不著佛求。不著法求。不著眾求。用禮何為。蘗云。常",
    "X76n1516_011:0116b09": "禮如是事。帝曰。用禮何為。蘗便打。帝曰大&#x9E81;生。蘗又",
    "X76n1516_011:0116b10": "打。後雪竇有頌云。凜凜威風不自誇。端居寰海定龍",
    "X76n1516_011:0116b11": "蛇。大中天子曾輕觸。三度親遭弄爪牙。初帝至鹽官",
    "X76n1516_011:0116b12": "時。安禪師一日預戒知事曰。當有異人至此。明日行",
    "X76n1516_011:0116b13": "&#x811A;僧數人參禮。安默識之遂令維那高位安置。禮殊",
    "X76n1516_011:0116b14": "他等。安每接談話。益加貴氣。乃曰。寺眾患齋不供。就",
    "X76n1516_011:0116b15": "求一供疏。帝為製之。安覽之驚悚。知供僧&#x8CF7;去。所獲",
    "X76n1516_011:0116b16": "豐厚。乃語帝曰。時至矣。無滯泥蟠。囑以佛法後事而",
    "X76n1516_011:0116b17": "去。洎鹽官示寂。帝詩悼云。像季何教禍所鍾。釋門光",
    "X76n1516_011:0116b18": "彩喪驪龍。香階懶踏初生草。抵掌悲看異日容。玉柄",
    "X76n1516_011:0116b19": "永離三教座。金鳴長鎮萬年蹤。知師下界因緣盡。應",
    "X76n1516_011:0116b20": "上諸天第幾重。後出授江陵少尹。武宗崩。左神策軍",
    "X76n1516_011:0116b21": "中尉楊公。諷宰臣百官迎立之。及帝即位。接對&#x7FA3;僚。",
    "X76n1516_011:0116b22": "處&#x51B3;庶務。中外翕然。方見其隱德焉(祖庭事苑)○五月敕",
    "X76n1516_011:0116b23": "道士趙歸真劉玄靖鄧元超等十二人。以蠱惑先朝。",
    "X76n1516_011:0116b24": "排毀釋氏。&#x7ADD;賜朝堂&#x51B3;杖配嶺表○敕上都東都各",
    "X76n1516_011:0116c01": "復大寺八所。并賜新額。帝居藩邸。&#x751E;異夢如漢明事。",
    "X76n1516_011:0116c02": "始龍躍之年。悉復名寺云。",
    "X76n1516_011:0116c03": "[0116c03] 丁卯(大中元年)",
    "X76n1516_011:0116c04": "[0116c04] 閏三月詔曰。會昌季年併省寺宇。雖云異方之教。有",
    "X76n1516_011:0116c05": "資為理之源。中國之人久行其道。釐革過當。事體乖",
    "X76n1516_011:0116c06": "謬。其靈山聖境。應會昌五年所發寺宇。諸宿舊僧。可",
    "X76n1516_011:0116c07": "仍舊脩復住持(唐史)○龜洋慧忠禪師。聞重興之詔。乃",
    "X76n1516_011:0116c08": "曰。仙去者未必受籙。成佛者未必須僧。遂過中不食",
    "X76n1516_011:0116c09": "不宇禪&#x8FF9;。不出山者三十年。有三偈曰。雪後始知松",
    "X76n1516_011:0116c10": "&#x6822;操。雲收方見濟淮分。不因世主令還俗。那辨雞&#x7FA3;",
    "X76n1516_011:0116c11": "與鶴&#x7FA3;。多年塵土自騰騰。雖著伽梨未是僧。今日歸",
    "X76n1516_011:0116c12": "來酬本志。不妨留髮候傳燈。形容雖變道常存。混俗",
    "X76n1516_011:0116c13": "心源亦不昏。試讀善才巡禮偈。當年豈例是沙門(傳燈)",
    "X76n1516_011:0116c14": "○七月詔列李德裕罪惡。流潮崖而卒○是年尚書",
    "X76n1516_011:0116c15": "白居易卒。年七十五。歷尚書左僕射。初居易被遇憲",
    "X76n1516_011:0116c16": "宗。為當路所忌。遂遭擯斥。所蘊不得施。乃放意文酒。",
    "X76n1516_011:0116c17": "能順適所遇。託佛死生之說。若忘形骸者。後與弟行",
    "X76n1516_011:0116c18": "簡敏中友愛。所居履道里。疏沼種樹。架石樓香山。鑿",
    "X76n1516_011:0116c19": "八節灘。號醉吟先生。晚節好佛尤甚。至經月不食葷。",
    "X76n1516_011:0116c20": "與香山僧如滿。結香火社。每肩輿往來。白衣鳩杖。自",
    "X76n1516_011:0116c21": "稱香山居士。與胡景等九人宴集。皆高年不仕者。人",
    "X76n1516_011:0116c22": "慕之。繪為九老圖。居易既卒。以其所居第。施為佛寺。",
    "X76n1516_011:0116c23": "居易&#x751E;&#x7575;彌陀佛像。而禮事之。自為之記。略曰。我本",
    "X76n1516_011:0116c24": "師釋迦如來說言。西方有世界號極樂。以無八苦四",
    "X76n1516_011:0117a01": "惡道故也。其國號淨土。以無三毒五濁業故也。其佛",
    "X76n1516_011:0117a02": "號阿彌陀。以壽無量願無量。功德相好光明無量故",
    "X76n1516_011:0117a03": "也。諦觀此娑婆世界眾生。無賢愚。無貴賤。無幼艾。有",
    "X76n1516_011:0117a04": "起心歸佛者。舉手合掌。必向西方。有怖厄苦惱。開口",
    "X76n1516_011:0117a05": "發心。必先念阿彌陀。又範金合土。刻石&#x7D89;紋。乃至印",
    "X76n1516_011:0117a06": "水聚沙。童子戲者。莫不率以阿彌陀佛為上首。不知",
    "X76n1516_011:0117a07": "其然而然。由是而觀是。彼如來有大誓願於此眾生。",
    "X76n1516_011:0117a08": "眾生有大因緣於彼國土明矣。不然南北東方過現",
    "X76n1516_011:0117a09": "未來佛多矣。何獨如是哉。唐中大夫太子少傳白居",
    "X76n1516_011:0117a10": "易。當衰暮之歲。中風痺之疾。乃捨俸錢三十萬。命工",
    "X76n1516_011:0117a11": "&#x7575;西方世界一部阿彌陀佛坐中央。觀音勢至二大",
    "X76n1516_011:0117a12": "士侍左右。人天瞻仰。功德成就。弟子居易稽首。跪於",
    "X76n1516_011:0117a13": "佛前。願此功德。回施眾生。眾生有如我老者。如我病",
    "X76n1516_011:0117a14": "者。&#x7ADD;離苦得樂。斷惡脩善。不越南部。便&#x89A9;西方。青蓮",
    "X76n1516_011:0117a15": "上品。隨緣往生。現在未來常得親近。欲重宣此義。而",
    "X76n1516_011:0117a16": "說讚曰。極樂世界清淨土。無諸惡道及眾苦。願如我",
    "X76n1516_011:0117a17": "身老病者。同生無量壽佛所(文集)。",
    "X76n1516_011:0117a18": "[0117a18] 戊辰(二年)",
    "X76n1516_011:0117a19": "[0117a19] 觀察使裴休守宣城。&#x751E;與名緇講道。門人謂公曰。敢",
    "X76n1516_011:0117a20": "問三界之言未立。人不知脩行。不見因果。介景福者。",
    "X76n1516_011:0117a21": "不為之少。洎斯教也。行乎中夏。愚人畏罪損其惡。賢",
    "X76n1516_011:0117a22": "人望福增其善。增之不已。則至今當盡善矣。損之不",
    "X76n1516_011:0117a23": "已。至今當無惡矣。何昏迷暴虐。無減於秦漢之前。福",
    "X76n1516_011:0117a24": "慧聽明。不增於魏晉之後。歸之者殊途輻&#x51D1;。立之者",
    "X76n1516_011:0117b01": "萬法雲興。宜使吾人盡昇覺路。不宜&#x86A9;&#x86A9;庶類由古",
    "X76n1516_011:0117b02": "它□。若斯之迷也。由之之固。庸非溺乎。公笑謂之曰。",
    "X76n1516_011:0117b03": "大明肇啟。法不齊備。聖人繼出。代天為工。結繩畫卦。",
    "X76n1516_011:0117b04": "文質滋改。一聖立一法生。天道人事。顯若符契。夫燧",
    "X76n1516_011:0117b05": "人氏之未有火也。則天無火星。人無火食。龜無火兆。",
    "X76n1516_011:0117b06": "物無火&#x707E;必矣。少昊氏之未理金也。則天無金星。人",
    "X76n1516_011:0117b07": "無金甲。龜無金兆。物無金&#x707E;必矣。及聖人攻木出火。",
    "X76n1516_011:0117b08": "鍛石取金。於是乎精芒主宰。騰變上下。則知世法時。",
    "X76n1516_011:0117b09": "事隨聖人也。探精神之源。窮性命之表。作大方便。護",
    "X76n1516_011:0117b10": "於&#x7FA3;生。&#x7FA3;生受之而不知。蓋猶天道運行。物以生茂。",
    "X76n1516_011:0117b11": "皆謂自己。孰知其然也。於是問者廓然自得佛味。及",
    "X76n1516_011:0117b12": "詔許立寺。而宣之。士民。相鼓以□請。先立之于宣郛。",
    "X76n1516_011:0117b13": "遂復新興寺焉○是年裴休復禮請黃蘗運禪師。至",
    "X76n1516_011:0117b14": "州寓開元寺。旦夕受法。",
    "X76n1516_011:0117b15": "[0117b15] 己巳(三年)",
    "X76n1516_011:0117b16": "[0117b16] 湖南觀察使裴休。謁華林覺禪師。休問師有侍者否。",
    "X76n1516_011:0117b17": "曰有一兩個。休云在什麼處。覺乃喚大空小空。時二",
    "X76n1516_011:0117b18": "虎自庵後而出。休大驚。覺語虎曰。且去。有客在。二虎",
    "X76n1516_011:0117b19": "哮吼而去。休問。師作何行業感得如斯。覺云會麼。休",
    "X76n1516_011:0117b20": "云不會。覺云山僧常念觀音。休歎異而去。覺隱居常",
    "X76n1516_011:0117b21": "持錫。夜出林間。七步一振錫。一稱觀音號。有僧來參。",
    "X76n1516_011:0117b22": "方展坐具。覺曰。且緩緩。僧曰。和尚見個什麼。覺云。可",
    "X76n1516_011:0117b23": "惜許磕破鍾樓。其僧有省。",
    "X76n1516_011:0117b24": "[0117b24] 庚午(四年)",
    "X76n1516_011:0117c01": "[0117c01] 八月黃蘗運禪師示寂。諡斷際禪師。塔曰廣業。丞相",
    "X76n1516_011:0117c02": "裴休紀其語曰。傳心法要有一二十章。皆直指之道",
    "X76n1516_011:0117c03": "(傳燈)。",
    "X76n1516_011:0117c04": "[0117c04] 辛未(五年)",
    "X76n1516_011:0117c05": "[0117c05] 五月詔京兆弘辨禪師入內。帝問禪宗何有南北之",
    "X76n1516_011:0117c06": "名。對曰。禪門本無南北。自諸祖至弘忍大師。有二弟",
    "X76n1516_011:0117c07": "子。一慧能。受衣法居嶺南。一名神秀。在北揚化。得法",
    "X76n1516_011:0117c08": "雖一。而開導發悟。有頓漸之異。故曰南頓北漸。非禪",
    "X76n1516_011:0117c09": "宗有南北之名也。帝曰何名戒定慧。對曰。防非止惡。",
    "X76n1516_011:0117c10": "名戒。六根涉境。心不隨緣。名定。心境俱空。照覽無惑。",
    "X76n1516_011:0117c11": "名慧。帝曰。何名方便。對曰。權巧之門。拔接中下。曲施",
    "X76n1516_011:0117c12": "誘&#x5EF8;。謂之方便。設為上根。言捨方便。但說無上道者。",
    "X76n1516_011:0117c13": "斯亦方便之談。以至祖師玄言忘功絕謂。亦無出方",
    "X76n1516_011:0117c14": "便之&#x8FF9;。帝曰。何為佛心。對曰。佛者覺也。謂有智慧覺",
    "X76n1516_011:0117c15": "照為佛心。帝曰。有人念佛如何。對曰。如來說法。隨根",
    "X76n1516_011:0117c16": "器而說。為上根者。開最上乘。頓悟至理。中下根者。未",
    "X76n1516_011:0117c17": "能頓曉。是以佛開觀門。令念佛生於極樂。帝曰。有持",
    "X76n1516_011:0117c18": "經&#x546A;求佛如何。對曰。如來種種說法。皆為一乘。如百",
    "X76n1516_011:0117c19": "千眾流。莫不朝宗于海。如是差別諸緣。皆歸薩婆若",
    "X76n1516_011:0117c20": "海。帝曰。祖師既傳心印。金剛經云。無所得法如何。對",
    "X76n1516_011:0117c21": "曰。佛之一化。實無一法與人。但示各各自性同一法",
    "X76n1516_011:0117c22": "藏。當時燃燈如來。但印釋迦本法而無所得。方契然",
    "X76n1516_011:0117c23": "燈本意。帝曰。禪師既會祖意。還禮佛看經否。對曰。沙",
    "X76n1516_011:0117c24": "門禮佛誦經。蓋是住持常法。有四報焉。依佛戒脩身。",
    "X76n1516_011:0118a01": "參尋知識。漸脩梵行。履踐如來所行之&#x8FF9;。帝曰。何為",
    "X76n1516_011:0118a02": "頓見。何為漸脩。對曰。頓明自性。與佛無二。然有無始",
    "X76n1516_011:0118a03": "染習。故假漸脩對治。令順性起用。如人喫飯。非一口",
    "X76n1516_011:0118a04": "便飽。是日辨對七刻方罷。帝悅。賜號圓智禪師○是",
    "X76n1516_011:0118a05": "日有詔。增脩天下祖塔。應未經賜諡者。所在以聞。大",
    "X76n1516_011:0118a06": "常考行頒賜(五燈)。",
    "X76n1516_011:0118a07": "[0118a07] 壬申(六)",
    "X76n1516_011:0118a08": "[0118a08] 江州復廬山東林寺。刺史崔黯為&#x7891;。略曰。佛以諸法",
    "X76n1516_011:0118a09": "化人。所謂救溺以手。救火以水。其於生人。恩亦弘矣。",
    "X76n1516_011:0118a10": "今天子取利益生人。復其教。江州奉列詔。予訪茲地。",
    "X76n1516_011:0118a11": "松籟冷然。喜而復之。&#x751E;觀晉史。見遠公之事。其辨若",
    "X76n1516_011:0118a12": "注。其言若鋒。足以見其當時。且金陵六代。代促俗薄。",
    "X76n1516_011:0118a13": "臣以功危。主以疑慘。□□為四方之中。有江山之美。",
    "X76n1516_011:0118a14": "遠公豈非得計於此。而視於時。□□□□□□□□",
    "X76n1516_011:0118a15": "□□□□□□□□□□□□□□□□□□□□",
    "X76n1516_011:0118a16": "□□□□□□□□□□□□□□□□遠三相挾。",
    "X76n1516_011:0118a17": "而為天下具美矣○帝加諡遠法師。曰辨覺(廬山記)。",
    "X76n1516_011:0118a18": "[0118a18] 癸酉(七)",
    "X76n1516_011:0118a19": "[0118a19] 溈山靈祐禪師住溈山。學者輻湊。值武宗毀教。遂空",
    "X76n1516_011:0118a20": "其所。師褁首隱於民。後值宣宗興教。裴休請迎而出。",
    "X76n1516_011:0118a21": "復到其所居。為同慶寺。諸徒復來。其事如初。師敷揚",
    "X76n1516_011:0118a22": "宗教四十餘年。達者不可勝數。入室弟子四十一人。",
    "X76n1516_011:0118a23": "是年正月九日(&#x7891;云八年正月)。盥漱敷坐。怡然而寂。壽八十",
    "X76n1516_011:0118a24": "三。臘六十四。諡大圓禪師。塔曰清淨。相國鄭愚為&#x7891;。",
    "X76n1516_011:0118b01": "略曰。天下之言道術者多矣。各用所宗為是。而五常",
    "X76n1516_011:0118b02": "教化之外。於精神性命之際。史氏以為道家之言。故",
    "X76n1516_011:0118b03": "老莊之類是也。然至於盪情累外。生死出於有無之",
    "X76n1516_011:0118b04": "間。超然獨得。則浮屠氏之言禪者。庶幾乎盡也。非明",
    "X76n1516_011:0118b05": "達&#x74CC;宏之器。不能得其傳。當其傳。是皆鴻龐偉絕之",
    "X76n1516_011:0118b06": "度也。師居溈山。恬然晝夕。非夫外死生忘憂患。其順",
    "X76n1516_011:0118b07": "大和者。孰能與於是哉。且生死於人得喪之大者也。",
    "X76n1516_011:0118b08": "既無得於生。必無得於死。既無得於得。必無得於失。",
    "X76n1516_011:0118b09": "故於冥間得失是非。所不容措委化而已。其為道術。",
    "X76n1516_011:0118b10": "天下之能事畢矣。噫人生萬類之。最靈者。而以精神",
    "X76n1516_011:0118b11": "為本。自童至老。始於飲食。漸加功名。利養是非。晝夜",
    "X76n1516_011:0118b12": "纏縛。行坐則思想。偃臥則魂夢。以□淫之利。欲役老",
    "X76n1516_011:0118b13": "朽之筋骸。曾不知息陰休影。捐慮安神求。須臾之暇。",
    "X76n1516_011:0118b14": "以至溘然而盡。親交不翅如行路。利養悉委于他人。",
    "X76n1516_011:0118b15": "愧負積於神明。辱殆流於後嗣。淫渝汗漫不能自主。",
    "X76n1516_011:0118b16": "斯皆自心而發。不可不制以道術。道術之妙。莫有及",
    "X76n1516_011:0118b17": "此。佛經之說。愚益神往。然其歸趣悉臻無有(全覺通論)○",
    "X76n1516_011:0118b18": "大安禪師初參百丈。問何者是佛。丈曰。騎牛&#x8994;牛。師",
    "X76n1516_011:0118b19": "云。識後如何。曰騎牛至家。云如何保任。曰如牧人執",
    "X76n1516_011:0118b20": "鞭視之不令犯人苗稼。師領旨後。同參祐禪師。既創",
    "X76n1516_011:0118b21": "居溈山。師亦躬耕助道。至是眾請繼住溈山。上堂。有",
    "X76n1516_011:0118b22": "二十年在溈山牧牛之語(五燈)。",
    "X76n1516_011:0118b23": "[0118b23] 甲戌(八)",
    "X76n1516_011:0118b24": "[0118b24] 終南山一僧住庵習定。一日僧失伽梨。乃見猴披在",
    "X76n1516_011:0118c01": "岩宴坐。後見&#x7FA3;猴皆習定。間有坐脫者。今有五獼猴",
    "X76n1516_011:0118c02": "塔。宣宗有偈贊云。嗟汝獼猴能入定。心猿不動幾千",
    "X76n1516_011:0118c03": "春。罷攀紅樹三冬&#x83D3;。休弄碧潭孤月輪。雙眼已隨青",
    "X76n1516_011:0118c04": "嶂合。兩眉猶對百花顰。自從坐脫終南後。悟了浮生",
    "X76n1516_011:0118c05": "多少人。",
    "X76n1516_011:0118c06": "[0118c06] 乙亥(九)",
    "X76n1516_011:0118c07": "[0118c07] 無著文喜禪師。入五臺山。求見文殊。忽見士翁。著揖",
    "X76n1516_011:0118c08": "曰。願見文殊大士。翁曰。大士未可見。汝飯未。著曰未。",
    "X76n1516_011:0118c09": "翁引入一寺。引著升堂命坐。童子進玳瑁盃。貯物如",
    "X76n1516_011:0118c10": "酥酪。著飲之。覺心神清朗。翁曰。南方佛法如何住持。",
    "X76n1516_011:0118c11": "著曰。末代比丘少奉戒律。曰多少眾。曰或三百或五",
    "X76n1516_011:0118c12": "百。著問。此間佛法如何住持。曰龍蛇混雜。凡聖同居。",
    "X76n1516_011:0118c13": "曰眾幾何。曰前三三後三三。遂談緒及暮。翁命童子",
    "X76n1516_011:0118c14": "引著出行。未遠。著悽然悟翁即文殊也。不可再見。稽",
    "X76n1516_011:0118c15": "首童子。乞一言為別。童子有無垢無染即真常之語。",
    "X76n1516_011:0118c16": "言訖。童與寺俱隱。但見五色雲中文殊乘金毛獅子",
    "X76n1516_011:0118c17": "往來。忽白雲覆之不見(別集)。",
    "X76n1516_011:0118c18": "[0118c18] 丙子(十)",
    "X76n1516_011:0118c19": "[0118c19] □□師辨章為三教首座○潭州道林沙門疏言。詣",
    "X76n1516_011:0118c20": "大□□。訪求藏經。高士李節餞以序。略曰。業儒之人。",
    "X76n1516_011:0118c21": "喜排釋氏。□論必曰。禹湯文武孔子之代。皆無有釋。",
    "X76n1516_011:0118c22": "釋氏興於衰亂之際也。宜革絕之。使不得滋此。論者",
    "X76n1516_011:0118c23": "之言粗矣。抑能知其然。未知其所以然也。吾請言之。",
    "X76n1516_011:0118c24": "昔有一夫。膚腯而色凝。氣□而神清。未&#x751E;謁毉。未&#x751E;",
    "X76n1516_011:0119a01": "禱鬼。恬然保順。罔有札瘥之患固善也。即一夫不幸。",
    "X76n1516_011:0119a02": "而有寒暑風濕之痾。於是攻熨之術用焉。禳禬之事",
    "X76n1516_011:0119a03": "紛焉。是二夫豈特相返耶。蓋病與不病。勢異耳。嗟乎",
    "X76n1516_011:0119a04": "三代之前。世康矣。禹湯文武。德義播之。周公孔子。典",
    "X76n1516_011:0119a05": "教持之。道風雖衰。漸漬猶存。詐不勝信。惡知避善。三",
    "X76n1516_011:0119a06": "代之季。世病矣。道風大衰。詐以覆信。善以柔退。惡以",
    "X76n1516_011:0119a07": "強用。上下相仇。激為怨俗。釋氏之教。以清&#x8657;為禪定。",
    "X76n1516_011:0119a08": "以柔謙為忍辱。故怨爭可得而息也。以菲薄勤苦為",
    "X76n1516_011:0119a09": "脩行。以窮達壽夭為因果。故賤陋可得而安也。故其",
    "X76n1516_011:0119a10": "云必煩惱乃見佛性。則本衰代之風激之也。夫衰代",
    "X76n1516_011:0119a11": "之風。舉無可樂者也。不有釋氏以救之。尚安所寄其",
    "X76n1516_011:0119a12": "心乎。論者不責衰代之俗。而尤釋氏之興。則是抱疾",
    "X76n1516_011:0119a13": "之夫。而責其醫禱攻療者也。徒知釋因衰代而興。不",
    "X76n1516_011:0119a14": "知衰代須釋氏之救也。何以言之。夫俗既病矣。人既",
    "X76n1516_011:0119a15": "愁矣。不有釋氏使安其分。勇者將奮而思&#x9B2A;。智者將",
    "X76n1516_011:0119a16": "靜而思謀。則阡陌之人。將紛紛而&#x7FA3;起矣。今釋氏一",
    "X76n1516_011:0119a17": "縷之分。不責於人。故賢智雋朗之士。皆息心焉。其不",
    "X76n1516_011:0119a18": "能達此者愚人也。惟上所役焉。故罹亂之俗。可得而",
    "X76n1516_011:0119a19": "安賴此也。若之何而剪去之哉。論者不思釋氏扶世",
    "X76n1516_011:0119a20": "助化之大益。而疾其雕鏤綵繪之小費。吾故曰。能知",
    "X76n1516_011:0119a21": "其然。不知其所以然也。會昌季年。武宗大剪釋氏。天",
    "X76n1516_011:0119a22": "下祠宇。毀撤如掃。天子建號之初。雪釋氏之不可廢",
    "X76n1516_011:0119a23": "也。詔徐復之。嘻釋氏之助世。既言之矣。向非我君洞",
    "X76n1516_011:0119a24": "鑒理源。其何能復立之耶(通論)○初令僧尼受戒給牒",
    "X76n1516_011:0119b01": "(通鑑)。",
    "X76n1516_011:0119b02": "[0119b02] 丁丑(十一)",
    "X76n1516_011:0119b03": "[0119b03] 洞山价禪師。初參南泉溈山。次參雲岩晟。因問無情",
    "X76n1516_011:0119b04": "說法話有省。乃述偈曰。也大奇。也大奇。無情說法不",
    "X76n1516_011:0119b05": "思議。若將耳聽應難會。眼處聞聲方得知。後因過水",
    "X76n1516_011:0119b06": "&#x89A9;影。大悟。有偈曰。切忌從它&#x8994;。迢迢與我&#x8E08;。我今獨",
    "X76n1516_011:0119b07": "自往。處處得逢渠。渠今正是我。我今不是渠。應須恁",
    "X76n1516_011:0119b08": "麼會。方得契如如。至是於新豐山。接誘學徒。次盛化",
    "X76n1516_011:0119b09": "於高安之洞山。師&#x751E;問僧。世間何物最苦。僧曰。地獄",
    "X76n1516_011:0119b10": "最苦。師曰不然。在此衣線下。不明大事。是名最苦(五燈)。",
    "X76n1516_011:0119b11": "[0119b11] 戊寅(十二)",
    "X76n1516_011:0119b12": "[0119b12] 萬敬孺。廬州人。三世同居。喪親廬墓。刺血寫佛經。斷",
    "X76n1516_011:0119b13": "乎二□。□□生川。改所居曰。成孝鄉廣孝聚。宣宗表",
    "X76n1516_011:0119b14": "其家□○溫州瑞安本寂禪院。僧無繹。自會昌沙汰。",
    "X76n1516_011:0119b15": "隱于東北谷。結菴禪定。閱十年。藤蘿纏繞。儼然不動。",
    "X76n1516_011:0119b16": "號藤蘿尊者。後人立祠。至今奉之(永寧編)。",
    "X76n1516_011:0119b17": "[0119b17] 己卯(大中十三年)",
    "X76n1516_011:0119b18": "[0119b18] 八月帝崩。帝聰明仁愛恭儉。天下稱為小太宗○懿",
    "X76n1516_011:0119b19": "宗即位○泉州龜洋慧忠禪師。焚香安坐而化。全身",
    "X76n1516_011:0119b20": "&#x585F;無了禪師塔之東。後數年塔忽折裂。主僧將發視",
    "X76n1516_011:0119b21": "之。是夜宴寂中見無了曰。不必更發也。今為沈陳二",
    "X76n1516_011:0119b22": "真身(無了姓沉見馬祖師姓陳)。",
    "X76n1516_011:0119b23": "懿宗",
    "X76n1516_011:0119b24": "[0119b24] 庚辰(咸通元年)",
    "X76n1516_011:0119c01": "[0119c01] 五月撫州守蔡京。撰廬山東林經藏&#x7891;記。有曰。後周",
    "X76n1516_011:0119c02": "武帝。以三教不同。詔逍遙公。定其優劣。對以三教雖",
    "X76n1516_011:0119c03": "殊。同歸於善。跡有淺深。理無階級。京常以束教泥&#x8FF9;",
    "X76n1516_011:0119c04": "者。徒見其異。玄解達識者。必會於同。儒之忠恕。老之",
    "X76n1516_011:0119c05": "柔謙。佛之慈忍。蹈之則福。違之則殃。君子之於三教。",
    "X76n1516_011:0119c06": "無溺無毀。探其玄精。以翊真粹。用是為治。理必茂矣",
    "X76n1516_011:0119c07": "○普化將示滅。乃問人乞直裰。或與裘襖。皆不受。臨",
    "X76n1516_011:0119c08": "濟令人送一棺。師笑曰。臨濟廝兒饒舌。便受之。乃辭",
    "X76n1516_011:0119c09": "人曰。明日東門死。郡人送出城。師曰。明日南門死。第",
    "X76n1516_011:0119c10": "二日又曰。明日西門方吉。第三日曰。明日北門遷化。",
    "X76n1516_011:0119c11": "第四日自擎棺出北門。振鐸入棺而逝。郡人揭棺視",
    "X76n1516_011:0119c12": "之。已不見。唯聞空中鐸聲漸遠○舒州投子大同禪",
    "X76n1516_011:0119c13": "師。初參翠微無學。得旨歸鄉。居投子山。一日趙州到",
    "X76n1516_011:0119c14": "庵。師&#x643A;油歸。州曰。久嚮投子。到來只是賣油翁。師曰。",
    "X76n1516_011:0119c15": "汝只見賣油翁。且不識投子。州曰。如何是投子。師曰。",
    "X76n1516_011:0119c16": "油油。州問。死中得活時如何。師曰。不許夜行。投明須",
    "X76n1516_011:0119c17": "到。自此師道聞於天下。",
    "X76n1516_011:0119c18": "[0119c18] 辛巳(二)",
    "X76n1516_011:0119c19": "[0119c19] 時曹山本寂禪師。諱耽章。至高安謁洞山。依此十餘",
    "X76n1516_011:0119c20": "年。名冠叢林。",
    "X76n1516_011:0119c21": "[0119c21] 壬午(三)",
    "X76n1516_011:0119c22": "[0119c22] 二月杭州大慈山寰中禪師。不疾而逝。壽八十三。諡",
    "X76n1516_011:0119c23": "性空大師。師&#x751E;示眾云。說得一丈。不如行取一尺。說",
    "X76n1516_011:0119c24": "得一尺。不如行取一寸○四月敕於兩街四寺。各置",
    "X76n1516_011:0120a01": "戒壇度人。三七日。上奉佛至信。每於禁中設講席。自",
    "X76n1516_011:0120a02": "唱經旨。手錄梵本。數幸諸寺。施與無數。",
    "X76n1516_011:0120a03": "[0120a03] 癸未(四)",
    "X76n1516_011:0120a04": "[0120a04] 制署法師知玄。為悟達國師。總教門事○杭州徑山",
    "X76n1516_011:0120a05": "二世鑒宗禪師。初參鹽官悟空。&#x51B3;擇疑滯。至是住徑",
    "X76n1516_011:0120a06": "山。宣揚禪教。後咸通七年閏三月示滅。諡無上大師。",
    "X76n1516_011:0120a07": "[0120a07] 甲申(五)",
    "X76n1516_011:0120a08": "[0120a08] 雪峰義存禪師。自出嶺遊方。久歷禪會。三到投子。九",
    "X76n1516_011:0120a09": "上洞山。因緣不契。後於德山句下有省。自是入室。日",
    "X76n1516_011:0120a10": "益奧旨。是年與岩頭欽山。同到澧州敖山鎮止宿。岩",
    "X76n1516_011:0120a11": "頭睡醒。猶見雪峰端坐。岩云。何不睡去。恰似七村裏",
    "X76n1516_011:0120a12": "土地。峰點胸云。某這裏未穩在。岩云。我將謂爾高提",
    "X76n1516_011:0120a13": "祖印。猶作這個語話。據爾見處。一一通來。是則與爾",
    "X76n1516_011:0120a14": "證明。不是與你&#x5257;&#x5374;。峰乃歷舉見處。巖咄云。汝若如",
    "X76n1516_011:0120a15": "是。果然未徹。不聞道從門入者不是家珍。它後若欲",
    "X76n1516_011:0120a16": "播揚大教。一一從自己胸襟流出將來。與我蓋天蓋",
    "X76n1516_011:0120a17": "地去。峰言下大悟。便禮拜。連聲云。今夜始是鰲山成",
    "X76n1516_011:0120a18": "道。於是二人分襟。岩頭乃庵于洞庭臥龍山。徒侶臻",
    "X76n1516_011:0120a19": "萃。雪峰乃返閩川(全錄)。",
    "X76n1516_011:0120a20": "[0120a20] 乙酉(六)",
    "X76n1516_011:0120a21": "[0120a21] 七月雪峰登象骨山。曰。真吾居也。乃誅茅為庵。學徒",
    "X76n1516_011:0120a22": "翕然。其山屬福州侯官縣。環控四邑。峭拔萬仞。先冬",
    "X76n1516_011:0120a23": "而雪。盛夏而寒。因以雪峰名山焉。師住山後。&#x751E;作頌",
    "X76n1516_011:0120a24": "曰。光陰迅速暫須臾。浮世那能得久居。出嶺年登三",
    "X76n1516_011:0120b01": "十二。入閩早是四旬餘。它非不用頻頻舉。已過還須",
    "X76n1516_011:0120b02": "旋旋除。報與滿朝朱紫道。閻王不怕佩金魚。後僖宗",
    "X76n1516_011:0120b03": "聞師道風。賜號真覺大師。仍賜紫袈裟○德山宣鑒",
    "X76n1516_011:0120b04": "禪師。初居澧陽。垂三十年。自大中初。武陵守薛延望。",
    "X76n1516_011:0120b05": "&#x524F;德山精舍。延請居之。大闡宗風。是年十二月將終。",
    "X76n1516_011:0120b06": "謂眾曰。捫空追響。勞汝心神。夢覺覺非。竟有何事。言",
    "X76n1516_011:0120b07": "訖。端坐而逝。壽八十六。諡見性禪師。法嗣九人(全錄)○",
    "X76n1516_011:0120b08": "&#x53F6;律郎何蟾。作福州懷安縣天王堂記。略云。父母之",
    "X76n1516_011:0120b09": "思。昊天罔極。將資冥福。式席玄因。大夫彭城公除。福",
    "X76n1516_011:0120b10": "州監軍使公。離鄉積歲。逢時得君霜露之悲。每纏旦",
    "X76n1516_011:0120b11": "夕。遂建北方毗沙門天王堂一所。清梵一揚。便同初",
    "X76n1516_011:0120b12": "地。香煙不散。若襲慈雲。施入昇山靈岩寺□下院。兼",
    "X76n1516_011:0120b13": "請本寺僧居簡住持。又割東湖田五十畝。永備齋粥。",
    "X76n1516_011:0120b14": "生生之具。一無所闕。既而朝昏脩敬。贊唱禮懺。則其",
    "X76n1516_011:0120b15": "席玄。因資冥福。信是無量矣。",
    "X76n1516_011:0120b16": "[0120b16] 丙戌(七)",
    "X76n1516_011:0120b17": "[0120b17] 臨濟義玄禪師。自黃蘗得法。歸鄉住臨濟禪苑。學徒",
    "X76n1516_011:0120b18": "奔湊。尋以兵動棄去。太尉默和。捨宅為寺。延請師居。",
    "X76n1516_011:0120b19": "亦以臨濟為額。次至河府。府主王常侍。與師道契。晚",
    "X76n1516_011:0120b20": "遷太名府興化寺閑居。存獎執侍。師乃付法。偈曰。沿",
    "X76n1516_011:0120b21": "流不止問如何。真照無邊說似他。離相離名人不稟。",
    "X76n1516_011:0120b22": "吹毛用了急還磨。是年四月謂眾曰。吾滅後不得滅",
    "X76n1516_011:0120b23": "&#x5374;吾正法眼。三聖云。爭敢滅&#x5374;和尚法眼。師云。已後",
    "X76n1516_011:0120b24": "有人問爾。作麼生道。三聖便喝。師云。誰知吾正法眼",
    "X76n1516_011:0120c01": "藏。向這瞎驢邊滅&#x5374;。言訖。端坐而化。敕諡慧照禪師。",
    "X76n1516_011:0120c02": "嗣法二十一人。其上首三聖興化也。師&#x751E;示眾云。赤",
    "X76n1516_011:0120c03": "肉團上。有一無位真人。常從諸人面門出入。未證據",
    "X76n1516_011:0120c04": "者看。時有僧問。如何是無位真人。師搊住云道道。其",
    "X76n1516_011:0120c05": "僧擬議。師托開云。無位真人。是什麼乾屎橛。師示眾",
    "X76n1516_011:0120c06": "有云。不如歇業無事去。已起者莫續。未起者不要放",
    "X76n1516_011:0120c07": "起。便勝十年行□。諸人皆是有心求佛。求出三界。癡",
    "X76n1516_011:0120c08": "人爾要出。甚處去。爾一念心貪是欲界。一念心嗔是",
    "X76n1516_011:0120c09": "色界。一念心癡是無色界。是爾屋裏具三界。爾一念",
    "X76n1516_011:0120c10": "心歇得處。喚作菩提樹。一念心不歇處。喚作無明樹。",
    "X76n1516_011:0120c11": "師又云。道流且要識取四種無相境。免被境緣擺撲。",
    "X76n1516_011:0120c12": "爾一念心愛被水溺。一念心嗔被火燒。一念心疑被",
    "X76n1516_011:0120c13": "地礙。一念心喜被風飄。若能如是辨得。不被境□。處",
    "X76n1516_011:0120c14": "處用境。東涌西沒。邊涌中沒。為達四大如夢如幻故。",
    "X76n1516_011:0120c15": "[0120c15] 丁亥(八)",
    "X76n1516_011:0120c16": "[0120c16] 福州玄沙宗一大師師備。閩人。姓謝氏。父以釣魚為",
    "X76n1516_011:0120c17": "業。因夜泛船墜水。玄沙鼓棹而救。因見水中月。乃云。",
    "X76n1516_011:0120c18": "先達有言。一切諸法皆如水月。若父存與其同殺。只",
    "X76n1516_011:0120c19": "益三途之苦。今既不可救。可捨緣出家報其恩也。於",
    "X76n1516_011:0120c20": "是投師受具。布衲芒屨。食才接氣。終日宴坐。與雪峰",
    "X76n1516_011:0120c21": "義存禪師親近。師資道契。雪峰以其苦行。呼為備頭",
    "X76n1516_011:0120c22": "陀。&#x751E;&#x64D5;囊出嶺。欲遍歷諸方。忽到險峻之處。築著&#x811A;",
    "X76n1516_011:0120c23": "指。血流痛楚。歎曰。是身非有。痛從何來。是身是苦。畢",
    "X76n1516_011:0120c24": "竟無生。休休。達磨不來東土。二祖不往西天。從此回",
    "X76n1516_011:0121a01": "笻嶺嶠。與雪峰同力締構。玄徒臻萃。師入室咨決。罔",
    "X76n1516_011:0121a02": "替晨昏。又閱楞嚴經。發明心地。由是應機敏捷。與脩",
    "X76n1516_011:0121a03": "多羅冥契。諸方玄學有所未決。必從之請益。至與雪",
    "X76n1516_011:0121a04": "峰徵詰。亦當仁不讓。雪峰曰。備頭陀再來人也。後忽",
    "X76n1516_011:0121a05": "夜夢父來。謝云。得子出家。我得生天。故來報汝(通明集及",
    "X76n1516_011:0121a06": "五燈)。",
    "X76n1516_011:0121a07": "[0121a07] 戊子(九)",
    "X76n1516_011:0121a08": "[0121a08] 長沙景岑禪師。初住鹿苑。為第一世。其後居無定所。",
    "X76n1516_011:0121a09": "但&#x72E5;緣接物。隨請說法。故時眾謂之長沙和尚。&#x751E;示",
    "X76n1516_011:0121a10": "眾曰。我若一向舉揚宗教。法堂裏草深一丈。不得已",
    "X76n1516_011:0121a11": "向汝道。盡十方世界是沙門眼。盡十方界是沙門全",
    "X76n1516_011:0121a12": "身。盡十方界在自己光明裏。三世諸佛共十法界眾",
    "X76n1516_011:0121a13": "生。是摩訶般若光。仰山問。人人盡有這個事。只是用",
    "X76n1516_011:0121a14": "不得。師云。恰是請汝用。仰云。作麼生用。師乃踏倒仰",
    "X76n1516_011:0121a15": "山。山曰。直下似個大蟲。世因名岑大蟲。至是年示寂。",
    "X76n1516_011:0121a16": "[0121a16] 己丑(十)",
    "X76n1516_011:0121a17": "[0121a17] 三月洞山价禪師將示寂。謂眾曰。離此&#x6BBB;漏子。向甚",
    "X76n1516_011:0121a18": "處與吾相見。眾無對。遂剃髮披衣。湛然而寂。時學徒",
    "X76n1516_011:0121a19": "千餘人。號慟移時。師忽開眸曰。夫出家人。心不附物。",
    "X76n1516_011:0121a20": "是真脩行。勞生息死。於悲何有。乃召主事僧。令辨愚",
    "X76n1516_011:0121a21": "癡齋一中。蓋責其徒戀情也。至七日。食具方備。師隨",
    "X76n1516_011:0121a22": "眾齋畢。復謂眾曰。僧家無事。大率臨行之際。勿須喧",
    "X76n1516_011:0121a23": "動。明日浴罷。端坐長往。壽六十三。諡悟本禪師。師權",
    "X76n1516_011:0121a24": "開五位。善接三根。大闡一音。廣弘萬品。橫抽寶&#x5292;。剪",
    "X76n1516_011:0121b01": "諸見之稠林。妙&#x53F6;弘通。截萬端之穿鑿。又得曹山寂。",
    "X76n1516_011:0121b02": "深明的旨。妙唱加猷。道合君臣。偏正回互。由是洞上",
    "X76n1516_011:0121b03": "玄風。播於天下。故諸方推尊之。曰曹洞宗○福州寧",
    "X76n1516_011:0121b04": "德龜山原禪師。初參五洩默師。後住龜山。為第二世。",
    "X76n1516_011:0121b05": "是年示寂。壽七十八。諡性空大師。",
    "X76n1516_011:0121b06": "[0121b06] 庚寅(十一)",
    "X76n1516_011:0121b07": "[0121b07] 相國裴休薨。休字公美。初刺洪州時。於黃蘗高僧在",
    "X76n1516_011:0121b08": "甚處句下契入。遂迎入府。旦夕問法。及鎮宣州。亦命",
    "X76n1516_011:0121b09": "與俱。由是深徹法源。復與圭峰密禪師。道緣尤密。大",
    "X76n1516_011:0121b10": "中時。執政六年。次歷諸鎮節度。薨年七十四。公為人",
    "X76n1516_011:0121b11": "醞藉。操守嚴正。宣宗&#x751E;曰。休真儒者。公居常不御酒",
    "X76n1516_011:0121b12": "肉。&#x751E;披毳衲。於歌姬院。持&#x9262;乞食。自以為不為俗情",
    "X76n1516_011:0121b13": "所汩。可以說法為人。尤善屬文。著釋氏文數萬言。其",
    "X76n1516_011:0121b14": "著圓覺經序。華嚴法界觀序。勸發菩提心文。後世雖",
    "X76n1516_011:0121b15": "有作者。無能過矣。又著傳心偈。見載於傳燈錄。又著",
    "X76n1516_011:0121b16": "圭峰禪源諸詮序。尤為明妙○十一月帝誕節。召兩",
    "X76n1516_011:0121b17": "街僧。入內講道。帝悅。賜曇顯等十人紫衣(統紀)○夾山",
    "X76n1516_011:0121b18": "善會禪師。初住潤州京口。道吾遇上堂。見僧問如何",
    "X76n1516_011:0121b19": "是法身。師云。法身無相。如何是法眼。法眼無瑕。吾失",
    "X76n1516_011:0121b20": "笑。師請吾為說。吾指往華亭船子處去。師造華亭。因",
    "X76n1516_011:0121b21": "船子問。垂絲千尺。意在深潭。離&#x920E;三寸。子何不道。師",
    "X76n1516_011:0121b22": "擬開口。船子以篙打。落水中。才上船。子又云。道道。擬",
    "X76n1516_011:0121b23": "開口。又打。師有省。乃點頭。船子云。釣盡江波。金鱗始",
    "X76n1516_011:0121b24": "遇。師揜耳。子云。如是如是。汝向去。直須藏身處沒蹤",
    "X76n1516_011:0121c01": "&#x8FF9;。沒蹤&#x8FF9;處莫藏身。汝後不得住城隍聚落。但向深",
    "X76n1516_011:0121c02": "山裏钁頭邊。接取一個半個。師辭行。頻迴顧。船子&#x7AEA;",
    "X76n1516_011:0121c03": "橈云。汝將謂別有。乃覆船入水而去。師住後。道聲既",
    "X76n1516_011:0121c04": "播。學者交湊。至是海眾卜于夾山。遽成院宇。廣宣法",
    "X76n1516_011:0121c05": "要(五燈)。",
    "X76n1516_011:0121c06": "[0121c06] 辛卯(十二)",
    "X76n1516_011:0121c07": "[0121c07] 五月帝幸安國寺。賜國師知玄沉檀寶座高二丈餘。",
    "X76n1516_011:0121c08": "珍麗絕甚。玄姓陳。世號陳菩薩。三學洞貫。名蓋一時。",
    "X76n1516_011:0121c09": "異&#x8FF9;尤多○時宮中日齋萬僧。帝自為贊唄。宰相蕭",
    "X76n1516_011:0121c10": "倣。諫以為天竺法。割愛取滅。非帝王躬踐。況佛者可",
    "X76n1516_011:0121c11": "以悟取。不可以相求。帝雖不納。然嘉美其言(唐史)○洞",
    "X76n1516_011:0121c12": "山道金禪師。於价和尚得旨。暨价圓寂。眾請接踵住",
    "X76n1516_011:0121c13": "持。海眾悅服。玄風不墜。",
    "X76n1516_011:0121c14": "[0121c14] 壬辰(十三年)",
    "X76n1516_011:0121c15": "[0121c15] 道膺禪師。初參洞山。契悟宗旨。&#x751E;因南泉有天上無",
    "X76n1516_011:0121c16": "彌勒地下無彌勒之語。師問洞山。天上無彌勒。地下",
    "X76n1516_011:0121c17": "無彌勒。未審誰與安名。洞山被問。直得禪床振動。後",
    "X76n1516_011:0121c18": "結庵三峰。經旬不赴堂。洞山問之。師曰。每日有天神",
    "X76n1516_011:0121c19": "送食。山曰。我將謂汝是箇人。猶作這箇見解。至晚。山",
    "X76n1516_011:0121c20": "召膺庵主。師應諾。山曰。不思善不思惡。是甚麼。師回",
    "X76n1516_011:0121c21": "庵。寂然宴坐。天神竟尋不見。三日乃絕。師初止三峰。",
    "X76n1516_011:0121c22": "其化未廣。而每月一來謁价。价呵其未忘情。於道為",
    "X76n1516_011:0121c23": "雜。勉令隨方接人。遂焚其庵去海昏。登歐阜盧山西",
    "X76n1516_011:0121c24": "北崦。冠世絕境也。就樹縛屋而居。號雲居。衲子亦追",
    "X76n1516_011:0122a01": "求而集。散處山間樹下。久成苫架。說法其下。至是遂",
    "X76n1516_011:0122a02": "成法席。學徒至一千五伯眾(五燈)○幼璋禪師。見江陵",
    "X76n1516_011:0122a03": "騰騰和尚曰。汝往天台。尋靜而居。遇安即上。璋至天",
    "X76n1516_011:0122a04": "台。於靜安鄉。建福唐院。符騰。二之言。又住隱龍院(僧寶",
    "X76n1516_011:0122a05": "傳)。",
    "X76n1516_011:0122a06": "[0122a06] 癸巳(咸通十四年)",
    "X76n1516_011:0122a07": "[0122a07] 三月詔兩街僧。於鳳翔法門寺。迎佛骨。&#x7FA3;臣諫者甚",
    "X76n1516_011:0122a08": "眾。上曰。朕生得見之。死亦無恨。廣造寶帳香[學-子+車]幢蓋。",
    "X76n1516_011:0122a09": "皆飾以金珠錦&#x7D89;。儀衛之盛。過於郊祀。元和之時。不",
    "X76n1516_011:0122a10": "及遠矣。以四月八日。迎至京師。綵觀夾道。天子御安",
    "X76n1516_011:0122a11": "福門樓迎拜。引入內道場。三日後出。京城諸寺。詔賜",
    "X76n1516_011:0122a12": "兩街僧金帛。京城耆老悉厚賜。所過鄉聚。皆裒土為",
    "X76n1516_011:0122a13": "剎。相望於途。考鼓鳴螺。以日繼夜。下詔曰。朕以寡德。",
    "X76n1516_011:0122a14": "纘承洪業。十有四年。憂勤在位。愛育生靈。遂尊崇釋",
    "X76n1516_011:0122a15": "教。至重玄門。迎請真身。為百姓祈福。今觀&#x89A9;之眾。隘",
    "X76n1516_011:0122a16": "塞路岐。載念陛牢。寢興在慮。嗟我黎人陷于刑辟。況",
    "X76n1516_011:0122a17": "漸當暑毒。繫於縲絏。京畿及天下諸州。見禁囚。遞減",
    "X76n1516_011:0122a18": "死一等。七月帝崩。僖宗即位。明年四月。詔送佛骨。歸",
    "X76n1516_011:0122a19": "于鳳翔。都人耆耋辭餞。皆鳴咽流涕。",
    "X76n1516_011:0122a20": "僖宗",
    "X76n1516_011:0122a21": "[0122a21] 甲午(乾符元年)",
    "X76n1516_011:0122a22": "[0122a22] 洛浦安禪師。初為臨濟侍者。濟常稱美曰。臨濟門下",
    "X76n1516_011:0122a23": "一隻箭。誰敢當鋒。及辭濟。濟稱為一條赤梢鯉。遍遊",
    "X76n1516_011:0122a24": "罷。直往夾山頂。卓庵經年。夾山知。乃脩書。令僧馳到。",
    "X76n1516_011:0122b01": "師接得便坐&#x5374;。僧迴舉。夾山云。這僧看書。三日內必",
    "X76n1516_011:0122b02": "來。若不看書。斯人救不得。果三日後至。才見山。乃叉",
    "X76n1516_011:0122b03": "手而立。山云。雞棲鳳巢。非其同類。出去。師曰。自遠趍",
    "X76n1516_011:0122b04": "風。乞師一接。山云。目前無闍梨。此間無老僧。師便喝。",
    "X76n1516_011:0122b05": "山云住住。且莫草草&#x5FE9;&#x5FE9;。雲月是同。溪山各異。截斷",
    "X76n1516_011:0122b06": "天下人舌頭即不無。闍梨爭教無舌人解語。師佇思。",
    "X76n1516_011:0122b07": "山便打。師因此服膺數載。",
    "X76n1516_011:0122b08": "[0122b08] 乙未(二)",
    "X76n1516_011:0122b09": "[0122b09] 杭州徑山三世洪諲禪師。初參溈山宗。乃悟玄旨。自",
    "X76n1516_011:0122b10": "咸通七年。住徑山。法道大振。光化四年九月。白眾而",
    "X76n1516_011:0122b11": "化。後諡法濟大師。僧問如霜如雪時如何。師曰。猶是",
    "X76n1516_011:0122b12": "汙染。曰不污染時如何。師曰。不同色。",
    "X76n1516_011:0122b13": "[0122b13] 丙申(三年)",
    "X76n1516_011:0122b14": "[0122b14] 襄州關南道吾和尚。初參道常禪師。蒙印所解。復參",
    "X76n1516_011:0122b15": "德山。法味彌著。凡上堂示徒。戴蓮華笠。披襴執簡。擊",
    "X76n1516_011:0122b16": "鼓吹笛。口稱魯三郎。有時云。打動關南鼓。唱起德山",
    "X76n1516_011:0122b17": "歌。有時執木劍。橫在肩上作舞。大闡宗風。",
    "X76n1516_011:0122b18": "[0122b18] 丁酉(四年 黃巢寇河南江浙)",
    "X76n1516_011:0122b19": "[0122b19] 睦州陳尊宿。諱道明。初遊方。契旨於黃蘗。尋住觀音",
    "X76n1516_011:0122b20": "院。常餘百眾。得數十載。後捨眾住開元寺房。常作草",
    "X76n1516_011:0122b21": "屨。潛施道路。或貨屨。侍養老母。時人號為陳蒲鞋。巢",
    "X76n1516_011:0122b22": "兵&#x751E;至。師標大草屨一隻於城門。巢欲棄之。竭力不",
    "X76n1516_011:0122b23": "能舉。乃歎曰。睦州有大聖人。將捨城而去。更不敢入。",
    "X76n1516_011:0122b24": "以是民免兵&#x5BBC;擾攘。師機峻急。造旨者稀。唯雲門一",
    "X76n1516_011:0122c01": "人契師意。令嗣雪峰。師一日忽召眾曰。此處緣息。吾",
    "X76n1516_011:0122c02": "當逝矣。乃跏趺而終。壽九十八。臘七十六。",
    "X76n1516_011:0122c03": "[0122c03] 戊戌(五年 黃巢陷福建)",
    "X76n1516_011:0122c04": "[0122c04] 漳州羅漢和尚。始於關南。常拳下悟旨。&#x751E;為歌。略曰。",
    "X76n1516_011:0122c05": "心裏疑團若栲栳。遇師當胸打一拳。駭散癡團獦狙",
    "X76n1516_011:0122c06": "落。舉頭看見日初圓。從茲蹬蹬以碣碣。直至如今常",
    "X76n1516_011:0122c07": "快活。只聞肚裏飽膨脝。更不東西去持&#x9262;。又偈。宇內",
    "X76n1516_011:0122c08": "為閑客。人中作野僧。任從他笑我。隨處自騰騰。",
    "X76n1516_011:0122c09": "[0122c09] 己亥(六年 黃巢陷廣南荊湖江淮)",
    "X76n1516_011:0122c10": "[0122c10] 仰山慧寂禪師。初參溈山悟旨。執侍十五載。凡有言",
    "X76n1516_011:0122c11": "句。皆為後世宗範。及領眾住王&#x83BE;山。一日禪床陷入",
    "X76n1516_011:0122c12": "地中。地神告以此山不任和尚居止。東南有大仰山。",
    "X76n1516_011:0122c13": "乃人間福地。遂遷止仰山。",
    "X76n1516_011:0122c14": "[0122c14] 庚子(廣明元)(黃巢陷東都潼關帝駕出奔十二月巢據京師號大齊建元金統)",
    "X76n1516_011:0122c15": "[0122c15] 舒州投子山大同禪師。值天下喪亂。一日有狂徒。持",
    "X76n1516_011:0122c16": "刃上山。師乃隨宜說法。渠魁聞而拜伏。脫身服。施之",
    "X76n1516_011:0122c17": "而去○子湖蹤禪師。居子湖說法四十五稔。是年無",
    "X76n1516_011:0122c18": "疾歸寂。壽八十一。",
    "X76n1516_011:0122c19": "[0122c19] 辛丑(中和元)",
    "X76n1516_011:0122c20": "[0122c20] 僖宗幸蜀。親王宗室皆逃亡。龍湖普聞禪師。僖宗第",
    "X76n1516_011:0122c21": "三子也。斷髮逸遊。造謁石霜諸。諸與語。嘆異曰。汝乘",
    "X76n1516_011:0122c22": "願力而來。乃生王家。脫身從我。火中蓮也。聞夜入室。",
    "X76n1516_011:0122c23": "問祖師別傳事。諸曰。待按山點頭。即向汝道。師因契",
    "X76n1516_011:0122c24": "悟。依止數載。乃請遍遊名山。諸曰。逢乾即止。遇陳便",
    "X76n1516_011:0123a01": "住。於是遠遊。過昭武抵大乾。遙望山顛。&#x9B31;然深秀。問",
    "X76n1516_011:0123a02": "父老曰。彼有居者否。老曰。有一陳嗣者。久隱其中。因",
    "X76n1516_011:0123a03": "悟師言。即撥草至山。陳嗣一見。乃分坐同住。因乞菜",
    "X76n1516_011:0123a04": "種於嗣。願求斗斛。嗣曰。豈有斗斛。與之一合。遂入山",
    "X76n1516_011:0123a05": "墾種。後谷口之人相謂曰。前日僧入山。經今不出。必",
    "X76n1516_011:0123a06": "為虎所啗。往視之。見茅廬一所行者數人。指呼百諾。",
    "X76n1516_011:0123a07": "而重崗複嶺。菜已青矣。蓋耕地播種者。乃山神所投。",
    "X76n1516_011:0123a08": "行者乃虎也。陳嗣覺師道之勝。乃曰。吾居此。每苦惡",
    "X76n1516_011:0123a09": "獸毒蟲之多。公來皆屏跡。道德吾所不及。五種之緣。",
    "X76n1516_011:0123a10": "其屬公乎。言訖&#x98C3;然而逝。今陳嗣庵址。具存是山寶",
    "X76n1516_011:0123a11": "乘禪院。乃圓覺向日茅廬基也○十一月七日。夾山",
    "X76n1516_011:0123a12": "會禪師辭眾。各善保護。至子夜。奄然而逝。壽七十七。",
    "X76n1516_011:0123a13": "諡傳明大師。塔曰永濟。夾山順世。眾以洛浦安。次補",
    "X76n1516_011:0123a14": "住持。尋又移澧陽洛浦山。十年宴處。後遷朗州蘇溪。",
    "X76n1516_011:0123a15": "玄徒奔湊。",
    "X76n1516_011:0123a16": "[0123a16] 壬寅(二年 長安大荒斗米三十&#x7DCD; 鍾傳據江西)",
    "X76n1516_011:0123a17": "[0123a17] 帝避巢賊。幸成都。遣御史郭遵。&#x8CF7;璽書召知玄國師。",
    "X76n1516_011:0123a18": "赴行在引對。大悅。賜號悟達國師○時九峰玄禪師",
    "X76n1516_011:0123a19": "寓止豫章。南平鍾王執弟子禮。北面而師事之。王為",
    "X76n1516_011:0123a20": "買末山。建精舍。號隆濟。以延之。學者風靡而至。",
    "X76n1516_011:0123a21": "[0123a21] 癸卯(三年 李克用敗巢復京師)",
    "X76n1516_011:0123a22": "[0123a22] 知玄國師。自成都行宮。辭還九隴。忽定中見菩薩摩",
    "X76n1516_011:0123a23": "玄頂而慰安之。俄一珠入玄左股。隆起楚甚。上有晁",
    "X76n1516_011:0123a24": "錯二字。玄知夙債。即右&#x8107;安臥而逝(世稱知玄乃漢袁盎後身。盎與",
    "X76n1516_011:0123b01": "錯有隙也。通論)○十月福州大安禪師告寂。師大化二十餘",
    "X76n1516_011:0123b02": "載。諡圓智。",
    "X76n1516_011:0123b03": "[0123b03] 甲辰(四年 克用追黃巢斬之)",
    "X76n1516_011:0123b04": "[0123b04] 淅東饑疫。幼璋禪師。於溫台明三郡。收瘞遺骸數千。",
    "X76n1516_011:0123b05": "時謂悲增大士○溫州法空院僧惠升。結廬北岩。&#x751E;",
    "X76n1516_011:0123b06": "寫法華經精虔。至普賢勸法品。天雨舍利二顆。郡以",
    "X76n1516_011:0123b07": "聞。賜額普賢懺院。祥符改今名(永寧編)。",
    "X76n1516_011:0123b08": "[0123b08] 乙巳(光啟元 三月帝歸京 十二月兵亂帝奔鳳翔)",
    "X76n1516_011:0123b09": "[0123b09] 靈雲勤禪師。初在溈山。因桃花悟道。溈山可之。至是",
    "X76n1516_011:0123b10": "乃返閩川。玄徒輻湊。因到玄沙。相看了。沙問。那裏何",
    "X76n1516_011:0123b11": "似這裏。雲云。也只是桑梓。別無他故。沙云在也無。雲",
    "X76n1516_011:0123b12": "云常然。沙云何不道。雲云有甚難。沙云便請道。雲云。",
    "X76n1516_011:0123b13": "三十年來尋&#x5292;客。幾回葉落幾抽枝。自從一見桃花",
    "X76n1516_011:0123b14": "後。直至如今更不疑。沙云。甚生桑梓之能。雲云。向道",
    "X76n1516_011:0123b15": "固非外物。沙云如是。雲云不敢。沙云諦當甚諦當。敢",
    "X76n1516_011:0123b16": "保老兄未徹在。雲云。正是和尚。還徹也未。沙云。與麼",
    "X76n1516_011:0123b17": "始得。雲云。&#x4E98;古&#x4E98;今。沙云。甚好甚好。遂作偈送雲云。",
    "X76n1516_011:0123b18": "三十年來只如常。幾回葉落放毫光。自此一出雲霄",
    "X76n1516_011:0123b19": "外。圓音體性應法王(玄沙全錄。今人以前頌為靈雲見桃華時作悟道頌者。非也。蓋",
    "X76n1516_011:0123b20": "靈雲悟道之後。歸鄉。與玄沙相見時。拶出此頌耳。況其相見時。語句曲折如此。今傳燈所載不盡。後人不能無",
    "X76n1516_011:0123b21": "妄議者。故於此詳載之。大慧武庫云。我平生好罵人。因看玄沙語錄。大喜他勘靈雲道。諦當甚諦當。敢保老兄",
    "X76n1516_011:0123b22": "未徹在。可謂壁立萬仞。後來與靈雲說話。了爾恁麼方始是徹後頭&#x5374;恁麼。撒屎撒尿。&#x5374;問員悟如何。悟笑云。",
    "X76n1516_011:0123b23": "他後頭&#x5374;恁地。我也理會不得。遂下來歸到寮。方知玄沙大段作怪。遂舉似員悟。悟笑云。且喜爾知。晦堂云。今",
    "X76n1516_011:0123b24": "時諸方多是無此藥頭。師云。切忌外人聞此麤言)。",
    "X76n1516_011:0123c01": "[0123c01] 丙午(二年)",
    "X76n1516_011:0123c02": "[0123c02] 六月節度薛正己。撰廬山廣平公舊因記。略曰。&#x751E;聞",
    "X76n1516_011:0123c03": "仲尼龍老聃。老聃師竺乾。竺乾先生即釋迦也。雖桑",
    "X76n1516_011:0123c04": "田屢變。而斯道不泯者。以其智慧溥化也。九江郡有",
    "X76n1516_011:0123c05": "匡山。山有東林寺。乃東晉慧遠大師所立。時結西天",
    "X76n1516_011:0123c06": "淨社。具載史傳。大中壬申。廣平公先伯父。&#x751E;監於洪。",
    "X76n1516_011:0123c07": "清河公黯牧於江先開府。統左廣司公德。因會昌之",
    "X76n1516_011:0123c08": "後。復脩先開府。於內庭首倡。捨錢三伯萬。大幅三十",
    "X76n1516_011:0123c09": "二。兼收贖戶部。東林西林。遺愛三寺園林。施者雲集。",
    "X76n1516_011:0123c10": "功德俄就全。自先開府之力也。辛丑歲。海內多難。有",
    "X76n1516_011:0123c11": "&#x9834;川公。來蘇八郡。廣平公來護藩閫。甲辰冬。干戈漸",
    "X76n1516_011:0123c12": "弭。固多暇日。得訪舊因。因閱大中復東林之化疏。次",
    "X76n1516_011:0123c13": "閱名氏。皆朝之英髦。欲再刊紀公。以列施之人。皆居",
    "X76n1516_011:0123c14": "顯位。慶孫令子充塞門庭。安知東林皆種善果。遂磨",
    "X76n1516_011:0123c15": "&#x7932;山骨。悉刻姓名。俾過者睹之。前脩不墜。豈獨以家",
    "X76n1516_011:0123c16": "之良。因為念哉。",
    "X76n1516_011:0123c17": "[0123c17] 丁未(三年 王朝據泉州)",
    "X76n1516_011:0123c18": "[0123c18] 紙衲僧惟亮。諡介空。自龜山寺。來福州長溪。築庵於",
    "X76n1516_011:0123c19": "龜湖禪院之前山。山崗有湖水。與海潮準。忽有大龜。",
    "X76n1516_011:0123c20": "浮沉於湖。循庵游止。僧有所之。龜輒以載。師見餓虎。",
    "X76n1516_011:0123c21": "乃棄身以飼焉。龜化為石。庵鞠為草。湖亦隨而埋沒。",
    "X76n1516_011:0123c22": "後人乃棄舊庵基今院。至今興焉(長樂集)○四月岩頭",
    "X76n1516_011:0123c23": "全&#x596F;禪師示寂。師&#x751E;密啟德山末後句。後居岩頭。謂",
    "X76n1516_011:0123c24": "眾曰。老漢去時。大吼一聲了去。其後中原盜起。眾皆",
    "X76n1516_011:0124a01": "避地。師端居自如。一日賊至。責無供餽。遂剸刃焉。師",
    "X76n1516_011:0124a02": "神色不動。大&#x544C;一聲而終。聲聞數十里。壽六十一。後",
    "X76n1516_011:0124a03": "唐追諡清嚴大師。其嗣羅山。能世其高風云。",
    "X76n1516_011:0124a04": "[0124a04] 戊申(文德元 二月帝歸京 王建掠西川)",
    "X76n1516_011:0124a05": "[0124a05] 三月帝崩。昭宗即位○四月石霜慶諸禪師告寂。師",
    "X76n1516_011:0124a06": "止石霜二十年。學眾有長坐不臥。屹若株杌。天下謂",
    "X76n1516_011:0124a07": "之枯木眾也。僖宗聞師道譽。&#x751E;遣使齎賜紫衣。師牢",
    "X76n1516_011:0124a08": "讓不受。壽八十二。諡普會大師。塔曰見相(一云二月滅)○",
    "X76n1516_011:0124a09": "五月杭州千頃山楚南禪師。辭眾奄然而化。師得旨",
    "X76n1516_011:0124a10": "於黃蘗。初抵姑蘇報恩寺。精脩禪定二十餘載。足不",
    "X76n1516_011:0124a11": "踰閾。尋住寶林支&#x78F5;慈雲。師雖應機無倦。而常儼然",
    "X76n1516_011:0124a12": "處定。或逾月。或浹旬。光啟中。錢王請下山供養。昭宗",
    "X76n1516_011:0124a13": "聞其道化。就賜紫衣。壽七十六。師著破邪論。行于世",
    "X76n1516_011:0124a14": "○龍湖圓覺禪師。自住山數年。飯木實。飲谷水。&#x751E;危",
    "X76n1516_011:0124a15": "坐於路傍杉木之上。占望形勢。引錫一擲。隨其所止。",
    "X76n1516_011:0124a16": "即建堂殿。既而道德播聞。緇徒雲集。遂成巨剎。忽有",
    "X76n1516_011:0124a17": "老人。跪請曰。我乃龍也。家于此山。以行雨不職。上天",
    "X76n1516_011:0124a18": "有罰當死。願賜救護。師曰。汝得罪上帝。我何能致力。",
    "X76n1516_011:0124a19": "雖然汝可易形來。俄化為小蛇。師以錫杖引入淨瓶。",
    "X76n1516_011:0124a20": "良久風雷挾坐榻。山岳搖振。師宴坐達旦。天宇澄霽。",
    "X76n1516_011:0124a21": "蛇自瓶出。有頃。復為老人形。而謝曰。若非藉法力。則",
    "X76n1516_011:0124a22": "血肉腥穢此地矣。無以報德。山中無水。何以安眾。當",
    "X76n1516_011:0124a23": "以水延師道場也。即於峻谷窮源。刮石成穴。湧泉一",
    "X76n1516_011:0124a24": "泓。始雖涓涓。終焉衍溢。遂成一湖。今在半山。龍湖之",
    "X76n1516_011:0124b01": "名。蓋始於此。沍寒不&#x6C37;。大旱不竭。其流四出。灌溉田",
    "X76n1516_011:0124b02": "數百頃。邦人神之。建祠其上。歲時享祀焉。今遇上元。",
    "X76n1516_011:0124b03": "乃師誕辰。龍必朝謝。有祥雲瑞氣之應。邦人由是益",
    "X76n1516_011:0124b04": "歸於師。富者施財。貧者施力。翕然而成樓觀。院之右",
    "X76n1516_011:0124b05": "十五里。有隋義寧歐陽太守之廟。即今福善王也。廟",
    "X76n1516_011:0124b06": "食至是年歷二百七十餘載。其神極靈。禍福此邦。民",
    "X76n1516_011:0124b07": "畏敬之。牲牢饗祭無&#x8657;日。師見而憫焉。一日杖策之",
    "X76n1516_011:0124b08": "祠下。說偈見意。告之曰。悟道然同死。死中生不忘。虎",
    "X76n1516_011:0124b09": "用無心伏。人來與惠降。殺生及祭祀。輪迴萬劫殃。為",
    "X76n1516_011:0124b10": "報人天道。無遮福最強。欲種當生果。今生足資糧。到",
    "X76n1516_011:0124b11": "處人驚悕。脩齋勸大王。昔年地獄裏。今日作天堂。復",
    "X76n1516_011:0124b12": "與之約曰。能食素。持不殺戒。乃可為鄰。是夕里之父",
    "X76n1516_011:0124b13": "老夢神云。我今受禪師戒。我不復血食。祭我當如比",
    "X76n1516_011:0124b14": "丘飯足矣。於是易血食以齋羞。至今遵之。神人相安。",
    "X76n1516_011:0124b15": "自是神顯靈異。護持此山。或云。師&#x751E;與神以道力角",
    "X76n1516_011:0124b16": "勝負。廟傍有松。巨幹參天。師舉手拗下。佛地三匝。而",
    "X76n1516_011:0124b17": "神實拂其二。遂屈而從之。右丞黃履作詩寄僧云。龍",
    "X76n1516_011:0124b18": "湖曾與祐民談(王曾祐民)。手轉松梢拂地三。感得茹蔬今",
    "X76n1516_011:0124b19": "尚爾。聞師孤潔可追參。後有僧紹新。偈云。古木寒雅",
    "X76n1516_011:0124b20": "晝&#x93BB;煙。靈風長在劫頻遷。忽思圓覺當年事。只與談",
    "X76n1516_011:0124b21": "因不論禪。審此則或者之說。又未必然。今併錄之。",
    "X76n1516_011:0124b22": "昭宗",
    "X76n1516_011:0124b23": "[0124b23] 己酉(龍紀元)",
    "X76n1516_011:0124b24": "[0124b24] 九峰虔禪師。久參石霜諸。諸歿時。虔作侍者。眾請首",
    "X76n1516_011:0124c01": "座。嗣諸住持。方議次。虔犯眾曰。未可。須明先師意乃",
    "X76n1516_011:0124c02": "可耳。眾曰。先師何意。虔曰。只如道休去。歇去。一念萬",
    "X76n1516_011:0124c03": "年去。古廟香爐去。如何會。座曰。是明一色邊事。虔曰。",
    "X76n1516_011:0124c04": "果不會先師意。首座炷香曰。我若會先師意。香煙滅",
    "X76n1516_011:0124c05": "則我脫去。不然。煙寂不能脫。言卒而脫去。虔拊其背",
    "X76n1516_011:0124c06": "曰。坐脫立亡。不如首座。先師意則未會在。虔廬于普",
    "X76n1516_011:0124c07": "會塔旁。三年而去。經行末山之下。住崇福寺。",
    "X76n1516_011:0124c08": "[0124c08] 庚戌(大順元)",
    "X76n1516_011:0124c09": "[0124c09] 洪州上藍令超禪師。正月十五日。齋畢。聲鍾。端坐長",
    "X76n1516_011:0124c10": "往○曹山本寂禪師。初居撫州曹山。後居荷玉山。二",
    "X76n1516_011:0124c11": "處法席。學者雲集。洞山之宗。至師為盛○溫州大雲",
    "X76n1516_011:0124c12": "寺。因會昌例廢。至是高僧洪楚。投牒刺史朱誕。請復",
    "X76n1516_011:0124c13": "建大雲寺。誕上其事。且請加晝錦二字為額。詔從之。",
    "X76n1516_011:0124c14": "楚師誦經說法。陸地生蓮。靈蛇聽法。其後刺史錢元",
    "X76n1516_011:0124c15": "珪。建楚師堂。清泰年。建高塔焉。",
    "X76n1516_011:0124c16": "[0124c16] 辛亥(二年 楊行密據揚州封吳王)",
    "X76n1516_011:0124c17": "[0124c17] 仰山慧寂禪師。一日見異僧乘&#x8657;而至。作禮而立。師",
    "X76n1516_011:0124c18": "問。近離甚處。曰早辰離西天。師云。何太遲。僧曰。遊山",
    "X76n1516_011:0124c19": "翫水。師云。神通妙用不如闍梨。佛法須還老僧。曰特",
    "X76n1516_011:0124c20": "來東土禮文殊。&#x5374;遇小釋迦。遂出西天貝多葉。與師",
    "X76n1516_011:0124c21": "作禮。乘雲騰空而去。師又&#x751E;示眾云。聖邊事且莫將",
    "X76n1516_011:0124c22": "心湊泊。但向自己性海。如實而脩。三明六通。是聖末",
    "X76n1516_011:0124c23": "邊事。如今且要識心達本。但得本不愁末。他時後日",
    "X76n1516_011:0124c24": "自具去在。若未得本。縱饒將情。學他亦不得。豈不見",
    "X76n1516_011:0125a01": "溈山道。凡聖情盡。體露真常。事理不二。即如如佛。先",
    "X76n1516_011:0125a02": "是師預示偈曰。吾年七十七。老去是今日。任性自浮",
    "X76n1516_011:0125a03": "沉。兩手攀屈膝。至是於東平。兩手抱膝而逝。敕諡智",
    "X76n1516_011:0125a04": "通大師。師之異&#x8FF9;。及垂讖記。具存本山實錄○南塔",
    "X76n1516_011:0125a05": "光湧禪師。初事仰山於石亭。仰指謂人曰。此子肉佛。",
    "X76n1516_011:0125a06": "可以化人也。石亭沒。湧燃第三指以報法。又燃第二",
    "X76n1516_011:0125a07": "指以報親。",
    "X76n1516_011:0125a08": "[0125a08] 壬子(景福元)",
    "X76n1516_011:0125a09": "[0125a09] 泉州莆田國歡崇福慧日大師。初名文矩。為縣獄卒。",
    "X76n1516_011:0125a10": "常往神光靈觀及西院大安所。後往萬歲譚空禪師",
    "X76n1516_011:0125a11": "落髮。不披袈裟。不受具戒。唯以雜綵為掛子。復至觀",
    "X76n1516_011:0125a12": "所。觀令禮西院去。師&#x64D5;一青竹杖。入西院法堂。安迨",
    "X76n1516_011:0125a13": "見笑曰。入涅槃堂去。師輪竹杖而入。時有五百許僧",
    "X76n1516_011:0125a14": "染時疾。師以杖次第點之。各隨點而起。閩王禮重。創",
    "X76n1516_011:0125a15": "國歡禪院以居之。後頗多靈&#x8FF9;。乾寧中示寂。",
    "X76n1516_011:0125a16": "[0125a16] 癸丑(景福二)(王朝據福州稱留後王 鎔帥鎮定 稱趙王錢鏐據浙西稱吳王釗仁恭為幽州盧龍節度",
    "X76n1516_011:0125a17": "稱燕王)",
    "X76n1516_011:0125a18": "[0125a18] 趙州從諗禪師。初參南泉得旨。後歸北地。眾請住趙",
    "X76n1516_011:0125a19": "州觀音古剎。道風大振。一日燕王領兵至鎮府界。欲",
    "X76n1516_011:0125a20": "取趙城。有觀氣者曰。趙州必有聖人者居。戰必不勝。",
    "X76n1516_011:0125a21": "因此燕趙通和。聞有觀音院諗禪師道眼明白。此必",
    "X76n1516_011:0125a22": "應兆。一日二王命駕。謁趙州和尚。師見王。端坐不起。",
    "X76n1516_011:0125a23": "燕王問。人王尊。法王尊。師曰。在人中人王尊。在法中",
    "X76n1516_011:0125a24": "法王尊。王唯然而已。師良久乃問。那個鎮府大王。趙",
    "X76n1516_011:0125b01": "王曰。弟子是。師曰。老僧濫在化部。不及趍見。須臾王",
    "X76n1516_011:0125b02": "請說法。師曰。大王尊諱多。王曰。請去諱說法。師曰。我",
    "X76n1516_011:0125b03": "佛世尊一稱名號。罪滅福生。大王先祖才有人觸著",
    "X76n1516_011:0125b04": "名諱。便生嗔怒。趙州於是慈悲說法。二王大悅稽首",
    "X76n1516_011:0125b05": "而退。至來日燕王有先鋒將入院。欲責慢君之禮。師",
    "X76n1516_011:0125b06": "聞來乃出接。鋒云。昨日見二王不起。今日見某甲來。",
    "X76n1516_011:0125b07": "何故出接。師云。待都使似大王。老僧亦不出接。鋒愧",
    "X76n1516_011:0125b08": "而退○又趙王&#x64D5;諸子。謁趙州入院。師坐而問曰。大",
    "X76n1516_011:0125b09": "王會麼。王云不會。師曰。自少持齋今已老。見人無力",
    "X76n1516_011:0125b10": "下禪床。趙王加禮而去。翌日令客將傳語。師下禪床",
    "X76n1516_011:0125b11": "接之。少間侍者問。和尚昨日大王來。&#x5374;不下禪床。今",
    "X76n1516_011:0125b12": "日軍將來。為甚麼下禪床。師云。非汝所知。上等人來",
    "X76n1516_011:0125b13": "禪床上接。中等人來下禪床接。末等人來三門外接",
    "X76n1516_011:0125b14": "○趙王請趙州和尚供養。師屆城。王敕令合城具威",
    "X76n1516_011:0125b15": "儀。迎接入內。師下輦。王乃設拜。請上殿正位而坐。齋",
    "X76n1516_011:0125b16": "罷。眾欲請師演法。師云。這裏已坐&#x5374;老僧。那裏更問",
    "X76n1516_011:0125b17": "甚法。二尊不&#x7ADD;化。王乃止。時王與后在師左右侍立。",
    "X76n1516_011:0125b18": "后曰。請師與王摩頂受記。師以手摩王頂云。願大王",
    "X76n1516_011:0125b19": "與老僧齊年。",
    "X76n1516_011:0125b20": "[0125b20] 甲寅(乾寧元)",
    "X76n1516_011:0125b21": "[0125b21] 禪月大師貫休。以詩謁吳越王錢鏐。有一&#x5292;霜寒十",
    "X76n1516_011:0125b22": "四州之語。謬令改作四十州乃可相見。休曰。詩不可",
    "X76n1516_011:0125b23": "改。孤雲野鶴何天而不可飛。乃入豫章之西山。後入",
    "X76n1516_011:0125b24": "蜀謁王。大王蜀僧齊己。幼捐俗依溈山。及仰山慧寂",
    "X76n1516_011:0125c01": "禪師住豫章觀音。己公為總轄庶務。有粥疏曰。粥名",
    "X76n1516_011:0125c02": "良藥。佛所贊揚。義冠三檀。功標十利。更祈英哲。各遂",
    "X76n1516_011:0125c03": "願心。既備清晨。永資白業。其後居西山金鼓示寂。塔",
    "X76n1516_011:0125c04": "尚存焉。龍盤乃其書堂(雲臥紀談)。",
    "X76n1516_011:0125c05": "[0125c05] 乙卯(二年)",
    "X76n1516_011:0125c06": "[0125c06] 九座正覺大師智廣。自咸通六年。至九座山。忽逢巨",
    "X76n1516_011:0125c07": "&#x880E;。欲來吞師。師錫自飛。&#x6491;柱其口。師入其口。趺坐入",
    "X76n1516_011:0125c08": "定。神來謝罪。師不顧之。逮師出定。&#x880E;化為石矣。繼而",
    "X76n1516_011:0125c09": "雷雨湧沙。夷成院基。山神移山。八維蔭映。乾符三年",
    "X76n1516_011:0125c10": "示滅。是年諡正覺號云○五月灌溪志閑禪師。將示",
    "X76n1516_011:0125c11": "滅。問侍者曰。坐化者誰。曰僧伽。曰立化者誰。曰僧會。",
    "X76n1516_011:0125c12": "師乃行六七步。垂手而逝。",
    "X76n1516_011:0125c13": "[0125c13] 丙辰(三年 馬殷據湖南 錢鏐兼鎮兩浙 李茂貞焚長",
    "X76n1516_011:0125c14": "安宮室)",
    "X76n1516_011:0125c15": "[0125c15] 二月九峰玄禪師。誡其徒曰。無&#x8657;度光陰。無&#x8657;消信",
    "X76n1516_011:0125c16": "施。既已出家。唯道是履。名大丈夫。於是寂然在定。至",
    "X76n1516_011:0125c17": "三月二十日乃化。",
    "X76n1516_011:0125c18": "[0125c18] 丁巳(四年 閩帥王朝薨弟王審知據其地)",
    "X76n1516_011:0125c19": "[0125c19] 燕王尊仰趙州。&#x751E;自幽州降至命服。鎮府具威儀迎",
    "X76n1516_011:0125c20": "接。持以奉師。師堅讓不受。左右曰。大王為和尚佛法。",
    "X76n1516_011:0125c21": "故以為奉。請著此衣。師云。老僧為佛法故。不著此衣。",
    "X76n1516_011:0125c22": "諸官咨聞再三。師乃取著。諸官禮賀。師唯應諾而已",
    "X76n1516_011:0125c23": "○十一月趙州示滅。壽一百二十。後諡真際大師。師",
    "X76n1516_011:0125c24": "臨化。令侍者送拂子與趙王。囑云。此是老僧一生受",
    "X76n1516_011:0126a01": "用不盡底。趙王贊師真曰。碧潭之月。清鏡中頭。我師",
    "X76n1516_011:0126a02": "我化。天下趙州。趙王哭師頌二首。一曰。師離淲水動",
    "X76n1516_011:0126a03": "王侯。心印光潛麈尾收。碧落霧霾松嶺月。滄溟浪覆",
    "X76n1516_011:0126a04": "濟人舟。一燈乍滅波旬喜。雙眼重昏道侶愁。縱是了",
    "X76n1516_011:0126a05": "然雲外客。每瞻瓶几淚還流。二曰。佛日西傾祖印隳。",
    "X76n1516_011:0126a06": "珠沉丹沼月沉輝。影敷丈室爐煙慘。風送禪床松韻",
    "X76n1516_011:0126a07": "微。隻履乍來留化&#x8FF9;。五天何處又逢歸。解空弟子絕",
    "X76n1516_011:0126a08": "悲喜。猶自潛然對雪幃(禪苑聯芳)。",
    "X76n1516_011:0126a09": "[0126a09] 戊午(光化元)",
    "X76n1516_011:0126a10": "[0126a10] 八月洛浦安禪師。誡門人曰。出家之法。長物不留。況",
    "X76n1516_011:0126a11": "其他哉。切須在念。時光迅速。大道深玄。苟或因循。曷",
    "X76n1516_011:0126a12": "由體悟。師二山開法。語播諸方。十二月一日夜坐化",
    "X76n1516_011:0126a13": "(一云二日午時)。",
    "X76n1516_011:0126a14": "[0126a14] 己未(二年)",
    "X76n1516_011:0126a15": "[0126a15] 華嶽玄偉禪師。編次貞元以來宗師機緣。為玄門聖",
    "X76n1516_011:0126a16": "胃集○龍牙居遁禪師。初參洞山价。洞水逆流語下",
    "X76n1516_011:0126a17": "大悟。服勤八年。日增智證。至是馬氏據有長沙。興崇",
    "X76n1516_011:0126a18": "梵坊。請遁說法于龍牙法濟禪寺。有徒五百餘眾。僧",
    "X76n1516_011:0126a19": "問祖意。師曰。待石龜解語。即向汝道。僧曰。石龜語也。",
    "X76n1516_011:0126a20": "曰向汝道甚麼。其僧亦悟。",
    "X76n1516_011:0126a21": "[0126a21] 庚申(三年)",
    "X76n1516_011:0126a22": "[0126a22] 杭州文喜禪師。初參仰山。山令典常住。一日有異僧。",
    "X76n1516_011:0126a23": "就求齋食。師減己分饋之。山預和問曰。適來果位人。",
    "X76n1516_011:0126a24": "汝給食否。答曰。輟己回施。山曰。汝大利益。尋止浙右",
    "X76n1516_011:0126b01": "千頃。次住仁王。光啟三年。錢王請住龍泉廨署。大順",
    "X76n1516_011:0126b02": "元年。錢王表薦。賜紫衣。乾寧四年。又奏師號。曰無著。",
    "X76n1516_011:0126b03": "是年十月。告眾曰。三界心盡。即是涅槃。言訖。加趺而",
    "X76n1516_011:0126b04": "終。壽八十。塔于靈隱西塢。後天祐二年。叛兵廢師塔。",
    "X76n1516_011:0126b05": "觀肉身不壞。髮爪俱長。武肅王奇之。遣裨將重封瘞",
    "X76n1516_011:0126b06": "焉。",
    "X76n1516_011:0126b07": "[0126b07] 辛酉(天復元)",
    "X76n1516_011:0126b08": "[0126b08] 曹山本寂禪師。一日有紙衣道者來參。師問。如何是",
    "X76n1516_011:0126b09": "紙衣下事。僧曰。一裘才掛體。萬事悉皆如。又問。如何",
    "X76n1516_011:0126b10": "是紙衣下用。其僧拱立曰諾。即脫去。師笑曰。汝但解",
    "X76n1516_011:0126b11": "恁麼去。何不與麼來。僧忽開眼曰。一靈真性不假胞",
    "X76n1516_011:0126b12": "胎時如何。師曰。未是妙。曰如何是妙。師曰。不借借。其",
    "X76n1516_011:0126b13": "僧退坐於堂中而化。時洪州帥南平鍾王。屢盡禮請",
    "X76n1516_011:0126b14": "師。師不赴。但寫大梅和尚山居頌。付使者曰。摧殘枯",
    "X76n1516_011:0126b15": "木倚寒林。幾度逢春不變心。樵客見之猶不採。郢人",
    "X76n1516_011:0126b16": "何事苦追尋。至是年六月夜。問知事。今是何日。對曰。",
    "X76n1516_011:0126b17": "六月十五。師曰。曹山平生行&#x811A;到處。只管九十日為",
    "X76n1516_011:0126b18": "一夏。明日辰時。吾行&#x811A;去。及時焚香安坐而化。壽六",
    "X76n1516_011:0126b19": "十二。諡元證大師。塔曰福圓。",
    "X76n1516_011:0126b20": "[0126b20] 壬戌(二年 錢鏐進爵越王)",
    "X76n1516_011:0126b21": "[0126b21] 雲居膺禪師。居雲居三十年道遍天下。南昌鍾王師",
    "X76n1516_011:0126b22": "尊之。願以為世世師。於元年十二月二十八日。為眾",
    "X76n1516_011:0126b23": "開最後方便。敘出世始末。眾皆愴然。是年正月三日。",
    "X76n1516_011:0126b24": "問侍者。今日是幾。對云初三。師云。三十年後但云只",
    "X76n1516_011:0126c01": "這是。乃端然告寂。諡弘覺禪師。塔曰圓寂(僧寶)○雲居",
    "X76n1516_011:0126c02": "道簡禪師。久入先雲居之室。為堂中第一座。屬先雲",
    "X76n1516_011:0126c03": "居將順寂。主事請問。誰堪繼嗣。居曰。堂中簡。主事意",
    "X76n1516_011:0126c04": "謂。令揀擇可當者。僉曰。第二座可然。且備禮請第一",
    "X76n1516_011:0126c05": "座。若謙讓。即堅請第二座。師既密承授記。略不辭免。",
    "X76n1516_011:0126c06": "即自持道具。入方丈。攝眾演法。主事等不愜素志。罔",
    "X76n1516_011:0126c07": "循規式。師察其情。乃潛棄去。其夜安樂樹神號泣。詰",
    "X76n1516_011:0126c08": "旦主事大眾奔至麥莊。悔過哀請歸院。眾聞空中連",
    "X76n1516_011:0126c09": "聲唱曰。和尚來也○是年同安威禪師示寂。",
    "X76n1516_011:0126c10": "[0126c10] 癸亥(三年 以王建為蜀王)",
    "X76n1516_011:0126c11": "[0126c11] 閩帥王大王。請雪峰與玄沙入內。王問。佛祖究竟脩",
    "X76n1516_011:0126c12": "何因果。乃得成佛。峰云。須是見性。方得成佛。王問。爭",
    "X76n1516_011:0126c13": "得見性。峰曰。悟即剎那間。不悟塵沙劫。此事未可造",
    "X76n1516_011:0126c14": "次指示。緣山僧各有千百人眾。&#x7ADD;二三十年。密用此",
    "X76n1516_011:0126c15": "事。未有一二人承當得。況今大王為俗天子。日為萬",
    "X76n1516_011:0126c16": "民。判斷山河。有迷心念。爭覯得此真實法門。願大王",
    "X76n1516_011:0126c17": "且為佛法主宰。於筆頭下。救護生靈。豈不是好事。王",
    "X76n1516_011:0126c18": "大悅(語錄)。",
    "X76n1516_011:0126c19": "[0126c19] 甲子(天祐元)(八月帝崩哀帝立)(錢鏐封吳王 朱溫封梁王)",
    "X76n1516_011:0126c20": "[0126c20] 南塔光湧禪師。道聲既著。南昌帥南平王鍾傳禮迎",
    "X76n1516_011:0126c21": "之至府。遂嗣石亭法席。學者歸之如雲(僧寶)○台州瑞",
    "X76n1516_011:0126c22": "岩師彥禪師。初於岩頭得旨。尋抵丹丘。終日如愚。四",
    "X76n1516_011:0126c23": "眾欽慕。請住瑞岩。統眾嚴整。江表稱之。師每自喚主",
    "X76n1516_011:0126c24": "人公。復自應喏。乃云惺惺著。他後莫受人瞞。一日有",
    "X76n1516_011:0127a01": "村媼來作禮。師曰。汝疾歸去。救取數千物命。媼&#x5FE9;忙",
    "X76n1516_011:0127a02": "至舍。乃見兒婦提竹器。拾田螺歸。媼接取放諸水濱。",
    "X76n1516_011:0127a03": "師之異&#x8FF9;頗多(語錄)。",
    "X76n1516_011:0127a04": "哀帝",
    "X76n1516_011:0127a05": "[0127a05] 乙丑(天祐二年 吳王楊行密薨子渥立)",
    "X76n1516_011:0127a06": "[0127a06] 蘇州永光真禪師。上堂曰。言鋒若差。鄉關萬里。直須",
    "X76n1516_011:0127a07": "懸崖撒手自肯承當。絕後再蘇。欺君不得。非常之旨。",
    "X76n1516_011:0127a08": "人焉廋哉。",
    "X76n1516_011:0127a09": "[0127a09] 丙寅(三年 南平鍾傳薨子匡時立)(尋為秦虜)(高季昌鎮荊南)",
    "X76n1516_011:0127a10": "[0127a10] 幼璋禪師。初又嘗見憨憨和尚曰。汝後四十年。有巾",
    "X76n1516_011:0127a11": "子下菩薩。王於江南。于時我法乃昌。至是師之道行",
    "X76n1516_011:0127a12": "既著。錢王尚又遣使童建。齎衣服香藥。入山致請。至",
    "X76n1516_011:0127a13": "府署志德大師。館于功臣院。日夕問道。建瑞龍寺於",
    "X76n1516_011:0127a14": "城中延之。禪者雲集。乃契憨憨之語(僧寶)○閩王一日",
    "X76n1516_011:0127a15": "問雪峰玄沙。朕今造寺脩福。布施度僧。遏惡行善。此",
    "X76n1516_011:0127a16": "去還得成佛否。師云。未得成佛。但是有作之心。皆是",
    "X76n1516_011:0127a17": "輪迴。王云。得何果報。師云。得生天報。得福壽報。王默",
    "X76n1516_011:0127a18": "然少時。二師向王言。見性是佛。王云。將何為道。作何",
    "X76n1516_011:0127a19": "脩行。師云。一切業障海。皆從妄想生。若欲懺悔者。端",
    "X76n1516_011:0127a20": "坐念實相。願大王識取實相。自然成佛。大王起禮二",
    "X76n1516_011:0127a21": "師言。相救生死事大。師曰。真如佛性。三世諸佛。十二",
    "X76n1516_011:0127a22": "部經。&#x7ADD;在大王本性自具足。亦不用求。切須自救。無",
    "X76n1516_011:0127a23": "人相□為。若作佛。應須自度。一若悟真如性。不在多言。",
    "X76n1516_011:0127a24": "佛言向無功用處。證道矣。願大王但觀本性。若見了。",
    "X76n1516_011:0127b01": "一切自通。王聞二師指示。大起信心。誓志受持。終無",
    "X76n1516_011:0127b02": "退志(雪峰錄)○雪竇常通禪師。初參長沙岑。咸通末。宣",
    "X76n1516_011:0127b03": "城郡守。於謝仙山。奏置禪苑。號瑞聖院。請師居之。光",
    "X76n1516_011:0127b04": "啟中。&#x5BBC;起。師領徒至四明。大順二年。郡守請居雪竇。",
    "X76n1516_011:0127b05": "&#x9B31;然盛化。是年七月。集眾。焚香。付囑訖。合掌而逝(一云",
    "X76n1516_011:0127b06": "乙丑示寂)○長慶稜禪師。於雪峰句下得悟。是年住招慶。",
    "X76n1516_011:0127b07": "道化日盛。後閩帥請居長樂府之西院。奏額曰長慶。",
    "X76n1516_011:0127b08": "號超覺大師。",
    "X76n1516_011:0127b09": "[0127b09] 丁卯(天祐四)",
    "X76n1516_011:0127b10": "[0127b10] 三月帝遜位于梁王朱全忠。改元開平。"
}