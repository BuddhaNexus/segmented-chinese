{
    "X66n1296_033:0190b01": "宗門拈古彚集卷第三十三",
    "X66n1296_033:0190b02": "古杭白巖嗣祖沙門　淨符　彚集",
    "X66n1296_033:0190b03": "△青六",
    "X66n1296_033:0190b04": "洪州同安常察禪師(青六九峰虔嗣)僧新到。遶禪牀三帀振",
    "X66n1296_033:0190b05": "錫一下曰。凡聖不到處。請師道。安鳴指三下。僧曰同",
    "X66n1296_033:0190b06": "安今日嚇得忘前失後。安曰闍黎發足何處。僧珍重",
    "X66n1296_033:0190b07": "便出。安曰。五湖衲子。一錫禪人。未到同安不妨疑著。",
    "X66n1296_033:0190b08": "僧回首曰。近見不如遠聞。安曰。貪他一杯酒。失却滿",
    "X66n1296_033:0190b09": "船魚。",
    "X66n1296_033:0190b10": "昭覺勤云。全軍隊伍馬步相參。兩陣交鋒不妨奇",
    "X66n1296_033:0190b11": "特。怎奈二俱失利。具眼者試辨看。",
    "X66n1296_033:0190b12": "何山珣云。奮大用。發大機。明來暗合。平坦嶮巇。彼",
    "X66n1296_033:0190b13": "既殺活拄杖。我即綿裏秤錘。縱使諸方眼目。難斷",
    "X66n1296_033:0190b14": "個是個非。畢竟如何。堪笑一枝無孔笛。主賓顛倒",
    "X66n1296_033:0190b15": "兩頭吹。",
    "X66n1296_033:0190b16": "洞山瑩云。者僧好如張翼德在霸陵橋上橫衝直",
    "X66n1296_033:0190b17": "闖威武可觀。被同安緩緩地念了一道真言便把",
    "X66n1296_033:0190b18": "不住。所以遭他點罰道。貪他一杯酒失却滿船魚。",
    "X66n1296_033:0190b19": "眾中還有為者僧出氣者麼。卓拄杖云。疎而不漏。",
    "X66n1296_033:0190b20": "古塘□云。者兩個漢雖然賓主相合言氣相符。若",
    "X66n1296_033:0190b21": "是聖凡不到處。要且俱未夢見在。",
    "X66n1296_033:0190b22": "同安因僧問遠趨丈室乞師一言。安曰孫臏門下徒",
    "X66n1296_033:0190b23": "話鑽龜。曰名不浪施。安曰喫茶去。僧便珍重。安曰雖",
    "X66n1296_033:0190b24": "得一場榮。刖却一雙足。",
    "X66n1296_033:0190c01": "天童傑云。拳來拳應。踢來踢應。拳踢交參。孰負孰",
    "X66n1296_033:0190c02": "勝。搖頭擺尾過牢關。刖足之言誰肯信。雖然。有一",
    "X66n1296_033:0190c03": "處誵訛在。諸人試檢點看。",
    "X66n1296_033:0190c04": "同安因聞鵲聲謂眾曰。喜雀鳴寒檜。心印是渠傳。僧",
    "X66n1296_033:0190c05": "出曰何必。安曰眾中有人在。僧曰同安門下道絕人",
    "X66n1296_033:0190c06": "荒安。曰胡人飲乳返怪良醫。僧曰休休。安曰。老鶴入",
    "X66n1296_033:0190c07": "枯池。不見魚蹤迹。",
    "X66n1296_033:0190c08": "天童傑云。動絃別曲有唱有酬。其唱愈高其和愈",
    "X66n1296_033:0190c09": "峻。其間鄭衛之聲雖則雜然。五音六律拍拍是令。",
    "X66n1296_033:0190c10": "同安問僧近離甚處。曰江西。安曰江西法道何似此",
    "X66n1296_033:0190c11": "間。曰。賴是問某甲。若問著別人則禍生。安曰老僧適",
    "X66n1296_033:0190c12": "來造次。曰。某甲不是嬰兒。徒用止啼黃葉。安曰傷鼈",
    "X66n1296_033:0190c13": "恕龜殺活由我。",
    "X66n1296_033:0190c14": "昭覺勤云。宗師家握佛祖鉗錘。理當即行不留朕",
    "X66n1296_033:0190c15": "迹。者僧就上門上戶。更說甚麼傷鼈恕龜。劈脊便",
    "X66n1296_033:0190c16": "棒。何故。重賞之下必有勇夫。",
    "X66n1296_033:0190c17": "同安因僧問。如何是天人師。安曰。頭上角未全。身上",
    "X66n1296_033:0190c18": "毛不出。曰如何是頭上角未全。安曰不擎戴。如何是",
    "X66n1296_033:0190c19": "身上毛不出。安曰寸絲不挂。",
    "X66n1296_033:0190c20": "報恩倫云。同安轉劫外機。放風前箭。聖解凡情一",
    "X66n1296_033:0190c21": "齊穿却。何止劈筈奪窩紅心中的。設使者僧手親",
    "X66n1296_033:0190c22": "眼辨如八臂那吒。亦難摸索。又於不擎戴下著語",
    "X66n1296_033:0190c23": "云。已太崢嶸。寸絲不挂下著語云。猶有赤骨律在。",
    "X66n1296_033:0190c24": "壽昌經云。關津易過。險阱難行。謀士有先見之能。",
    "X66n1296_033:0191a01": "將元惟威勇之力。預知險處不踐。定獲勝地高登。",
    "X66n1296_033:0191a02": "不須血戰以成功。善保軍民之塗炭。從教神機妙",
    "X66n1296_033:0191a03": "算。終是乾弄一塲。要知同安意麼。突然掇出燎原",
    "X66n1296_033:0191a04": "燧。驚散巢居鬼窟精。",
    "X66n1296_033:0191a05": "吉州禾山澄源殷禪師(青六九峰虔嗣)僧問。習學謂之聞。絕",
    "X66n1296_033:0191a06": "學謂之鄰。過此二者謂之真過。如何是真過。殷曰禾",
    "X66n1296_033:0191a07": "山解打鼓。曰如何是真諦。殷曰禾山解打鼓。曰。即心",
    "X66n1296_033:0191a08": "即佛則不問。如何是非心非佛。殷曰禾山解打鼓。曰",
    "X66n1296_033:0191a09": "如何是向上事。殷曰禾山解打鼓。",
    "X66n1296_033:0191a10": "東禪嶽云。禾山以無量義百千法門若揭日月而",
    "X66n1296_033:0191a11": "行。浮雲豈能掩蔽。東禪不打者破鼓。臨機變豹見",
    "X66n1296_033:0191a12": "兔放鷹。且要諸人各各相委。如何是真過。實語。如",
    "X66n1296_033:0191a13": "何是真諦。如語。如何是非心非佛。不誑語。如何是",
    "X66n1296_033:0191a14": "向上事。不異語。此四轉語如鐵蒺藜。吞得過是好",
    "X66n1296_033:0191a15": "手。其或未然。言多去道轉遠。",
    "X66n1296_033:0191a16": "豐山巖云。禾山老漢被者僧一拶。直得註脚太過。",
    "X66n1296_033:0191a17": "禾山因江南李主召入宮問和尚何處來。山曰禾山",
    "X66n1296_033:0191a18": "來。主曰山在什麼處。山曰。人來朝鳳闕。山嶽不曾移。",
    "X66n1296_033:0191a19": "灜山誾云。當時李主若道。與麼則和尚遣侍者來",
    "X66n1296_033:0191a20": "耶。禾山又作麼生。請代禾山對一語看。咄。速道速",
    "X66n1296_033:0191a21": "道。",
    "X66n1296_033:0191a22": "薦福如云。禾山異境靈踪。覩者皆羨。今日被李主",
    "X66n1296_033:0191a23": "勘破。",
    "X66n1296_033:0191a24": "福州羅山道閑禪師(青六巖頭奯嗣)因保福問。僧問巖頭浩",
    "X66n1296_033:0191b01": "浩塵中如何辨主。頭曰銅沙鑼裏滿盛油。意作麼生。",
    "X66n1296_033:0191b02": "山召大師。福應諾。山曰獼猴入道塲。山却問明招。忽",
    "X66n1296_033:0191b03": "有人問你又作麼生。招曰箭穿紅日影。",
    "X66n1296_033:0191b04": "徑山杲云。還會麼。獼猴入道塲。箭穿紅日影。兩個",
    "X66n1296_033:0191b05": "老古錐。擔雪共填井。喝一喝。",
    "X66n1296_033:0191b06": "天童傑云。巖頭拔貧助富要且不能。設有問山僧",
    "X66n1296_033:0191b07": "浩浩塵中如何辨主。但對道日輪正卓午。喝一喝。",
    "X66n1296_033:0191b08": "天寧琦云。我當時若作羅山。待問銅沙鑼裏滿盛",
    "X66n1296_033:0191b09": "油意作麼生。也與一喝。召眾云。且道天寧一喝與",
    "X66n1296_033:0191b10": "妙喜一喝是同是別。",
    "X66n1296_033:0191b11": "天童忞云。巖頭理上偏枯。傑祖事上不足。不肖兒",
    "X66n1296_033:0191b12": "孫隨例看孔著楔。有問浩浩塵中如何辨主。但云",
    "X66n1296_033:0191b13": "白面郎敲金鐙過。紅妝人揭繡簾看。",
    "X66n1296_033:0191b14": "資福侶云。錦上鋪花還他三個老漢。若是塵中主。",
    "X66n1296_033:0191b15": "尚未敢相許。",
    "X66n1296_033:0191b16": "台州瑞巖師彥禪師(青六巖頭奯嗣)到夾山。山問甚處來。巖",
    "X66n1296_033:0191b17": "曰臥龍來。山曰來時龍起也未。巖近前顧視之。山曰",
    "X66n1296_033:0191b18": "灸瘡瘢上更著艾燋。巖曰和尚又苦如此作麼。山休",
    "X66n1296_033:0191b19": "去。",
    "X66n1296_033:0191b20": "溈山喆云。瑞巖雖然威獰[后口+匕]愬。怎奈夾山水清不",
    "X66n1296_033:0191b21": "容。",
    "X66n1296_033:0191b22": "徑山杲云。若不藍田射石虎。幾乎悞殺李將軍。",
    "X66n1296_033:0191b23": "瑞巖慍云。二尊宿一挨一拶。如善舞太阿不傷其",
    "X66n1296_033:0191b24": "手。然也有到處也有不到處。",
    "X66n1296_033:0191c01": "瑞巖坐盤石上終日如愚。每自喚主人公。復自應諾。",
    "X66n1296_033:0191c02": "乃曰。惺惺著。他後莫受人瞞。",
    "X66n1296_033:0191c03": "玄沙備因僧舉似。乃云一等是弄精魂。瑞巖較些",
    "X66n1296_033:0191c04": "子。復謂僧云。何不在彼中住。僧云已遷化也。沙云",
    "X66n1296_033:0191c05": "如今還喚得應麼。僧無對。雪竇顯云。蒼天蒼天。保",
    "X66n1296_033:0191c06": "寧勇代僧云。和尚為什麼對面不聞。",
    "X66n1296_033:0191c07": "雲居元云。天下宗師總為者僧下語。大似東家人",
    "X66n1296_033:0191c08": "死西家人助哀。直饒瑞巖自出頭來。也是棺材裏",
    "X66n1296_033:0191c09": "瞠眼。",
    "X66n1296_033:0191c10": "昭覺勤云。百丈寒潭徹底。月在波心千尺。巖松倚",
    "X66n1296_033:0191c11": "天。風生幽谷。直得凜凜孤標澄澄丰采。及至月離",
    "X66n1296_033:0191c12": "碧嶂影落雲衢。遂乃當面蹉過。當時若是個漢。待",
    "X66n1296_033:0191c13": "伊道即今還喚得應麼。直下便喝。非唯把斷玄沙",
    "X66n1296_033:0191c14": "要津。亦乃與瑞巖老子出氣。",
    "X66n1296_033:0191c15": "徑山琇云。驚羣須是英靈漢。敵勝還他獅子兒。者",
    "X66n1296_033:0191c16": "僧只解傳言送語。不能懸崖返躑。非但錯過瑞巖。",
    "X66n1296_033:0191c17": "亦乃錯過玄沙。",
    "X66n1296_033:0191c18": "瑞巖慍云。祖師弄者一解。可謂超今邁古。然只作",
    "X66n1296_033:0191c19": "得個看家兒子。山僧向者裏著一隻眼。非獨紹續",
    "X66n1296_033:0191c20": "箕裘。直要衝樓跨竈。會麼。電光莫及。石火難追。兔",
    "X66n1296_033:0191c21": "徑非大象之所遊。雞粟豈鳳凰之啗啄。喝一喝。",
    "X66n1296_033:0191c22": "古南門云。者僧若從瑞巖來。待問如今還喚得應",
    "X66n1296_033:0191c23": "麼。但對道和尚莫瞞某甲。不唯為瑞巖作主。亦免",
    "X66n1296_033:0191c24": "雪竇助哀。",
    "X66n1296_033:0192a01": "資福侶云。如今還喚得應麼。當時只消彈指一下。",
    "X66n1296_033:0192a02": "管取唱和分明。",
    "X66n1296_033:0192a03": "福州香谿從範禪師(青六巖頭奯嗣)鼓山僧到參。谿曰汝豈",
    "X66n1296_033:0192a04": "不是鼓山僧。僧曰是。谿曰額上珠為何不現。僧無對",
    "X66n1296_033:0192a05": "遽辭。谿門送。復召上座。僧回首。谿曰滿肚是禪。曰和",
    "X66n1296_033:0192a06": "尚是甚麼心行。谿大笑而已。",
    "X66n1296_033:0192a07": "灜山誾云。者僧前面失節。後面拔本。香谿為什麼",
    "X66n1296_033:0192a08": "到者裏却放過。良久云。也須知笑裏有刀。",
    "X66n1296_033:0192a09": "福州聖壽嚴禪師(青六巖頭奯嗣)補衲次僧參。聖提起示之",
    "X66n1296_033:0192a10": "曰。山僧一衲衣。展似眾人見。雲水兩條分。莫教露針",
    "X66n1296_033:0192a11": "線。速道速道。僧無對。聖曰如許多時作甚麼來。",
    "X66n1296_033:0192a12": "灜山誾云。者僧當時何不道。破也破也。待聖壽動",
    "X66n1296_033:0192a13": "靜。便與震聲一喝。",
    "X66n1296_033:0192a14": "福州玄沙師備禪師(青六雪峰存嗣)上堂。眾集。遂將拄杖一",
    "X66n1296_033:0192a15": "時趁下。却回謂侍者曰。我今日作得一解。險入地獄",
    "X66n1296_033:0192a16": "如箭射。侍者曰喜得和尚再復人身。",
    "X66n1296_033:0192a17": "翠巖芝云。大小玄沙前不遘村後不迭店。且作麼",
    "X66n1296_033:0192a18": "生道得出身句。",
    "X66n1296_033:0192a19": "道吾真云。大小芝老只是偏枯。若是道吾即不然。",
    "X66n1296_033:0192a20": "玄沙與侍者一人具一隻眼。",
    "X66n1296_033:0192a21": "雲居舜云。此話眾中舉得爛如泥。且作麼生會。山",
    "X66n1296_033:0192a22": "僧道。侍者不在言。玄沙也是荊棘林裏求栴檀。",
    "X66n1296_033:0192a23": "東禪觀云。大小玄沙性命在侍者手裏。",
    "X66n1296_033:0192a24": "玄沙垂語。諸方老宿盡道接物利生。忽遇三種病人",
    "X66n1296_033:0192b01": "來且作麼生接。患盲者。拈椎豎拂他又不見。患聾者。",
    "X66n1296_033:0192b02": "語言三昧他又不聞。患啞者。教伊說又說不得。且作",
    "X66n1296_033:0192b03": "麼生接。若接不得。佛法無靈驗。時有僧出曰。三種病",
    "X66n1296_033:0192b04": "人還許學人商量否。沙曰。許。汝作麼生商量。其僧便",
    "X66n1296_033:0192b05": "出。沙曰不是不是。地藏琛出曰。某甲有眼耳口。和尚",
    "X66n1296_033:0192b06": "作麼生接。沙曰慙媿。便歸方丈。",
    "X66n1296_033:0192b07": "雲門偃因僧請益。門云汝禮拜著。僧拜起。門以拄",
    "X66n1296_033:0192b08": "杖挃之。僧乃退後。門云汝不是患盲。復喚近前來。",
    "X66n1296_033:0192b09": "僧纔近前。門云汝不是患聾。復云還會麼。僧云不",
    "X66n1296_033:0192b10": "會。門云汝不是患瘂。其僧於是有省。",
    "X66n1296_033:0192b11": "雪竇顯舉了便喝云。者盲聾喑瘂漢。若不是雲門。",
    "X66n1296_033:0192b12": "驢年去。如今有底或拈椎豎拂。他又不管。教伊近",
    "X66n1296_033:0192b13": "前。他又不來。問還會麼。他又不應。諸方還奈何得",
    "X66n1296_033:0192b14": "麼。雪竇若不奈何。汝者一隊驢漢又堪作什麼。以",
    "X66n1296_033:0192b15": "拄杖一時趁散。",
    "X66n1296_033:0192b16": "翠巖芝云。早知燈是火。飯熟已多時。",
    "X66n1296_033:0192b17": "雲居元云。地藏如龍無角似蛇有足。玄沙只有先",
    "X66n1296_033:0192b18": "鋒且無殿後。兩人病在膏肓。針藥之所不到。山僧",
    "X66n1296_033:0192b19": "為你諸人點破。拈拄杖云。棒頭有眼明如日。要識",
    "X66n1296_033:0192b20": "真金火裏看。",
    "X66n1296_033:0192b21": "本覺一云。雲門雪竇也是因風吹火。見兔放鷹。爭",
    "X66n1296_033:0192b22": "如地藏逆水之波。當時聞玄沙恁麼道。便出眾云",
    "X66n1296_033:0192b23": "某甲有眼耳口請師接。噫。只者一拶。非但玄沙。盡",
    "X66n1296_033:0192b24": "西天此土諸佛諸祖也不免退身有分。驀拈拄杖",
    "X66n1296_033:0192c01": "云。放過則不可。",
    "X66n1296_033:0192c02": "徑山杲云。者僧雖然悟去。只悟得雲門禪。若是玄",
    "X66n1296_033:0192c03": "沙。更買草鞋行脚。",
    "X66n1296_033:0192c04": "天童覺云。雲門平展。者僧實酬。且道什麼處是者",
    "X66n1296_033:0192c05": "僧悟處。不救之疾。難為針艾。",
    "X66n1296_033:0192c06": "天寧琦云。玄沙雲門氣急殺人。彼自無瘡勿傷之",
    "X66n1296_033:0192c07": "也。",
    "X66n1296_033:0192c08": "笑巖寶云。雲門當時不合放過者僧。反使他患盲",
    "X66n1296_033:0192c09": "聾瘖瘂無有休日。何故。殺人須教死。作鬼也光鮮。",
    "X66n1296_033:0192c10": "古南門云。種穀不生豆。者僧既是盲聾瘖瘂底。因",
    "X66n1296_033:0192c11": "甚却向雲門言下省去。驢漢還會麼。擊拂子云。上",
    "X66n1296_033:0192c12": "士一決一切了。中下多聞多不信。",
    "X66n1296_033:0192c13": "梅山相云。者裏又且不然。諸禪德。若向拈椎豎拂",
    "X66n1296_033:0192c14": "上相見。不如盲底。若向語言三昧上摸索。不如聾",
    "X66n1296_033:0192c15": "底。若逞驢脣馬嘴而作伎倆。不如瘂底。且道作麼",
    "X66n1296_033:0192c16": "生即得。無影樹頭擒木馬。不濕波中捉活魚。",
    "X66n1296_033:0192c17": "棲霞成云。三種病話如一部難經。不特庸醫茫然。",
    "X66n1296_033:0192c18": "即雲門雖能發藥。要且不能按經。妙喜道此僧只",
    "X66n1296_033:0192c19": "悟得雲門禪。果然。地藏云某甲有眼耳口和尚作",
    "X66n1296_033:0192c20": "麼生接。可惜玄沙真病現前却拱手而去。當時但",
    "X66n1296_033:0192c21": "云禮拜著。待伊擬議。痛棒打出。豈不名擅諸方。作",
    "X66n1296_033:0192c22": "個醫方捷徑。",
    "X66n1296_033:0192c23": "西遯超云。玄沙老人無端壓良民為賤。指好肉作",
    "X66n1296_033:0192c24": "瘡。合得何罪。還有為玄沙出罪者麼。但向云何幸",
    "X66n1296_033:0193a01": "如之。",
    "X66n1296_033:0193a02": "玄沙因僧問。如何是學人自己。沙曰用自己作麼。",
    "X66n1296_033:0193a03": "雲門偃云。沒量大人。向語脉裏轉却。",
    "X66n1296_033:0193a04": "寶壽新云。且道是者僧在語脉裏轉却。玄沙在語",
    "X66n1296_033:0193a05": "脉裏轉却。有理何用高聲。",
    "X66n1296_033:0193a06": "玄沙到莆田縣百戲迎接。次日問小塘長老曰。昨日",
    "X66n1296_033:0193a07": "許多喧閙向甚麼處去也。塘提起袈裟角。沙曰料掉",
    "X66n1296_033:0193a08": "沒交涉。",
    "X66n1296_033:0193a09": "法眼益別小塘云。昨日有多少喧閙。",
    "X66n1296_033:0193a10": "清凉欽別云。今日更好笑。",
    "X66n1296_033:0193a11": "溈山哲云。大溈則不然。或有人恁麼問。但鳴指一",
    "X66n1296_033:0193a12": "下。如有個衲子出來道料掉沒交涉。却肯他。何故。",
    "X66n1296_033:0193a13": "大丈夫捋虎鬚也是本分。且道利害在甚麼處。",
    "X66n1296_033:0193a14": "黃龍新云。奇怪。諸禪德。扶豎宗乘須是小塘長老",
    "X66n1296_033:0193a15": "始得玄。沙為甚麼道料掉沒交涉。我即不然。昨日",
    "X66n1296_033:0193a16": "許多喧閙向什麼處去也。天共白雲曉。水和明月",
    "X66n1296_033:0193a17": "流。",
    "X66n1296_033:0193a18": "昭覺勤舉溈山語畢云。二老宿雖是提振綱宗。要",
    "X66n1296_033:0193a19": "且貪觀天上月。而今或有問山僧。昨日許多喧閙",
    "X66n1296_033:0193a20": "向什麼處去。只向他道又是從頭起。他若道料掉",
    "X66n1296_033:0193a21": "沒交涉。劈脊便棒。何故。曹溪波浪如相似。無限平",
    "X66n1296_033:0193a22": "人被陸沉。",
    "X66n1296_033:0193a23": "南華昺云。玄沙恁麼道。還有得失是非也無。若謂",
    "X66n1296_033:0193a24": "有。當人未具眼在。若謂無。因甚麼道料掉沒交涉。",
    "X66n1296_033:0193b01": "還會麼。是非已去了。是非裏薦取。",
    "X66n1296_033:0193b02": "博山來云。人將語探。水將杖探。烈火裏辨真金。閙",
    "X66n1296_033:0193b03": "市裏識天子。袈裟下認取老僧。玄沙小塘斯人也。",
    "X66n1296_033:0193b04": "縱然葢覆將來。口苦心甜更有事在。",
    "X66n1296_033:0193b05": "磬山修云。山僧即不然。或有問昨日許多喧閙向",
    "X66n1296_033:0193b06": "什麼處去。只向道今日一出尤勝昨日。他若道料",
    "X66n1296_033:0193b07": "掉沒交涉。我也知你是個瞎漢。",
    "X66n1296_033:0193b08": "開先金云。苟非玄沙。洎被小塘熱瞞一上。黃龍道",
    "X66n1296_033:0193b09": "天共白雲曉水和明月流。也好與他個料掉沒交",
    "X66n1296_033:0193b10": "涉。何故。不見道是非只為多開口。煩惱皆因強出",
    "X66n1296_033:0193b11": "頭。",
    "X66n1296_033:0193b12": "玄沙與天龍入山見一虎。龍曰和尚虎。沙曰是汝虎。",
    "X66n1296_033:0193b13": "歸院後。龍問。適來見虎云是汝。未審尊意如何。沙曰。",
    "X66n1296_033:0193b14": "娑婆世界有四種極重事。若人透得。不妨出得陰界。",
    "X66n1296_033:0193b15": "雪竇顯云。要與人天為師。面前端的是虎。",
    "X66n1296_033:0193b16": "徑山杲代天龍進語云。也知和尚為人切。",
    "X66n1296_033:0193b17": "天寧琦云。畢竟是個什麼。隨例道虎。蝦跳不出斗。",
    "X66n1296_033:0193b18": "寶壽方云。玄沙天龍互相屈辱。各自喪身失命了",
    "X66n1296_033:0193b19": "也。還有為二老出一隻手者麼。",
    "X66n1296_033:0193b20": "南澗問云。天龍拋磚。玄沙引玉。翻手覆手一直一",
    "X66n1296_033:0193b21": "曲。賺却多少人性命不留妄生揑目。山僧今日據",
    "X66n1296_033:0193b22": "令而行去也。卓拄杖喝一喝。",
    "X66n1296_033:0193b23": "慧雲盛於尊意如何下代沙便作虎聲。於許汝出",
    "X66n1296_033:0193b24": "得陰界下代龍云。明破即不堪。",
    "X66n1296_033:0193c01": "玄沙見鼓山來。畵一圓相示之。山曰人人出者個不",
    "X66n1296_033:0193c02": "得。沙曰情知你向驢胎馬腹裏作活計。山曰和尚又",
    "X66n1296_033:0193c03": "作麼生。沙曰人人出者個不得。山曰和尚恁麼道却",
    "X66n1296_033:0193c04": "得。某甲恁麼道為什麼却不得。沙曰我得你不得。",
    "X66n1296_033:0193c05": "雪竇顯云。祇解貪觀白浪。殊不知失却手中橈也。",
    "X66n1296_033:0193c06": "雲峰悅云。道得道不得。總在玄沙圈繢裏。如今作",
    "X66n1296_033:0193c07": "麼生出得他玄沙圈繢。",
    "X66n1296_033:0193c08": "昭覺勤云。灼然者一條路。作者方知。直得窮天地",
    "X66n1296_033:0193c09": "亘萬古而不移。消劫石空芥城而無盡。便是透關",
    "X66n1296_033:0193c10": "底也須著眼始得。一等是恁麼時節。為什麼道我",
    "X66n1296_033:0193c11": "得汝不得。切忌向驢胎馬腹裏作活計。",
    "X66n1296_033:0193c12": "淨因成云。叢林中往往作鼓山未到玄沙境界會",
    "X66n1296_033:0193c13": "却。諸人要識玄沙鼓山麼。不見道盡出者個不得。",
    "X66n1296_033:0193c14": "南華昺云。捩轉鼻孔。換却眼睛。若無者個手段。如",
    "X66n1296_033:0193c15": "何扶豎宗乘。雖然如是。直是好笑。笑須三十年。且",
    "X66n1296_033:0193c16": "道笑個什麼。情知你在驢胎馬腹裏作活計。",
    "X66n1296_033:0193c17": "東禪觀云。當時我若作鼓山。待道人人出者個不",
    "X66n1296_033:0193c18": "得。即向道和尚元來別有長處。不圖成就前功。且",
    "X66n1296_033:0193c19": "要與玄沙向驢胎馬腹裏相見。",
    "X66n1296_033:0193c20": "天童覺云。玄沙大似倚勢欺人。用強凌弱。葢他撥",
    "X66n1296_033:0193c21": "得轉弄得出。兩個一般。為甚麼道我得你不得。是",
    "X66n1296_033:0193c22": "真難掩。是偽不昌。",
    "X66n1296_033:0193c23": "報恩秀云。天宮淨土時人愛去。鼓山不愛。驢胎馬",
    "X66n1296_033:0193c24": "腹時人怕墮。玄沙不怕。所以降聲負氣。惟俯視橫",
    "X66n1296_033:0194a01": "行。具獅子王不欺之力。還信天童保證麼。塵中能",
    "X66n1296_033:0194a02": "作主。化外自來賓。",
    "X66n1296_033:0194a03": "古南門云。你也說者個。我也說者個。者個畢竟是",
    "X66n1296_033:0194a04": "個什麼。若也辨得。驢胎馬腹裏作活計也不難。其",
    "X66n1296_033:0194a05": "或失却手橈。不惟貪觀白浪。管取業識茫茫。",
    "X66n1296_033:0194a06": "佛川義云。叢林往往道。鼓山機見未圓。落在玄沙",
    "X66n1296_033:0194a07": "圈繢裏。殊不知玄沙鼻孔被鼓山穿却。至今動轉",
    "X66n1296_033:0194a08": "不得。若有為玄沙作主者。我要問他。一等與麼道。",
    "X66n1296_033:0194a09": "為甚我得汝不得。",
    "X66n1296_033:0194a10": "本覺微云。玄沙心肝五臟被鼓山一拶拶出。至今",
    "X66n1296_033:0194a11": "收拾不起。何故。不見道不入驚人浪。爭見弄潮人。",
    "X66n1296_033:0194a12": "白巖符云。人人出者個不得。一等與麼道。為什麼",
    "X66n1296_033:0194a13": "有得有不得。者裏著得一隻眼。許你親見玄沙。",
    "X66n1296_033:0194a14": "玄沙令僧馳書上雪峰。峰開緘見三幅白紙。乃問僧",
    "X66n1296_033:0194a15": "會麼。曰不會。峰曰不見道君子千里同風。僧回舉似",
    "X66n1296_033:0194a16": "沙。沙曰山頭老漢蹉過也不知。曰和尚如何。沙曰孟",
    "X66n1296_033:0194a17": "春猶寒也不解道。",
    "X66n1296_033:0194a18": "五祖戒出語云。將謂鬍鬚赤。",
    "X66n1296_033:0194a19": "明招謙云。玄沙三幅白紙。爭奈文彩已彰。雪峰千",
    "X66n1296_033:0194a20": "里同風。何故不知蹉過。不見道養子莫教大。大了",
    "X66n1296_033:0194a21": "好罵爺。",
    "X66n1296_033:0194a22": "雲門澄云。玄沙孟春猶寒。雪峰千里同風。總是開",
    "X66n1296_033:0194a23": "書後語。未開書已前作麼生道。",
    "X66n1296_033:0194a24": "口口泰云。玄沙未封白紙已前。早已氷消瓦解。雪",
    "X66n1296_033:0194b01": "峰道個千里同風。可謂雪上加霜。檢點將來。二者",
    "X66n1296_033:0194b02": "俱錯。",
    "X66n1296_033:0194b03": "玄沙問鏡清。教中道。不見一法為大過患。且道不見",
    "X66n1296_033:0194b04": "什麼法。清指露柱曰莫是不見者個法麼。沙曰。浙中",
    "X66n1296_033:0194b05": "清水白米從你喫。佛法未夢見在。",
    "X66n1296_033:0194b06": "雪竇顯云。大小鏡清被玄沙熱瞞。我當時若見。但",
    "X66n1296_033:0194b07": "向道靈山授記未到如此。",
    "X66n1296_033:0194b08": "溈山哲云。若不是鏡清。幾乎忘前失後。何故。不逢",
    "X66n1296_033:0194b09": "別者。終不開拳。",
    "X66n1296_033:0194b10": "天童覺云。鏡清當時恁麼答。玄沙末後恁麼道。還",
    "X66n1296_033:0194b11": "相契也無。然則鏡清久不作佛法夢。也須是玄沙",
    "X66n1296_033:0194b12": "同參始得。",
    "X66n1296_033:0194b13": "天童華云。鏡清放頑。佛也不奈伊何。若不是玄沙",
    "X66n1296_033:0194b14": "識破。幾被露柱吞却。",
    "X66n1296_033:0194b15": "天童傑云。二尊宿驀劄相逢。大似小兒則劇相似。",
    "X66n1296_033:0194b16": "佛法身心何在。乃舉應菴華語畢。喝一喝云。若教",
    "X66n1296_033:0194b17": "頻下淚。東海也須乾。",
    "X66n1296_033:0194b18": "愚菴盂云。玄沙幸遇鏡清。若是個反躑的漢。那裏",
    "X66n1296_033:0194b19": "容得。我常見欺敵者亡。",
    "X66n1296_033:0194b20": "寶壽新云。木人舉手。石女點頭。若論佛法二字。依",
    "X66n1296_033:0194b21": "舊面南看北斗。良久云。會麼。江北用鋤。江南使牛。",
    "X66n1296_033:0194b22": "白巖符云。伯牙與子期。不是閒相識。二老其謂歟。",
    "X66n1296_033:0194b23": "雖然。當時鏡清大似口裏無舌。未審玄沙還信得",
    "X66n1296_033:0194b24": "過麼。",
    "X66n1296_033:0194c01": "玄沙示眾。若論此事。喻如一片田地。四至界分結契",
    "X66n1296_033:0194c02": "賣與諸人了。也只有中心樹子猶屬老僧在。",
    "X66n1296_033:0194c03": "佛川義徵云。諸禪德。既是四至界分結契賣了。因",
    "X66n1296_033:0194c04": "甚中心樹子猶屬玄沙。",
    "X66n1296_033:0194c05": "玄沙因雪峰曰。世界濶一尺。古鏡濶一尺。世界濶一",
    "X66n1296_033:0194c06": "丈。古鏡濶一丈。玄沙指火爐曰。火爐濶多少。峰曰如",
    "X66n1296_033:0194c07": "古鏡濶。沙曰者老漢脚跟未點地在。",
    "X66n1296_033:0194c08": "鏡清怤問僧。為復古鏡致火爐與麼濶。為復火爐",
    "X66n1296_033:0194c09": "致古鏡與麼濶。西院明云。與麼問人。也未可在。",
    "X66n1296_033:0194c10": "雲門偃云。餿飯泥茶爐。",
    "X66n1296_033:0194c11": "昭覺勤云。現成公案。古鏡本非火爐。打破羅籠。火",
    "X66n1296_033:0194c12": "爐即是古鏡。若非父子相投。怎見赤心片片。祇如",
    "X66n1296_033:0194c13": "玄沙道者老漢脚跟未點地。在諸人畢竟作麼生",
    "X66n1296_033:0194c14": "會。",
    "X66n1296_033:0194c15": "天寶樞拈拄杖卓一卓云。世界古鏡火爐百雜碎",
    "X66n1296_033:0194c16": "了也。玄沙道者老漢脚跟未點地在。意作麼生。國",
    "X66n1296_033:0194c17": "清才子貴。家富小兒驕。",
    "X66n1296_033:0194c18": "天奇瑞云。且道世界誰世界。古鏡誰古鏡。不可逐",
    "X66n1296_033:0194c19": "境打做兩橛。豎拄杖云。者是世界。者是古鏡。若然",
    "X66n1296_033:0194c20": "直下承當。坐斷雪峰玄沙。大丈夫切忌鬼窟裏虗",
    "X66n1296_033:0194c21": "淹歲月。",
    "X66n1296_033:0194c22": "髻珠昰云。一言既出駟馬難追。復喝一喝。",
    "X66n1296_033:0194c23": "白巖符云。象骨老人被玄沙一拶。直得立地尿出。",
    "X66n1296_033:0194c24": "雖然。玄沙與麼道了。而雪峰者裏不措一辭。莫道",
    "X66n1296_033:0195a01": "無利害好。",
    "X66n1296_033:0195a02": "玄沙因聲明三藏善別音響。劉大王請驗之。沙乃將",
    "X66n1296_033:0195a03": "銅火箸敲鐵火爐。問聲明曰是什麼聲。明曰銅鐵聲。",
    "X66n1296_033:0195a04": "沙曰大王莫受外國人瞞。",
    "X66n1296_033:0195a05": "雪竇顯別玄沙語云。大王宜加信敬。又別三藏語",
    "X66n1296_033:0195a06": "云。莫瞞外國人好。",
    "X66n1296_033:0195a07": "清凉欽代三藏進語云。却是和尚瞞大王。",
    "X66n1296_033:0195a08": "淨因成云。既不是銅鐵聲。玄沙喚作什麼聲。然則",
    "X66n1296_033:0195a09": "三藏只知渡水。不覺溼衣。玄沙偏解誣人。爭奈國",
    "X66n1296_033:0195a10": "有憲章。且道三藏瞞大王何似玄沙瞞大王。",
    "X66n1296_033:0195a11": "天童覺云。理契則神。貧子獲衣中之寶。情封則物。",
    "X66n1296_033:0195a12": "力士失額上之珠。三藏只解瞻前不能顧後。還知",
    "X66n1296_033:0195a13": "麼。誣人之罪以罪加之。",
    "X66n1296_033:0195a14": "高峰妙云。大小玄沙能所未忘。當時賴遇是劉大",
    "X66n1296_033:0195a15": "王。若撞個本分衲僧。管取一場漏逗。",
    "X66n1296_033:0195a16": "蓮柎筞云。玄沙欺胡謾漢。孤負國恩。三藏祇明得",
    "X66n1296_033:0195a17": "聲。未許觀光上國。當時大王不受人瞞。玄沙三藏",
    "X66n1296_033:0195a18": "總好與趁出國門。",
    "X66n1296_033:0195a19": "玄沙因光侍者激曰。師叔若學得禪。某甲打鐵船下",
    "X66n1296_033:0195a20": "海去。沙住後遣書問光曰。打鐵船也未。",
    "X66n1296_033:0195a21": "法眼益代光侍者云。和尚終不與麼。",
    "X66n1296_033:0195a22": "清凉欽代光侍者云。請和尚上船。",
    "X66n1296_033:0195a23": "支提愛云。玄沙也是貧人思舊債。",
    "X66n1296_033:0195a24": "慧林本代光侍者云。昨日過新羅。",
    "X66n1296_033:0195b01": "雲居元云。禪也未曾參得。何用思量舊事。忽然被",
    "X66n1296_033:0195b02": "他撐動鐵船。玄沙堪作甚麼。",
    "X66n1296_033:0195b03": "雲居莊云。諸方批判者不為不多。然只能扶強不",
    "X66n1296_033:0195b04": "能扶弱。山僧今日久勘不離元狀。敢謂玄沙被光",
    "X66n1296_033:0195b05": "侍者領過。直爾分疎不下。畢竟如何。官無定條。從",
    "X66n1296_033:0195b06": "民私約。",
    "X66n1296_033:0195b07": "玄沙因僧問。承和尚有言。盡十方世界是一顆明珠。",
    "X66n1296_033:0195b08": "學人如何得會。沙曰。盡十方世界是一顆明珠。用會",
    "X66n1296_033:0195b09": "作麼。僧便休。來日沙却問僧。盡十方世界是一顆明",
    "X66n1296_033:0195b10": "珠。汝作麼生會。曰。盡十方世界是一顆明珠。用會作",
    "X66n1296_033:0195b11": "麼。沙曰知汝在鬼窟裏作活計。",
    "X66n1296_033:0195b12": "報慈遂徵云。一般恁麼道。為甚麼却成鬼窟去。",
    "X66n1296_033:0195b13": "雪竇顯別玄沙語云。諸方即得。我者裏不得。",
    "X66n1296_033:0195b14": "大覺昇云。者福建子生平一條鐵脊。到者裏和身",
    "X66n1296_033:0195b15": "折倒。若論此珠。不但此僧不識。敢保玄沙未識在。",
    "X66n1296_033:0195b16": "何故。民可使由之。不可使知之。",
    "X66n1296_033:0195b17": "玄沙示眾。世尊道吾有正法眼藏付囑摩訶迦葉。猶",
    "X66n1296_033:0195b18": "如話月。曹溪豎拂子。還如指月。時鼓山出曰月聻。沙",
    "X66n1296_033:0195b19": "曰者個阿師就我覔月。山不肯。却歸眾曰。道我就他",
    "X66n1296_033:0195b20": "覔月。",
    "X66n1296_033:0195b21": "雪竇顯云。玄沙與鼓山如排百萬大陣。祇拋瓦礫",
    "X66n1296_033:0195b22": "相擊。有衲僧辨別得。當知正法眼藏付囑有在。",
    "X66n1296_033:0195b23": "護國元云。玄沙鼓山各說道理。要且未識月在。諸",
    "X66n1296_033:0195b24": "人要識月麼。幸無偏照處。剛要未明人。",
    "X66n1296_033:0195c01": "古南門云。玄沙誘人犯法。鼓山買帽相頭。若非雪",
    "X66n1296_033:0195c02": "竇明辨端倪。往往作肯不肯會。即今莫有旁不肯",
    "X66n1296_033:0195c03": "底衲僧麼。我要問你。喚甚麼作正法眼藏。",
    "X66n1296_033:0195c04": "玄沙侍雪峰行次。峰指地曰。者一片田地好造個無",
    "X66n1296_033:0195c05": "縫塔。沙曰高多少。峰乃上下顧視。沙曰人天福報即",
    "X66n1296_033:0195c06": "不無。和尚靈山授記未夢見在。峰曰你作麼生。沙曰",
    "X66n1296_033:0195c07": "七尺八尺。",
    "X66n1296_033:0195c08": "瑯瑘覺云。國清才子貴。家富小兒驕。",
    "X66n1296_033:0195c09": "寶壽方云。雪峰放憨。玄沙逞俊。師勝資強千古一",
    "X66n1296_033:0195c10": "遇。熱閙門庭即得。若是無縫塔。且緩緩。",
    "X66n1296_033:0195c11": "玄沙因雪峰遷化。眾請作喪主。三朝集眾點茶次。沙",
    "X66n1296_033:0195c12": "遂於靈前拈起一隻盞子問曰。大眾。先師在日從你",
    "X66n1296_033:0195c13": "道。如今且作麼生道。若道得則先師無過。若道不得",
    "X66n1296_033:0195c14": "過在先師。還有人道得麼。如是三問。眾俱無對。沙遂",
    "X66n1296_033:0195c15": "撲碎盞子歸院。",
    "X66n1296_033:0195c16": "中塔口因玄沙問你作麼生會。塔云先師有什麼",
    "X66n1296_033:0195c17": "過。沙便面壁。塔便出去。沙復召塔。塔回首。沙曰你",
    "X66n1296_033:0195c18": "作麼生會。塔便面壁。沙休去。",
    "X66n1296_033:0195c19": "笑巖寶云。當時有個衲僧纔見伊恁麼舉。便掀翻",
    "X66n1296_033:0195c20": "茶桌。免教祖禰不了殃及兒孫。",
    "X66n1296_033:0195c21": "玄沙坐次。見面前地上一點白。指問侍者曰見麼。者",
    "X66n1296_033:0195c22": "曰見。如是三問三對。沙曰。你也見。我也見。因甚麼道",
    "X66n1296_033:0195c23": "不會。",
    "X66n1296_033:0195c24": "高峰妙云。大眾見即見。會即會。無復疑矣。且道者",
    "X66n1296_033:0196a01": "一點白決定是個甚麼。白巖符云。不識不識。",
    "X66n1296_033:0196a02": "玄沙因韋監軍曰。曹山和尚甚奇怪。沙乃問撫州取",
    "X66n1296_033:0196a03": "曹山幾里。韋顧旁僧曰。上座曾到曹山否。曰曾到。韋",
    "X66n1296_033:0196a04": "曰撫州取曹山幾里。曰一百二十里。韋曰與麼則上",
    "X66n1296_033:0196a05": "座不到曹山。韋却起禮拜。沙曰監軍却須作禮此僧。",
    "X66n1296_033:0196a06": "此僧却具慙媿。",
    "X66n1296_033:0196a07": "雲居錫云。甚處是此僧具慙媿處。若檢點得出。許",
    "X66n1296_033:0196a08": "你有行脚眼。",
    "X66n1296_033:0196a09": "承天宗云。者僧可悲可痛。直饒玄沙具金剛眼睛。",
    "X66n1296_033:0196a10": "蹉過韋監軍了也。",
    "X66n1296_033:0196a11": "玄沙與地藏方丈坐話。值夜深。沙乃曰。侍者關格子",
    "X66n1296_033:0196a12": "門了。汝作麼生出得。藏曰喚什麼作門。",
    "X66n1296_033:0196a13": "雪竇顯別地藏當時珍重便行。",
    "X66n1296_033:0196a14": "清凉欽別云。和尚莫欲歇去麼。",
    "X66n1296_033:0196a15": "玄沙因韋監軍曰。占波國人語稍難辨。何況五天梵",
    "X66n1296_033:0196a16": "語。還有人辨得麼。沙提起槖子曰。識得者個即辨得。",
    "X66n1296_033:0196a17": "雲門偃云。玄沙何用繁辭。又云。適來道什麼。",
    "X66n1296_033:0196a18": "玄沙因南際一長老到雪峰數日。次到玄沙。沙曰。此",
    "X66n1296_033:0196a19": "事唯我能知。長老作麼生會。際曰須知有不求知者。",
    "X66n1296_033:0196a20": "沙曰山頭老漢費辛苦作麼。",
    "X66n1296_033:0196a21": "雪竇顯別際語云。雪峰門下幾個如斯。",
    "X66n1296_033:0196a22": "玄沙對雪峰曰。某甲如今大用去也。和尚作麼生。峰",
    "X66n1296_033:0196a23": "將三個木毬一齊拋出。沙作斫牌勢。峰曰汝親在靈",
    "X66n1296_033:0196a24": "山方得如此。沙曰也是自家事。",
    "X66n1296_033:0196b01": "灜山誾云。父作子述真個克家。檢較將來。未免挂",
    "X66n1296_033:0196b02": "人脣齒。",
    "X66n1296_033:0196b03": "慧雲盛云。看他父子則劇相似。舞拍遞承宮商合",
    "X66n1296_033:0196b04": "調。若論大用。拈却象骨巖。許伊有個話會分。",
    "X66n1296_033:0196b05": "玄沙因鏡清問。學人乍入叢林。乞師指個入路。沙曰",
    "X66n1296_033:0196b06": "還聞偃水聲麼。曰聞。沙曰從者裏入。清有省。",
    "X66n1296_033:0196b07": "五祖演云。果是得入。一任四方八面。若也未然。輙",
    "X66n1296_033:0196b08": "不得離却者裏。",
    "X66n1296_033:0196b09": "徑山杲云。若要真個得入。直須離却者裏。",
    "X66n1296_033:0196b10": "天童傑云。三大老總是岐路相角。漆桶相揩。有甚",
    "X66n1296_033:0196b11": "快活處。山僧則不然。入之一字亦不喜聞。",
    "X66n1296_033:0196b12": "天寧琦云。者裏是什麼所在。離與不離便問阿誰。",
    "X66n1296_033:0196b13": "憶昔東溪日。花開葉落時。幾擬以黃金。鑄作鍾子",
    "X66n1296_033:0196b14": "期。",
    "X66n1296_033:0196b15": "積翠潤云。者裏則不然。也不管你離與不離。且道",
    "X66n1296_033:0196b16": "者裏是什麼所在。眾無對。侍者云喫茶。潤打云。誰",
    "X66n1296_033:0196b17": "教你多口。",
    "X66n1296_033:0196b18": "古林如云。得個入路。許他鏡清。更進一程。須還妙",
    "X66n1296_033:0196b19": "喜。然望他堂奧總未在。",
    "X66n1296_033:0196b21": "宗門拈古彚集卷第三十三"
}