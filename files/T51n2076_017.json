{
    "T51n2076_017:0334a03": "景德傳燈錄卷第十七",
    "T51n2076_017:0334a05": "吉州青原山行思禪師法嗣",
    "T51n2076_017:0334a06": "第五世下二十六人",
    "T51n2076_017:0334a07": "袁州洞山良价禪師法嗣二十六人",
    "T51n2076_017:0334a08": "洪州雲居山道膺禪師",
    "T51n2076_017:0334a09": "撫州曹山本寂禪師",
    "T51n2076_017:0334a10": "洞山第二世道全禪師",
    "T51n2076_017:0334a11": "湖南龍牙山居遁禪師",
    "T51n2076_017:0334a12": "京兆華嚴寺休靜禪師京兆蜆子和尚",
    "T51n2076_017:0334a13": "筠州九峯普滿大師",
    "T51n2076_017:0334a14": "台州幽棲道幽禪師",
    "T51n2076_017:0334a15": "洞山第三世師虔禪師",
    "T51n2076_017:0334a16": "洛京白馬遁儒禪師",
    "T51n2076_017:0334a17": "越州乾峯和尚吉州禾山和尚",
    "T51n2076_017:0334a18": "明州天童山咸啟禪師(十一卷有目無傳)",
    "T51n2076_017:0334a19": "潭州寶蓋山和尚益州北院通禪師",
    "T51n2076_017:0334a20": "高安白水本仁禪師",
    "T51n2076_017:0334a21": "撫州疎山光仁禪師",
    "T51n2076_017:0334a22": "澧州欽山文邃禪師(已上一十八人見錄)",
    "T51n2076_017:0334a23": "明州天童山義禪師",
    "T51n2076_017:0334a24": "太原資聖方禪師新羅國金藏和尚",
    "T51n2076_017:0334a25": "益州白禪師潭州文殊和尚",
    "T51n2076_017:0334a26": "舒州白水山和尚邵州西湖和尚",
    "T51n2076_017:0334a27": "青陽通玄和尚(已上八人無機緣語句不錄)",
    "T51n2076_017:0334a28": "第六世之一四十三人",
    "T51n2076_017:0334a29": "鄂州巖頭全豁禪師法嗣九人",
    "T51n2076_017:0334b01": "台州瑞巖師彥禪師懷州玄泉彥禪師",
    "T51n2076_017:0334b02": "吉州靈巖慧宗禪師福州羅山道閑禪師",
    "T51n2076_017:0334b03": "福州香谿從範禪師",
    "T51n2076_017:0334b04": "福州羅源聖壽嚴禪師(六人見錄)",
    "T51n2076_017:0334b05": "洪州大寧海一禪師",
    "T51n2076_017:0334b06": "信州鵝湖山韶和尚",
    "T51n2076_017:0334b07": "洪州大寧訥和尚(已上三人無機緣語句不錄)",
    "T51n2076_017:0334b08": "洪州感潭資國和尚法嗣一人",
    "T51n2076_017:0334b09": "安州白兆山志圓禪師(一人見錄)",
    "T51n2076_017:0334b10": "濠州思明和尚法嗣一人",
    "T51n2076_017:0334b11": "襄州鷲嶺善本禪師(一人見錄)",
    "T51n2076_017:0334b12": "潭州大光山居誨禪師法嗣一十三人",
    "T51n2076_017:0334b13": "潭州谷山有緣禪師潭州龍興和尚",
    "T51n2076_017:0334b14": "潭州伏龍山第一世和尚",
    "T51n2076_017:0334b15": "京兆白雲善藏禪師",
    "T51n2076_017:0334b16": "潭州伏龍山第二世和尚",
    "T51n2076_017:0334b17": "陝府龍峻山和尚",
    "T51n2076_017:0334b18": "潭州伏龍山第三世和尚(已上七人見錄)",
    "T51n2076_017:0334b19": "大光山玄禪師漳州藤霞和尚",
    "T51n2076_017:0334b20": "宋州淨覺和尚華州崇勝證和尚",
    "T51n2076_017:0334b21": "鄂州永壽和尚",
    "T51n2076_017:0334b22": "鄂州靈竹和尚(已上六人無機緣語句不錄)",
    "T51n2076_017:0334b23": "筠州九峯道虔禪師法嗣一十人",
    "T51n2076_017:0334b24": "新羅清院和尚洪州泐潭神黨禪師",
    "T51n2076_017:0334b25": "吉州南源山行修禪師",
    "T51n2076_017:0334b26": "洪州泐潭明禪師吉州秋山和尚",
    "T51n2076_017:0334b27": "洪州泐潭延茂禪師洪州同安常察禪師",
    "T51n2076_017:0334b28": "洪州泐潭悟禪師吉州禾山無殷禪師",
    "T51n2076_017:0334b29": "洪州泐潭牟和尚(已上十人見錄)",
    "T51n2076_017:0334c01": "台州涌泉景欣禪師法嗣一人",
    "T51n2076_017:0334c02": "台州六通院紹禪師(一人見錄)",
    "T51n2076_017:0334c03": "潭州雲蓋山志元禪師法嗣三人",
    "T51n2076_017:0334c04": "雲蓋山志罕禪師新羅臥龍和尚",
    "T51n2076_017:0334c05": "彭州天台和尚(已上三人見錄)",
    "T51n2076_017:0334c06": "潭州谷山藏禪師法嗣三人",
    "T51n2076_017:0334c07": "新羅瑞巖和尚新羅泊嚴和尚",
    "T51n2076_017:0334c08": "新羅大嶺和尚(已上三人見錄)",
    "T51n2076_017:0334c09": "潭州中雲蓋山和尚法嗣一人",
    "T51n2076_017:0334c10": "雲蓋山景和尚(一人見錄)",
    "T51n2076_017:0334c11": "河中府棲巖存壽禪師法嗣一人",
    "T51n2076_017:0334c12": "道德禪師(一人無機緣語句不錄)",
    "T51n2076_017:0334c13": "吉州青原行思禪師第五世",
    "T51n2076_017:0334c14": "袁州洞山良价禪師法嗣",
    "T51n2076_017:0334c15": "洪州雲居道膺禪師幽州玉田人也。姓王氏。",
    "T51n2076_017:0334c16": "童丱依師稟教。二十五受具於范陽延壽寺。",
    "T51n2076_017:0334c17": "本師令習聲聞篇聚。乃歎曰。大丈夫豈可桎",
    "T51n2076_017:0334c18": "梏於律儀耶。乃去詣翠微山問道。經三載有",
    "T51n2076_017:0334c19": "雲遊僧自豫章來。盛稱洞山价禪師法席。師",
    "T51n2076_017:0334c20": "遂造焉。洞山問曰闍梨名什麼。曰道膺。洞",
    "T51n2076_017:0334c21": "山云。向上更道。師云。向上道即不名道膺。",
    "T51n2076_017:0334c22": "洞山曰。與吾在雲巖時秖對無異也。後師問。",
    "T51n2076_017:0334c23": "如何是祖師意。洞山曰。闍梨他後有一把茅",
    "T51n2076_017:0334c24": "蓋頭。忽有人問闍梨如何秖對。曰道膺罪",
    "T51n2076_017:0334c25": "過。洞山有時謂師曰。吾聞思大和尚生倭國",
    "T51n2076_017:0334c26": "作王虛實。曰若是思大佛亦不作。況乎國王。",
    "T51n2076_017:0334c27": "洞山然之。一日洞山問。什麼處去來。師曰。蹋",
    "T51n2076_017:0334c28": "山來。洞山曰。阿那箇山堪住。曰阿那箇山",
    "T51n2076_017:0334c29": "不堪住。洞山曰。恁麼即國內總被闍梨占却",
    "T51n2076_017:0335a01": "也。曰不然。洞山曰。恁麼即子得箇入路。曰",
    "T51n2076_017:0335a02": "無路。洞山曰。若無路爭得與老僧相見。曰若",
    "T51n2076_017:0335a03": "有路即與和尚隔生去也。洞山曰。此子已後",
    "T51n2076_017:0335a04": "千人萬人把不住。師隨洞山渡水。洞山問水",
    "T51n2076_017:0335a05": "深淺。曰不濕。洞山曰。麁人。曰請師道。洞山",
    "T51n2076_017:0335a06": "曰。不乾。洞山謂師曰。昔南泉問講彌勒下生",
    "T51n2076_017:0335a07": "經僧曰。彌勒什麼時下生。曰見在天宮當來",
    "T51n2076_017:0335a08": "下生。南泉曰。天上無彌勒地下無彌勒。師隨",
    "T51n2076_017:0335a09": "舉而問曰。只如天上無彌勒地下無彌勒。未",
    "T51n2076_017:0335a10": "審誰與安字。洞山直得禪床震動乃曰。膺闍",
    "T51n2076_017:0335a11": "梨。師合醬次洞山問。作什麼。師曰。合醬。洞",
    "T51n2076_017:0335a12": "山曰。用多少鹽。曰旋入。洞山曰。作何滋味。",
    "T51n2076_017:0335a13": "師曰得。洞山問。大闡提人殺父害母出佛身",
    "T51n2076_017:0335a14": "血破和合僧。如是種種孝養何在。師曰。始得",
    "T51n2076_017:0335a15": "孝養。自爾洞山許之為室中領袖。初止三峯",
    "T51n2076_017:0335a16": "其化未廣。後開雲居山四眾臻萃。一日上堂。",
    "T51n2076_017:0335a17": "因舉古人云。地獄未是苦。向此衣服下不明",
    "T51n2076_017:0335a18": "大事失却。最苦。師乃謂眾曰。汝等既在遮",
    "T51n2076_017:0335a19": "箇行。流十分去。九不較多也。更著些力便",
    "T51n2076_017:0335a20": "是上坐不屈平生。行脚不孤負叢林。古人道。",
    "T51n2076_017:0335a21": "欲得保任此事。須向高高山頂立深深水底",
    "T51n2076_017:0335a22": "行。方有些子氣力。汝若大事未辦。且須履踐",
    "T51n2076_017:0335a23": "玄途。問如何是沙門所重。師曰。心識不到處。",
    "T51n2076_017:0335a24": "問佛與祖有何階級。師曰。俱是階級。問如何",
    "T51n2076_017:0335a25": "是西來意。師曰。古路不逢人。可觀上座問。的",
    "T51n2076_017:0335a26": "罷標指請師速接。師曰。即今作麼生。觀曰。道",
    "T51n2076_017:0335a27": "即不無莫領話好。師曰。何必闍梨問如何是",
    "T51n2076_017:0335a28": "口訣。師曰。近前來向汝道。僧近前曰。請師",
    "T51n2076_017:0335a29": "道。師曰也知也知。師擲癢和問。眾還會麼。眾",
    "T51n2076_017:0335b01": "曰。不會。師曰。趁雀兒也不會。問如何得不惱",
    "T51n2076_017:0335b02": "亂和尚。師曰與我喚處德來。僧遂去喚來。師",
    "T51n2076_017:0335b03": "曰。與我閉却門。問馬祖出八十八人善知",
    "T51n2076_017:0335b04": "識。未審和尚出多少人。師展手示之。問如何",
    "T51n2076_017:0335b05": "是向上人行履處。師曰。天下太平。問遊子歸",
    "T51n2076_017:0335b06": "家時如何。師曰。且喜歸來。曰將何奉獻。師",
    "T51n2076_017:0335b07": "曰。朝打三千暮打八百。師謂眾曰。如好獵狗。",
    "T51n2076_017:0335b08": "只解尋得有縱迹底。忽遇羚羊挂角。莫道迹",
    "T51n2076_017:0335b09": "氣亦不識。僧問。羚羊掛角時如何。師曰。六六",
    "T51n2076_017:0335b10": "三十六。又曰。會麼。僧曰。不會。師曰。不見道",
    "T51n2076_017:0335b11": "無蹤迹(有僧舉似趙州。趙州云。雲居師兄猶在。僧乃問。羚羊掛角時如何。趙州云。六六三十六)",
    "T51n2076_017:0335b12": "眾僧夜參侍者持燈來。見影在壁上有僧便",
    "T51n2076_017:0335b13": "問。兩箇相似時如何。師曰。一箇是影。問學人",
    "T51n2076_017:0335b14": "擬欲歸鄉時如何。師曰。只遮是。新羅僧問。",
    "T51n2076_017:0335b15": "佛陀波利見文殊。為什麼却迴去。師曰。只為",
    "T51n2076_017:0335b16": "不將來所以却迴去。師謂眾曰。學佛法底人",
    "T51n2076_017:0335b17": "如斬釘截鐵始得。時一僧出曰。便請和尚釘",
    "T51n2076_017:0335b18": "鐵。師曰。口裏底是什麼。僧問。承教有言。是人",
    "T51n2076_017:0335b19": "先世罪業應墮惡道以今世人輕賤。此意如",
    "T51n2076_017:0335b20": "何。師曰動即應墮惡道。靜即為人輕賤(崇壽稠答",
    "T51n2076_017:0335b21": "云。心外有法應墮惡道。守住自己為人輕賤)僧問。香積之飯什麼人得",
    "T51n2076_017:0335b22": "喫。師曰。須知得喫底人。入口也須抉出。有一",
    "T51n2076_017:0335b23": "僧在房內念經。師隔窓問。闍梨念者是什麼",
    "T51n2076_017:0335b24": "經。對曰。維摩經。師曰。不問維摩經。念者是",
    "T51n2076_017:0335b25": "什麼經。其僧從此得入。問孤逈峭巍巍時如",
    "T51n2076_017:0335b26": "何。師曰。孤逈峭巍巍。僧曰。不會。師曰。面前",
    "T51n2076_017:0335b27": "案山子也不會。新羅僧問。是什麼得恁麼難",
    "T51n2076_017:0335b28": "道。師曰。有什麼難道。曰便請和尚道。師曰。",
    "T51n2076_017:0335b29": "新羅新羅。問明眼人為什麼黑如漆。師曰。何",
    "T51n2076_017:0335c01": "怪。荊南節度使成汭遣大將入山送供。問曰。",
    "T51n2076_017:0335c02": "世尊有密語迦葉不覆藏。如何是世尊密語。",
    "T51n2076_017:0335c03": "師召曰。尚書。其人應諾。師曰。會麼。曰不會。",
    "T51n2076_017:0335c04": "師曰。汝若不會世尊密語。汝若會迦葉不覆",
    "T51n2076_017:0335c05": "藏。僧問。才生為什麼不知有。師曰。不同生。",
    "T51n2076_017:0335c06": "曰未生時如何。師曰。不曾滅。曰未生時在什",
    "T51n2076_017:0335c07": "麼處。師曰。有處不收。曰什麼人受滅。師曰。",
    "T51n2076_017:0335c08": "是滅不得者。師謂眾曰。汝等師僧家。發言吐",
    "T51n2076_017:0335c09": "氣須有來由。凡問事須識好惡。尊卑良賤信",
    "T51n2076_017:0335c10": "口無益。傍家到處覓相似語。所以尋常向兄",
    "T51n2076_017:0335c11": "弟道。莫怪不相似。恐同學太多去。第一莫",
    "T51n2076_017:0335c12": "將來。將來不相似。八十老人出場屋。不是小",
    "T51n2076_017:0335c13": "兒戲。一言參差千里萬里難為收攝。直至敲",
    "T51n2076_017:0335c14": "骨打髓須有來由。言語如鉗夾鉤鎖相續不",
    "T51n2076_017:0335c15": "斷。始得頭頭上具物物上新。可不是精得妙",
    "T51n2076_017:0335c16": "底事。道汝。知有底人終不取次。十度擬發言",
    "T51n2076_017:0335c17": "九度却休去。為什麼如此。恐怕無利益。體得",
    "T51n2076_017:0335c18": "底人心如臘月扇。口邊直得醭出。不是汝彊",
    "T51n2076_017:0335c19": "為任運如此。欲得恁麼事須是恁麼人。既是",
    "T51n2076_017:0335c20": "恁麼人何愁恁麼事。學佛邊事是錯用心。假",
    "T51n2076_017:0335c21": "饒解千經萬論。講得天華落石點頭。亦不干",
    "T51n2076_017:0335c22": "自己事。況乎其餘有何用處。若將有限心識。",
    "T51n2076_017:0335c23": "作無限中用。如將方木逗圓孔多少差訛。設",
    "T51n2076_017:0335c24": "使攢花簇錦。事事及得及盡一切事。亦只喚",
    "T51n2076_017:0335c25": "作了事人無過人。終不喚作尊貴。將知尊貴",
    "T51n2076_017:0335c26": "邊。著得什麼物。不見從門入者非寶。棒上不",
    "T51n2076_017:0335c27": "成龍知麼。師如是三十年開發玄楗。徒眾常",
    "T51n2076_017:0335c28": "及千五百之數。南昌周氏尤所欽風。唐天復",
    "T51n2076_017:0335c29": "元年秋示微疾。十二月二十八日為大眾開",
    "T51n2076_017:0336a01": "最後方便。敘出世始卒之意。眾皆愴然。越明",
    "T51n2076_017:0336a02": "年正月三日跏趺長往。今本山影堂存焉。勅",
    "T51n2076_017:0336a03": "諡弘覺大師。塔曰圓寂。",
    "T51n2076_017:0336a04": "撫州曹山本寂禪師泉州莆田人也。姓黃氏。",
    "T51n2076_017:0336a05": "少慕儒學。年十九出家。入福州福唐縣靈石",
    "T51n2076_017:0336a06": "山。二十五登戒。唐咸通初禪宗興盛。會洞山",
    "T51n2076_017:0336a07": "价禪師坐道場。往來請益。洞山問。闍梨名",
    "T51n2076_017:0336a08": "什麼。對曰。本寂。曰向上更道。師曰。不道。曰",
    "T51n2076_017:0336a09": "為什麼不道。師曰。不名本寂。洞山深器之。師",
    "T51n2076_017:0336a10": "自此入室密印所解盤桓數載。乃辭洞山。洞",
    "T51n2076_017:0336a11": "山問。什麼處去。曰不變異處去。洞山云。不變",
    "T51n2076_017:0336a12": "異豈有去耶。師曰。去亦不變異。遂辭去。隨緣",
    "T51n2076_017:0336a13": "放曠。初受請止于撫州曹山。後居荷玉山。二",
    "T51n2076_017:0336a14": "處法席學者雲集。問不與萬法為侶者是什",
    "T51n2076_017:0336a15": "麼人。師曰。汝道洪州裏許多人什麼處去也。",
    "T51n2076_017:0336a16": "問眉與目還相識也無。師曰。不相識。曰為",
    "T51n2076_017:0336a17": "什麼不相識。師曰。為同在一處。曰恁麼即不",
    "T51n2076_017:0336a18": "分也。師曰。眉且不是目。曰如何是目。師曰。",
    "T51n2076_017:0336a19": "端的去。曰如何是眉。師曰。曹山却疑。曰和尚",
    "T51n2076_017:0336a20": "為什麼却疑。師曰。若不疑即端的去也。問於",
    "T51n2076_017:0336a21": "相何真。師曰。即相即真。曰當何顯示。師提起",
    "T51n2076_017:0336a22": "托子。問幻本何真。師曰。幻本元真(法眼別云。幻本不真)",
    "T51n2076_017:0336a23": "曰當幻何顯。師曰。即幻即顯(法眼別云。幻即無當)曰恁",
    "T51n2076_017:0336a24": "麼即始終不離於幻也。師曰。覓幻相不可得。",
    "T51n2076_017:0336a25": "問如何是常在底人。師曰。恰遇曹山暫出。曰",
    "T51n2076_017:0336a26": "如何是常不在底人。師曰。難得。僧清銳問。某",
    "T51n2076_017:0336a27": "甲孤貧乞師拯濟。師曰。銳闍梨近前來。銳",
    "T51n2076_017:0336a28": "近前。師曰。泉州白家酒三盞猶道未沾脣(玄覺",
    "T51n2076_017:0336a29": "云。什麼處是與他酒喫)問擬豈不是類。師曰。直是不擬亦",
    "T51n2076_017:0336b01": "是類。曰如何是異。師曰。莫不識痛痒。鏡清",
    "T51n2076_017:0336b02": "問。清虛之理畢竟無身時如何。師曰。理即如",
    "T51n2076_017:0336b03": "此事作麼生。曰如理如事。師曰。謾曹山一人",
    "T51n2076_017:0336b04": "即得。爭奈諸聖眼何。曰若無諸聖眼。爭鑒得",
    "T51n2076_017:0336b05": "箇不恁麼。師曰。官不容針私通車馬。雲門問。",
    "T51n2076_017:0336b06": "不改易底人來師還接否。師曰。曹山無恁麼",
    "T51n2076_017:0336b07": "閑工夫人。問古人云。人人盡有弟子在。塵",
    "T51n2076_017:0336b08": "蒙還有也無。師曰。過手來。乃點指曰。一二三",
    "T51n2076_017:0336b09": "四五足。問魯祖面壁用表何事。師以手掩耳。",
    "T51n2076_017:0336b10": "問承古有言。未有一人倒地不因地而起。如",
    "T51n2076_017:0336b11": "何是倒。師曰。肯即是。曰如何是起。師曰。起",
    "T51n2076_017:0336b12": "也。問承教有言。大海不宿死屍。如何是海。師",
    "T51n2076_017:0336b13": "曰。包含萬有。曰為什麼不宿死屍。師曰。絕氣",
    "T51n2076_017:0336b14": "者不著。曰既是包含萬有。為什麼絕氣者不",
    "T51n2076_017:0336b15": "著。師曰。萬有非其功絕氣有其德。曰向上還",
    "T51n2076_017:0336b16": "有事也無。師曰。道有道無即得。爭奈龍王按",
    "T51n2076_017:0336b17": "劍何。問具何知解善能對眾問難。師曰。不呈",
    "T51n2076_017:0336b18": "句。曰問難箇什麼。師曰。刀斧斫不入。曰能恁",
    "T51n2076_017:0336b19": "麼問難。還更有不肯者也無。師曰有。曰是什",
    "T51n2076_017:0336b20": "麼人。師曰。曹山。問無言如何顯。師曰。莫向",
    "T51n2076_017:0336b21": "遮裏顯。曰向什麼處顯。師曰。昨夜三更床頭",
    "T51n2076_017:0336b22": "失却三文錢。問日未出時如何。師曰。曹山也",
    "T51n2076_017:0336b23": "曾恁麼來。曰日出後如何。師曰。猶較曹山半",
    "T51n2076_017:0336b24": "月程。師問僧。作什麼。曰掃地。師曰。佛前掃",
    "T51n2076_017:0336b25": "佛後掃。曰前後一時掃。師曰。與曹山過靸鞋",
    "T51n2076_017:0336b26": "來。師問彊德上坐曰。菩薩在定聞香象渡河。",
    "T51n2076_017:0336b27": "出什麼經。曰出涅槃經。師曰。定前聞定後聞。",
    "T51n2076_017:0336b28": "曰和尚流也。師曰。道也大殺道。始道得一半。",
    "T51n2076_017:0336b29": "曰和尚如何。師曰。灘下接取。問學人十二時",
    "T51n2076_017:0336c01": "中如何保任。師曰。如經蠱毒之鄉。水不得霑",
    "T51n2076_017:0336c02": "著一滴。問如何是法身主。師曰。謂秦無人。曰",
    "T51n2076_017:0336c03": "遮箇莫便是否。師曰斬。問親近什麼道伴即",
    "T51n2076_017:0336c04": "得常聞於未聞。師曰。同共一被蓋。曰此猶",
    "T51n2076_017:0336c05": "是和尚得聞。如何是常聞於未聞。師曰。不同",
    "T51n2076_017:0336c06": "於木石。曰何者在先何者在後。師曰。不見道",
    "T51n2076_017:0336c07": "常聞於未聞。問國內按劍者是誰。師曰。曹山",
    "T51n2076_017:0336c08": "(法燈別云。汝不是恁麼人)曰擬殺何人。師曰。但有一切總殺。",
    "T51n2076_017:0336c09": "曰忽逢本父母作麼生。師曰。揀什麼。曰爭",
    "T51n2076_017:0336c10": "奈自己何。師曰。誰奈我何。曰為什麼不殺。師",
    "T51n2076_017:0336c11": "曰。勿下手處。問一牛飲水五馬不嘶時如何。",
    "T51n2076_017:0336c12": "師曰。曹山解忌口。又別云。曹山孝滿。問常",
    "T51n2076_017:0336c13": "在生死海中沈沒者是什麼人。師曰。第二月。",
    "T51n2076_017:0336c14": "曰還求出離也無。師曰。也求出離只是無路。",
    "T51n2076_017:0336c15": "曰出離什麼人接得伊。師曰。擔鐵枷者。僧",
    "T51n2076_017:0336c16": "舉藥山問僧。年多少。僧曰。七十二。藥山曰。",
    "T51n2076_017:0336c17": "是年七十二麼。曰是。藥山便打。此意如何。師",
    "T51n2076_017:0336c18": "曰。前箭猶似可後箭射人深。僧曰。如何免得",
    "T51n2076_017:0336c19": "棒。師曰。正勅既行諸侯避道(東禪齊云。曹山是明藥山意。自出",
    "T51n2076_017:0336c20": "手。為復別有道理。還斷得麼。只如遮僧舉問曹山。伊還有會處麼。忽爾問。上坐年多少。別作麼生秖對)問",
    "T51n2076_017:0336c21": "如何是佛法大意。曰填溝塞壑。問如何是師",
    "T51n2076_017:0336c22": "子。師曰。眾獸近不得。曰如何是師子兒。師",
    "T51n2076_017:0336c23": "曰。能吞父母。曰既是眾獸近不得。為什麼被",
    "T51n2076_017:0336c24": "兒吞。師曰。子若哮吼祖父母俱盡。曰只如祖",
    "T51n2076_017:0336c25": "父母還盡也無。師曰。亦盡。曰盡後如何。師",
    "T51n2076_017:0336c26": "曰。全身歸父。曰前來為什麼道祖父亦盡。師",
    "T51n2076_017:0336c27": "曰。不見道。王子能成一國事。枯木上更釆",
    "T51n2076_017:0336c28": "些子華。問才有是非紛然失心如何。師曰。",
    "T51n2076_017:0336c29": "斬斬。僧舉有人問香嚴。如何是道。答曰。枯木",
    "T51n2076_017:0337a01": "裏龍吟。學云。不會。曰髑髏裏眼睛。後問石",
    "T51n2076_017:0337a02": "霜。如何是枯木裏龍吟。石霜云。猶帶喜在。又",
    "T51n2076_017:0337a03": "問。如何是髑髏裏眼睛。石霜云。猶帶識在。師",
    "T51n2076_017:0337a04": "因而頌曰。",
    "T51n2076_017:0337a05": "　枯木龍吟真見道　　髑髏無識眼初明",
    "T51n2076_017:0337a06": "　喜識盡時消不盡　　當人那辨濁中清",
    "T51n2076_017:0337a07": "其僧却問師。如何是枯木裏龍吟。師曰。血",
    "T51n2076_017:0337a08": "脈不斷。曰如何是髑髏裏眼睛。師曰。乾不盡。",
    "T51n2076_017:0337a09": "曰未審還有得聞者無。師曰。盡大地未有一",
    "T51n2076_017:0337a10": "箇不聞。曰未審龍吟是何章句。師曰。也不知",
    "T51n2076_017:0337a11": "是何章句聞者皆喪。師如是啟發上機。曾無",
    "T51n2076_017:0337a12": "軌轍可尋及受洞山五位銓量。特為叢林標",
    "T51n2076_017:0337a13": "準。時洪州鍾氏屢請不起。但寫大梅和尚山",
    "T51n2076_017:0337a14": "居頌一首答之。天復辛酉季夏夜。師問知事",
    "T51n2076_017:0337a15": "僧。今是何日月。對曰。六月十五日。師曰。曹",
    "T51n2076_017:0337a16": "山一生行脚到處。只管九十日為一夏。至明",
    "T51n2076_017:0337a17": "日辰時告寂。壽六十有二。臘三十有七。門人",
    "T51n2076_017:0337a18": "奉真骨樹塔。勅諡元證大師。塔曰福圓。",
    "T51n2076_017:0337a19": "洞山道全禪師(第二世住亦云中洞山)初問洞山价和尚。如",
    "T51n2076_017:0337a20": "何是出離之要。洞山曰。闍梨足下煙生。師",
    "T51n2076_017:0337a21": "當下契悟。更不他遊(雲居膺進語云。終不敢孤負和尚。足下煙生。洞山云。步步玄",
    "T51n2076_017:0337a22": "者即是功到)暨价和尚圓寂。眾請踵迹住持。海眾悅",
    "T51n2076_017:0337a23": "服玄風不墜。僧問。佛入王宮豈不是大聖再",
    "T51n2076_017:0337a24": "來。師曰。護明不下生。僧曰。既是大聖再來。",
    "T51n2076_017:0337a25": "何更六年苦行。師曰。幻人呈幻事。曰非幻",
    "T51n2076_017:0337a26": "者如何。師曰。王宮覓不得。問清淨行者不入",
    "T51n2076_017:0337a27": "涅槃。破戒比丘不入地獄如何。師曰。度盡無",
    "T51n2076_017:0337a28": "遺影還他越涅槃。問極目千里是什麼風範。",
    "T51n2076_017:0337a29": "師曰。是闍梨風範。曰未審和尚風範如何。",
    "T51n2076_017:0337b01": "師曰。不布婆娑眼。",
    "T51n2076_017:0337b02": "湖南龍牙山居遁禪師撫州南城人也。姓郭",
    "T51n2076_017:0337b03": "氏。年十四於吉州滿田寺出家。後往嵩嶽受",
    "T51n2076_017:0337b04": "戒。乃杖錫遊諸禪會。因參翠微和尚。問曰。",
    "T51n2076_017:0337b05": "學人自到和尚法席一箇餘月。每日和尚上",
    "T51n2076_017:0337b06": "堂不蒙一法示誨。意在於何。翠微曰。嫌什麼",
    "T51n2076_017:0337b07": "(有僧舉前語問洞山。洞山云。闍梨爭怪得老僧。法眼別云。祖師來也。東禪齊云。此三人尊宿語還有親疎也無。",
    "T51n2076_017:0337b08": "若有阿那箇親。若無親疎眼在什麼處)又謁德山問曰。遠聞德山一",
    "T51n2076_017:0337b09": "句佛法。及乎到來未曾見和尚說一句佛法。",
    "T51n2076_017:0337b10": "德山曰。嫌什麼。師不肯乃造洞山如前問之。",
    "T51n2076_017:0337b11": "洞山曰。爭怪得老僧。師復舉德山頭落語。因",
    "T51n2076_017:0337b12": "自省過。遂止于洞山隨眾參請。一日問。如",
    "T51n2076_017:0337b13": "何是祖師意。洞山曰。待洞水逆流。即向汝",
    "T51n2076_017:0337b14": "道。師從此始悟厥旨。復摳衣八稔。受湖南馬",
    "T51n2076_017:0337b15": "氏請。住龍牙山妙濟禪苑。號證空大師。有徒",
    "T51n2076_017:0337b16": "五百餘眾法無虛席。上堂示眾曰。夫參學人",
    "T51n2076_017:0337b17": "須透過祖佛始得。新豐和尚云。祖教佛教似",
    "T51n2076_017:0337b18": "生怨家。始有學分。若透祖佛不得即被祖佛",
    "T51n2076_017:0337b19": "謾去。時有僧問。祖佛還有謾人之心也無。師",
    "T51n2076_017:0337b20": "曰。汝道江湖還有礙人之心也無。又曰。江湖",
    "T51n2076_017:0337b21": "雖無礙人之心。為時人過不得。江湖成礙人",
    "T51n2076_017:0337b22": "去。不得道江湖不礙人。祖佛雖無謾人之心。",
    "T51n2076_017:0337b23": "為時人透不得。祖佛成謾人去。不得道祖佛",
    "T51n2076_017:0337b24": "不謾人。若透得祖佛過。此人過却祖佛也。始",
    "T51n2076_017:0337b25": "是體得祖佛意。方與向上古人同。如未透得。",
    "T51n2076_017:0337b26": "但學佛學祖。則萬劫無有得期。又問。如何",
    "T51n2076_017:0337b27": "得不被祖佛謾去。師曰。則須自悟去。師在翠",
    "T51n2076_017:0337b28": "微時。問如何是祖師意。翠微曰。與我將禪",
    "T51n2076_017:0337b29": "板來。師遂過禪板。翠微接得便打。師曰。打即",
    "T51n2076_017:0337c01": "任打要。且無祖師意。又問臨濟。如何是祖",
    "T51n2076_017:0337c02": "師意。臨濟曰。與我將蒲團來。師乃過蒲團。臨",
    "T51n2076_017:0337c03": "濟接得便打。師曰。打即任打要。且無祖師",
    "T51n2076_017:0337c04": "意。後有僧問。和尚行脚時問二尊宿祖師意。",
    "T51n2076_017:0337c05": "未審二尊宿道眼明也未。師曰。明即明也。要且",
    "T51n2076_017:0337c06": "無祖師意(東禪齊云。眾中道佛法即有。只是無祖師意。若恁麼會有何交涉。別作麼生會無祖師",
    "T51n2076_017:0337c07": "意底道理)問如何是道。師曰。無異人心是。又曰。若",
    "T51n2076_017:0337c08": "人體得道無異人心始是道人。若是言說則",
    "T51n2076_017:0337c09": "勿交涉。道者汝知打底道人否。十二時中除",
    "T51n2076_017:0337c10": "却著衣喫飯。無絲髮異於人心。無誑人心。此",
    "T51n2076_017:0337c11": "箇始是道人。若道我得我會則勿交涉。大不",
    "T51n2076_017:0337c12": "容易。問如何是祖師西來意。師曰。待石烏龜",
    "T51n2076_017:0337c13": "解語即向汝道。曰石烏龜語也。師曰。向汝道",
    "T51n2076_017:0337c14": "什麼。問古人得箇什麼便休去。師曰。如賊入",
    "T51n2076_017:0337c15": "空室。問無邊身菩薩。為什麼不見如來頂相。",
    "T51n2076_017:0337c16": "師曰。汝道如來還有頂相麼。問大庾嶺頭提",
    "T51n2076_017:0337c17": "不起時如何。師曰。六祖為什麼將得去。問二",
    "T51n2076_017:0337c18": "鼠侵藤時如何。師曰。須有隱身處始得。曰如",
    "T51n2076_017:0337c19": "何是隱身處。師曰。還見儂家麼。問維摩掌擎",
    "T51n2076_017:0337c20": "世界。未審維摩向什麼處立。師曰。道者汝道。",
    "T51n2076_017:0337c21": "維摩掌擎世界。問知有底人還有生死也無。",
    "T51n2076_017:0337c22": "師曰。恰似道者未悟時。問如何是西來意。師",
    "T51n2076_017:0337c23": "曰。此一問最苦(報慈云。此問最好)問祖意與教意同別。",
    "T51n2076_017:0337c24": "師曰。祖師在後來。問祖師是無事沙門。師曰。",
    "T51n2076_017:0337c25": "若是沙門不得無事。曰為什麼不得無事。師",
    "T51n2076_017:0337c26": "曰。覓一箇難得。問蟾蜍無返照之光。玉兔無",
    "T51n2076_017:0337c27": "伴月之意時如何。師曰。堯舜之君猶有化在",
    "T51n2076_017:0337c28": "(東禪齊云。是什麼問訊與上坐十二時中是什麼時節)問如何得此身安去。",
    "T51n2076_017:0337c29": "師曰。不被別身謾始得(法眼別云。誰惱亂汝)師梁龍德三",
    "T51n2076_017:0338a01": "年癸未八月示有微疾。九月十三日夜半大",
    "T51n2076_017:0338a02": "星隕于方丈前。詰旦端坐而逝。壽八十有",
    "T51n2076_017:0338a03": "九。",
    "T51n2076_017:0338a04": "京兆華嚴寺休靜禪師。師曾在樂普作維那。",
    "T51n2076_017:0338a05": "白槌普請曰。上間般柴下間鋤地。時第一座",
    "T51n2076_017:0338a06": "問。聖僧作麼生。師曰。當堂不正坐不赴兩頭",
    "T51n2076_017:0338a07": "機。師在洞山時問曰。學人未見理路未免情",
    "T51n2076_017:0338a08": "識。洞山曰。汝還見理路也無。曰見無理路。洞",
    "T51n2076_017:0338a09": "山曰。什麼處得情識來。曰學人實問。洞山曰。",
    "T51n2076_017:0338a10": "恁麼須向萬里無寸草處立。曰無寸草處還",
    "T51n2076_017:0338a11": "許立也無。洞山曰。直須恁麼去。般柴次洞",
    "T51n2076_017:0338a12": "山把住柴問。狹路相逢時作麼生。曰反仄何",
    "T51n2076_017:0338a13": "幸。洞山曰。汝記吾言。汝向南住有一千人。若",
    "T51n2076_017:0338a14": "向北住即三二百而已。師初住福州東山之",
    "T51n2076_017:0338a15": "華嚴。未幾屬後唐莊宗皇帝徵入輦下。大闡",
    "T51n2076_017:0338a16": "玄風其徒果三百矣。問祖意與教意同別。師",
    "T51n2076_017:0338a17": "曰。探盡龍宮藏眾義不能詮。問大悟底人為",
    "T51n2076_017:0338a18": "什麼却迷。師曰。破鏡不重照落華難上枝。問",
    "T51n2076_017:0338a19": "大軍設天王齋求勝。賊軍亦設天王齋求勝。",
    "T51n2076_017:0338a20": "未審天王赴阿誰願。師曰。天垂雨露不揀榮",
    "T51n2076_017:0338a21": "枯。一日車駕入寺燒香。帝問曰。遮箇是什",
    "T51n2076_017:0338a22": "麼神。師對曰。護法善神。帝曰。沙汰時什麼處",
    "T51n2076_017:0338a23": "去來。師曰。天垂雨露不為榮枯。師後遊河朔",
    "T51n2076_017:0338a24": "於平陽示滅。茶毘獲舍利。建四浮圖。一晉州。",
    "T51n2076_017:0338a25": "二房州。三終南山逍遙園。四終南山華嚴寺。",
    "T51n2076_017:0338a26": "勅諡寶智大師無為之塔。",
    "T51n2076_017:0338a27": "京兆蜆子和尚不知何許人也。事迹頗異。居",
    "T51n2076_017:0338a28": "無定所。自印心於洞山混俗於閩川。不畜道",
    "T51n2076_017:0338a29": "具不循律儀。常日沿江岸採掇蝦蜆以充腹。",
    "T51n2076_017:0338b01": "暮即臥東山白馬廟紙錢中。居民目為蜆子",
    "T51n2076_017:0338b02": "和尚。華嚴靜師聞之欲決真假。先潛入紙錢",
    "T51n2076_017:0338b03": "中。深夜師歸。靜把住問曰。如何是祖師西來",
    "T51n2076_017:0338b04": "意。師遽答曰。神前酒臺盤。靜奇之懺謝而退。",
    "T51n2076_017:0338b05": "後靜師化行京都。師亦至焉。竟不聚徒演法。",
    "T51n2076_017:0338b06": "惟佯狂而已。",
    "T51n2076_017:0338b07": "筠州九峯普滿大師問僧。離什麼處。曰閩中。",
    "T51n2076_017:0338b08": "師曰。遠涉不易。曰不難動步便到。師曰。有不",
    "T51n2076_017:0338b09": "動步者麼。僧曰有。師曰。爭得到此間。僧無對。",
    "T51n2076_017:0338b10": "師曰。賺殺人。問如何是和尚家風。師曰即今",
    "T51n2076_017:0338b11": "是什麼。曰學人不會。師曰。十字路上馬藺",
    "T51n2076_017:0338b12": "華。",
    "T51n2076_017:0338b13": "台州幽棲道幽禪師。鏡清問。如何是少父。師",
    "T51n2076_017:0338b14": "曰。無標的。曰無標的以為少父耶。師曰。有什",
    "T51n2076_017:0338b15": "麼過。曰只如少父作麼生。師曰。道者是什麼",
    "T51n2076_017:0338b16": "心行。問如何是佛。師曰。汝不信是眾生。曰學",
    "T51n2076_017:0338b17": "人大信。師曰。若作勝解即受群邪。師將示滅。",
    "T51n2076_017:0338b18": "有僧問曰。和尚百年後向什麼處去。師曰。調",
    "T51n2076_017:0338b19": "然調然。言訖坐亡。",
    "T51n2076_017:0338b20": "後洞山師虔禪師(第三世住也。亦號青林和尚)初自夾山來參。",
    "T51n2076_017:0338b21": "先洞山价和尚問曰。近離什麼處。師曰。武陵。",
    "T51n2076_017:0338b22": "曰武陵法道何似此間。師曰。胡地冬抽筍。价",
    "T51n2076_017:0338b23": "曰。別甑炊香飯供養於此人。師乃出去。洞山",
    "T51n2076_017:0338b24": "曰。此子向後走殺天下人在。師在洞山栽松。",
    "T51n2076_017:0338b25": "有劉翁者從師求偈。師作偈曰。",
    "T51n2076_017:0338b26": "　長長三尺餘　　欝欝覆荒草",
    "T51n2076_017:0338b27": "　不知何代人　　得見此松老",
    "T51n2076_017:0338b28": "劉翁得偈呈于洞山。洞山曰。賀翁翁喜。只此",
    "T51n2076_017:0338b29": "人是第三世也。師先住隋州土門小青林蘭",
    "T51n2076_017:0338c01": "若後果迴洞山接踵。凡有新到僧。先令般柴",
    "T51n2076_017:0338c02": "三轉然後參堂。有一僧不肯。問曰。三轉內即",
    "T51n2076_017:0338c03": "不問。三轉外如何。師曰。鐵輪天子寰中旨。僧",
    "T51n2076_017:0338c04": "無對。師便打令去。僧問。昔年疾苦又中毒請",
    "T51n2076_017:0338c05": "師醫。師曰。金[鎞囟+(奐大)]撥破腦頂上灌醍醐。曰恁麼",
    "T51n2076_017:0338c06": "即謝師醫。師便打。問久負不逢時如何。師曰。",
    "T51n2076_017:0338c07": "古皇尺一寸。問請師答話。師曰。修羅掌於日",
    "T51n2076_017:0338c08": "月。師上堂謂眾曰。祖師宗旨今日施行。法",
    "T51n2076_017:0338c09": "令己彰復有何事。時有僧問。正法眼藏祖祖",
    "T51n2076_017:0338c10": "同印。未審和尚傳付何人。師曰。靈苗生有地",
    "T51n2076_017:0338c11": "大悟不存師。問如何是道。師曰。迴牛尋遠澗。",
    "T51n2076_017:0338c12": "曰如何是道中人。師曰。擁雪首揚眉。問千差",
    "T51n2076_017:0338c13": "路別如何頓曉。師曰。足下背驪珠空怨長天",
    "T51n2076_017:0338c14": "月。",
    "T51n2076_017:0338c15": "洛京白馬遁儒禪師。問如何是衲僧本分事。",
    "T51n2076_017:0338c16": "師曰。十道不通風啞子傳遠信。曰傳什麼信。",
    "T51n2076_017:0338c17": "師乃合掌頂戴。問如何是密室中人。師曰。",
    "T51n2076_017:0338c18": "才生不可得不貴未生時。曰是箇什麼不貴",
    "T51n2076_017:0338c19": "未生時。師曰。是汝阿爺。問三千里外嚮白馬。",
    "T51n2076_017:0338c20": "及乎到來為什麼不見。師曰。是汝不見干老",
    "T51n2076_017:0338c21": "僧什麼事。曰請和尚指示。師曰。指即勿交涉。",
    "T51n2076_017:0338c22": "問如何是學人本分事。師曰。昨夜三更日正",
    "T51n2076_017:0338c23": "午。問如何是法身向上事。師曰。井底蝦蟇吞",
    "T51n2076_017:0338c24": "却月(僧問黃龍。如何是井底蝦蟇吞却月。黃龍云。不奈何。僧云。恁即吞却去也。黃龍云。一任吞。僧",
    "T51n2076_017:0338c25": "云。吞後如何。黃龍云。好蝦蟇)問如何是學人急切處。師曰。俊",
    "T51n2076_017:0338c26": "鳥猶嫌鈍瞥然早已遲。問如何是西來意。師",
    "T51n2076_017:0338c27": "曰。點額猢猻探月波。",
    "T51n2076_017:0338c28": "越州乾峯和尚(或云瑞峯)問僧。什麼處來。曰天台。",
    "T51n2076_017:0338c29": "師曰見說石橋作兩段是否。曰和尚什麼處",
    "T51n2076_017:0339a01": "得遮消息來。師曰。將謂華頂峯前客。元是",
    "T51n2076_017:0339a02": "平田莊裏人。問如何得出三界。師曰。喚院主",
    "T51n2076_017:0339a03": "來趁出遮僧著。師問眾僧。輪迴六趣具什麼",
    "T51n2076_017:0339a04": "眼。眾無對。問如何是超佛越祖之談。師曰。老",
    "T51n2076_017:0339a05": "僧問汝。曰和尚且置。師曰。老僧一問尚自不",
    "T51n2076_017:0339a06": "會問什麼超佛越祖之談。",
    "T51n2076_017:0339a07": "吉州禾山和尚。僧問。學人欲申一問。師還",
    "T51n2076_017:0339a08": "容許否。師曰。禾山答汝了也。問如何是西",
    "T51n2076_017:0339a09": "來意。師曰。禾山大頂。問如何是和尚家風。師",
    "T51n2076_017:0339a10": "曰。滿目青山起白雲。",
    "T51n2076_017:0339a11": "明州天童山咸啟禪師(先住蘇州寶華山)僧問。如何是",
    "T51n2076_017:0339a12": "本無物。師曰。石潤無含玉鑛異自生金。伏龍",
    "T51n2076_017:0339a13": "山和尚來。師問。什麼處來。曰伏龍來。師曰。",
    "T51n2076_017:0339a14": "還伏得龍麼。曰不曾伏遮畜生。師曰。喫茶",
    "T51n2076_017:0339a15": "去。簡大德問。學人卓卓上來請師的的。師曰。",
    "T51n2076_017:0339a16": "我遮裏一屙便了。有什麼卓卓的的。曰和尚",
    "T51n2076_017:0339a17": "恁麼對話更買草鞋行脚好。師曰。近前來。簡",
    "T51n2076_017:0339a18": "近前。師曰。只如老僧恁麼對。過在什麼處。簡",
    "T51n2076_017:0339a19": "無對。師便打(十一卷又收在徑山鑒宗下何也)。",
    "T51n2076_017:0339a20": "潭州寶蓋山和尚。僧問。一間無漏舍合是何",
    "T51n2076_017:0339a21": "人居。師曰。無名不挂體。曰還有位也無。師",
    "T51n2076_017:0339a22": "曰。不處。問如何是寶蓋。師曰。不從人天得。",
    "T51n2076_017:0339a23": "曰如何是寶蓋中人。師曰。不與時人知。僧",
    "T51n2076_017:0339a24": "曰。佛來時如何。師曰。覓他路不得。問切切時",
    "T51n2076_017:0339a25": "為什麼不立人。師曰。歸亦蹋不著。曰恁麼時",
    "T51n2076_017:0339a26": "如何成立。師曰。不與時人知。問世界壞時此",
    "T51n2076_017:0339a27": "箇何處去。師曰。千聖尋不得。曰時人如何歸",
    "T51n2076_017:0339a28": "向。師曰。直須似去。曰還有的也無。師曰。不",
    "T51n2076_017:0339a29": "立標則。",
    "T51n2076_017:0339b01": "益州北院通禪師在夾山時。一日夾山上堂",
    "T51n2076_017:0339b02": "曰。坐斷主人公不落第二見。師出曰。須知有",
    "T51n2076_017:0339b03": "一人不合伴。夾山曰。猶是第二見。師乃掀倒",
    "T51n2076_017:0339b04": "禪床。夾山曰。老兄作麼生。師曰。待某甲舌頭",
    "T51n2076_017:0339b05": "爛即向和尚道。異日師又問夾山曰。目前無",
    "T51n2076_017:0339b06": "法意在目前。不是目前法非耳目之所到。豈",
    "T51n2076_017:0339b07": "不是和尚語。夾山曰是。師乃掀倒禪床叉手",
    "T51n2076_017:0339b08": "立地。夾山起來打一拄杖。師便下去(法眼云。是他掀倒",
    "T51n2076_017:0339b09": "禪床何不便去。須待夾山打一棒了去意在什麼處)師在洞山隨眾參請未",
    "T51n2076_017:0339b10": "契旨。遂辭洞山擬入嶺去。洞山曰。善為。飛",
    "T51n2076_017:0339b11": "猿嶺峻好看。師沈吟良久。洞山曰。通闍梨。",
    "T51n2076_017:0339b12": "師應諾。洞山曰。何不入嶺去。師因此惺悟",
    "T51n2076_017:0339b13": "更不入嶺。師事於洞山(時號钁頭通)住後上堂示眾",
    "T51n2076_017:0339b14": "曰。諸上座有什麼事出來論量取。若上上根",
    "T51n2076_017:0339b15": "機不假如斯。若是中下之流。直須團削門尸",
    "T51n2076_017:0339b16": "索索地莫教入泥水。第一速疾省事應須無",
    "T51n2076_017:0339b17": "心。若不無心舉得千般萬般只成知解。與此",
    "T51n2076_017:0339b18": "衲僧門下有什麼交涉。僧問。如何是無心。師",
    "T51n2076_017:0339b19": "曰。不管繫。問二龍爭珠誰是得者。師曰。得即",
    "T51n2076_017:0339b20": "失。曰不失如何。師曰。還我珠來。問如何是清",
    "T51n2076_017:0339b21": "淨法身。師曰。無[黑*古]污。問轉不得時如何。師",
    "T51n2076_017:0339b22": "曰。功不到。問如何是大富貴底人。師曰。如輪",
    "T51n2076_017:0339b23": "王寶藏。曰如何是赤窮底人。師曰。如酒店腰",
    "T51n2076_017:0339b24": "帶。問水灑不著時如何。師曰。乾剝剝地。問一",
    "T51n2076_017:0339b25": "槌便成時如何。師曰。不是偶然。示滅後勅諡",
    "T51n2076_017:0339b26": "證真大師。",
    "T51n2076_017:0339b27": "高安白水本仁禪師自洞山受記。唐天復中",
    "T51n2076_017:0339b28": "遷止洪井高安白水院。眾盈三百玄言流播。",
    "T51n2076_017:0339b29": "因設洞山忌齋。有僧問。供養先師先師還來",
    "T51n2076_017:0339c01": "也無。師曰。更下一分供養著。洪州西山眾",
    "T51n2076_017:0339c02": "行者來禮拜。問曰。今日不為別事乞師指示。",
    "T51n2076_017:0339c03": "師曰。汝諸人求指示耶。對曰是。師曰。教我",
    "T51n2076_017:0339c04": "委付阿誰。鏡清行脚到。師謂之曰。時寒道者。",
    "T51n2076_017:0339c05": "清曰。不敢。師曰。還有臥單得蓋否。曰設有亦",
    "T51n2076_017:0339c06": "無展底工夫。師曰。直饒道者滴水滴凍亦不",
    "T51n2076_017:0339c07": "干他事。曰滴水氷生事不相涉。師曰是。曰此",
    "T51n2076_017:0339c08": "人意作麼生。師曰。此人不落意。曰不落意此",
    "T51n2076_017:0339c09": "人那。師曰。高山頂上無可與道者啗啄。問如",
    "T51n2076_017:0339c10": "何是西來意。師曰。還見庭前杉樧否。曰恁",
    "T51n2076_017:0339c11": "麼即和尚今日因學人致得是非。師曰多口",
    "T51n2076_017:0339c12": "座主。皎然去後。師知是雪峯禪客乃曰。盜法",
    "T51n2076_017:0339c13": "之人終不成器(皎然後住長生山。有僧問。從上宗乘如何舉唱。然曰。不可為闍梨一",
    "T51n2076_017:0339c14": "人荒却長生山也。玄沙聞之曰。然師兄佛法即大行。受記之緣亦就矣。厥後眾緣不備。果如仁和尚所記)。僧",
    "T51n2076_017:0339c15": "問。如何是不遷義。師曰。落華隨流水明月上",
    "T51n2076_017:0339c16": "孤岑。師將順世四眾俱集。營齋聲鍾焚香白",
    "T51n2076_017:0339c17": "眾曰。香煙絕處是吾涅槃時也。言訖跏趺而",
    "T51n2076_017:0339c18": "坐。息隨煙滅。",
    "T51n2076_017:0339c19": "撫州疎山光仁禪師。身相短陋精辯冠眾。洞",
    "T51n2076_017:0339c20": "山門下時有齧鏃之機。激揚玄奧。咸以仁為",
    "T51n2076_017:0339c21": "能銓量者。諸方三昧可以詢乎矬師叔僧問。",
    "T51n2076_017:0339c22": "如何是諸佛師。師曰。何不問疎山老漢(僧無對)",
    "T51n2076_017:0339c23": "師手握木蛇。有僧問。手中是什麼。師提起曰。",
    "T51n2076_017:0339c24": "曹家女。問如何是和尚家風。師曰。尺五頭巾。",
    "T51n2076_017:0339c25": "曰如何是尺五頭巾。師曰。圓中取不得。師舉",
    "T51n2076_017:0339c26": "香嚴語問鏡清。肯重不得全怤道者作麼生",
    "T51n2076_017:0339c27": "會。怤曰。全歸肯重。師曰。不得全肯者作麼",
    "T51n2076_017:0339c28": "生。怤曰。箇中無肯路。師曰。始愜病僧意。因",
    "T51n2076_017:0339c29": "鼓山舉威音王佛師。師乃問。作麼生是威音",
    "T51n2076_017:0340a01": "王佛師。鼓山曰。莫無慚愧好。師曰。闍梨恁",
    "T51n2076_017:0340a02": "麼道即得。若約病僧即不然。曰作麼生是威",
    "T51n2076_017:0340a03": "音王佛師。師曰。不坐無貴位。洞山(第四世)問。如",
    "T51n2076_017:0340a04": "何是一句。師曰。不道。曰為什麼不道。師曰。",
    "T51n2076_017:0340a05": "少時輩。問恁麼時如何。師曰。將軍不上便橋。",
    "T51n2076_017:0340a06": "金牙徒勞拈筈。問如何是直指。師曰。珠中有",
    "T51n2076_017:0340a07": "水若不信。擬向天邊問太陽。冬至夜有僧",
    "T51n2076_017:0340a08": "上堂問。如何是冬來意。師曰。京中出大黃。問",
    "T51n2076_017:0340a09": "和尚百年後向什麼處去。師曰。背底芒叢四",
    "T51n2076_017:0340a10": "脚指天。師遷化時有偈曰。",
    "T51n2076_017:0340a11": "　我路碧空外　　白雲無處閑",
    "T51n2076_017:0340a12": "　世有無根樹　　黃葉風送還",
    "T51n2076_017:0340a13": "偈終而逝。又著四大等頌略華嚴長者論流",
    "T51n2076_017:0340a14": "傳於世。",
    "T51n2076_017:0340a15": "澧州欽山文邃禪師福州人也。少依杭州大",
    "T51n2076_017:0340a16": "慈山寰中禪師受業。時巖頭雪峯在眾覩師",
    "T51n2076_017:0340a17": "吐論。知是法器相率遊方。二士緣契德山各",
    "T51n2076_017:0340a18": "承印記。師雖屢激揚而終然凝滯。一日問德",
    "T51n2076_017:0340a19": "山曰。天皇也恁麼道。龍潭也恁麼道。未審德",
    "T51n2076_017:0340a20": "山作麼生道。德山曰。汝試舉天皇龍潭道底",
    "T51n2076_017:0340a21": "來。師方欲進語。德山以拄杖打舁入涅槃堂。",
    "T51n2076_017:0340a22": "師曰。是即是打我太殺(法眼別云。是即是錯打我。更有語句如德山巖頭章出",
    "T51n2076_017:0340a23": "焉)師後於洞山言下發解。乃為洞山之嗣年",
    "T51n2076_017:0340a24": "二十七止于欽山對大眾前自省過舉。初參",
    "T51n2076_017:0340a25": "洞山時。洞山問什麼處來。師曰。大慈來。曰",
    "T51n2076_017:0340a26": "還見大慈麼。師曰見。曰色前見色後見。師",
    "T51n2076_017:0340a27": "曰。非前後見。洞山默置。師乃曰。離師太早不",
    "T51n2076_017:0340a28": "盡師意。問如何是祖師西來意。師曰。梁公曲",
    "T51n2076_017:0340a29": "尺誌公剪刀。問一切諸佛法皆從此經出。如",
    "T51n2076_017:0340b01": "何是此經。師曰。常轉。曰未審經中說什麼。",
    "T51n2076_017:0340b02": "師曰。有疑請問。問如何是和尚家風。師曰。錦",
    "T51n2076_017:0340b03": "帳銀香囊。風吹滿路香。有僧寫師真呈。師問。",
    "T51n2076_017:0340b04": "還似我也無。僧無對。師自代曰。眾僧看取。",
    "T51n2076_017:0340b05": "一日師入浴院見僧蹋水輪。僧見師乃下不",
    "T51n2076_017:0340b06": "審。師曰。幸自碌碌地轉何須却恁麼。僧云。不",
    "T51n2076_017:0340b07": "恁麼又爭得。師曰。若恁麼欽山眼堪作什麼",
    "T51n2076_017:0340b08": "也僧云。作麼生是師眼。師乃以手作撥眉勢。",
    "T51n2076_017:0340b09": "僧云和尚又得恁麼。師曰。是是為我恁麼便",
    "T51n2076_017:0340b10": "不得恁麼。僧無對。師曰。索戰無功一場氣",
    "T51n2076_017:0340b11": "悶。良久乃問僧云。會麼。僧云。不會。師云。欽",
    "T51n2076_017:0340b12": "山為汝擔一半。師與雪峯巖頭因過江西。到",
    "T51n2076_017:0340b13": "一茶店內喫茶次。師曰。不會轉身通氣者今",
    "T51n2076_017:0340b14": "日不得茶喫。巖頭云。若恁麼我定不得茶喫",
    "T51n2076_017:0340b15": "也。雪峯云。某甲亦然。師曰。兩人老漢俱不",
    "T51n2076_017:0340b16": "識語在。巖頭云。什麼處去也。師曰。布袋裏老",
    "T51n2076_017:0340b17": "鵶雖活如死。巖頭云。退後著退後著。師曰。豁",
    "T51n2076_017:0340b18": "兄且置。存公作麼生。雪峯以手畫箇圓相。師",
    "T51n2076_017:0340b19": "曰。不得不問。巖頭呵呵云太遠生。師曰。有口",
    "T51n2076_017:0340b20": "不喫茶人多。巖頭雪峯俱無語。有良禪客參",
    "T51n2076_017:0340b21": "次才禮拜後便問云。一箭射三關時如何。師",
    "T51n2076_017:0340b22": "曰。放出關中主看。良云恁麼即知過必改去",
    "T51n2076_017:0340b23": "也。師云。更待何時。良云。好隻箭放不著所在",
    "T51n2076_017:0340b24": "便出去。師曰。擬射三關且從試為欽山發箭。",
    "T51n2076_017:0340b25": "良近前良久而退。師乃打良七拄杖。良乃出",
    "T51n2076_017:0340b26": "去。師曰。且聽箇亂統漢心內疑三十年。有",
    "T51n2076_017:0340b27": "人舉似同安和尚。安云。良公雖發箭要且未",
    "T51n2076_017:0340b28": "中的。其僧便問同安云。未審如何得中的去。",
    "T51n2076_017:0340b29": "安云。關中主是什麼人。其僧却迴舉向師。師",
    "T51n2076_017:0340c01": "曰。良公若解恁麼也免得欽山口也。然雖如",
    "T51n2076_017:0340c02": "此同安不是好心。亦須看始得。僧參。師竪起",
    "T51n2076_017:0340c03": "拳頭云。若開成掌即五指參差。如今為拳必",
    "T51n2076_017:0340c04": "無高下。汝道欽山通商量不通商量。其僧近",
    "T51n2076_017:0340c05": "前却竪拳而已。師曰。便恁麼合是箇無開",
    "T51n2076_017:0340c06": "合漢。僧云。未審和尚如何接人。師曰。我若",
    "T51n2076_017:0340c07": "接人共汝一般去也。僧云。特參於師也。須",
    "T51n2076_017:0340c08": "吐露宗風。師曰。汝若特來我須吐露。僧云。便",
    "T51n2076_017:0340c09": "請。師乃打之。其僧無語。師曰。守株待兔枉用",
    "T51n2076_017:0340c10": "心神。",
    "T51n2076_017:0340c11": "行思禪師第六世",
    "T51n2076_017:0340c12": "前巖頭全豁禪師法嗣",
    "T51n2076_017:0340c13": "台州瑞巖師彥禪師閩越人也。姓許氏。自幼",
    "T51n2076_017:0340c14": "披緇秉戒無缺。初禮巖頭致問曰。如何是本",
    "T51n2076_017:0340c15": "常理。巖頭曰。動也。曰動時如何。巖頭曰。不",
    "T51n2076_017:0340c16": "是本常理。師沈思良久。巖頭曰。肯即未脫根",
    "T51n2076_017:0340c17": "塵。不肯即永沈生死。師遂領悟身心皎如。",
    "T51n2076_017:0340c18": "巖頭頻召與語徵醻無忒。師復謁夾山會和",
    "T51n2076_017:0340c19": "尚。會問。什麼處來。曰臥龍來。會曰。來時龍",
    "T51n2076_017:0340c20": "還起未。師乃顧視之。會曰。炙瘡上更著艾燋。",
    "T51n2076_017:0340c21": "曰和尚又苦如此作什麼。會便休。師尋抵丹",
    "T51n2076_017:0340c22": "丘終日如愚。四眾欽慕請住瑞巖。統眾嚴整",
    "T51n2076_017:0340c23": "江表稱之。僧問。頭上寶蓋現足下雲生時如",
    "T51n2076_017:0340c24": "何。師曰。披枷帶鎖漢。曰頭上無寶蓋足下無",
    "T51n2076_017:0340c25": "雲生時如何。師曰。猶有杻在。曰畢竟如何。師",
    "T51n2076_017:0340c26": "曰。齋後困。鏡清問。天不能覆地不能載豈不",
    "T51n2076_017:0340c27": "是。師曰。若是即被覆載。清曰。若不是瑞巖幾",
    "T51n2076_017:0340c28": "遭也。師自稱曰師彥。問如何是佛。師曰。石",
    "T51n2076_017:0340c29": "牛。曰如何是法。師曰。石牛兒。曰恁麼即不同",
    "T51n2076_017:0341a01": "也。師曰。合不得。曰為什麼合不得。師曰。無",
    "T51n2076_017:0341a02": "同可同合什麼。問作麼生商量即得不落階",
    "T51n2076_017:0341a03": "級。師曰排不出。曰為什麼排不出。師曰。他從",
    "T51n2076_017:0341a04": "前無階級。曰未審居何位次。師曰。不坐普光",
    "T51n2076_017:0341a05": "殿。曰還理化也無。師曰。名聞三界重何處不",
    "T51n2076_017:0341a06": "歸朝。一日有村媼來作禮。師曰。汝疾歸去",
    "T51n2076_017:0341a07": "救取數千物命。媼怱忙至舍。乃見兒婦提竹",
    "T51n2076_017:0341a08": "器拾田螺歸。媼接取放諸水濱。師之異迹頗",
    "T51n2076_017:0341a09": "多存諸別錄。",
    "T51n2076_017:0341a10": "懷州玄泉彥禪師。僧問。如何是道中人。師曰。",
    "T51n2076_017:0341a11": "日落投孤店。問如何是佛。師曰。張家三箇",
    "T51n2076_017:0341a12": "兒。曰學人不會。師曰。孟仲季便不會。問如何",
    "T51n2076_017:0341a13": "是聲前一句。師曰吽。曰轉後如何。師曰。是什",
    "T51n2076_017:0341a14": "麼。",
    "T51n2076_017:0341a15": "吉州靈巖慧宗禪師福州長谿人也。姓陳氏。",
    "T51n2076_017:0341a16": "受業於龜山。僧問。如何是靈巖境。師曰。松檜",
    "T51n2076_017:0341a17": "森森密密遮。曰如何是境中人。師曰。夜夜有",
    "T51n2076_017:0341a18": "猿啼。問如何是學人自己本分事。師曰拋却",
    "T51n2076_017:0341a19": "真金拾瓦礫作麼。師後住禾山而終。",
    "T51n2076_017:0341a20": "福州羅山道閑禪師郡之長谿人也。姓陳氏。",
    "T51n2076_017:0341a21": "出家於龜山。年滿受具遍歷諸方。嘗謁石霜",
    "T51n2076_017:0341a22": "問。去住不寧時如何。石霜曰。直須盡却。師不",
    "T51n2076_017:0341a23": "愜意乃參巖頭問。同前語。巖頭曰。從他去住",
    "T51n2076_017:0341a24": "管他作麼。師於是服膺。尋遊清涼山。閩帥飲",
    "T51n2076_017:0341a25": "其法味。請居羅山號法寶大師。初上堂日方",
    "T51n2076_017:0341a26": "升座斂衣乃曰。珍重。少頃又曰。未識底近前",
    "T51n2076_017:0341a27": "來。時有僧出禮拜。師抗聲曰。也大苦。僧起擬",
    "T51n2076_017:0341a28": "伸問。師乃喝出。問如何是奇特一句。師曰。道",
    "T51n2076_017:0341a29": "什麼。問佛放眉間白毫光照萬八千世界。如",
    "T51n2076_017:0341b01": "何是光。師曰。高聲道。僧曰。照何世界。師乃",
    "T51n2076_017:0341b02": "喝出。問急急相投請師一接。師曰。會麼。曰不",
    "T51n2076_017:0341b03": "會。師曰。箭過也。問九女不携誰是哀提者。師",
    "T51n2076_017:0341b04": "曰。高聲問。僧擬再問。師曰。什麼處去也。問",
    "T51n2076_017:0341b05": "如何是宗門流布。師展足示之。問當鋒事如",
    "T51n2076_017:0341b06": "何辨明。師舉如意。僧曰。乞和尚垂慈。師曰。",
    "T51n2076_017:0341b07": "大遠也。問如何是最妙一句。師曰。披露識麼。",
    "T51n2076_017:0341b08": "僧擬進語。師曰。話墮也。定慧上座參。師問什",
    "T51n2076_017:0341b09": "麼處來。曰遠離西蜀近發開元。又進前問。即",
    "T51n2076_017:0341b10": "今作麼生。師曰。喫茶去。慧猶未退。師曰。秋",
    "T51n2076_017:0341b11": "氣稍暖去。慧出法堂外歎曰。今日擬打羅山",
    "T51n2076_017:0341b12": "寨。弓折箭盡也。休休乃下參眾。明日師上",
    "T51n2076_017:0341b13": "堂。慧出問。豁開戶牖當軒者誰。師乃喝。慧無",
    "T51n2076_017:0341b14": "語。師又曰。毛羽未備且去。僧舉寒山詩問師",
    "T51n2076_017:0341b15": "曰。百鳥銜苦華時如何。師曰。貞女室中吟。曰",
    "T51n2076_017:0341b16": "千里作一息時如何。師曰。送客遊庭外。曰欲",
    "T51n2076_017:0341b17": "往蓬萊山時如何。師曰欹枕覷獼猴。曰將此",
    "T51n2076_017:0341b18": "充糧食時如何。師曰古劍髑髏前。問如何是",
    "T51n2076_017:0341b19": "百草頭上盡是祖師意。師曰。刺破汝眼。問聲",
    "T51n2076_017:0341b20": "前古毳爛意作麼生。師曰。倚著壁。問前是萬",
    "T51n2076_017:0341b21": "丈洪崖後是虎狼師子。正當恁麼時如何。師",
    "T51n2076_017:0341b22": "曰。自在。問三界誰為主。師曰。還解喫飯麼。",
    "T51n2076_017:0341b23": "師臨遷化上堂集眾。良久展左手。主事罔測。",
    "T51n2076_017:0341b24": "乃令東邊師僧退後。又展右手。又令西邊師",
    "T51n2076_017:0341b25": "僧退後。師謂眾曰。欲報佛恩無過流通大教。",
    "T51n2076_017:0341b26": "歸去也歸去也珍重。言訖莞爾而寂。",
    "T51n2076_017:0341b27": "福州香谿從範禪師。僧到參。師曰。汝豈不是",
    "T51n2076_017:0341b28": "鼓山僧。對曰是。師曰。額上珠為何不見。無",
    "T51n2076_017:0341b29": "對。僧辭師門送召曰。上座。僧迴首。師曰。滿",
    "T51n2076_017:0341c01": "肚是禪。曰和尚是什麼心行。師大笑而已。師",
    "T51n2076_017:0341c02": "因僧披衲衣。示偈曰。",
    "T51n2076_017:0341c03": "　迦葉上名衣　　披來須捷機",
    "T51n2076_017:0341c04": "　才分招的箭　　密露不藏龜",
    "T51n2076_017:0341c05": "福州羅源聖壽嚴和尚。有僧自泉州迴來參。",
    "T51n2076_017:0341c06": "師補衲次提起示之曰。山僧一衲衣展似眾",
    "T51n2076_017:0341c07": "人見。雲水請兩條莫教露針線快道。僧無對。",
    "T51n2076_017:0341c08": "師曰。如許多時在彼作什麼。",
    "T51n2076_017:0341c09": "前洪州感潭資國和尚法嗣",
    "T51n2076_017:0341c10": "安州白兆山竺乾院志圓。號顯教大師。僧問。",
    "T51n2076_017:0341c11": "諸佛心印什麼人傳得。師曰。達磨大師。曰達",
    "T51n2076_017:0341c12": "磨爭能傳得。師曰。汝道什麼人傳得。問如何",
    "T51n2076_017:0341c13": "是直截一路。師曰截。問如何是佛法大意。師",
    "T51n2076_017:0341c14": "曰苦。問如何是道。師曰普。問如何是學人自",
    "T51n2076_017:0341c15": "己。師曰失。問如何(一有是字)得無山河大地去。師",
    "T51n2076_017:0341c16": "曰。不起見。玄則問。如何是佛。師曰。丙丁童",
    "T51n2076_017:0341c17": "子來求火(則師後參法眼方明厥旨住金陵報恩院)。問如何是畢鉢",
    "T51n2076_017:0341c18": "羅窟迦葉道場中人。師曰。釋迦牟尼佛。問如",
    "T51n2076_017:0341c19": "何是朱頂王菩薩。師曰。問那箇赤頭漢作",
    "T51n2076_017:0341c20": "麼。",
    "T51n2076_017:0341c21": "前濠州思明和尚法嗣",
    "T51n2076_017:0341c22": "襄州鷲嶺善本禪師。因入浴室。有僧問。和尚",
    "T51n2076_017:0341c23": "是離垢底人。為什麼却浴。師曰。定水湛然滿",
    "T51n2076_017:0341c24": "浴此無垢人。問祖意教意是同是別。師曰。鷲",
    "T51n2076_017:0341c25": "嶺峯上青草森天。鹿野苑中狐兔交橫。",
    "T51n2076_017:0341c26": "前潭州大光山居誨禪師法嗣",
    "T51n2076_017:0341c27": "潭州谷山有緣禪師。僧問。伶俜之子如何歸",
    "T51n2076_017:0341c28": "向。師曰。會人路不通。曰恁麼即無奉重處也。",
    "T51n2076_017:0341c29": "師曰。我道爾鉢盂落地拈不起。問一撥便轉",
    "T51n2076_017:0342a01": "時如何。師曰。野馬走時鞭轡斷。石人撫掌笑",
    "T51n2076_017:0342a02": "呵呵。",
    "T51n2076_017:0342a03": "潭州龍興和尚。僧問。一撥便轉時如何。師曰。",
    "T51n2076_017:0342a04": "根不利。問得座披衣時如何。師曰。不端嚴。曰",
    "T51n2076_017:0342a05": "為什麼不端嚴。師曰。不從證得。問如何是道",
    "T51n2076_017:0342a06": "中人。師曰。終日寂攢眉。",
    "T51n2076_017:0342a07": "潭州伏龍山和尚(第一世住)僧問。攪長河為酥酪。變",
    "T51n2076_017:0342a08": "大地為黃金時如何。師曰。臂長衫袖短。問隨",
    "T51n2076_017:0342a09": "緣認果如何是果。師曰。雪內牡丹華。問如何",
    "T51n2076_017:0342a10": "是祖師西來意。師曰。爾得恁麼不識痛痒。",
    "T51n2076_017:0342a11": "京兆白雲善藏禪師。僧問。如何是深深處。師",
    "T51n2076_017:0342a12": "曰。矮子渡深溪。問赤脚時如何。師曰。何不脫",
    "T51n2076_017:0342a13": "却。問如何是法法不生。師曰。萬水千山。",
    "T51n2076_017:0342a14": "潭州伏龍山和尚(第二世住)僧問。隨緣認得時如何。",
    "T51n2076_017:0342a15": "師曰。汝道興國門樓高多少。問子不譚父德",
    "T51n2076_017:0342a16": "時如何。師曰。低聲低聲。",
    "T51n2076_017:0342a17": "陝府龍峻山和尚。僧問。如何是龍峻山。師曰。",
    "T51n2076_017:0342a18": "佛眼看不見。曰如何是山中人。師曰。作麼。問",
    "T51n2076_017:0342a19": "如何是不知善惡底人。師曰。千聖近不得。曰",
    "T51n2076_017:0342a20": "此人還知有向上事也無。師曰。不知。曰。為什",
    "T51n2076_017:0342a21": "麼不知。師曰。不識善惡說什麼向上事。曰如",
    "T51n2076_017:0342a22": "何。師曰。不見道犴[狂王+谷](上俄寒切下音欲)。問如何是佛向",
    "T51n2076_017:0342a23": "上人。師曰。不戴容。問凡有展拓盡落。今時不",
    "T51n2076_017:0342a24": "展拓時如何。師曰。不展不展。曰畢竟如何。師",
    "T51n2076_017:0342a25": "曰。不拓不拓。",
    "T51n2076_017:0342a26": "潭州伏龍山和尚(第三世住)問行盡千山路。玄機事",
    "T51n2076_017:0342a27": "若何。師曰。鳥道不曾棲。",
    "T51n2076_017:0342a28": "前筠州九峯道虔禪師法嗣",
    "T51n2076_017:0342a29": "新羅清院和尚。問奔馬爭毬誰是得者。師曰。",
    "T51n2076_017:0342b01": "誰是不得者。曰恁麼即不爭是也。師曰。直得",
    "T51n2076_017:0342b02": "不爭亦有過在。曰如何免得此過。師曰。要且",
    "T51n2076_017:0342b03": "不曾失。曰不失處如何鍛鍊。師曰。兩手捧",
    "T51n2076_017:0342b04": "不起。",
    "T51n2076_017:0342b05": "洪州泐潭寶峯神黨禪師。僧問。四威儀中如",
    "T51n2076_017:0342b06": "何辨主。師曰。正遇寶峯不脫鞋。問如何是佛",
    "T51n2076_017:0342b07": "法大意。師曰。虛空駕鐵船嶽頂浪滔天。",
    "T51n2076_017:0342b08": "吉州南源山行修號慧觀禪師。亦云光睦和",
    "T51n2076_017:0342b09": "尚。僧問。如何是南源境致。師曰。幾處峯巒猿",
    "T51n2076_017:0342b10": "鳥嘯。一帶平川遊子迷。問如何是南源深深",
    "T51n2076_017:0342b11": "處。師曰。眾人皆見。曰恁麼即淺去也。師曰。",
    "T51n2076_017:0342b12": "也是兩頭遙。",
    "T51n2076_017:0342b13": "洪州泐潭明禪師。一日下到客位。眾請師歸",
    "T51n2076_017:0342b14": "方丈。師曰。道得即去。時牟和尚對曰。大眾請",
    "T51n2076_017:0342b15": "師。乃上法堂。問非思量處識情難測時如何。",
    "T51n2076_017:0342b16": "師曰。我不欲違古人。曰不違古人意作麼生。",
    "T51n2076_017:0342b17": "師曰。也合消得禮三拜。僧問。碓擣磨磨不得",
    "T51n2076_017:0342b18": "忘却。此意如何。師曰。虎口裏活雀兒。問如何",
    "T51n2076_017:0342b19": "是道者。師曰。毛毿毿。曰如何是道者家風。師",
    "T51n2076_017:0342b20": "曰。佛殿前逢尊者。問如何是和尚終日事。師",
    "T51n2076_017:0342b21": "曰。鉢盂裏無折筋。曰如何是沙門終日事。師",
    "T51n2076_017:0342b22": "曰。轟轟不借萬人。",
    "T51n2076_017:0342b23": "吉州秋山和尚。僧問。如何是祖師西來意。師",
    "T51n2076_017:0342b24": "曰。杉樹子。",
    "T51n2076_017:0342b25": "洪州泐潭延茂禪師。僧問。如何是古佛心。師",
    "T51n2076_017:0342b26": "曰。終不道土木瓦礫是。問日落西山去林中",
    "T51n2076_017:0342b27": "事若何。師曰。庭前紅華秀室內不知春。",
    "T51n2076_017:0342b28": "洪州鳳棲山同安院常察禪師。僧問。如何是",
    "T51n2076_017:0342b29": "鳳棲家風。師曰。鳳棲無家風。曰既是鳳棲為",
    "T51n2076_017:0342c01": "什麼却無家風。師曰。不迎賓不待客。曰恁麼",
    "T51n2076_017:0342c02": "即四海參尋當為何事。師曰。盤飣自有旁人",
    "T51n2076_017:0342c03": "施。問如何是鳳棲境。師曰。千峯連嶽秀。萬嶂",
    "T51n2076_017:0342c04": "不知春。曰如何是境中人。師曰。孤巖倚石坐",
    "T51n2076_017:0342c05": "不下白雲心。",
    "T51n2076_017:0342c06": "洪州泐潭匡悟禪師(第四世住)僧問。如何是直截一",
    "T51n2076_017:0342c07": "路。師曰。恰好消息。曰還通向上事也無。師",
    "T51n2076_017:0342c08": "曰。魚從下過。問如何是閉門造車。師曰。活計",
    "T51n2076_017:0342c09": "一物無。曰如何是出門合轍。師曰。坐地進長",
    "T51n2076_017:0342c10": "安。問香煙馥郁大張法筵。從上宗乘如何舉",
    "T51n2076_017:0342c11": "唱。師曰。莫錯舉似人。曰恁麼即總應如是。師",
    "T51n2076_017:0342c12": "曰。還是沒交涉。問六葉芬芳師傳何葉。師曰。",
    "T51n2076_017:0342c13": "六葉不相續華開果不成。曰豈無今日事。師",
    "T51n2076_017:0342c14": "曰。若是今日即有。曰今日事如何。師曰。葉葉",
    "T51n2076_017:0342c15": "連枝秀華開處處芳。",
    "T51n2076_017:0342c16": "吉州禾山無殷禪師者福州人也。姓吳氏。七",
    "T51n2076_017:0342c17": "歲依雪峯真覺大師出家。年滿受戒遊方抵",
    "T51n2076_017:0342c18": "筠陽謁九峯。峯許入室。一日謂之曰。汝遠遠",
    "T51n2076_017:0342c19": "而來暉暉(音混)隨眾。見何境界而可修行。由",
    "T51n2076_017:0342c20": "何徑路而能出離。師對曰。重昏廓闢盲者自",
    "T51n2076_017:0342c21": "盲。峯初未許。師於是發明厥旨頓忘知見。先",
    "T51n2076_017:0342c22": "受請止吉州禾山大智院。學徒濟濟。嘗述垂",
    "T51n2076_017:0342c23": "誡十篇。諸方歎伏咸謂。禾山可以為叢林表",
    "T51n2076_017:0342c24": "則。時江南李氏召而問曰。和尚何處來。師曰。",
    "T51n2076_017:0342c25": "禾山來。曰山在什麼處。師曰。人來朝鳳闕山",
    "T51n2076_017:0342c26": "嶽不曾移。國主重之命居揚州祥光院。復乞",
    "T51n2076_017:0342c27": "入山以翠巖院。乃江西之勝概。遂棲止焉。",
    "T51n2076_017:0342c28": "時上藍院復虛其室。命師來往闡化。號澄源",
    "T51n2076_017:0342c29": "禪師。僧問。學人乍入叢林乞師指示。師曰。於",
    "T51n2076_017:0343a01": "汝不惜。問仰山插鍬意作麼生。師曰。汝問我。",
    "T51n2076_017:0343a02": "曰玄沙踏倒鍬意作麼生。師曰。我問汝。問未",
    "T51n2076_017:0343a03": "辨真宗如何體悉。師曰。頭大尾尖。問咫尺之",
    "T51n2076_017:0343a04": "間為什麼不覩師顏。師曰且與闍梨道一半。",
    "T51n2076_017:0343a05": "曰為什麼不全道。師曰。盡法無民。曰不怕無",
    "T51n2076_017:0343a06": "民請師盡法。師曰。為知己喪身。曰為什麼",
    "T51n2076_017:0343a07": "却喪身。師曰。好心無好報。問尊者撥眉擊目",
    "T51n2076_017:0343a08": "視育王時如何。師曰。即今也什麼。曰學人",
    "T51n2076_017:0343a09": "如何領會。師曰。莫非摩利支山。問摩尼寶殿",
    "T51n2076_017:0343a10": "有四角一角常露。如何是露底角。師舉手曰。",
    "T51n2076_017:0343a11": "汝打我却問。汝還會麼。曰不會。師曰。汝爭",
    "T51n2076_017:0343a12": "解打得我。問如何是西來意。師曰。撲破著。問",
    "T51n2076_017:0343a13": "已在紅焰請師烹鍊。師曰。槌下成器。曰恁麼",
    "T51n2076_017:0343a14": "即烹鍊去也。師曰。池州和尚。問四壁打禾中",
    "T51n2076_017:0343a15": "行剗草。和尚赴阿那頭。師曰。什麼處不赴。曰",
    "T51n2076_017:0343a16": "恁麼即同於眾去也。師曰。小師弟子。師建隆",
    "T51n2076_017:0343a17": "元年庚申二月示有微疾。三月二日令侍者",
    "T51n2076_017:0343a18": "啟方丈集大眾。告辭曰。後來學者未識禾山。",
    "T51n2076_017:0343a19": "即今識取珍重。先是大眾為立生藏本國。諡",
    "T51n2076_017:0343a20": "法性禪師。塔曰妙相。",
    "T51n2076_017:0343a21": "洪州泐潭牟和尚。問如何是學人著力處。師",
    "T51n2076_017:0343a22": "曰。正是著力。問古人卷席意如何。師曰。珍",
    "T51n2076_017:0343a23": "重。便下堂。",
    "T51n2076_017:0343a24": "前台州涌泉景欣禪師法嗣",
    "T51n2076_017:0343a25": "台州六通院紹禪師。初參涌泉和尚入室領",
    "T51n2076_017:0343a26": "旨。一日燒畬歸院。泉問。去什麼處來。師曰。",
    "T51n2076_017:0343a27": "燒畬來。泉曰。火後事作麼生。紹曰。鐵蛇鑽不",
    "T51n2076_017:0343a28": "入。泉許之。後居六通院玄侶依附。僧問。不出",
    "T51n2076_017:0343a29": "咽喉唇吻事如何。師曰。待汝一钁斸斷巾子",
    "T51n2076_017:0343b01": "山。我亦不向汝道。問南山有一毒龍如何近",
    "T51n2076_017:0343b02": "得。師曰。非但闍梨千聖亦近不得。人問。承",
    "T51n2076_017:0343b03": "聞南方有一劍話。如何是一劍。師曰。不當鋒。",
    "T51n2076_017:0343b04": "曰頭落又作麼生。師曰。我道不當鋒有什麼",
    "T51n2076_017:0343b05": "頭。其人禮謝而去。師休夏入天台山華頂峯",
    "T51n2076_017:0343b06": "晦迹。莫知所終。",
    "T51n2076_017:0343b07": "前潭州雲蓋山志元禪師法嗣",
    "T51n2076_017:0343b08": "潭州雲蓋山志罕禪師。僧問。如何是嶽頂浪",
    "T51n2076_017:0343b09": "滔天。師曰。文殊正作鬧。曰正作鬧時如何。",
    "T51n2076_017:0343b10": "曰。不向機前展大悲。",
    "T51n2076_017:0343b11": "新羅臥龍和尚。問如何是大人相。師曰。紫羅",
    "T51n2076_017:0343b12": "帳裏不垂手。曰為什麼不垂手。師曰。不尊貴。",
    "T51n2076_017:0343b13": "問十二時中如何用心。師曰。猢猻喫毛蟲。",
    "T51n2076_017:0343b14": "影州天台和尚(先住天台)問古佛向什麼處去。師曰。",
    "T51n2076_017:0343b15": "中央甲第高歲歲出靈苗。問古鏡未磨時如",
    "T51n2076_017:0343b16": "何。師曰。不施功。曰磨後如何。師曰。不照",
    "T51n2076_017:0343b17": "燭。",
    "T51n2076_017:0343b18": "前潭州谷山藏禪師法嗣",
    "T51n2076_017:0343b19": "新羅瑞巖和尚。問黑白兩亡開佛眼時如何。",
    "T51n2076_017:0343b20": "師曰。恐爾守內。問如何是誕生王子。師曰。深",
    "T51n2076_017:0343b21": "宮引不出。",
    "T51n2076_017:0343b22": "新羅泊巖和尚。問如何是禪。師曰。古塚不為",
    "T51n2076_017:0343b23": "家。問如何是道。師曰。徒勞車馬迹。問如何是",
    "T51n2076_017:0343b24": "教。師曰。貝葉收不盡。",
    "T51n2076_017:0343b25": "新羅大嶺和尚。僧問。只到潼關便却休時如",
    "T51n2076_017:0343b26": "何。師曰。只是途中活計。曰其中活計如何。師",
    "T51n2076_017:0343b27": "曰。體即得當即不得。曰體得為什麼當不得。",
    "T51n2076_017:0343b28": "師曰。體是什麼人分上事。曰其中事如何。師",
    "T51n2076_017:0343b29": "曰。不作尊貴。",
    "T51n2076_017:0343c01": "前潭州中雲蓋和尚法嗣",
    "T51n2076_017:0343c02": "潭州雲蓋山景和尚號證覺禪師。僧問。國土",
    "T51n2076_017:0343c03": "晏清功歸何處。師曰。銀臺門下不賀。曰轉為",
    "T51n2076_017:0343c04": "無功時如何。師曰。王家事可然。",
    "T51n2076_017:0343c05": "景德傳燈錄卷第十七"
}