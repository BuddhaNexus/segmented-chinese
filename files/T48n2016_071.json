{
    "T48n2016_071:0811c11": "宗鏡錄卷第七十一",
    "T48n2016_071:0811c13": "慧日永明寺主智覺禪師延壽集",
    "T48n2016_071:0811c14": "夫心不孤起。託境而方生。還有不仗境質起",
    "T48n2016_071:0811c15": "不。答。有。護法菩薩云。心生不必有本質。正",
    "T48n2016_071:0811c16": "義者。若疎所緣緣。有無不定。不假本質。心亦",
    "T48n2016_071:0811c17": "得生唯識之境。若親相分。若待外質方生。慈",
    "T48n2016_071:0811c18": "恩云。良恐理乖唯識。若第八第六有無不定。",
    "T48n2016_071:0811c19": "即如八識緣境時。前五第七定有本質。第八",
    "T48n2016_071:0811c20": "若緣他人扶塵根并異界器。及定果色時。即",
    "T48n2016_071:0811c21": "有本質。若緣自三境者。唯是親變親緣。即無",
    "T48n2016_071:0811c22": "本質。第六若緣現在十八界時。可有本質。若",
    "T48n2016_071:0811c23": "緣過去十八界。或緣無體法時。將何為質。故",
    "T48n2016_071:0811c24": "知六八所仗本質。有無不定。若定果色。有變",
    "T48n2016_071:0811c25": "有化。言有變者。託質即有本質。言有化者。是",
    "T48n2016_071:0811c26": "離質。或有緣他起者。即有變之義。即託他",
    "T48n2016_071:0811c27": "為質。自變影像。如攪長河為酥酪。變大地為",
    "T48n2016_071:0811c28": "黃金。此皆有本質。或有定力生者。即有化之",
    "T48n2016_071:0811c29": "義。即離質化。無而忽有。如虛空華。化出樓臺",
    "T48n2016_071:0812a01": "七寶等事。此皆從定心離質而化。應作四句。",
    "T48n2016_071:0812a02": "分別本質相分三境有無。一有本質相分。是",
    "T48n2016_071:0812a03": "實性境。即前五識。及明了意識初念。并少分",
    "T48n2016_071:0812a04": "獨頭意識是。二有本質相分。是假。即有質獨",
    "T48n2016_071:0812a05": "影。及帶質境是。三無質相分。是假。即無質獨",
    "T48n2016_071:0812a06": "影是。四無質相分。是實性境。即第八心王緣",
    "T48n2016_071:0812a07": "三境。及本智緣如是。又別行鈔云。所緣緣者。",
    "T48n2016_071:0812a08": "謂是心之所慮處故。名為所緣。只此所緣境。",
    "T48n2016_071:0812a09": "又有牽心令生。是心之所託故。復說名緣。即",
    "T48n2016_071:0812a10": "所緣為緣。名所緣緣。緣是體。所緣是用。六識",
    "T48n2016_071:0812a11": "之中。所緣即緣。持業釋也。今先立正義者。汝",
    "T48n2016_071:0812a12": "毱多師。不解我大乘所緣緣義。只如我大乘",
    "T48n2016_071:0812a13": "言。是帶已相者。帶與已相各有二義。言帶有",
    "T48n2016_071:0812a14": "二義者。一者挾帶。即能緣心親挾境體而緣。",
    "T48n2016_071:0812a15": "二者變帶。即能緣心變起相分而緣。已相亦",
    "T48n2016_071:0812a16": "有二義。一體相名相。二相狀名相。且初挾帶",
    "T48n2016_071:0812a17": "體相者。根本智緣真如。是挾帶體相而緣。是",
    "T48n2016_071:0812a18": "所緣緣。乃至內二分相緣。及自證分緣見分。",
    "T48n2016_071:0812a19": "亦是挾帶體相。名所緣緣。謂能緣心。親挾帶",
    "T48n2016_071:0812a20": "內二分見相也。二變帶相狀相者。有兩解不",
    "T48n2016_071:0812a21": "同。初龍興鈔主云。即有漏心心所。及無漏後",
    "T48n2016_071:0812a22": "得智見分。緣境之時。變相而緣。不簡有質無",
    "T48n2016_071:0812a23": "質。皆是變帶名帶。相狀名相。為所緣緣也。第",
    "T48n2016_071:0812a24": "二顯幽鈔云。八識見分緣自親相時。皆是挾",
    "T48n2016_071:0812a25": "帶者。然雖多此說。理恐未然。若爾。即有三失。",
    "T48n2016_071:0812a26": "一挾帶變帶無別失。親挾境體緣。名為挾帶。",
    "T48n2016_071:0812a27": "變起相分而緣。名為變帶。今既呼相分為挾",
    "T48n2016_071:0812a28": "帶。故知無別。二今古相違失。古時挾帶。有少",
    "T48n2016_071:0812a29": "乖理。若於變帶。即乃無違。今言相分是挾帶。",
    "T48n2016_071:0812b01": "古云變帶。豈不相違。三變帶唯緣本質失。豈",
    "T48n2016_071:0812b02": "無質相分。非心變耶。今以理而推。但是相分。",
    "T48n2016_071:0812b03": "非論有質無質。皆名變帶。若不變相分。直附",
    "T48n2016_071:0812b04": "境體。即名挾帶。所以唐三藏。將挾帶。以救前",
    "T48n2016_071:0812b05": "義。謂古大乘師。但明變帶也。次依論破小乘",
    "T48n2016_071:0812b06": "所緣緣義。分二。初破正量部師。論主云。夫",
    "T48n2016_071:0812b07": "五識所緣者。謂能緣識帶彼相起。及有實體。",
    "T48n2016_071:0812b08": "令能緣識託彼而生。汝正量部師。若言。所緣",
    "T48n2016_071:0812b09": "緣義但有能生識之一義。不許能緣眼識帶",
    "T48n2016_071:0812b10": "彼相起者。即應非是所緣緣。大乘量云。汝眼",
    "T48n2016_071:0812b11": "識所緣緣是有法。應非眼識所緣緣。宗因云。",
    "T48n2016_071:0812b12": "但有能生識一義故。同喻如眼識因緣。又返",
    "T48n2016_071:0812b13": "立量破云。汝眼識因緣是有法。應是眼識所",
    "T48n2016_071:0812b14": "緣緣。宗因云。但有能生一義故。如眼緣色時。",
    "T48n2016_071:0812b15": "此中意云。古大乘師不說挾帶。即本智緣真",
    "T48n2016_071:0812b16": "如時為所緣緣。義如有失。若正量部不許變",
    "T48n2016_071:0812b17": "帶。即眼識緣色時。所緣緣義不成。次破經",
    "T48n2016_071:0812b18": "部師者。論主云。汝經部師。將外和合假色作",
    "T48n2016_071:0812b19": "所緣緣者。不然。設許汝眼識帶彼麁色相故。",
    "T48n2016_071:0812b20": "許作所緣。亦不得名緣。以汝執假色無體故。",
    "T48n2016_071:0812b21": "猶如眼識錯亂。見第二月。彼無實體。不能生",
    "T48n2016_071:0812b22": "識。但名所緣。不得名緣。和合假色。亦復如是。",
    "T48n2016_071:0812b23": "立量破云。汝和合麁色是有法。設為眼識所",
    "T48n2016_071:0812b24": "緣非緣。宗因云。汝執是假無體故。同喻如",
    "T48n2016_071:0812b25": "第二月故。觀所緣緣論偈云。和合於五識。設",
    "T48n2016_071:0812b26": "所緣非緣。彼體實無故。猶如第二月。經部有",
    "T48n2016_071:0812b27": "執云。和合麁色。雖即是假有。能成一一極微。",
    "T48n2016_071:0812b28": "是其實有。各得為緣引生五識。又何不可。論",
    "T48n2016_071:0812b29": "主破云。其和合色等能成極微。設許為緣。又",
    "T48n2016_071:0812c01": "非所緣。以眼等識生。不帶彼極微相故。如眼",
    "T48n2016_071:0812c02": "識生。不帶彼眼根相。其眼等五根。但能生眼",
    "T48n2016_071:0812c03": "等五識。然眼等五識。即不能緣眼等五根。將",
    "T48n2016_071:0812c04": "根為喻。立量云。汝色等能成極微是有法。設",
    "T48n2016_071:0812c05": "為五識緣非所緣。宗因云。五識生不帶彼相",
    "T48n2016_071:0812c06": "故。同喻如五根。觀所緣緣論偈云。極微於五",
    "T48n2016_071:0812c07": "識。設許非所緣。彼相分無故。猶如眼根等。若",
    "T48n2016_071:0812c08": "十八部師義。已許帶彼相故。所以不破。今正",
    "T48n2016_071:0812c09": "解者。疎云。謂若有法。是帶已相。所言有法者。",
    "T48n2016_071:0812c10": "有兩解。初顯幽鈔解云。有法。即有體實法。揀",
    "T48n2016_071:0812c11": "於假法。及遍計相無體法。但是所緣。不成緣。",
    "T48n2016_071:0812c12": "夫為緣。須是有體實法。有力用。能牽生識。即",
    "T48n2016_071:0812c13": "圓成依他起。是有體法。二龍興云。謂若有法",
    "T48n2016_071:0812c14": "者。即依圓二性。以有體故。能牽於心。名之為",
    "T48n2016_071:0812c15": "緣。不通無體。若是遍計。以無體故。但有所",
    "T48n2016_071:0812c16": "緣。而非緣體。若是所緣。即體通有無。問。遍計",
    "T48n2016_071:0812c17": "所執。既也無體。不能生心。何得名為所緣。答。",
    "T48n2016_071:0812c18": "無體所緣。依有體緣生。於有體法上。妄增益",
    "T48n2016_071:0812c19": "而有。非緣故。兩解之中。後解為正。問。前解有",
    "T48n2016_071:0812c20": "何過。答。若前解有法。唯取實法為所緣者。然",
    "T48n2016_071:0812c21": "先德雖多確此義。今略推徵。有三過失。一固",
    "T48n2016_071:0812c22": "違疏文失。假法若非有體者。何以疏主將依",
    "T48n2016_071:0812c23": "圓二性出百法體。以百法通假實故。今言假",
    "T48n2016_071:0812c24": "法無體。豈不相違。二遍計無別失。依圓假法",
    "T48n2016_071:0812c25": "既言無體。與遍計所執無體何別。論云。依圓",
    "T48n2016_071:0812c26": "是有。遍計是無。豈不相違。三有法例不成失。",
    "T48n2016_071:0812c27": "所緣緣體。論云。有法便言唯實。增上緣體。論",
    "T48n2016_071:0812c28": "云。有法。何乃通假。即命根等。豈是實耶。若依",
    "T48n2016_071:0812c29": "今明有法。通取三境假之與實。但名有法。盡",
    "T48n2016_071:0813a01": "作所緣緣。於八識中分別。前五第八性境為",
    "T48n2016_071:0813a02": "所緣緣。揀諸假法。及遍計所執。第七帶質境",
    "T48n2016_071:0813a03": "為所緣緣。唯假非實。及簡遍計所執。第六意",
    "T48n2016_071:0813a04": "識。緣於三境作所緣緣。通於假實。唯簡遍計",
    "T48n2016_071:0813a05": "所執。更立量云。諸假相分是有法。定為能變",
    "T48n2016_071:0813a06": "心親所緣緣。宗因云。法處有無門中影字攝",
    "T48n2016_071:0813a07": "故。同喻如實定果色。遍計所執為異喻。或作",
    "T48n2016_071:0813a08": "量云。帶質獨影是有法。是親所緣緣。宗因云。",
    "T48n2016_071:0813a09": "影之差別故。同喻如性境。問。實法有體名所",
    "T48n2016_071:0813a10": "緣緣。假法無體。非所緣緣。答。假法有二種。",
    "T48n2016_071:0813a11": "一有體假。即依圓性中諸假法也。二無體假。",
    "T48n2016_071:0813a12": "即遍計所執也。若我若法。空華兔角等。但簡",
    "T48n2016_071:0813a13": "無體非所緣緣。不簡有體故。問。若遍計所執",
    "T48n2016_071:0813a14": "非所緣者。如何第六緣空華等時。亦有所緣",
    "T48n2016_071:0813a15": "緣義。豈即有體耶。答。但望自親相分為親所",
    "T48n2016_071:0813a16": "緣緣。非望空華也。若是空華等。但於相分上。",
    "T48n2016_071:0813a17": "妄執生華解。其體是無。若所變相分。其體",
    "T48n2016_071:0813a18": "是有。得成所緣緣。問。有何教說帶質獨影境",
    "T48n2016_071:0813a19": "假相分。得為所緣緣。答。其教極多。下約識分",
    "T48n2016_071:0813a20": "別辯所緣緣。疏云。八於七有。七於八無。餘七",
    "T48n2016_071:0813a21": "非八所仗質故。且如第七緣第八見分。豈非",
    "T48n2016_071:0813a22": "帶質境作所緣緣。乃至疏云。第六於五無。餘",
    "T48n2016_071:0813a23": "五於彼有。亦是帶質。境作所緣緣。又唯識論",
    "T48n2016_071:0813a24": "云。親所緣緣。一切心生。決定皆有。離內所慮",
    "T48n2016_071:0813a25": "託。必不能生。為證極多。不能繁引。問。應一切",
    "T48n2016_071:0813a26": "有體法。總是所緣緣。以是有法故。答疏云。是",
    "T48n2016_071:0813a27": "帶已相。須是能緣之心緣所緣時。帶起所緣",
    "T48n2016_071:0813a28": "已相。此有體法。即是。所緣緣。餘不帶起已相",
    "T48n2016_071:0813a29": "者。雖是有法。不為所緣緣。如眼識緣境時。所",
    "T48n2016_071:0813b01": "帶起色。已相。此有體法。即是眼識家所緣緣。",
    "T48n2016_071:0813b02": "餘不帶起已相者。雖是有法。不是眼識所緣",
    "T48n2016_071:0813b03": "緣。眼識既爾。餘識亦然。帶與已相。各有二義。",
    "T48n2016_071:0813b04": "且帶二義者。一者挾帶。即能緣心親附境體",
    "T48n2016_071:0813b05": "而緣。二者變帶。即能緣心變起相分而緣。言",
    "T48n2016_071:0813b06": "已相亦有二義。一體相相。二相狀相。若無分",
    "T48n2016_071:0813b07": "別智緣真如。是挾帶體相而緣。是所緣緣。及",
    "T48n2016_071:0813b08": "內二分相緣。并自證緣見分。是挾帶。若有漏",
    "T48n2016_071:0813b09": "心心所見分。及無漏後得智。起見分緣境時。",
    "T48n2016_071:0813b10": "即是變帶相狀而緣。是所緣緣。謂若有法。是",
    "T48n2016_071:0813b11": "緣。是帶已相。是所緣。具此二義。名所緣緣義。",
    "T48n2016_071:0813b12": "又簡法辯果者。先引慈恩徵云。緣生於誰。誰",
    "T48n2016_071:0813b13": "帶已相。疏答云。心或相應。此辯所緣緣果也。",
    "T48n2016_071:0813b14": "以所緣為緣。是因。生得心心所。是果。言心者。",
    "T48n2016_071:0813b15": "即八識心王。言或相應者。即五十一心所。有",
    "T48n2016_071:0813b16": "起有不起不定故。而言或也。即簡不立色。及",
    "T48n2016_071:0813b17": "不相應無為等。為所緣緣。彼非心法。無緣慮",
    "T48n2016_071:0813b18": "故。問。親疎所緣緣中。於相分內。何者是實。",
    "T48n2016_071:0813b19": "答。二俱不實。唯識鏡云。相見二分之中。見",
    "T48n2016_071:0813b20": "分唯實。就相分中。真如是實。餘親疎相。皆非",
    "T48n2016_071:0813b21": "是實。疏云。以疎所緣緣等。取親相。不即親",
    "T48n2016_071:0813b22": "得。不為行相者。疎所緣緣。能緣之心。不親得",
    "T48n2016_071:0813b23": "本質故。疎所緣不名行相。如前五識緣五塵",
    "T48n2016_071:0813b24": "時。必託第八所變五塵為其本質。五識緣時。",
    "T48n2016_071:0813b25": "但得自識所變相分。以此相分。必帶本質。緣",
    "T48n2016_071:0813b26": "相分時。疎緣本質故。疎所緣不即親得。不名",
    "T48n2016_071:0813b27": "行相。五識相分各望自識。依他中假。攝假從",
    "T48n2016_071:0813b28": "實。無心外境。故名唯識。其本質境。望於能變",
    "T48n2016_071:0813b29": "第八識體。本質之境。亦非實有故。親疎二境",
    "T48n2016_071:0813c01": "皆不實也。夫所緣緣義者。大小雖通。疎親莫",
    "T48n2016_071:0813c02": "辯。親則挾帶逼附而起。如鉗取物。似日舒光。",
    "T48n2016_071:0813c03": "親照親持。體不相離。疎則變帶仗託附影而",
    "T48n2016_071:0813c04": "起。緣似質之狀。離相分之親。體不相收。內生",
    "T48n2016_071:0813c05": "慮託。若如是了達。親疎不濫。方知心外無境。",
    "T48n2016_071:0813c06": "見法是心。或愚暗不分。則心境宛爾。深窮緣",
    "T48n2016_071:0813c07": "性。始蕩情塵。細達見原。方明佛旨。四增上緣",
    "T48n2016_071:0813c08": "者。謂若有法。有勝勢用。能於餘法。或順或違。",
    "T48n2016_071:0813c09": "則成增上緣義。釋云。謂若有法。亦是有體。此",
    "T48n2016_071:0813c10": "簡所執。有勝勢用者。謂為勝義。即有為無為",
    "T48n2016_071:0813c11": "有勝勢用。此用非是與果等用。但不障力。能",
    "T48n2016_071:0813c12": "於餘法者。簡其自體。顯不同前所緣緣故。或",
    "T48n2016_071:0813c13": "順或違者。顯與順違俱能為緣。與後生異法",
    "T48n2016_071:0813c14": "為緣。非前滅法。謂十因中。前九是順。第十是",
    "T48n2016_071:0813c15": "違。亦是此緣故。問。增上緣約逆順有力無",
    "T48n2016_071:0813c16": "力。都有幾種。答。古釋有四種。夫增上緣者。",
    "T48n2016_071:0813c17": "即簡遍計所執是無體法。須是有體法。得為",
    "T48n2016_071:0813c18": "增上緣。即是依圓二性。皆是有體法。為增上",
    "T48n2016_071:0813c19": "緣義。若無體法。即是我法等。全無體故。從妄",
    "T48n2016_071:0813c20": "執生。非增上緣。一順。如水土。與青草等順增",
    "T48n2016_071:0813c21": "上緣。六波羅蜜行為佛果。為順增上緣。受取",
    "T48n2016_071:0813c22": "二支。與五果種子為順增上緣。二違。即如霜",
    "T48n2016_071:0813c23": "雹。與青草作違增上緣。又如智。與惑作違增上",
    "T48n2016_071:0813c24": "緣。即一念間智起時。惑便斷。即知一念有二",
    "T48n2016_071:0813c25": "增上。一念正與惑作違增上。便與二空理作",
    "T48n2016_071:0813c26": "順增上。三有力增上。亦名親增上。如五根發",
    "T48n2016_071:0813c27": "生五識等。四無力增上。即此人五根。望彼人",
    "T48n2016_071:0813c28": "五識。是無力增上。亦名疎增上。如燈焰正生",
    "T48n2016_071:0813c29": "時。一切大地等法不礙此焰生。名疎增上。但",
    "T48n2016_071:0814a01": "取不障礙義邊。名增上緣。問。因緣與緣起。",
    "T48n2016_071:0814a02": "二義同別。答。古德云。因緣者。隨。俗差別。",
    "T48n2016_071:0814a03": "即。是因緣相望。顯無自性義。正是俗諦體也。",
    "T48n2016_071:0814a04": "緣。起者。順。性無分別。即。是相即相融。顯平等",
    "T48n2016_071:0814a05": "義。正。順第一義諦體也。問。染淨諸法。有因",
    "T48n2016_071:0814a06": "有緣。因親緣疎。成其二義。緣義已顯。因理如",
    "T48n2016_071:0814a07": "何。廣略備陳。都有幾種。答。經論共立。有六",
    "T48n2016_071:0814a08": "因十因。且六因者。一能作因。除自。餘能作者。",
    "T48n2016_071:0814a09": "除自體外。餘一切法。不障有為法生。總名能",
    "T48n2016_071:0814a10": "作因。因是一切有為無為法。是體。體上有能",
    "T48n2016_071:0814a11": "作之用。能作即因。持業釋。持即任持。業即業",
    "T48n2016_071:0814a12": "用。因是體。能作是用。攝用歸體。名持業釋。二",
    "T48n2016_071:0814a13": "俱有因。俱有互為果。心。於心隨轉。俱時。而有。",
    "T48n2016_071:0814a14": "果與因俱。名俱有因。互為果者。有三。一四",
    "T48n2016_071:0814a15": "大種。互為俱有因。互為士用果。二如能相所",
    "T48n2016_071:0814a16": "相法。能相為因。所相為果。所相為因。能相為",
    "T48n2016_071:0814a17": "果。三心心所法。心王為因。心所為果。心所為",
    "T48n2016_071:0814a18": "因。心王為果。三同類因。即因似果。果似因。",
    "T48n2016_071:0814a19": "如染性五蘊中。色蘊能引色蘊。色蘊引餘四",
    "T48n2016_071:0814a20": "蘊。四蘊引色蘊。雖心色不同。同是染性故。四",
    "T48n2016_071:0814a21": "相應因。決定心心所。同依。即心王心所具五",
    "T48n2016_071:0814a22": "義。一同一所依根。二同一所緣境。三同一時。",
    "T48n2016_071:0814a23": "四同一事。五。同一行相。具足五義。名相應。相",
    "T48n2016_071:0814a24": "應之因。且如心所引起心王時。心王是相應",
    "T48n2016_071:0814a25": "法。是果。即勝。心所是因。即劣。依主釋也。五",
    "T48n2016_071:0814a26": "遍行因為同地染因。即十一遍使。遍行即因。",
    "T48n2016_071:0814a27": "遍行即十一遍使。是體上有遍行五部為因",
    "T48n2016_071:0814a28": "之用。持業釋也。六異熟因。有漏善不善業為",
    "T48n2016_071:0814a29": "異熟因。因通善惡。果唯無記。異熟即因。因即",
    "T48n2016_071:0814b01": "善不善業。是體上有異熟之用。持業釋也。十",
    "T48n2016_071:0814b02": "因者。瑜伽論云。五明中。諸佛語言名內明。云",
    "T48n2016_071:0814b03": "何內明。論云。顯示正因果相。謂有十種因。當",
    "T48n2016_071:0814b04": "知建立無顛倒因。攝一切因。或為雜染。或為",
    "T48n2016_071:0814b05": "清淨。或為世間彼彼稼穡等無記法轉。云何",
    "T48n2016_071:0814b06": "十因。一隨說因。謂一切法名為先。故想。想為",
    "T48n2016_071:0814b07": "先。故說。是名彼諸法隨說因。二觀待因。觀",
    "T48n2016_071:0814b08": "待此故。此為因故。於彼彼事若求若取。此名",
    "T48n2016_071:0814b09": "彼觀待因。如觀待手故。手為因故。有親待",
    "T48n2016_071:0814b10": "業。觀待足故。足為因故。有往來業。三牽引",
    "T48n2016_071:0814b11": "因。一切種子望後自果。名牽引因。四攝受因。",
    "T48n2016_071:0814b12": "除種子外所餘諸緣。名攝受因。五生起因。即",
    "T48n2016_071:0814b13": "諸種子望初自果。名生起因。六引發因。即初",
    "T48n2016_071:0814b14": "種子所生起果。望後種子所牽引果。名引發",
    "T48n2016_071:0814b15": "因。七定異因。種種異類。各別因緣。名定異因。",
    "T48n2016_071:0814b16": "八同事因。從隨說因。至定異因。如是諸因總",
    "T48n2016_071:0814b17": "攝為一。名同事因。九相違因。於所生法能障",
    "T48n2016_071:0814b18": "礙因。名相違因。十不相違因。此障礙因若闕",
    "T48n2016_071:0814b19": "若離。名不相違因。此一切因。二因所攝。一能",
    "T48n2016_071:0814b20": "生因。二方便因。當知此中牽引種子。生起種",
    "T48n2016_071:0814b21": "子。名能生因。所餘諸因。名方便因。當知此中",
    "T48n2016_071:0814b22": "若能生因。是名因緣。若方便因。是增上緣。若",
    "T48n2016_071:0814b23": "等無間緣及所緣緣。唯望一切心心法說。由",
    "T48n2016_071:0814b24": "彼一切心及心法。前生開導所攝受故。所緣",
    "T48n2016_071:0814b25": "境界所攝受故。方生方轉。是故當知。等無間",
    "T48n2016_071:0814b26": "緣及所緣緣。攝受因攝。問。一心建立。已具",
    "T48n2016_071:0814b27": "因緣。因緣所感。必有其果。所以法華經。云。如",
    "T48n2016_071:0814b28": "是因。如是緣。如是果。如是報。其果有幾種。各",
    "T48n2016_071:0814b29": "依何處而得。答。凡聖通論。略有五種。識論",
    "T48n2016_071:0814c01": "云。一者異熟果。謂有漏善及不善法。所招自。",
    "T48n2016_071:0814c02": "相續異熟生無記。釋云。有漏善者。簡無漏善。",
    "T48n2016_071:0814c03": "自相續者。簡他身及非情。若但言異熟。即六",
    "T48n2016_071:0814c04": "識中報。非真異熟攝。今為總攝彼。故言異熟",
    "T48n2016_071:0814c05": "生。然本識亦名異熟生。是無記故。此位稍長。",
    "T48n2016_071:0814c06": "至金剛心。頓通三乘無學。一真異熟。即第八",
    "T48n2016_071:0814c07": "識。二異熟生。即前六識。成本識亦名異熟生",
    "T48n2016_071:0814c08": "故。從自異熟種子而生起故。若前六識。從真",
    "T48n2016_071:0814c09": "異熟識生起故。亦名異熟生。是一分心心所。",
    "T48n2016_071:0814c10": "緣境。昧劣不明利。不熏解心種故。是無記",
    "T48n2016_071:0814c11": "性。異熟有四。一異時而熟。異。謂是別異。屬因。",
    "T48n2016_071:0814c12": "熟。謂成熟。是果。異因居過去。熟果即現在。故",
    "T48n2016_071:0814c13": "名異熟。二異性而熟。過去修異因。因五戒十",
    "T48n2016_071:0814c14": "戒等業。所招。天人總別報異熟果。若因十不",
    "T48n2016_071:0814c15": "善惡業。所招三塗不善總別報異熟果。總無",
    "T48n2016_071:0814c16": "記性。三異類而熟。造異類業。受異類生。五趣",
    "T48n2016_071:0814c17": "各別。四異聖而熟。謂異熟果。依分別二障種",
    "T48n2016_071:0814c18": "上。有趣生差別功用故。聖人已無。八識之中。",
    "T48n2016_071:0814c19": "唯第八具三義。一遍。簡前五識。二相續。簡第",
    "T48n2016_071:0814c20": "六。三業招。簡第七。二等流果者。等。謂平等。流。",
    "T48n2016_071:0814c21": "謂流類。等流不同。有二。一真等流。為善不善",
    "T48n2016_071:0814c22": "無記三性為因。所引同類果。故名等流果。如",
    "T48n2016_071:0814c23": "第八識中三性種子。各生三性現行果。果與",
    "T48n2016_071:0814c24": "因性同故。即心種子生心現行。色種子生色",
    "T48n2016_071:0814c25": "現行。有漏種生有漏現行。無漏種生無漏現",
    "T48n2016_071:0814c26": "行。名等流者。是流類義。二假等流者。前生",
    "T48n2016_071:0814c27": "令他命短。今生自身亦命短。是先殺業同類",
    "T48n2016_071:0814c28": "果故。依所招總報第八識有短長。名假等流。",
    "T48n2016_071:0814c29": "理實是增上果。但取殺他。令他命短。今生自",
    "T48n2016_071:0815a01": "命亦短。有相似義故。假名等流。實是善惡感",
    "T48n2016_071:0815a02": "無記果。三增上果者。增勝殊上。但除四果外。",
    "T48n2016_071:0815a03": "餘一切所得果者。皆是此增上緣果收。此增",
    "T48n2016_071:0815a04": "上果最廣。如四緣中增上緣。五見中邪見。不",
    "T48n2016_071:0815a05": "簡有漏無漏。有為無為。但有所得果。於前四",
    "T48n2016_071:0815a06": "果中所不攝。皆是增上果中收。此有二種。一",
    "T48n2016_071:0815a07": "與力增上果。如外器能受用順益義故。二不",
    "T48n2016_071:0815a08": "與力增上果。如他人金帛妻子等。復有二種。",
    "T48n2016_071:0815a09": "一順。如眼識得明緣。二違。如遇暗相等。四士",
    "T48n2016_071:0815a10": "用果者。謂諸作者。餘諸器等成辦種種事業。",
    "T48n2016_071:0815a11": "名士用果。瑜伽論云。一類於現法中依止。隨",
    "T48n2016_071:0815a12": "一切工巧業處。起士夫用。所謂士農商賈。書",
    "T48n2016_071:0815a13": "算占卜等事。由此士夫之用。成辦諸稼穡財",
    "T48n2016_071:0815a14": "利等果。名士用果。問。於八識中。一一識如",
    "T48n2016_071:0815a15": "何各具四果。答。古釋云。且如眼識。從種生",
    "T48n2016_071:0815a16": "現。是等流果。眼根為所依故。名增上果。眼識",
    "T48n2016_071:0815a17": "作意警心。為士用果。或眼識能緣實色等。",
    "T48n2016_071:0815a18": "亦士用果。眼根是第八親相分故。亦異熟果。",
    "T48n2016_071:0815a19": "耳等四識。亦皆例此。若第六識種生現。是等",
    "T48n2016_071:0815a20": "流果。前念意根為能引。或能引前五識。故增",
    "T48n2016_071:0815a21": "上果。又能緣三世內外。境等用名士用果。",
    "T48n2016_071:0815a22": "能造當來總別報。名異熟果。約與異熟為因",
    "T48n2016_071:0815a23": "故。名異熟果。若第七識種生現等流果。前念",
    "T48n2016_071:0815a24": "第七與後念為所依。即增上果。內能緣第八",
    "T48n2016_071:0815a25": "見分為我。即士用果。能與真異熟識為所依",
    "T48n2016_071:0815a26": "故。名異熟果。若八識種生現。名等流。與第七",
    "T48n2016_071:0815a27": "為所依故。是增上果。能緣三境。及持種受熏。",
    "T48n2016_071:0815a28": "名士用果。當體是真異熟故。五離繫果者。唯",
    "T48n2016_071:0815a29": "聖人。非凡夫得。瑜伽顯揚等論皆云。異生以",
    "T48n2016_071:0815b01": "世俗智。滅諸煩惱。不究竟故。非此果攝。唯識",
    "T48n2016_071:0815b02": "論云。離繫果。謂無漏道斷障。證得無漏法故。",
    "T48n2016_071:0815b03": "若本智與真如合時。是離繫果攝。若後得緣",
    "T48n2016_071:0815b04": "真如時。是士用果攝。問。六因能感幾果。答。",
    "T48n2016_071:0815b05": "六因總威五果。能作因。感增上果。相應俱有",
    "T48n2016_071:0815b06": "二因。得士用果。同類遍行二因。得等流果。異",
    "T48n2016_071:0815b07": "熟因。感異熟果。五離繫果。以擇滅無為為體。",
    "T48n2016_071:0815b08": "體是無漏。能斷道之所證得名離繫果。問。相",
    "T48n2016_071:0815b09": "應俱有。二因何別。答。相應唯心心所法。俱有。",
    "T48n2016_071:0815b10": "即通色通心。得士用果者。緣二種因。各於所",
    "T48n2016_071:0815b11": "得果。有士夫力用。名同體別。問。同類遍行。二",
    "T48n2016_071:0815b12": "因何別。答。同類。遍三性。通有漏無漏。遍行。唯",
    "T48n2016_071:0815b13": "染污別也。二種因所得之果。皆似於因。名等",
    "T48n2016_071:0815b14": "流果也。夫四緣六因十因五果者。收盡凡聖",
    "T48n2016_071:0815b15": "之道。能成教法之門。闕之則一法不圓。昧之",
    "T48n2016_071:0815b16": "則終為外道。且四緣者。因緣。則於有為之門。",
    "T48n2016_071:0815b17": "親辦自果。無問則為開導之義。萬有咸生。所",
    "T48n2016_071:0815b18": "緣則具慮託而方成。約親疎而俱立。增上。則",
    "T48n2016_071:0815b19": "有勝勢力。不障他緣。六因者。能作因。則業用",
    "T48n2016_071:0815b20": "成辦。俱有因。則更互同時。同類因。初後相似。",
    "T48n2016_071:0815b21": "相應因。則決定一緣。遍行因。則同其染類。異",
    "T48n2016_071:0815b22": "熟因。則成熟後果。十因者。隨說因。為諸法先",
    "T48n2016_071:0815b23": "導之門。觀待因。了現得作用之事。牽引因。則",
    "T48n2016_071:0815b24": "令成自果。攝受因。則能攝萬緣。生起因。令萬",
    "T48n2016_071:0815b25": "類能生。引發因。使諸果成辦。定異因。則種類",
    "T48n2016_071:0815b26": "各別。同事因。則體總一如。相違因。能起障礙",
    "T48n2016_071:0815b27": "之門。不違因。隨順。緣生之理。五果者。異熟果。",
    "T48n2016_071:0815b28": "則因生果熟。異時而成。等流。則因果性同。流",
    "T48n2016_071:0815b29": "類無濫。增上。則力用殊勝。能助他緣。士用。則",
    "T48n2016_071:0815c01": "功業所成。能獲財利。離繫。則斷障證真。超諸",
    "T48n2016_071:0815c02": "漏縛。總攝如上。因緣。報成五果。咸歸真異熟",
    "T48n2016_071:0815c03": "第八識中。斯異熟果門。於異時而熟。若起一",
    "T48n2016_071:0815c04": "念善。如將甜種子下於肥田內。或生一念惡。",
    "T48n2016_071:0815c05": "似植苦種子下向瘦田中。以水土因緣時節",
    "T48n2016_071:0815c06": "際會。則抽芽布葉次第而生。華發果成積漸",
    "T48n2016_071:0815c07": "而熟。此染淨種子。異熟亦然。若作善因。下人",
    "T48n2016_071:0815c08": "天之樂種。或興惡行。生四趣之惡田。靡起善",
    "T48n2016_071:0815c09": "惡因。終無苦樂報。不下麁好種。豈有華果",
    "T48n2016_071:0815c10": "生。故知因果相酬。唯識變定。如鏡現像。似影",
    "T48n2016_071:0815c11": "隨形。無有影而不隨形。無有鏡而不現像。斯",
    "T48n2016_071:0815c12": "則無有作而不受報。無有果而不酬因。法爾",
    "T48n2016_071:0815c13": "如然。世所共悉。唯有不作者。業果定難羈。但",
    "T48n2016_071:0815c14": "了一心宗。者緣皆頓息。是以了唯識理。無所",
    "T48n2016_071:0815c15": "用心。終不妄興三界業果。以唯識變定故。懼",
    "T48n2016_071:0815c16": "業之人方能信受。如前定錄云。昔韓公滉之",
    "T48n2016_071:0815c17": "在中書也。嘗召一吏。不時而至。怒將鞭之。吏",
    "T48n2016_071:0815c18": "曰。某別有所屬。不得遽至。晉公曰。宰相之吏。",
    "T48n2016_071:0815c19": "更屬何人。吏曰。某不幸。兼屬陰官。晉公以為",
    "T48n2016_071:0815c20": "不誠。怒曰。既屬陰司。有何所主。吏曰。某所",
    "T48n2016_071:0815c21": "主。三品已上食料。晉公曰。若然。某明日當以",
    "T48n2016_071:0815c22": "何食。吏曰。此雖細事。不可顯言。乞疏於紙。過",
    "T48n2016_071:0815c23": "後為驗。乃如之。而繫其吏。明旦遽有詔命。既",
    "T48n2016_071:0815c24": "對。適遇。太官進食。糕糜一器。上以其半賜晉",
    "T48n2016_071:0815c25": "公。晉公食之美。又以賜之。既退而腹脹。歸于",
    "T48n2016_071:0815c26": "私第。召醫視之。曰。食物所壅。宜服少橘皮湯。",
    "T48n2016_071:0815c27": "至夜可飲漿水。明旦疾愈。思前吏言。召之。視",
    "T48n2016_071:0815c28": "其書云。明晨。相公只食一飣半糕糜。橘皮湯",
    "T48n2016_071:0815c29": "一椀漿水一甌。則皆如其言。公固復問。人間",
    "T48n2016_071:0816a01": "之食皆有籍耶。答曰。三品已上。日支。五品已",
    "T48n2016_071:0816a02": "上。有權者。旬支。無則月支。凡六品至一命。皆",
    "T48n2016_071:0816a03": "季支。其不食祿者。年支耳。故知飲啄有分。豐",
    "T48n2016_071:0816a04": "儉無差。所謂玉食錦袍。鶉衣藜藿。席門金屋。",
    "T48n2016_071:0816a05": "千駟一瓢。皆因最初一念而造。心跡纔現。果",
    "T48n2016_071:0816a06": "報難逃。以過去善惡為因。現今苦樂為果。絲",
    "T48n2016_071:0816a07": "毫匪濫。孰能免之。猶響之應聲。影之隨形。此",
    "T48n2016_071:0816a08": "必然之理也。唯除悟道。定力所排。若處世",
    "T48n2016_071:0816a09": "幻之中。焉有能脫之者。所以經偈云。假使",
    "T48n2016_071:0816a10": "百千劫。所作業不忘。因緣會遇時。果報還自",
    "T48n2016_071:0816a11": "受。所以財命論云。貧者無立錐之地。刀彝",
    "T48n2016_071:0816a12": "則田逾萬頃。餓者無擔石之儲。李衡則木號",
    "T48n2016_071:0816a13": "千奴。故史記。楚相孫叔敖。盡忠於國。及身死。",
    "T48n2016_071:0816a14": "其子貧無立錐之地。漢書云。刀彝。歷官尚書",
    "T48n2016_071:0816a15": "郎。不隨德行。種植為務。有田萬頃。奴婢千人。",
    "T48n2016_071:0816a16": "魏志云。華歆。効官。清貧。家無擔石之儲。晉書",
    "T48n2016_071:0816a17": "云。李衡植橘千株。號為木奴千頭。又不但貧",
    "T48n2016_071:0816a18": "富唯識變定。壽命亦然。以先心所作慈殺之",
    "T48n2016_071:0816a19": "因。今定受後報脩短之果。非干今身善惡之",
    "T48n2016_071:0816a20": "行。故云。無禮必斃。跖何事而獨壽。行善則吉。",
    "T48n2016_071:0816a21": "託何事而早終。如莊子云。盜跖。從卒九千。橫",
    "T48n2016_071:0816a22": "行天下。侵暴諸侯。而其壽考。論語疏云。項",
    "T48n2016_071:0816a23": "託七歲為孔子之師。而少殀焉。",
    "T48n2016_071:0816a24": "宗鏡錄卷第七十一"
}