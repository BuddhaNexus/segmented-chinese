{
    "T12n0341_003:0127c23": "聖善住意天子所問經卷下",
    "T12n0341_003:0127c25": "元魏三藏毘目智仙共般若流支譯",
    "T12n0341_003:0127c26": "[0127c26] 爾時，文殊師利童子復語善住意天子言：「天",
    "T12n0341_003:0127c27": "子！若至我所求出家者，我為說言：『汝善男子！",
    "T12n0341_003:0127c28": "若不受戒是汝出家。』若如是者，得言出家。」[0127c28] 天",
    "T12n0341_003:0127c29": "子問言：「文殊師利！以何意故如是說耶？」[0127c29] 文殊",
    "T12n0341_003:0128a01": "師利答言：「天子！如佛所說二種受戒。何者是",
    "T12n0341_003:0128a02": "二？謂：等受戒、不等受戒。何者名為不等受戒？",
    "T12n0341_003:0128a03": "謂：不等墮。何者不等墮？謂：著我墮、著眾生",
    "T12n0341_003:0128a04": "墮、著壽命墮、著丈夫墮、著斷常墮、著邪見",
    "T12n0341_003:0128a05": "墮、著貪瞋癡墮、著欲界墮、色、無色界、憶念",
    "T12n0341_003:0128a06": "取墮。如是，天子！乃至一切不善法墮、惡知識",
    "T12n0341_003:0128a07": "墮，不知出法，取一切法。天子當知，如是名為",
    "T12n0341_003:0128a08": "不等受戒。天子！何者名為平等受戒？謂：平等",
    "T12n0341_003:0128a09": "墮。何者平等？謂：空平等、無相平等、無願平",
    "T12n0341_003:0128a10": "等。天子！若如是證三解脫門，如實而入則不",
    "T12n0341_003:0128a11": "分別，無所分別則不退轉。天子！如是名為",
    "T12n0341_003:0128a12": "平等受戒。[0128a12] 「復次，天子！若修貪欲、瞋恚、愚癡，若",
    "T12n0341_003:0128a13": "修自身、自身根本六十二見，若修顛倒、若修",
    "T12n0341_003:0128a14": "三惡身口意行、八邪、九惱、十不善業道，如是",
    "T12n0341_003:0128a15": "得言正受戒也。天子！譬如一切種子皆依地",
    "T12n0341_003:0128a16": "生，藥、草、樹、林依地生長，平等具足，得言具足。",
    "T12n0341_003:0128a17": "如是，天子！此佛法中若正受戒得言受戒。天",
    "T12n0341_003:0128a18": "子！譬如一切種子、藥、草、樹、林依大地住，如是，",
    "T12n0341_003:0128a19": "天子！正戒具足。何以故？以住戒故，法和合有。",
    "T12n0341_003:0128a20": "如彼種子、藥、草、樹、林具足生長，如是得言平",
    "T12n0341_003:0128a21": "等具足。天子！戒依信住，如是，一切菩提分法",
    "T12n0341_003:0128a22": "以依戒故生長具足。天子！如是，過去、未來、現",
    "T12n0341_003:0128a23": "在諸佛世尊一切聲聞，以正受戒是故證得",
    "T12n0341_003:0128a24": "三解脫門，一切戲論皆悉斷滅。天子！當知如",
    "T12n0341_003:0128a25": "是受戒是正受戒，非不平等。",
    "T12n0341_003:0128a26": "[0128a26] 「復次，天子！我與彼人如是出家、如是受戒：『汝",
    "T12n0341_003:0128a27": "善男子！當如是學，莫憶念取：「我如是學。」是汝",
    "T12n0341_003:0128a28": "出家。』」[0128a28] 天子問言：「文殊師利！以何意故如是說",
    "T12n0341_003:0128a29": "耶？」[0128a29] 文殊師利答言：「天子！一切諸法皆悉不取。",
    "T12n0341_003:0128b01": "天子！汝若取戒，三界亦取。天子！於意云何？",
    "T12n0341_003:0128b02": "何者彼學？」[0128b02] 天子答言：「謂波羅提木叉具足。」[0128b02] 文",
    "T12n0341_003:0128b03": "殊師利問言：「天子！云何波羅提木叉具足？」[0128b03] 天",
    "T12n0341_003:0128b04": "子答言：「具足名得，言身具足、言口具足、意具",
    "T12n0341_003:0128b05": "足者，如是得言有波羅提木叉具足。」[0128b05] 文殊師",
    "T12n0341_003:0128b06": "利問言：「天子！於意云何？何處身、口、意業不作，",
    "T12n0341_003:0128b07": "不曾已作、今作、當作？有何相似可得說言",
    "T12n0341_003:0128b08": "似，若青、若黃、若白、若赤、若頗梨色？」[0128b08] 答言：「無也。」",
    "T12n0341_003:0128b09": "[0128b09] 文殊師利問言：「天子！云何得說？」[0128b09] 天子答言：「非",
    "T12n0341_003:0128b10": "是有為，如是而說。若非有為，彼不能說身、口、意",
    "T12n0341_003:0128b11": "業。」[0128b11] 文殊師利問言：「天子！於意云何？若非有為，",
    "T12n0341_003:0128b12": "彼可取不？」[0128b12] 天子答言：「文殊師利！不可取也。」[0128b12] 文",
    "T12n0341_003:0128b13": "殊師利言：「天子！我意在此，故如是說：『莫憶念",
    "T12n0341_003:0128b14": "取我如是學。』天子！若勝戒學、若勝心學、若勝",
    "T12n0341_003:0128b15": "慧學，彼學如際。如是應知，戒無所得是勝戒",
    "T12n0341_003:0128b16": "學、心無所得是勝心學、慧無所得是勝慧學。",
    "T12n0341_003:0128b17": "不分別心、不憶念心、不生勝心是勝心學，戒",
    "T12n0341_003:0128b18": "學、慧學，應如是知。天子！若心無所得，則戒不",
    "T12n0341_003:0128b19": "憶念；若戒不憶念，則三昧無所得；若三昧無",
    "T12n0341_003:0128b20": "所得，則慧無所得；若慧無所得，則一切疑不",
    "T12n0341_003:0128b21": "有；若一切疑不有，則學不取；若學不取，如是",
    "T12n0341_003:0128b22": "得言彼學憶念；若學憶念，彼阿那含；若阿那",
    "T12n0341_003:0128b23": "含，彼則清淨；若清淨者，彼不和合；若不和合，",
    "T12n0341_003:0128b24": "彼則不漏；若不漏者，彼則正行；若如是行，無",
    "T12n0341_003:0128b25": "色相似；若無色相似，彼是虛空。何以故？似彼",
    "T12n0341_003:0128b26": "虛空無形色故。天子！若如是學，彼則不學；若",
    "T12n0341_003:0128b27": "不學者，彼得言學。於何處學，彼無處學？若無",
    "T12n0341_003:0128b28": "處學，如是得言正學而住。」",
    "T12n0341_003:0128b29": "[0128b29] 於是，文殊師利童子復語善住意天子言：「天",
    "T12n0341_003:0128c01": "子！我為彼人如出家法、如受戒法，如是為說：",
    "T12n0341_003:0128c02": "『汝善男子！一切三千大千世界信心檀越與",
    "T12n0341_003:0128c03": "汝飲食，汝心不念、不生分別：「此食難消、此則",
    "T12n0341_003:0128c04": "能消。」若如是者，汝是淨戒。』」[0128c04] 天子問言：「文殊師",
    "T12n0341_003:0128c05": "利！以何意故如是說耶？」[0128c05] 文殊師利答言：「天子！",
    "T12n0341_003:0128c06": "若取施者、受者、財物，如是分別得言我淨。若",
    "T12n0341_003:0128c07": "取、若賞、若淨，若有所得，彼人有淨；若心憶念，",
    "T12n0341_003:0128c08": "彼人有淨；若心分別，彼人有淨。天子！若更不",
    "T12n0341_003:0128c09": "取、不賞、不淨，若無所得、若無憶念、若不分別，",
    "T12n0341_003:0128c10": "彼云何淨？何以故？畢竟淨故。天子！若取、若賞、",
    "T12n0341_003:0128c11": "若有所得，憶念分別得淨信食，則是凡夫、非",
    "T12n0341_003:0128c12": "阿羅漢。何以故？凡夫取賞心有所得，憶念分",
    "T12n0341_003:0128c13": "別取我、分別此人與我，如是分別，彼得言淨。",
    "T12n0341_003:0128c14": "云何名淨？凡夫人行取三有生，彼如是淨。天",
    "T12n0341_003:0128c15": "子！阿羅漢者更無少物有異身行，不取異",
    "T12n0341_003:0128c16": "身、更不轉生，何處有淨？汝取彼施取，三圓",
    "T12n0341_003:0128c17": "淨。天子！當知何者名為三圓淨耶？所謂不",
    "T12n0341_003:0128c18": "得施者、受者及以財物，是三圓淨。若如是",
    "T12n0341_003:0128c19": "淨，彼不復淨。天子！我意在此，故如是說：『若一",
    "T12n0341_003:0128c20": "切三千大千世界信心檀越施汝飲食，不憶",
    "T12n0341_003:0128c21": "念淨，彼世界中得言福田，彼善出家。』」",
    "T12n0341_003:0128c22": "[0128c22] 爾時，文殊師利童子復語善住意天子言：「天",
    "T12n0341_003:0128c23": "子！我於彼人如出家法、如受戒法，如是為",
    "T12n0341_003:0128c24": "說：『若汝善男子不宿阿蘭若、不住聚落、不近",
    "T12n0341_003:0128c25": "聚落、不遠聚落、不住獨處、不乞食行、不請食",
    "T12n0341_003:0128c26": "食、不糞掃衣、不長者家取&#x9262;三衣、不露地坐、",
    "T12n0341_003:0128c27": "不少欲、不知足、非常知足、不遠離行、不樹下",
    "T12n0341_003:0128c28": "住、不房中宿、不殘宿食、不食蘇蜜。若汝善",
    "T12n0341_003:0128c29": "男子如是，一切頭陀功德聚集。』能行如是等",
    "T12n0341_003:0129a01": "法不憶念行。何以故？此慢心人如是相行。天",
    "T12n0341_003:0129a02": "子！若如是念：『我糞掃衣、我乞食行、我樹下坐、",
    "T12n0341_003:0129a03": "我&#x6199;殘食、我&#x6199;少欲、我&#x6199;知足、我宿阿蘭若、",
    "T12n0341_003:0129a04": "我露地坐、我能頭陀、我為他說。』天子當知，非",
    "T12n0341_003:0129a05": "正行法，如是法生。何以故？如此無分別彼人",
    "T12n0341_003:0129a06": "尚不得我，何況頭陀功德而有所得？若有所",
    "T12n0341_003:0129a07": "得，無有是處。如是，天子！若此頭陀功德和合",
    "T12n0341_003:0129a08": "修行，心不憶念、心不分別，我說彼人能說頭",
    "T12n0341_003:0129a09": "陀。何以故？天子！若比丘抖擻貪欲、抖擻瞋",
    "T12n0341_003:0129a10": "恚、抖擻愚癡、抖擻三界、抖擻內外六入，",
    "T12n0341_003:0129a11": "我說彼人能說抖擻。如是抖擻，若不取、不",
    "T12n0341_003:0129a12": "捨，不修、不著、非是不著，我說彼人能說頭陀。",
    "T12n0341_003:0129a13": "[0129a13] 「復次，天子！如是，我為彼出家人如是受戒、如",
    "T12n0341_003:0129a14": "是說言：『汝善男子！若如是知，非知四諦、非修",
    "T12n0341_003:0129a15": "四念處、非修四正勤、非修四如意神足、非修",
    "T12n0341_003:0129a16": "五根、非修五力、非修七覺分、非修八聖道分、",
    "T12n0341_003:0129a17": "非修三十七菩提分法、非證三解脫門。』何以",
    "T12n0341_003:0129a18": "故？天子！如是得言知不生相，不修、不證。何以",
    "T12n0341_003:0129a19": "故？非是不生能證念處。天子！云何而言不是",
    "T12n0341_003:0129a20": "憶念、不正觀察一切諸法得言念處？天子！若",
    "T12n0341_003:0129a21": "比丘不住欲界、不住色界、不住無色界，如是，",
    "T12n0341_003:0129a22": "比丘得言無住修四念處。云何而修？如是，不",
    "T12n0341_003:0129a23": "修——既不自修、不令他修——若如是修，得言修",
    "T12n0341_003:0129a24": "者；如是次第，乃至三十七菩提分法應如是",
    "T12n0341_003:0129a25": "知。天子！何等比丘坐禪？禪師於一切法悉無",
    "T12n0341_003:0129a26": "所得，彼無憶念；若不憶念，彼則不修；若不修",
    "T12n0341_003:0129a27": "者，彼則不證。天子！以何因緣唯有名說？謂",
    "T12n0341_003:0129a28": "三十七菩提分法。彼名無物，意&#x6199;因緣而生",
    "T12n0341_003:0129a29": "此名，一相、無相，如是而說；或說、或不說，皆如",
    "T12n0341_003:0129b01": "是名。諸有識知皆無所得，此實知見；若有識",
    "T12n0341_003:0129b02": "知，此三十七菩提分法皆無所得。」",
    "T12n0341_003:0129b03": "[0129b03] 天子問言：「文殊師利！言禪師者，何等比丘得",
    "T12n0341_003:0129b04": "言禪師？」[0129b04] 文殊師利答言：「天子！此禪師者，於一",
    "T12n0341_003:0129b05": "切法一行思量，所謂不生。若如是知，得言禪",
    "T12n0341_003:0129b06": "師；乃至無有少法可取，得言禪師。不取何法？",
    "T12n0341_003:0129b07": "所謂不取此世、彼世、不取三界，至一切法悉皆",
    "T12n0341_003:0129b08": "不取。謂：一切法悉無眾生，如是不取得言禪",
    "T12n0341_003:0129b09": "師。天子！若彼禪師無少法取、非取不取，以是",
    "T12n0341_003:0129b10": "義故得言禪師。」[0129b10] 說是法時，會中無量百千",
    "T12n0341_003:0129b11": "眾生皆生疑心：「云何云何？此云何取？云何不",
    "T12n0341_003:0129b12": "取？如來說言：『知三解脫門得證涅槃，修三十",
    "T12n0341_003:0129b13": "七菩提分法證涅槃。』者，而此文殊師利童子",
    "T12n0341_003:0129b14": "遮菩提分法得證涅槃者，此文殊師利童子",
    "T12n0341_003:0129b15": "所說共如來語不相應耶？」[0129b15] 爾時，文殊師利童",
    "T12n0341_003:0129b16": "子知彼比丘心生疑已，即問長老舍利弗言：",
    "T12n0341_003:0129b17": "「大德舍利弗！汝信如來說汝智慧最第一耶？",
    "T12n0341_003:0129b18": "大德舍利弗！於何時中無欲法證？有何法證？",
    "T12n0341_003:0129b19": "大德！豈不證四諦耶？修三十七菩提分法、或",
    "T12n0341_003:0129b20": "證三解脫門？」[0129b20] 長老舍利弗言：「文殊師利！乃至",
    "T12n0341_003:0129b21": "無有少法可得，若修、若證，若知、若得。何以故？",
    "T12n0341_003:0129b22": "以一切法不取、不生，無記空證、不空空證。」[0129b22] 說此",
    "T12n0341_003:0129b23": "法時，三千比丘不受，諸法漏盡，心得解脫。",
    "T12n0341_003:0129b24": "[0129b24] 爾時，善住意天子讚歎文殊師利童子，作如",
    "T12n0341_003:0129b25": "是言：「善哉，善哉。文殊師利！利智慧人，善說",
    "T12n0341_003:0129b26": "如是甚深空忍。」[0129b26] 文殊師利言：「天子！我非利智，",
    "T12n0341_003:0129b27": "一切毛道凡夫利智。何以故？毛道凡夫如利",
    "T12n0341_003:0129b28": "智智。何者利智？地獄利智、畜生利智、餓鬼",
    "T12n0341_003:0129b29": "利智、閻魔羅王世間利智、三界利智，如是利",
    "T12n0341_003:0129c01": "智得言利智，不知前際諸有為行。天子！毛道",
    "T12n0341_003:0129c02": "凡夫貪欲利智、瞋恚利智、愚癡利智，非是聲",
    "T12n0341_003:0129c03": "聞，非是緣覺、得忍菩薩。如是，天子！愚癡利智",
    "T12n0341_003:0129c04": "如是應知。」[0129c04] 天子問言：「文殊師利！仁戲論不？」[0129c04] 文",
    "T12n0341_003:0129c05": "殊師利答言：「不也。」[0129c05] 天子問言：「學他語耶？」[0129c05] 文殊",
    "T12n0341_003:0129c06": "師利答言：「不也。」[0129c06] 天子問言：「唯言語耶？」[0129c06] 文殊師",
    "T12n0341_003:0129c07": "利答言：「如是，如是。天子！我取言語。」[0129c07] 天子問",
    "T12n0341_003:0129c08": "言：「文殊師利！以何意故如是說耶？」[0129c08] 文殊師利",
    "T12n0341_003:0129c09": "答言：「天子！若菩薩一字、一句不動彼字、不動",
    "T12n0341_003:0129c10": "句義，次第問道，如實而知，不知空、不知離，知",
    "T12n0341_003:0129c11": "無體、知不生，如是知、若不知，非知、非解，非受、",
    "T12n0341_003:0129c12": "非作，是故得言唯言語句。」[0129c12] 爾時，世尊讚歎文",
    "T12n0341_003:0129c13": "殊師利童子，作如是言：「善哉，善哉。文殊師利！",
    "T12n0341_003:0129c14": "汝今已得陀羅尼，故能如是說。」[0129c14] 文殊師利言：",
    "T12n0341_003:0129c15": "「世尊！非我得陀羅尼。何以故？世尊！若愚癡",
    "T12n0341_003:0129c16": "人得陀羅尼，非佛、菩薩得陀羅尼。何以故？世",
    "T12n0341_003:0129c17": "尊！愚癡凡夫得陀羅尼。得何等法？所謂：得我、",
    "T12n0341_003:0129c18": "得眾生、得命、得丈夫，得斷、得常，得貪、瞋、癡，得",
    "T12n0341_003:0129c19": "無明、有、愛、五陰、自身、十八界、六內入、六外入，",
    "T12n0341_003:0129c20": "見分別不分別、無分別不分別行。如是，世尊！",
    "T12n0341_003:0129c21": "愚癡凡夫得陀羅尼。以取相故，分別不分別、",
    "T12n0341_003:0129c22": "無分別不分別行。如是，世尊！愚癡之人得陀",
    "T12n0341_003:0129c23": "羅尼。何以故？若法愚癡人得，則非佛得、非聲",
    "T12n0341_003:0129c24": "聞得、非緣覺得、非菩薩得，如是得言愚癡之",
    "T12n0341_003:0129c25": "人得陀羅尼。何以故？如愚癡人虛妄心取，",
    "T12n0341_003:0129c26": "非佛、聲聞、緣覺、菩薩。」",
    "T12n0341_003:0129c27": "[0129c27] 爾時，善住意天子語文殊師利童子言：「文殊",
    "T12n0341_003:0129c28": "師利！仁者若非得陀羅尼，何故懞鈍？」[0129c28] 文殊",
    "T12n0341_003:0129c29": "師利言：「如是，天子！我實懞鈍。何以故？彼懞",
    "T12n0341_003:0130a01": "鈍行無人能知如來、聲聞、緣覺、菩薩。天子！若",
    "T12n0341_003:0130a02": "非懞鈍，彼人則是愚癡凡夫。何以故？以障礙",
    "T12n0341_003:0130a03": "故，愚癡凡夫貪著心行懞鈍黠慧。須陀洹",
    "T12n0341_003:0130a04": "人障礙行說尚貪心行，何況愚癡凡夫之人？",
    "T12n0341_003:0130a05": "如是，天子！如是得言我是懞鈍、非得陀羅尼。",
    "T12n0341_003:0130a06": "何以故？乃至少物我不得故。」",
    "T12n0341_003:0130a07": "[0130a07] 爾時，會中五百比丘聞此法門不能信受，生",
    "T12n0341_003:0130a08": "大怖畏，棄捨而去，自身將墮大地獄中。[0130a08] 爾時，",
    "T12n0341_003:0130a09": "尊者舍利弗語文殊師利童子言：「文殊師利！",
    "T12n0341_003:0130a10": "應當觀察此會大眾然後說法。仁說如是甚",
    "T12n0341_003:0130a11": "深法門，此眾會中五百比丘聞說如是甚深",
    "T12n0341_003:0130a12": "法門不能信受，生大怖畏，棄捨而去，自身將",
    "T12n0341_003:0130a13": "墮大地獄中。」[0130a13] 文殊師利言：「大德舍利弗！汝",
    "T12n0341_003:0130a14": "莫分別，乃至無有少物可得墮於地獄。何以",
    "T12n0341_003:0130a15": "故？以一切法悉不生故。大德舍利弗！汝語我",
    "T12n0341_003:0130a16": "言：『應當觀察此會大眾然後說法。』大德舍利",
    "T12n0341_003:0130a17": "弗！若善男子善女人依止我見、依眾生見、依",
    "T12n0341_003:0130a18": "壽命見、依丈夫見，雖復供養恒河沙等諸佛、",
    "T12n0341_003:0130a19": "如來、應、正遍知及比丘僧一切樂具，盡其形",
    "T12n0341_003:0130a20": "命如是供養，若聞我說如是難解甚深法門，",
    "T12n0341_003:0130a21": "一切世間聞不能信——謂空、無相、無願寂靜，不",
    "T12n0341_003:0130a22": "滅、不生，無有眾生、壽命、丈夫、無我，無常、苦法、",
    "T12n0341_003:0130a23": "無我——捨而不受，速墮地獄。大德舍利弗！若",
    "T12n0341_003:0130a24": "善男子、若善女人聞此甚深難解之法捨而",
    "T12n0341_003:0130a25": "不受，生地獄中；從地獄出，依止我見，雖復供",
    "T12n0341_003:0130a26": "養恒河沙等諸佛、如來、應、正遍知，而不得聞",
    "T12n0341_003:0130a27": "此甚深法。」",
    "T12n0341_003:0130a28": "[0130a28] 爾時，世尊讚歎文殊師利童子，作如是言：「善",
    "T12n0341_003:0130a29": "哉，善哉。文殊師利！如是，如是，如汝所說。文殊",
    "T12n0341_003:0130b01": "師利！如諸如來出現於世，聞此法門亦復如",
    "T12n0341_003:0130b02": "是；如人證得須陀洹果，聞此法門亦復如是；",
    "T12n0341_003:0130b03": "如人證得斯陀含果，聞此法門亦復如是；如",
    "T12n0341_003:0130b04": "人證得阿那含果，聞此法門亦復如是；如人",
    "T12n0341_003:0130b05": "證得阿羅漢法，聞此法門亦復如是。何以故？",
    "T12n0341_003:0130b06": "非依止我得證此法，證此法時無所得故。」",
    "T12n0341_003:0130b07": "[0130b07] 爾時，世尊即告尊者舍利弗言：「舍利弗！此諸",
    "T12n0341_003:0130b08": "比丘速出地獄，得證涅槃；非彼愚癡凡夫之",
    "T12n0341_003:0130b09": "人心有所得，墮見疑中供養如來。舍利弗！如",
    "T12n0341_003:0130b10": "是，彼人以是因緣當得涅槃，非是餘人速得",
    "T12n0341_003:0130b11": "解脫。何以故？以不聞此甚深法故。舍利弗！",
    "T12n0341_003:0130b12": "善男子、善女人若得聞此甚深法門，一經於",
    "T12n0341_003:0130b13": "耳雖不信受，墮於地獄而速解脫，非墮疑見、",
    "T12n0341_003:0130b14": "非有所得。」",
    "T12n0341_003:0130b15": "[0130b15] 爾時，善住意天子語文殊師利童子言：「文殊",
    "T12n0341_003:0130b16": "師利！仁欲與我同梵行耶！」[0130b16] 文殊師利童子答",
    "T12n0341_003:0130b17": "言：「如是，天子！我欲與汝同於梵行，以汝梵",
    "T12n0341_003:0130b18": "行不取梵行、不行梵行。」[0130b18] 天子問言：「文殊師",
    "T12n0341_003:0130b19": "利！以何意故如是說耶？」[0130b19] 文殊師利答言：「天子！",
    "T12n0341_003:0130b20": "若其取者，彼得言行；若其不取，彼何所作？",
    "T12n0341_003:0130b21": "天子！若得梵行，彼則有行；若無所得，彼何所",
    "T12n0341_003:0130b22": "作？」[0130b22] 天子問言：「文殊師利！仁此梵行為何所作？」",
    "T12n0341_003:0130b23": "[0130b23] 文殊師利童子答言：「如是，天子！我非梵行。何",
    "T12n0341_003:0130b24": "以故？以此梵行非梵、非行、非我、非梵行，如是",
    "T12n0341_003:0130b25": "得言我行梵行。」[0130b25] 天子讚言：「善哉，善哉。文殊師",
    "T12n0341_003:0130b26": "利！乃能如是以無障礙辯才樂說。」[0130b26] 文殊師利",
    "T12n0341_003:0130b27": "言：「我有障礙。云何言我有無障礙辯才樂",
    "T12n0341_003:0130b28": "說？何以故？一切有我、有我所者皆有分別，諸",
    "T12n0341_003:0130b29": "有分別皆有障礙。」",
    "T12n0341_003:0130c01": "[0130c01] 爾時，文殊師利童子復語善住意天子言：「天",
    "T12n0341_003:0130c02": "子！若汝天子欲同梵行，汝斷一切諸眾生命，",
    "T12n0341_003:0130c03": "而不捉鐵、不捉刀塊、不捉杖等，如是，我汝",
    "T12n0341_003:0130c04": "同於梵行。」[0130c04] 天子問言：「文殊師利！以何意故",
    "T12n0341_003:0130c05": "如是說耶？」[0130c05] 文殊師利問言：「天子！所言眾生，言",
    "T12n0341_003:0130c06": "眾生者，汝意云何？」[0130c06] 天子答言：「文殊師利！所",
    "T12n0341_003:0130c07": "言眾生，言眾生者，乃至唯有名字想取。」[0130c07] 文殊",
    "T12n0341_003:0130c08": "師利言：「如是，天子！殺取我想、殺取命想、取",
    "T12n0341_003:0130c09": "丈夫想。」[0130c09] 天子問言：「仁以何物殺取命想？」[0130c09] 文",
    "T12n0341_003:0130c10": "殊師利答言：「天子！以慧鐵殺，彼般若鐵如",
    "T12n0341_003:0130c11": "捉、如殺，如捉不知、如割不知。天子應知，彼",
    "T12n0341_003:0130c12": "門若殺我想、殺眾生想，如是，名殺一切眾生。",
    "T12n0341_003:0130c13": "如是，我汝同於梵行。」",
    "T12n0341_003:0130c14": "[0130c14] 爾時，文殊師利童子復語善住意天子言：「天",
    "T12n0341_003:0130c15": "子！若汝天子十不善業道集行，一切染分平",
    "T12n0341_003:0130c16": "等行、非是淨分平等行，如是，我汝同於梵行。」",
    "T12n0341_003:0130c17": "[0130c17] 天子問言：「文殊師利！以何意故如是說耶？」[0130c17] 文",
    "T12n0341_003:0130c18": "殊師利答言：「天子！若此染分平等，彼平等平",
    "T12n0341_003:0130c19": "等行。如是，我汝同於梵行。天子！汝意云何？",
    "T12n0341_003:0130c20": "何者染分平等？」[0130c20] 天子答言：「不作、不貪。」[0130c20] 文殊",
    "T12n0341_003:0130c21": "師利問言：「天子！言淨分者，是何法耶？」[0130c21] 天子答",
    "T12n0341_003:0130c22": "言：「法性、法界、真如、實際、三解脫門，此是淨分。」",
    "T12n0341_003:0130c23": "[0130c23] 文殊師利問言：「天子！汝復更能遮法界不？」[0130c23] 答",
    "T12n0341_003:0130c24": "言：「不也。」[0130c24] 文殊師利言：「如是，天子！以此意故，我",
    "T12n0341_003:0130c25": "如是說，若汝染分平等、非淨分平等行，如是，",
    "T12n0341_003:0130c26": "我汝同於梵行。」",
    "T12n0341_003:0130c27": "[0130c27] 爾時，文殊師利童子復語善住意天子言：「天",
    "T12n0341_003:0130c28": "子！若汝天子初始起心欲殺人時，汝能頭上",
    "T12n0341_003:0130c29": "於先打者，如是，我汝同於梵行。」[0130c29] 天子問言：「文",
    "T12n0341_003:0130c30": "殊師利！以何意故如是說耶？」[0130c30] 文殊師利答言：",
    "T12n0341_003:0131a01": "「天子！言殺，殺者，是何言語？殺何物人？天子當",
    "T12n0341_003:0131a02": "知，殺言語者，殺貪、瞋、癡、我慢、嫉&#x59AC;、幻偽、諂曲、",
    "T12n0341_003:0131a03": "取相、想、受，如是名殺。已說殺竟，天子應知。天",
    "T12n0341_003:0131a04": "子！若有禪師生貪欲心，生已能離、能令寂靜、",
    "T12n0341_003:0131a05": "能令寂滅，如是得言空無所有，不善、不取。如",
    "T12n0341_003:0131a06": "是，天子！欲心生滅，思量通達。如是，此心於何",
    "T12n0341_003:0131a07": "處生？於何處滅？於何處樂？於何法樂？如是觀",
    "T12n0341_003:0131a08": "察，貪無所得，於何處樂？彼無所得，於何法樂？",
    "T12n0341_003:0131a09": "彼無所得，若無所得，彼則不取；若不取者，彼",
    "T12n0341_003:0131a10": "則不捨；若不捨者，如是，彼則不取、不捨，如是",
    "T12n0341_003:0131a11": "得言離欲寂滅；如是，乃至心如是說。天子當",
    "T12n0341_003:0131a12": "知，如是法殺。即生即殺，如是得言初始起心",
    "T12n0341_003:0131a13": "欲殺人時頭上先打。如是名殺，我意在此，故",
    "T12n0341_003:0131a14": "如是說。」",
    "T12n0341_003:0131a15": "[0131a15] 爾時，文殊師利童子復語善住意天子言：「天",
    "T12n0341_003:0131a16": "子！若汝天子於佛不染，法、僧不染，如是，我汝",
    "T12n0341_003:0131a17": "同於梵行。」[0131a17] 天子問言：「文殊師利！以何意故如",
    "T12n0341_003:0131a18": "是說耶？」[0131a18] 文殊師利問言：「天子！所言佛者，汝",
    "T12n0341_003:0131a19": "云何解？」[0131a19] 天子答言：「文殊師利！如真如法界，如",
    "T12n0341_003:0131a20": "是言佛。」[0131a20] 文殊師利問言：「天子！於意云何？真如",
    "T12n0341_003:0131a21": "法界汝能染不？」[0131a21] 答言：「不也。」[0131a21] 文殊師利言：「我意",
    "T12n0341_003:0131a22": "在此，故如是說，若汝天子於佛不染，如是，我",
    "T12n0341_003:0131a23": "汝同於梵行。[0131a23] 「復次，天子！所言法者，汝云何解？」",
    "T12n0341_003:0131a24": "[0131a24] 天子答言：「文殊師利！是離欲法，如是言法。」",
    "T12n0341_003:0131a25": "[0131a25] 文殊師利問言：「天子！於意云何？彼離欲法，汝",
    "T12n0341_003:0131a26": "能染不？」[0131a26] 答言：「不也。」[0131a26] 文殊師利言：「我意在此，故",
    "T12n0341_003:0131a27": "如是說，若汝天子於法不染，如是，我汝同於",
    "T12n0341_003:0131a28": "梵行。",
    "T12n0341_003:0131a29": "[0131a29] 「復次，天子！所言僧者，汝云何解？」[0131a29] 天子答言：「以",
    "T12n0341_003:0131b01": "無為故，如是言僧；聖聲聞僧是無為僧，如是",
    "T12n0341_003:0131b02": "言僧。」[0131b02] 文殊師利問言：「天子！於意云何？彼無為",
    "T12n0341_003:0131b03": "僧汝能染不？」[0131b03] 答言：「不也。」[0131b03] 文殊師利言：「我意在",
    "T12n0341_003:0131b04": "此，故如是說，若汝天子於僧不染，如是，我汝",
    "T12n0341_003:0131b05": "同於梵行。[0131b05] 「天子！若人得佛，彼則染佛；若人得",
    "T12n0341_003:0131b06": "法，彼則染法；若人得僧，彼則染僧。天子！若",
    "T12n0341_003:0131b07": "不得佛，如是，彼人不染於佛；若不得法，如是，",
    "T12n0341_003:0131b08": "彼人不染於法；若不得僧，如是，彼人不染於",
    "T12n0341_003:0131b09": "僧。何以故？以佛、法、僧非彼人得，以如是故，得",
    "T12n0341_003:0131b10": "言不染。[0131b10] 「復次，天子！若人愛佛、愛法、愛僧，彼人",
    "T12n0341_003:0131b11": "染佛、染法、染僧。若不得佛，彼不愛佛，則不染",
    "T12n0341_003:0131b12": "佛；若不得法，彼不愛法，則不染法；若不得僧，",
    "T12n0341_003:0131b13": "彼不愛僧，則不染僧。天子！若不染著此貪欲",
    "T12n0341_003:0131b14": "句、此不合句、此示句、此不實思量句、不實句、",
    "T12n0341_003:0131b15": "不實決定句、不離欲句，是故得言離欲寂滅。",
    "T12n0341_003:0131b16": "天子！我意在此，故如是說，若汝天子於佛不",
    "T12n0341_003:0131b17": "染、法、僧不染，如是，我汝同於梵行。」",
    "T12n0341_003:0131b18": "[0131b18] 爾時，善住意天子語文殊師利童子言：「甚為",
    "T12n0341_003:0131b19": "希有，文殊師利！乃能如是說甚深處，我當報",
    "T12n0341_003:0131b20": "恩。」[0131b20] 文殊師利答言：「天子！汝莫報恩。」[0131b20] 天子問",
    "T12n0341_003:0131b21": "言：「我今云何得不報恩？」[0131b21] 文殊師利答言：「天子！",
    "T12n0341_003:0131b22": "汝莫報恩。如是，天子！汝莫報恩即是報恩。」",
    "T12n0341_003:0131b23": "[0131b23] 天子問言：「文殊師利！仁不報恩？」[0131b23] 文殊師利答",
    "T12n0341_003:0131b24": "言：「天子！如是，如是。我不報恩，非我報恩。」[0131b24] 天",
    "T12n0341_003:0131b25": "子問言：「文殊師利！以何意故如是說耶？」[0131b25] 文殊",
    "T12n0341_003:0131b26": "師利答言：「天子！愚癡之人作異異法、愚癡之",
    "T12n0341_003:0131b27": "人作異異見、愚癡之人作異異行，以作異異",
    "T12n0341_003:0131b28": "法、行、見故，得言報恩。天子當知，此非正行善",
    "T12n0341_003:0131b29": "男子也，乃至少作、或作、不作，是故得言不報",
    "T12n0341_003:0131c01": "恩者。如佛世尊平等說法，謂一切法皆悉不",
    "T12n0341_003:0131c02": "作、亦不可作，心平等不異、取不異作，是故得",
    "T12n0341_003:0131c03": "言不報恩者。」[0131c03] 天子問言：「文殊師利！仁住何法",
    "T12n0341_003:0131c04": "如是說忍？為住忍說？為住法說？」[0131c04] 文殊師利答",
    "T12n0341_003:0131c05": "言：「天子！非忍、非法。」[0131c05] 天子問言：「文殊師利！於",
    "T12n0341_003:0131c06": "何處住如是說耶？」[0131c06] 文殊師利問言：「天子！幻",
    "T12n0341_003:0131c07": "化人身於何處住？」[0131c07] 天子問言：「何處復有幻化",
    "T12n0341_003:0131c08": "人住？」[0131c08] 文殊師利答言：「天子！如真如住，彼幻",
    "T12n0341_003:0131c09": "化人如是而住。天子當知，若如是說，何處住",
    "T12n0341_003:0131c10": "說？若如是者，云何問言何忍、何法？天子當",
    "T12n0341_003:0131c11": "知，忍唯有名，名無住處，法不移動、亦不分別、",
    "T12n0341_003:0131c12": "又無處所。天子！一切眾生於何處住？於彼處",
    "T12n0341_003:0131c13": "住，佛如是說。何以故？如佛所說，如真如住，一",
    "T12n0341_003:0131c14": "切眾生亦如是住，真如、不動如，一切眾生真",
    "T12n0341_003:0131c15": "如、如來真如、不二真如、不異真如。」[0131c15] 爾時，善住",
    "T12n0341_003:0131c16": "意天子語文殊師利童子言：「文殊師利！言沙",
    "T12n0341_003:0131c17": "門那，沙門那者，是何言語言沙門那？」[0131c17] 文殊師",
    "T12n0341_003:0131c18": "利答言：「天子！謂非沙門、非婆羅門。何以故？天",
    "T12n0341_003:0131c19": "子！若不著欲界、不著色界、不著無色界，彼名",
    "T12n0341_003:0131c20": "沙門，我如是說。天子！若不漏眼、若不漏耳、",
    "T12n0341_003:0131c21": "若不漏鼻、若不漏舌、若不漏身、若不漏意，彼",
    "T12n0341_003:0131c22": "名沙門，我如是說。天子！若不依止、不依止",
    "T12n0341_003:0131c23": "說、不依止處、不依處說，彼名沙門，我如是",
    "T12n0341_003:0131c24": "說。天子！若無少心貪樂、無少處來、不傷無",
    "T12n0341_003:0131c25": "傷，彼名沙門，我如是說。如是句說，若非沙門、",
    "T12n0341_003:0131c26": "非婆羅門。」",
    "T12n0341_003:0131c27": "[0131c27] 爾時，會中有五菩薩得四禪處、得五神通。時",
    "T12n0341_003:0131c28": "彼菩薩依三昧坐，依三昧起未得法忍。時彼",
    "T12n0341_003:0131c29": "菩薩自憶宿世曾殺母來、曾殺父來、殺羅漢",
    "T12n0341_003:0132a01": "來，念彼殘業是故心熱，不能獲得甚深法忍——",
    "T12n0341_003:0132a02": "不能證入、亦不存心、依我分別——心憶彼罪",
    "T12n0341_003:0132a03": "不能捨離，是故不得甚深法忍。[0132a03] 爾時，世尊知",
    "T12n0341_003:0132a04": "彼菩薩心可開曉，以威神力加被文殊師利童",
    "T12n0341_003:0132a05": "子。爾時，文殊師利童子承佛神力從坐而起，",
    "T12n0341_003:0132a06": "整服左肩，右手捉刀，磨令使利，疾走向佛。[0132a06] 爾",
    "T12n0341_003:0132a07": "時，世尊即語文殊師利童子，作如是言：「汝住，汝",
    "T12n0341_003:0132a08": "住。文殊師利！我先被殺，極被殺已。何以故？文",
    "T12n0341_003:0132a09": "殊師利！久遠已來，何時有人生心殺我？若生",
    "T12n0341_003:0132a10": "殺心即是殺已。」[0132a10] 當爾之時，彼五菩薩有如是",
    "T12n0341_003:0132a11": "念：「一切法如幻，非我、非眾生、非命、非丈夫、非",
    "T12n0341_003:0132a12": "人、摩那婆、非母、非父，非阿羅漢、非佛、法、僧，非",
    "T12n0341_003:0132a13": "有此逆、無造逆人。何以故？今此文殊師利童",
    "T12n0341_003:0132a14": "子黠慧深解，細心思量，聰明利智，諸佛所讚，",
    "T12n0341_003:0132a15": "得甚深忍，已曾供養過去無量億那由他百",
    "T12n0341_003:0132a16": "千佛來。文殊師利種種供養過去諸佛，自在",
    "T12n0341_003:0132a17": "智慧善能通達一切諸法，如法善說、如實而",
    "T12n0341_003:0132a18": "說，恭敬如來。彼捉利刀疾走向佛，佛言：『住住，",
    "T12n0341_003:0132a19": "文殊師利！我先被殺，極被殺已。』若少有法和",
    "T12n0341_003:0132a20": "合聚集，決定名佛、名法、名僧、名母、名父、名阿",
    "T12n0341_003:0132a21": "羅漢，有逆可取則不可離。當知彼法無體、非",
    "T12n0341_003:0132a22": "有，非如、非實，不生、不起，空如幻化。是故，此法",
    "T12n0341_003:0132a23": "無人得罪、無罪可得。」[0132a23] 如是如是，思量善知，彼",
    "T12n0341_003:0132a24": "五菩薩如是知已，即時獲得無生法忍。既得",
    "T12n0341_003:0132a25": "忍已，歡喜踊躍，上虛空中——去地不遠，七多羅",
    "T12n0341_003:0132a26": "樹——而說偈言：",
    "T12n0341_003:0132a27": "「一切法如幻，  皆從分別起，",
    "T12n0341_003:0132a28": " 此非決定有，  一切法皆空。",
    "T12n0341_003:0132a29": " 心不實分別，  愚癡取我想，",
    "T12n0341_003:0132b01": " 憶念過去世，  作何等惡業？",
    "T12n0341_003:0132b02": " 過去曾殺害，  父母良福田、",
    "T12n0341_003:0132b03": " 殺羅漢、比丘，  作極重惡業。",
    "T12n0341_003:0132b04": " 彼惡業果報，  我應受苦惱，",
    "T12n0341_003:0132b05": " 今於善人所，  聞法除疑悔。",
    "T12n0341_003:0132b06": " 心不捨悔恨，  憶持大名人，",
    "T12n0341_003:0132b07": " 解已覺法界，  何處無煩惱？",
    "T12n0341_003:0132b08": " 佛善巧方便，  方便知牟尼，",
    "T12n0341_003:0132b09": " 以何方便力，  淨眾生疑悔？",
    "T12n0341_003:0132b10": " 諸法空無體，  非佛、非法、僧，",
    "T12n0341_003:0132b11": " 父母不可得、  非有阿羅漢，",
    "T12n0341_003:0132b12": " 非有少法殺、  亦無少法墮，",
    "T12n0341_003:0132b13": " 諸法平等相，  如彼平等住。",
    "T12n0341_003:0132b14": " 文殊大智慧，  已證如是法，",
    "T12n0341_003:0132b15": " 手捉利刀已，  疾走向如來。",
    "T12n0341_003:0132b16": " 如利刀、如佛，  彼二無異相，",
    "T12n0341_003:0132b17": " 非生亦非實，  此中無人殺。」",
    "T12n0341_003:0132b18": "[0132b18] 說此捉鐵刀法門之時，周遍十方恒河沙等",
    "T12n0341_003:0132b19": "諸佛世界六種震動，大地極動，世界皆起。[0132b19] 時",
    "T12n0341_003:0132b20": "彼十方諸佛世界諸佛世尊——皆悉現在現命",
    "T12n0341_003:0132b21": "現住——彼佛侍者各問其佛，白言：「世尊！是誰威",
    "T12n0341_003:0132b22": "力動此大地，世界皆起？」[0132b22] 彼佛答言：「善男子！",
    "T12n0341_003:0132b23": "有佛世界名曰娑婆，彼中有佛號釋迦牟尼",
    "T12n0341_003:0132b24": "如來、應、正遍知，為眾說法。彼娑婆世界有童",
    "T12n0341_003:0132b25": "子菩薩摩訶薩名文殊師利，於菩提道得不",
    "T12n0341_003:0132b26": "退轉，捉利鐵刀——智慧鐵刀——疾走向佛，以為開",
    "T12n0341_003:0132b27": "曉餘菩薩故。有自在力自知堪能，以是因緣",
    "T12n0341_003:0132b28": "令地大動。」[0132b28] 爾時，世尊依慧鐵刀如如法說，令",
    "T12n0341_003:0132b29": "不可數眾生眼淨、心解、忍生、欲行菩提。爾時，",
    "T12n0341_003:0132c01": "世尊以住持力，住持擁護此眾會中初始發",
    "T12n0341_003:0132c02": "起微少善根、虛妄分別、種種分別諸眾生等，",
    "T12n0341_003:0132c03": "令彼眾生不見鐵刀，於此所說捉刀法門不",
    "T12n0341_003:0132c04": "聞、不聽。",
    "T12n0341_003:0132c05": "[0132c05] 爾時，長老舍利弗語文殊師利童子言：「文殊",
    "T12n0341_003:0132c06": "師利！仁作極惡生死之業，欲殺醫師。此業若",
    "T12n0341_003:0132c07": "熟，於何處受？」[0132c07] 文殊師利言：「大德舍利弗！皆作",
    "T12n0341_003:0132c08": "惡業，我從生來不曾如是，不知此行於何處",
    "T12n0341_003:0132c09": "熟？大德舍利弗！何處幻人幻化業熟，我如是",
    "T12n0341_003:0132c10": "熟。何以故？以幻化人不生分別，無虛妄故。大",
    "T12n0341_003:0132c11": "德舍利弗！一切諸法皆如幻化。復次，大德舍",
    "T12n0341_003:0132c12": "利弗！我今問汝，隨汝意答。於意云何？汝有",
    "T12n0341_003:0132c13": "鐵刀可得不耶？」[0132c13] 答言：「無也。」[0132c13] 「汝有惡業可得不",
    "T12n0341_003:0132c14": "耶？」[0132c14] 答言：「無也。」[0132c14] 「有得果不。」[0132c14] 答言：「無也。」[0132c14] 「大德舍利",
    "T12n0341_003:0132c15": "弗！若無鐵、無業、無果報者，何處業熟？」[0132c15] 爾時，尊",
    "T12n0341_003:0132c16": "者舍利弗言：「文殊師利！以何意故如是說耶？」",
    "T12n0341_003:0132c17": "[0132c17] 文殊師利言：「乃至無有少業報熟。何以故？以",
    "T12n0341_003:0132c18": "一切法無業、無報、無業報熟。」",
    "T12n0341_003:0132c19": "[0132c19] 爾時，彼處十方世界諸來菩薩摩訶薩等白佛",
    "T12n0341_003:0132c20": "言：「世尊！惟願世尊以威神力加被文殊師利",
    "T12n0341_003:0132c21": "童子，令至十方諸佛世界如是說法，如我來",
    "T12n0341_003:0132c22": "至此佛世界。」[0132c22] 爾時，文殊師利童子語彼菩薩",
    "T12n0341_003:0132c23": "摩訶薩言：「汝善男子各各觀察自佛世界。」[0132c23] 時",
    "T12n0341_003:0132c24": "彼菩薩摩訶薩等普彼十方各各觀察自佛",
    "T12n0341_003:0132c25": "世界，各各自聞自佛世界文殊師利童子音",
    "T12n0341_003:0132c26": "聲，各見文殊師利童子住其佛前為諸大眾",
    "T12n0341_003:0132c27": "說此法門，各各皆有善住意天子問此法門，",
    "T12n0341_003:0132c28": "各各皆有諸菩薩集、皆有天子。如是見已，得",
    "T12n0341_003:0132c29": "未曾有，皆悉歎言：「希有，希有。今此文殊師利",
    "T12n0341_003:0133a01": "童子此佛世界安住不動，而一切處皆悉普",
    "T12n0341_003:0133a02": "現、一切皆見。」[0133a02] 爾時，文殊師利童子為彼菩薩",
    "T12n0341_003:0133a03": "說如是言：「善男子！譬如幻師善學幻術，不動",
    "T12n0341_003:0133a04": "坐處示種種色。如是，菩薩善學般若波羅蜜",
    "T12n0341_003:0133a05": "幻，如幻法中乃至一切諸佛世界隨心憶念",
    "T12n0341_003:0133a06": "皆悉普現。何以故？一切諸法皆如幻故，如是",
    "T12n0341_003:0133a07": "應知。」",
    "T12n0341_003:0133a08": "[0133a08] 爾時，世尊語文殊師利童子言：「文殊師利！如",
    "T12n0341_003:0133a09": "諸如來出現於世，聞此法門亦復如是；如人",
    "T12n0341_003:0133a10": "證得須陀洹果，聞此法門亦復如是；如人證",
    "T12n0341_003:0133a11": "得斯陀含果，聞此法門亦復如是；如人證得",
    "T12n0341_003:0133a12": "阿那含果，聞此法門亦復如是；如人證得阿",
    "T12n0341_003:0133a13": "羅漢法，聞此法門亦復如是；聞此法門心生",
    "T12n0341_003:0133a14": "信解如坐菩提，聞此法門亦復如是。」[0133a14] 文殊師",
    "T12n0341_003:0133a15": "利童子白言：「如是，世尊！如空如平等、如無相",
    "T12n0341_003:0133a16": "如平等、如無願如平等、如真如如平等、如法",
    "T12n0341_003:0133a17": "界如平等、如實際如平等、如平等如平等、如",
    "T12n0341_003:0133a18": "解脫如平等、如遠離如平等。」",
    "T12n0341_003:0133a19": "[0133a19] 爾時，文殊師利童子白佛言：「世尊！唯願世尊",
    "T12n0341_003:0133a20": "護此法門，後世末世五十年時於閻浮提廣行",
    "T12n0341_003:0133a21": "流布，令善男子、善女人咸得聞之。」[0133a21] 爾時，三千",
    "T12n0341_003:0133a22": "大千世界一切天人鼓樂出聲；一切華樹皆",
    "T12n0341_003:0133a23": "悉敷榮，出種種華；於此三千大千世界皆悉",
    "T12n0341_003:0133a24": "震動，放大光明遍滿世界，蔽日月光令皆不",
    "T12n0341_003:0133a25": "現。六十四億百千諸天歡喜踊躍，生希有心，",
    "T12n0341_003:0133a26": "住虛空中雨天華香、末香、塗香，如雨而下，鼓",
    "T12n0341_003:0133a27": "天伎樂，一切合掌，同聲唱言：「善說如是最勝",
    "T12n0341_003:0133a28": "妙法、奇妙勝法。今者，文殊師利童子說此法",
    "T12n0341_003:0133a29": "門我等得聞，於此世界得生人中便為再見",
    "T12n0341_003:0133b01": "轉於法輪。若有眾生聞此法門，有能信解、不",
    "T12n0341_003:0133b02": "驚怖畏，當知是人必定不從小功德來。若有",
    "T12n0341_003:0133b03": "眾生已曾供養過去諸佛，乃得聞此甚深法",
    "T12n0341_003:0133b04": "門不驚怖畏。」",
    "T12n0341_003:0133b05": "[0133b05] 爾時，文殊師利童子白佛言：「世尊！今有相現，",
    "T12n0341_003:0133b06": "此經法門住持不滅，能於後世五十年時於",
    "T12n0341_003:0133b07": "閻浮提廣行流布。」[0133b07] 佛言：「如是，如是。文殊師利！",
    "T12n0341_003:0133b08": "今有相現，此經法門住持不滅。」[0133b08] 文殊師利言：",
    "T12n0341_003:0133b09": "「如是，世尊！實作住持，令此法門久住於世。」[0133b09] 佛",
    "T12n0341_003:0133b10": "言：「文殊師利！若三解脫門得證涅槃是實實",
    "T12n0341_003:0133b11": "語，此經法門後世末世五十年時於閻浮提",
    "T12n0341_003:0133b12": "廣行流布是實實語。」[0133b12] 文殊師利言：「若世尊說",
    "T12n0341_003:0133b13": "非我、非眾生、非命、非丈夫、非人、摩那婆、非染、非",
    "T12n0341_003:0133b14": "淨是實實語，此經法門後世末世五十年時",
    "T12n0341_003:0133b15": "於閻浮提廣行流布是實實語。[0133b15] 「若世尊說非",
    "T12n0341_003:0133b16": "貪、瞋、癡，非名、非色，非因、非見，非有、非有識，非",
    "T12n0341_003:0133b17": "身、非身記，非心、非心記，非憶、非憶念，非處、",
    "T12n0341_003:0133b18": "非處行，非色、非受、非想、非行、非識，非眼、非色，",
    "T12n0341_003:0133b19": "非耳、非聲，非鼻、非香，非舌、非味，非身、非觸，非",
    "T12n0341_003:0133b20": "意、非法，非欲界、非色界、非無色界，非斷、非常",
    "T12n0341_003:0133b21": "是實實語，此經法門後世末世五十年時於",
    "T12n0341_003:0133b22": "閻浮提廣行流布是實實語。[0133b22] 「若世尊說非須",
    "T12n0341_003:0133b23": "陀洹、非須陀洹果，非斯陀含、非斯陀含果，非",
    "T12n0341_003:0133b24": "阿那含、非阿那含果，非阿羅漢、非阿羅漢法，",
    "T12n0341_003:0133b25": "非辟支佛、非辟支佛法，非如來、非如來法，非",
    "T12n0341_003:0133b26": "力、非無畏，非想、非識，非空、非無相、非無願，非",
    "T12n0341_003:0133b27": "無欲、非本性，非得、非證，非集、非明、非解脫，非",
    "T12n0341_003:0133b28": "彼岸、非中間、非此岸，非涅槃、非名、非無記",
    "T12n0341_003:0133b29": "是實實語，此經法門後世末世五十年時於",
    "T12n0341_003:0133c01": "閻浮提廣行流布是實實語。[0133c01] 「若世尊說實無",
    "T12n0341_003:0133c02": "有人相應、不相應，不合、不散是實實語，此經",
    "T12n0341_003:0133c03": "法門後世末世五十年時於閻浮提廣行流",
    "T12n0341_003:0133c04": "布是實實語。[0133c04] 「如是，世尊！若前如來、應、正遍知",
    "T12n0341_003:0133c05": "過去已說，無有少法眾生得脫——無得涅槃、非",
    "T12n0341_003:0133c06": "有眾生，非有法生、非有法滅，非失、非動——如過",
    "T12n0341_003:0133c07": "去說，如是未來、如是現在皆如是說是實實",
    "T12n0341_003:0133c08": "語；此經法門後世末世五十年時於閻浮提",
    "T12n0341_003:0133c09": "廣行流布是實實語。[0133c09] 「如是，世尊！若說此法無",
    "T12n0341_003:0133c10": "少法說、非語、非說、非言語說，非畢竟說、非後",
    "T12n0341_003:0133c11": "時說、非現前說，非響聲說、非數數說非此法",
    "T12n0341_003:0133c12": "說、無一字說非此法說，無人現在聽、無人未",
    "T12n0341_003:0133c13": "來聽、無人得解脫是實實語，此經法門後世",
    "T12n0341_003:0133c14": "末世五十年時於閻浮提廣行流布是實實",
    "T12n0341_003:0133c15": "語。[0133c15] 「若世尊說此戒非戒、非戒果，非三昧、非三",
    "T12n0341_003:0133c16": "昧處，非般若、非般若根智，非解脫、非解脫智",
    "T12n0341_003:0133c17": "是實實語，此經法門後世末世五十年時於",
    "T12n0341_003:0133c18": "閻浮提廣行流布是實實語。[0133c18] 「若世尊說菩薩",
    "T12n0341_003:0133c19": "法中非布施捨、非戒守護、非忍修集、非精",
    "T12n0341_003:0133c20": "進發、非禪決定、非般若行，非求菩提、非實行",
    "T12n0341_003:0133c21": "轉，非得菩提、非得力、非得無畏、非根、非正、",
    "T12n0341_003:0133c22": "非轉法輪，非解眾生、非言語說是實實語，此",
    "T12n0341_003:0133c23": "經法門後世末世五十年時於閻浮提廣行",
    "T12n0341_003:0133c24": "流布是實實語。」",
    "T12n0341_003:0133c25": "[0133c25] 說此法時，於此三千大千世界六種震動。爾",
    "T12n0341_003:0133c26": "時，彌勒菩薩摩訶薩白佛言：「世尊！以何因緣",
    "T12n0341_003:0133c27": "於此世界如是大動？」[0133c27] 世尊即告彌勒菩薩摩",
    "T12n0341_003:0133c28": "訶薩言：「彌勒！汝今莫作是語，少信眾生聞不",
    "T12n0341_003:0133c29": "能解則生怖畏。」[0133c29] 彌勒菩薩摩訶薩白佛言：「世",
    "T12n0341_003:0134a01": "尊！如來若說，多人得力、多所利益安樂天人。」",
    "T12n0341_003:0134a02": "[0134a02] 佛言：「彌勒！過去已有七十四億那由他百千",
    "T12n0341_003:0134a03": "諸佛於此地處說此法門，文殊師利童子菩",
    "T12n0341_003:0134a04": "薩與善住意天子相隨問答論義。」[0134a04] 彌勒菩薩",
    "T12n0341_003:0134a05": "摩訶薩白佛言：「世尊！文殊師利童子菩薩與",
    "T12n0341_003:0134a06": "善住意天子相隨聞此法門其已久如，於何",
    "T12n0341_003:0134a07": "佛所聞此法門？」[0134a07] 佛言：「彌勒！過去久遠七阿僧",
    "T12n0341_003:0134a08": "祇百千劫際，有佛出世號曰普華師子遊步",
    "T12n0341_003:0134a09": "勝功德集如來、應、正遍知。如是，善男子！於彼",
    "T12n0341_003:0134a10": "佛所聞此法門。」",
    "T12n0341_003:0134a11": "[0134a11] 說此法時，恒河沙等眾生發阿耨多羅三藐",
    "T12n0341_003:0134a12": "三菩提心，彼二倍人得不退忍，彼二倍人",
    "T12n0341_003:0134a13": "得離垢法眼。[0134a13] 世尊既說此法門已，時諸比丘、",
    "T12n0341_003:0134a14": "文殊師利童子菩薩、善住意天子，并諸天、人、",
    "T12n0341_003:0134a15": "阿修羅、乾闥婆等，聞佛所說，皆大歡喜。"
}