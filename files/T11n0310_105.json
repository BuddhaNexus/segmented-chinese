{
    "T11n0310_105:0587a17": "大寶積經卷第一百五",
    "T11n0310_105:0587a19": "隋天竺三藏達摩笈多譯",
    "T11n0310_105:0587a20": "善住意天子會第三十六之四破二乘相",
    "T11n0310_105:0587a21": "品第七之二",
    "T11n0310_105:0587a22": "[0587a22] 爾時善住意天子讚文殊師利言：「善哉善哉。",
    "T11n0310_105:0587a23": "大士！仁今真是聰辯利智，快說如斯甚深空",
    "T11n0310_105:0587a24": "忍。」[0587a24] 文殊師利言：「天子！我非如是聰辯利智。夫",
    "T11n0310_105:0587a25": "利智者則是一切嬰兒凡夫。何以故？天子！一",
    "T11n0310_105:0587a26": "切凡夫是名利智。何等利智？所謂地獄利智、",
    "T11n0310_105:0587a27": "畜生利智、餓鬼利智、閻摩利智，乃至三界一",
    "T11n0310_105:0587a28": "切利智。如是取著相應，得言利智。所以者何？",
    "T11n0310_105:0587a29": "不知生死煩惱先際故。天子！是故彼諸凡夫，",
    "T11n0310_105:0587b01": "著貪欲利、著瞋恚利、著愚癡利，乃至與彼諸",
    "T11n0310_105:0587b02": "見名色取著相應，故言利智。非謂諸佛世尊",
    "T11n0310_105:0587b03": "及聲聞緣覺得忍菩薩有斯利智，是乃名為",
    "T11n0310_105:0587b04": "一切凡夫取相利智也。」[0587b04] 於是善住意天子復問",
    "T11n0310_105:0587b05": "文殊師利言：「大士！仁今所說，欲顯智耶？」[0587b05] 文殊",
    "T11n0310_105:0587b06": "師利言不也。善住意言。欲隨行耶。文殊師利",
    "T11n0310_105:0587b07": "言：「不也。」[0587b07] 善住意言：「欲隨句耶？」[0587b07] 文殊師利言：「如",
    "T11n0310_105:0587b08": "是如是。天子！我由字句。」[0587b08] 善住意言：「大士！仁",
    "T11n0310_105:0587b09": "今何故如斯說耶？」[0587b09] 文殊師利言：「天子！若諸菩",
    "T11n0310_105:0587b10": "薩於一字一句初不移動，然彼字句義門處",
    "T11n0310_105:0587b11": "所近遠淺深皆如實知，謂知空處、知無相處、",
    "T11n0310_105:0587b12": "知無願處、知遠離處、知無所有處、知無生處、",
    "T11n0310_105:0587b13": "知如如處，而於其間無受無作、無解無知，是",
    "T11n0310_105:0587b14": "故得言唯字句耳。」[0587b14] 爾時世尊讚文殊師利言：",
    "T11n0310_105:0587b15": "「善哉善哉。文殊師利！汝今已得陀羅尼故，乃",
    "T11n0310_105:0587b16": "能如是分別說也。」[0587b16] 文殊師利白佛言：「世尊！我",
    "T11n0310_105:0587b17": "實不得彼陀羅尼。何以故？世尊！若有得是陀",
    "T11n0310_105:0587b18": "羅尼者，斯則名為愚癡凡夫。非佛世尊及諸",
    "T11n0310_105:0587b19": "菩薩得陀羅尼。所以者何？世尊！彼諸凡夫癡",
    "T11n0310_105:0587b20": "眾生等有取著故得陀羅尼。取著何等？所謂",
    "T11n0310_105:0587b21": "取著我故得陀羅尼、取著人故得陀羅尼、取",
    "T11n0310_105:0587b22": "著壽命故得陀羅尼、取著丈夫故得陀羅尼、",
    "T11n0310_105:0587b23": "取著斷滅故得陀羅尼、取著常恒故得陀羅",
    "T11n0310_105:0587b24": "尼、取著貪欲故得陀羅尼、取著瞋恚故得陀",
    "T11n0310_105:0587b25": "羅尼、取著愚癡故得陀羅尼、取著無明故得",
    "T11n0310_105:0587b26": "陀羅尼、取著有愛故得陀羅尼、取著身見故",
    "T11n0310_105:0587b27": "得陀羅尼、取著五陰故得陀羅尼、取著十二",
    "T11n0310_105:0587b28": "入故得陀羅尼、取著十八界故得陀羅尼、取",
    "T11n0310_105:0587b29": "著憶念故得陀羅尼、取著分別故得陀羅尼、",
    "T11n0310_105:0587c01": "取著六十二見故得陀羅尼，如是乃至取著",
    "T11n0310_105:0587c02": "一切諸行故得陀羅尼，是故凡夫得陀羅尼。",
    "T11n0310_105:0587c03": "所以者何？若法為彼愚癡取著，是則凡夫所",
    "T11n0310_105:0587c04": "得，非謂佛得、非聲聞得、非辟支佛得、非菩薩",
    "T11n0310_105:0587c05": "得，以是義故唯彼凡夫得陀羅尼。何以故？",
    "T11n0310_105:0587c06": "彼諸凡夫以愚癡故言有取得，非佛世尊及",
    "T11n0310_105:0587c07": "菩薩等。」",
    "T11n0310_105:0587c08": "[0587c08] 爾時善住意天子復白文殊師利言：「大士！仁",
    "T11n0310_105:0587c09": "若不得陀羅尼者，將無墮彼頑鈍位乎？」[0587c09] 文殊",
    "T11n0310_105:0587c10": "師利言：「如是天子！我真頑鈍。何以故？夫頑",
    "T11n0310_105:0587c11": "鈍者謂無所知，我所行處不可知故。是故",
    "T11n0310_105:0587c12": "一切諸佛世尊及諸聲聞緣覺菩薩皆墮頑",
    "T11n0310_105:0587c13": "鈍，非諸凡夫。所以者何？一切凡夫在於數中，",
    "T11n0310_105:0587c14": "諸餘智人盡入頑鈍。如須陀洹障礙行故，貪",
    "T11n0310_105:0587c15": "欲心行尚墮數中，何況愚癡諸凡夫等而非",
    "T11n0310_105:0587c16": "數也。天子！是故得言我為頑鈍。我實不得彼",
    "T11n0310_105:0587c17": "陀羅尼。何以故？乃至一法我無所得故。」說是",
    "T11n0310_105:0587c18": "法時，彼大眾中有五百比丘聞此法門不能",
    "T11n0310_105:0587c19": "信受，生大恐怖起誹謗心，發惡心已棄捨而",
    "T11n0310_105:0587c20": "去，即自見身墮大地獄。",
    "T11n0310_105:0587c21": "[0587c21] 爾時尊者舍利弗白文殊師利言：「大士！仁今",
    "T11n0310_105:0587c22": "且住，勿說如此甚深經典。所以者何？今此會",
    "T11n0310_105:0587c23": "中五百比丘聞此法門不能信受，生大怖畏",
    "T11n0310_105:0587c24": "起誹謗心，即自見身已處地獄。」[0587c24] 文殊師利語",
    "T11n0310_105:0587c25": "舍利弗言：「舍利弗！汝今不當妄起分別。何以",
    "T11n0310_105:0587c26": "故？乃至無有一法墮地獄者。所以者何？一切",
    "T11n0310_105:0587c27": "諸法無所生故。汝今云何忽發斯言，令我休",
    "T11n0310_105:0587c28": "止勿宣是法。舍利弗！若善男子善女人依止",
    "T11n0310_105:0587c29": "我見、依止人見、依眾生見、依壽者見、依諸",
    "T11n0310_105:0588a01": "見已，雖復供養恒沙如來、應供、正遍覺及比",
    "T11n0310_105:0588a02": "丘僧，一切眾具隨須奉給，如是供養盡其形",
    "T11n0310_105:0588a03": "壽無有休廢。若復有人聞我所說甚深法門，",
    "T11n0310_105:0588a04": "一切世間所不能信，謂空無相無願無作、寬",
    "T11n0310_105:0588a05": "大寂靜、無生無滅、無我無人無眾生無壽",
    "T11n0310_105:0588a06": "命、無常苦無我，如是諸法聞已誹謗墮於地",
    "T11n0310_105:0588a07": "獄。然舍利弗！即此善男子善女人得聞如",
    "T11n0310_105:0588a08": "是甚深法已，雖墮地獄，從地獄出速得涅槃。",
    "T11n0310_105:0588a09": "若善男子善女人雖復供養恒沙數如來、應",
    "T11n0310_105:0588a10": "供、正遍覺，以取著我不聞如是甚深經法，終",
    "T11n0310_105:0588a11": "不解脫速證涅槃。」",
    "T11n0310_105:0588a12": "[0588a12] 爾時世尊讚文殊師利言：「善哉善哉。文殊師",
    "T11n0310_105:0588a13": "利！如是如是，誠如汝言。若有得聞如是甚深",
    "T11n0310_105:0588a14": "微妙經典，與值佛出世等無有異。何以故？若",
    "T11n0310_105:0588a15": "有欲證須陀洹果，要由此經；欲證斯陀含、欲",
    "T11n0310_105:0588a16": "證阿那含及阿羅漢，要聞此經。所以者何？以",
    "T11n0310_105:0588a17": "不著我乃能證法。證此法時無有所見，無所",
    "T11n0310_105:0588a18": "得故。」[0588a18] 爾時世尊告尊者舍利弗言：「舍利弗！汝",
    "T11n0310_105:0588a19": "當知此五百比丘雖墮地獄，後從獄出速證",
    "T11n0310_105:0588a20": "涅槃。非彼愚癡凡夫之人沒於見得墮墜疑",
    "T11n0310_105:0588a21": "心，供養如來能得解脫。舍利弗！是諸比丘還",
    "T11n0310_105:0588a22": "復因此乃至解脫速得涅槃，非是餘人能速",
    "T11n0310_105:0588a23": "解脫。所以者何？以不聞此深法門故。舍利弗！",
    "T11n0310_105:0588a24": "若有善男子善女人得聞如是甚深法門一",
    "T11n0310_105:0588a25": "經於耳，雖不信受墮於地獄，然速解脫。其有",
    "T11n0310_105:0588a26": "墮見入地獄者，未能解脫。」",
    "T11n0310_105:0588a27": "破凡夫相品第八",
    "T11n0310_105:0588a28": "[0588a28] 爾時善住意天子復白文殊師利言：「大士！仁",
    "T11n0310_105:0588a29": "今許我修梵行乎？」[0588a29] 文殊師利言：「如是天子！汝",
    "T11n0310_105:0588b01": "今若能不念作求、不思進趣，如是吾將許汝",
    "T11n0310_105:0588b02": "梵行。」[0588b02] 善住意言：「大士！以何義故如斯說耶？」[0588b02] 文",
    "T11n0310_105:0588b03": "殊師利言：「天子！若有為作可名梵行，若無為",
    "T11n0310_105:0588b04": "作何名梵行？又復天子！若有見得可名梵行，",
    "T11n0310_105:0588b05": "若無見得何名梵行？」[0588b05] 善住意言：「大士！仁今寧",
    "T11n0310_105:0588b06": "當無梵行耶？」[0588b06] 文殊師利言：「如是如是。天子！我",
    "T11n0310_105:0588b07": "無梵行。所以者何？夫梵行者則非梵行，非梵",
    "T11n0310_105:0588b08": "行故我名梵行。」[0588b08] 時善住意天子讚文殊師利",
    "T11n0310_105:0588b09": "言：「善哉善哉。大士！仁以具足樂說辯才，能作",
    "T11n0310_105:0588b10": "如是無障礙說。」[0588b10] 文殊師利言：「天子！若吾具足",
    "T11n0310_105:0588b11": "無礙辯者，即成障礙。何以故？凡是取著我及",
    "T11n0310_105:0588b12": "我所，皆由分別。一切分別無非障礙故。」",
    "T11n0310_105:0588b13": "[0588b13] 爾時文殊師利復語善住意天子言：「天子！汝",
    "T11n0310_105:0588b14": "今若能斷除一切眾生命根，然不執刀、不持",
    "T11n0310_105:0588b15": "杖、不把棓、不捉塊而行事者，吾當同汝修於",
    "T11n0310_105:0588b16": "梵行。」[0588b16] 善住意言：「大士！復以何義如斯說耶？」[0588b16] 文",
    "T11n0310_105:0588b17": "殊師利言：「天子！言眾生者，於意云何？」[0588b17] 善住意",
    "T11n0310_105:0588b18": "言：「大士！我言眾生，眾生者乃至一切，但有名",
    "T11n0310_105:0588b19": "字，皆想取故。」[0588b19] 文殊師利言：「天子！是故我言，汝今",
    "T11n0310_105:0588b20": "當須殺害我想、殺害人想、殺眾生想、殺壽命",
    "T11n0310_105:0588b21": "想，乃至滅除名字等想，如斯殺也。」[0588b21] 善住意言：",
    "T11n0310_105:0588b22": "「大士！當以何殺具而行殺乎？」[0588b22] 文殊師利言：「天",
    "T11n0310_105:0588b23": "子！吾常用彼利智慧刀而行殺害。當行殺時，",
    "T11n0310_105:0588b24": "彼利智刀應如是執、當如是害，然亦無有執",
    "T11n0310_105:0588b25": "持之想及以害想。天子！以是義故，汝當善知",
    "T11n0310_105:0588b26": "殺害我想及眾生想，是名真殺一切眾生，如",
    "T11n0310_105:0588b27": "是吾當許汝梵行。」",
    "T11n0310_105:0588b28": "[0588b28] 爾時文殊師利復語善住意天子言：「天子！我",
    "T11n0310_105:0588b29": "復語汝，汝若修行十惡業道，復能成就黑濁",
    "T11n0310_105:0588c01": "垢法，放損一切十善業道，破壞離散清白法",
    "T11n0310_105:0588c02": "者，我當共汝修於梵行。」[0588c02] 善住意言：「大士！以何",
    "T11n0310_105:0588c03": "義故復如是說？」[0588c03] 文殊師利言：「天子！所有一切",
    "T11n0310_105:0588c04": "染濁清白皆悉平等。彼平等者，我得如此，同",
    "T11n0310_105:0588c05": "汝梵行。天子！於意云何？汝以何法為染濁平",
    "T11n0310_105:0588c06": "等？」[0588c06] 善住意言：「以不貪不作不退不墮，是謂",
    "T11n0310_105:0588c07": "染濁平等。」[0588c07] 文殊師利言：「天子！復以何法為",
    "T11n0310_105:0588c08": "白淨平等？」[0588c08] 善住意言：「以如、法性及與實際三",
    "T11n0310_105:0588c09": "解脫門，是謂白淨平等。」[0588c09] 文殊師利言：「天子！吾",
    "T11n0310_105:0588c10": "即令汝真法界中具足修行周旋往返，其事",
    "T11n0310_105:0588c11": "可乎？」[0588c11] 善住意言：「不也。大士！」[0588c11] 文殊師利言：「天",
    "T11n0310_105:0588c12": "子！以是義故我作斯說，染濁清白一切等者，",
    "T11n0310_105:0588c13": "然後方可共修梵行。」",
    "T11n0310_105:0588c14": "[0588c14] 爾時文殊師利復語善住意天子言：「天子！汝",
    "T11n0310_105:0588c15": "今若能取應死人，手執利刀斬其頭者，吾當",
    "T11n0310_105:0588c16": "許汝如是梵行。」[0588c16] 善住意言：「大士！以何義故復",
    "T11n0310_105:0588c17": "作此說？」[0588c17] 文殊師利言：「天子！可殺者誰？何者是",
    "T11n0310_105:0588c18": "頭？誰能行殺？天子！汝今當知，須殺貪欲、須",
    "T11n0310_105:0588c19": "殺瞋恚、須殺愚癡，如是乃至我慢嫉&#x59AC;、欺誑",
    "T11n0310_105:0588c20": "諂曲、執著取相及受想等，天子！是為可殺。",
    "T11n0310_105:0588c21": "天子！若人一心專精自守，貪欲心發即應覺",
    "T11n0310_105:0588c22": "知，方便散除還令寂靜。云何散除？應作是念：",
    "T11n0310_105:0588c23": "『此是空、此不淨。求此欲心生處滅處，從何所",
    "T11n0310_105:0588c24": "來？去至何所？是中誰染、誰受染者、誰為染法？』",
    "T11n0310_105:0588c25": "如是觀時，不見能染、不見所染、不見染事，以",
    "T11n0310_105:0588c26": "不見故則無有取，以不取故則無有捨，以不",
    "T11n0310_105:0588c27": "捨故則無有受，不捨不受則名離欲寂滅涅",
    "T11n0310_105:0588c28": "槃。如是乃至一切受心，亦如是說。天子當",
    "T11n0310_105:0588c29": "知，如是殺法即殺即生，是故得言彼行殺時",
    "T11n0310_105:0589a01": "先斬其頭是為真殺，以是義故我如此說。」",
    "T11n0310_105:0589a02": "[0589a02] 爾時文殊師利復語善住意天子言：「天子！汝",
    "T11n0310_105:0589a03": "今若能違背諸佛、毀謗法僧，吾將同汝如是",
    "T11n0310_105:0589a04": "梵行。」[0589a04] 善住意言：「大士！仁今何故復如是說？」[0589a04] 文",
    "T11n0310_105:0589a05": "殊師利言：「天子！如汝意者，以何為佛？」[0589a05] 善住意",
    "T11n0310_105:0589a06": "言：「大士！如如法界，我言是佛。」[0589a06] 文殊師利言：",
    "T11n0310_105:0589a07": "「天子！於意云何？如如法界可染著乎？」[0589a07] 善住意",
    "T11n0310_105:0589a08": "言：「不也。大士！」[0589a08] 文殊師利言：「天子！以是義故我",
    "T11n0310_105:0589a09": "如是說，汝今若能毀謗諸佛，吾將同汝如是",
    "T11n0310_105:0589a10": "梵行。」[0589a10] 文殊師利言：「天子！如汝意者，以何為法？」",
    "T11n0310_105:0589a11": "[0589a11] 善住意言：「大士！離欲寂靜，我名為法。」[0589a11] 文殊師",
    "T11n0310_105:0589a12": "利言：「天子！於意云何？彼寂靜法可染著乎？」",
    "T11n0310_105:0589a13": "[0589a13] 善住意言：「不也。大士！」[0589a13] 文殊師利言：「如是天子！",
    "T11n0310_105:0589a14": "以此義故我如是說，汝今若能誹謗正法，",
    "T11n0310_105:0589a15": "吾將同汝如是梵行。」[0589a15] 文殊師利言：「天子！如汝",
    "T11n0310_105:0589a16": "意者以何為僧？」[0589a16] 善住意言：「大士！無為法者是",
    "T11n0310_105:0589a17": "名聖僧。如世尊說，一切聖人以無為得名，故",
    "T11n0310_105:0589a18": "無為法名聲聞僧。」[0589a18] 文殊師利言：「天子！於意云",
    "T11n0310_105:0589a19": "何？是無為法可執著乎？」[0589a19] 善住意言：「不也。大士！」",
    "T11n0310_105:0589a20": "[0589a20] 文殊師利言：「如是天子！以此義故我如是說，",
    "T11n0310_105:0589a21": "汝今若能破壞聖僧，吾將同汝如是梵行。」[0589a21] 文",
    "T11n0310_105:0589a22": "殊師利言：「天子！若人見佛彼則著佛，若人見",
    "T11n0310_105:0589a23": "法彼則著法，若人見僧彼為著僧。何以故？",
    "T11n0310_105:0589a24": "以佛法僧非可得故。天子！若人不見佛、不聞",
    "T11n0310_105:0589a25": "法、不識僧者，彼為不背佛、不謗法、不破僧。何",
    "T11n0310_105:0589a26": "以故？以其不得佛、法、僧故。天子！若人愛佛、愛",
    "T11n0310_105:0589a27": "法、愛僧，彼為染著佛、法及僧。天子當知，若人",
    "T11n0310_105:0589a28": "不著佛、法、僧者，是則名為離欲寂滅。天子！",
    "T11n0310_105:0589a29": "以此義故我如是說，汝今若能於佛法僧不",
    "T11n0310_105:0589b01": "染著者，我則同汝如是梵行。」",
    "T11n0310_105:0589b02": "[0589b02] 爾時善住意天子復白文殊師利言：「大士！",
    "T11n0310_105:0589b03": "希有希有！今日乃能宣說如是甚深義處。我",
    "T11n0310_105:0589b04": "於大士以何報恩？」[0589b04] 文殊師利言：「天子！汝莫報",
    "T11n0310_105:0589b05": "恩。」[0589b05] 善住意言：「大士！我今云何得不報也？」[0589b05] 文殊",
    "T11n0310_105:0589b06": "師利言：「天子！汝莫報恩。所以者何？天子！汝",
    "T11n0310_105:0589b07": "能如是不報恩者，即為報也。」[0589b07] 善住意言：「大士！",
    "T11n0310_105:0589b08": "仁今寧可無報恩乎？」[0589b08] 文殊師利言：「天子！如是",
    "T11n0310_105:0589b09": "如是，我不報恩亦非不報。」[0589b09] 善住意言：「大士！仁",
    "T11n0310_105:0589b10": "以何義更作是說？」[0589b10] 文殊師利言：「天子！凡愚之",
    "T11n0310_105:0589b11": "人造種種法、起種種見、行種種行。以作如是",
    "T11n0310_105:0589b12": "種種見行，是故念言我當報恩。天子！此非正",
    "T11n0310_105:0589b13": "行善男子也。其有正行善男子者，乃至無有",
    "T11n0310_105:0589b14": "少作、或作不作，彼終不言我念報恩。又復天",
    "T11n0310_105:0589b15": "子！不報恩者，如佛世尊宣說平等，謂一切法",
    "T11n0310_105:0589b16": "悉無所作、無有作處、皆入平等、無有轉還，",
    "T11n0310_105:0589b17": "亦無超越、非自非他、無作不作，是故我為無",
    "T11n0310_105:0589b18": "報恩也。」",
    "T11n0310_105:0589b19": "[0589b19] 爾時善住意天子復白文殊師利言：「大士！仁",
    "T11n0310_105:0589b20": "住何處作如是說？住忍說乎？住法說也？」[0589b20] 文殊",
    "T11n0310_105:0589b21": "師利言：「天子！我所住者非忍非法。」[0589b21] 善住意言：",
    "T11n0310_105:0589b22": "「大士！實住何處故如是說？」[0589b22] 文殊師利言：「天子！",
    "T11n0310_105:0589b23": "我無所住。如化人身，我如是住。」[0589b23] 善住意言：「大",
    "T11n0310_105:0589b24": "士！彼化人者復依何住？」[0589b24] 文殊師利言：「天子！如",
    "T11n0310_105:0589b25": "如如住，化如是住。天子！若如是者，汝云何言，",
    "T11n0310_105:0589b26": "住在何處？為忍為法？如斯問也。天子！是故我",
    "T11n0310_105:0589b27": "所言忍，但有其名名無住處。法亦如是無有",
    "T11n0310_105:0589b28": "住處，無有動轉亦無分別。天子當知，一切諸",
    "T11n0310_105:0589b29": "法悉無住處，而言住者，是謂如來為諸眾生",
    "T11n0310_105:0589c01": "作如是說。所以者何？如佛所說，如來住彼如",
    "T11n0310_105:0589c02": "如法中。一切眾生亦復如是，住於如如初不",
    "T11n0310_105:0589c03": "移動。如眾生如即如來如，如來如即眾生如，",
    "T11n0310_105:0589c04": "眾生如來無二無別。」",
    "T11n0310_105:0589c05": "[0589c05] 爾時善住意天子復白文殊師利言：「大士！所",
    "T11n0310_105:0589c06": "言沙門那，沙門那者義何謂也？」文殊師利言：",
    "T11n0310_105:0589c07": "「天子！若非沙門、非婆羅門，是則名為真沙門",
    "T11n0310_105:0589c08": "也。所以者何？以彼不著欲界、不著色界、不著",
    "T11n0310_105:0589c09": "無色界，是故我言真沙門也。天子！若眼不漏、",
    "T11n0310_105:0589c10": "耳不漏、鼻不漏、舌不漏、身不漏、意不漏者，",
    "T11n0310_105:0589c11": "我復說為真沙門也。天子！若不依止說、不依",
    "T11n0310_105:0589c12": "止證、不依止處者，我復說為真沙門也。天子！",
    "T11n0310_105:0589c13": "若無去處、無來處、無傷無瘡者，我復說為真",
    "T11n0310_105:0589c14": "沙門也。天子！是以彼句非沙門、非婆羅門，我",
    "T11n0310_105:0589c15": "乃說為真沙門也。」",
    "T11n0310_105:0589c16": "[0589c16] 爾時善住意天子讚文殊師利言：「善哉善哉。",
    "T11n0310_105:0589c17": "大士！實未曾有。仁者志若金剛，其所宣說無",
    "T11n0310_105:0589c18": "有章句亦無處所，心咸了達無所遺餘。」[0589c18] 文殊",
    "T11n0310_105:0589c19": "師利言：「天子！我心不剛。所以者何？吾自放意",
    "T11n0310_105:0589c20": "心安柔忍，是故不剛。」[0589c20] 善住意言：「大士！是義云",
    "T11n0310_105:0589c21": "何？」[0589c21] 文殊師利言：「天子！吾以恣心入聲聞地、處",
    "T11n0310_105:0589c22": "緣覺境，是謂放心。吾又恣心入諸塵勞生死",
    "T11n0310_105:0589c23": "之內，而亦不惡貪恚癡等煩惱過患，是謂放",
    "T11n0310_105:0589c24": "心。」[0589c24] 時善住意天子復讚文殊師利言：「善哉",
    "T11n0310_105:0589c25": "善哉。希有大士！仁由過去久供諸佛殖眾德",
    "T11n0310_105:0589c26": "本，故能宣說妙若斯也。」[0589c26] 文殊師利言：「天子！吾",
    "T11n0310_105:0589c27": "無供佛、不殖善根。所以者何？吾初不見宿昔",
    "T11n0310_105:0589c28": "所更，又亦不知當來所作，雖有所作亦無有",
    "T11n0310_105:0589c29": "作。於諸佛法未曾建立，云何能有殖眾德",
    "T11n0310_105:0590a01": "本？」",
    "T11n0310_105:0590a02": "神通證說品第九",
    "T11n0310_105:0590a03": "[0590a03] 爾時善住意天子復白文殊師利言：「大士！我",
    "T11n0310_105:0590a04": "昔曾聞如幻三昧，唯願垂慈顯此正受。」[0590a04] 文殊",
    "T11n0310_105:0590a05": "師利言：「天子！汝欲見聞如幻三昧甚深境界",
    "T11n0310_105:0590a06": "乎？」[0590a06] 善住意言：「大士！我誠願見。」[0590a06] 時文殊師利",
    "T11n0310_105:0590a07": "如言即入如幻三昧。應時十方如恒沙等諸",
    "T11n0310_105:0590a08": "佛國土，一切境界自然現前。於是善住意天",
    "T11n0310_105:0590a09": "子悉見東方恒沙佛土，其中所有種種眾",
    "T11n0310_105:0590a10": "事，或見比丘稱揚宣說如是經典，或見比丘",
    "T11n0310_105:0590a11": "尼像，或見優婆塞優婆夷像，或見大梵天王、",
    "T11n0310_105:0590a12": "天帝釋、四天大王，或見人間轉輪聖王，或見",
    "T11n0310_105:0590a13": "一切天、龍、夜叉、乾闥婆、阿修羅、迦樓羅、緊那羅、",
    "T11n0310_105:0590a14": "摩&#x777A;羅伽，乃至或見一切鳥獸種類若干形",
    "T11n0310_105:0590a15": "貌好醜，皆為說法。如此東方，南西北方四維",
    "T11n0310_105:0590a16": "上下一切十方，咸有如是恒河沙等諸佛國",
    "T11n0310_105:0590a17": "土所有事業，亦皆如是等無有異；盡是文殊",
    "T11n0310_105:0590a18": "師利威神力也。[0590a18] 時善住意天子既見如是十",
    "T11n0310_105:0590a19": "方佛土一切境界，歡喜踊躍不能自持。於是",
    "T11n0310_105:0590a20": "文殊師利從三昧起，善住意天子一心敬仰，",
    "T11n0310_105:0590a21": "白文殊師利言：「大士！向見十方諸佛國土無",
    "T11n0310_105:0590a22": "量境界，佛事亦殊，而各宣說如斯經典。」",
    "T11n0310_105:0590a23": "[0590a23] 爾時文殊師利問善住意天子言：「天子！於意",
    "T11n0310_105:0590a24": "云何？汝向所見東方所有一切境界，可謂實",
    "T11n0310_105:0590a25": "乎？」[0590a25] 善住意言：「不也。大士！」[0590a25] 文殊師利言：「如此東",
    "T11n0310_105:0590a26": "方及餘九方，如是十方所有境界，復為實乎？」",
    "T11n0310_105:0590a27": "[0590a27] 善住意言：「大士！一切皆虛無有實也。所以者",
    "T11n0310_105:0590a28": "何？一切諸法本無有生，其猶幻化欺誑世間。",
    "T11n0310_105:0590a29": "一切諸法轉變推移無常存者，皆是虛妄顯",
    "T11n0310_105:0590b01": "現所為。窮其體實了不可得，不作不生不起",
    "T11n0310_105:0590b02": "不滅。」[0590b02] 於是文殊師利讚善住意言：「善哉善哉。",
    "T11n0310_105:0590b03": "天子！誠如汝言。」",
    "T11n0310_105:0590b04": "[0590b04] 爾時會中有五百菩薩，已得四禪成就五通。",
    "T11n0310_105:0590b05": "然是菩薩依禪坐起，雖未得法忍亦不誹謗。",
    "T11n0310_105:0590b06": "時諸菩薩宿命通故，自見往昔所行惡業，或",
    "T11n0310_105:0590b07": "殺父殺母殺阿羅漢，或毀佛寺破塔壞僧。彼",
    "T11n0310_105:0590b08": "等明見如是餘業，深生憂悔常不離心，於甚",
    "T11n0310_105:0590b09": "深法不能證入。我心分別彼罪未忘，是故不",
    "T11n0310_105:0590b10": "能獲深法忍。",
    "T11n0310_105:0590b11": "[0590b11] 爾時世尊為欲除彼五百菩薩分別心故，即",
    "T11n0310_105:0590b12": "以威神覺悟文殊師利。文殊師利承佛神力",
    "T11n0310_105:0590b13": "從座而起，整理衣服偏袒右髆，手執利劍直",
    "T11n0310_105:0590b14": "趣世尊。欲行逆害時，佛遽告文殊師利言：「汝",
    "T11n0310_105:0590b15": "住汝住。不應造逆，勿得害我。我必被害，為善",
    "T11n0310_105:0590b16": "被害。何以故？文殊師利！從本已來無我無人",
    "T11n0310_105:0590b17": "無有丈夫，但是內心見有我人。內心起時，彼",
    "T11n0310_105:0590b18": "已害我，即名為害。」[0590b18] 時諸菩薩聞佛說已，咸作",
    "T11n0310_105:0590b19": "是念：「一切諸法悉如幻化，是中無我、無人、無",
    "T11n0310_105:0590b20": "眾生、無壽命、無丈夫、無摩奴闍、無摩那婆、",
    "T11n0310_105:0590b21": "無父無母、無阿羅漢、無佛無法無僧、無有是",
    "T11n0310_105:0590b22": "逆、無作逆者，豈有墮逆？所以者何？今此文殊",
    "T11n0310_105:0590b23": "師利聰明聖達智慧超倫，諸佛世尊稱讚。此",
    "T11n0310_105:0590b24": "等已得無礙甚深法忍，已曾供養無量百千",
    "T11n0310_105:0590b25": "億那由他諸佛世尊，於諸佛法巧分別知，能",
    "T11n0310_105:0590b26": "說如是真實之法，於諸如來等念恭敬，而忽",
    "T11n0310_105:0590b27": "提劍欲逼如來。世尊遽告：『且住且住。文殊師",
    "T11n0310_105:0590b28": "利！汝無害我。若必害者，應當善害。』所以者何？",
    "T11n0310_105:0590b29": "是中若有一法和合集聚，決定成就得名為",
    "T11n0310_105:0590c01": "佛名法名僧、名父名母名阿羅漢，定可取者",
    "T11n0310_105:0590c02": "則不應盡。然而今此一切諸法，無體無實、非",
    "T11n0310_105:0590c03": "有非真、虛妄顛倒、空如幻化，是故於中無人",
    "T11n0310_105:0590c04": "得罪、無罪可得。誰為殺者而得受殃？」彼諸",
    "T11n0310_105:0590c05": "菩薩如是觀察明了知已，即時獲得無生法",
    "T11n0310_105:0590c06": "忍，歡喜踊躍，身昇虛空高七多羅樹，以偈歎",
    "T11n0310_105:0590c07": "曰：",
    "T11n0310_105:0590c08": "「諸法如幻化，  斯由分別起，",
    "T11n0310_105:0590c09": " 是中無所有，  一切法皆空。",
    "T11n0310_105:0590c10": " 顛倒虛妄想，  愚癡取我心，",
    "T11n0310_105:0590c11": " 計念我昔愆，  所作業中甚。",
    "T11n0310_105:0590c12": " 過去為大逆，  殺父母良田，",
    "T11n0310_105:0590c13": " 殺羅漢比丘，  是為極重惡。",
    "T11n0310_105:0590c14": " 以彼惡業故，  我當受大苦，",
    "T11n0310_105:0590c15": " 沒疑網眾生，  聞法悔或除。",
    "T11n0310_105:0590c16": " 大名拔我毒，  破散我疑心，",
    "T11n0310_105:0590c17": " 我已覺法界，  眾惡無所有。",
    "T11n0310_105:0590c18": " 諸佛巧方便，  善知我等意，",
    "T11n0310_105:0590c19": " 方便度眾生，  為解諸疑縛。",
    "T11n0310_105:0590c20": " 何處有諸佛？  法僧亦復然，",
    "T11n0310_105:0590c21": " 父母本自無，  阿羅漢空寂。",
    "T11n0310_105:0590c22": " 是處無有殺，  云何有業果？",
    "T11n0310_105:0590c23": " 如幻無所生，  諸法性如是。",
    "T11n0310_105:0590c24": " 文殊大智人，  深達法源底，",
    "T11n0310_105:0590c25": " 自手握利劍，  馳逼如來身。",
    "T11n0310_105:0590c26": " 如劍佛亦爾，  一相無有二，",
    "T11n0310_105:0590c27": " 無相無所生，  是中云何殺？」",
    "T11n0310_105:0590c28": "[0590c28] 說此執劍妙法門時，十方如恒沙等諸佛世",
    "T11n0310_105:0590c29": "界六種振動。時彼十方諸佛世界一切諸",
    "T11n0310_105:0591a01": "佛現前說法，彼佛侍者各於本國大眾會中",
    "T11n0310_105:0591a02": "從座而起，咸請其佛言：「世尊！今此神變是誰",
    "T11n0310_105:0591a03": "威德而令世間大地振動？」時十方諸佛各各",
    "T11n0310_105:0591a04": "告其弟子曰：「諸善男子！今有世界名曰娑婆，",
    "T11n0310_105:0591a05": "彼土有佛，號釋迦牟尼如來、應供、正遍覺，現",
    "T11n0310_105:0591a06": "在說法。然彼世界有一上首菩薩摩訶薩名",
    "T11n0310_105:0591a07": "文殊師利，久已不退於阿耨多羅三藐三菩",
    "T11n0310_105:0591a08": "提。為欲破壞新學菩薩執著心故，躬秉利劍",
    "T11n0310_105:0591a09": "馳走趣彼釋迦如來，顯發深法。以是因緣故，",
    "T11n0310_105:0591a10": "令大地如是振動。彼佛世尊因智劍故說甚",
    "T11n0310_105:0591a11": "深法，復令無量無邊阿僧祇眾生法眼清淨、",
    "T11n0310_105:0591a12": "心得解脫、證深法忍、安住菩提。」",
    "T11n0310_105:0591a13": "[0591a13] 爾時世尊建立如是大神變時，以方便力令",
    "T11n0310_105:0591a14": "彼眾中一切諸來新學菩薩——善根微少、未離",
    "T11n0310_105:0591a15": "分別取相眾生——皆悉不&#x89A9;彼執劍事，亦不得",
    "T11n0310_105:0591a16": "聞其所說法。[0591a16] 爾時尊者舍利弗白文殊師利",
    "T11n0310_105:0591a17": "言：「大士！仁今已造極猛惡業，欲害如是天人",
    "T11n0310_105:0591a18": "大師。是業若熟，當於何受？」[0591a18] 時文殊師利告舍",
    "T11n0310_105:0591a19": "利弗言：「如是大德！如汝所說，我今唯能造作",
    "T11n0310_105:0591a20": "如是極重惡業，而實不知於何處受？然舍利",
    "T11n0310_105:0591a21": "弗！如吾見者，當若化人幻業熟時，我如斯受。",
    "T11n0310_105:0591a22": "所以者何，彼幻化人無心分別、無有念想，一",
    "T11n0310_105:0591a23": "切諸法皆幻化故。又舍利弗！我今問汝，隨汝",
    "T11n0310_105:0591a24": "意答。於意云何？如汝意者實見劍耶？」[0591a24] 舍利弗",
    "T11n0310_105:0591a25": "言：「不也。」[0591a25] 文殊師利曰：「又定見彼惡業可得耶？」",
    "T11n0310_105:0591a26": "[0591a26] 舍利弗言：「不也。」[0591a26] 文殊師利曰：「又定見彼受果",
    "T11n0310_105:0591a27": "報耶？」舍利弗言：「不也。」[0591a27] 文殊師利言：「如是舍利",
    "T11n0310_105:0591a28": "弗！彼劍既無、復無業報，誰造斯業？誰受報者？",
    "T11n0310_105:0591a29": "而反問我受報處乎？」[0591a29] 舍利弗言：「大士！以何義",
    "T11n0310_105:0591b01": "故復如是說？」[0591b01] 文殊師利言：「如我所見，實無有",
    "T11n0310_105:0591b02": "法業報熟者。所以者何？一切諸法無業無報，",
    "T11n0310_105:0591b03": "無業報熟故。」",
    "T11n0310_105:0591b04": "[0591b04] 爾時十方世界諸來菩薩摩訶薩等，同請佛",
    "T11n0310_105:0591b05": "言：「世尊！唯願世尊以威德力，加是文殊師",
    "T11n0310_105:0591b06": "利，令至十方諸佛世界說如斯法，令彼眾生",
    "T11n0310_105:0591b07": "咸得聽聞，如我無異。」[0591b07] 於是文殊師利菩薩摩",
    "T11n0310_105:0591b08": "訶薩語彼十方諸菩薩言：「諸善男子！汝今宜",
    "T11n0310_105:0591b09": "各一心觀察自佛世界也。」[0591b09] 時彼十方諸菩薩",
    "T11n0310_105:0591b10": "眾從文殊師利聞是語已，即各觀本自佛世",
    "T11n0310_105:0591b11": "界，皆&#x89A9;文殊師利處其佛前，為諸大眾說",
    "T11n0310_105:0591b12": "如斯法，復各見彼皆有善住意天子問是法",
    "T11n0310_105:0591b13": "門。又各見彼十方佛國諸菩薩等悉皆大集，",
    "T11n0310_105:0591b14": "又皆見彼諸天子眾其數多少與此不殊，",
    "T11n0310_105:0591b15": "又各見彼佛界清淨莊嚴微妙與此無異。彼",
    "T11n0310_105:0591b16": "諸菩薩摩訶薩眾如是見已，生殊特心得未",
    "T11n0310_105:0591b17": "曾有，同聲讚言：「甚奇甚特。今此文殊師利道",
    "T11n0310_105:0591b18": "德巍巍，處斯世界安住不動而能普現十方",
    "T11n0310_105:0591b19": "佛前。」[0591b19] 爾時文殊師利告彼十方菩薩眾言：「諸",
    "T11n0310_105:0591b20": "善男子！汝今當聽。譬如幻師既善學已，不離",
    "T11n0310_105:0591b21": "本座而能幻作種種色像。菩薩摩訶薩亦復",
    "T11n0310_105:0591b22": "如是，既能善學般若波羅蜜如幻法已，即於",
    "T11n0310_105:0591b23": "一切如幻法中，隨其十方諸佛國土欲現形",
    "T11n0310_105:0591b24": "像作諸佛事，如意即能。所以者何？一切諸法",
    "T11n0310_105:0591b25": "皆如幻化，以是義故所作隨心。譬如日月宮",
    "T11n0310_105:0591b26": "輪住虛空處，初不曾下入諸器中，其光普照",
    "T11n0310_105:0591b27": "靡不周遍。菩薩如是安住不動，隨心普現十",
    "T11n0310_105:0591b28": "方佛前，或現聲聞緣覺等身、或現梵王帝釋",
    "T11n0310_105:0591b29": "等像、或現四天轉輪王事、或現國主大臣政",
    "T11n0310_105:0591c01": "化，如是乃至示現一切惡趣眾生形類隨意",
    "T11n0310_105:0591c02": "即能，而亦初無興作之想。」",
    "T11n0310_105:0591c03": "稱讚付法品第十",
    "T11n0310_105:0591c04": "[0591c04] 爾時世尊告文殊師利言：「文殊師利！若有得",
    "T11n0310_105:0591c05": "聞此修多羅甚深法門，與值佛興世等無有",
    "T11n0310_105:0591c06": "異。文殊師利！若聞此經，與證須陀洹無異、",
    "T11n0310_105:0591c07": "與證斯陀含無異、與證阿那含無異、與證阿",
    "T11n0310_105:0591c08": "羅漢無異。何以故？以彼如如無異故。文殊師",
    "T11n0310_105:0591c09": "利！又若聞此經心生信解，與彼後身菩薩菩",
    "T11n0310_105:0591c10": "提樹下坐於道場必成正覺一等無異。何以",
    "T11n0310_105:0591c11": "故？如斯法門即是三世諸佛世尊之要道故。」",
    "T11n0310_105:0591c12": "[0591c12] 於是文殊師利白佛言：「世尊！如是如是，如",
    "T11n0310_105:0591c13": "佛所說，如空無異、如無相無異、如無願無異、",
    "T11n0310_105:0591c14": "如如如無異、如法界無異、如實際無異、如平",
    "T11n0310_105:0591c15": "等無異、如解脫無異、如離欲無異。」",
    "T11n0310_105:0591c16": "[0591c16] 爾時文殊師利白佛言：「世尊！唯願如來護持",
    "T11n0310_105:0591c17": "如是甚深法門，於後末世五百歲時，當使此",
    "T11n0310_105:0591c18": "經於閻浮提遍行流布，令諸善男子善女人",
    "T11n0310_105:0591c19": "等咸得聞之。」文殊師利作是請時，即令三千",
    "T11n0310_105:0591c20": "大千世界一切音樂不鼓自鳴、一切諸樹自",
    "T11n0310_105:0591c21": "然&#x6B1D;茂、一切眾花咸悉開敷。又此三千大千",
    "T11n0310_105:0591c22": "世界六反振動，放大光明遍照三千大千世",
    "T11n0310_105:0591c23": "界，奪日月光令不復現。百千億天歡喜踊躍，",
    "T11n0310_105:0591c24": "得未曾有，住於虛空雨天花香，種種諸花及",
    "T11n0310_105:0591c25": "諸花鬘、塗香末香如雨而下，香氣氛馥充滿",
    "T11n0310_105:0591c26": "十方，作天樂音其聲和雅，一切咸共叉手合",
    "T11n0310_105:0591c27": "掌同聲稱讚：「希有希有奇特法門。今此文殊",
    "T11n0310_105:0591c28": "師利大士所說，令我等聞。我為福會，從生",
    "T11n0310_105:0591c29": "至今再遇閻浮轉大法輪。有諸眾生具足善",
    "T11n0310_105:0592a01": "根，然後乃得聞此深法。若諸眾生聞已信行，",
    "T11n0310_105:0592a02": "當知是人已曾供養一切諸佛，亦為已得甚",
    "T11n0310_105:0592a03": "深法忍。若有眾生聞此經典，不驚不怖、不退",
    "T11n0310_105:0592a04": "不沒、深心愛樂，當知是人不經二乘善根中",
    "T11n0310_105:0592a05": "來。」",
    "T11n0310_105:0592a06": "[0592a06] 爾時文殊師利白佛言：「世尊！今此奇瑞，將無",
    "T11n0310_105:0592a07": "為是法門於未來世閻浮提中遍行流布住",
    "T11n0310_105:0592a08": "持不滅耶？」[0592a08] 佛言：「如是如是。向所現瑞，唯為",
    "T11n0310_105:0592a09": "是經於閻浮提遍行流布住持不滅故。」[0592a09] 文殊",
    "T11n0310_105:0592a10": "師利言：「世尊！唯願世尊更建誠實，令此經典",
    "T11n0310_105:0592a11": "後世流行熾然不滅。」[0592a11] 佛言：「文殊師利！若三",
    "T11n0310_105:0592a12": "解脫門能證涅槃是誠實者，於後末世五百",
    "T11n0310_105:0592a13": "歲時，此經法門弘閻浮提熾然不滅，為誠實",
    "T11n0310_105:0592a14": "語。文殊師利！若苦無常、若空無我是實言",
    "T11n0310_105:0592a15": "者，於後末世五百歲時，此經法門弘閻浮提",
    "T11n0310_105:0592a16": "熾然不滅，為誠實語。」[0592a16] 文殊師利言：「世尊！如世",
    "T11n0310_105:0592a17": "尊說，無我、無人、無眾生、無壽命、無丈夫、無",
    "T11n0310_105:0592a18": "摩奴闍、無摩那婆、無煩惱、無清淨是實言",
    "T11n0310_105:0592a19": "者，於後末世五百歲時，此經法門弘閻浮提",
    "T11n0310_105:0592a20": "熾然不滅，是誠實語。如世尊說，無生死、無涅",
    "T11n0310_105:0592a21": "槃、無貪欲、無瞋恚、無愚癡、無名無色、無因無",
    "T11n0310_105:0592a22": "果、無有無知、無身無身證、無心無心果、無念",
    "T11n0310_105:0592a23": "無念處、無發無發處、無色無受無想無行無",
    "T11n0310_105:0592a24": "識、無眼無色、無耳無聲、無鼻無香、無舌無",
    "T11n0310_105:0592a25": "味、無身無觸、無意無法、無欲界、無色界、無",
    "T11n0310_105:0592a26": "無色界、無斷無常，如是等法是實言者，於後",
    "T11n0310_105:0592a27": "末世五百歲時，此經法門弘閻浮提熾然不",
    "T11n0310_105:0592a28": "滅，是誠實語。如世尊說，無須陀洹、無須陀洹",
    "T11n0310_105:0592a29": "果、無斯陀含、無斯陀含果、無阿那含、無阿那",
    "T11n0310_105:0592b01": "含果、無阿羅漢、無阿羅漢諸法、無辟支佛、無",
    "T11n0310_105:0592b02": "辟支佛諸法、無如來、無如來諸法、無證平",
    "T11n0310_105:0592b03": "等、無力無畏、無智果、無聖證、無空無無相無",
    "T11n0310_105:0592b04": "無願、無離欲處、無得本性、無有平等、無有",
    "T11n0310_105:0592b05": "餘處、無暗無明、無縛無解、無彼岸、無此岸、",
    "T11n0310_105:0592b06": "無中間、無念無覺，如此等法是實言者，於後",
    "T11n0310_105:0592b07": "末世五百歲時，此經法門弘閻浮提遍行流",
    "T11n0310_105:0592b08": "布熾然不滅，是誠實語。如世尊說，於此法",
    "T11n0310_105:0592b09": "門無有眾生信解脫得果、相應不相應、不合",
    "T11n0310_105:0592b10": "不散，如是等法為實言者，於後末世五百歲",
    "T11n0310_105:0592b11": "時，此經法門弘閻浮提遍行流布熾然不滅，",
    "T11n0310_105:0592b12": "是真實語。如世尊說，過去諸如來應供正遍",
    "T11n0310_105:0592b13": "覺作如斯說，無有一法能令眾生於生死中",
    "T11n0310_105:0592b14": "滅除煩惱解脫涅槃，亦無眾生有法生滅，乃",
    "T11n0310_105:0592b15": "至無有過失、無出無動。如過去佛所說，如是",
    "T11n0310_105:0592b16": "未來現在所說亦然。若此等法是實言者，於",
    "T11n0310_105:0592b17": "後末世五百歲時，此經法門弘閻浮提遍行",
    "T11n0310_105:0592b18": "流布，是真實語。又如世尊說此法時，無有菩",
    "T11n0310_105:0592b19": "薩得是三昧諸陀羅尼門，亦復無彼諸佛所",
    "T11n0310_105:0592b20": "說語言句義，乃至不說一文字句，無人聽聞、",
    "T11n0310_105:0592b21": "無人得解、無人成佛，如此等法是實言者，於",
    "T11n0310_105:0592b22": "後末世五百歲時，此經法門弘閻浮提遍行",
    "T11n0310_105:0592b23": "流布熾然不滅，是真實語。如世尊說，無有戒",
    "T11n0310_105:0592b24": "身、無有三昧、無有智慧、無有解脫、無有解脫",
    "T11n0310_105:0592b25": "知見，如此等法是實言者，於後末世五百歲",
    "T11n0310_105:0592b26": "時，此經法門弘閻浮提普宣流布熾然不滅，",
    "T11n0310_105:0592b27": "是真實語。如世尊說，諸菩薩等不行布施、不",
    "T11n0310_105:0592b28": "持禁戒、不修忍辱、不發精進、不入禪定、不得",
    "T11n0310_105:0592b29": "般若、不求菩提、不轉諸地、不得佛道、不得諸",
    "T11n0310_105:0592c01": "力、不得無畏、不得諸相、不獲諸辯、不轉法",
    "T11n0310_105:0592c02": "輪、不度眾生令取正覺，如此等法是實言者，",
    "T11n0310_105:0592c03": "於後末世五百歲時，此經法門弘閻浮提普",
    "T11n0310_105:0592c04": "宣流布熾然不滅，為真實語。」文殊師利宣此",
    "T11n0310_105:0592c05": "誠實誓時，三千大千世界大地六種振動。",
    "T11n0310_105:0592c06": "[0592c06] 爾時彌勒菩薩摩訶薩白佛言：「世尊！有何因",
    "T11n0310_105:0592c07": "緣，今此世界如是大動？」[0592c07] 佛告彌勒菩薩言：「彌",
    "T11n0310_105:0592c08": "勒！汝今不應問如是事。所以者何？來世眾",
    "T11n0310_105:0592c09": "生鈍根少信聞不能解，墮於疑慢長夜不安。」",
    "T11n0310_105:0592c10": "[0592c10] 於是彌勒菩薩復白佛言：「世尊！唯願說之。世",
    "T11n0310_105:0592c11": "尊若說，能多利益一切世間天人大眾故。」[0592c11] 佛",
    "T11n0310_105:0592c12": "告彌勒：「如是經典，往昔已有七十四億百千",
    "T11n0310_105:0592c13": "那由他諸佛世尊於此方所稱揚讚說，皆因",
    "T11n0310_105:0592c14": "文殊師利及善住意天子等問答諮論也。」[0592c14] 彌",
    "T11n0310_105:0592c15": "勒菩薩復白佛言：「世尊！是文殊師利及善住",
    "T11n0310_105:0592c16": "意天子，聞此法門其久近耶？」[0592c16] 佛告彌勒：「乃往",
    "T11n0310_105:0592c17": "過七阿僧祇劫，有佛世尊號普花最上師子",
    "T11n0310_105:0592c18": "遊步勝功德聚如來、應供、正遍覺所，是善男",
    "T11n0310_105:0592c19": "子等從彼佛所初聞此經也。」[0592c19] 說是經時，眾中",
    "T11n0310_105:0592c20": "有若干恒河沙眾生皆發阿耨多羅三藐三",
    "T11n0310_105:0592c21": "菩提心，復倍前數眾生得住不退轉忍，復倍",
    "T11n0310_105:0592c22": "前數眾生遠塵離垢得法眼淨。",
    "T11n0310_105:0592c23": "[0592c23] 爾時世尊說此經已，於是文殊師利與善住",
    "T11n0310_105:0592c24": "意天子，及彼十方諸菩薩眾，及彼一切諸天",
    "T11n0310_105:0592c25": "子眾，及尊者舍利弗、尊者摩訶迦葉，諸比丘",
    "T11n0310_105:0592c26": "眾乃至所有天、人、阿修羅、諸龍、鬼神一切眾",
    "T11n0310_105:0592c27": "等，聞佛所說，皆大歡喜，信受奉行。"
}