{
    "T29n1562_015:0416b02": "阿毘達磨順正理論卷第十五",
    "T29n1562_015:0416b04": "尊者眾賢造",
    "T29n1562_015:0416b05": "三藏法師玄奘奉 詔譯",
    "T29n1562_015:0416b06": "辯差別品第二之七",
    "T29n1562_015:0416b07": "[0416b07] 如是已辯不相應行前言生相生所生時。非",
    "T29n1562_015:0416b08": "離所餘因緣和合。此中何法。說為因緣。且因",
    "T29n1562_015:0416b09": "六種何等為六。頌曰。",
    "T29n1562_015:0416b10": " 能作及俱有  同類與相應",
    "T29n1562_015:0416b11": " 遍行并異熟  許因唯六種",
    "T29n1562_015:0416b12": "[0416b12] 論曰。本論許因唯有六種。不增不減。一能",
    "T29n1562_015:0416b13": "作因。二俱有因。三同類因。四相應因。五遍行",
    "T29n1562_015:0416b14": "因。六異熟因。能作因體。通一切法。是故先",
    "T29n1562_015:0416b15": "說。俱有因體。遍諸有為。故居第二。餘同類",
    "T29n1562_015:0416b16": "等。於有為中。如其所應。各攝少分。隨言穩",
    "T29n1562_015:0416b17": "便。次第而說。法生所賴。故說為因。如是六",
    "T29n1562_015:0416b18": "因。非佛所說。如何本論自立此名。定無大師",
    "T29n1562_015:0416b19": "所不說義。阿毘達磨。輒有所說。經中現無。由",
    "T29n1562_015:0416b20": "隱沒故。自相可得。決定應有。又諸經中。所化",
    "T29n1562_015:0416b21": "力故。世尊方便作異門說。對法諸師。由見少",
    "T29n1562_015:0416b22": "相。知其定有。分明結集。故有說言。此六因",
    "T29n1562_015:0416b23": "義。說在增一增六經中。時經久遠。其文隱沒。",
    "T29n1562_015:0416b24": "尊者迦多衍尼子等。於諸法相。無間思求。",
    "T29n1562_015:0416b25": "冥感天仙現來授與。如天授與筏第遮經其",
    "T29n1562_015:0416b26": "理必然。如四緣義。雖具列在此部經中而餘",
    "T29n1562_015:0416b27": "部中。有不誦者。由時淹久。多隱沒故。既見餘",
    "T29n1562_015:0416b28": "經。有少隱沒。故知此處。亦非具在。又見經中",
    "T29n1562_015:0416b29": "處處散說。故六因義。定應實有。謂如經說。眼",
    "T29n1562_015:0416c01": "及色為緣生於眼識。又如經說。二因二緣。能",
    "T29n1562_015:0416c02": "生正見諸如是等。即能作因。諸法於他。有能",
    "T29n1562_015:0416c03": "作義由生無障。故立此因。如契經說。有三道",
    "T29n1562_015:0416c04": "支。正見隨轉。又如經說。三和合觸。俱起受想",
    "T29n1562_015:0416c05": "思。諸如是等。即俱有因。諸行俱時。同作一",
    "T29n1562_015:0416c06": "事。由互隨轉。故立此因。如說如是補特伽羅。",
    "T29n1562_015:0416c07": "成就善法及不善法。應知如是補特伽羅。善",
    "T29n1562_015:0416c08": "法隱沒惡法出現。有隨俱行。善根未斷以未",
    "T29n1562_015:0416c09": "斷故。從此善根。猶有可起餘善根義。又說苾",
    "T29n1562_015:0416c10": "芻。若於彼彼多隨尋伺。即於彼彼心多趣入。",
    "T29n1562_015:0416c11": "無明為因起諸染著。明為因故離諸染著。諸",
    "T29n1562_015:0416c12": "如是等。即同類因。過去現在。同類諸法由牽",
    "T29n1562_015:0416c13": "自果故立此因。如契經說。見為根信證智相",
    "T29n1562_015:0416c14": "應。又如經言。若有了別。即有了知。在定了",
    "T29n1562_015:0416c15": "知。乃為如實非不在定。諸如是等。即相應因。",
    "T29n1562_015:0416c16": "心心所相應。同作一事。由共取一境故立此",
    "T29n1562_015:0416c17": "因。如契經言諸邪見者。所有身業語業意業。",
    "T29n1562_015:0416c18": "諸有願求。皆如所見所有諸行皆是彼類。如",
    "T29n1562_015:0416c19": "是諸法。皆悉能招非欣愛樂不可意果。又經",
    "T29n1562_015:0416c20": "說。一切見趣生時。皆以有身見為其根本。若",
    "T29n1562_015:0416c21": "此見生不忍一切。此見能生貪欲瞋恚。諸如",
    "T29n1562_015:0416c22": "是等。即遍行因。過去現在。見苦集所斷疑見",
    "T29n1562_015:0416c23": "無明。及相應俱有。於同異類諸染污法由能",
    "T29n1562_015:0416c24": "引起故立此因。一部為因生五部果。故同類",
    "T29n1562_015:0416c25": "外立遍行因如契經言。若所作業。是善有漏。",
    "T29n1562_015:0416c26": "是修所成。於彼處生。受諸異熟。又如經言。諸",
    "T29n1562_015:0416c27": "故思業作及增長。定招異熟諸如是等。即異",
    "T29n1562_015:0416c28": "熟因。一切不善善有漏法由招異類故立此",
    "T29n1562_015:0416c29": "因。如是六因。佛處處說。諸憎背者。迷故不",
    "T29n1562_015:0417a01": "見。又薄伽梵處處經中。說有俱生前生因義。",
    "T29n1562_015:0417a02": "依此有彼有。此生故彼生。如次應知。前二因",
    "T29n1562_015:0417a03": "義。又薄伽梵於契經中。分明顯說二種因義。",
    "T29n1562_015:0417a04": "謂契經言。諸有不敏處無明者。由無明故。亦",
    "T29n1562_015:0417a05": "造福行。此經即顯有前生因。又契經說眼色",
    "T29n1562_015:0417a06": "為緣。廣說乃至。意法為緣生癡所生染濁作",
    "T29n1562_015:0417a07": "意。此中愚者癡即無明。希求即愛愛表即業。",
    "T29n1562_015:0417a08": "此經即顯有俱生因。一心中說有展轉為因",
    "T29n1562_015:0417a09": "故。至義次第當復決擇。已略舉因。今當廣辯。",
    "T29n1562_015:0417a10": "且初能作因相云何。頌曰。",
    "T29n1562_015:0417a11": " 除自餘能作",
    "T29n1562_015:0417a12": "[0417a12] 論曰。此能作因。略有二種。一有生力。二唯",
    "T29n1562_015:0417a13": "無障。諸法生時。唯除自體。以一切法。為能",
    "T29n1562_015:0417a14": "作因。由彼生時皆不為障。於中少分有能生",
    "T29n1562_015:0417a15": "力。且如有一眼識生時。以所依眼為依止因。",
    "T29n1562_015:0417a16": "以所緣色。為建立因。以眼識等。如種子法。為",
    "T29n1562_015:0417a17": "不斷因。以相應法。為攝受因。以俱有法為助",
    "T29n1562_015:0417a18": "伴因。以耳根等為依住因。此等總說為能作",
    "T29n1562_015:0417a19": "因。於中一分。名有力因。以有能生勝功能故。",
    "T29n1562_015:0417a20": "所餘諸分。名無力因。以但不為障礙住故。雖",
    "T29n1562_015:0417a21": "餘因性亦能作因。然能作因。更無別稱。如色",
    "T29n1562_015:0417a22": "處等。總即別名。何故自體。非自能作因。以能",
    "T29n1562_015:0417a23": "作因於自體無故。謂無障義。是能作因。自於",
    "T29n1562_015:0417a24": "自體。恒為障礙。又一切法。不待自體。應有恒",
    "T29n1562_015:0417a25": "成。損減等故。有餘師說。若有自體因自體",
    "T29n1562_015:0417a26": "者。即應無明還緣無明。乃至老死還緣老死。",
    "T29n1562_015:0417a27": "一剎那頃。此即此因。是則乖違緣起法性。有",
    "T29n1562_015:0417a28": "餘師說。自於自體。不見有用。故非因緣。猶如",
    "T29n1562_015:0417a29": "指端刀刃眼等。若除自體。餘一切法。與此",
    "T29n1562_015:0417b01": "一法為能作因。則無間業。亦與聖道為能作",
    "T29n1562_015:0417b02": "因。如何應理。又唯生時。由無障住。可能為",
    "T29n1562_015:0417b03": "因。應非餘位。非彼與此有時為因。有時非因。",
    "T29n1562_015:0417b04": "可應正理。聖道生位。彼定為因。故於餘時。非",
    "T29n1562_015:0417b05": "無因義。若於此生彼能為障。而不為障。可立",
    "T29n1562_015:0417b06": "為因。然於此生。無障用者。設不為障。何得為",
    "T29n1562_015:0417b07": "因。由一切法展轉相望。皆有障力。故得為因。",
    "T29n1562_015:0417b08": "謂於是處。有此一法。是處無容更有第二。設",
    "T29n1562_015:0417b09": "復此法於餘處有。彼亦無容更有餘法。如是",
    "T29n1562_015:0417b10": "諸法。豈不相望皆能為障。而不為障。故皆可",
    "T29n1562_015:0417b11": "立為能作因。無色亦有時依等定。故彼相望。",
    "T29n1562_015:0417b12": "亦有障力。又諸法內。一法生時。如與欲法餘",
    "T29n1562_015:0417b13": "皆無障。謂二緣故。法不得生。一順因無。二違",
    "T29n1562_015:0417b14": "緣有。諸法生位。必待勝力。各別因緣。及待所",
    "T29n1562_015:0417b15": "餘無障而住。增上緣法。由能生因。有能障因",
    "T29n1562_015:0417b16": "無諸法乃生。故唯由無障礙。說一切法。名",
    "T29n1562_015:0417b17": "為能作因。非有障力。而不為障。與無障力不",
    "T29n1562_015:0417b18": "為障者。於無障時。少有差別。俱有無障力同",
    "T29n1562_015:0417b19": "無勝用故。由斯已遣諸有難言。若一切法。無",
    "T29n1562_015:0417b20": "障住故。皆能作因。何緣諸法。非皆頓起。一殺",
    "T29n1562_015:0417b21": "生時。何緣一切非如殺者皆成殺業。但由無",
    "T29n1562_015:0417b22": "障。說彼為因。無勝用故。灰刺等觸。為樂受",
    "T29n1562_015:0417b23": "因。如何應理。非灰等觸為樂受因。是因因故。",
    "T29n1562_015:0417b24": "謂同類故。苦受得與樂受為因。因灰等觸生",
    "T29n1562_015:0417b25": "於苦受。故為因因。如是見等。展轉相望。有少",
    "T29n1562_015:0417b26": "功能。皆應顯說。由前略指觸受方隅。餘例可",
    "T29n1562_015:0417b27": "悉。無煩廣辯。故能作因。望所生果。非唯無",
    "T29n1562_015:0417b28": "障。亦有生力。然闕親因及因等起。故一切法。",
    "T29n1562_015:0417b29": "不可頓生。非如殺者皆成殺業。過去諸法。與",
    "T29n1562_015:0417c01": "餘二世為能作因。彼二世法。還與過去為增上",
    "T29n1562_015:0417c02": "果。未來諸法。與餘二世。由無障故為能作因。",
    "T29n1562_015:0417c03": "彼二世法。非俱後故。不與未來為增上果。果",
    "T29n1562_015:0417c04": "必由因取故。唯有二因。唯據無障。故許通三。",
    "T29n1562_015:0417c05": "現在諸法。與餘二世。為能作因。彼二世中。唯",
    "T29n1562_015:0417c06": "未來法。為現在果。有為有為是因是果。有為",
    "T29n1562_015:0417c07": "無為。非因非果。無為無為非因非果。無為有",
    "T29n1562_015:0417c08": "為。是因非果。由此義故。說如是言。能作因多",
    "T29n1562_015:0417c09": "非增上果。以一切法皆能作因。唯諸有為。是",
    "T29n1562_015:0417c10": "增上果。如是已辯能作因相。第二俱有因相",
    "T29n1562_015:0417c11": "云何。頌曰。",
    "T29n1562_015:0417c12": " 俱有互為果  如大相所相",
    "T29n1562_015:0417c13": " 心於心隨轉",
    "T29n1562_015:0417c14": "[0417c14] 論曰。若法更互為士用果。彼法更互為俱有",
    "T29n1562_015:0417c15": "因。展轉助力。而得生故。其相云何。如四大",
    "T29n1562_015:0417c16": "種。更互相望。為俱有因。雖有體增體不增",
    "T29n1562_015:0417c17": "者。而皆三一。更互為因。自體不應待自體故。",
    "T29n1562_015:0417c18": "亦不應待同類體故。一一大種。唯待餘三。要",
    "T29n1562_015:0417c19": "四大種。異類和集。方有功能。生造色故。如是",
    "T29n1562_015:0417c20": "有為相與所相。心與心隨轉。亦更互為因。是",
    "T29n1562_015:0417c21": "則俱有因。由互為果。遍攝有為法。如其所應。",
    "T29n1562_015:0417c22": "此中所說。因相太少。謂諸心隨轉。及諸能相。",
    "T29n1562_015:0417c23": "各應說互為俱有因。故又不應說唯互為果",
    "T29n1562_015:0417c24": "為俱有因。法與隨相。非互為果。然為因故。此",
    "T29n1562_015:0417c25": "為因相。彼應更辯。由此義故。應辯相言。有為",
    "T29n1562_015:0417c26": "法一果可為俱有因。本論說故。此無過失。然",
    "T29n1562_015:0417c27": "本論中。曾不見說心隨轉色與心為因。應辯",
    "T29n1562_015:0417c28": "此中造論者意。或有師言。是有餘說。彼顯論",
    "T29n1562_015:0417c29": "過。非謂辯成。言義闕減。名論過故。復有師",
    "T29n1562_015:0418a01": "言。此中論者。非為具辯俱有因相。但為遮遣",
    "T29n1562_015:0418a02": "餘宗所執。謂為遮遣執唯有心。故說離心有",
    "T29n1562_015:0418a03": "諸心所。又為遮遣執業唯思無無表業。是故",
    "T29n1562_015:0418a04": "復說有心隨轉身業語業。復為遮遣執生等",
    "T29n1562_015:0418a05": "相非實有物。是故復說。有心隨轉不相應行。",
    "T29n1562_015:0418a06": "豈不具辯俱有因相。轉更顯成。別有心所身",
    "T29n1562_015:0418a07": "語無表及生等相。又於餘處。曾未具辯俱有",
    "T29n1562_015:0418a08": "因相。今不具說。便成闕減。故彼應思。我於此",
    "T29n1562_015:0418a09": "中。見如是意。若法與心。決定俱起。遍一切",
    "T29n1562_015:0418a10": "心。依心而轉。即說彼法。與所依心。展轉相",
    "T29n1562_015:0418a11": "望。為俱有因。諸心所法。非定俱起。或少或",
    "T29n1562_015:0418a12": "多。現可得故。身業語業。非遍諸心。不定心",
    "T29n1562_015:0418a13": "俱全無有故。生等諸相。皆依心轉。非互相",
    "T29n1562_015:0418a14": "依。生等皆以法為上首。互相資故。由斯不說",
    "T29n1562_015:0418a15": "彼互為因。又於此中。為欲顯示但說異類為",
    "T29n1562_015:0418a16": "俱有因。同類互為因。不說而成義。又為顯",
    "T29n1562_015:0418a17": "示有身語業唯依於心不依於表。故不說彼",
    "T29n1562_015:0418a18": "與心為因。又彼大德意趣難了。諸有智者。",
    "T29n1562_015:0418a19": "尚未善知。故於此中。有作是計。唯心能",
    "T29n1562_015:0418a20": "與心隨轉色。為俱有因。非色與心。從心生",
    "T29n1562_015:0418a21": "故。依心起故。如王與臣。勝不因劣。此計非",
    "T29n1562_015:0418a22": "理。如臣與王防衛任持互有力故。心隨轉法。",
    "T29n1562_015:0418a23": "其體云何。頌曰。",
    "T29n1562_015:0418a24": " 心所二律義  彼及心諸相",
    "T29n1562_015:0418a25": " 是心隨轉法",
    "T29n1562_015:0418a26": "[0418a26] 論曰。一切所有心相應法。靜慮無漏。二種律",
    "T29n1562_015:0418a27": "儀。彼法及心之生等相。如是皆謂心隨轉法。",
    "T29n1562_015:0418a28": "何因不說彼之隨相。不說所因。後自當辯。何",
    "T29n1562_015:0418a29": "緣此法名心隨轉。頌曰。",
    "T29n1562_015:0418b01": " 由時果善等",
    "T29n1562_015:0418b02": "[0418b02] 論曰。略說由時果等善等。十種緣故名心隨",
    "T29n1562_015:0418b03": "轉。且由時者。謂此與心一生住滅。及墮一世。",
    "T29n1562_015:0418b04": "由果等者。謂此與心。一果等流。及一異熟。由",
    "T29n1562_015:0418b05": "善等者。謂此與心。同善不善無記性故。豈不",
    "T29n1562_015:0418b06": "但言一生住滅。即知亦是墮一世中。雖亦即",
    "T29n1562_015:0418b07": "知墮於一世。而猶未了。此法與心。過去未來。",
    "T29n1562_015:0418b08": "亦不相離。或為顯示諸不生法。故復說言及",
    "T29n1562_015:0418b09": "墮一世。若爾但應言墮一世。不爾應不令知",
    "T29n1562_015:0418b10": "定墮一世。豈不等流異熟亦是一果攝。如何",
    "T29n1562_015:0418b11": "一果外。說等流異熟耶。實爾此中言一果者。",
    "T29n1562_015:0418b12": "但攝士用及離繫果。豈不此言通故亦攝等",
    "T29n1562_015:0418b13": "流異熟。雖言亦攝。非此所明。然士用果。總有",
    "T29n1562_015:0418b14": "四種。俱生無間。隔越不生。此顯與因非俱有",
    "T29n1562_015:0418b15": "果。為遮唯執與因俱生。和合聚中有士用果。",
    "T29n1562_015:0418b16": "此和合聚。互為果故。自非自體士用果故。即",
    "T29n1562_015:0418b17": "顯非彼俱起和合。士用果中。有一果義。是故",
    "T29n1562_015:0418b18": "別舉等流異熟。應知此中時一果一。顯俱顯",
    "T29n1562_015:0418b19": "共。其義有殊。此中心王極少。猶與五十八法",
    "T29n1562_015:0418b20": "為俱有因。謂十大地法。彼四十本相。心八本",
    "T29n1562_015:0418b21": "隨相。名五十八法。五十八中。除心四隨相。餘",
    "T29n1562_015:0418b22": "五十四。為心俱有因。何緣心隨相。非心俱有",
    "T29n1562_015:0418b23": "因。不由彼力心得生故。心非與彼互為果故。",
    "T29n1562_015:0418b24": "彼於一法。有功能故。又與心王非一果故。聚",
    "T29n1562_015:0418b25": "中多分非彼果故。即由如是所說多因。隨相",
    "T29n1562_015:0418b26": "不名心隨轉法。若爾云何心能與彼為俱有",
    "T29n1562_015:0418b27": "因。由隨心王生等諸位。彼得轉故。豈不應",
    "T29n1562_015:0418b28": "知大種生等。心亦用彼為俱有因。謂如造色",
    "T29n1562_015:0418b29": "非生等果。生等非不與諸大種為俱有因。此",
    "T29n1562_015:0418c01": "亦應爾。如是所例。其理不齊。展轉果一果多。",
    "T29n1562_015:0418c02": "非彼果故。非諸造色是諸大種展轉果中一",
    "T29n1562_015:0418c03": "果所攝。何容造色非諸大種生等果故。例此",
    "T29n1562_015:0418c04": "為失。又如前說。前說者何。不由彼力。心得生",
    "T29n1562_015:0418c05": "故。然諸大種。與生等相。展轉力生。故無此",
    "T29n1562_015:0418c06": "失。有餘師說。五十八中。能為心因。唯十四",
    "T29n1562_015:0418c07": "法。謂十大地法。并心四本相。非諸心所生等",
    "T29n1562_015:0418c08": "相力能為心因。如心隨相。若爾便違品類足",
    "T29n1562_015:0418c09": "論。如彼論言。或有苦諦。以有身見為因。非與",
    "T29n1562_015:0418c10": "有身見為因。除未來有身見及彼相應法生",
    "T29n1562_015:0418c11": "老住無常。諸餘染污苦諦。或有苦諦。以有身",
    "T29n1562_015:0418c12": "見為因。亦與有身見為因。即所除法。彼作是",
    "T29n1562_015:0418c13": "言。我等不誦及彼相應法。應隨義理簡擇論",
    "T29n1562_015:0418c14": "文方可誦持故。異此便壞俱有因相。或應許",
    "T29n1562_015:0418c15": "隨相亦心俱有因。復有說言。一切同聚。皆互",
    "T29n1562_015:0418c16": "相望。為俱有因。於同聚中。隨闕一種。所餘諸",
    "T29n1562_015:0418c17": "法。皆不生故。此諸說中初說為善。又此俱起",
    "T29n1562_015:0418c18": "和合聚中。有是能轉而非隨轉。謂即心王。有",
    "T29n1562_015:0418c19": "唯隨轉。謂色及心不相應行。有是能轉亦是",
    "T29n1562_015:0418c20": "隨轉。謂心所法。隨心轉故。能轉心不相應行",
    "T29n1562_015:0418c21": "故。有二俱非。謂除前相。云何俱起諸法聚中。",
    "T29n1562_015:0418c22": "有因果義。何故知無俱起諸法。於將生位。既",
    "T29n1562_015:0418c23": "非已生。並應未有。如何可說能生所生。又說。",
    "T29n1562_015:0418c24": "有因則有果故。若未來世諸法能生。應有諸",
    "T29n1562_015:0418c25": "法恒時生過。又俱生法。此果此因。無定因證。",
    "T29n1562_015:0418c26": "如牛兩角。又諸世間。種等芽等。極成因果",
    "T29n1562_015:0418c27": "相生事中。未見如斯同時因果。故今應說。云",
    "T29n1562_015:0418c28": "何俱起諸法聚中。有因果義。今當且為辯因",
    "T29n1562_015:0418c29": "果相。即令知有俱生因果。謂前略舉諸因相",
    "T29n1562_015:0419a01": "中。引薄伽梵處處經說。依此有彼有。此生故",
    "T29n1562_015:0419a02": "彼生。與此相反非有非生。如是名為因果總",
    "T29n1562_015:0419a03": "相。此中初顯俱生因義。後文復顯前生因義。",
    "T29n1562_015:0419a04": "若爾決定無俱生因。以薄伽梵說依此有彼",
    "T29n1562_015:0419a05": "有未來無故。何得為因。此責不然。無有多種",
    "T29n1562_015:0419a06": "故。未來非無故。後當廣辯。又此契經。證未來",
    "T29n1562_015:0419a07": "有。或復彼應說不違理經義。此中上座。釋經",
    "T29n1562_015:0419a08": "義言。依此有彼有者。此說有因相續為先。然",
    "T29n1562_015:0419a09": "後有果相續而住。誰生為先。誰生已住。為答",
    "T29n1562_015:0419a10": "此復說此生故彼生。此顯因生為先故後果",
    "T29n1562_015:0419a11": "生而相續住。如是上座。但率己情。妄解佛經。",
    "T29n1562_015:0419a12": "以扶己義。如是解釋佛所說經。無有定因堪",
    "T29n1562_015:0419a13": "為證故。謂何定因為證依此有彼有言。但據",
    "T29n1562_015:0419a14": "因果相續而說。不據一一因果剎那。依有一",
    "T29n1562_015:0419a15": "念因即有一念果。此順正理。非因相續後方",
    "T29n1562_015:0419a16": "有果相續。違正理故。又彼所說。無別勝理。非",
    "T29n1562_015:0419a17": "覺為先而作是釋。不能開顯經之妙義。若謂",
    "T29n1562_015:0419a18": "剎那因果難覺故據相續因果說者。此亦不",
    "T29n1562_015:0419a19": "然。無容有故。謂無容有不隔果剎那因相續",
    "T29n1562_015:0419a20": "而起。亦無容有不隔因剎那果相續起故。若",
    "T29n1562_015:0419a21": "如彼釋。應顯世尊說非如理。或應不據相",
    "T29n1562_015:0419a22": "續因果而說此經。彼如是釋。令緣起義難可",
    "T29n1562_015:0419a23": "了知。是故彼應於此經義更作餘釋。又彼何",
    "T29n1562_015:0419a24": "理定判。前經依相續說。後經不爾。後經亦應",
    "T29n1562_015:0419a25": "得作是釋。此生故彼生者。此說有因相續為",
    "T29n1562_015:0419a26": "先然後有果相續而住。非彼宗有與生義別。",
    "T29n1562_015:0419a27": "如非將生時與將起時異。又所疑問。誰生為",
    "T29n1562_015:0419a28": "先誰住已住。亦不應理。前後二門。不相待",
    "T29n1562_015:0419a29": "故。二門所待。義各異故。非前所說依此有彼。",
    "T29n1562_015:0419b01": "有復待後說此生故彼生。謂前已說。依此有",
    "T29n1562_015:0419b02": "彼有。不待疑問誰生故彼生。并待後釋因生",
    "T29n1562_015:0419b03": "故果生。前義方了。如後所說。此生故彼生。",
    "T29n1562_015:0419b04": "要待疑問。誰生故彼生。復待別釋因生故果",
    "T29n1562_015:0419b05": "生義即明了。如是前說依此有彼有。亦待疑",
    "T29n1562_015:0419b06": "問。依誰有彼有。復待別釋。依因有果有義即",
    "T29n1562_015:0419b07": "明了。是故前後所待各別。故我所說。初經為",
    "T29n1562_015:0419b08": "顯俱生因義。後經復顯前生因義。其理極成。",
    "T29n1562_015:0419b09": "彼復異門。釋此經義。前經為顯諸行有因。後",
    "T29n1562_015:0419b10": "經為遮計常因執。此亦非理。但說後經。如是",
    "T29n1562_015:0419b11": "二門。皆成就故。謂經但說此生故彼生。二事",
    "T29n1562_015:0419b12": "俱辯。由說因果相繼而生。顯行有因遮無因",
    "T29n1562_015:0419b13": "論。由生言故。顯無常因。亦即能遮說常因論。",
    "T29n1562_015:0419b14": "諸常住法。必無生故。既由後說。二事俱成。則",
    "T29n1562_015:0419b15": "說前經。便為無用。非薄伽梵說無用經。故知",
    "T29n1562_015:0419b16": "二經。非如彼釋。設許如是解釋前經。亦不乖",
    "T29n1562_015:0419b17": "違俱生因義。謂即依此俱生因有。而能令彼",
    "T29n1562_015:0419b18": "俱生果有。豈不由此顯行有因。亦即能遮執",
    "T29n1562_015:0419b19": "無因論。如後所說。此生故彼生。由此能顯因",
    "T29n1562_015:0419b20": "是無常。亦即能遮說常因論。而不違害說前",
    "T29n1562_015:0419b21": "生因。如是前說依此有彼有。由此能顯諸行",
    "T29n1562_015:0419b22": "有因。亦即能遮說無因論。而不違害說俱生",
    "T29n1562_015:0419b23": "因。又前生因正居有位。未來無故。都無所生。",
    "T29n1562_015:0419b24": "彼宗自說未來無故。既無所生。如何善逝。分",
    "T29n1562_015:0419b25": "明顯說。此有彼有。如此有言。是差別說。所說",
    "T29n1562_015:0419b26": "有義。現有極成。故彼有言。亦差別說。所說有",
    "T29n1562_015:0419b27": "義。亦應現有。此彼異因。不可得故。如是同",
    "T29n1562_015:0419b28": "喻。彼此極成。如言彼色居正滅位。又曾無處",
    "T29n1562_015:0419b29": "於極成無作差別說。言彼是有。如何可於未",
    "T29n1562_015:0419c01": "來無法作差別說言彼是有。於差別說。而說",
    "T29n1562_015:0419c02": "為無。如是所言。違害正理。又未來法。許有因",
    "T29n1562_015:0419c03": "故。雖無作用。而體應有。若彼不許未來有因。",
    "T29n1562_015:0419c04": "應許畢竟無同兔角。既許有因。亦必應許未",
    "T29n1562_015:0419c05": "來體有異畢竟無。諸所言無。義有多種。未生",
    "T29n1562_015:0419c06": "已滅畢竟互無。初二言無。但無作用。故未來",
    "T29n1562_015:0419c07": "世。非體全無。得有能生及所生義。於正生位。",
    "T29n1562_015:0419c08": "作用雖無。而有功能生所生法。又我不許諸",
    "T29n1562_015:0419c09": "未生因及已生因是真作者。諸法無有真作",
    "T29n1562_015:0419c10": "用故。真作用者。謂諸因緣。於所生果。常能造",
    "T29n1562_015:0419c11": "作。此真作用。非佛所許。然諸法生。互相繫",
    "T29n1562_015:0419c12": "屬。隨有所闕。餘則不生。非此不生。彼有生",
    "T29n1562_015:0419c13": "義。依如是量。說此為因。此因功能。非恒時",
    "T29n1562_015:0419c14": "有。故無諸法恒時生過。又我不許唯俱生因",
    "T29n1562_015:0419c15": "不假餘因能生諸法。故無諸法恒時生過。又",
    "T29n1562_015:0419c16": "唯說有前生因者。於如是過。豈獨言無。彼前",
    "T29n1562_015:0419c17": "生因。恒時有故。應一切法一切時生。隨有許",
    "T29n1562_015:0419c18": "因能生諸法。皆可施設如是過難。然妄執有",
    "T29n1562_015:0419c19": "隨界論者。彼執恒現有無量法生因。豈不汝",
    "T29n1562_015:0419c20": "宗獨為諸法於一切時頓生過害。若汝雖執唯",
    "T29n1562_015:0419c21": "前生因而待餘緣方能生果。何故不許此俱",
    "T29n1562_015:0419c22": "生因亦待餘緣方能生法。如汝所執。唯前生",
    "T29n1562_015:0419c23": "因能生諸法。然不恒生未來亦爾。不應為難",
    "T29n1562_015:0419c24": "言俱生法此果此因無定。因證如兩角等。皆",
    "T29n1562_015:0419c25": "非應理。現見兩角。隨一壞時。餘不壞故。若隨",
    "T29n1562_015:0419c26": "一壞。餘亦壞者。可比相生如心心所。又我不",
    "T29n1562_015:0419c27": "許一切俱生皆有展轉為因果義。許有者何。",
    "T29n1562_015:0419c28": "謂共一果或展轉果。方有此義。或由此力。彼",
    "T29n1562_015:0419c29": "法得生。如是俱生。有因果義。非牛兩角有上",
    "T29n1562_015:0420a01": "所說。故不可引為同法喻。又對法者。非許俱",
    "T29n1562_015:0420a02": "生互為果法。有決定量。謂此唯因。此唯是果。",
    "T29n1562_015:0420a03": "但許如是和合聚中一切相望皆因皆果。故",
    "T29n1562_015:0420a04": "不應責因果定因。又如唯說前生因者。許有",
    "T29n1562_015:0420a05": "少分前生非因。非諸前生皆無因義。如是說",
    "T29n1562_015:0420a06": "有俱生因者。亦許少分俱生非因。非諸俱生",
    "T29n1562_015:0420a07": "皆無因義。又有別喻證俱生因。故彼立因。有",
    "T29n1562_015:0420a08": "不定過。謂世現見。燈之與明。俱時而生。有因",
    "T29n1562_015:0420a09": "果故。復何因證。燈是明因。謂明隨燈。或增",
    "T29n1562_015:0420a10": "或減。或住或行。有差別故。又欣明者。便取燈",
    "T29n1562_015:0420a11": "故。又厭明者。便害燈故。我亦許明因燈而起。",
    "T29n1562_015:0420a12": "然不許彼因俱起燈。所以者何。燈明俱起。不",
    "T29n1562_015:0420a13": "可待燈明方生故。非俱生法相待應理。如非",
    "T29n1562_015:0420a14": "自體待自體生。但由前生燈為緣故。無間後",
    "T29n1562_015:0420a15": "念明乃得生是故不應引之為喻。此亦非理。",
    "T29n1562_015:0420a16": "燈初起時。有燈無明不可得故。謂曾未見有",
    "T29n1562_015:0420a17": "時有燈而無有明。故為非理。若謂時促不可",
    "T29n1562_015:0420a18": "得者。此亦不然。非極成故。若有少分無明之",
    "T29n1562_015:0420a19": "燈。世極成立。或有責彼不得之因。容可答言。",
    "T29n1562_015:0420a20": "由時促故。此不可得。然無少分無明之燈。",
    "T29n1562_015:0420a21": "世極成立。故不應說由時促故。為不得因。",
    "T29n1562_015:0420a22": "若許燈明恒俱起者。彼不應說燈是明因。由",
    "T29n1562_015:0420a23": "燈與明一因生故。謂油炷等。與燈為因。即此",
    "T29n1562_015:0420a24": "亦應為明因故。如是二種。既一因生。如燈不",
    "T29n1562_015:0420a25": "因明故得起。明亦應爾。非因燈生。復有喻故。",
    "T29n1562_015:0420a26": "不相因起。如苣&#x8542;中皮人與膩三事和合。一",
    "T29n1562_015:0420a27": "因生故。非展轉因。世極成立。燈明亦爾。一因",
    "T29n1562_015:0420a28": "生故。明必不應用俱起燈為因。燈明不應同",
    "T29n1562_015:0420a29": "一因起。如皮人膩在苣&#x8542;中。不見苣&#x8542;皮人",
    "T29n1562_015:0420b01": "膩合同一因生得為因果。燈明二種。現見在",
    "T29n1562_015:0420b02": "前相隨等因。證有因果。故不可說同一因生。",
    "T29n1562_015:0420b03": "又一為先俱生諸法因有差別。是極成故。謂",
    "T29n1562_015:0420b04": "共現見。一種為先所起牙中。俱生諸法。色香",
    "T29n1562_015:0420b05": "味觸。因各別故。既一芽中。色香味觸。俱時",
    "T29n1562_015:0420b06": "而起。因各有殊。故知燈明。俱時而起。亦應如",
    "T29n1562_015:0420b07": "彼非一因生。若燈與明一因生者。或有以物",
    "T29n1562_015:0420b08": "揜蔽燈時。明應如燈非不相續。燈如明故。",
    "T29n1562_015:0420b09": "應亦不生。非苣&#x8542;中皮人膩合一因起位。見",
    "T29n1562_015:0420b10": "有隨一緣礙不生餘尚得起。燈明不爾。故因",
    "T29n1562_015:0420b11": "不同。若謂燈明體無別者。亦不違害我俱生",
    "T29n1562_015:0420b12": "因。又焰與明。非同法故。其體各異。由前所",
    "T29n1562_015:0420b13": "說。相隨等因。得為因果。故燈明喻。其義極",
    "T29n1562_015:0420b14": "成。又見厭背受想二法入滅定者。思等心所。",
    "T29n1562_015:0420b15": "亦如受想。皆不得生說此定中意行滅故。由",
    "T29n1562_015:0420b16": "此准度驗思等生繫屬受想。故知諸法前生",
    "T29n1562_015:0420b17": "因外。有俱生因。然上座言。思等心所。於滅定",
    "T29n1562_015:0420b18": "中。不得生者。由與受想生因同故。非由展轉",
    "T29n1562_015:0420b19": "為因生故。何謂為彼所同之因。若謂是觸此",
    "T29n1562_015:0420b20": "位應有。彼許滅定中有心現行故。若是所依",
    "T29n1562_015:0420b21": "此位亦有一切心所法。皆依識生故。同因既",
    "T29n1562_015:0420b22": "有。彼何不生。又應退失前後生論。許觸與識",
    "T29n1562_015:0420b23": "為彼因故。由此不應說與受想生因同故思",
    "T29n1562_015:0420b24": "等不生。又見因雖同而不俱生故。知必俱生",
    "T29n1562_015:0420b25": "者。定展轉為因。謂由眼色前生識故。無量眼",
    "T29n1562_015:0420b26": "識。皆可得生。此生因雖同。而不俱起者。由",
    "T29n1562_015:0420b27": "不展轉為因生故。唯因前識後識得生。非因",
    "T29n1562_015:0420b28": "後識前識生故。由此驗知。生因雖共。不相",
    "T29n1562_015:0420b29": "因者。未必俱生。若必俱生。定相因起。俱生因",
    "T29n1562_015:0420c01": "義。由此極成。又前已說。芽中色等。俱時而",
    "T29n1562_015:0420c02": "起。因各有殊故知生因雖不同者。亦有展轉",
    "T29n1562_015:0420c03": "俱時起義。是故俱起及不俱起。非定由因同",
    "T29n1562_015:0420c04": "與不同。又說心心所同一因生。亦說俱生時",
    "T29n1562_015:0420c05": "有因果故。謂說心所及與眼識。同用眼色為",
    "T29n1562_015:0420c06": "因而生。故契經說。眼色二為緣。生諸心所。又",
    "T29n1562_015:0420c07": "契經說眼及色為緣。生於眼識。如是二經。",
    "T29n1562_015:0420c08": "說心心所同一因生。復說同時諸心所法。依",
    "T29n1562_015:0420c09": "心而生。故契經說。若想若思。諸心所法。是心",
    "T29n1562_015:0420c10": "種類。依止於心。繫屬於心。依心而轉。非諸心",
    "T29n1562_015:0420c11": "所。心不俱生。有依屬心依心轉義。非無與有",
    "T29n1562_015:0420c12": "可成能依所依性故。如是之義。後當更辯。是",
    "T29n1562_015:0420c13": "故決定有俱生因。又俱生因。若定無者。應立",
    "T29n1562_015:0420c14": "大種造色不成。謂若大種及眼等造色。唯依",
    "T29n1562_015:0420c15": "前生大種而生者。大種眼等同用一具大種為",
    "T29n1562_015:0420c16": "因。何緣造色唯是眼等。非諸大種。又應違經",
    "T29n1562_015:0420c17": "謂薄伽梵。對無衣者。作如是言。我終不說",
    "T29n1562_015:0420c18": "受眾苦者。無因無緣。有苦生起。若執諸法唯",
    "T29n1562_015:0420c19": "有前生因無俱生因者。彼即應說。有因緣時",
    "T29n1562_015:0420c20": "無苦生起。苦生起位因緣已無是則違前契",
    "T29n1562_015:0420c21": "經所說。又應違害緣起正理。如契經說。眼色",
    "T29n1562_015:0420c22": "為緣生於眼識。前生眼色。與後眼識。應非所",
    "T29n1562_015:0420c23": "依及非所緣。有無有故。非畢竟無。可說此是",
    "T29n1562_015:0420c24": "所依所緣。此亦應爾彼眼識生時。眼色已滅",
    "T29n1562_015:0420c25": "故。應無緣力。眼識自生。無法無容為所依故。",
    "T29n1562_015:0420c26": "眼識唯緣現在境故。若眼色識。不俱生者。則",
    "T29n1562_015:0420c27": "應眼色非眼識緣或耳聲等。亦眼識緣。同與",
    "T29n1562_015:0420c28": "眼識。非相屬故。若薄伽梵。唯說前生眼色為",
    "T29n1562_015:0420c29": "緣生眼識者。則應說眼識唯用識為緣。自類",
    "T29n1562_015:0421a01": "緣強如種子故。前識為後識等無間緣故。既",
    "T29n1562_015:0421a02": "不說識為眼識緣。故知此中唯說俱起眼根",
    "T29n1562_015:0421a03": "色境。為眼識緣。非一身中二識俱起。故不說",
    "T29n1562_015:0421a04": "識為眼識緣。若謂此中唯說眼識不共緣者。",
    "T29n1562_015:0421a05": "前生眼色與耳聲等。不屬眼識。義無別故。何",
    "T29n1562_015:0421a06": "唯眼色。為不共緣。非耳聲等。又必應爾。由第",
    "T29n1562_015:0421a07": "六識無別俱生所依緣故。但說前起意為依",
    "T29n1562_015:0421a08": "緣。意識得生。非如餘識又諸識緣非唯前起。",
    "T29n1562_015:0421a09": "以契經說。意法為緣。生於意識意識通以三",
    "T29n1562_015:0421a10": "世無為。為境界故。由此決定有俱生緣。理極",
    "T29n1562_015:0421a11": "成立。又此經言。三和合觸。分明證故。若眼識",
    "T29n1562_015:0421a12": "生。眼色已滅。眼識爾時。與誰和合。若言五",
    "T29n1562_015:0421a13": "觸如意觸者。此亦不然。意識力強。通與諸",
    "T29n1562_015:0421a14": "法有和合故。意識依境。雖不俱生。而體非無。",
    "T29n1562_015:0421a15": "有和合義。我宗三世及三無為皆實有故。汝",
    "T29n1562_015:0421a16": "宗唯有現在世法。合義不成。又諸憎背俱生",
    "T29n1562_015:0421a17": "因者。初無漏法。從何因生。彼前生因。曾未",
    "T29n1562_015:0421a18": "有故。若謂淨界本來有者。因既恒有。何緣障",
    "T29n1562_015:0421a19": "故。無漏果法。曾未得生。若言更賴餘緣助者。",
    "T29n1562_015:0421a20": "即此所賴。何不為因。又應唐捐作如是責。謂",
    "T29n1562_015:0421a21": "何不執自在天等若言要待相續轉變。理亦",
    "T29n1562_015:0421a22": "不然。此與淨界。若異若一。皆有過故。謂若異",
    "T29n1562_015:0421a23": "者。應同前難。即此轉變。何不為因。如何復執",
    "T29n1562_015:0421a24": "淨界為種。或應唐捐作如是詰。如服瀉藥天",
    "T29n1562_015:0421a25": "來令利。若言一者。前後既同。應畢竟無生無",
    "T29n1562_015:0421a26": "漏用。然彼前後無差別因。不可無因自有差",
    "T29n1562_015:0421a27": "別。若言如種待緣轉變。同類種子有地等緣。",
    "T29n1562_015:0421a28": "和合攝助可有相續待時方成轉變差別。所",
    "T29n1562_015:0421a29": "執淨界無漏法種。若是有漏。執此唐捐。有漏",
    "T29n1562_015:0421b01": "法不應為無漏種故。無漏法亦不應為有漏",
    "T29n1562_015:0421b02": "種故。若是無漏如何本來成就聖道。而墮惡",
    "T29n1562_015:0421b03": "趣。豈成聖道而是異生。非聖位中不起聖道。",
    "T29n1562_015:0421b04": "爾時可得名異生故。若言少故無斯過者。勿",
    "T29n1562_015:0421b05": "彼能為無始積集。堅固煩惱對治生因。又更",
    "T29n1562_015:0421b06": "無勞難譬喻者。契經已遮彼所執故。如世尊",
    "T29n1562_015:0421b07": "說。我實不見。提婆達多白法猶成如毛端量。",
    "T29n1562_015:0421b08": "乃至廣說。世尊自說。天授身中。白法根種。無",
    "T29n1562_015:0421b09": "餘已拔。故此經內。復作是言。有隨俱行善根",
    "T29n1562_015:0421b10": "未斷。以未斷故。從此善根。猶有可起餘善根",
    "T29n1562_015:0421b11": "義。彼於後時。一切皆斷。今應說彼除此善根。",
    "T29n1562_015:0421b12": "更復有何非無餘拔。而於佛教所說義中。無",
    "T29n1562_015:0421b13": "顧忌心。不能信受。不可聞說。大木聚中。有淨",
    "T29n1562_015:0421b14": "界故。即說有情身中亦有太過失故。如大木",
    "T29n1562_015:0421b15": "聚隨他所欲。成淨成染。有情亦應許隨他欲。",
    "T29n1562_015:0421b16": "或從淨界無漏法種。生聖法已。復隨他欲。還",
    "T29n1562_015:0421b17": "成異生。又亦應執諸阿羅漢退法種性有煩",
    "T29n1562_015:0421b18": "惱種。無學有退。後當成立。又上座說。諸行決",
    "T29n1562_015:0421b19": "定無俱生因。諸行將生。應無因故。又應餘類",
    "T29n1562_015:0421b20": "生餘類故。謂俱生法。於將起位。非此與彼能",
    "T29n1562_015:0421b21": "作生因。猶未生故。又應求彼二種異因。由彼",
    "T29n1562_015:0421b22": "二因。二俱得起。此說非理。無證因故。是所許",
    "T29n1562_015:0421b23": "故。謂俱生法。將生位中。此非彼因。未說因",
    "T29n1562_015:0421b24": "證。豈不已說。猶未生故。此亦同疑。謂何因",
    "T29n1562_015:0421b25": "證。猶未生法。不能為因。又彼如何。於無體",
    "T29n1562_015:0421b26": "法。倒許為因。非有體法。若謂未生體非有",
    "T29n1562_015:0421b27": "者。體若非有。勿謂有因。非兔角等畢竟無法。",
    "T29n1562_015:0421b28": "可說有因。此亦應爾。汝亦不許兔角非無。又",
    "T29n1562_015:0421b29": "我所宗有有多種。體用假實有差別故。未來",
    "T29n1562_015:0421c01": "雖有。而引果用。猶未有故。說為未生。體既非",
    "T29n1562_015:0421c02": "無。何無因義。不說因證。而執未生非法生緣。",
    "T29n1562_015:0421c03": "不應正理。若未生故不得成因生故成因。是",
    "T29n1562_015:0421c04": "則應許過去諸法定成因性。若爾執有隨界",
    "T29n1562_015:0421c05": "唐捐。或應隨界無因而有。若謂過去是展轉",
    "T29n1562_015:0421c06": "因。此有虛言。都無實義如何過去。全無有體。",
    "T29n1562_015:0421c07": "而可成立為展轉因。智者應觀此盲朋黨。於",
    "T29n1562_015:0421c08": "無體法。倒執為因。有體法中。撥無因義。若謂",
    "T29n1562_015:0421c09": "因過去非過去是因。是則未來亦應同此。如",
    "T29n1562_015:0421c10": "過去法體非有故。非展轉因。未來亦應體非",
    "T29n1562_015:0421c11": "有故。非展轉果。又展轉者是相續言。不應此",
    "T29n1562_015:0421c12": "法。即續於此。既無去來。唯有現在。故應決",
    "T29n1562_015:0421c13": "定無展轉因。然彼所說。又應求彼二種異因。",
    "T29n1562_015:0421c14": "由彼二因。二俱起者。此我已許。謂我許心心",
    "T29n1562_015:0421c15": "所等法。皆由前生自類因起。及由俱起異類",
    "T29n1562_015:0421c16": "因生。汝復於中何勞徵難。是故上座。都無有",
    "T29n1562_015:0421c17": "因能證定無俱生因義。又彼所說。唯一剎那。",
    "T29n1562_015:0421c18": "有所依性。及諸行法。有俱生因。皆難可了。此",
    "T29n1562_015:0421c19": "非理說。雖難可了。而義非無。如所依性。謂所",
    "T29n1562_015:0421c20": "依性。一剎那中。雖難可了。而心心所。非無所",
    "T29n1562_015:0421c21": "依剎那眼等。又諸業果。一剎那頃。雖難可",
    "T29n1562_015:0421c22": "了。感起非無。此俱生因。亦應如是。然後具",
    "T29n1562_015:0421c23": "壽。諸所發言。皆非善說。違教理故。由此決定",
    "T29n1562_015:0421c24": "有俱生因。故俱有因理極成立。"
}