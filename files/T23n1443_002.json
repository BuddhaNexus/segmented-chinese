{
    "T23n1443_002:0911c15": "根本說一切有部苾芻尼毘奈耶",
    "T23n1443_002:0911c16": "卷第二",
    "T23n1443_002:0911c18": "三藏法師義淨奉　制譯",
    "T23n1443_002:0911c19": "不淨行學處之餘",
    "T23n1443_002:0911c20": "爾時薄伽梵，為迦攝波宣暢法要，示教利喜",
    "T23n1443_002:0911c21": "已從座而去。時具壽摩訶迦攝波隨從佛去，",
    "T23n1443_002:0911c22": "作如是念：「若佛坐時，我當奉此僧伽胝衣",
    "T23n1443_002:0911c23": "疊以充座。」是時便有五百群賊，隨逐其後欲",
    "T23n1443_002:0911c24": "為劫奪。世尊知已於路側欲坐，時迦攝波往",
    "T23n1443_002:0911c25": "世尊處，速即疊衣為佛敷座。世尊便坐，即命",
    "T23n1443_002:0911c26": "迦攝波曰：「此布僧伽胝，極是輕妙極是柔軟。」",
    "T23n1443_002:0911c27": "白言：「如是世尊！此衣實是輕軟，願哀納受。」世",
    "T23n1443_002:0911c28": "尊告曰：「汝能著我麻糞掃衣不？」答曰：「唯願",
    "T23n1443_002:0911c29": "世尊哀愍我故為受輕衣，世尊所賜麻糞掃",
    "T23n1443_002:0912a01": "衣我當披服。」是時世尊哀愍為受。時迦攝波",
    "T23n1443_002:0912a02": "如是次第，於八日中無所證獲，乞食自持，至",
    "T23n1443_002:0912a03": "第九日得阿羅漢果。爾時妙賢，既無所依不",
    "T23n1443_002:0912a04": "閑時務，但覩外相便生敬重，遂詣無衣外道",
    "T23n1443_002:0912a05": "而為出家。此女容儀端正無匹，外道既見咸",
    "T23n1443_002:0912a06": "生染心，雖極厭污不能遠離，遂被五百無衣",
    "T23n1443_002:0912a07": "外道共行非法。妙賢罵曰：「仁等作此鄙惡之",
    "T23n1443_002:0912a08": "行，豈成修道。」女身柔軟，既被輕辱受苦難堪，",
    "T23n1443_002:0912a09": "即以其事告無衣外道女。諸女答曰：「汝可往",
    "T23n1443_002:0912a10": "詣大師晡刺拏處具述斯事。」女聞此教，便詣",
    "T23n1443_002:0912a11": "師所禮雙足已，作如是言：「我今遭厄極受辛",
    "T23n1443_002:0912a12": "苦，幸願慈悲曲垂恩濟。」彼便報曰：「我由斯眾",
    "T23n1443_002:0912a13": "恭敬尊重多獲利養，如其制約悉皆分散，令",
    "T23n1443_002:0912a14": "我門徒遂成衰減，任隨彼意我不能知。」既見",
    "T23n1443_002:0912a15": "慇懃遂行泥印，令二百五十人以為番次，時",
    "T23n1443_002:0912a16": "此女人稍減憂惱。其王舍城有歡會事，妙賢",
    "T23n1443_002:0912a17": "乃與露形外道一處隨行。時迦攝波於王舍城，",
    "T23n1443_002:0912a18": "在阿蘭若小室中住，於日初分執持衣鉢，入",
    "T23n1443_002:0912a19": "城乞食忽見妙賢，問言：「賢首！汝比頗得安樂",
    "T23n1443_002:0912a20": "而住，修淨行不？」是時妙賢見迦攝波，涕泣盈",
    "T23n1443_002:0912a21": "目悲不自持，飲淚言曰：「與誰為伴？欲於何處",
    "T23n1443_002:0912a22": "修淨行耶？昔我與仁居一柱觀，十二年內堅",
    "T23n1443_002:0912a23": "修妙業，淨行嚴潔始終不踰。初無染心以手",
    "T23n1443_002:0912a24": "相觸，一從乖異濫投於此，雜穢群聚事同畜",
    "T23n1443_002:0912a25": "生，不成出家何有淨行？」時迦攝波重問其故，",
    "T23n1443_002:0912a26": "妙賢致敬猶如慈父，以事白知。彼作是念：「此",
    "T23n1443_002:0912a27": "女頗有宿善根不？」斂念觀已知有解脫分善",
    "T23n1443_002:0912a28": "根，「誰當濟度？」知屬於己，報言：「賢首！何不於",
    "T23n1443_002:0912a29": "此善說法律而為出家？」答曰：「聖者！勿令此中",
    "T23n1443_002:0912b01": "還傳印法。」答言：「止！止！賢首！勿作是說，今我大",
    "T23n1443_002:0912b02": "師萬德圓滿滅一切障，是真福田是歸依處，",
    "T23n1443_002:0912b03": "微妙寂靜證真解脫，豈容將彼極下劣法而",
    "T23n1443_002:0912b04": "相比耶？」妙賢聞已歡喜隨行，遂將妙賢付大",
    "T23n1443_002:0912b05": "世主，告言：「聖者！此妙賢女心欣勝法，極善作",
    "T23n1443_002:0912b06": "意，可與出家。」時大世主敬受其教，即便與彼",
    "T23n1443_002:0912b07": "五衣等物，授諸學處及近圓已，告曰：「汝今",
    "T23n1443_002:0912b08": "宜可於佛境界乞食資身善修淨行。」是時妙",
    "T23n1443_002:0912b09": "賢於日初分，執持衣鉢入城乞食。時此女人",
    "T23n1443_002:0912b10": "儀貌端正人間希有，眾人見時共生嗟歎：「何",
    "T23n1443_002:0912b11": "意此女姿態絕倫，虛棄年華不受欲樂，能捨",
    "T23n1443_002:0912b12": "榮好而為出家？」妙賢聞已遂生慚恥，自是之",
    "T23n1443_002:0912b13": "後不復入城而為乞食。時迦攝波因與相見，",
    "T23n1443_002:0912b14": "問曰：「賢首！得安樂不？」妙賢具答，彼聞說已作",
    "T23n1443_002:0912b15": "如是語：「若佛許我乞食減半與妙賢者，我當",
    "T23n1443_002:0912b16": "分與。」白諸苾芻，苾芻白佛，佛言：「隨意與半。」尊",
    "T23n1443_002:0912b17": "者聞已授其半食以相拯濟。時吐羅難陀尼",
    "T23n1443_002:0912b18": "見斯事已遂生輕笑，謗言：「聖者大迦攝波先",
    "T23n1443_002:0912b19": "與妙賢居一柱觀，十二年中淨修梵行，乃於",
    "T23n1443_002:0912b20": "今日翻有私情，乞食相濟。」時迦攝波聞斯事",
    "T23n1443_002:0912b21": "已，至妙賢處教其法要：「此事應作、此不應作，",
    "T23n1443_002:0912b22": "宜善用心。」遂捨而去。是時妙賢發大勇猛，於",
    "T23n1443_002:0912b23": "初後夜正念相應，尅責自心無暫停息，即便",
    "T23n1443_002:0912b24": "證得阿羅漢果，轉成清淨無生之女。",
    "T23n1443_002:0912b25": "爾時迦攝波見而告曰：「汝今由我善知識故，",
    "T23n1443_002:0912b26": "其所作者皆已作訖，宜於佛境界乞食自資。」",
    "T23n1443_002:0912b27": "是時妙賢於日初分，執持衣鉢入王舍城次",
    "T23n1443_002:0912b28": "第乞食。時未生怨王枉殺其父，生大追悔懷",
    "T23n1443_002:0912b29": "憂在室。雖有種種鼓樂弦歌，無釋愁惱。時彼",
    "T23n1443_002:0912c01": "大臣遇見妙賢儀貌端正容色殊勝，便作是",
    "T23n1443_002:0912c02": "念：「今此美女特異常人，宜可進王冀除憂",
    "T23n1443_002:0912c03": "慼。」作是念已將近王室，強逼妙賢脫去法衣，",
    "T23n1443_002:0912c04": "著諸彩服具備瓔珞塗拭名香，令親侍人進",
    "T23n1443_002:0912c05": "至王所。時未生怨王纔觀此女姿容妙絕，遂",
    "T23n1443_002:0912c06": "釋憂懷。復由妙賢惡業時熟，如瀑流水無能",
    "T23n1443_002:0912c07": "止遏，遂被惡王強見陵辱，如中毒箭生大憂",
    "T23n1443_002:0912c08": "苦。是時大世主於十五日欲褒灑陀，遍觀尼",
    "T23n1443_002:0912c09": "眾不見妙賢，入定觀知在王宮內遭大辛苦",
    "T23n1443_002:0912c10": "非常被辱。諸尼問言：「聖者！妙賢今何所在，獨",
    "T23n1443_002:0912c11": "不見耶？」時大世主即便命彼蓮花色尼曰：「汝",
    "T23n1443_002:0912c12": "應斂念觀彼妙賢。」既聞語已觀知所在，猶如",
    "T23n1443_002:0912c13": "壯士屈伸臂頃，於尼眾沒王宮中出，在高樓",
    "T23n1443_002:0912c14": "上空中而住，遙告妙賢曰：「姊妹！汝已能破諸",
    "T23n1443_002:0912c15": "煩惱魔，何不發起大神通事，受斯陵辱？」時蓮",
    "T23n1443_002:0912c16": "花色尼便授其法，如是應作如是應修，速自",
    "T23n1443_002:0912c17": "調心發起通力。是時妙賢繫念除亂，於須臾",
    "T23n1443_002:0912c18": "間獲得神足，著俗彩衣乘空而去。時蓮花色",
    "T23n1443_002:0912c19": "便共妙賢至長淨處，時十二眾苾芻尼，見已",
    "T23n1443_002:0912c20": "生大嫌恥，作輕笑言：「我實不能與此宮人同",
    "T23n1443_002:0912c21": "處長淨。」時大世主聞斯語已，告妙賢曰：「具壽！",
    "T23n1443_002:0912c22": "宜往白王，著先法服速還來此。」于時妙賢即",
    "T23n1443_002:0912c23": "乘神通至王寢處，其王猶睡，在於空中彈指",
    "T23n1443_002:0912c24": "作聲。王聞覺已，便大驚怖身毛皆竪，作如是",
    "T23n1443_002:0912c25": "言：「汝為是誰？為天龍耶？為神鬼耶？」作是語",
    "T23n1443_002:0912c26": "已，是時妙賢空中對曰：「我非天龍神鬼等，但",
    "T23n1443_002:0912c27": "是大師聲聞眾中妙賢苾芻尼。」時王聞已以",
    "T23n1443_002:0912c28": "頌答曰：",
    "T23n1443_002:0912c29": "「現無法衣并應器，　　容狀復不似尼形；",
    "T23n1443_002:0913a01": "　相貌既同倡艷女，　　法俗相違當為說。」",
    "T23n1443_002:0913a02": "是時妙賢縱身而下，以事告曰：",
    "T23n1443_002:0913a03": "「大王非理相陵逼，　　強奪我鉢并法衣；",
    "T23n1443_002:0913a04": "　宜應見授父母財，　　我欲速歸為長淨。」",
    "T23n1443_002:0913a05": "時未生怨王聞是語已，悶絕躄地。以冷水灑",
    "T23n1443_002:0913a06": "面方能醒悟，便禮雙足求哀致謝，即索衣鉢",
    "T23n1443_002:0913a07": "敬授妙賢。既受得已即還本處，與諸尼眾而",
    "T23n1443_002:0913a08": "為長淨。",
    "T23n1443_002:0913a09": "爾時諸苾芻尼以妙賢事告諸苾芻，苾芻白",
    "T23n1443_002:0913a10": "佛。世尊以此因緣集苾芻尼，諸佛常法知",
    "T23n1443_002:0913a11": "而故問、依時問非時不問、有利問非利不問、",
    "T23n1443_002:0913a12": "破決隄防為除疑惑，告妙賢苾芻尼曰：「汝實",
    "T23n1443_002:0913a13": "作斯不端嚴事耶？」白言：「實爾。世尊！」世尊復問：",
    "T23n1443_002:0913a14": "「汝受樂不？」白言：「世尊！我已離欲豈容受樂？」佛",
    "T23n1443_002:0913a15": "言：「汝今無犯，然苾芻尼作不淨行，犯波羅市",
    "T23n1443_002:0913a16": "迦。如蘇陣那。我觀十利廣說如上，乃至顯揚",
    "T23n1443_002:0913a17": "正法廣利人天，為諸聲聞苾芻尼弟子，於毘",
    "T23n1443_002:0913a18": "奈耶中制其學處，應如是說：",
    "T23n1443_002:0913a19": "「若復苾芻尼，與諸苾芻尼同得學處，不捨學",
    "T23n1443_002:0913a20": "處、學羸不自說，作不淨行兩交會法，乃至共",
    "T23n1443_002:0913a21": "傍生，此苾芻尼亦得波羅市迦不應共住。」",
    "T23n1443_002:0913a22": "若復苾芻尼者，有其五種：一、名字苾芻尼，二、",
    "T23n1443_002:0913a23": "自言苾芻尼，三、乞求苾芻尼，四、破煩惱苾芻",
    "T23n1443_002:0913a24": "尼，五、白四羯磨苾芻尼。名字苾芻尼者，如人",
    "T23n1443_002:0913a25": "立字名作苾芻尼、或世共許、或是苾芻尼種",
    "T23n1443_002:0913a26": "族，因此喚為苾芻尼，是謂名字苾芻尼。云何",
    "T23n1443_002:0913a27": "自言苾芻尼？若人實非苾芻尼，自言我是苾",
    "T23n1443_002:0913a28": "芻尼，或是賊住等自稱苾芻尼，是謂自言苾",
    "T23n1443_002:0913a29": "芻尼。云何乞求苾芻尼？如諸俗人常為乞求",
    "T23n1443_002:0913b01": "以自活命，是名乞求苾芻尼。云何破煩惱苾",
    "T23n1443_002:0913b02": "芻尼？若能斷諸漏，所有焦熱諸苦異熟，未來",
    "T23n1443_002:0913b03": "生死能善了知，永除根本如斷多羅樹頭證",
    "T23n1443_002:0913b04": "不生法，是名破煩惱苾芻尼。云何白四羯磨",
    "T23n1443_002:0913b05": "近圓苾芻尼？謂身無障難、作法圓滿是不應",
    "T23n1443_002:0913b06": "呵，是名羯磨苾芻尼。今此所言苾芻尼義者，",
    "T23n1443_002:0913b07": "意取第五。言復者，謂更有餘如是流類。與諸",
    "T23n1443_002:0913b08": "苾芻尼者，謂共諸餘苾芻尼輩。同得學處者，",
    "T23n1443_002:0913b09": "若有先受近圓已經百歲，所應學事與新受",
    "T23n1443_002:0913b10": "者等無有異。若新受近圓所應學事，與百歲",
    "T23n1443_002:0913b11": "者事亦不殊，所謂尸羅學處持犯軌儀，咸皆",
    "T23n1443_002:0913b12": "相似而得，故名同得學處。",
    "T23n1443_002:0913b13": "言不捨學處者，齊何名為不捨學處？謂對顛",
    "T23n1443_002:0913b14": "狂、心亂、痛惱所纏、聾瘂癡人而捨學處，皆不",
    "T23n1443_002:0913b15": "名為捨。若中方人對邊方人作中方語，捨不",
    "T23n1443_002:0913b16": "成捨；若解成捨。若邊方人對中方人作邊方",
    "T23n1443_002:0913b17": "語；若中方人對中方人作邊方語，捨不成捨，",
    "T23n1443_002:0913b18": "若解成捨。若邊方人對邊方人作中方語，准",
    "T23n1443_002:0913b19": "上應知。若於獨靜處作獨靜想，或於獨靜處",
    "T23n1443_002:0913b20": "作不獨靜想，或於不獨靜處作獨靜想，皆非",
    "T23n1443_002:0913b21": "捨學處。若對睡眠、入定、非人、天等變化傍生",
    "T23n1443_002:0913b22": "及諸形像，或時閙亂、或不審共住本性人，皆",
    "T23n1443_002:0913b23": "不成捨。言學羸不說者，應為四句：有非捨學",
    "T23n1443_002:0913b24": "處學羸而說，有捨學處非學羸而說，有捨學",
    "T23n1443_002:0913b25": "處學羸而說，有不捨學處非學羸而說。云何",
    "T23n1443_002:0913b26": "非捨學處學羸而說？如有苾芻尼情懷歡戀",
    "T23n1443_002:0913b27": "意欲還俗，於沙門處無愛樂心，為沙門所苦",
    "T23n1443_002:0913b28": "羞慚厭背。諸苾芻尼所作如是言：「大德知不？",
    "T23n1443_002:0913b29": "梵行難立，靜處難居，獨一難住，難居林野受",
    "T23n1443_002:0913c01": "惡臥具。我憶父母兄弟姊妹受業師主，我欲",
    "T23n1443_002:0913c02": "學諸工巧及營本業，於我家族情希紹繼，心",
    "T23n1443_002:0913c03": "不樂住。」若苾芻尼雖作如是追悔言辭，然而",
    "T23n1443_002:0913c04": "不云：「我捨學處。」是名學羸而說，非捨學處。云",
    "T23n1443_002:0913c05": "何有捨學處非學羸而說？如有苾芻尼，詣苾",
    "T23n1443_002:0913c06": "芻尼所作如是言：「大德存念！我某甲今捨學",
    "T23n1443_002:0913c07": "處。」是名捨學處。或云：「我捨佛法僧。」或云：「我捨",
    "T23n1443_002:0913c08": "蘇坦羅、毘奈耶、摩咥里迦。」或云：「我捨鄔波馱",
    "T23n1443_002:0913c09": "耶、阿遮利耶。」或云：「知我是求寂女、知我是俗",
    "T23n1443_002:0913c10": "人、扇侘半擇迦女、污苾芻、殺父害母、殺阿羅",
    "T23n1443_002:0913c11": "漢、破和合僧、惡心出佛身血、是外道女是趣",
    "T23n1443_002:0913c12": "外道女、賊住、別住、不共住人。」乃至說云：「我於",
    "T23n1443_002:0913c13": "諸姊妹等同法同梵行者，非是伴類。」是名捨",
    "T23n1443_002:0913c14": "學處非學羸而說。云何學羸而說亦捨學處？",
    "T23n1443_002:0913c15": "如有苾芻尼，情懷顧戀，乃至作追悔言而云：",
    "T23n1443_002:0913c16": "「我捨學處。」廣說如前，乃至非是伴類，是名學",
    "T23n1443_002:0913c17": "羸而說亦捨學處。云何不捨學處非學羸而",
    "T23n1443_002:0913c18": "說？謂除前相，是謂學羸不說。言作不淨行者，",
    "T23n1443_002:0913c19": "即是行婬。言婬欲者，謂兩相交會。法者，此據",
    "T23n1443_002:0913c20": "非法名法。身業行非名作。乃至共傍生，謂獼",
    "T23n1443_002:0913c21": "猴等。此者，謂指其人。苾芻尼者，謂得苾芻尼",
    "T23n1443_002:0913c22": "性。云何苾芻尼性？謂受近圓。云何近圓？謂白",
    "T23n1443_002:0913c23": "四羯磨，於所作事如法成就，將近涅槃故名",
    "T23n1443_002:0913c24": "近圓。又其進受人，以圓滿心希求具戒，要期",
    "T23n1443_002:0913c25": "誓受情無恚恨。以言表白語業彰顯，究竟滿",
    "T23n1443_002:0913c26": "足故名圓具。",
    "T23n1443_002:0913c27": "波羅市迦者，是極重罪，極可厭惡，是可嫌棄",
    "T23n1443_002:0913c28": "不可愛樂。若苾芻尼纔犯之時，即非沙門女、",
    "T23n1443_002:0913c29": "非釋迦女，失苾芻尼體、乖涅槃性，墮落崩",
    "T23n1443_002:0914a01": "倒被他所勝不可救濟，如截多羅樹頭更不",
    "T23n1443_002:0914a02": "復生不能欝茂增長廣大，故名波羅市迦。",
    "T23n1443_002:0914a03": "言不共住者，謂此犯人，不得與諸苾芻尼而",
    "T23n1443_002:0914a04": "作共住、若褒灑陀、若隨意事、若單白、白二、白",
    "T23n1443_002:0914a05": "四羯磨、若眾有事應差十二種人此非差限、",
    "T23n1443_002:0914a06": "若法若食不共受用，是應擯棄。由此名為不",
    "T23n1443_002:0914a07": "應共住。此中犯相其事云何？",
    "T23n1443_002:0914a08": "攝頌曰：",
    "T23n1443_002:0914a09": "　於三處行婬、　　三瘡隔不隔、",
    "T23n1443_002:0914a10": "　壞不壞死活、　　半擇迦女男、",
    "T23n1443_002:0914a11": "　見他睡行婬、　　或與酒藥等、",
    "T23n1443_002:0914a12": "　被逼樂不樂、　　犯不犯應知。",
    "T23n1443_002:0914a13": "若苾芻尼，於其三處作不淨行行婬欲法，即",
    "T23n1443_002:0914a14": "得波羅市迦。云何三處？謂大、小便道及口。若",
    "T23n1443_002:0914a15": "苾芻尼共三種人行婬欲法，三處纔入作不",
    "T23n1443_002:0914a16": "淨行，即得波羅市迦。云何為三？謂人男、非人",
    "T23n1443_002:0914a17": "男、傍生男。若苾芻尼作行欲心，為受樂意隨",
    "T23n1443_002:0914a18": "順欲念，於活人男起染污意，入不壞三瘡，以",
    "T23n1443_002:0914a19": "有隔入有隔、以有隔入無隔、以無隔入有隔、",
    "T23n1443_002:0914a20": "以無隔入無隔，入大小便道及口，即得波羅",
    "T23n1443_002:0914a21": "市迦。如於人男，如是應知非人男、傍生男亦",
    "T23n1443_002:0914a22": "爾。若苾芻尼，於死人男三瘡損壞隔等同前",
    "T23n1443_002:0914a23": "入，得窣吐羅底也罪。如於人男，如是應知非",
    "T23n1443_002:0914a24": "人男、傍生男亦爾。",
    "T23n1443_002:0914a25": "若苾芻尼，於眠睡苾芻行不淨行。睡苾芻於",
    "T23n1443_002:0914a26": "初中後不覺不知及不受樂無犯，行婬者得",
    "T23n1443_002:0914a27": "根本罪。若苾芻尼詣睡苾芻所，若初中知後",
    "T23n1443_002:0914a28": "不知無犯，其行婬者得根本罪。若初中後皆",
    "T23n1443_002:0914a29": "知而無心受樂者無犯，其行婬者得根本罪。",
    "T23n1443_002:0914b01": "若初中後皆知有心受樂者，二俱得根本罪。",
    "T23n1443_002:0914b02": "如尼既爾，正學女、求寂女事並同然；苾芻、求",
    "T23n1443_002:0914b03": "寂男准事應悉。若苾芻尼以諸酒與苾芻令",
    "T23n1443_002:0914b04": "醉著作不淨行，而醉苾芻於初中後，有知不",
    "T23n1443_002:0914b05": "知受樂不樂，得罪輕重有犯無犯，乃至餘眾",
    "T23n1443_002:0914b06": "與酒令醉，如上睡眠廣說。如醉既爾，若以呪",
    "T23n1443_002:0914b07": "術及藥令彼迷亂，於彼諸境作不淨行，乃至",
    "T23n1443_002:0914b08": "餘眾互為，得罪有無如上。若苾芻尼強逼他",
    "T23n1443_002:0914b09": "苾芻共行不淨行，若被逼者，初入之時作心",
    "T23n1443_002:0914b10": "受樂，二俱滅擯。若入時不樂入已樂，二俱滅",
    "T23n1443_002:0914b11": "擯。若入時不樂入已不樂出時樂，二俱滅擯。",
    "T23n1443_002:0914b12": "若被逼者三時不樂無犯。逼他者滅擯。如逼",
    "T23n1443_002:0914b13": "苾芻，若逼求寂、白衣，及下餘眾，事並准前。若",
    "T23n1443_002:0914b14": "苾芻尼等互相陵逼，如上應知。",
    "T23n1443_002:0914b15": "時諸苾芻咸皆有疑，請世尊曰：「尊者大迦攝",
    "T23n1443_002:0914b16": "波、妙賢先作何業，由彼業力二俱少欲？」佛告",
    "T23n1443_002:0914b17": "諸苾芻：「而彼二人先所作業還當自受，廣說",
    "T23n1443_002:0914b18": "如餘，汝當善聽。汝等苾芻！乃往昔時，於聚落",
    "T23n1443_002:0914b19": "中有農夫住，晨朝牽牛向田耕植，妻至食時",
    "T23n1443_002:0914b20": "為其送食，因往林所採取柴薪。時有獨覺於",
    "T23n1443_002:0914b21": "此林中樹下而住，其妻乃於他日入林採薪，",
    "T23n1443_002:0914b22": "見彼獨覺身心寂靜容色端然，即禮其足瞻",
    "T23n1443_002:0914b23": "仰而坐。農夫怪遲作如是念：『妻今何故時久",
    "T23n1443_002:0914b24": "不來？』即持耕鞭詣彼林所，遂見其婦在獨覺",
    "T23n1443_002:0914b25": "前，告言：『汝與此人作非法事。』時彼大士聞斯",
    "T23n1443_002:0914b26": "語已，為哀愍故，如大鵝王騰身空界現其神",
    "T23n1443_002:0914b27": "變，上發火光下流清水。農夫見已深生慚愧，",
    "T23n1443_002:0914b28": "投身于地如大樹崩長跪合掌遙致敬言：『惟",
    "T23n1443_002:0914b29": "願大聖真清淨者，降大慈悲受我供養。』獨覺",
    "T23n1443_002:0914c01": "哀愍從空而下。白言：『大士！我懷疑慮作非理",
    "T23n1443_002:0914c02": "言，願垂容恕。』即持上饌奉施獨覺，合掌足下",
    "T23n1443_002:0914c03": "而發誓願：『我起惡念皆由欲心，願我二人生",
    "T23n1443_002:0914c04": "生常得少諸欲染。』汝等苾芻於意云何？往時",
    "T23n1443_002:0914c05": "農夫者豈異人乎？今具壽迦攝波是，其妻即",
    "T23n1443_002:0914c06": "妙賢是。從是以來乃至於今二俱少欲。「汝等",
    "T23n1443_002:0914c07": "復聽！乃往古昔於聚落中，有一長者大富多",
    "T23n1443_002:0914c08": "財，後於異時三春屆節百卉敷榮，茂林清池",
    "T23n1443_002:0914c09": "花鳥交映，孔雀、鸚鵡、鵝鴈、鴛鴦，雜類哀鳴群",
    "T23n1443_002:0914c10": "飛合響。長者與諸家眷出遊芳園，佛不在世",
    "T23n1443_002:0914c11": "獨覺出現，情懷哀愍，受下臥具為上福田，樂",
    "T23n1443_002:0914c12": "居閑靜不共俗交，如大犀牛離群獨住。時彼",
    "T23n1443_002:0914c13": "獨覺於芳園所樹下而坐，時彼長者將妻既",
    "T23n1443_002:0914c14": "至林中共其行欲，為色荒迷不見大士。獨覺",
    "T23n1443_002:0914c15": "聞聲從定而起，長者遂見獨覺，深起羞慚情",
    "T23n1443_002:0914c16": "生悔謝，為設供養合掌發願：『我作惡事皆由",
    "T23n1443_002:0914c17": "耽欲，願我二人當來俱得少欲果報。』汝等苾",
    "T23n1443_002:0914c18": "芻於意云何？昔時長者豈異人乎？今具壽大",
    "T23n1443_002:0914c19": "迦攝波是，其妻即妙賢，由是發願故二俱",
    "T23n1443_002:0914c20": "少欲。」諸苾芻曰：「希有世尊！具壽大迦攝波及",
    "T23n1443_002:0914c21": "妙賢女二俱出家。」佛告諸苾芻：「非但今生二",
    "T23n1443_002:0914c22": "俱捨俗而為出家，乃往古昔亦復如是。汝等",
    "T23n1443_002:0914c23": "諦聽，我為汝說。於婆羅痆斯城有一陶師，其",
    "T23n1443_002:0914c24": "作坊內有四獨覺來為求止宿。時諸大士前",
    "T23n1443_002:0914c25": "後而至互不相知，時一獨覺入火光定遂即",
    "T23n1443_002:0914c26": "遙見，共相問曰：『仁今是誰？』一人答曰：『仁等頗",
    "T23n1443_002:0914c27": "聞有王名曰杖瓶，其王復有無量億千象兵",
    "T23n1443_002:0914c28": "圍繞不？』報言：『曾聞。』答言：『我是。』問曰：『仁緣何事",
    "T23n1443_002:0914c29": "而作出家？』答言：『我在高樹乃見鵄鳥持肉而",
    "T23n1443_002:0915a01": "飛，群類隨從遞相爭擊。鵄棄其肉而向一邊，",
    "T23n1443_002:0915a02": "其餘眾鳥共相牽掣。我見斯事情生厭捨，作",
    "T23n1443_002:0915a03": "如是念：「何用如此無益之事？」悉皆棄捨而為",
    "T23n1443_002:0915a04": "出家。復說頌曰：",
    "T23n1443_002:0915a05": "「『見彼鵄銜肉，　　眾鳥共交爭；",
    "T23n1443_002:0915a06": "　　棄之得安寧，　　是故捨榮位。",
    "T23n1443_002:0915a07": "　　欲念無真實，　　猶如夢想倒；",
    "T23n1443_002:0915a08": "　　獨步如犀牛，　　而在一邊住。』",
    "T23n1443_002:0915a09": "「次問第二獨覺曰：『仁今是誰？』彼即答言：『仁",
    "T23n1443_002:0915a10": "等頗聞有王名曰醜面，其王復有無量億千馬",
    "T23n1443_002:0915a11": "兵圍繞不？』答曰：『曾聞。』報言：『我是。』復問彼曰：『仁",
    "T23n1443_002:0915a12": "以何緣而作出家？』答言：『我在宮中無量億千",
    "T23n1443_002:0915a13": "兵馬圍繞，見二特牛逐一牸牛，共相抵觸軀",
    "T23n1443_002:0915a14": "體傷損，一牛角折退走而去。我既見已情甚",
    "T23n1443_002:0915a15": "嗟歎，而作是念：「諸有過患，貪欲為本、心為惱",
    "T23n1443_002:0915a16": "害。」深生厭患便即出家。復說頌曰：",
    "T23n1443_002:0915a17": "「『我見二牛爭一牸，　　互相抵觸體損傷；",
    "T23n1443_002:0915a18": "　　一牛捨離得安寧，　　有情為欲常懷怖。",
    "T23n1443_002:0915a19": "　　我若犀牛恒獨步，　　閑曠安然住一邊；",
    "T23n1443_002:0915a20": "　　不為諸欲之所牽，　　得至自在無為處。』",
    "T23n1443_002:0915a21": "「次問第三獨覺曰：『仁今是誰？』彼即答言：『仁等",
    "T23n1443_002:0915a22": "頗聞婆羅痆斯城有王名曰梵授，其王復有",
    "T23n1443_002:0915a23": "無量億千人眾圍繞不？』答言：『曾聞。』報曰：『我是。』",
    "T23n1443_002:0915a24": "問曰：『仁以何緣而作出家？』答言：『我因三春屆",
    "T23n1443_002:0915a25": "節百卉敷榮，茂林清池花鳥交映，孔雀、鸚鵡、",
    "T23n1443_002:0915a26": "鵝鴈、鴛鴦，雜類哀鳴群飛合響。我於一時與宮",
    "T23n1443_002:0915a27": "人婇女，嚴四兵眾出遊芳園，隨所周旋，與諸",
    "T23n1443_002:0915a28": "美女歡娛嬉戲飡美飲食，疲乏而臥。宮人縱",
    "T23n1443_002:0915a29": "逸貪愛花果，見我睡眠詣諸樹邊採花取果，",
    "T23n1443_002:0915b01": "摧殘樹枝悉令毀折。我見此已情甚憂歎，此",
    "T23n1443_002:0915b02": "樹向者花果枝葉滋榮欝茂，忽然凋落一至",
    "T23n1443_002:0915b03": "於此，我身亦爾此不須疑。復作是念：「世間言",
    "T23n1443_002:0915b04": "論皆惱心神。」即皆棄捨所有國位而作出家。』",
    "T23n1443_002:0915b05": "復說頌曰：",
    "T23n1443_002:0915b06": "「『我見眾香妙花樹，　　枝條毀折不堪觀，",
    "T23n1443_002:0915b07": "　　當知諸欲悉皆然，　　如彼犀牛應獨處。』",
    "T23n1443_002:0915b08": "「次問第四獨覺曰：『仁為是誰？』答曰：『仁等頗聞",
    "T23n1443_002:0915b09": "於瓔珞城有王名曰壯勝，有無量億千人眾",
    "T23n1443_002:0915b10": "圍繞不？』答曰：『曾聞。』報言：『我是。』復問曰：『仁以何",
    "T23n1443_002:0915b11": "緣而作出家？』答言：『我在宮中婇女圍繞，時有",
    "T23n1443_002:0915b12": "婇女臂著白螺貝玔，隨動手時其玔相擊作",
    "T23n1443_002:0915b13": "閙聲響。我見斯事情生憂歎，此無有識，互相",
    "T23n1443_002:0915b14": "擊觸遂即作聲，況人共住豈得安靜。然復作",
    "T23n1443_002:0915b15": "是念：「世人祗接並惱心識。」悉皆棄捨而作出",
    "T23n1443_002:0915b16": "家。』復說頌曰：",
    "T23n1443_002:0915b17": "「『我見環玔莊嚴臂，　　互相掁觸出音聲；",
    "T23n1443_002:0915b18": "　　當知諸欲亦復然，　　應如野象孤行宿。』",
    "T23n1443_002:0915b19": "「是時陶師聞諸大士說斯語已，妻告夫曰：『聖",
    "T23n1443_002:0915b20": "子！此諸大仙皆是國王自在豪貴，棄捨榮位",
    "T23n1443_002:0915b21": "厭離世樂而作出家。我等何故不為出家？』陶",
    "T23n1443_002:0915b22": "師二子復白父言：『若出家者，誰養我等？』父曰：",
    "T23n1443_002:0915b23": "『子勿懷憂，待汝長大吾當出家。』作是語已，陶",
    "T23n1443_002:0915b24": "師持瓶佯行取水，妻曰：『聖子！我去取水，何自",
    "T23n1443_002:0915b25": "疲勞？』便奪夫瓶自往河所，置瓶于地而去出",
    "T23n1443_002:0915b26": "家。夫聞婦去，云：『我失計，今可安家養育子息。",
    "T23n1443_002:0915b27": "年漸長大，試其善惡能自活不？』自飡鹽味與",
    "T23n1443_002:0915b28": "子淡食，自喫熟果授兒生者，子白父言：『我豈",
    "T23n1443_002:0915b29": "不欲飡鹽及以熟果，乃與淡生，云何可食？』陶",
    "T23n1443_002:0915c01": "師作念：『二子已知醎淡生熟，我今時至可遂",
    "T23n1443_002:0915c02": "先心。』即便出家逢見故二，婦曰：『汝能棄却食",
    "T23n1443_002:0915c03": "嬭小兒耶？』夫曰：『我已試與醎淡生熟，好惡並",
    "T23n1443_002:0915c04": "知，方捨來此。汝既出家，我亦出家，勿生憂念。』",
    "T23n1443_002:0915c05": "汝等苾芻！於意云何？往時陶師者豈異人乎？",
    "T23n1443_002:0915c06": "今大迦攝波是，妻即妙賢是。往時二俱捨俗",
    "T23n1443_002:0915c07": "出家，今亦如是。」時諸苾芻復請佛言：「大德世",
    "T23n1443_002:0915c08": "尊！妙賢先作何業身為金色？」佛告諸苾芻：",
    "T23n1443_002:0915c09": "「彼自作業今還自受，廣如前說。」乃至頌曰：",
    "T23n1443_002:0915c10": "「假令經百劫，　　所作業不亡；",
    "T23n1443_002:0915c11": "　因緣會遇時，　　果報還自受。",
    "T23n1443_002:0915c12": "「汝等苾芻！乃往古昔九十一劫時，有佛出世，",
    "T23n1443_002:0915c13": "號毘鉢尸如來等正覺，十號具足。時有王都，",
    "T23n1443_002:0915c14": "王名親慧，以法化世，人民熾盛豐樂安隱，無",
    "T23n1443_002:0915c15": "諸詐偽賊盜疾疫，牛羊稻蔗在處充滿。王愍",
    "T23n1443_002:0915c16": "黎元猶如赤子。其毘鉢尸佛等正覺，與六十",
    "T23n1443_002:0915c17": "二萬苾芻圍繞，去親慧王都不遠河邊而住。",
    "T23n1443_002:0915c18": "佛在座時，苾芻大眾威嚴尊重光彩超絕。後",
    "T23n1443_002:0915c19": "於異時，毘鉢尸如來遊行人間，其佛坐處遂",
    "T23n1443_002:0915c20": "無光彩。其時佛妹啟父王言：『大王！世尊今何",
    "T23n1443_002:0915c21": "處去，我願欲見。』王曰：『世尊遊行人間，為欲化",
    "T23n1443_002:0915c22": "度諸有情故。』女言：『唯願父王！以贍部金隨佛",
    "T23n1443_002:0915c23": "形量作等身像。』王即以金作像置佛坐處。佛",
    "T23n1443_002:0915c24": "化緣了迴至王都，佛威德故贍部金像遂失光",
    "T23n1443_002:0915c25": "色。妹見斯事極生奇特心懷淨信，於佛足下",
    "T23n1443_002:0915c26": "長跪合掌遂發願言：『如佛世尊威光神德，映",
    "T23n1443_002:0915c27": "此金像使無光色。從今已後，願我生生之處，",
    "T23n1443_002:0915c28": "身相光明與佛相似。』汝等苾芻！昔時女者今",
    "T23n1443_002:0915c29": "即妙賢是，由彼往昔以清淨心發正願故，所",
    "T23n1443_002:0916a01": "生之處身為金色，清淨微妙光明赫弈。汝等",
    "T23n1443_002:0916a02": "復觀！至誠猛利以不壞心清淨相續，由此善",
    "T23n1443_002:0916a03": "根，九十一劫於上福田下勝種子，受妙果報",
    "T23n1443_002:0916a04": "至今不絕并得現報，於多劫中顏容端正。「復",
    "T23n1443_002:0916a05": "次諸苾芻！汝等更聽妙賢曾所作業，由斯福",
    "T23n1443_002:0916a06": "力獲此無比端正超絕顏容金色。昔於婆羅",
    "T23n1443_002:0916a07": "痆斯城，有一長者大富多財，命其妻曰：『常",
    "T23n1443_002:0916a08": "辦飲食為我供養沙門婆羅門。』後於異時有",
    "T23n1443_002:0916a09": "一獨覺，身心寂靜而行乞食，入長者家。妻見",
    "T23n1443_002:0916a10": "獨覺身不端嚴，遂不施食。既不見與便欲出",
    "T23n1443_002:0916a11": "行，其婢見已請却入宅，白夫人曰：『大家何為",
    "T23n1443_002:0916a12": "不施食耶？』夫人告曰：『今此乞者身無光彩，故",
    "T23n1443_002:0916a13": "我不施。』婢言：『曹主豈有勅令但是醜者莫施",
    "T23n1443_002:0916a14": "食耶？』夫人曰：『雖無別勅，然我不與。』婢作是念：",
    "T23n1443_002:0916a15": "『我寧不食，以己食分可取奉施。』即便持與。于",
    "T23n1443_002:0916a16": "時獨覺懷哀愍心，如大鵞王昇虛空界，現諸",
    "T23n1443_002:0916a17": "神變。使女見已，長跪合掌而發願言：『尊者由",
    "T23n1443_002:0916a18": "身醜故乞食不得，我施善根於當來世常得",
    "T23n1443_002:0916a19": "顏容端正人所樂見。』是時有王名曰梵授，與",
    "T23n1443_002:0916a20": "無量百千臣佐圍繞而住。大士昇空，王眾遙",
    "T23n1443_002:0916a21": "見悉皆仰觀，共相議曰：『今此大士受誰施食？』",
    "T23n1443_002:0916a22": "王眾既見而說頌曰：",
    "T23n1443_002:0916a23": "「『今此大士向誰家，　　除去貧窮與安樂；",
    "T23n1443_002:0916a24": "　　於勝上田下福種，　　能令果報無盡時。』",
    "T23n1443_002:0916a25": "「時王聞是某長者家大士受食，長者聞已便",
    "T23n1443_002:0916a26": "即歸家，聞是家人與此大仙己分之食，即命",
    "T23n1443_002:0916a27": "使女告言：『能為斯事，從今已去任汝自活，所",
    "T23n1443_002:0916a28": "須用物隨意而取。』夫人告婢：『汝所福分今可",
    "T23n1443_002:0916a29": "與我。』彼不肯與，夫人懷瞋以杖打頭，即便命",
    "T23n1443_002:0916b01": "過得生三十三天。纔生天已，天堂宮殿光明",
    "T23n1443_002:0916b02": "赫弈無不照耀。是時帝釋及四輔臣，見彼女",
    "T23n1443_002:0916b03": "人微妙端嚴容儀超絕，心皆迷亂，啟帝釋言：",
    "T23n1443_002:0916b04": "『今此妙女，極愛樂者當可與之。』天帝釋曰：『誰",
    "T23n1443_002:0916b05": "不愛樂？』皆欲得取。爾時天帝而說頌曰：",
    "T23n1443_002:0916b06": "「『我今情極迷，　　不辨方隅處；",
    "T23n1443_002:0916b07": "　　用心而守念，　　僅得且存身。』",
    "T23n1443_002:0916b08": "「是時天帝第一大臣復說頌曰：",
    "T23n1443_002:0916b09": "「『天主猶安隱，　　對此說伽他；",
    "T23n1443_002:0916b10": "　　如聞大鼓聲，　　欲亂亦如是。』",
    "T23n1443_002:0916b11": "「第二臣曰：",
    "T23n1443_002:0916b12": "「『如杖擊鼓時，　　唯打聲轉大；",
    "T23n1443_002:0916b13": "　　如瀑流漂木，　　欲亂亦如是。』",
    "T23n1443_002:0916b14": "「第三臣曰：",
    "T23n1443_002:0916b15": "「『大水漂諸木，　　相交不暫停；",
    "T23n1443_002:0916b16": "　　毒蛇張目瞋，　　欲愛亦如是。』",
    "T23n1443_002:0916b17": "「第四臣曰：",
    "T23n1443_002:0916b18": "「『仁等心安泰，　　能各說伽他；",
    "T23n1443_002:0916b19": "　　我今自不知，　　為死為是活？』",
    "T23n1443_002:0916b20": "「是時天帝及諸大臣，共相議曰：『此臣由耽美",
    "T23n1443_002:0916b21": "色恐命將盡，宜以此女共相供侍。』」時諸苾芻",
    "T23n1443_002:0916b22": "咸皆有疑，請世尊曰：「大德！甚為希有。以何因",
    "T23n1443_002:0916b23": "緣由彼顏容端正可愛，諸天迷亂皆說伽他？」",
    "T23n1443_002:0916b24": "佛告諸苾芻：「非但彼時令天惑亂而為美頌，",
    "T23n1443_002:0916b25": "乃往昔時亦復如是。由此女故，城邑聚落諸",
    "T23n1443_002:0916b26": "少男子，皆於彼所而為歌詠。汝等諦聽！往時",
    "T23n1443_002:0916b27": "於一聚落，長者有妻，顏容端正形儀超絕甚",
    "T23n1443_002:0916b28": "可愛樂。時五少年因至聚落見長者妻，情皆",
    "T23n1443_002:0916b29": "染著心並迷亂，令使告知私相求及，欲於某",
    "T23n1443_002:0916c01": "處共為交會。時此婦人報夫主曰：『有諸少年",
    "T23n1443_002:0916c02": "共來求我，我當辱之，君當默住令彼羞赧。』報",
    "T23n1443_002:0916c03": "其使曰：『可於夜闇向某處多根樹上暫時相",
    "T23n1443_002:0916c04": "待，我當即至。』其第一人令向樹東枝上坐，次",
    "T23n1443_002:0916c05": "告第二人可向西枝，次第三人可於南枝，次",
    "T23n1443_002:0916c06": "第四人可在北枝，次第五人坐樹中枝，各不",
    "T23n1443_002:0916c07": "相知。作此處分，諸人依語皆住樹上，至曉相",
    "T23n1443_002:0916c08": "待婦人不來，其中一人而說頌曰：",
    "T23n1443_002:0916c09": "「『日光今出現，　　農夫已向田；",
    "T23n1443_002:0916c10": "　　妄語既不來，　　可捨多根樹。』",
    "T23n1443_002:0916c11": "「其第二人又說頌曰：",
    "T23n1443_002:0916c12": "「『彼妙者定來，　　不應為妄語；",
    "T23n1443_002:0916c13": "　　何因此日光，　　急速而出現？』",
    "T23n1443_002:0916c14": "「第三人亦說頌曰：",
    "T23n1443_002:0916c15": "「『日光已旭旦，　　農夫往田業；",
    "T23n1443_002:0916c16": "　　我等如愚羊，　　在樹受寒凍。』",
    "T23n1443_002:0916c17": "「第四人復說頌曰：",
    "T23n1443_002:0916c18": "「『今遭大苦惱，　　求他婦故然；",
    "T23n1443_002:0916c19": "　　我等共君迷，　　夜寒幾凍死。』",
    "T23n1443_002:0916c20": "「第五人復說頌曰：",
    "T23n1443_002:0916c21": "「『我不憂己身，　　一夜寒受苦；",
    "T23n1443_002:0916c22": "　　但愁迦囉樹，　　枝枯不復生。』",
    "T23n1443_002:0916c23": "「于時有多根樹神而說頌曰：",
    "T23n1443_002:0916c24": "「『汝等但憂身，　　勿憂他外事；",
    "T23n1443_002:0916c25": "　　樹損有生期，　　欲苦無停息。』",
    "T23n1443_002:0916c26": "「汝諸苾芻當知！耽欲之人有如是過，徒受辛",
    "T23n1443_002:0916c27": "苦事不遂心，是故勤求出離生死除欲過患。",
    "T23n1443_002:0916c28": "彼長者妻即妙賢是，由端正故能使帝釋及",
    "T23n1443_002:0916c29": "諸天臣并聚落人心迷意亂，今復端嚴顏容",
    "T23n1443_002:0917a01": "姝妙甚可愛樂見者耽著。」時諸苾芻復請世",
    "T23n1443_002:0917a02": "尊言：「妙賢先作何業，於五百外道中而為出",
    "T23n1443_002:0917a03": "家，被他逼惱？」佛告諸苾芻：「彼先作業今還自",
    "T23n1443_002:0917a04": "受，廣說如前，乃至說頌。",
    "T23n1443_002:0917a05": "「汝諸苾芻！乃往古昔於婆羅痆斯城中，有一",
    "T23n1443_002:0917a06": "婬女衒色活命，若得男子五百金錢，方共交",
    "T23n1443_002:0917a07": "會。時有五百同邑義人各送金錢，於婬女處",
    "T23n1443_002:0917a08": "請某芳園共為集會。婬女得錢往詣期處，路",
    "T23n1443_002:0917a09": "逢王子遂被留連不赴園所，彼五百人期時",
    "T23n1443_002:0917a10": "將過各懷憂惱。時有獨覺性懷哀愍，受下臥",
    "T23n1443_002:0917a11": "具為上福田住空閑所，於小食時著衣持鉢",
    "T23n1443_002:0917a12": "詣五百人所。時彼諸人見此大士身心寂然，",
    "T23n1443_002:0917a13": "各持美饌而為奉施。大士即便昇空現諸神",
    "T23n1443_002:0917a14": "變，廣說如餘。乃至合掌發願：『我等今於最上",
    "T23n1443_002:0917a15": "福田而興福業當獲此報，彼惡婬女取錢不",
    "T23n1443_002:0917a16": "赴，各令我等心生憂惱。從彼在俗或復出家，",
    "T23n1443_002:0917a17": "願我當來常相惱逼共行非法。』汝諸苾芻！於",
    "T23n1443_002:0917a18": "意云何？往時五百人者豈異人乎？今五百外",
    "T23n1443_002:0917a19": "道是，其婬女者即妙賢是。由此因緣，彼雖出",
    "T23n1443_002:0917a20": "家，五百外道尚行惡逼。」時諸苾芻復請世尊：",
    "T23n1443_002:0917a21": "「妙賢先作何業，證阿羅漢果，復被未生怨王",
    "T23n1443_002:0917a22": "而為強逼行不淨行？」佛言：「由昔願力。」「大德！彼",
    "T23n1443_002:0917a23": "於誰處發斯願耶？」佛言：「乃往昔時有一長者，",
    "T23n1443_002:0917a24": "娶妻經久竟無子息，長者念曰：『此妻不生，可",
    "T23n1443_002:0917a25": "別娶婦。』迎第二妻既至家中，得新忘舊，輕",
    "T23n1443_002:0917a26": "賤前妻愛重後婦。前妻白夫：『我受五戒。』夫見",
    "T23n1443_002:0917a27": "持戒，情生敬重。後婦生嫉而作是念：『作何方",
    "T23n1443_002:0917a28": "計令其破戒？』遂將酒與夫飲之令醉，引其入",
    "T23n1443_002:0917a29": "房。彼婦睡眠，夫便強逼共行非法，即於前婦",
    "T23n1443_002:0917b01": "極生惱恨。時有獨覺，於小食時著衣持鉢，入",
    "T23n1443_002:0917b02": "聚落中而行乞食至長者家。妻見獨覺身心",
    "T23n1443_002:0917b03": "寂靜持食奉施，獨覺哀愍此女人故為現神",
    "T23n1443_002:0917b04": "變，婦人長跪合掌發願：『我今於上福田所作",
    "T23n1443_002:0917b05": "福業，使我當來縱此小婦證得神通，我願強",
    "T23n1443_002:0917b06": "逼污其淨行。』汝等苾芻！於意云何？昔時大妻",
    "T23n1443_002:0917b07": "者今未生怨王是，其小婦者今妙賢是。雖得",
    "T23n1443_002:0917b08": "阿羅漢果，尚被他逼。」",
    "T23n1443_002:0917b09": "時諸苾芻復請世尊：「大德！今此妙賢先作何",
    "T23n1443_002:0917b10": "業，由彼業力於世尊所而為出家，斷諸煩惱",
    "T23n1443_002:0917b11": "證阿羅漢，於明了中得為第一？」佛告諸苾芻：",
    "T23n1443_002:0917b12": "「妙賢先自作業今還自受，廣說如前。",
    "T23n1443_002:0917b13": "汝等苾芻！乃往古昔人壽二萬歲時，有迦攝",
    "T23n1443_002:0917b14": "波佛，妙賢於彼而為出家。彼鄔波馱耶是阿",
    "T23n1443_002:0917b15": "羅漢，利智神通最為第一。是時妙賢臨終之",
    "T23n1443_002:0917b16": "日而發願言：『如我親教師於迦攝波佛法中",
    "T23n1443_002:0917b17": "利智第一，願我值彼大師釋迦牟尼佛出現",
    "T23n1443_002:0917b18": "世時，得為出家亦授我記利智第一。』汝諸苾",
    "T23n1443_002:0917b19": "芻！於意云何？昔發願尼者今妙賢是，由此因",
    "T23n1443_002:0917b20": "緣今得遇我利智第一。」時諸苾芻復請世尊：",
    "T23n1443_002:0917b21": "「具壽迦攝波曾作何業，由彼業故生富貴家",
    "T23n1443_002:0917b22": "受用豐足，顏貌端正人所樂觀。已曾千度生",
    "T23n1443_002:0917b23": "贍部洲，如是東西北洲，一一各經千度受",
    "T23n1443_002:0917b24": "生。從四天王盡六欲天乃至光音天，各經千",
    "T23n1443_002:0917b25": "生。今遇世尊出家修行，斷諸煩惱證阿羅漢？」",
    "T23n1443_002:0917b26": "「汝等苾芻！此迦攝波所造之業果報成熟，廣",
    "T23n1443_002:0917b27": "說如前乃至果報還自受。汝等苾芻！乃往過",
    "T23n1443_002:0917b28": "去於婆羅痆斯，王名梵授，以法化世。去城不",
    "T23n1443_002:0917b29": "遠有寂靜處，花林欝茂甚可愛樂。有仙人居",
    "T23n1443_002:0917c01": "止深懷慈念，哀愍有情常求利益，俱與五百",
    "T23n1443_002:0917c02": "仙人居住於此。佛不在世獨覺出現，常懷慈",
    "T23n1443_002:0917c03": "愍受下臥具為上福田，去仙不遠作草庵住。",
    "T23n1443_002:0917c04": "是時大士於小食時，著衣持鉢入城乞食，次",
    "T23n1443_002:0917c05": "第乞已便昇虛空。王與臣佐朝集而住，遂見",
    "T23n1443_002:0917c06": "大士昇於空中虔心頂禮。王問住處，嚴辦",
    "T23n1443_002:0917c07": "好食持將奉施，每日三時往獨覺所。時有",
    "T23n1443_002:0917c08": "童子依止仙住，而作是念：『今此大士苦行成",
    "T23n1443_002:0917c09": "就，每日三時國王參禮。』作是念已，日亦三時",
    "T23n1443_002:0917c10": "詣獨覺處。又於他日大士持鉢往北拘盧洲，",
    "T23n1443_002:0917c11": "乞自然粳米飯滿鉢而還，香氣普熏仙住林",
    "T23n1443_002:0917c12": "所。其仙童子至獨覺所，白言：『大士！尊於何處",
    "T23n1443_002:0917c13": "得此食來？』獨覺報曰：『從北拘盧洲。』仙童聞已",
    "T23n1443_002:0917c14": "極生淨信，請獨覺言：『唯願大仙！哀愍我故",
    "T23n1443_002:0917c15": "明日受食。』便受其請。時諸仙眾皆食根果悉",
    "T23n1443_002:0917c16": "行求覓，唯留童子令看處所。于時童子晨朝",
    "T23n1443_002:0917c17": "早起，取稗米一升以乳煮熟，滿盛一器將奉",
    "T23n1443_002:0917c18": "獨覺。食已為現神變，具說如前，乃至合掌而",
    "T23n1443_002:0917c19": "發願言：『願我福業，所生之處得大富貴，容儀",
    "T23n1443_002:0917c20": "端正顏色雅麗眾人樂觀。』從是之後千度已",
    "T23n1443_002:0917c21": "於贍部洲生，東西北洲各生千度。從四天王",
    "T23n1443_002:0917c22": "盡六欲天，乃至光音天各經千度。又願得逢",
    "T23n1443_002:0917c23": "大師，今獲勝果。汝等應修，勿為放逸。汝等苾",
    "T23n1443_002:0917c24": "芻！於意云何？其仙童者豈異人乎？今大迦攝",
    "T23n1443_002:0917c25": "波是。由昔供養獨覺發願，所生之處大富多",
    "T23n1443_002:0917c26": "財尊勝豪貴。汝諸苾芻！由是義故我常宣",
    "T23n1443_002:0917c27": "說。」時諸苾芻復請世尊：「具壽大迦攝波先作",
    "T23n1443_002:0917c28": "何業？彼由業力，世尊記云：『於佛教中少欲",
    "T23n1443_002:0917c29": "知足樂住閑靜，常行杜多最為第一。』」",
    "T23n1443_002:0918a01": "佛告諸苾芻：「迦攝波所造之業，果報成熟還",
    "T23n1443_002:0918a02": "須自受。汝等苾芻！過去人壽二萬歲時，迦攝",
    "T23n1443_002:0918a03": "波佛出現於世。彼佛教中有人出家，其親教",
    "T23n1443_002:0918a04": "師少欲知足，常行杜多樂住閑靜，彼佛記為",
    "T23n1443_002:0918a05": "杜多第一。彼出家弟子臨終之日而發願言：",
    "T23n1443_002:0918a06": "『如我親教師於迦攝波佛法中，少欲知足、樂",
    "T23n1443_002:0918a07": "住空閑、杜多第一。此佛授記，當來之世人壽",
    "T23n1443_002:0918a08": "百歲，有釋迦牟尼佛出現世間。值彼大師而",
    "T23n1443_002:0918a09": "為出家，亦授記我少欲知足杜多第一。』汝等",
    "T23n1443_002:0918a10": "苾芻！於意云何？迦攝波佛教中出家發正願",
    "T23n1443_002:0918a11": "者，今迦攝波苾芻是，我亦說彼於我教中少",
    "T23n1443_002:0918a12": "欲知足杜多第一。」時諸苾芻復請世尊：「具壽",
    "T23n1443_002:0918a13": "大迦攝波先作何業？由斯業力，若有醉象見",
    "T23n1443_002:0918a14": "尊者時即便醒悟。」佛告諸苾芻：「此迦攝波五",
    "T23n1443_002:0918a15": "百生中常為出家，而不曾犯惡作之罪。由是",
    "T23n1443_002:0918a16": "因緣見者恭敬。」攝前頌曰：",
    "T23n1443_002:0918a17": "　二人俱少欲，　　共修真梵行；",
    "T23n1443_002:0918a18": "　常生富貴家，　　少欲最第一。",
    "T23n1443_002:0918a19": "根本說一切有部苾芻尼毘奈耶卷第二"
}