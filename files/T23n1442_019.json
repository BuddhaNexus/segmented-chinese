{
    "T23n1442_019:0723c02": "根本說一切有部毘奈耶卷",
    "T23n1442_019:0723c03": "第十九",
    "T23n1442_019:0723c05": "三藏法師義淨奉　制譯",
    "T23n1442_019:0723c06": "從非親尼取衣學處第五之二",
    "T23n1442_019:0723c07": "爾時薄伽梵由小軍苾芻故，觀諸釋種意樂隨",
    "T23n1442_019:0723c08": "眠根性差別，為說當機微妙之法，令彼五百",
    "T23n1442_019:0723c09": "釋種苾芻，即於座上自證圓滿，破無明[穀禾+卵]斷",
    "T23n1442_019:0723c10": "三界惑成阿羅漢，三明六通八解成就，得如",
    "T23n1442_019:0723c11": "實知，我生已盡，梵行已立，所作已辦，不受後",
    "T23n1442_019:0723c12": "有；心無障礙如手撝空，刀割香塗愛憎不起，",
    "T23n1442_019:0723c13": "觀金與土等無有異，於諸名利無不棄捨，釋",
    "T23n1442_019:0723c14": "梵諸天悉皆恭敬。",
    "T23n1442_019:0723c15": "時諸苾芻各生疑念而白佛言：「希有世尊！有",
    "T23n1442_019:0723c16": "何因緣由小軍苾芻故，遂令五百釋種苾芻，",
    "T23n1442_019:0723c17": "遠離多貪求少欲行得殊勝果，度生死海昇",
    "T23n1442_019:0723c18": "涅槃岸，究竟令住安隱之處？」世尊告曰：「汝",
    "T23n1442_019:0723c19": "諸苾芻！我於今時離欲瞋癡無愛無取，於諸",
    "T23n1442_019:0723c20": "我慢悉皆除遣、脫諸有支，得一切種智證無",
    "T23n1442_019:0723c21": "上覺。由小軍故讚歎少欲，令五百釋種出生",
    "T23n1442_019:0723c22": "死海證大涅槃，此未希有。汝諸苾芻！如我往",
    "T23n1442_019:0723c23": "昔具欲瞋癡有愛有取，於諸我慢生老病死",
    "T23n1442_019:0723c24": "憂悲苦惱皆不遣除，輪迴有支未得解脫非",
    "T23n1442_019:0723c25": "一切智，亦由我為小軍讚歎少欲呵責多貪，",
    "T23n1442_019:0723c26": "令此五百人得五通具足，此之因緣汝等當",
    "T23n1442_019:0723c27": "聽！於過去時婆羅痆斯國有王，名梵摩達多，",
    "T23n1442_019:0723c28": "為大法王。時世豐樂人物熾盛，無諸鬪戰干",
    "T23n1442_019:0723c29": "戈征罰、邪偽惡人共相侵害，亦無災橫及諸",
    "T23n1442_019:0724a01": "病苦，稻蔗牛羊在處充足，等觀兆庶猶如一",
    "T23n1442_019:0724a02": "子。時王夫人名曰妙梵，於此城中有一大池",
    "T23n1442_019:0724a03": "亦名妙梵。時王無子，為求子故，祈禱世間一",
    "T23n1442_019:0724a04": "切諸神及同生天，希望後嗣。世俗皆云：『由乞",
    "T23n1442_019:0724a05": "求故獲得子息。』此誠虛妄，若由乞求得子息",
    "T23n1442_019:0724a06": "者，於一一人咸有千子如轉輪王。此事既無，",
    "T23n1442_019:0724a07": "故知是妄。但由三事現前方有子息。云何為",
    "T23n1442_019:0724a08": "三？一者父母有染心；二者其母腹淨應合有",
    "T23n1442_019:0724a09": "娠；三者應受生者中有現前，具此三緣方有",
    "T23n1442_019:0724a10": "男女。其王一心求子而住，于時有一有情，於",
    "T23n1442_019:0724a11": "無上菩提誓願修證，從地獄出託娠妙梵夫",
    "T23n1442_019:0724a12": "人。諸慧女人有五別智，廣說如上。時彼王妃",
    "T23n1442_019:0724a13": "覺有娠已情生歡悅，遂白王曰：『大王！當知我",
    "T23n1442_019:0724a14": "所懷孕，必是大王光顯國位。今我有娠現居",
    "T23n1442_019:0724a15": "右脇，觀此相狀是男不疑。』時王聞已即大歡",
    "T23n1442_019:0724a16": "慶，廣說如上，乃至胎成常令適悅。",
    "T23n1442_019:0724a17": "「時大夫人發如是念：『善哉！我欲於城東門廣",
    "T23n1442_019:0724a18": "行福施，如是南西北門及以城內普行福施，",
    "T23n1442_019:0724a19": "獄囚繫閉咸皆放捨。』時大夫人以事白王，王",
    "T23n1442_019:0724a20": "聞是已皆如所願，四城門內廣施無遮，所",
    "T23n1442_019:0724a21": "有獄囚並皆釋放。夫人既遂所求此念便息。",
    "T23n1442_019:0724a22": "夫人復生是念：『我今欲往花苑林泉暫為遊",
    "T23n1442_019:0724a23": "觀。』王隨出觀此念便息。復生是念：『我今欲往",
    "T23n1442_019:0724a24": "妙梵池中名花遍布，共諸婇女乘船而遊。』白",
    "T23n1442_019:0724a25": "王知已，為作輕舟置於池內，即命夫人并諸",
    "T23n1442_019:0724a26": "婇女乘船遊翫，既至船所便誕一男，得宿命",
    "T23n1442_019:0724a27": "智顏貌端正，見者歡喜，身色如金，廣說如上。",
    "T23n1442_019:0724a28": "乃至『此兒今者當立何字？』諸親議曰：『今此孩",
    "T23n1442_019:0724a29": "子生在水中，應與立字，名曰水生。』時王即以",
    "T23n1442_019:0724b01": "太子授八乳母，廣說如上，乃至如蓮出池。「是",
    "T23n1442_019:0724b02": "時水生太子既長成已，作如是念：『我何處死？",
    "T23n1442_019:0724b03": "在眾合獄曾作何業？我昔於人趣六十年中",
    "T23n1442_019:0724b04": "曾為太子，由作種種諸惡業故墮地獄中，今",
    "T23n1442_019:0724b05": "處人道生在王家。此非善處，若得為王還墮",
    "T23n1442_019:0724b06": "地獄。』遂便詭設方便，身不起行現攣躄相。水",
    "T23n1442_019:0724b07": "生太子當誕之日，五百大臣悉皆生子，各取",
    "T23n1442_019:0724b08": "當時瑞應而為立名。既漸童年堪能入出，大",
    "T23n1442_019:0724b09": "臣並將屢至王所，時諸童子王令歡戲共為",
    "T23n1442_019:0724b10": "跳躑。王既見已便作是念：『水生太子若不躄",
    "T23n1442_019:0724b11": "者，亦在此中共為跳戲。今我太子雖知跛躄",
    "T23n1442_019:0724b12": "終立為王。』爾時水生聞斯語已便作是念：『王",
    "T23n1442_019:0724b13": "今無事苦見恩逼，今我復應瘂而不語。』後於",
    "T23n1442_019:0724b14": "異時五百童子漸能言說，俱至王所。王復生",
    "T23n1442_019:0724b15": "念：『我之太子若不瘂者亦能言說。』先時名作",
    "T23n1442_019:0724b16": "水生太子，既瘂復躄，因即喚為瘂躄太子，水",
    "T23n1442_019:0724b17": "生之號人不復稱。王於異時以掌支頰長歎",
    "T23n1442_019:0724b18": "而住，諸臣見已俱白王曰：『大王何故以掌支",
    "T23n1442_019:0724b19": "頰似帶憂懷？』王曰：『我於今時寧不憂歎？我既",
    "T23n1442_019:0724b20": "為王富盛自在，稱尊海內男女俱無，雖有一",
    "T23n1442_019:0724b21": "兒身殘瘂躄。』是時大臣各命醫人俱會一處，",
    "T23n1442_019:0724b22": "令觀太子何病所中。時諸醫人共觀太子無",
    "T23n1442_019:0724b23": "別病狀，來白王曰：『大王！我等詳觀太子，諸",
    "T23n1442_019:0724b24": "根明利更無病狀。此恐多是情有憂懼所以",
    "T23n1442_019:0724b25": "不言。』時梵授王聞醫說已，遂設方便欲使起",
    "T23n1442_019:0724b26": "行復令其語，即命魁膾於屏私處而告之曰：",
    "T23n1442_019:0724b27": "『我此瘂躄太子，於大眾前遣汝將殺，汝可將",
    "T23n1442_019:0724b28": "去不應即殺。』膾者曰：『謹奉王命。』時王對眾人",
    "T23n1442_019:0724b29": "前，即以太子付彼膾者遣令依法。是時膾者",
    "T23n1442_019:0724c01": "便抱太子置寶車上，從城中出詣屠膾所。時",
    "T23n1442_019:0724c02": "瘂躄太子四顧城中，見其富盛而發言曰：『今",
    "T23n1442_019:0724c03": "此城中為空荒無物，為有人居？』是時膾者聞",
    "T23n1442_019:0724c04": "是語已，尋將太子還付大王白言：『今此太",
    "T23n1442_019:0724c05": "子作如是說。』時王便抱瘂躄太子置在懷中，",
    "T23n1442_019:0724c06": "告曰：『誰是汝讎？我為擯殺。誰是汝友？我當惠",
    "T23n1442_019:0724c07": "之。』是時太子聞是語已瘂而不答。時王復命",
    "T23n1442_019:0724c08": "膾者還將殺却，膾者奉命同前將去，太子于",
    "T23n1442_019:0724c09": "時見一死屍四人輿去，而發言曰：『此為死而",
    "T23n1442_019:0724c10": "更死，為活為死耶？』是時膾者聞斯語已，還",
    "T23n1442_019:0724c11": "將付王。王復同前置在懷中次第而問，太子",
    "T23n1442_019:0724c12": "亦復瘂而不對。王復同前付彼令殺，將出王",
    "T23n1442_019:0724c13": "城。是時太子見大穀聚作如是說：『此大穀聚",
    "T23n1442_019:0724c14": "若先不食根本者。』是時膾者聞斯語已還將",
    "T23n1442_019:0724c15": "付王，王復同前次第而問，太子亦復瘂而不",
    "T23n1442_019:0724c16": "言。王復同前付彼令殺，命膾者曰：『汝可疾",
    "T23n1442_019:0724c17": "去往彼屍林，宜以太子埋於坑穽。』時彼膾者",
    "T23n1442_019:0724c18": "同前將去，向深摩舍那掘地為穽。是時太子",
    "T23n1442_019:0724c19": "說伽他曰：",
    "T23n1442_019:0724c20": "「『何意御車者，　　於此疾穿坑？",
    "T23n1442_019:0724c21": "　　我聞當速答，　　穿坑何所為？』",
    "T23n1442_019:0724c22": "「膾者報曰：",
    "T23n1442_019:0724c23": "「『大王生一子，　　口瘂不能行；",
    "T23n1442_019:0724c24": "　　為此遣穿坑，　　欲埋無益子。』",
    "T23n1442_019:0724c25": "「是時瘂躄太子作如是念：『此魁膾者情懷墋",
    "T23n1442_019:0724c26": "毒，手持利劍唯欲殺人，斷他命根以為活",
    "T23n1442_019:0724c27": "業。』心便驚怖：『或容以我填棄深坑。』如是思已",
    "T23n1442_019:0724c28": "告膾者曰：『若其父王隨我願者，我當口語足",
    "T23n1442_019:0724c29": "步還城。』是時膾人心生希有，馳走白王，王曰：",
    "T23n1442_019:0725a01": "『若太子須王位者我即與之，況餘所求不隨",
    "T23n1442_019:0725a02": "其意。』于時大王大喜充滿，告諸臣曰：『卿等即",
    "T23n1442_019:0725a03": "宜治掃街衢香花遍布，懸繒幡蓋極令嚴好。』",
    "T23n1442_019:0725a04": "如有言曰：",
    "T23n1442_019:0725a05": "「『國主所出言，　　或復諸天類，",
    "T23n1442_019:0725a06": "　　及諸證定者，　　隨意事皆成。』",
    "T23n1442_019:0725a07": "「時諸臣等即奉王教，莊嚴城郭悉令妙好。于",
    "T23n1442_019:0725a08": "時無量百千人眾雲集街衢，企望太子步還",
    "T23n1442_019:0725a09": "城邑。是時瘂躄太子足步還城，至大王所禮",
    "T23n1442_019:0725a10": "父王足，說伽他曰：",
    "T23n1442_019:0725a11": "「『大王今當知，　　我非瘂躄者，",
    "T23n1442_019:0725a12": "　　亦非愚騃類，　　畏苦故須然。",
    "T23n1442_019:0725a13": "　　我有足能行，　　有口分明語，",
    "T23n1442_019:0725a14": "　　恐入惡道苦，　　故作如是事。』",
    "T23n1442_019:0725a15": "「王曰：『愛子若如是者，何不言說、足步而行？怖",
    "T23n1442_019:0725a16": "懼之言有何意趣？』太子白言：",
    "T23n1442_019:0725a17": "「『願王當善聽，　　我為說因緣。",
    "T23n1442_019:0725a18": "　　我於前世時，　　曾經六十歲，",
    "T23n1442_019:0725a19": "　　得為王太子，　　具受五欲樂；",
    "T23n1442_019:0725a20": "　　由斯六千歲，　　墮在泥黎中。",
    "T23n1442_019:0725a21": "　　備受諸苦惱，　　不可以言說；",
    "T23n1442_019:0725a22": "　　業盡方得出，　　重獲於人身。",
    "T23n1442_019:0725a23": "　　我憶如是事，　　恐墮地獄中，",
    "T23n1442_019:0725a24": "　　定不願為王，　　放我之林野。』",
    "T23n1442_019:0725a25": "「王曰：『愛子！本作祠祀及修勝行，設諸施會供",
    "T23n1442_019:0725a26": "養仙人，冀得子息以紹王位。汝今何故捨而",
    "T23n1442_019:0725a27": "出家？』太子曰：",
    "T23n1442_019:0725a28": "「『我不求受欲，　　怨諍由是生；",
    "T23n1442_019:0725a29": "　　願修真梵行，　　斯能壞怨敵。",
    "T23n1442_019:0725b01": "　　我不求受欲，　　猶如於毒果；",
    "T23n1442_019:0725b02": "　　願修真梵行，　　常飡甘露藥。』",
    "T23n1442_019:0725b03": "「王曰：",
    "T23n1442_019:0725b04": "「『世間所愛樂，　　唯王是極尊；",
    "T23n1442_019:0725b05": "　　何故汝今時，　　捨之求離俗？』",
    "T23n1442_019:0725b06": "「太子曰：",
    "T23n1442_019:0725b07": "「『終能生苦者，　　此不名為樂；",
    "T23n1442_019:0725b08": "　　要求真樂處，　　能令苦皆盡。",
    "T23n1442_019:0725b09": "　　願王今放我，　　捨俗往林中。』",
    "T23n1442_019:0725b10": "「王曰：『愛子！汝今身處樓觀香花郁烈，床褥柔",
    "T23n1442_019:0725b11": "軟寢息安寧，絲竹音聲而為賞翫，上妙衣服",
    "T23n1442_019:0725b12": "披著以時，甘美餚饌隨情而食。若出家者，住",
    "T23n1442_019:0725b13": "止山林寢臥枯葉，狐狼虎豹吼叫相驚，皮草",
    "T23n1442_019:0725b14": "為衣根果充食，水皆熱濁欲飲無由，汝今何",
    "T23n1442_019:0725b15": "意棄捨尊榮樂居林野？』太子曰：",
    "T23n1442_019:0725b16": "「『寧住林野鹿皮衣，　　虎豹同居食根果；",
    "T23n1442_019:0725b17": "　　不作國王恒殺罰，　　來世善果共相違。",
    "T23n1442_019:0725b18": "　　願王放我隱山林，　　畢想勤修涅槃路。』",
    "T23n1442_019:0725b19": "「王曰：『愛子！先當為我斷彼三疑，後欲出家未",
    "T23n1442_019:0725b20": "為難也。汝見城中所有富盛作如是語：「今此",
    "T23n1442_019:0725b21": "城中為空荒無物？為有人居？」汝何密意作如",
    "T23n1442_019:0725b22": "是語？』太子曰：『大王當聽！王今無事令人殺我，",
    "T23n1442_019:0725b23": "竟無一人稱理而說：「王今何為殺斯太子？」我",
    "T23n1442_019:0725b24": "緣此意故作斯語。』王曰：『善哉！汝又第二見輿",
    "T23n1442_019:0725b25": "死人便作是說：「為死而更死，為活而死耶？」汝",
    "T23n1442_019:0725b26": "何密意復作斯語？』太子曰：『大王當聽！若人自",
    "T23n1442_019:0725b27": "作惡行而身死者，此謂死而更死。若人自為",
    "T23n1442_019:0725b28": "善行而身死者，此謂活而身死。我緣此意故",
    "T23n1442_019:0725b29": "作斯語。』王曰：『此亦善哉！汝又第三見大穀聚",
    "T23n1442_019:0725c01": "復作斯說：「若先不食根本者。」汝何密意復作",
    "T23n1442_019:0725c02": "斯說？』太子曰：『大王善聽！彼諸耕人從他貸穀",
    "T23n1442_019:0725c03": "食而作業，後時穀熟積成大聚，債主來索多",
    "T23n1442_019:0725c04": "並還他。如若先時不食他物便成大聚。人亦",
    "T23n1442_019:0725c05": "如是，由行十善方獲人身，若更造惡不修於",
    "T23n1442_019:0725c06": "善，前世善根即便銷盡，善根盡故亡失善道，",
    "T23n1442_019:0725c07": "與此相違即不亡失。我緣此意故作斯語。』王",
    "T23n1442_019:0725c08": "聞語已告言：『愛子！此更善哉！』時王即便抱持",
    "T23n1442_019:0725c09": "太子哽咽流淚，告言：『汝已決意，志不可移，今",
    "T23n1442_019:0725c10": "隨汝情修行善業，我亦於後隨至山林。』時梵",
    "T23n1442_019:0725c11": "授王命諸臣曰：『若我太子不出家者當是何",
    "T23n1442_019:0725c12": "人？』諸臣報曰：『當為國王。』『卿等諸子復是何人？』",
    "T23n1442_019:0725c13": "報言：『是隨從者。』王曰：『太子今既出家，卿等諸",
    "T23n1442_019:0725c14": "子何不隨從？』諸臣白言：『謹奉王命令其出家。』",
    "T23n1442_019:0725c15": "「去城不遠有一靜處，有五通仙人，稟性慈悲哀",
    "T23n1442_019:0725c16": "憐一切。是時太子與五百人出婆羅痆斯，將",
    "T23n1442_019:0725c17": "諸侍從至仙人所求哀出家，時彼仙人並隨",
    "T23n1442_019:0725c18": "其願。既出家後勤教要法，太子不久獲得五",
    "T23n1442_019:0725c19": "通。後時仙人命過，太子便依喪禮焚葬其屍。",
    "T23n1442_019:0725c20": "是時瘂躄太子，於五百人躬為訓導，瘂躄太",
    "T23n1442_019:0725c21": "子其名遂隱，瘂躄大師勝號彰著。時瘂躄大",
    "T23n1442_019:0725c22": "師作如是念：『何意五百弟子不得五通？豈不",
    "T23n1442_019:0725c23": "由彼多畜鹿皮樹皮，廣停祭器水器雜菜根",
    "T23n1442_019:0725c24": "果繁以自供，四體常勞五通難證。我今若作",
    "T23n1442_019:0725c25": "呵責治罰者，彼五百人無由開解，宜可示其",
    "T23n1442_019:0725c26": "菩提薩埵無上善巧化度之儀。』爾時大師告",
    "T23n1442_019:0725c27": "諸摩納薄迦曰：『汝等當知！我欲於此夏三月",
    "T23n1442_019:0725c28": "內宴默而住，勿令一人輒來見我，唯除一取",
    "T23n1442_019:0725c29": "根果人，并月十四日長淨之晨。』時諸弟子奉",
    "T23n1442_019:0726a01": "受其教眾共立制，於三月內一人不得輒見",
    "T23n1442_019:0726a02": "大師，唯除一供果菜人并長淨日。若有違制，",
    "T23n1442_019:0726a03": "我等令其作波逸底迦罪說悔。其師於三月",
    "T23n1442_019:0726a04": "內宴默而住，無有一人輒得入見，唯除採果",
    "T23n1442_019:0726a05": "及長淨日。",
    "T23n1442_019:0726a06": "「爾時大師於其住處見一飛鳥，報言：『善來飛",
    "T23n1442_019:0726a07": "鳥！我今與汝所作相似，汝所覓食唯求滿腹",
    "T23n1442_019:0726a08": "生知足意，我所求食亦唯滿腹作知足心。』次",
    "T23n1442_019:0726a09": "見一鹿，報言：『善來野鹿！我今與汝所作相似，",
    "T23n1442_019:0726a10": "汝所覓食唯求滿腹生知足意，我所求食亦唯",
    "T23n1442_019:0726a11": "滿腹作知足心。』時諸弟子聞師與鳥鹿言說，",
    "T23n1442_019:0726a12": "各生是念：『豈非大師捨默然禁。』咸詣師所禮",
    "T23n1442_019:0726a13": "已俱坐，彼師默然不共其語。時諸弟子復生",
    "T23n1442_019:0726a14": "是念：『豈我大師共傍生語，不與人言？』即便捨",
    "T23n1442_019:0726a15": "去。復更有一婆羅門子，名曰能施，遇來至",
    "T23n1442_019:0726a16": "此。仙人遙見告曰：『能施！我今與汝所作相似，",
    "T23n1442_019:0726a17": "汝唯持一鹿皮衣一祭器，我亦同爾。汝所覓",
    "T23n1442_019:0726a18": "食唯求滿腹生知足意，我所求食亦唯滿腹作",
    "T23n1442_019:0726a19": "知足心。不同此處，更有餘類多畜皮衣，廣停",
    "T23n1442_019:0726a20": "雜器貯諸果菜，求覓疲勞。』時諸弟子聞是說",
    "T23n1442_019:0726a21": "已，各生斯念：『今我大師讚歎少欲、毀訾多求，",
    "T23n1442_019:0726a22": "觀此意趣便是由見多貪擯斥於我，我等宜",
    "T23n1442_019:0726a23": "應於諸盈長皮衣雜器，觀之如病如箭如癰",
    "T23n1442_019:0726a24": "棄之河內，宜著一鹿皮衣雜器各一。』眾共許",
    "T23n1442_019:0726a25": "可，各以雜物棄彼河中，唯一供身俱詣師所。",
    "T23n1442_019:0726a26": "師觀根器而為說法，皆證五通。」爾時世尊告",
    "T23n1442_019:0726a27": "諸苾芻：「勿生異念！往時瘂躄五通仙人即我",
    "T23n1442_019:0726a28": "身是，以菩薩行化諸有情。往時五百弟子即",
    "T23n1442_019:0726a29": "五百釋種苾芻是，往時能施即小軍是。我於",
    "T23n1442_019:0726b01": "往時由能施故，令五百人捨離多貪，修少欲",
    "T23n1442_019:0726b02": "行獲得五通。今時由小軍故，令五百釋種苾",
    "T23n1442_019:0726b03": "芻捨棄貪求遵知足行，具足六通成阿羅漢，",
    "T23n1442_019:0726b04": "究竟安住寂滅城中。汝等應知！作純黑業者",
    "T23n1442_019:0726b05": "得純黑異熟，作純白業者得純白異熟，作雜",
    "T23n1442_019:0726b06": "業者得雜異熟。是故汝等應棄純黑及以雜",
    "T23n1442_019:0726b07": "業，當可精勤修純白業，觀此因緣汝當修學。」",
    "T23n1442_019:0726b08": "此是緣起，然佛世尊未與苾芻制其學處。",
    "T23n1442_019:0726b09": "爾時佛在室羅伐城逝多林給孤獨園，未遮",
    "T23n1442_019:0726b10": "苾芻尼住阿蘭若。時有諸尼往靜林中，修習",
    "T23n1442_019:0726b11": "靜慮受勝定樂。時蓮花色苾芻尼，與其徒眾",
    "T23n1442_019:0726b12": "五百人俱往闇林中，在一樹下半跏而坐入",
    "T23n1442_019:0726b13": "滅盡定。是時餘尼至日晡後，各欲還向室羅",
    "T23n1442_019:0726b14": "伐城，有作是言：「聖者蓮花色！我喚令起。」復有",
    "T23n1442_019:0726b15": "說言：「聖者！具大威神，或容在前入寺。」便不喚",
    "T23n1442_019:0726b16": "起各自歸還。時蓮花色至日暮時，出定遍觀",
    "T23n1442_019:0726b17": "諸尼盡去，便作是念：「我為入城？為當住此？」即",
    "T23n1442_019:0726b18": "便入定。時有五百群賊行劫盜已至此林邊，",
    "T23n1442_019:0726b19": "諸賊議曰：「半人分物、半為防守。」遂於林內見",
    "T23n1442_019:0726b20": "入定尼，有云是木、有云是人、有云苾芻。時彼",
    "T23n1442_019:0726b21": "賊中有還俗人，報言：「是苾芻尼非苾芻也。」餘",
    "T23n1442_019:0726b22": "人問曰：「爾何得知？」報言：「苾芻全跏，尼則半",
    "T23n1442_019:0726b23": "跏，此既半跏明知是尼。」時諸賊徒生希有念：",
    "T23n1442_019:0726b24": "「君等當知，如斯可畏大闇林中，一苾芻尼能",
    "T23n1442_019:0726b25": "宿於此。」即便往詣賊將軍所，將軍問曰：「仁於",
    "T23n1442_019:0726b26": "林內頗見希奇事不？」答言：「見！有如斯可畏大",
    "T23n1442_019:0726b27": "闇林中，一苾芻尼能宿於此。」將軍聞已告防",
    "T23n1442_019:0726b28": "守人曰：「我試看之。」便見苾芻尼，顏容端正人",
    "T23n1442_019:0726b29": "所樂觀，寂定威儀覩而深敬，歎曰：「今此林中",
    "T23n1442_019:0726c01": "有二可愛：所謂朗月光明，及苾芻尼容彩。」將",
    "T23n1442_019:0726c02": "軍曰：「宜應喚起，我奉其食。」彼還俗人報曰：「此",
    "T23n1442_019:0726c03": "不非時食。」將軍曰：「林中苾芻尼有二可愛：",
    "T23n1442_019:0726c04": "所謂容儀端正，不非時食。」將軍曰：「令其飲酒。」",
    "T23n1442_019:0726c05": "彼還報曰：「此不飲酒。」將軍曰：「於此林中，復有",
    "T23n1442_019:0726c06": "二種可愛：所謂苾芻尼顏容端正，不飲諸酒。」",
    "T23n1442_019:0726c07": "將軍曰：「今我幸會遇上福田，而竟不果施一飡",
    "T23n1442_019:0726c08": "食。」便以貴價[疊*毛]衣裹上妙食，掛於樹枝作如",
    "T23n1442_019:0726c09": "是說：「即如聖者容儀寂定，無所不覺，無所不",
    "T23n1442_019:0726c10": "知。我今留此衣食，幸願慈悲當為受用。」作是",
    "T23n1442_019:0726c11": "語已，捨之而去。時蓮花色尼至天明已，從定",
    "T23n1442_019:0726c12": "而起，便見大眾行跡之處，便入定觀見彼五",
    "T23n1442_019:0726c13": "百賊徒至此而去。復觀於我無醜惡事不？知",
    "T23n1442_019:0726c14": "無有過。復見裹食掛樹，便作是念：「此由淨",
    "T23n1442_019:0726c15": "心敬信所致。」復作是念：「若更待餘授食之者，",
    "T23n1442_019:0726c16": "恐禽獸來壞其淨施。我今宜可持此上食奉",
    "T23n1442_019:0726c17": "施僧伽，然佛有教：『若尼惡觸、苾芻是淨，苾",
    "T23n1442_019:0726c18": "芻惡觸、尼亦是淨。』」遂即自手持去詣逝多林。",
    "T23n1442_019:0726c19": "六眾常法，每一二人鎮居門首。時鄔波難陀",
    "T23n1442_019:0726c20": "在寺門前經行而住，遙見苾芻尼來，問言：「大",
    "T23n1442_019:0726c21": "妹！豈天未曉，城門已開？」尼言：「大德！我非城",
    "T23n1442_019:0726c22": "宿，從闇林來。」報言：「大妹！我曾晝日入彼林",
    "T23n1442_019:0726c23": "中，起怖畏心身毛皆竪。大妹！如何獨住於",
    "T23n1442_019:0726c24": "彼，手所持者是何物耶？」時苾芻尼具以緣告：",
    "T23n1442_019:0726c25": "「此時賊徒淨心留與。」鄔波難陀曰：「大妹！由汝",
    "T23n1442_019:0726c26": "威儀賊生敬愛獲得此物，彼若見我必當與",
    "T23n1442_019:0726c27": "杖令負物去。」鄔波難陀告言：「大妹！若有得此",
    "T23n1442_019:0726c28": "新好白疊，刺作兩重僧伽胝衣，少欲而住，",
    "T23n1442_019:0726c29": "修諸善品誠亦佳矣！」尼言：「聖者！須此衣耶？」答",
    "T23n1442_019:0727a01": "曰：「必若有餘隨情處分。」答言：「且住！我持初食",
    "T23n1442_019:0727a02": "奉施僧伽，迴來至此以衣相施。」鄔波難陀作",
    "T23n1442_019:0727a03": "如是念：「若更有餘黑鉢見者，必乞此衣，我無",
    "T23n1442_019:0727a04": "由得。」報言：「大妹！可住於此，我當為喚受初食",
    "T23n1442_019:0727a05": "人。」尼便許可。時鄔波難陀即入寺中，見受食",
    "T23n1442_019:0727a06": "人無事而住，報言：「具壽！施主在門擔食辛苦，",
    "T23n1442_019:0727a07": "汝今無事閑住房中，宜可急行受其施食。」彼",
    "T23n1442_019:0727a08": "便持器往詣寺門，就苾芻尼受取初食，尼與",
    "T23n1442_019:0727a09": "食已振白疊衣施與。鄔波難陀既得衣已喜",
    "T23n1442_019:0727a10": "而呪願曰：「汝所施物，是心瓔珞，為心資助，定",
    "T23n1442_019:0727a11": "慧莊嚴，得人天道。隨情受用勝妙衣服，終至",
    "T23n1442_019:0727a12": "無上安隱涅槃。」即便捨去。時蓮花色苾芻尼",
    "T23n1442_019:0727a13": "便作是念：「我今為向本處？為禮世尊？我今",
    "T23n1442_019:0727a14": "已來當禮佛足。」便詣佛所禮世尊已在一面",
    "T23n1442_019:0727a15": "坐。時苾芻尼五衣破碎，世尊見已告阿難陀",
    "T23n1442_019:0727a16": "曰：「苾芻尼眾於安居時足利養不？」阿難陀白",
    "T23n1442_019:0727a17": "佛言：「足。」佛言：「何意蓮花色尼五衣破碎？」阿難",
    "T23n1442_019:0727a18": "陀曰：「大德！此苾芻尼深信堅固意樂淳善，其",
    "T23n1442_019:0727a19": "所得物於三寶中咸皆喜捨，來從乞者不逆",
    "T23n1442_019:0727a20": "其意。今日此尼得好大疊，施與尊者鄔波難",
    "T23n1442_019:0727a21": "陀。」佛告阿難陀：「苾芻於非親族尼處受取衣",
    "T23n1442_019:0727a22": "耶？」阿難陀曰：「苾芻受衣。」佛告阿難陀：「然非",
    "T23n1442_019:0727a23": "親苾芻不生是念：『此苾芻尼具五衣不？』隨所",
    "T23n1442_019:0727a24": "與時悉皆受取；若親苾芻則不如是，見其闕",
    "T23n1442_019:0727a25": "乏不肯受衣。」爾時世尊告阿難陀曰：「於大房",
    "T23n1442_019:0727a26": "中貯衣之處，應取五衣與蓮花色苾芻尼。」時",
    "T23n1442_019:0727a27": "阿難陀奉佛教已，便取五衣授與蓮花色。爾",
    "T23n1442_019:0727a28": "時世尊以此因緣告諸苾芻：「廣說乃至於毘",
    "T23n1442_019:0727a29": "奈耶制其學處，當如是說：若復苾芻從非親",
    "T23n1442_019:0727b01": "苾芻尼取衣者，泥薩祇波逸底迦。」",
    "T23n1442_019:0727b02": "世尊為諸苾芻制其學處已，室羅伐城有一",
    "T23n1442_019:0727b03": "長者，大富多財受用豐足，所有家產如毘沙",
    "T23n1442_019:0727b04": "門王，便於同望族娶女為妻。雖久共居，竟",
    "T23n1442_019:0727b05": "無男女，情懷憂悒，作如是念：「我今舍內多有",
    "T23n1442_019:0727b06": "珍財，無一紹繼。我死之後，所有資產，以無",
    "T23n1442_019:0727b07": "子故，沒入王家。來世路糧，又未修集。」以手",
    "T23n1442_019:0727b08": "支頰長歎而住。其妻問曰：「何故情懷憂悒支",
    "T23n1442_019:0727b09": "頰而住？」報言：「賢首！我今寧得不憂？」具述其",
    "T23n1442_019:0727b10": "事。妻曰：「云何修習來世資糧？」報言：「賢首！若",
    "T23n1442_019:0727b11": "能以好飲食供養佛及僧，食已人人各奉一雙",
    "T23n1442_019:0727b12": "上好白疊，是謂修習來世路糧預前安置。」妻",
    "T23n1442_019:0727b13": "言：「何故不為？」是時長者往詣佛所，禮佛足已",
    "T23n1442_019:0727b14": "在一面坐，世尊爾時即為長者演說妙法，示",
    "T23n1442_019:0727b15": "教利喜默然而住。是時長者從坐而起，整衣",
    "T23n1442_019:0727b16": "一肩合十指掌，白佛言：「世尊！唯願哀愍，并苾",
    "T23n1442_019:0727b17": "芻僧伽，明當宅中受我微供。」世尊默然受之。",
    "T23n1442_019:0727b18": "長者知佛為哀受已禮足而去。時彼長者於",
    "T23n1442_019:0727b19": "其夜中，具辦種種上妙飲食，旦敷座席并安",
    "T23n1442_019:0727b20": "水器，令使往白世尊時到。世尊於日初分，著",
    "T23n1442_019:0727b21": "衣持鉢與苾芻眾隨從而去。至彼長者設食",
    "T23n1442_019:0727b22": "之處就座而坐。長者既覩佛僧如法坐已，便",
    "T23n1442_019:0727b23": "以上妙飲食手自供養極令飽滿。既澡漱已，",
    "T23n1442_019:0727b24": "奉佛及僧人各一雙上妙白疊。時彼長者取",
    "T23n1442_019:0727b25": "卑小席，於世尊前聽受妙法。佛隨根性示教",
    "T23n1442_019:0727b26": "利喜為說妙法，呪願頌已從座而去。是時長",
    "T23n1442_019:0727b27": "者隨佛出已，旋繞三匝禮足而退，於高樓上",
    "T23n1442_019:0727b28": "修捨施念，告其妻曰：「賢首！應生極喜，我已多",
    "T23n1442_019:0727b29": "作來世資糧。」妻便報曰：「仁今雖作，我未修營。」",
    "T23n1442_019:0727c01": "長者報曰：「今所修福，豈非共有？」妻曰：「雖知共",
    "T23n1442_019:0727c02": "有，然我情願，請大世主及苾芻尼僧伽，就",
    "T23n1442_019:0727c03": "宅食已人施一雙上好白疊，此即是我來世",
    "T23n1442_019:0727c04": "資糧。」長者告曰：「善哉！善哉！隨汝意作。」時長",
    "T23n1442_019:0727c05": "者婦即便往詣大世主苾芻尼所，頂禮雙足",
    "T23n1442_019:0727c06": "在一面坐，聽妙法已從坐而起，白言：「聖者！及",
    "T23n1442_019:0727c07": "苾芻尼眾，唯願哀愍明就我家。」廣如前說，乃",
    "T23n1442_019:0727c08": "至淨澡漱已，時長者婦便以大箱盛妙白疊，",
    "T23n1442_019:0727c09": "在上座前開之而住。時大世主作如是念：「世",
    "T23n1442_019:0727c10": "尊制戒，不許苾芻尼受上妙衣服。我今若受，",
    "T23n1442_019:0727c11": "便違學處；若不受者障施主福，諸苾芻尼失",
    "T23n1442_019:0727c12": "其利養。」尼眾各念：「若大世主受此衣者，誠亦",
    "T23n1442_019:0727c13": "善哉！」時大世主知眾心已作如是念：「世尊亦",
    "T23n1442_019:0727c14": "應緣此事故聽受好衣。」時大世主總為受衣，",
    "T23n1442_019:0727c15": "為長者婦作呪願伽他已從座而去。詣世尊",
    "T23n1442_019:0727c16": "所如常威儀，具以前事而白世尊。佛告大世",
    "T23n1442_019:0727c17": "主：「善哉！善哉！我未許者汝已知時。從今已去",
    "T23n1442_019:0727c18": "聽苾芻尼受貴價衣，於苾芻邊共為換易。」時",
    "T23n1442_019:0727c19": "大世主奉佛教已禮足而去，至尼住處分與",
    "T23n1442_019:0727c20": "上衣，報言：「世尊有教，聽苾芻尼受貴價衣，於",
    "T23n1442_019:0727c21": "苾芻邊易取麁者隨意受用。」時苾芻尼受得",
    "T23n1442_019:0727c22": "衣已往誓多林，共諸苾芻欲為換易。時十二",
    "T23n1442_019:0727c23": "眾苾芻尼便持貴衣至六眾所，報言：「聖者！世",
    "T23n1442_019:0727c24": "尊有教，聽苾芻尼受貴價衣，於苾芻邊共為",
    "T23n1442_019:0727c25": "換易。今者宜可取此好衣與我麁者。」六眾報",
    "T23n1442_019:0727c26": "曰：「姊妹！直爾持施我尚不受，況復共爾愚昧",
    "T23n1442_019:0727c27": "無識、不自由者為換易耶？」諸餘尼眾各隨自",
    "T23n1442_019:0727c28": "意持所得衣，詣老苾芻所述如上事以衣共",
    "T23n1442_019:0727c29": "易。老苾芻言：「姊妹且住！我當問佛。」時彼苾芻",
    "T23n1442_019:0728a01": "往詣佛所，而白佛言：「大德！有苾芻尼持好衣",
    "T23n1442_019:0728a02": "財，來至我所求換麁者，不知如何？」佛言：「我",
    "T23n1442_019:0728a03": "聽苾芻從尼受衣，除換易。換衣之時令苾芻",
    "T23n1442_019:0728a04": "尼歡喜無恨。」爾時世尊讚歎持戒少欲知足，",
    "T23n1442_019:0728a05": "告諸苾芻曰：「前是創制，此是隨開，當如是說：",
    "T23n1442_019:0728a06": "若復苾芻從非親苾芻尼取衣者，除貿易，泥",
    "T23n1442_019:0728a07": "薩祇波逸底迦。」",
    "T23n1442_019:0728a08": "若復苾芻者，謂鄔波難陀，餘義如上。親非親",
    "T23n1442_019:0728a09": "義、衣有七種，廣如上說。除貿易者，易得無",
    "T23n1442_019:0728a10": "罪。泥薩祇義，捨悔之法，並如上說。此中罪相",
    "T23n1442_019:0728a11": "其事云何？若苾芻於非親尼，作非親想或復",
    "T23n1442_019:0728a12": "生疑，從彼取衣得捨墮罪。若苾芻於親族尼，",
    "T23n1442_019:0728a13": "作非親想或復生疑，得惡作罪。又無犯者，若",
    "T23n1442_019:0728a14": "苾芻尼將衣施僧，或為說法故施，或為受圓",
    "T23n1442_019:0728a15": "具時施，或見被賊故施，或時買得，或換易",
    "T23n1442_019:0728a16": "得，此皆無犯。若苾芻尼眾人共識多獲利養，",
    "T23n1442_019:0728a17": "便持衣物到苾芻前，以衣置地作如是語：「聖",
    "T23n1442_019:0728a18": "者！我今多有如是財物，幸願慈悲為我納受。」",
    "T23n1442_019:0728a19": "作是語已，棄之而去，取亦無犯。又無犯者，謂",
    "T23n1442_019:0728a20": "初犯人，或癡狂、心亂、痛惱所纏。",
    "T23n1442_019:0728a21": "從非親居士乞衣學處第六",
    "T23n1442_019:0728a22": "爾時佛在室羅伐城逝多林給孤獨園。於此",
    "T23n1442_019:0728a23": "城中有一長者，娶妻未久，告曰：「賢首！我欲持",
    "T23n1442_019:0728a24": "諸貨物往詣他方，交易經求冀存家業。」妻曰：",
    "T23n1442_019:0728a25": "「年少之時宜受欲樂，衰老之日方可求財。」夫",
    "T23n1442_019:0728a26": "言：「賢首！少壯之時能忍辛苦，[夌*欠]冒寒暑正",
    "T23n1442_019:0728a27": "合求財，至老年衰坐而受用。」妻作是念：「我",
    "T23n1442_019:0728a28": "不勸為而自求作，當隨其意。」報言：「任自經求。」",
    "T23n1442_019:0728a29": "便即為辦所須路糧，周給資遣。彼持貨物往",
    "T23n1442_019:0728b01": "詣他處。其妻於後作如是念：「我之夫主辛苦",
    "T23n1442_019:0728b02": "經求，受諸寒熱飢渴等苦，皆是為我求覓財",
    "T23n1442_019:0728b03": "物。我今不應端坐而住。」便往市中買好劫貝，",
    "T23n1442_019:0728b04": "撚為上縷織成妙疊，種種香薰置於篋內。時",
    "T23n1442_019:0728b05": "彼長者經求獲利還來本居，其妻作好香湯",
    "T23n1442_019:0728b06": "令夫洗沐，開箱取疊而授與之。長者見已作",
    "T23n1442_019:0728b07": "如是念：「我先所留飲食之直，縱令全賣亦未",
    "T23n1442_019:0728b08": "得此衣。」問曰：「賢首！汝於何處得此上衣？」答",
    "T23n1442_019:0728b09": "言：「且宜著之。」彼便為著，更問曰：「何處得衣？」",
    "T23n1442_019:0728b10": "妻曰：「且當先食。」食已還問：「何處得衣？」妻遂以",
    "T23n1442_019:0728b11": "緣具告，夫曰：「善哉賢首！我作求覓人，汝為守",
    "T23n1442_019:0728b12": "護者善營家業，如斯不久舍內資財必當豐",
    "T23n1442_019:0728b13": "贍。」妻曰：「此衣是我辛苦營得，但自披著勿",
    "T23n1442_019:0728b14": "與餘人。」答言：「可爾。」時彼長者信心淳善，往逝",
    "T23n1442_019:0728b15": "多林禮世尊足，從城出時守門人見便作是",
    "T23n1442_019:0728b16": "念：「觀此長者所著上衣，今日定當多獲財利。」",
    "T23n1442_019:0728b17": "是時六眾多住寺門，時鄔波難陀見長者來，",
    "T23n1442_019:0728b18": "觀其衣服作如是念：「看此長者著好衣服，所",
    "T23n1442_019:0728b19": "求財利必得隨情。我今若不留得此衣者，我",
    "T23n1442_019:0728b20": "不更名鄔波難陀。」即便唱言：「善來長者！仁何",
    "T23n1442_019:0728b21": "處來？猶如初月久而方現。」報言：「聖者！我比興",
    "T23n1442_019:0728b22": "易遠詣他方，近始歸還故來禮佛。」問言：「長者，",
    "T23n1442_019:0728b23": "多獲利不？」答言：「隨時多少且免空歸。」報言：「長",
    "T23n1442_019:0728b24": "者！我已先知，見池流出表水澄深，目覩好衣",
    "T23n1442_019:0728b25": "知多獲利。然汝比來常有貪心經紀無歇，曾",
    "T23n1442_019:0728b26": "不修造來世資糧，汝且可來當為說法。」是時",
    "T23n1442_019:0728b27": "長者為聽法故在一面坐，鄔波難陀凡說法",
    "T23n1442_019:0728b28": "時，若說持戒因緣，其聽法者皆謂自身即生",
    "T23n1442_019:0728b29": "天上；若說布施因緣，其聽法者乃至自割身",
    "T23n1442_019:0728c01": "肉持以奉施；若說罪業因緣，其聽法者即謂",
    "T23n1442_019:0728c02": "自身現墮惡道。鄔波難陀為彼長者說施相",
    "T23n1442_019:0728c03": "應法，彼生淨信，問言：「聖者！我幸得聞如是妙",
    "T23n1442_019:0728c04": "法，有一雙白疊當以奉施。」鄔波難陀即為呪",
    "T23n1442_019:0728c05": "願；「汝所施物是心資等。」廣說如上，既呪願",
    "T23n1442_019:0728c06": "已即從索衣，長者曰：「衣在宅內明日持來。」報",
    "T23n1442_019:0728c07": "言：「賢首！如世尊說：",
    "T23n1442_019:0728c08": "「『修福宜應速，　　寧知明日存？",
    "T23n1442_019:0728c09": "　　終與死王軍，　　必定相遭遇。』」",
    "T23n1442_019:0728c10": "鄔波難陀曰：「長者！汝所著衣極好白疊，應持",
    "T23n1442_019:0728c11": "施我。我當刺作兩重新僧伽胝少欲而住，修",
    "T23n1442_019:0728c12": "諸善品福常資汝。」長者答曰：「非惜不與，然而",
    "T23n1442_019:0728c13": "我妻先為要契，衣但自著必莫與人。」鄔波難",
    "T23n1442_019:0728c14": "陀曰：「長者！我曾聞汝賢善淨信是大丈夫，寧",
    "T23n1442_019:0728c15": "知汝今更隨婦語？」遂即近前強抽一疊，得已",
    "T23n1442_019:0728c16": "細觀返手撝面，問言：「聖者！何意如此？」答言：",
    "T23n1442_019:0728c17": "「汝有施福無受用福，空壞架上無成衣用。我",
    "T23n1442_019:0728c18": "若更得彼一隻疊與此相似者，用作僧伽胝",
    "T23n1442_019:0728c19": "汝福圓滿。」長者曰：「豈我露形而歸耶？」報言：「長",
    "T23n1442_019:0728c20": "者！何假外儀將為容飾，但以性袪鄙悋慚愧",
    "T23n1442_019:0728c21": "為衣，無慚愧者雖著衣裳露體無別，汝有襯",
    "T23n1442_019:0728c22": "衣不？」長者言：「有。」「若如是者，今此城中諸長者",
    "T23n1442_019:0728c23": "等，身著襯衣手持麁杖，放牧牛畜日暮而歸。",
    "T23n1442_019:0728c24": "汝今亦可身著襯衣手中執杖，隨他牛後以",
    "T23n1442_019:0728c25": "入城中，諸人見時全無怪者。」即強取下疊。",
    "T23n1442_019:0728c26": "但著襯衣，授與一杖，逐牛而入。門人問言：「長",
    "T23n1442_019:0728c27": "者！向見出城著好白疊，今還露體豈遭賊耶？」",
    "T23n1442_019:0728c28": "長者曰：「不遭餘賊，但被聖者鄔波難陀為我",
    "T23n1442_019:0728c29": "說法強奪衣將。」門人聞已極生譏罵。時給孤",
    "T23n1442_019:0729a01": "獨長者於日日中恒將五百從人，禮佛雙足",
    "T23n1442_019:0729a02": "并諸大德耆宿苾芻。既至城門，門人告曰：「長",
    "T23n1442_019:0729a03": "者雖復多諸僕從，然須在意勿被賊偷。」長者",
    "T23n1442_019:0729a04": "報曰：「豈往給園中間有賊？」報言：「長者！路雖無",
    "T23n1442_019:0729a05": "賊，園中有之。」長者曰：「咄男子！汝稟性惡如黑",
    "T23n1442_019:0729a06": "羊毛不可迴改，今此路中佛及僧眾常所遊",
    "T23n1442_019:0729a07": "履，雖經多載汝不變白。」門人報言：「長者！世",
    "T23n1442_019:0729a08": "尊善逝及苾芻僧眾，足所履塵我觀頂戴敢",
    "T23n1442_019:0729a09": "不敬耶？然昨日晨朝有一長者，著上衣服欲",
    "T23n1442_019:0729a10": "往給園，時鄔波難陀為其說法強奪將去，令",
    "T23n1442_019:0729a11": "著襯衣隨牛而入，口陳譏罵人皆共知。」長者",
    "T23n1442_019:0729a12": "聞已便作是念：「我於今日以此為緣便往給",
    "T23n1442_019:0729a13": "園。」時鄔波難陀見而告曰：「善來長者！」報曰：「我",
    "T23n1442_019:0729a14": "不善來。」鄔波難陀曰：「汝先有烟，今時火發。」",
    "T23n1442_019:0729a15": "長者報曰：「如何令我不火發耶？餘出家者咸",
    "T23n1442_019:0729a16": "欲捨貪，大德所為貪更增長。」鄔波難陀曰：「我",
    "T23n1442_019:0729a17": "作何事？」長者報曰：「豈非昨日有人欲來見佛，",
    "T23n1442_019:0729a18": "仁為說法強奪其衣，令著襯衣遣隨牛入。」鄔",
    "T23n1442_019:0729a19": "波難陀曰：「世言諸天喜施，餓鬼便遮。」長者報",
    "T23n1442_019:0729a20": "曰：「豈可彼人金瓶注水持以相施。」鄔波難陀",
    "T23n1442_019:0729a21": "曰：「長者勿作多言，若不忍受隨情制戒。」長者",
    "T23n1442_019:0729a22": "曰：「我豈捨之，宜應且住！」鄔波難陀默然而住。",
    "T23n1442_019:0729a23": "時給孤獨長者往世尊所，頭面禮足在一面",
    "T23n1442_019:0729a24": "坐，白佛言：「世尊！今此聖眾有從非親居士居",
    "T23n1442_019:0729a25": "士婦乞衣，唯願世尊為諸聖眾作憶念事，勿",
    "T23n1442_019:0729a26": "從非親居士居士婦乞衣。」爾時世尊聞長者",
    "T23n1442_019:0729a27": "語默然許之。長者知已禮佛而去。世尊以此",
    "T23n1442_019:0729a28": "因緣集苾芻僧，廣如上說，問鄔波難陀曰：「汝",
    "T23n1442_019:0729a29": "實從非親居士居士婦乞衣耶？」答言：「實爾。」于",
    "T23n1442_019:0729b01": "時世尊種種訶責鄔波難陀已，告諸苾芻廣",
    "T23n1442_019:0729b02": "說如前，乃至「於毘奈耶為諸苾芻制其學處，",
    "T23n1442_019:0729b03": "應如是說：若復苾芻從非親居士居士婦乞",
    "T23n1442_019:0729b04": "衣，泥薩祇波逸底迦。」",
    "T23n1442_019:0729b05": "爾時世尊為諸苾芻初制學處，佛在逝多林。",
    "T23n1442_019:0729b06": "時有四十苾芻，遊行人間被賊劫奪無有衣",
    "T23n1442_019:0729b07": "服。時諸苾芻共作是議：「如世尊制：不許從非",
    "T23n1442_019:0729b08": "親族居士若居士婦乞衣。我於此處無有親",
    "T23n1442_019:0729b09": "族，宜可還向室羅伐城，於同梵行者邊從覓",
    "T23n1442_019:0729b10": "衣服。我等如何露形而去？」議曰：「夜在道行、晝",
    "T23n1442_019:0729b11": "當潛伏。」如是漸漸夜至寺門。時彼苾芻初夜",
    "T23n1442_019:0729b12": "後夜警覺思惟，聞扣門聲出見形露，告曰：「無",
    "T23n1442_019:0729b13": "衣外道，非汝住處。」彼言：「具壽！我非外道。」「汝是",
    "T23n1442_019:0729b14": "何人？」「我是苾芻。」「何處得有如是苾芻？」「我被賊",
    "T23n1442_019:0729b15": "劫，欲遣如何？」問言：「汝名何等？」「我是四十乞食",
    "T23n1442_019:0729b16": "苾芻。」報言：「善來具壽！」便為開門。時諸苾芻競",
    "T23n1442_019:0729b17": "相供濟，或與僧伽胝、或嗢呾羅僧伽、或安呾",
    "T23n1442_019:0729b18": "婆娑、或僧脚崎、泥婆珊那、波呾羅、濾水羅。至",
    "T23n1442_019:0729b19": "天明已，時諸苾芻以緣白佛。佛言：「由此緣故",
    "T23n1442_019:0729b20": "應除餘時。餘時者，若苾芻被奪衣、失衣、燒衣、",
    "T23n1442_019:0729b21": "吹衣、漂衣，此是時。」爾時世尊讚歎持戒，乃至",
    "T23n1442_019:0729b22": "廣說。告諸苾芻：「前時創制、今更隨開，為諸苾",
    "T23n1442_019:0729b23": "芻制其學處：",
    "T23n1442_019:0729b24": "「若復苾芻從非親居士居士婦乞衣，除餘時，",
    "T23n1442_019:0729b25": "泥薩祇波逸底迦。餘時者，若苾芻奪衣、失",
    "T23n1442_019:0729b26": "衣、燒衣、吹衣、漂衣，此是時。」",
    "T23n1442_019:0729b27": "若復苾芻者，鄔波難陀，乃至衣義並如上說。",
    "T23n1442_019:0729b28": "乞者，謂從彼乞求。言奪衣者，謂被賊奪。失衣",
    "T23n1442_019:0729b29": "者，謂自失衣。燒衣者，謂被火燒。吹衣者，謂風",
    "T23n1442_019:0729c01": "吹去。漂衣者，謂被水漂。有此難緣乞便無犯，",
    "T23n1442_019:0729c02": "若異此者得時犯捨墮。此中犯相其事云何？",
    "T23n1442_019:0729c03": "事有三種：謂價、色、量。價者，若苾芻不為難緣，",
    "T23n1442_019:0729c04": "從非親乞一迦利沙波拏直衣(迦利沙波拏義，已如上不與取戒中辯訖)，",
    "T23n1442_019:0729c05": "若還得一迦利沙波拏直衣者，乞時惡作、得",
    "T23n1442_019:0729c06": "便捨墮。如是增數乃至五十迦利沙波拏等，",
    "T23n1442_019:0729c07": "隨乞隨得，罪之輕重准上應知。若苾芻從非",
    "T23n1442_019:0729c08": "親乞一迦利沙波拏直衣，得二迦利沙波拏",
    "T23n1442_019:0729c09": "直衣，乞時惡作、得時無犯。如是乃至五十迦",
    "T23n1442_019:0729c10": "利沙波拏等，乞少得多，有犯無犯亦准應知。",
    "T23n1442_019:0729c11": "色者，若苾芻從他乞青色衣，還得青衣。乞時",
    "T23n1442_019:0729c12": "得惡作、得時招捨墮。如青既爾，黃赤白色及",
    "T23n1442_019:0729c13": "以厚薄，應知亦然。若苾芻乞青色衣，得黃色",
    "T23n1442_019:0729c14": "者，乞時惡作、得時無犯。如是餘色厚薄更互",
    "T23n1442_019:0729c15": "相望，應知亦爾。量者，若苾芻從他乞五肘衣，",
    "T23n1442_019:0729c16": "還得五肘，乞時惡作、得時捨墮。或乞五得十，",
    "T23n1442_019:0729c17": "乃至五十等准上應知。是名三事。若乞縷繢",
    "T23n1442_019:0729c18": "便得小片、若乞少片他與寬衣，皆無犯。又無",
    "T23n1442_019:0729c19": "犯者，謂初犯人，或癡狂、心亂、痛惱所纏。",
    "T23n1442_019:0729c20": "根本說一切有部毘奈耶卷第十九"
}