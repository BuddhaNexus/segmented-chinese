{
    "T03n0157_002:0174b26": "悲華經卷第二",
    "T03n0157_002:0174b28": "北涼天竺三藏曇無讖譯",
    "T03n0157_002:0174b29": "大施品第三之一",
    "T03n0157_002:0174c01": "爾時，會中有菩薩摩訶薩名曰寂意，瞻覩",
    "T03n0157_002:0174c02": "如來種種神化已，白佛言：「世尊！何因緣故，",
    "T03n0157_002:0174c03": "其餘諸佛所有世界，清淨微妙種種莊嚴，離",
    "T03n0157_002:0174c04": "於五濁無諸穢惡，其中純有諸大菩薩，成",
    "T03n0157_002:0174c05": "就種種無量功德，受諸快樂，其土乃至無有",
    "T03n0157_002:0174c06": "聲聞、辟支佛名，何況當有二乘之實？今我",
    "T03n0157_002:0174c07": "世尊，何因何緣處斯穢惡不淨世界，命濁、劫",
    "T03n0157_002:0174c08": "濁、眾生濁、見濁、煩惱濁，於是五濁惡世之",
    "T03n0157_002:0174c09": "中，成阿耨多羅三藐三菩提？在四眾中說",
    "T03n0157_002:0174c10": "三乘法？以何緣故，不取如是清淨世界，",
    "T03n0157_002:0174c11": "而不遠離五濁惡世？」佛告寂意菩薩：「善男",
    "T03n0157_002:0174c12": "子！菩薩摩訶薩以本願故取淨妙國，亦以",
    "T03n0157_002:0174c13": "願故取不淨土。何以故？善男子！菩薩摩訶薩",
    "T03n0157_002:0174c14": "成就大悲故，取斯弊惡不淨土耳。是故吾",
    "T03n0157_002:0174c15": "以本願，處此不淨穢惡世界，成阿耨多羅",
    "T03n0157_002:0174c16": "三藐三菩提。善男子！汝今諦聽，善思念之，善",
    "T03n0157_002:0174c17": "受善持，吾今當說。」時諸菩薩受教而聽。佛",
    "T03n0157_002:0174c18": "告寂意菩薩：「善男子！我於往昔過恒河沙等",
    "T03n0157_002:0174c19": "阿僧祇劫，此佛世界名刪提嵐，是時大劫名",
    "T03n0157_002:0174c20": "曰善持。於彼劫中有轉輪聖王名無諍念，",
    "T03n0157_002:0174c21": "主四天下。有一大臣名曰寶海，是梵志種，",
    "T03n0157_002:0174c22": "善知占相。時生一子，有三十二相瓔珞其",
    "T03n0157_002:0174c23": "身，八十種好次第莊嚴，以百福德成就一",
    "T03n0157_002:0174c24": "相，常光一尋，其身圓足如尼拘盧樹，諦觀一",
    "T03n0157_002:0174c25": "相無有厭足。當其生時，有百千諸天來共",
    "T03n0157_002:0174c26": "供養，因為作字號曰寶藏。其後長大，剃除",
    "T03n0157_002:0174c27": "鬚髮法服出家，成阿耨多羅三藐三菩提，還",
    "T03n0157_002:0174c28": "號寶藏如來、應供、正遍知、明行足、善逝、世",
    "T03n0157_002:0174c29": "間解、無上士、調御丈夫、天人師、佛、世尊。即轉",
    "T03n0157_002:0175a01": "法輪，令百千無量億那由他諸眾生等，得",
    "T03n0157_002:0175a02": "生人、天或得解脫。如是利益諸天、人已，",
    "T03n0157_002:0175a03": "與百千億那由他聲聞大眾，恭敬圍遶，次第",
    "T03n0157_002:0175a04": "遊行城邑聚落，漸到一城，名安周羅，即是",
    "T03n0157_002:0175a05": "聖王所治之處。去城不遠有一園林，名曰",
    "T03n0157_002:0175a06": "閻浮。爾時，如來與百千無量億那由他聲聞",
    "T03n0157_002:0175a07": "大眾止頓此林。「時轉輪王聞寶藏佛與百",
    "T03n0157_002:0175a08": "千無量億那由他大聲聞眾，次第遊行至閻",
    "T03n0157_002:0175a09": "浮林。爾時，聖王便作是念：『我今當往至於",
    "T03n0157_002:0175a10": "佛所，禮拜、圍遶、供養、恭敬、尊重、讚歎。』作是",
    "T03n0157_002:0175a11": "念已，即便自以聖王神力，與無量大眾前",
    "T03n0157_002:0175a12": "後圍遶，出安周羅城向閻浮林。既至林外",
    "T03n0157_002:0175a13": "如法下車，步至佛所。到佛所已，頭面禮",
    "T03n0157_002:0175a14": "足，右遶三匝却坐一面。「善男子！爾時，寶藏多",
    "T03n0157_002:0175a15": "陀阿伽度、阿羅呵、三藐三佛陀，即為聖王說",
    "T03n0157_002:0175a16": "於正法，以種種方便示教利喜。說是法已，",
    "T03n0157_002:0175a17": "默然而止。時轉輪王便從坐起，長跪叉手前",
    "T03n0157_002:0175a18": "白佛言：『唯願如來及諸聖眾，於三月中受",
    "T03n0157_002:0175a19": "我供養衣被、飲食、臥具、湯藥。』「善男子！彼時如",
    "T03n0157_002:0175a20": "來默然許之。時王即知佛已許可，頭面作",
    "T03n0157_002:0175a21": "禮，遶佛三匝歡喜而去。時轉輪王告諸小",
    "T03n0157_002:0175a22": "王、大臣、人民及其眷屬，作如是言：『汝等知",
    "T03n0157_002:0175a23": "不？我今已請寶藏如來及其大眾，終竟三月，",
    "T03n0157_002:0175a24": "奉諸所安。自我所用愛重之物，諸供養具、",
    "T03n0157_002:0175a25": "僮使僕從，我今悉捨，以奉施佛及諸聖眾。",
    "T03n0157_002:0175a26": "汝等今者亦當如是捨所重物，諸供養具、僮",
    "T03n0157_002:0175a27": "使僕從，以奉施佛及諸聖眾。』諸人聞已，即便",
    "T03n0157_002:0175a28": "受教，歡喜奉行。「時，主寶臣於閻浮林中以",
    "T03n0157_002:0175a29": "純金為地，於其地上作七寶樓。其樓四門",
    "T03n0157_002:0175b01": "七寶所成，七寶行樹，其樹皆懸寶衣瓔珞，種",
    "T03n0157_002:0175b02": "種真珠、妙好寶蓋及諸寶器以用莊嚴。復有",
    "T03n0157_002:0175b03": "諸香、妙寶、華果以莊挍樹，散種種華，綩綖",
    "T03n0157_002:0175b04": "繒纊以為敷具，懸諸繒幡。聖王金輪於樓",
    "T03n0157_002:0175b05": "觀前懸處虛空去地七尺，令白象寶在如",
    "T03n0157_002:0175b06": "來後持七寶樹，其樹復有真珠繒帛，種種",
    "T03n0157_002:0175b07": "瓔珞以用莊挍，其上復有七寶妙蓋。使玉",
    "T03n0157_002:0175b08": "女寶於如來前，磨牛頭栴檀及黑沈水用",
    "T03n0157_002:0175b09": "散佛上，以摩尼珠寶置於佛前，寶珠、金輪",
    "T03n0157_002:0175b10": "二光微妙，常明遍滿閻浮檀林晝夜無異。",
    "T03n0157_002:0175b11": "寶藏如來常身光明微妙清淨，遍滿三千大",
    "T03n0157_002:0175b12": "千世界。以牛頭栴檀為一一聲聞作諸",
    "T03n0157_002:0175b13": "床[木*翕]，一一床邊牛頭栴檀以為机隥。一一",
    "T03n0157_002:0175b14": "座後有白象寶，持七寶樹，種種莊嚴亦如",
    "T03n0157_002:0175b15": "如來。一一座前有玉女寶，磨牛頭栴檀",
    "T03n0157_002:0175b16": "及黑沈水散以供養。於一一聲聞座前，各",
    "T03n0157_002:0175b17": "各安置摩尼寶珠。其園林中作種種伎樂，",
    "T03n0157_002:0175b18": "其園外邊有四兵寶周匝圍遶。「善男子！時",
    "T03n0157_002:0175b19": "轉輪王清旦出城向於佛所，既至林外，如",
    "T03n0157_002:0175b20": "法下車步至佛所。至佛所已，頭面禮足右",
    "T03n0157_002:0175b21": "遶三匝，自行澡水，手自斟酌上妙餚饌",
    "T03n0157_002:0175b22": "佛及大眾。飲食已訖，捨鉢漱口。時轉輪王",
    "T03n0157_002:0175b23": "手執寶扇，以扇如來及一一聲聞。時王千子",
    "T03n0157_002:0175b24": "及八萬四千諸小王等，悉皆供養一一聲聞，",
    "T03n0157_002:0175b25": "如轉輪王供養世尊。尋於食後，有百千無",
    "T03n0157_002:0175b26": "量億那由他眾生入閻浮林，於如來所聽",
    "T03n0157_002:0175b27": "受正法。",
    "T03n0157_002:0175b28": "「爾時，虛空中有百千無量億那由他諸天，散",
    "T03n0157_002:0175b29": "諸天華、作天伎樂以供養佛，是時虛空中",
    "T03n0157_002:0175c01": "有天衣、瓔珞、種種寶蓋而自迴轉。復有四萬",
    "T03n0157_002:0175c02": "青衣夜叉，於栴檀林取牛頭栴檀，為佛大",
    "T03n0157_002:0175c03": "眾然火熟食。時轉輪王其夜於佛及大眾",
    "T03n0157_002:0175c04": "前，然百千無量億那由他燈。「善男子！時轉",
    "T03n0157_002:0175c05": "輪王頂戴一燈，肩荷二燈，左右手中執持",
    "T03n0157_002:0175c06": "四燈，其二膝上各置一燈，兩足趺上亦各一",
    "T03n0157_002:0175c07": "燈，如是竟夜供養如來。佛神力故，身心快樂",
    "T03n0157_002:0175c08": "無有疲極，譬如比丘入第三禪，轉輪聖王",
    "T03n0157_002:0175c09": "所受快樂亦復如是，如是供養終竟三月。時",
    "T03n0157_002:0175c10": "王千子及八萬四千諸小王等，百千無量億",
    "T03n0157_002:0175c11": "那由他眾，亦以妙食供養一一諸聲聞等，亦",
    "T03n0157_002:0175c12": "如聖王所食餚饌，亦滿三月。其玉女寶亦",
    "T03n0157_002:0175c13": "以種種華香供養，如轉輪王供養於佛，等",
    "T03n0157_002:0175c14": "無差別。其餘眾生華香供養，亦如玉女供",
    "T03n0157_002:0175c15": "養聲聞，無有異也。「善男子！時轉輪王過三",
    "T03n0157_002:0175c16": "月已，以主藏寶臣貢上如來閻浮檀金作",
    "T03n0157_002:0175c17": "龍頭瓔，八萬四千上金輪寶，白象紺馬、摩尼",
    "T03n0157_002:0175c18": "珠寶，妙好火珠，主藏臣寶、主四兵寶，諸小王",
    "T03n0157_002:0175c19": "等安周羅城諸小城邑，七寶衣樹、妙寶華聚、",
    "T03n0157_002:0175c20": "種種寶蓋，轉輪聖王所著妙衣，種種華鬘、上",
    "T03n0157_002:0175c21": "妙瓔珞，七寶妙車、種種寶床，七寶頭目挍",
    "T03n0157_002:0175c22": "絡寶網，閻浮金鎖、寶真珠貫，上妙履屣、綩綖",
    "T03n0157_002:0175c23": "茵蓐，微妙机隥、七寶器物、鐘鼓伎樂，寶鈴",
    "T03n0157_002:0175c24": "珂貝、園林幢幡，寶灌燈燭、七寶鳥獸，雜廁",
    "T03n0157_002:0175c25": "妙扇、種種諸藥，如是等物各八萬四千，以用",
    "T03n0157_002:0175c26": "奉施佛及聖眾。作是施已，白佛言：『世尊！我",
    "T03n0157_002:0175c27": "國多事，有諸不及，今我悔過。唯願如來久住",
    "T03n0157_002:0175c28": "此園，復當令我數得往來，禮拜圍遶、恭",
    "T03n0157_002:0175c29": "敬供養、尊重讚歎。』「彼王諸子在佛前坐，一一",
    "T03n0157_002:0176a01": "王子復各請佛及比丘僧，終竟三月奉諸所",
    "T03n0157_002:0176a02": "安，唯願許可。爾時，如來默然許之。時轉輪王",
    "T03n0157_002:0176a03": "已知如來受諸子請，頭面禮佛及比丘僧，",
    "T03n0157_002:0176a04": "右遶三匝歡喜而去。「善男子！時王千子第一",
    "T03n0157_002:0176a05": "太子名曰不眴，終竟三月供養如來及比丘",
    "T03n0157_002:0176a06": "僧，奉諸所安一如聖王。時轉輪王日至佛",
    "T03n0157_002:0176a07": "所，瞻覩尊顏及比丘僧，聽受妙法。「善男子！",
    "T03n0157_002:0176a08": "爾時大臣寶海梵志，周遍到於閻浮提內，男",
    "T03n0157_002:0176a09": "子女人、童男童女一切人所，乞求所須。爾時，",
    "T03n0157_002:0176a10": "梵志先要施主：『汝今若能歸依三寶，發阿",
    "T03n0157_002:0176a11": "耨多羅三藐三菩提心者，然後乃當受汝所",
    "T03n0157_002:0176a12": "施。』時閻浮提一切眾生，其中乃至無有一人",
    "T03n0157_002:0176a13": "不從梵志受三歸依，發阿耨多羅三藐三",
    "T03n0157_002:0176a14": "菩提心者。既令諸人受教誡已，即便受",
    "T03n0157_002:0176a15": "其所施之物。",
    "T03n0157_002:0176a16": "「爾時，梵志令百千億無量眾生住三福處，",
    "T03n0157_002:0176a17": "及發阿耨多羅三藐三菩提心。太子不眴供",
    "T03n0157_002:0176a18": "養如來及比丘僧，竟三月已，所奉噠嚫，八",
    "T03n0157_002:0176a19": "萬四千金龍頭瓔，唯無聖王金輪白象、紺馬",
    "T03n0157_002:0176a20": "玉女，藏臣主兵、摩尼寶珠，其餘所有金輪象",
    "T03n0157_002:0176a21": "馬、妙好火珠，童男童女、七寶衣樹，七寶華聚、",
    "T03n0157_002:0176a22": "種種寶蓋，微妙衣服、種種華鬘，上好瓔珞、七",
    "T03n0157_002:0176a23": "寶妙車，種種寶床、七寶頭目，挍絡寶網、閻",
    "T03n0157_002:0176a24": "浮金鎖，寶真珠貫、上妙履屣，綩綖茵蓐、微妙",
    "T03n0157_002:0176a25": "机隥，七寶器物、鐘皷伎樂，寶鈴珂貝、園林",
    "T03n0157_002:0176a26": "幢幡，寶灌燈燭、七寶鳥獸，雜廁妙扇、種種諸",
    "T03n0157_002:0176a27": "藥，如是等物，各八萬四千，以奉獻佛及比",
    "T03n0157_002:0176a28": "丘僧。作是施已，白佛言：『世尊！所有不及，今",
    "T03n0157_002:0176a29": "日悔過。』「時第二王子名曰尼摩，終竟三月，",
    "T03n0157_002:0176b01": "供養如來及比丘僧，如不眴太子所奉噠",
    "T03n0157_002:0176b02": "嚫，如上所說。第三王子名曰王眾，第四王",
    "T03n0157_002:0176b03": "子名能加羅，第五王子名無所畏，第六王",
    "T03n0157_002:0176b04": "子名曰虛空，第七王子名曰善臂，第八王子",
    "T03n0157_002:0176b05": "名曰泯圖，第九王子名曰蜜蘇，第十王子名",
    "T03n0157_002:0176b06": "曰濡心，十一王子名瞢伽奴，十二王子名",
    "T03n0157_002:0176b07": "摩樗滿，十三王子名摩奴摸，十四王子名",
    "T03n0157_002:0176b08": "摩嗟麤滿，十五王子名摩闍奴，十六王子",
    "T03n0157_002:0176b09": "名曰無垢，十七王子名阿闍滿，十八王子",
    "T03n0157_002:0176b10": "名曰無缺，十九王子名曰義雲，二十王子名",
    "T03n0157_002:0176b11": "曰因陀羅，二十一名尼婆盧，二十二名",
    "T03n0157_002:0176b12": "尼伽珠，二十三名曰月念，二十四名曰日",
    "T03n0157_002:0176b13": "念，二十五名曰王念，二十六名金剛念，二",
    "T03n0157_002:0176b14": "十七名忍辱念，二十八名曰住念，二十九名",
    "T03n0157_002:0176b15": "曰遠念，三十名曰寶念，三十一名羅睺，",
    "T03n0157_002:0176b16": "三十二名羅睺力，三十三名羅睺質多羅，三",
    "T03n0157_002:0176b17": "十四名羅摩質多羅，三十五名曰國財，三十",
    "T03n0157_002:0176b18": "六名曰欲轉，三十七名蘭陀滿，三十八名",
    "T03n0157_002:0176b19": "羅剎盧蘇，三十九名羅耶輸，四十名炎摩，",
    "T03n0157_002:0176b20": "四十一名夜婆滿，四十二名夜闍盧，四十三",
    "T03n0157_002:0176b21": "名夜磨區，四十四名夜墮珠，四十五名",
    "T03n0157_002:0176b22": "夜頗奴，四十六名夜娑奴，四十七名南摩珠",
    "T03n0157_002:0176b23": "帝，四十八名阿藍遮奴，如是等聖王千子，",
    "T03n0157_002:0176b24": "各各三月，供養如來及比丘僧，一切所須衣",
    "T03n0157_002:0176b25": "服、飲食、臥具、醫藥，亦復皆如第一太子，所奉",
    "T03n0157_002:0176b26": "噠嚫種種之物，亦復各各八萬四千。因其",
    "T03n0157_002:0176b27": "所施各各發心，或願忉利天王，或求梵王，",
    "T03n0157_002:0176b28": "或求魔王，或求轉輪聖王，或願大富，或求",
    "T03n0157_002:0176b29": "聲聞，是諸王子，其中乃至尚無一人求於緣",
    "T03n0157_002:0176c01": "覺，況求大乘。時轉輪王因布施故，而復還",
    "T03n0157_002:0176c02": "求轉輪王位。是時聖王及其千子，如是供養",
    "T03n0157_002:0176c03": "滿二百五十歲，各各向佛及比丘僧悔諸",
    "T03n0157_002:0176c04": "不及。「善男子！時寶海梵志尋往佛所，而白",
    "T03n0157_002:0176c05": "佛言：『唯願如來及比丘僧，滿七歲中受我供",
    "T03n0157_002:0176c06": "養衣服、飲食、臥具、醫藥。』爾時，如來默然許可，",
    "T03n0157_002:0176c07": "受梵志請。善男子！爾時梵志供養如來及比",
    "T03n0157_002:0176c08": "丘僧所須之物，亦如聖王之所供養。善男",
    "T03n0157_002:0176c09": "子！寶海梵志復於後時作如是念：『我今已",
    "T03n0157_002:0176c10": "令百千億那由他眾生，發阿耨多羅三藐三",
    "T03n0157_002:0176c11": "菩提心，然我不知轉輪聖王所願何等，為",
    "T03n0157_002:0176c12": "願人王？天王？聲聞？緣覺？為求阿耨多羅三藐",
    "T03n0157_002:0176c13": "三菩提？若我來世必成阿耨多羅三藐三菩",
    "T03n0157_002:0176c14": "提，度未度者；解未解者；未離生老病死憂",
    "T03n0157_002:0176c15": "悲苦惱，悉令得離；未滅度者，令得滅度。",
    "T03n0157_002:0176c16": "定如是者，我於夜臥，當有諸天魔梵、諸龍",
    "T03n0157_002:0176c17": "及夜叉等，諸佛世尊、聲聞沙門、婆羅門等，為",
    "T03n0157_002:0176c18": "我現夢說此聖王之所志求，為求人王？為",
    "T03n0157_002:0176c19": "求天王？為求聲聞、辟支佛乘、阿耨多羅三藐",
    "T03n0157_002:0176c20": "三菩提耶？』「善男子！時寶海梵志於睡眠中",
    "T03n0157_002:0176c21": "見有光明，因此光故，即見十方如恒河沙",
    "T03n0157_002:0176c22": "等諸世界中在在處處諸佛世尊。彼諸世尊",
    "T03n0157_002:0176c23": "各各遙以微妙好華，與此梵志。其華臺",
    "T03n0157_002:0176c24": "中見日輪像，於日輪上各各悉有七寶妙",
    "T03n0157_002:0176c25": "蓋，一一日輪各各皆出六十億光，是諸光明",
    "T03n0157_002:0176c26": "皆悉來入梵志口中。自見其身滿千由旬，",
    "T03n0157_002:0176c27": "淨無垢穢，譬如明鏡。見其腹內有六十億",
    "T03n0157_002:0176c28": "那由他百千菩薩，在蓮華上結加趺坐三",
    "T03n0157_002:0176c29": "昧正受。復見日鬘圍遶其身，於諸華中出",
    "T03n0157_002:0177a01": "諸伎樂，踰於天樂。善男子！爾時梵志又見",
    "T03n0157_002:0177a02": "其王血污其身，四方馳走，面首似猪，噉種",
    "T03n0157_002:0177a03": "種蟲。既噉蟲已，坐伊蘭樹下，有無量眾生",
    "T03n0157_002:0177a04": "來食其身，唯有骨鎖。捨骨鎖已，數數受",
    "T03n0157_002:0177a05": "身，亦復如是。於是復見諸王子等，或作猪",
    "T03n0157_002:0177a06": "面，或作象面，或水牛面，或師子面，或狐狼",
    "T03n0157_002:0177a07": "豹面，或獼猴面，以血污身，亦各皆噉無量",
    "T03n0157_002:0177a08": "眾生，坐伊蘭樹下，復有無量眾生來食其",
    "T03n0157_002:0177a09": "身，乃至骨鎖，離骨鎖已，數數受身，亦復",
    "T03n0157_002:0177a10": "如是。或見王子須曼那華以作瓔珞，載小",
    "T03n0157_002:0177a11": "弊車駕以水牛，從不正道南向馳走。復見",
    "T03n0157_002:0177a12": "四天大王、釋提桓因、大梵天王來至其所，告",
    "T03n0157_002:0177a13": "梵志言：『汝今四邊所有蓮華，應先取一華",
    "T03n0157_002:0177a14": "與轉輪王。一一王子各與一華，其餘諸華",
    "T03n0157_002:0177a15": "與諸小王，次與汝子并及餘人。』梵志得聞",
    "T03n0157_002:0177a16": "如是語已，即如其言，悉取賦之。如是夢",
    "T03n0157_002:0177a17": "已忽然而寤，從臥起坐，憶念夢中所見諸",
    "T03n0157_002:0177a18": "事，尋時得知轉輪聖王所願卑下，愛樂生",
    "T03n0157_002:0177a19": "死，貪著世樂。我今復知：『諸王子中或有所",
    "T03n0157_002:0177a20": "願卑小下劣，以諸王子有發心求聲聞乘",
    "T03n0157_002:0177a21": "者故，我夢見須曼那華以作瓔珞，載水牛",
    "T03n0157_002:0177a22": "車於不正道南向馳走。我何緣故，昨夜夢",
    "T03n0157_002:0177a23": "中見大光明，及見十方無量世界，在在處處",
    "T03n0157_002:0177a24": "諸佛世尊，以我先教閻浮提內無量眾生，",
    "T03n0157_002:0177a25": "悉令安住三福處故。是故於夢得見光明，",
    "T03n0157_002:0177a26": "及見十方無量世界，在在處處諸佛世尊，以",
    "T03n0157_002:0177a27": "我教勅閻浮提內一切眾生，發阿耨多羅",
    "T03n0157_002:0177a28": "三藐三菩提心。請寶藏佛及比丘僧，足滿七",
    "T03n0157_002:0177a29": "歲奉諸所安，是以夢中見十方諸佛與我",
    "T03n0157_002:0177b01": "蓮華。以我發阿耨多羅三藐三菩提心故，",
    "T03n0157_002:0177b02": "是以夢見十方諸佛與我寶蓋。如我所見",
    "T03n0157_002:0177b03": "蓮華臺中見日輪像，有無量光明入我口",
    "T03n0157_002:0177b04": "中，及見大身滿千由旬，七寶蓋上以日為",
    "T03n0157_002:0177b05": "飾，及見腹中有六十億百千菩薩，在蓮華",
    "T03n0157_002:0177b06": "上結加趺坐，三昧正受。時梵天王所可教",
    "T03n0157_002:0177b07": "勅賦諸蓮華，如是等夢非我所解，唯有如",
    "T03n0157_002:0177b08": "來乃能解之，我今當往至世尊所，問其所",
    "T03n0157_002:0177b09": "以。何因緣故見是諸事？』「善男子！爾時，寶海梵",
    "T03n0157_002:0177b10": "志過夜清旦，即至佛所，飲食以辦，自行澡",
    "T03n0157_002:0177b11": "水，手自斟酌上妙餚饌。食已行水収舉鉢",
    "T03n0157_002:0177b12": "訖，即於一面坐卑小床，欲聽妙法。爾時，聖",
    "T03n0157_002:0177b13": "王及其千子無量無邊百千大眾，出安周羅",
    "T03n0157_002:0177b14": "城恭敬圍遶向閻浮園，到園外已，如法下",
    "T03n0157_002:0177b15": "車步至佛所，頭面禮佛及比丘僧，在佛前",
    "T03n0157_002:0177b16": "坐為欲聽法。爾時，梵志如夢中所見具向",
    "T03n0157_002:0177b17": "佛說。「佛告梵志：『汝夢所見有大光明，十方",
    "T03n0157_002:0177b18": "無量如恒河沙等諸世界中，在在處處諸佛",
    "T03n0157_002:0177b19": "世尊與汝蓮華，於華臺中有日輪像，大光",
    "T03n0157_002:0177b20": "入口，以汝先於二百五十年中，教閻浮提",
    "T03n0157_002:0177b21": "內無量眾生，令住三福處，復令無量眾生",
    "T03n0157_002:0177b22": "發阿耨多羅三藐三菩提心。於今復作如是",
    "T03n0157_002:0177b23": "大施，供養如來及比丘僧，以是故十方諸佛",
    "T03n0157_002:0177b24": "授汝阿耨多羅三藐三菩提記，十方如恒河",
    "T03n0157_002:0177b25": "沙等諸佛世尊現在說法，與汝蓮華，銀莖金",
    "T03n0157_002:0177b26": "葉，琉璃為鬚，馬瑙為[革*茸]，蓮華臺中有日",
    "T03n0157_002:0177b27": "輪像，如是等事皆是汝之受記相貌。梵志！汝",
    "T03n0157_002:0177b28": "夢所見十方如恒河沙等諸世界中，在在處",
    "T03n0157_002:0177b29": "處諸佛世尊現在說法，彼諸世尊所可與汝",
    "T03n0157_002:0177c01": "七寶妙蓋，蓋上莊飾至梵天者，汝於來世，",
    "T03n0157_002:0177c02": "當於夜分成阿耨多羅三藐三菩提，即於",
    "T03n0157_002:0177c03": "其夜有大名稱，遍滿十方如恒河沙等諸",
    "T03n0157_002:0177c04": "世界中上至梵天，當得無見頂相無能過",
    "T03n0157_002:0177c05": "者，即是汝之成道初相。汝夢見大身又見",
    "T03n0157_002:0177c06": "日鬘而自圍遶者，汝於來世成阿耨多羅",
    "T03n0157_002:0177c07": "三藐三菩提已，汝先所可於閻浮提內教",
    "T03n0157_002:0177c08": "無量眾生，令發阿耨多羅三藐三菩提心",
    "T03n0157_002:0177c09": "者，亦當同時於十方如微塵等世界之中，",
    "T03n0157_002:0177c10": "成阿耨多羅三藐三菩提，亦皆各各發此讚",
    "T03n0157_002:0177c11": "言：「我於往昔為寶海梵志之所勸化，發阿",
    "T03n0157_002:0177c12": "耨多羅三藐三菩提心，是故我等今日，悉成",
    "T03n0157_002:0177c13": "阿耨多羅三藐三菩提。某甲世尊，即是我之",
    "T03n0157_002:0177c14": "真善知識。」爾時，諸佛各各自遣諸大菩薩，為",
    "T03n0157_002:0177c15": "供養汝故。諸菩薩等，以先所得己佛世界",
    "T03n0157_002:0177c16": "種種自在師子遊戲神足變化而以供養。爾",
    "T03n0157_002:0177c17": "時諸菩薩種種供養已，於彼聽法，得陀羅尼",
    "T03n0157_002:0177c18": "三昧忍辱。是諸菩薩聽受法已各還本土，",
    "T03n0157_002:0177c19": "向佛世尊稱說汝國所有諸事。梵志！如是",
    "T03n0157_002:0177c20": "夢事，皆是汝之成道相貌。梵志！汝所夢見",
    "T03n0157_002:0177c21": "於其腹內有無量億諸大菩薩，在蓮華上",
    "T03n0157_002:0177c22": "結加趺坐三昧正受者，汝於來世成阿耨",
    "T03n0157_002:0177c23": "多羅三藐三菩提已，復當勸化無量億萬",
    "T03n0157_002:0177c24": "百千眾生，令不退於阿耨多羅三藐三菩提。",
    "T03n0157_002:0177c25": "汝入無上般涅槃已，其後未來之世，當",
    "T03n0157_002:0177c26": "有十方世界無量諸佛法王世尊，亦當稱汝",
    "T03n0157_002:0177c27": "名字作如是言：「過去微塵數等大劫有某",
    "T03n0157_002:0177c28": "甲佛，是佛世尊勸化我等，安住於阿耨多羅",
    "T03n0157_002:0177c29": "三藐三菩提令不退轉，是故我等今成阿",
    "T03n0157_002:0178a01": "耨多羅三藐三菩提作正法王。」梵志！如是",
    "T03n0157_002:0178a02": "等夢皆是汝之成道相貌。「『梵志！汝夢所見",
    "T03n0157_002:0178a03": "人形猪面，乃至獼猴面，以血污身，噉種種",
    "T03n0157_002:0178a04": "蟲已，坐伊蘭樹下，無量眾生唼食其身乃",
    "T03n0157_002:0178a05": "至骨瑣，離骨瑣已數數受身者，有諸癡",
    "T03n0157_002:0178a06": "人住三福處，所謂布施、調伏、善攝身口。如",
    "T03n0157_002:0178a07": "是人等，當生魔天，有退沒苦；若生人中，",
    "T03n0157_002:0178a08": "受生老病死憂悲苦惱、愛別離苦、怨憎會",
    "T03n0157_002:0178a09": "苦、所求不得苦；生餓鬼中，受飢渴苦；生畜",
    "T03n0157_002:0178a10": "生中，無明黑闇有斷頭苦；生地獄中，受種",
    "T03n0157_002:0178a11": "種苦。欲得不離如是諸苦，是故安住修三",
    "T03n0157_002:0178a12": "福處。願求天王、轉輪聖王，或欲主領一四",
    "T03n0157_002:0178a13": "天下，乃至主領四四天下，如是癡人食一",
    "T03n0157_002:0178a14": "切眾生，是眾生等復當還食如是癡人。如",
    "T03n0157_002:0178a15": "是展轉，行於生死不可得量。梵志！如是",
    "T03n0157_002:0178a16": "夢者，即是久受生死之相貌也。梵志！汝夢所",
    "T03n0157_002:0178a17": "見有諸人等，須曼那華以作瓔珞，載小弊",
    "T03n0157_002:0178a18": "車駕以水牛，於不正道南向馳走。梵志！即",
    "T03n0157_002:0178a19": "是安住於三福事，能自調伏令得寂靜，向",
    "T03n0157_002:0178a20": "聲聞乘者之相貌也。』「善男子！爾時寶海梵志",
    "T03n0157_002:0178a21": "白轉輪王言：『大王當知，人身難得。王今已",
    "T03n0157_002:0178a22": "得成就無難，諸佛世尊出世甚難，過優曇華，",
    "T03n0157_002:0178a23": "調善欲心及作善願，乃復甚難。大王！今者",
    "T03n0157_002:0178a24": "若願天人，即是苦本。若欲得主一四天下",
    "T03n0157_002:0178a25": "及二三四，亦是苦本，輪轉生死。大王！若生",
    "T03n0157_002:0178a26": "人、天，皆是無常無決定相，猶如疾風，其人貪",
    "T03n0157_002:0178a27": "著樂於五欲，心不厭足，猶如小兒見水",
    "T03n0157_002:0178a28": "中月。若有願求在天人中受放逸樂，其人",
    "T03n0157_002:0178a29": "數數墮於地獄受無量苦；若生人中，受愛",
    "T03n0157_002:0178b01": "別離苦、怨憎會苦；若生天上有退沒苦，當",
    "T03n0157_002:0178b02": "復數數有受胎苦，復有種種互相食噉奪命",
    "T03n0157_002:0178b03": "之苦。癡如嬰兒心不知厭。何以故？離善知",
    "T03n0157_002:0178b04": "識故，不作善願故，不行精進故，應得",
    "T03n0157_002:0178b05": "者不得故，應解者不解故，應證者不證故，",
    "T03n0157_002:0178b06": "癡如嬰兒無所識別。唯菩提心能離諸",
    "T03n0157_002:0178b07": "苦，無有遺餘而反生厭；世間生死，數數受",
    "T03n0157_002:0178b08": "苦，而更甘樂，遂令諸苦轉復增長。大王！今",
    "T03n0157_002:0178b09": "當思惟生死有如是等種種諸苦。大王！今",
    "T03n0157_002:0178b10": "者已供養佛，已種善根，是故於三寶中應",
    "T03n0157_002:0178b11": "生深信。大王當知，先所供養佛世尊者，即",
    "T03n0157_002:0178b12": "是來世大富之因；愛護禁戒，即是來世人天",
    "T03n0157_002:0178b13": "中因；今者聽法，即是來世智慧因也。大王！今",
    "T03n0157_002:0178b14": "者已得成就如是等事，應發阿耨多羅三",
    "T03n0157_002:0178b15": "藐三菩提心。』「時，王答言梵志：『我今不用如",
    "T03n0157_002:0178b16": "是菩提，我心今者愛樂生死。以是緣故，布",
    "T03n0157_002:0178b17": "施、持戒、聽受妙法。梵志！無上菩提甚深難",
    "T03n0157_002:0178b18": "得。』「是時，梵志復白大王：『是道清淨，應當一心",
    "T03n0157_002:0178b19": "具足願求。是道無濁，心清淨故。是道正直，",
    "T03n0157_002:0178b20": "無諂曲故。是道鮮白，離煩惱故。是道廣大，",
    "T03n0157_002:0178b21": "無障閡故。是道含受，多思惟故。是道無畏，",
    "T03n0157_002:0178b22": "不行諸惡故。是道大富，行檀波羅蜜故。是",
    "T03n0157_002:0178b23": "道清淨，行尸羅波羅蜜故。是道無我，行羼",
    "T03n0157_002:0178b24": "提波羅蜜故。是道不住，行毘梨耶波羅蜜",
    "T03n0157_002:0178b25": "故。是道不亂，行禪波羅蜜故。是道善擇，行",
    "T03n0157_002:0178b26": "般若波羅蜜故。是道乃是真實智慧之所至",
    "T03n0157_002:0178b27": "處，行大慈故。是道不退，行大悲故。是道歡",
    "T03n0157_002:0178b28": "喜，行大喜故。是道堅牢，行大捨故。是道無",
    "T03n0157_002:0178b29": "刺棘，常遠離欲恚惱覺故。是道安隱，心無",
    "T03n0157_002:0178c01": "障閡故。是道無賊，分別色、聲、香、味、觸故。是",
    "T03n0157_002:0178c02": "道壞魔，善分別陰、入、界故。是道離魔，斷諸",
    "T03n0157_002:0178c03": "結故。是道妙勝，離聲聞、緣覺所思惟故。是",
    "T03n0157_002:0178c04": "道遍滿，一切諸佛所受持故。是道珍寶，一切",
    "T03n0157_002:0178c05": "智慧故。是道明淨，智慧光明無障閡故。是",
    "T03n0157_002:0178c06": "道善說，為善知識之所護故。是道平等，斷",
    "T03n0157_002:0178c07": "愛憎故。是道無塵，離恚穢忿怒故。是道善",
    "T03n0157_002:0178c08": "趣，離一切不善故。大王！是道如是，能到安",
    "T03n0157_002:0178c09": "樂之處乃至涅槃，是故應發阿耨多羅三藐",
    "T03n0157_002:0178c10": "三菩提心。』「爾時，轉輪聖王答大臣言：『梵志！",
    "T03n0157_002:0178c11": "今者如來出現於世，壽八萬歲。其命有限，",
    "T03n0157_002:0178c12": "不能悉與一切眾生斷諸惡業、令種善",
    "T03n0157_002:0178c13": "根。種善根已安置聖果，或得陀羅尼三昧",
    "T03n0157_002:0178c14": "忍辱，或得菩薩勝妙善根，諸佛授記得阿耨",
    "T03n0157_002:0178c15": "多羅三藐三菩提。或少善根，於天人中受諸",
    "T03n0157_002:0178c16": "快樂，是諸眾生各各自受善不善報。梵志！",
    "T03n0157_002:0178c17": "於眾生中乃至一人無善根者，如來不",
    "T03n0157_002:0178c18": "能說斷苦法。如來世尊雖為福田，若無",
    "T03n0157_002:0178c19": "善根，不能令斷諸苦惱法。梵志！我今發",
    "T03n0157_002:0178c20": "阿耨多羅三藐三菩提心，我行菩薩道時修",
    "T03n0157_002:0178c21": "集大乘，入於不可思議法門，教化眾生而",
    "T03n0157_002:0178c22": "作佛事，終不願於五濁之世穢惡國土發",
    "T03n0157_002:0178c23": "菩提心。我今行菩薩道，願成阿耨多羅三藐",
    "T03n0157_002:0178c24": "三菩提時，世界眾生無諸苦惱。若我得如",
    "T03n0157_002:0178c25": "是佛剎者，爾乃當成阿耨多羅三藐三菩",
    "T03n0157_002:0178c26": "提。』「善男子！爾時，寶藏多陀阿伽度、阿羅呵、三",
    "T03n0157_002:0178c27": "藐三佛陀即入三昧，其三昧名見種種莊嚴。",
    "T03n0157_002:0178c28": "入三昧已，作神足變化放大光明，以三",
    "T03n0157_002:0178c29": "昧力故，現十方世界一一方面各千佛剎，微",
    "T03n0157_002:0179a01": "塵數等諸佛世界種種莊嚴，或有世界佛已",
    "T03n0157_002:0179a02": "涅槃；或有世界佛始涅槃；或有世界其中",
    "T03n0157_002:0179a03": "菩薩始坐道場，菩提樹下降伏魔怨；或有",
    "T03n0157_002:0179a04": "世界佛始成道便轉法輪；或有世界佛久",
    "T03n0157_002:0179a05": "成道方轉法輪；或有世界純諸菩薩摩訶薩",
    "T03n0157_002:0179a06": "等遍滿其國，無有聲聞、緣覺之名；或有世",
    "T03n0157_002:0179a07": "界佛說聲聞、辟支佛乘；或有世界無佛、菩",
    "T03n0157_002:0179a08": "薩、聲聞、緣覺；或有世界五濁弊惡；或有世",
    "T03n0157_002:0179a09": "界清淨微妙無諸濁惡；或有世界卑陋不",
    "T03n0157_002:0179a10": "淨；或有世界嚴淨妙好；或有世界壽命無",
    "T03n0157_002:0179a11": "量；或有世界壽命短促；或有世界有大火",
    "T03n0157_002:0179a12": "災；或有世界有大水災；或有世界有大風",
    "T03n0157_002:0179a13": "災；或有世界劫始欲成；或有世界成就",
    "T03n0157_002:0179a14": "以竟。有如是等無量世界，微妙光明悉皆",
    "T03n0157_002:0179a15": "遍照，令得顯現。",
    "T03n0157_002:0179a16": "「爾時，大眾悉見如是等無量清淨諸佛世界",
    "T03n0157_002:0179a17": "種種莊嚴。時，寶海梵志白轉輪王：『大王！今者",
    "T03n0157_002:0179a18": "已得見此諸佛世界種種莊嚴，是故今應",
    "T03n0157_002:0179a19": "發阿耨多羅三藐三菩提心，隨意欲求何",
    "T03n0157_002:0179a20": "等佛土。』「善男子！時轉輪王向佛叉手，而白",
    "T03n0157_002:0179a21": "佛言：『世尊！諸菩薩等以何業故，取清淨世",
    "T03n0157_002:0179a22": "界？以何業故，取不淨世界？以何業故，壽命",
    "T03n0157_002:0179a23": "無量？以何業故，壽命短促？』佛告聖王：『大王",
    "T03n0157_002:0179a24": "當知，諸菩薩等以願力故，取清淨土、離五",
    "T03n0157_002:0179a25": "濁惡。復有菩薩以願力故，求五濁惡。』爾時，",
    "T03n0157_002:0179a26": "聖王前白佛言：『世尊！我今還城，於閑靜處",
    "T03n0157_002:0179a27": "專心思惟，當作誓願。如我所見佛土相貌，",
    "T03n0157_002:0179a28": "離五濁惡，願求清淨莊嚴世界。』佛告聖王：",
    "T03n0157_002:0179a29": "『宜知是時。』善男子！時轉輪王頭面禮佛及",
    "T03n0157_002:0179b01": "比丘僧，右遶三匝，即退而去。便還入城到",
    "T03n0157_002:0179b02": "所住處，自宮殿中在一屏處，一心端坐思惟",
    "T03n0157_002:0179b03": "修集種種莊嚴己佛世界。「善男子！時寶海梵",
    "T03n0157_002:0179b04": "志，次白太子不眴：『善男子！汝今亦當發於",
    "T03n0157_002:0179b05": "阿耨多羅三藐三菩提心，如汝所行三福處",
    "T03n0157_002:0179b06": "者，所謂布施、調伏、善攝身口，及餘所行清",
    "T03n0157_002:0179b07": "淨善業，盡應和合迴向阿耨多羅三藐三菩",
    "T03n0157_002:0179b08": "提。』爾時，太子作如是言：『我今先應還至宮",
    "T03n0157_002:0179b09": "殿，在一屏處端坐思惟。若我必能發阿耨",
    "T03n0157_002:0179b10": "多羅三藐三菩提心者，我當還來至於佛",
    "T03n0157_002:0179b11": "所，當於佛前畢定發心，願取種種淨妙佛",
    "T03n0157_002:0179b12": "土。』爾時，太子頭面禮佛及比丘僧，右遶三",
    "T03n0157_002:0179b13": "匝，即還而去。至本宮殿，在一屏處一心端",
    "T03n0157_002:0179b14": "坐，思惟修集種種莊嚴己佛世界。「善男子！",
    "T03n0157_002:0179b15": "爾時，梵志復白第二王子，作如是言：『善男",
    "T03n0157_002:0179b16": "子！汝今當發阿耨多羅三藐三菩提心。』如",
    "T03n0157_002:0179b17": "是聖王千子，皆悉教化令發阿耨多羅三藐",
    "T03n0157_002:0179b18": "三菩提心。爾時，梵志復教化八萬四千諸小",
    "T03n0157_002:0179b19": "王等，及餘九萬二千億眾生，令發阿耨多羅",
    "T03n0157_002:0179b20": "三藐三菩提心。一切大眾皆作是言：『梵志！我",
    "T03n0157_002:0179b21": "等今當各各還至所住之處，在一靜處一",
    "T03n0157_002:0179b22": "心端坐，思惟修集種種莊嚴己佛世界。』如",
    "T03n0157_002:0179b23": "是大眾一心寂靜於七歲中，各各於己本所",
    "T03n0157_002:0179b24": "住處，一心端坐，思惟修集種種莊嚴己佛",
    "T03n0157_002:0179b25": "世界。「善男子！寶海梵志復於後時作如是",
    "T03n0157_002:0179b26": "念：『今我教化無量百千億那由他眾生，令",
    "T03n0157_002:0179b27": "發阿耨多羅三藐三菩提心。我今已請佛及",
    "T03n0157_002:0179b28": "大眾，於七歲中奉諸所安。若我當來必成",
    "T03n0157_002:0179b29": "阿耨多羅三藐三菩提，所願成就者，我當勸",
    "T03n0157_002:0179c01": "喻天、龍、鬼神、阿修羅、乾闥婆、緊那羅、摩睺",
    "T03n0157_002:0179c02": "羅伽、夜叉、羅剎、拘辦荼等，令其供養如",
    "T03n0157_002:0179c03": "是大眾。』善男子！爾時，梵志即念毘沙門天",
    "T03n0157_002:0179c04": "王。「善男子！爾時天王即知梵志心之所念，與",
    "T03n0157_002:0179c05": "百千億無量夜叉，恭敬圍遶至梵志所，尋於",
    "T03n0157_002:0179c06": "其夜在梵志前，作如是言：『梵志！欲何教",
    "T03n0157_002:0179c07": "勅？』梵志問言：『汝是誰耶？』毘沙門言：『梵志！汝頗",
    "T03n0157_002:0179c08": "曾聞毘沙門王不？即我身是。欲何所勅？』時",
    "T03n0157_002:0179c09": "梵志言：『善來，大王！我今供養如是大眾，汝",
    "T03n0157_002:0179c10": "可助我共供養之。』毘沙門王言：『敬如所勅，",
    "T03n0157_002:0179c11": "隨意所須。』梵志復言：『大王！若能隨我意者，",
    "T03n0157_002:0179c12": "令諸夜叉發阿耨多羅三藐三菩提心，復當",
    "T03n0157_002:0179c13": "宣告諸夜叉等，欲得福者、欲得阿耨多羅",
    "T03n0157_002:0179c14": "三藐三菩提者，可度大海，日日往取牛頭",
    "T03n0157_002:0179c15": "栴檀及以沈水，并諸餘香、種種諸華，持來",
    "T03n0157_002:0179c16": "至此，亦當如我日日供養佛及眾僧。』爾時，",
    "T03n0157_002:0179c17": "天王聞是語已，還至住處，擊鼓集會夜叉",
    "T03n0157_002:0179c18": "羅剎，唱如是言：『卿等知不？此閻浮提有轉",
    "T03n0157_002:0179c19": "輪聖王名無諍念，有梵志名曰寶海，即是",
    "T03n0157_002:0179c20": "聖王之大臣也。終竟七歲請佛及僧奉諸所",
    "T03n0157_002:0179c21": "安。卿等！於此福德應生隨喜，生隨喜已，",
    "T03n0157_002:0179c22": "以是善根，發心迴向阿耨多羅三藐三菩提。』",
    "T03n0157_002:0179c23": "「善男子！爾時，有百千無量億那由他夜叉等，",
    "T03n0157_002:0179c24": "叉手合掌作如是言：『若寶海梵志，於七歲",
    "T03n0157_002:0179c25": "中供養如來及比丘僧，奉諸所安，善根福",
    "T03n0157_002:0179c26": "報，我等隨喜。以是隨喜善根故，令我等成",
    "T03n0157_002:0179c27": "阿耨多羅三藐三菩提。』爾時，天王復作是言：",
    "T03n0157_002:0179c28": "『卿等諦聽！欲得福德及善根者，便可日日",
    "T03n0157_002:0179c29": "渡於大海，為彼梵志，取牛頭栴檀及以沈",
    "T03n0157_002:0180a01": "水，熟食飯佛及比丘僧。』時有九萬二千夜",
    "T03n0157_002:0180a02": "叉同時發言：『天王！我等今者於七歲中，常",
    "T03n0157_002:0180a03": "當取是牛頭栴檀及以沈水，與彼梵志，熟",
    "T03n0157_002:0180a04": "食飯佛及比丘僧。』復有四萬六千夜叉，亦同",
    "T03n0157_002:0180a05": "聲言：『我等當取微妙諸香，與彼梵志，供養",
    "T03n0157_002:0180a06": "如來及比丘僧。』復有五萬二千諸夜叉等，亦",
    "T03n0157_002:0180a07": "各同聲作如是言：『我等當取種種妙華，與",
    "T03n0157_002:0180a08": "彼梵志，供養如來及比丘僧。』復有二萬諸夜",
    "T03n0157_002:0180a09": "叉等，亦同聲言：『我等當取諸味之精，與彼",
    "T03n0157_002:0180a10": "梵志，調和飲食，以供養佛及比丘僧。』爾時，",
    "T03n0157_002:0180a11": "復有七萬夜叉亦同聲言：『我等當往與作",
    "T03n0157_002:0180a12": "飲食，供養如來及比丘僧。』「善男子！爾時梵志",
    "T03n0157_002:0180a13": "復作是念：『次當勸喻毘樓勒叉天王、毘樓",
    "T03n0157_002:0180a14": "羅叉天王、提頭賴吒天王。』作是念已，爾時",
    "T03n0157_002:0180a15": "三王即知其念，往梵志所，乃至還所住處，",
    "T03n0157_002:0180a16": "毘樓勒叉與百千億那由他拘辦荼等，毘",
    "T03n0157_002:0180a17": "樓羅叉天王與百千無量億那由他諸龍，提",
    "T03n0157_002:0180a18": "頭賴吒與百千無量億那由他諸乾闥婆，乃",
    "T03n0157_002:0180a19": "至發阿耨多羅三藐三菩提心亦如是。「善男",
    "T03n0157_002:0180a20": "子！爾時，梵志即復念於第二天下四天大王，",
    "T03n0157_002:0180a21": "彼四天王以佛力故，至梵志所，作如是言：",
    "T03n0157_002:0180a22": "『梵志！今者欲何所勅？』梵志答言：『我今勸汝",
    "T03n0157_002:0180a23": "與諸眷屬，發阿耨多羅三藐三菩提心。』四天",
    "T03n0157_002:0180a24": "王言：『敬如所勅。』即各還至所住之處，與諸",
    "T03n0157_002:0180a25": "眷屬悉共發於阿耨多羅三藐三菩提心。如",
    "T03n0157_002:0180a26": "是乃至三千大千世界百億毘沙門王，發阿",
    "T03n0157_002:0180a27": "耨多羅三藐三菩提心。百億毘樓勒叉天王、",
    "T03n0157_002:0180a28": "百億毘樓羅叉、百億提頭賴吒，各各自與所",
    "T03n0157_002:0180a29": "有眷屬，亦復如是發阿耨多羅三藐三菩提",
    "T03n0157_002:0180b01": "心。「善男子！爾時，梵志復作是念：『若我未來必",
    "T03n0157_002:0180b02": "成阿耨多羅三藐三菩提，所願成就得己利",
    "T03n0157_002:0180b03": "者，當令一切諸天皆使得此福德之分，亦",
    "T03n0157_002:0180b04": "勸使發阿耨多羅三藐三菩提心。若我來世",
    "T03n0157_002:0180b05": "以是善根，必成阿耨多羅三藐三菩提者，忉",
    "T03n0157_002:0180b06": "利天王當來至此與我相見；夜摩天子、兜",
    "T03n0157_002:0180b07": "術天子、化樂天子、他化自在天子，亦當來此",
    "T03n0157_002:0180b08": "與我相見。』「善男子！爾時梵志作是念已，忉",
    "T03n0157_002:0180b09": "利天王、夜摩天王、兜術天王、化樂天王、他化",
    "T03n0157_002:0180b10": "自在天王，悉皆來此，與梵志相見作如是",
    "T03n0157_002:0180b11": "言：『梵志！今者欲何所勅？』梵志答言：『汝是誰",
    "T03n0157_002:0180b12": "也？』時五天王各稱姓名，復言梵志：『欲何所",
    "T03n0157_002:0180b13": "勅？不須在此大會使耶？』「梵志答言：『天王當",
    "T03n0157_002:0180b14": "知，汝等天上所有妙寶臺殿樓閣，有諸寶樹",
    "T03n0157_002:0180b15": "及諸衣樹、香樹、華樹、果蓏之樹，天衣天座綩",
    "T03n0157_002:0180b16": "綖茵蓐，上妙寶器及以瓔珞，天幢天蓋諸繒",
    "T03n0157_002:0180b17": "幡等種種莊嚴，諸天所有種種伎樂。汝等",
    "T03n0157_002:0180b18": "可以如此之物，種種莊嚴此閻浮園，供養",
    "T03n0157_002:0180b19": "於佛及比丘僧。』時五天王作如是言：『敬如",
    "T03n0157_002:0180b20": "所勅。』時諸天王各各還至所住之處。忉利天",
    "T03n0157_002:0180b21": "王告毘樓勒天子，夜摩天王告阿荼滿天",
    "T03n0157_002:0180b22": "子，兜術天王告路醯天子，化樂天王告拘",
    "T03n0157_002:0180b23": "陀羅天子，他化自在天王告難陀天子，各作",
    "T03n0157_002:0180b24": "是言：『卿今當下閻浮提界，以此所有種種，",
    "T03n0157_002:0180b25": "莊嚴彼閻浮園，懸諸瓔珞，敷種種座，如",
    "T03n0157_002:0180b26": "諸天王種種莊嚴，為如來故作寶高樓，當",
    "T03n0157_002:0180b27": "使如此忉利天上所有寶樓。』是諸天子聞是",
    "T03n0157_002:0180b28": "教已，即下來至閻浮提中，尋於其夜，種種",
    "T03n0157_002:0180b29": "莊嚴是閻浮園，以諸寶樹乃至天幡而莊",
    "T03n0157_002:0180c01": "挍之，為如來故作七寶樓，如忉利天所有",
    "T03n0157_002:0180c02": "寶樓。是五天子持諸寶物，種種莊嚴閻浮",
    "T03n0157_002:0180c03": "提園已，尋還天上各白其王：『大王當知，我",
    "T03n0157_002:0180c04": "等已往莊挍彼園，所有之物如此無異，為",
    "T03n0157_002:0180c05": "如來故作七寶樓，如忉利天所有寶樓，等",
    "T03n0157_002:0180c06": "無差別。』「善男子！時忉利天王、夜摩天王、兜",
    "T03n0157_002:0180c07": "術天王、化樂天王、他化自在天王，即便來至",
    "T03n0157_002:0180c08": "閻浮提中，到梵志所，作如是言：『梵志！我今",
    "T03n0157_002:0180c09": "已為佛及眾僧，莊挍此園，更何所勅？願便",
    "T03n0157_002:0180c10": "說之。』梵志答言：『汝等各各自於境界，有自",
    "T03n0157_002:0180c11": "在力可集諸天，汝持我言：「閻浮提內有大",
    "T03n0157_002:0180c12": "梵志名曰寶海，於七歲中請佛世尊及無",
    "T03n0157_002:0180c13": "量僧奉諸所安。卿等今者於此福德應生",
    "T03n0157_002:0180c14": "隨喜，生隨喜已，發心迴向阿耨多羅三藐",
    "T03n0157_002:0180c15": "三菩提，是故應往佛所，見佛世尊及比丘",
    "T03n0157_002:0180c16": "僧，供養所須，聽受妙法。」』時五天王，從梵志",
    "T03n0157_002:0180c17": "所聞是言已，各各自還至所住處。「爾時，忉",
    "T03n0157_002:0180c18": "利天王釋提桓因，即集諸天而告之曰：『卿",
    "T03n0157_002:0180c19": "等當知，閻浮提內有轉輪聖王名無諍念，",
    "T03n0157_002:0180c20": "有大梵志名曰寶海，即其聖王之大臣也，",
    "T03n0157_002:0180c21": "請佛世尊及無量億僧，終竟七歲奉諸所",
    "T03n0157_002:0180c22": "安，我已先為佛比丘僧，取諸寶物種種莊",
    "T03n0157_002:0180c23": "嚴彼閻浮園。卿等以是善根因緣，生隨喜",
    "T03n0157_002:0180c24": "心，生隨喜已，發心迴向阿耨多羅三藐三",
    "T03n0157_002:0180c25": "菩提，亦令梵志得如所願。』善男子！爾時，百",
    "T03n0157_002:0180c26": "千無量億那由他忉利天子，恭敬叉手，作如",
    "T03n0157_002:0180c27": "是言：『我等今者於是善根生隨喜心，以是",
    "T03n0157_002:0180c28": "隨喜故，令我等一切得成阿耨多羅三藐",
    "T03n0157_002:0180c29": "三菩提。』「夜摩天王、兜術天王、化樂天王、他化",
    "T03n0157_002:0181a01": "自在天王，如是等各集諸天而告之曰：『卿",
    "T03n0157_002:0181a02": "等當知，閻浮提內有轉輪聖王名無諍念，",
    "T03n0157_002:0181a03": "有大梵志名曰寶海，即其聖王之大臣也，",
    "T03n0157_002:0181a04": "請佛世尊及無量億僧，終竟七歲奉諸所安，",
    "T03n0157_002:0181a05": "我已先為佛比丘僧，取諸寶物種種莊挍",
    "T03n0157_002:0181a06": "彼閻浮園，卿等以是善根因緣故，應生隨",
    "T03n0157_002:0181a07": "喜，生隨喜已，發心迴向阿耨多羅三藐三",
    "T03n0157_002:0181a08": "菩提，當令梵志得如所願。』善男子！爾時，四",
    "T03n0157_002:0181a09": "天各有百千無量億那由他天子，恭敬叉手，",
    "T03n0157_002:0181a10": "作如是言：『我等今者，於是善根，生隨喜心，",
    "T03n0157_002:0181a11": "以是隨喜故，令我等一切皆得成阿耨多",
    "T03n0157_002:0181a12": "羅三藐三菩提。』「爾時，五王各各告言：『卿等！今",
    "T03n0157_002:0181a13": "當至閻浮提，見寶藏佛及比丘僧，禮拜、圍",
    "T03n0157_002:0181a14": "遶、恭敬、供養、尊重、讚歎。』「善男子！時五天王各",
    "T03n0157_002:0181a15": "各於夜，一一將諸天子、天女、童男、童女，及餘",
    "T03n0157_002:0181a16": "眷屬百千億那由他眾，前後圍遶來至佛所，",
    "T03n0157_002:0181a17": "頂禮佛足及比丘僧，從佛聽法至明清旦，",
    "T03n0157_002:0181a18": "遷住虛空，以種種天華、優鉢羅華、鉢頭摩",
    "T03n0157_002:0181a19": "華、拘物頭華、分陀利華、須曼那華、婆尸師",
    "T03n0157_002:0181a20": "華、阿提目多伽占婆伽華、曼陀羅華、摩訶曼",
    "T03n0157_002:0181a21": "陀羅華，以散大會，如雨而下，并鼓天樂而",
    "T03n0157_002:0181a22": "以供養。「善男子！爾時寶海梵志復作是念：『若",
    "T03n0157_002:0181a23": "我當來必成阿耨多羅三藐三菩提，所願成",
    "T03n0157_002:0181a24": "就得己利者，復當教化諸阿修羅，悉令發",
    "T03n0157_002:0181a25": "於阿耨多羅三藐三菩提心。』善男子！爾時，梵",
    "T03n0157_002:0181a26": "志作是念已，有五阿修羅王到梵志所，乃",
    "T03n0157_002:0181a27": "至百千無量億那由他阿修羅男子、女人、童",
    "T03n0157_002:0181a28": "男、童女，如梵志教發阿耨多羅三藐三菩提",
    "T03n0157_002:0181a29": "心，至於佛所，聽受妙法。「善男子！爾時，寶海",
    "T03n0157_002:0181b01": "梵志復作是念：『若我當來必成阿耨多羅三",
    "T03n0157_002:0181b02": "藐三菩提，所願成就得己利者，復當教化",
    "T03n0157_002:0181b03": "天魔波旬，令發阿耨多羅三藐三菩提心。』善",
    "T03n0157_002:0181b04": "男子！時魔波旬，即知梵志心之所念，尋與百",
    "T03n0157_002:0181b05": "千無量億那由他男子、女人、童男、童女，至梵",
    "T03n0157_002:0181b06": "志所敬如教勅，發阿耨多羅三藐三菩提",
    "T03n0157_002:0181b07": "心，乃至聽法亦復如是。」",
    "T03n0157_002:0181b08": "悲華經卷第二"
}