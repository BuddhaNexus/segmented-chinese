{
    "T23n1442_001:0627a03": "根本說一切有部毘奈耶卷第一",
    "T23n1442_001:0627a05": "三藏法師義淨奉　制譯",
    "T23n1442_001:0627a06": "毘奈耶序",
    "T23n1442_001:0627a07": "　稽首大悲尊，　　能哀愍一切；",
    "T23n1442_001:0627a08": "　面滿如初日，　　目淨若青蓮。",
    "T23n1442_001:0627a09": "　佛生調伏家，　　弟子眾調伏；",
    "T23n1442_001:0627a10": "　調伏除眾過，　　敬禮法中尊。",
    "T23n1442_001:0627a11": "　佛說三藏教，　　毘奈耶為首；",
    "T23n1442_001:0627a12": "　我於此教中，　　略申其讚頌。",
    "T23n1442_001:0627a13": "　如樹根為最，　　條幹由是生；",
    "T23n1442_001:0627a14": "　佛說律為本，　　能生諸善法。",
    "T23n1442_001:0627a15": "　譬如大堤防，　　瀑流不能越；",
    "T23n1442_001:0627a16": "　戒法亦如是，　　能遮於毀禁。",
    "T23n1442_001:0627a17": "　諸佛證菩提，　　獨覺身心靜；",
    "T23n1442_001:0627a18": "　及以阿羅漢，　　咸由律行成。",
    "T23n1442_001:0627a19": "　三世諸賢聖，　　遠離有為縛；",
    "T23n1442_001:0627a20": "　皆以律為本，　　能至安隱處。",
    "T23n1442_001:0627a21": "　若此調伏教，　　安住於世間；",
    "T23n1442_001:0627a22": "　即是諸如來，　　正法藏不滅。",
    "T23n1442_001:0627a23": "　戒是能安立，　　如來正法燈；",
    "T23n1442_001:0627a24": "　離此即便無，　　安隱涅槃路。",
    "T23n1442_001:0627a25": "　佛遊於世間，　　隨處說經法；",
    "T23n1442_001:0627a26": "　律教不如是，　　故知難值遇。",
    "T23n1442_001:0627a27": "　如地載群生，　　能長諸卉木；",
    "T23n1442_001:0627a28": "　律教亦如是，　　能生諸福智。",
    "T23n1442_001:0627a29": "　佛說由律教，　　能生眾功德；",
    "T23n1442_001:0627b01": "　奉持得解脫，　　毀破生惡趣。",
    "T23n1442_001:0627b02": "　象馬若不調，　　制之以鉤策；",
    "T23n1442_001:0627b03": "　律教亦如是，　　不調令善順。",
    "T23n1442_001:0627b04": "　如城有隍塹，　　能禦諸怨敵；",
    "T23n1442_001:0627b05": "　律教亦如是，　　能防於破戒。",
    "T23n1442_001:0627b06": "　譬如大海水，　　能漂於死屍；",
    "T23n1442_001:0627b07": "　律教亦如是，　　能除諸破戒。",
    "T23n1442_001:0627b08": "　律是法中王，　　諸佛之導首；",
    "T23n1442_001:0627b09": "　苾芻喻商旅，　　此為無價珍。",
    "T23n1442_001:0627b10": "　破戒逾蛇毒，　　律如阿伽陀；",
    "T23n1442_001:0627b11": "　盛壯意難調，　　以律為轡勒。",
    "T23n1442_001:0627b12": "　律於善道處，　　常與作橋梁；",
    "T23n1442_001:0627b13": "　亦於惡趣海，　　能與為船栰；",
    "T23n1442_001:0627b14": "　若行於險路，　　戒為善導者；",
    "T23n1442_001:0627b15": "　若昇無畏城，　　以戒為梯隥。",
    "T23n1442_001:0627b16": "　大師最勝尊，　　親說於律教；",
    "T23n1442_001:0627b17": "　此二無差別，　　咸應歸命禮。",
    "T23n1442_001:0627b18": "　佛及聖弟子，　　咸依律教住；",
    "T23n1442_001:0627b19": "　於戒生恭敬，　　故我歸命禮。",
    "T23n1442_001:0627b20": "　我依律讚歎，　　此說應尊重；",
    "T23n1442_001:0627b21": "　於初首歸依，　　吉祥事成就。",
    "T23n1442_001:0627b22": "　毘奈耶大海，　　涯際淼難知；",
    "T23n1442_001:0627b23": "　差別相無窮，　　豈我能詳悉。",
    "T23n1442_001:0627b24": "　大師律教海，　　甚深難可測；",
    "T23n1442_001:0627b25": "　我今隨自能，　　略讚於少分。",
    "T23n1442_001:0627b26": "　世尊涅槃時，　　普告諸大眾；",
    "T23n1442_001:0627b27": "　汝於我滅後，　　感應尊敬戒。",
    "T23n1442_001:0627b28": "　故我申讚頌，　　欲說毘奈耶；",
    "T23n1442_001:0627b29": "　仁等應至心，　　善聽調伏教。",
    "T23n1442_001:0627c01": "　別解脫經難得聞，　　經於無量俱胝劫；",
    "T23n1442_001:0627c02": "　讀誦受持亦如是，　　如說行者更難遇。",
    "T23n1442_001:0627c03": "　諸佛出現於世樂，　　演說微妙正法樂；",
    "T23n1442_001:0627c04": "　僧伽一心同見樂，　　和合俱修勇進樂。",
    "T23n1442_001:0627c05": "　若見聖人則為樂，　　并與共住亦為樂；",
    "T23n1442_001:0627c06": "　若不見諸愚癡人，　　是則名為常受樂。",
    "T23n1442_001:0627c07": "　見具尸羅者為樂，　　若見多聞亦名樂；",
    "T23n1442_001:0627c08": "　見阿羅漢是真樂，　　由於後有不生故。",
    "T23n1442_001:0627c09": "　於河津處妙階樂，　　以法降怨戰勝樂；",
    "T23n1442_001:0627c10": "　證得正慧果生時，　　能除我慢盡為樂。",
    "T23n1442_001:0627c11": "　若有能為決定意，　　善伏根欲具多聞；",
    "T23n1442_001:0627c12": "　從少至老處林中，　　寂靜閑居蘭若樂。",
    "T23n1442_001:0627c13": "　合十指恭敬，　　禮釋迦師子；",
    "T23n1442_001:0627c14": "　別解脫調伏，　　我說仁善聽。",
    "T23n1442_001:0627c15": "　聽已當正行，　　如大仙所說；",
    "T23n1442_001:0627c16": "　於諸小罪中，　　勇猛亦勤護。",
    "T23n1442_001:0627c17": "　心馬難制止，　　勇決恒相續；",
    "T23n1442_001:0627c18": "　別解脫如銜，　　有百針極利。",
    "T23n1442_001:0627c19": "　若人違軌則，　　聞教便能止；",
    "T23n1442_001:0627c20": "　大士若良馬，　　當出煩惱陣。",
    "T23n1442_001:0627c21": "　若人無此銜，　　亦不曾喜樂；",
    "T23n1442_001:0627c22": "　彼沒煩惱陣，　　迷轉於生死。",
    "T23n1442_001:0627c23": "總攝頌曰：",
    "T23n1442_001:0627c24": "　若作不淨行，　　不與取斷人；",
    "T23n1442_001:0627c25": "　妄說上人法，　　斯皆不共住。",
    "T23n1442_001:0627c26": "不淨行學處第一之一",
    "T23n1442_001:0627c27": "別攝頌曰：",
    "T23n1442_001:0627c28": "　蘇陣那無犯，　　苾芻在林中；",
    "T23n1442_001:0627c29": "　弱腰及長根，　　妙喜三皆犯。",
    "T23n1442_001:0628a01": "　晝日房中睡，　　閑林離欲人；",
    "T23n1442_001:0628a02": "　善與昔因緣，　　應知頌總攝。",
    "T23n1442_001:0628a03": "爾時薄伽梵，從初證覺於十二年中，諸聲聞",
    "T23n1442_001:0628a04": "弟子無有過失，未生瘡疱。世尊為諸弟子，說",
    "T23n1442_001:0628a05": "略別解脫戒經曰：",
    "T23n1442_001:0628a06": "「一切惡莫作，　　一切善應修；",
    "T23n1442_001:0628a07": "　遍調於自心，　　是則諸佛教。",
    "T23n1442_001:0628a08": "　護身為善哉！　　能護語亦善；",
    "T23n1442_001:0628a09": "　護意為善哉！　　盡護最為善。",
    "T23n1442_001:0628a10": "　苾芻護一切，　　能解脫眾苦；",
    "T23n1442_001:0628a11": "　善護於口言，　　亦善護於意。",
    "T23n1442_001:0628a12": "　身莫作諸惡，　　常淨三種業；",
    "T23n1442_001:0628a13": "　是則能隨順，　　大仙所行道。」",
    "T23n1442_001:0628a14": "至十三年，在佛栗氏國，時羯闌鐸迦村，羯",
    "T23n1442_001:0628a15": "闌鐸迦子名蘇陣那，富有資財多諸僕使，金",
    "T23n1442_001:0628a16": "銀珍寶穀麥盈溢，所貯貲貨如毘沙門天王。",
    "T23n1442_001:0628a17": "於同類族娶女為妻，歡樂而住。彼於異時，於",
    "T23n1442_001:0628a18": "佛法僧深生敬信，歸依三寶受五學處：所謂",
    "T23n1442_001:0628a19": "殺生、偷盜、欲邪行、虛誑語及飲諸酒，悉皆遠",
    "T23n1442_001:0628a20": "離。由斯敬信日漸增廣，便以正信捨家趣非",
    "T23n1442_001:0628a21": "家，剃除鬚髮而披法服。既出家已，與諸親屬",
    "T23n1442_001:0628a22": "相雜而住，猶如昔日在家無異。爾時具壽蘇",
    "T23n1442_001:0628a23": "陣那便自思念：「豈容我於善說法律而為出",
    "T23n1442_001:0628a24": "家，應證未證應得未得，與諸親族相雜而住。",
    "T23n1442_001:0628a25": "我今宜應捨離親屬，執持衣鉢遊行人間。」作",
    "T23n1442_001:0628a26": "是念已，便捨親屬行詣他方。逢世飢饉乞食",
    "T23n1442_001:0628a27": "難得，父母於子尚不相濟，況餘乞者。時蘇",
    "T23n1442_001:0628a28": "陣那作是念已：「今我親屬財食殷富，宜應就",
    "T23n1442_001:0628a29": "彼羯闌鐸迦村，勸於僧田廣設供養：若[麩夫+少]、若",
    "T23n1442_001:0628b01": "粥、或常施食、或請喚食、或八日、十四日、十五",
    "T23n1442_001:0628b02": "日食，教諸親屬少興福業為饒益事。」時蘇陣",
    "T23n1442_001:0628b03": "那便捨他方，執持衣鉢漸次遊行，遂至羯闌",
    "T23n1442_001:0628b04": "鐸迦村，去斯不遠在阿蘭若住小房中。時蘇",
    "T23n1442_001:0628b05": "陣那詣親屬所，廣為諸人讚揚佛法僧寶，令",
    "T23n1442_001:0628b06": "於大眾設諸供養而作饒益。時蘇陣那在阿",
    "T23n1442_001:0628b07": "蘭若修杜多行，但三衣糞掃衣，常乞食次第",
    "T23n1442_001:0628b08": "乞。時諸親族於日日中，恒以上妙甘美飲食",
    "T23n1442_001:0628b09": "施眾僧已，蘇陣那持衣鉢入村中，以次而乞",
    "T23n1442_001:0628b10": "到其本舍，既無所獲捨之而出。蘇陣那母有",
    "T23n1442_001:0628b11": "事他行，時有老婢遙見蘇陣那憶識容顏，知",
    "T23n1442_001:0628b12": "無所獲疾疾而去。老婢見已詣蘇陣那母處白",
    "T23n1442_001:0628b13": "言：「大家知不？長子蘇陣那久離鄉邑，今還故",
    "T23n1442_001:0628b14": "居，乞求不獲疾疾而去。」時蘇陣那母作如是",
    "T23n1442_001:0628b15": "念：「豈非我子有憶戀耶？情生不樂欲歸於俗，",
    "T23n1442_001:0628b16": "不愛沙門被沙門所苦，羞慚厭捨沙門行耶？」",
    "T23n1442_001:0628b17": "作是念已遂便出村，屆蘇陣那所居之處告",
    "T23n1442_001:0628b18": "曰：「蘇陣那！汝有憶戀耶？情生不樂欲歸俗耶？",
    "T23n1442_001:0628b19": "不愛沙門被沙門所苦，羞慚厭捨沙門行耶？",
    "T23n1442_001:0628b20": "蘇陣那！我家中物及娉時財，汝且聽說，我自",
    "T23n1442_001:0628b21": "所有金銀之物積為大聚，兩邊人坐互不相",
    "T23n1442_001:0628b22": "見。又汝父財物官印金錢數有百千萬億，況",
    "T23n1442_001:0628b23": "復諸餘雜類財貨，汝可還家隨情受樂任為",
    "T23n1442_001:0628b24": "福施。」說是語已，時蘇陣那白母言：「我無憶戀",
    "T23n1442_001:0628b25": "情有不樂歸還故居，亦無不愛沙門被沙門",
    "T23n1442_001:0628b26": "所苦羞慚厭捨。」時蘇陣那母聞是語已，便自",
    "T23n1442_001:0628b27": "思念：「非我所堪令其返服，應可別設餘計。」時",
    "T23n1442_001:0628b28": "母還舍告新婦曰：「爾若月期時至可報我知。」",
    "T23n1442_001:0628b29": "新婦敬諾，後於異時月期既至，白言：「大家！我",
    "T23n1442_001:0628c01": "今月期時至，欲何所作？」姑曰：「時過洗浴冠",
    "T23n1442_001:0628c02": "眾花鬘，塗以名香著諸瓔珞，嚴身之具咸令",
    "T23n1442_001:0628c03": "備盡，如蘇陣那昔在家日，情所樂事皆悉為",
    "T23n1442_001:0628c04": "之。」婦既聞已莊飾事周，還至姑所白言：「大家！",
    "T23n1442_001:0628c05": "如蘇陣那昔所愛好我已為之，沐浴嚴身著",
    "T23n1442_001:0628c06": "諸衣服，若有所作今是其時。」時蘇陣那母遂",
    "T23n1442_001:0628c07": "與新婦同車而去，詣蘇陣那所住之處，到已",
    "T23n1442_001:0628c08": "下車足步而進。時蘇陣那在小房外遊步經",
    "T23n1442_001:0628c09": "行，母既見已告曰：「蘇陣那！如汝所云無有憶",
    "T23n1442_001:0628c10": "戀，廣說如上。今汝新婦身淨宜留種子，無令",
    "T23n1442_001:0628c11": "財物沒入於官。」時蘇陣那先未制戒不見欲",
    "T23n1442_001:0628c12": "過，覩少年婦情生染著，欲火燒心，告其母",
    "T23n1442_001:0628c13": "曰：「我豈合耶？」母曰：「為留種子法應如是。」時蘇",
    "T23n1442_001:0628c14": "陣那牽故二手，便向屏處脫去法服，遂即再",
    "T23n1442_001:0628c15": "三行不淨行。時有有情至求勝行，有解脫性",
    "T23n1442_001:0628c16": "趣向涅槃，棄背生死三界五趣無心樂著，以",
    "T23n1442_001:0628c17": "最後身從勝妙天來託婦胎。若明慧女人，有",
    "T23n1442_001:0628c18": "五種別智異於餘女：一、知男子有欲心；二、知",
    "T23n1442_001:0628c19": "時節；三、知從某人得娠；四、知是男；五、知是女。",
    "T23n1442_001:0628c20": "若是男者依右脇住，若是女者居在左脇。時",
    "T23n1442_001:0628c21": "彼婦人心生歡喜，白其姑曰：「大家知不？我已",
    "T23n1442_001:0628c22": "有娠，居在右脇，必定是男，光顯宗胄。」其姑聞",
    "T23n1442_001:0628c23": "已心大慶喜，作如是言：「我於昔來情希善子",
    "T23n1442_001:0628c24": "紹嗣家門，冀彼長成終懷報德，常修福慧利",
    "T23n1442_001:0628c25": "益我等。」姑知是事，便以新婦置在高樓隨時",
    "T23n1442_001:0628c26": "供給，女醫調膳不令差舛，身具瓔珞，如天婇",
    "T23n1442_001:0628c27": "女遊歡喜園進止威儀。常處床座足不履地，",
    "T23n1442_001:0628c28": "目不覩惡色，耳不聽惡聲，寢食往來曾無違",
    "T23n1442_001:0628c29": "忤。經九月已便生一子，顏貌端嚴人所愛樂，",
    "T23n1442_001:0629a01": "額廣眉長鼻高脩直，頂圓若蓋色美如金，垂",
    "T23n1442_001:0629a02": "手過膝眾皆敬仰。經三七日歡會宗親，其姑",
    "T23n1442_001:0629a03": "以兒告諸親曰：「此子今者欲作何名？」眾人議",
    "T23n1442_001:0629a04": "曰：「此兒因種子法而求得之，可名種子。」其",
    "T23n1442_001:0629a05": "姑即便授八養母：二供乳哺、二作褓持、二為",
    "T23n1442_001:0629a06": "澡浴、二共歡戲。給以乳酪酥精石蜜，及餘上",
    "T23n1442_001:0629a07": "妙甘美飲食而用資養，速便長大如蓮出池。",
    "T23n1442_001:0629a08": "既漸童年學諸技藝算數書印，取與質納皆",
    "T23n1442_001:0629a09": "盡其妙。於八種術善能占相：所謂相寶、相衣、",
    "T23n1442_001:0629a10": "相宅、相木、相象、相馬、相男、相女。彼於異時深",
    "T23n1442_001:0629a11": "生正信，歸向三寶受五學處，同父信心念念",
    "T23n1442_001:0629a12": "增長。遂捨家趣非家求出離行，於善說法律",
    "T23n1442_001:0629a13": "剃除鬚髮而披法服，獨處閑靜無放逸心，策",
    "T23n1442_001:0629a14": "勤勇猛專念而住，淨修梵行。於現法中證悟",
    "T23n1442_001:0629a15": "圓滿，破無明[穀禾+卵]斷三界惑成阿羅漢，三明",
    "T23n1442_001:0629a16": "六通具八解脫得如實知，我生已盡，梵行已",
    "T23n1442_001:0629a17": "立，所作已辦，不受後有。心無障礙如手撝空，",
    "T23n1442_001:0629a18": "刀割香塗愛憎不起，觀金與土等無有異，於",
    "T23n1442_001:0629a19": "諸名利無不棄捨，釋梵諸天悉皆恭敬。爾時",
    "T23n1442_001:0629a20": "具壽種子，證阿羅漢受解脫樂，即說頌曰：",
    "T23n1442_001:0629a21": "「聖行已圓滿，　　不墜於父財；",
    "T23n1442_001:0629a22": "　我此最後身，　　盡除諸過患。」",
    "T23n1442_001:0629a23": "時蘇陣那作不淨行已，世尊於無量百千聲",
    "T23n1442_001:0629a24": "聞苾芻大眾中而為說法，所謂離貪、瞋、癡心",
    "T23n1442_001:0629a25": "慧解脫。時蘇陣那亦在眾中聽佛說法，既聞",
    "T23n1442_001:0629a26": "法已，心懷愁惱深生追悔，赧容伏面默爾無",
    "T23n1442_001:0629a27": "言，即便歸房懷憂而住。後於異時有諸苾芻，",
    "T23n1442_001:0629a28": "巡觀房宇次至蘇陣那所住之房，共為談話，",
    "T23n1442_001:0629a29": "見蘇陣那懷愁而住。時諸苾芻謂蘇陣那曰：",
    "T23n1442_001:0629b01": "「汝於先時見有客至，逢迎歡笑先唱善來，為",
    "T23n1442_001:0629b02": "持衣鉢及諸資具。何故今時見我等來，心懷",
    "T23n1442_001:0629b03": "愁惱伏面而住默然無語？汝蘇陣那為身病",
    "T23n1442_001:0629b04": "耶？為心痛乎？」時蘇陣那告言：「諸具壽！我非身",
    "T23n1442_001:0629b05": "病而心有焦熱。」問言：「何故心有焦熱？」時蘇陣",
    "T23n1442_001:0629b06": "那具說其事。時諸苾芻聞其說已，不喜不嫌",
    "T23n1442_001:0629b07": "從座而去還詣佛所，到已禮佛雙足在一面坐，",
    "T23n1442_001:0629b08": "以此因緣具白世尊。世尊爾時告諸苾芻曰：",
    "T23n1442_001:0629b09": "「此穌陣那於有漏中，先作非法行不淨行。」爾",
    "T23n1442_001:0629b10": "時世尊以此因緣集苾芻眾，佛是知者見者，",
    "T23n1442_001:0629b11": "知而問非知不問，時而問非時不問，有利而",
    "T23n1442_001:0629b12": "問無利不問，破決隄防為除疑惑有利而問，",
    "T23n1442_001:0629b13": "告蘇陣那言：「汝實作斯不端嚴事耶？」白佛言：",
    "T23n1442_001:0629b14": "「實爾。大德！」佛告蘇陣那：「汝非沙門、非隨順行、",
    "T23n1442_001:0629b15": "不清淨、非威儀，非出家人之所應作。蘇陣那！",
    "T23n1442_001:0629b16": "云何汝今於我所說，離貪、瞋、癡心慧解脫，微",
    "T23n1442_001:0629b17": "妙法中而為出家，作斯非法可惡之事？癡人！",
    "T23n1442_001:0629b18": "寧以男根置在猛害毒蛇口中，不安女根中。」",
    "T23n1442_001:0629b19": "世尊以種種方便說厭污事呵責蘇陣那已，",
    "T23n1442_001:0629b20": "告諸苾芻曰：「由此因緣我觀十利，為聲聞弟",
    "T23n1442_001:0629b21": "子於毘奈耶制其學處。云何為十？一、攝取於",
    "T23n1442_001:0629b22": "僧故；二、令僧歡喜故；三、令僧樂住故；四、降",
    "T23n1442_001:0629b23": "伏破戒故；五、慚者得安故；六、不信令信故；七、",
    "T23n1442_001:0629b24": "信者增長故；八、斷現在有漏故；九、斷未來有",
    "T23n1442_001:0629b25": "漏故；十、令梵行得久住故。顯揚正法廣利人",
    "T23n1442_001:0629b26": "天。我今為諸聲聞弟子，於毘奈耶制其學處，",
    "T23n1442_001:0629b27": "應如是說：",
    "T23n1442_001:0629b28": "「若復苾芻，與諸苾芻同得學處，不捨學處、學",
    "T23n1442_001:0629b29": "羸不自說，作不淨行兩交會法。此苾芻亦得",
    "T23n1442_001:0629c01": "波羅市迦，不應共住。」爾時世尊為諸苾芻制",
    "T23n1442_001:0629c02": "斯學處已，在羯闌鐸迦池竹林園中。于時有",
    "T23n1442_001:0629c03": "一苾芻，去斯不遠在阿蘭若小室中住。於彼",
    "T23n1442_001:0629c04": "林中有一雌獼猴貪飲食故至苾芻所，苾芻",
    "T23n1442_001:0629c05": "每以殘食與之，便即共行不淨行。時有眾多",
    "T23n1442_001:0629c06": "苾芻，巡遊觀看詣阿蘭若，至苾芻住處，便",
    "T23n1442_001:0629c07": "共言談在一面坐。彼雌獼猴憶先惡事來至",
    "T23n1442_001:0629c08": "其所，目視苾芻以身相就，苾芻見已羞見餘",
    "T23n1442_001:0629c09": "人，即便遮却，如是再三。時雌獼猴遂大瞋怒，",
    "T23n1442_001:0629c10": "即以足爪爬爴苾芻，頭面及衣並皆破裂，便",
    "T23n1442_001:0629c11": "向一邊鳴叫跳躑。時諸苾芻，見是事已即便",
    "T23n1442_001:0629c12": "問曰：「具壽！此野獼猴何故初來先觀爾面復",
    "T23n1442_001:0629c13": "以身就，汝見便遮，如是再三瞋怒爬爴身",
    "T23n1442_001:0629c14": "衣，並破鳴叫跳躑？」時彼苾芻具以事白。諸苾",
    "T23n1442_001:0629c15": "芻聞，告言：「具壽！豈非世尊遮諸苾芻行不淨",
    "T23n1442_001:0629c16": "行。」彼便報曰：「世尊制戒但制人趣不遮傍",
    "T23n1442_001:0629c17": "生。」時諸苾芻聞是語已，不嫌不喜捨之而去，",
    "T23n1442_001:0629c18": "并與俱行往詣佛所，禮佛足已在一面坐，便",
    "T23n1442_001:0629c19": "以上事具白世尊。世尊告曰：「人趣尚制，況復",
    "T23n1442_001:0629c20": "傍生！彼愚癡人犯波羅市迦。」爾時世尊以此",
    "T23n1442_001:0629c21": "因緣集苾芻眾，知而故問：「苾芻！汝實作是不",
    "T23n1442_001:0629c22": "端嚴事罪惡法耶？」白言：「實爾。」世尊以種種呵",
    "T23n1442_001:0629c23": "責廣說如前。爾時世尊告諸苾芻：「前是創制，",
    "T23n1442_001:0629c24": "今是隨制，我今更於毘奈耶中，為諸苾芻制",
    "T23n1442_001:0629c25": "其學處，應如是說：",
    "T23n1442_001:0629c26": "「若復苾芻，與諸苾芻同得學處，不捨學處、學",
    "T23n1442_001:0629c27": "羸不自說，作不淨行兩交會法，乃至共傍",
    "T23n1442_001:0629c28": "生，此苾芻亦得波羅市迦，不應共住。」",
    "T23n1442_001:0629c29": "若復苾芻者，謂蘇陣那等。苾芻有五：一、名字",
    "T23n1442_001:0630a01": "苾芻；二、自言苾芻；三、乞求苾芻；四、破煩惱苾",
    "T23n1442_001:0630a02": "芻；五、白四羯磨圓具苾芻。言名字苾芻者，如",
    "T23n1442_001:0630a03": "人立字名作苾芻，或世共許、或是苾芻種族，",
    "T23n1442_001:0630a04": "因此喚為苾芻，是謂名字苾芻。云何自言苾",
    "T23n1442_001:0630a05": "芻？若人實非苾芻，自言我是苾芻、或是賊",
    "T23n1442_001:0630a06": "住自稱苾芻，是謂自言苾芻。云何乞求苾",
    "T23n1442_001:0630a07": "芻？若諸俗人常為乞求以自活命，是名乞求",
    "T23n1442_001:0630a08": "苾芻。云何破煩惱苾芻？若人能斷諸漏煩惱",
    "T23n1442_001:0630a09": "所有焦熱，諸苦異熟未來生老死，能善了知",
    "T23n1442_001:0630a10": "永除根本，如斷多羅樹頭證不生法，是名破",
    "T23n1442_001:0630a11": "煩惱苾芻。",
    "T23n1442_001:0630a12": "云何白四羯磨圓具苾芻？謂身無障難，作法",
    "T23n1442_001:0630a13": "圓滿是不應呵，是名羯磨圓具苾芻。今此所",
    "T23n1442_001:0630a14": "言苾芻義者，意取第五。言復者，謂更有餘如",
    "T23n1442_001:0630a15": "是流類。與諸苾芻者，謂共諸餘苾芻也。同得",
    "T23n1442_001:0630a16": "學處者，若有先受圓具已經百歲，所應學事，",
    "T23n1442_001:0630a17": "與新受者等無有異。若新受圓具，所應學事，",
    "T23n1442_001:0630a18": "與百歲圓具者事亦不殊，所謂尸羅、學處、持",
    "T23n1442_001:0630a19": "犯軌儀咸皆相似而得，故名同得學處。",
    "T23n1442_001:0630a20": "言不捨學處者，齊何名為不捨學處？謂對癲",
    "T23n1442_001:0630a21": "狂、心亂、痛惱所纏，聾瘂、癡人而捨學處，皆不",
    "T23n1442_001:0630a22": "名為捨。若於獨靜處作獨靜想，或於獨靜處",
    "T23n1442_001:0630a23": "作不獨靜想，或於不獨靜處作獨靜想，非捨",
    "T23n1442_001:0630a24": "學處。若中方人對邊方人作中方語，捨不成",
    "T23n1442_001:0630a25": "捨，若解成捨。若邊方人對中方人作邊方語，",
    "T23n1442_001:0630a26": "若中方人對中方人作邊方語，捨不成捨，若",
    "T23n1442_001:0630a27": "解成捨。若邊方人對邊方人作中方語，准上",
    "T23n1442_001:0630a28": "應知。若對睡眠、入定、非人、天等，變化傍生及",
    "T23n1442_001:0630a29": "諸形像，或時閙亂，或不審告住本性人，皆不",
    "T23n1442_001:0630b01": "成捨。言學羸不說者，應為四句：有捨學處非",
    "T23n1442_001:0630b02": "學羸而說、有學羸而說非捨學處、有捨學處",
    "T23n1442_001:0630b03": "學羸而說、有不捨學處非學羸而說。云何有",
    "T23n1442_001:0630b04": "捨學處非學羸而說？如有苾芻，情懷顧戀",
    "T23n1442_001:0630b05": "欲希還俗，於沙門道無愛樂心，為沙門所",
    "T23n1442_001:0630b06": "苦羞慚厭背，詣苾芻所作如是言：「具壽存念！",
    "T23n1442_001:0630b07": "我某甲今捨學處。」是名捨學處。或云：「我捨佛",
    "T23n1442_001:0630b08": "陀、達摩、僧伽。」或云：「我捨素呾羅、毘奈耶、摩[口*窒]",
    "T23n1442_001:0630b09": "里迦。」或云：「我捨鄔波馱耶、阿遮利耶。」或云：「知",
    "T23n1442_001:0630b10": "我是俗人、知我是求寂、扇侘、半擇迦、污苾芻",
    "T23n1442_001:0630b11": "尼、殺父害母、殺阿羅漢、破和合僧、惡心出佛",
    "T23n1442_001:0630b12": "身血、是外道是趣外道者、賊住、別住、不共住",
    "T23n1442_001:0630b13": "人。」乃至說云：「我於仁等同法者同梵行者，非",
    "T23n1442_001:0630b14": "是伴類。」是名捨學處非學羸而說。云何有學",
    "T23n1442_001:0630b15": "羸而說非捨學處？如有苾芻，情懷顧戀欲希",
    "T23n1442_001:0630b16": "還俗，於沙門道無愛樂心，為沙門所苦羞慚",
    "T23n1442_001:0630b17": "厭背，詣苾芻所作如是言：「具壽！知不？梵行難",
    "T23n1442_001:0630b18": "立，靜處難居，獨一難住，難居林野，受惡臥",
    "T23n1442_001:0630b19": "具。我憶父母、兄弟、姊妹、受業師主，我欲學諸",
    "T23n1442_001:0630b20": "工巧及營農業，於我家族情希紹繼。」若苾芻",
    "T23n1442_001:0630b21": "雖作如是種種追悔言辭，然而不云：「我捨學",
    "T23n1442_001:0630b22": "處。」是名學羸而說非捨學處。云何學羸而說",
    "T23n1442_001:0630b23": "亦捨學處？如有苾芻，情懷顧戀廣說如前，乃",
    "T23n1442_001:0630b24": "至作追悔言而云我捨學處，廣說如前，乃至",
    "T23n1442_001:0630b25": "同梵行者非是伴類，是名學羸而說亦捨學",
    "T23n1442_001:0630b26": "處。云何不捨學處非學羸而說？謂除前相，是",
    "T23n1442_001:0630b27": "謂學羸不說。言作不淨行者，即是婬欲。言婬",
    "T23n1442_001:0630b28": "欲者，謂兩相交會也。法者，此據非法，名之為",
    "T23n1442_001:0630b29": "法。身業行非，名之為作。乃至共傍生者，謂獼",
    "T23n1442_001:0630c01": "猴等。此者，謂指其人。苾芻者，謂得苾芻性。",
    "T23n1442_001:0630c02": "云何苾芻性？謂受圓具。云何圓具？謂白四羯",
    "T23n1442_001:0630c03": "磨，於所作事如法成就究竟滿足。其進受",
    "T23n1442_001:0630c04": "人，以圓滿心希求具戒，要祈誓受情無恚恨，",
    "T23n1442_001:0630c05": "以言表白語業彰顯，故名圓具。",
    "T23n1442_001:0630c06": "波羅市迦者，是極重罪極可厭惡，是可嫌棄",
    "T23n1442_001:0630c07": "不可愛樂。若苾芻亦纔犯時，即非沙門非釋",
    "T23n1442_001:0630c08": "迦子，失苾芻性乖涅槃性，墮落崩倒被他所",
    "T23n1442_001:0630c09": "勝不可救濟。如截多羅樹頭更不復生，不能",
    "T23n1442_001:0630c10": "欝茂增長廣大，故名波羅市迦。",
    "T23n1442_001:0630c11": "言不共住者，謂此犯人不得與諸苾芻而作共",
    "T23n1442_001:0630c12": "住，若褒灑陀、若隨意事、若單白、白二、白四羯",
    "T23n1442_001:0630c13": "磨、若眾有事應差十二種人此罪差限、若",
    "T23n1442_001:0630c14": "法若食不共受用，是應擯棄，由此名為不應",
    "T23n1442_001:0630c15": "共住。此中犯相其事云何？",
    "T23n1442_001:0630c16": "攝頌曰：",
    "T23n1442_001:0630c17": "　於三處行婬，　　三瘡隔不隔，",
    "T23n1442_001:0630c18": "　壞不壞死活，　　半擇迦女男，",
    "T23n1442_001:0630c19": "　見他睡行婬，　　或與酒藥等，",
    "T23n1442_001:0630c20": "　被逼樂不樂，　　犯不犯應知。",
    "T23n1442_001:0630c21": "若苾芻於其三處，作不淨行行婬欲法，得波",
    "T23n1442_001:0630c22": "羅市迦。云何三處？謂以生支入大小便道及",
    "T23n1442_001:0630c23": "口，纔入即得波羅市迦。若苾芻共三種人作",
    "T23n1442_001:0630c24": "不淨行，得波羅市迦。云何為三？謂女、男、半擇",
    "T23n1442_001:0630c25": "迦。若苾芻作行婬意，於活人女三瘡不壞於",
    "T23n1442_001:0630c26": "彼行婬，以有隔入有隔、以有隔入無隔、以無",
    "T23n1442_001:0630c27": "隔入有隔、以無隔入無隔，入時得波羅市迦。",
    "T23n1442_001:0630c28": "若苾芻於活人女三瘡損壞於彼行婬，隔等",
    "T23n1442_001:0630c29": "同前，入得窣吐羅底也。若於死人女三瘡不",
    "T23n1442_001:0631a01": "壞，隔等同前，入得波羅市迦。",
    "T23n1442_001:0631a02": "若苾芻於死人女三瘡損壞，隔等同前，入得",
    "T23n1442_001:0631a03": "窣吐羅底也。如於人女，若活、若死，得罪重輕",
    "T23n1442_001:0631a04": "如是應知。於非人女、傍生女，若活、若死，於三",
    "T23n1442_001:0631a05": "瘡門有損無損、有隔無隔，得罪輕重同前。若",
    "T23n1442_001:0631a06": "於人男、非人男、傍生男，若活、若死，於二瘡門",
    "T23n1442_001:0631a07": "有損無損及以隔等，得罪同前。若男半擇迦，",
    "T23n1442_001:0631a08": "非人、傍生半擇迦，若活、若死，於二瘡門有損",
    "T23n1442_001:0631a09": "無損及以隔等，得罪同前。若苾芻於眠睡苾",
    "T23n1442_001:0631a10": "芻行不淨行，若睡苾芻於初中後不覺知者無",
    "T23n1442_001:0631a11": "犯，其行婬者得根本罪。若睡苾芻初知、中後",
    "T23n1442_001:0631a12": "不知者無犯，其行婬者得根本罪。若初中皆",
    "T23n1442_001:0631a13": "知、後不知者無犯，行婬者得根本罪。若初中",
    "T23n1442_001:0631a14": "後皆知，而無心受樂者無犯，其行婬者得根",
    "T23n1442_001:0631a15": "本罪。若初中後皆知有心受樂者，二俱得根",
    "T23n1442_001:0631a16": "本罪。若苾芻初向眠睡苾芻處有犯無犯既",
    "T23n1442_001:0631a17": "爾，若向苾芻尼處，式叉摩拏、求寂，求寂女處，",
    "T23n1442_001:0631a18": "得罪輕重如上應知。若苾芻尼、式叉摩拏及",
    "T23n1442_001:0631a19": "求寂女，向苾芻處及求寂處，各各有犯無犯",
    "T23n1442_001:0631a20": "准前應說。若求寂向苾芻、苾芻尼、式叉摩拏、",
    "T23n1442_001:0631a21": "求寂、求寂女處，有犯無犯亦如上說。若苾芻",
    "T23n1442_001:0631a22": "以米酒、花酒、根皮等酒與苾芻，令熟醉著行",
    "T23n1442_001:0631a23": "不淨行。而醉苾芻於初中後，有知不知受樂",
    "T23n1442_001:0631a24": "不樂，得罪輕重有犯無犯，乃至餘眾與酒令",
    "T23n1442_001:0631a25": "醉，如上睡眠廣說。如醉既爾，若以呪術及藥",
    "T23n1442_001:0631a26": "令彼迷亂，於彼諸境行不淨行，乃至餘眾互",
    "T23n1442_001:0631a27": "為，得罪有無如上。若苾芻強逼他苾芻共行",
    "T23n1442_001:0631a28": "不淨行，若被逼者初入之時作心受樂，二俱",
    "T23n1442_001:0631a29": "滅擯。若入時不樂、入已樂，二俱滅擯。若入",
    "T23n1442_001:0631b01": "時不樂、入已不樂、出時樂，二俱滅擯。若被逼",
    "T23n1442_001:0631b02": "者三時不樂無犯，逼他者滅擯。如逼苾芻，若",
    "T23n1442_001:0631b03": "逼苾芻尼及下餘眾，准事應知。若苾芻等互",
    "T23n1442_001:0631b04": "相陵逼，如前所說。爾時室羅伐城中有一長",
    "T23n1442_001:0631b05": "者，於同類族娶女為妻，得意相親歡樂而住。",
    "T23n1442_001:0631b06": "未久之間便生一子，腰脊軟弱猶如猫兔，經",
    "T23n1442_001:0631b07": "三七日歡會宗親，其父以兒告諸親曰：「此兒",
    "T23n1442_001:0631b08": "今者欲作何名？」眾人議曰：「此兒腰軟應與",
    "T23n1442_001:0631b09": "立字名為弱腰。」即此童兒年漸長大，便於善",
    "T23n1442_001:0631b10": "說法律而求出家。既出家已於所住聚落而",
    "T23n1442_001:0631b11": "行乞食，攝護威儀諸根無亂，善防心意還詣",
    "T23n1442_001:0631b12": "所居。飯食訖收衣鉢洗足已，入房中欲染",
    "T23n1442_001:0631b13": "心發，便以生支內自口中而受欲樂。後於異",
    "T23n1442_001:0631b14": "時有諸苾芻，因看房舍既入房已，見彼弱腰",
    "T23n1442_001:0631b15": "作如是事，情懷悒歎而問之曰：「具壽！汝作何",
    "T23n1442_001:0631b16": "事？」報言：「我受欲樂。」苾芻報曰：「豈非世尊制行",
    "T23n1442_001:0631b17": "婬法。」報言：「具壽！佛遮於他，不制於自。」時諸",
    "T23n1442_001:0631b18": "苾芻聞是語已，不嫌不喜捨之而去，往詣佛",
    "T23n1442_001:0631b19": "所如常威儀以事白佛。佛言：「於他尚制，況復",
    "T23n1442_001:0631b20": "自身！此之癡人犯波羅市迦。若苾芻作行欲",
    "T23n1442_001:0631b21": "心為受樂意，起自生支內著口中，或以他根",
    "T23n1442_001:0631b22": "入自口內，得根本罪。」",
    "T23n1442_001:0631b23": "時室羅伐城有長者子，其根極長，時人因此",
    "T23n1442_001:0631b24": "名曰長根，於佛法中出家圓具。入自房中以",
    "T23n1442_001:0631b25": "己生支內大便道而取欲樂。時餘苾芻因行",
    "T23n1442_001:0631b26": "房舍，見彼長根作如是事，問：「何所為？」乃至報",
    "T23n1442_001:0631b27": "曰：「佛制他人，於自何過？」諸苾芻白佛，佛言：「於",
    "T23n1442_001:0631b28": "他尚制，況復自身！此之癡人犯波羅市迦。」",
    "T23n1442_001:0631b29": "佛在室羅伐城給孤獨園，時嗢逝尼城(在西印度)",
    "T23n1442_001:0631c01": "有大商主名曰難陀，大富多財受用豐足，所",
    "T23n1442_001:0631c02": "有貲產如毘沙門王，於同類族娶女為妻",
    "T23n1442_001:0631c03": "歡樂而住。雖淹歲月竟無子息，為求子故於",
    "T23n1442_001:0631c04": "諸天祠及諸神祇，處處求乞不隨所願。然世",
    "T23n1442_001:0631c05": "有云由乞求故便獲子者，此誠虛妄；斯若是",
    "T23n1442_001:0631c06": "實，人皆千子如轉輪王。然由三事方有子息：",
    "T23n1442_001:0631c07": "一者父母交會；二者其母身淨應合有娠；三",
    "T23n1442_001:0631c08": "者食香現前。時彼商主業緣合會，時有一天",
    "T23n1442_001:0631c09": "從勝妙天來託婦胎。若聰慧女人有五別智，",
    "T23n1442_001:0631c10": "廣如上說。乃至娠在右脇，喜白其夫，遂置高",
    "T23n1442_001:0631c11": "樓，隨時給侍如天婇女。月滿生子眾相具足，",
    "T23n1442_001:0631c12": "其父以兒告諸親曰：「此兒今者欲作何名？」然",
    "T23n1442_001:0631c13": "中國法，所誕子息若儀容端正人所樂觀者，",
    "T23n1442_001:0631c14": "名孫陀羅難陀。時彼諸親共相議曰：「今此孩",
    "T23n1442_001:0631c15": "子儀容端正眾人樂觀，是商主難陀之子，應",
    "T23n1442_001:0631c16": "與此兒名孫陀羅難陀。」授八養母，速便長大",
    "T23n1442_001:0631c17": "如蓮處池，學綜四明藝窮八術。其父爾時於",
    "T23n1442_001:0631c18": "春夏冬為造三殿，并三苑園三種婇女，謂上、",
    "T23n1442_001:0631c19": "中、下，昇妙樓觀奏諸伎樂。是時難陀商主常",
    "T23n1442_001:0631c20": "為計算，取與出納無時暫休。時孫陀羅難陀",
    "T23n1442_001:0631c21": "白其父曰：「何苦計算無暫閑時？」難陀報曰：「汝",
    "T23n1442_001:0631c22": "豈鎮處高樓終日歡戲，而能辦家業耶？而我",
    "T23n1442_001:0631c23": "必須知其家業。」孫陀羅難陀聞父語已，即便",
    "T23n1442_001:0631c24": "自念：「父出此言欲警覺我。」跪而請曰：「若如是",
    "T23n1442_001:0631c25": "者，我欲遊方經求產業，願垂見許。」父曰：「汝",
    "T23n1442_001:0631c26": "今宜住，我有珍財，何勞遠覓？」孫陀羅難陀報",
    "T23n1442_001:0631c27": "曰：「父雖有財，我必須去。」父便生念：「我今應可",
    "T23n1442_001:0631c28": "息彼求心。」即持鎖鑰遍開七庫示以金銀，成",
    "T23n1442_001:0631c29": "與未成悉皆充滿，告孫陀羅難陀曰：「既有如",
    "T23n1442_001:0632a01": "是財寶豐盈，汝宜端拱受諸欲樂，隨情持施",
    "T23n1442_001:0632a02": "修造福田，欲遊他方此事應息。」答曰：「父以此",
    "T23n1442_001:0632a03": "物告示於我，我若有子將何以示？」父即生念：",
    "T23n1442_001:0632a04": "「善哉此說！我亡之後須憂家業，我今現在漸",
    "T23n1442_001:0632a05": "教其事，且令持貨試往他方。一則學作經求，",
    "T23n1442_001:0632a06": "二則見我親識。遍觀方邑情無所迷。」作是思",
    "T23n1442_001:0632a07": "已命其妻曰：「我身沒後，此孫陀羅難陀當憂",
    "T23n1442_001:0632a08": "家業。」具以前事而告知之，妻曰：「此成善事，可",
    "T23n1442_001:0632a09": "隨意行。」父報子曰：「汝所發心誠亦佳矣！我身",
    "T23n1442_001:0632a10": "亡後汝知家務，以前所陳咸皆勸誘。」令持財",
    "T23n1442_001:0632a11": "貨馳逐他方。時商主難陀即便遣人搖鈴吹",
    "T23n1442_001:0632a12": "貝，普告城邑所有居人及四方商客：「今者商",
    "T23n1442_001:0632a13": "主孫陀羅難陀，欲持貨物求利他方。仁等若",
    "T23n1442_001:0632a14": "能相隨去者，關河津濟不輸稅直，所有行資",
    "T23n1442_001:0632a15": "並當豫辦。」時有五百商人，聞此告令各備財",
    "T23n1442_001:0632a16": "貨佇待行期。時父難陀廣設賓會普召行人，",
    "T23n1442_001:0632a17": "既並食已而告之曰：「諸君當知！此孫陀羅難",
    "T23n1442_001:0632a18": "陀是我之子，我觀仁等心無別異。君等商人",
    "T23n1442_001:0632a19": "欲詣他方求財利者，有其三患：所謂博奕及",
    "T23n1442_001:0632a20": "以酒色。若見孫陀羅難陀染三惑者應當遮",
    "T23n1442_001:0632a21": "止，有利益處勸進修行。若諸君等遮惡勸善，",
    "T23n1442_001:0632a22": "能隨教者斯曰善哉。若不用語，仁等宜應易",
    "T23n1442_001:0632a23": "所將物持貨言歸。」并告孫陀羅難陀曰：「汝是",
    "T23n1442_001:0632a24": "我子，所餘商人與汝無別，彼有善言宜當見",
    "T23n1442_001:0632a25": "用。」子便敬諾。卜擇良辰即以車馬載負諸物，",
    "T23n1442_001:0632a26": "與五百人共為伴侶，俱尋遠路到室羅伐城，",
    "T23n1442_001:0632a27": "於一店中安置貨物。時室羅伐城有一婬女，",
    "T23n1442_001:0632a28": "名曰賢首，以衒色為業，顏貌奇挺人所樂",
    "T23n1442_001:0632a29": "見，若得五百金錢者方與同宿。時彼婬女聞",
    "T23n1442_001:0632b01": "有商人遠自嗢逝尼城，彼有商主名曰難陀，",
    "T23n1442_001:0632b02": "其子孫陀羅難陀，儀容端正人所樂觀，與五",
    "T23n1442_001:0632b03": "百商人遠來至此，於我店上安其貨物停止",
    "T23n1442_001:0632b04": "而住。即便生念：「我若不能總奪彼財，不復自",
    "T23n1442_001:0632b05": "名為賢首矣！」便命使女曰：「於某肆上有一商",
    "T23n1442_001:0632b06": "主，名孫陀羅難陀，多財巨富。汝持花鬘塗香",
    "T23n1442_001:0632b07": "上服，至彼告言：『商主！此是大家賢首遣我持",
    "T23n1442_001:0632b08": "來，聊伸微信。』復告之曰：『何意商主寄居店肆？",
    "T23n1442_001:0632b09": "宜可暫來。』」女使即便持諸花鬘，詣商主所委",
    "T23n1442_001:0632b10": "悉告知。時孫陀羅難陀聞已告使女曰：「汝且",
    "T23n1442_001:0632b11": "前行，我著香鬘隨後而去。」時彼使女即前歸",
    "T23n1442_001:0632b12": "家，報大家曰：「令我先來，彼當尋至。」時彼賢首",
    "T23n1442_001:0632b13": "聞使語已情生喜悅，即便掃灑庭宇布列名",
    "T23n1442_001:0632b14": "花，以妙香薰盛設床座，張施帷幔以待商人。",
    "T23n1442_001:0632b15": "是時孫陀羅難陀，即便洗沐著新淨衣，具",
    "T23n1442_001:0632b16": "以花纓而自嚴飾，車馬僕從詣賢首舍。是時",
    "T23n1442_001:0632b17": "賢首遙見彼來，容貌威儀有乖常類，問使女",
    "T23n1442_001:0632b18": "曰：「此是商主孫陀羅難陀耶？」使女答言：「爾。」",
    "T23n1442_001:0632b19": "賢首喜悅即說頌曰：",
    "T23n1442_001:0632b20": "「不簡富將貧，　　無論良與賤，",
    "T23n1442_001:0632b21": "　但令美容貌，　　便亂女人心。」",
    "T23n1442_001:0632b22": "根本說一切有部毘奈耶卷第一"
}