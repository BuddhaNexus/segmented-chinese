{
    "T02n0119_001:0510b14": "佛說鴦崛髻經",
    "T02n0119_001:0510b16": "西晉沙門法炬譯",
    "T02n0119_001:0510b17": "聞如是：一時，婆伽婆在舍衛城祇樹給孤獨",
    "T02n0119_001:0510b18": "園。爾時，眾多比丘到時著衣持鉢，入舍衛城",
    "T02n0119_001:0510b19": "乞食。時，眾多比丘入舍衛城乞食，聞王波斯",
    "T02n0119_001:0510b20": "匿宮門外，有眾多人民，各携手啼哭喚呼，便",
    "T02n0119_001:0510b21": "作是說：「於此國土有大惡賊名鴦崛髻，殺害",
    "T02n0119_001:0510b22": "人民暴虐無慈心，村落居止不得寧息，城廓",
    "T02n0119_001:0510b23": "亦不得寧息，人民亦不得寧息。殺害人民各",
    "T02n0119_001:0510b24": "取一指用作華髻，以是故名曰鴦崛髻，願王",
    "T02n0119_001:0510b25": "當降伏此人。」時，眾多比丘，從舍衛城乞食已",
    "T02n0119_001:0510b26": "過，食後攝衣鉢，澡手洗足，以尼師檀著肩",
    "T02n0119_001:0510b27": "上，詣世尊所，頭面禮足在一面坐。時，諸比丘",
    "T02n0119_001:0510b28": "白世尊言：「我等眾多比丘，到時著衣持鉢，入",
    "T02n0119_001:0510b29": "舍衛城乞食。便聞拘婆羅王在宮門外，有眾",
    "T02n0119_001:0510c01": "多人民携手啼哭，便作是說：『今境界中有大",
    "T02n0119_001:0510c02": "賊名鴦崛髻，殺害人民至各取一指用作花",
    "T02n0119_001:0510c03": "髻，以是故名曰鴦崛髻，願當降伏彼。』」時世",
    "T02n0119_001:0510c04": "尊從比丘聞，即從坐起若鴦崛髻居三處，",
    "T02n0119_001:0510c05": "世尊便往彼所。時，有眾人擔薪負草及耕田",
    "T02n0119_001:0510c06": "人，有行路人詣世尊所，語世尊言：「沙門莫",
    "T02n0119_001:0510c07": "從此道行。所以然者，此道中有鴦崛髻，殺",
    "T02n0119_001:0510c08": "害人民無有慈心於眾生，城廓村落皆為彼",
    "T02n0119_001:0510c09": "人所害，彼殺人以指作花髻。觸嬈世尊，諸",
    "T02n0119_001:0510c10": "有沙門人民之類從此道行者，十人共集然",
    "T02n0119_001:0510c11": "後得過，或二十人、或三十人、或四十人、或五",
    "T02n0119_001:0510c12": "十人、或百人、或千人，然後得過。彼鴦崛髻從",
    "T02n0119_001:0510c13": "意所欲皆取食之。」時，世尊遂便前行，無退",
    "T02n0119_001:0510c14": "轉意。時，鴦崛髻遙見世尊來，見已便作是念：",
    "T02n0119_001:0510c15": "「諸有人民欲來過此道者，十人共集至，或千",
    "T02n0119_001:0510c16": "人然後得過，隨意所欲而殺害之。然此沙門",
    "T02n0119_001:0510c17": "獨來無伴，我今當取殺之。」時鴦崛髻即拔腰",
    "T02n0119_001:0510c18": "劍往至世尊所。時，世尊遙見鴦崛髻來便復",
    "T02n0119_001:0510c19": "道還。時，鴦崛髻走逐世尊，盡其力勢欲及世",
    "T02n0119_001:0510c20": "尊然不能及。時，鴦崛髻便作是念：「我走能逮",
    "T02n0119_001:0510c21": "象、亦能及馬、亦能及車、亦能及暴惡牛、亦能",
    "T02n0119_001:0510c22": "及人，然此沙門行亦不疾，然盡其力勢不能",
    "T02n0119_001:0510c23": "及。」時，鴦崛髻遙語世尊言：「住！住！沙門。」世尊",
    "T02n0119_001:0510c24": "告曰：「我久自住，然汝不住。」時，鴦崛髻便說此",
    "T02n0119_001:0510c25": "偈：",
    "T02n0119_001:0510c26": "「沙門行言住，　　謂我言不住，",
    "T02n0119_001:0510c27": "　沙門說此義，　　自住我不住。」",
    "T02n0119_001:0510c28": "爾時世尊語鴦崛髻言：「汝聽我所說，我住汝",
    "T02n0119_001:0510c29": "不住義。」時便說偈言：",
    "T02n0119_001:0511a01": "「世尊常自住，　　一切蒙其恩，",
    "T02n0119_001:0511a02": "　汝自殺害心，　　亦不避惡行。」",
    "T02n0119_001:0511a03": "爾時鴦崛髻便作是念：「我今作惡行耶？」時，鴦",
    "T02n0119_001:0511a04": "崛髻，便說偈言：",
    "T02n0119_001:0511a05": "「於我發慈心，　　沙門說此偈。」",
    "T02n0119_001:0511a06": "　即時捨腰劍，　　五體歸命佛。",
    "T02n0119_001:0511a07": "　頭面而禮足，　　求為作沙門，",
    "T02n0119_001:0511a08": "　佛言來比丘，　　即受具足戒。",
    "T02n0119_001:0511a09": "諸佛世尊常法，如諸佛世尊作是言：「善來！比",
    "T02n0119_001:0511a10": "丘！」即時鬚髮自墮猶如剃頭，經七日中，若",
    "T02n0119_001:0511a11": "彼所著袈裟極妙細滑，若施布劫貝育越衣，",
    "T02n0119_001:0511a12": "則化成袈裟。世尊作是說已：「善來！比丘！當修",
    "T02n0119_001:0511a13": "梵行於我法中，無憍慢意當盡苦源本。」時，鴦",
    "T02n0119_001:0511a14": "崛髻鬚髮自墮，身著袈裟在世尊後。時，世尊",
    "T02n0119_001:0511a15": "將鴦崛髻在後行，從闍梨園詣祇洹便就座",
    "T02n0119_001:0511a16": "坐。時，鴦崛髻為諸尊長比丘所教訓威儀禮",
    "T02n0119_001:0511a17": "節，作是教訓已，所以族姓子，以信堅固出家",
    "T02n0119_001:0511a18": "學道修無上梵行，盡生死源梵行已立，所作",
    "T02n0119_001:0511a19": "已辦，更不復受母胎。時，鴦崛髻成阿羅漢。時，",
    "T02n0119_001:0511a20": "尊者鴦崛髻，修阿練若行無人之處，常乞食",
    "T02n0119_001:0511a21": "不選擇家，著五納衣人所不利。時，王波斯匿",
    "T02n0119_001:0511a22": "集四部兵，集四部兵已出舍衛城，欲往殺賊",
    "T02n0119_001:0511a23": "鴦崛髻。時，波斯匿王便作是念：「可先往至世",
    "T02n0119_001:0511a24": "尊所，以此義具向世尊說，若世尊教勅者，我",
    "T02n0119_001:0511a25": "當奉行。」時，波斯匿王詣祇洹步行至世尊所。",
    "T02n0119_001:0511a26": "夫剎利王種有五相。云何為五？謂蓋、天冠、朱",
    "T02n0119_001:0511a27": "拂柄、劍寶、履屣，盡捨著一面，頭面禮足在一",
    "T02n0119_001:0511a28": "面坐。時，波斯匿王坐已，世尊問曰：「王何故",
    "T02n0119_001:0511a29": "集四部兵，塵土坌衣來至我所？」時，波斯匿王",
    "T02n0119_001:0511b01": "白世尊言：「於此舍衛城有賊名鴦崛髻，殺害",
    "T02n0119_001:0511b02": "人民無有慈心，城廓村落皆厭患之，人民分",
    "T02n0119_001:0511b03": "離，彼殺害人民已而取其指用作華髻。欲往",
    "T02n0119_001:0511b04": "殺彼人。」世尊告曰：「若今王見鴦崛髻剃除鬚",
    "T02n0119_001:0511b05": "髮著三法衣，以信堅固出家學道，王欲取云",
    "T02n0119_001:0511b06": "何？」王報言：「當取何為？當問訊禮敬，承事供",
    "T02n0119_001:0511b07": "養，無有害心向。然！世尊。彼兇惡人無有慈",
    "T02n0119_001:0511b08": "心於眾生類，能修沙門行耶？」時，尊者鴦崛",
    "T02n0119_001:0511b09": "髻，去世尊不遠結加趺坐，直身正意繫念在",
    "T02n0119_001:0511b10": "前。時，世尊舉右手示鴦崛髻處：「大王！此是賊",
    "T02n0119_001:0511b11": "鴦崛髻。」時，波斯匿王見鴦崛髻已，便懷恐怖",
    "T02n0119_001:0511b12": "衣毛皆竪。時世尊告王波斯匿言：「大王！勿懷",
    "T02n0119_001:0511b13": "恐怖，自到彼所自當與王語。」時，波斯匿王便",
    "T02n0119_001:0511b14": "往至鴦崛髻所，到已頭面禮足在一面立。時，",
    "T02n0119_001:0511b15": "波斯匿王問鴦崛髻言：「尊者鴦崛髻，今名何",
    "T02n0119_001:0511b16": "等？」鴦崛髻答言：「大王！我名伽瞿，母名曼多耶",
    "T02n0119_001:0511b17": "尼。」王報言：「汝善自勉進，我今盡形壽供養尊",
    "T02n0119_001:0511b18": "者伽瞿，衣被、飯食、病瘦醫藥、床臥具，無所悋",
    "T02n0119_001:0511b19": "惜，常當以法擁護。」時，波斯匿王頭面禮足繞三",
    "T02n0119_001:0511b20": "匝，詣世尊所頭面禮足在一面坐。時，波斯匿",
    "T02n0119_001:0511b21": "王白世尊言：「世尊，不降伏者能降伏之，如來",
    "T02n0119_001:0511b22": "皆使剛強者降伏，乃不加刀杖降伏眾生。我",
    "T02n0119_001:0511b23": "有眾多事欲還國。」世尊告曰：「今正是時隨意",
    "T02n0119_001:0511b24": "所欲。」時，波斯匿王即從座起，頭面禮足繞三",
    "T02n0119_001:0511b25": "匝便退而去。時，鴦崛髻，即其日著衣持鉢入",
    "T02n0119_001:0511b26": "舍衛城乞食。時，鴦崛髻乞食時，見一女人懷",
    "T02n0119_001:0511b27": "妊，欲產未得時產，見已便作是念：「此眾生甚",
    "T02n0119_001:0511b28": "為苦惱。」時，鴦崛髻入舍衛城乞食，食後攝衣",
    "T02n0119_001:0511b29": "鉢澡手洗足，以尼師檀著肩上，便至世尊所",
    "T02n0119_001:0511c01": "頭面禮足在一面坐。時，指髻白世尊言：「我向",
    "T02n0119_001:0511c02": "者著衣持鉢，入舍衛城乞食。乞食時見一女",
    "T02n0119_001:0511c03": "人懷妊欲產，然不得時產，見已我便作是念：",
    "T02n0119_001:0511c04": "『此眾生類甚為苦惱。』」世尊告曰：「汝！指髻，往彼",
    "T02n0119_001:0511c05": "女人所便語彼女人言：『諸聖所生，我從聖生",
    "T02n0119_001:0511c06": "以來，不自憶殺害眾生命，以至誠語，使彼女",
    "T02n0119_001:0511c07": "人安隱得產。』」爾時，指髻白世尊言：「此非於彼",
    "T02n0119_001:0511c08": "我有妄語耶？所以然者，我於此身殺害無數",
    "T02n0119_001:0511c09": "百千眾生。」世尊告曰：「汝處俗時，今處聖時",
    "T02n0119_001:0511c10": "不與本同。汝指髻入舍衛城於街巷作是唱",
    "T02n0119_001:0511c11": "令：『諸賢當護五事。以何為五？不殺生、不與",
    "T02n0119_001:0511c12": "取、不婬、不妄語、不飲酒。所以然者，殺生之報，",
    "T02n0119_001:0511c13": "以刀施得刀報，盜報增益貧窮、婬報妻婦增",
    "T02n0119_001:0511c14": "益姦邪、妄語報眾生口氣臭穢、飲酒報增益",
    "T02n0119_001:0511c15": "眾亂。』往彼女人所，到已語彼女人言：『我從聖",
    "T02n0119_001:0511c16": "生以來，未曾憶殺害眾生，以是真誠語使",
    "T02n0119_001:0511c17": "女人安隱得產。』」對曰：「如是，世尊。」時，指髻到",
    "T02n0119_001:0511c18": "時著衣持鉢，入舍衛城乞食。於街巷作是唱",
    "T02n0119_001:0511c19": "令：「諸賢當護五事，至女人安隱得產。」漸往至",
    "T02n0119_001:0511c20": "彼女人所。到已語女人言：「我自從聖生，不自",
    "T02n0119_001:0511c21": "憶殺害一人命，以是真誠語使女人安隱得",
    "T02n0119_001:0511c22": "產。」時，指髻說是語適竟，彼女人即得產。時，",
    "T02n0119_001:0511c23": "指髻食後欲出舍衛城。有一人以石打指髻",
    "T02n0119_001:0511c24": "身，復有一人以杖打指髻身，復有一人以刀",
    "T02n0119_001:0511c25": "斫指髻身體破。時指髻頭破身血，出舍衛城",
    "T02n0119_001:0511c26": "到世尊所。時，世尊遙見指髻來，頭破血流污",
    "T02n0119_001:0511c27": "僧伽梨身體破，見已語言：「忍勿發惡意，此",
    "T02n0119_001:0511c28": "之行報無數百千劫當入地獄中，今所受報",
    "T02n0119_001:0511c29": "亦不足言。」時指髻白言：「如是！世尊！如是！如",
    "T02n0119_001:0512a01": "來！」時，指髻以和悅心即於佛前，說此偈言：",
    "T02n0119_001:0512a02": "「我忍甚堅固，　　無有增減心，",
    "T02n0119_001:0512a03": "　我今聞正法，　　是故不懈慢。",
    "T02n0119_001:0512a04": "　聞法亦堅固，　　好信佛法僧，",
    "T02n0119_001:0512a05": "　親近善知識，　　諸能分別法。",
    "T02n0119_001:0512a06": "　我曾為惡賊，　　名曰鴦崛髻，",
    "T02n0119_001:0512a07": "　為水所漂溺。　　自歸命三佛，",
    "T02n0119_001:0512a08": "　當歸自歸命，　　於法分別法，",
    "T02n0119_001:0512a09": "　已得三達智，　　還得佛迹處。",
    "T02n0119_001:0512a10": "　本為放逸行，　　殺害眾生命，",
    "T02n0119_001:0512a11": "　今名至誠諦，　　不復殺害人。",
    "T02n0119_001:0512a12": "　身口之所行，　　意亦無所害，",
    "T02n0119_001:0512a13": "　彼名為殺者，　　不為人所嫉。",
    "T02n0119_001:0512a14": "　夫年少比丘，　　亦應佛戒律，",
    "T02n0119_001:0512a15": "　此明照世間，　　如月雲霧消。",
    "T02n0119_001:0512a16": "　前為婬逸行，　　後改不復犯，",
    "T02n0119_001:0512a17": "　此明照世間，　　如月雲霧消。",
    "T02n0119_001:0512a18": "　為水所漂沒，　　亦如被練剛，",
    "T02n0119_001:0512a19": "　巧匠解木理，　　智者自修身。",
    "T02n0119_001:0512a20": "　或以加刀杖，　　或鞭韁靽[革*周]，",
    "T02n0119_001:0512a21": "　無力亦無持，　　為佛所降伏。",
    "T02n0119_001:0512a22": "　亦不希望死，　　亦不希望生，",
    "T02n0119_001:0512a23": "　自觀察時節，　　安詳不卒暴。」",
    "T02n0119_001:0512a24": "爾時，世尊觀樂指髻，便告諸比丘：「汝等，頗見",
    "T02n0119_001:0512a25": "比丘中如我弟子，有捷疾智聞法便解，所謂",
    "T02n0119_001:0512a26": "伽瞿比丘聞法便解。」諸比丘言：「不也。世尊！」爾",
    "T02n0119_001:0512a27": "時，世尊告諸比丘：「我聲聞中第一比丘有捷",
    "T02n0119_001:0512a28": "疾智，所謂指髻比丘是。」爾時，諸比丘聞佛所",
    "T02n0119_001:0512a29": "說，歡喜奉行。",
    "T02n0119_001:0512b01": "佛說鴦崛髻經"
}