{
    "T08n0227_006:0561a04": "小品般若波羅蜜經卷第六",
    "T08n0227_006:0561a06": "後秦龜茲國三藏鳩摩羅什譯",
    "T08n0227_006:0561a07": "◎大如品第十五",
    "T08n0227_006:0561a08": "[0561a08] 爾時須菩提白佛言：「世尊！新發意菩薩，云何",
    "T08n0227_006:0561a09": "應學般若波羅蜜？」[0561a09] 佛告須菩提：「新發意菩薩",
    "T08n0227_006:0561a10": "若欲學般若波羅蜜，先當親近善知識，能說",
    "T08n0227_006:0561a11": "般若波羅蜜者。是人如是教：『善男子，來！汝所",
    "T08n0227_006:0561a12": "有布施，皆應迴向阿耨多羅三藐三菩提。汝",
    "T08n0227_006:0561a13": "善男子！亦莫貪著阿耨多羅三藐三菩提。若",
    "T08n0227_006:0561a14": "色是，若受、想、行、識是。何以故？是薩婆若非",
    "T08n0227_006:0561a15": "可著者。善男子！汝所有持戒、忍辱、精進、禪定、",
    "T08n0227_006:0561a16": "智慧，皆應迴向阿耨多羅三藐三菩提，勿生",
    "T08n0227_006:0561a17": "貪著。若色是，若受、想、行、識是。何以故？善男",
    "T08n0227_006:0561a18": "子！是薩婆若非可著者。汝善男子！亦勿貪著",
    "T08n0227_006:0561a19": "聲聞、辟支佛道。』須菩提！如是新發意菩薩，應",
    "T08n0227_006:0561a20": "漸教令入深般若波羅蜜。」[0561a20] 「世尊！諸菩薩發阿",
    "T08n0227_006:0561a21": "耨多羅三藐三菩提心，欲得阿耨多羅三藐",
    "T08n0227_006:0561a22": "三菩提，所為甚難。」[0561a22] 「如是，如是！須菩提！如諸菩",
    "T08n0227_006:0561a23": "薩發阿耨多羅三藐三菩提心，欲得阿耨多",
    "T08n0227_006:0561a24": "羅三藐三菩提，所為甚難。是人為安隱世間",
    "T08n0227_006:0561a25": "故發心，為安樂世間故發心，我當得阿耨多",
    "T08n0227_006:0561a26": "羅三藐三菩提。為世間作救，為世間作歸，為",
    "T08n0227_006:0561a27": "世間作舍，為世間作究竟道，為世間作洲，為",
    "T08n0227_006:0561a28": "世間作導師，為世間作趣。須菩提！云何菩薩",
    "T08n0227_006:0561a29": "得阿耨多羅三藐三菩提時，為世間作救？菩",
    "T08n0227_006:0561b01": "薩為斷生死中諸苦惱故說法。救眾生於苦",
    "T08n0227_006:0561b02": "惱。須菩提！是名菩薩得阿耨多羅三藐三菩",
    "T08n0227_006:0561b03": "提時，為世間作救。云何菩薩得阿耨多羅三",
    "T08n0227_006:0561b04": "藐三菩提時，為世間作歸？眾生生法，老病死",
    "T08n0227_006:0561b05": "法，憂悲苦惱法。是菩薩能度眾生，於此生法，",
    "T08n0227_006:0561b06": "老病死法，憂悲苦惱法。須菩提！是名菩薩得",
    "T08n0227_006:0561b07": "阿耨多羅三藐三菩提時，為世間作歸。云何",
    "T08n0227_006:0561b08": "菩薩得阿耨多羅三藐三菩提時，為世間作",
    "T08n0227_006:0561b09": "舍？須菩提！菩薩得阿耨多羅三藐三菩提時，",
    "T08n0227_006:0561b10": "為不著故說法。」[0561b10] 「世尊！云何名不著？」[0561b10] 「須菩提！若",
    "T08n0227_006:0561b11": "色不縛不解，不生不滅，是名色不著。若受、想、",
    "T08n0227_006:0561b12": "行、識不縛不解，不生不滅，是名識不著。如是，",
    "T08n0227_006:0561b13": "須菩提！一切法不縛不解故不著。菩薩得阿",
    "T08n0227_006:0561b14": "耨多羅三藐三菩提時，能為眾生說如是法，",
    "T08n0227_006:0561b15": "是名菩薩為世間作舍。云何菩薩得阿耨多",
    "T08n0227_006:0561b16": "羅三藐三菩提時，為世間作究竟道？須菩提！",
    "T08n0227_006:0561b17": "色究竟不名色，受、想、行、識究竟不名識。如究",
    "T08n0227_006:0561b18": "竟相，一切法亦如是。」[0561b18] 「世尊！若究竟相，一切",
    "T08n0227_006:0561b19": "法亦爾者，菩薩皆應得阿耨多羅三藐三菩",
    "T08n0227_006:0561b20": "提。何以故？是中無有分別故。」[0561b20] 「如是，如是！須菩",
    "T08n0227_006:0561b21": "提！是中無有分別。諸菩薩如是觀，如是知，其",
    "T08n0227_006:0561b22": "心不沒，作是念：『我得阿耨多羅三藐三菩提",
    "T08n0227_006:0561b23": "時，應為眾生說如是法。』須菩提！是名菩薩",
    "T08n0227_006:0561b24": "得阿耨多羅三藐三菩提時，為世間作究竟道。",
    "T08n0227_006:0561b25": "云何菩薩得阿耨多羅三藐三菩提時，為世",
    "T08n0227_006:0561b26": "間作洲？譬如水中陸地斷流之處，名之為洲。",
    "T08n0227_006:0561b27": "如是，須菩提！色前際後際斷，受、想、行、識前際",
    "T08n0227_006:0561b28": "後際斷。以前際後際斷故，一切法都斷。若一",
    "T08n0227_006:0561b29": "切法都斷，是名寂滅微妙，如實不顛倒涅槃。",
    "T08n0227_006:0561c01": "須菩提！是名菩薩得阿耨多羅三藐三菩提",
    "T08n0227_006:0561c02": "時，為世間作洲。云何菩薩得阿耨多羅三藐",
    "T08n0227_006:0561c03": "三菩提時，為世間作導師？須菩提！菩薩得阿",
    "T08n0227_006:0561c04": "耨多羅三藐三菩提時，不為色生滅故說法，但",
    "T08n0227_006:0561c05": "為實相故說法；不為受、想、行、識生滅故說法，",
    "T08n0227_006:0561c06": "但為實相故說法；不為須陀洹果、斯陀含果、",
    "T08n0227_006:0561c07": "阿那含果、阿羅漢果、辟支佛道、薩婆若生滅故",
    "T08n0227_006:0561c08": "說法，但為實相故說法。須菩提！是名菩薩",
    "T08n0227_006:0561c09": "得阿耨多羅三藐三菩提時，為世間作導師。",
    "T08n0227_006:0561c10": "云何菩薩得阿耨多羅三藐三菩提時，為世",
    "T08n0227_006:0561c11": "間作趣？須菩提！菩薩得阿耨多羅三藐三菩",
    "T08n0227_006:0561c12": "提時，為眾生說色趣空，說受、想、行、識趣空，一",
    "T08n0227_006:0561c13": "切法皆趣空，不來不去。何以故？色空，不來不",
    "T08n0227_006:0561c14": "去；受、想、行、識空，不來不去；乃至一切法空，不",
    "T08n0227_006:0561c15": "來不去。故一切法趣空，不過是趣；一切法趣，",
    "T08n0227_006:0561c16": "無相趣，無作趣，無起趣，無生趣，無所有趣，夢",
    "T08n0227_006:0561c17": "趣，無量趣，無邊趣，無我，寂滅趣，涅槃趣，不",
    "T08n0227_006:0561c18": "還趣不趣。一切法不過是趣。」[0561c18] 「世尊！如是法者，",
    "T08n0227_006:0561c19": "誰能信解？」「須菩提！若菩薩於先佛所，久修道",
    "T08n0227_006:0561c20": "行，成就善根，乃能信解。」[0561c20] 「世尊！能信解者，何",
    "T08n0227_006:0561c21": "相？」「須菩提！離滅欲恚癡性，是信解相。如是人",
    "T08n0227_006:0561c22": "能知深般若波羅蜜。」[0561c22] 「世尊！是菩薩能解深般",
    "T08n0227_006:0561c23": "若波羅蜜，亦如是趣，得是趣相，能為無量眾",
    "T08n0227_006:0561c24": "生作趣。」「如是，如是！須菩提！是菩薩如是趣，能",
    "T08n0227_006:0561c25": "為無量眾生作趣。須菩提！是名菩薩得阿耨",
    "T08n0227_006:0561c26": "多羅三藐三菩提時，能為無量眾生作趣。」[0561c26] 「世",
    "T08n0227_006:0561c27": "尊！是菩薩所為甚難，能作如是大莊嚴，為滅",
    "T08n0227_006:0561c28": "度無量無邊眾生，而眾生不可得。」「如是，如是！",
    "T08n0227_006:0561c29": "須菩提！菩薩所為甚難，為滅度無量無邊眾",
    "T08n0227_006:0562a01": "生故，發大莊嚴，而眾生不可得。須菩提！是",
    "T08n0227_006:0562a02": "為菩薩大莊嚴，不為色，不為受、想、行、識，不為",
    "T08n0227_006:0562a03": "聲聞、辟支佛地，不為薩婆若故發大莊嚴，不",
    "T08n0227_006:0562a04": "為莊嚴一切法故，是菩薩發大莊嚴。」[0562a04] 「世尊！",
    "T08n0227_006:0562a05": "菩薩能如是行深般若波羅蜜，則不墮二地，",
    "T08n0227_006:0562a06": "若聲聞地、辟支佛地。」「須菩提！汝見何義，說如",
    "T08n0227_006:0562a07": "是事：若菩薩如是行深般若波羅蜜，則不",
    "T08n0227_006:0562a08": "墮二地，若聲聞、辟支佛地。」[0562a08] 「世尊！是般若波羅",
    "T08n0227_006:0562a09": "蜜甚深，此中無修法，無所修，無修者。何以故？",
    "T08n0227_006:0562a10": "世尊！是深般若波羅蜜中，無決定法。修虛空，",
    "T08n0227_006:0562a11": "是修般若波羅蜜。世尊！不修一切法，是修般",
    "T08n0227_006:0562a12": "若波羅蜜。修無邊，是修般若波羅蜜。修無著，",
    "T08n0227_006:0562a13": "是修般若波羅蜜。」「須菩提！應以深般若波羅",
    "T08n0227_006:0562a14": "蜜試阿惟越致菩薩。若不貪著般若波羅蜜，",
    "T08n0227_006:0562a15": "不隨他言論有所悕望。若聞說深般若波羅",
    "T08n0227_006:0562a16": "蜜時，不驚不怖，不沒不退，其心喜樂，當知是",
    "T08n0227_006:0562a17": "阿惟越致菩薩，先世已曾聞深般若波羅蜜。",
    "T08n0227_006:0562a18": "何以故？聞說深般若波羅蜜，不驚不怖，不沒",
    "T08n0227_006:0562a19": "不退，當知是阿惟越致菩薩。」[0562a19] 「世尊！若菩薩聞",
    "T08n0227_006:0562a20": "說深般若波羅蜜，不驚不怖，不沒不退，應云",
    "T08n0227_006:0562a21": "何觀？」「須菩提！是菩薩應隨薩婆若心，觀般若",
    "T08n0227_006:0562a22": "波羅蜜。」[0562a22] 「世尊！云何名為隨薩婆若心觀？」「須菩",
    "T08n0227_006:0562a23": "提！隨虛空觀，名為隨薩婆若心觀般若波羅",
    "T08n0227_006:0562a24": "蜜。須菩提！隨薩婆若心觀，即非觀。何以故？",
    "T08n0227_006:0562a25": "無量是薩婆若，無量即無色，無受、想、行、識，無",
    "T08n0227_006:0562a26": "智，無慧，無道，無得，無果，無生，無滅，無作，無作",
    "T08n0227_006:0562a27": "者，無方，無趣，無住，無量，即墮無量數。須菩提！",
    "T08n0227_006:0562a28": "如虛空無量，薩婆若亦無量。無法可得，亦無",
    "T08n0227_006:0562a29": "得者。不可以色得，不可以受、想、行、識得，不可",
    "T08n0227_006:0562a30": "以檀波羅蜜得，不可以尸波羅蜜、羼提波",
    "T08n0227_006:0562b01": "羅蜜、毘梨耶波羅蜜、禪那波羅蜜、般若波羅蜜",
    "T08n0227_006:0562b02": "得。何以故？色即是薩婆若；受、想、行、識即是薩",
    "T08n0227_006:0562b03": "婆若；檀波羅蜜即是薩婆若；尸羅波羅蜜、羼",
    "T08n0227_006:0562b04": "提波羅蜜、毘梨耶波羅蜜、禪波羅蜜、般若波羅",
    "T08n0227_006:0562b05": "蜜即是薩婆若。」[0562b05] 爾時欲、色界諸天子白佛言：",
    "T08n0227_006:0562b06": "「世尊！般若波羅蜜甚深，難解難知。」佛言：「如是，",
    "T08n0227_006:0562b07": "如是！諸天子！般若波羅蜜甚深，難解難知。以",
    "T08n0227_006:0562b08": "是義故，我欲默然而不說法，作是念：『我所得",
    "T08n0227_006:0562b09": "法，是法中無有得者，無法可得，無所用法可",
    "T08n0227_006:0562b10": "得。』諸法相如是甚深，如虛空甚深故，是法",
    "T08n0227_006:0562b11": "甚深。我甚深故，一切法甚深。不來不去甚深故，",
    "T08n0227_006:0562b12": "一切法甚深。」[0562b12] 欲、色界諸天子白佛言：「希有，世",
    "T08n0227_006:0562b13": "尊！是所說法，一切世間，難可得信。世間行貪",
    "T08n0227_006:0562b14": "著，是法為無貪著故說。」[0562b14] 爾時須菩提白佛言：",
    "T08n0227_006:0562b15": "「世尊！是法隨順一切法。何以故？世尊！是法無",
    "T08n0227_006:0562b16": "障礙處，無障礙相，如虛空。世尊！是法無生，一",
    "T08n0227_006:0562b17": "切法不可得故。世尊！是法無處，一切處不可",
    "T08n0227_006:0562b18": "得故。」[0562b18] 爾時欲、色界諸天子白佛言：「世尊！是",
    "T08n0227_006:0562b19": "長老須菩提，為隨佛生，有所說法，皆為空",
    "T08n0227_006:0562b20": "故。」須菩提語欲、色界諸天子言：「汝等所說，長",
    "T08n0227_006:0562b21": "老須菩提，為隨佛生。隨何法生故，名隨佛",
    "T08n0227_006:0562b22": "生？」[0562b22] 「諸天子！隨如行故，須菩提隨如來生。如",
    "T08n0227_006:0562b23": "如來如，不來不去。須菩提！隨如從本已來，亦",
    "T08n0227_006:0562b24": "不來不去。是故，須菩提隨如來生。又如來如，",
    "T08n0227_006:0562b25": "即是一切法如。一切法如，即是如來如。如來",
    "T08n0227_006:0562b26": "如者，即非如。是故，須菩提隨如來生。如如來",
    "T08n0227_006:0562b27": "如，一切處一切處常不壞不分別。是故須",
    "T08n0227_006:0562b28": "菩提隨如來生。如如來如，非住非不住。須菩",
    "T08n0227_006:0562b29": "提如亦如是。是故須菩提隨如來生。如如來",
    "T08n0227_006:0562b30": "如，無障礙處。一切法如，亦無障礙處。是故須",
    "T08n0227_006:0562c01": "菩提隨如來生。又如來如，一切法如，皆是一",
    "T08n0227_006:0562c02": "如，無二無別，是如無作，無非如者。若是如無",
    "T08n0227_006:0562c03": "非如者，是故是如，無二無別。是故須菩提隨",
    "T08n0227_006:0562c04": "如來生。又如來如，一切處不壞不分別。一",
    "T08n0227_006:0562c05": "切法如，亦不壞不分別。如是如來如不可分",
    "T08n0227_006:0562c06": "別故，無壞無別。是故須菩提隨如來生。如如",
    "T08n0227_006:0562c07": "來如，不離諸法如，是如不異諸法，是如無",
    "T08n0227_006:0562c08": "非如，時常是如。如是，如是！須菩提如不異是",
    "T08n0227_006:0562c09": "如故，如實隨如，行亦無所行。是故須菩提",
    "T08n0227_006:0562c10": "隨如來生。如如來如，非過去，非未來，非現在。",
    "T08n0227_006:0562c11": "一切法如，亦如是，非過去，非未來，非現在。是",
    "T08n0227_006:0562c12": "故須菩提隨如行生，故名為隨如來生。又如",
    "T08n0227_006:0562c13": "來，即是如來如。如來如，即是過去如。過去如，",
    "T08n0227_006:0562c14": "即是如來如。如來如，即是未來如。未來如，即",
    "T08n0227_006:0562c15": "是如來如。如來如，即是現在如。現在如，即是",
    "T08n0227_006:0562c16": "如來如。過去、未來、現在如如來如，無二無",
    "T08n0227_006:0562c17": "別，一切法如。須菩提如亦無二無別。是故",
    "T08n0227_006:0562c18": "須菩提隨如來生。菩薩如，即是得阿耨多羅",
    "T08n0227_006:0562c19": "三藐三菩提時如，菩薩以是如得阿耨多羅",
    "T08n0227_006:0562c20": "三藐三菩提，名為如來。佛說是如時，地",
    "T08n0227_006:0562c21": "六種震動。以是如故，須菩提隨如來生。又，",
    "T08n0227_006:0562c22": "須菩提不隨色生，不隨受、想、行、識生，不隨須",
    "T08n0227_006:0562c23": "陀洹果生，不隨斯陀含果生，不隨阿那含",
    "T08n0227_006:0562c24": "果生，不隨阿羅漢果生，不隨辟支佛道生。",
    "T08n0227_006:0562c25": "是故須菩提隨如來生。」[0562c25] 爾時舍利弗白佛言：「世",
    "T08n0227_006:0562c26": "尊！是如甚深。」佛言：「如是，如是！舍利弗！是",
    "T08n0227_006:0562c27": "如甚深。今說是如，三千比丘不受諸法故，漏",
    "T08n0227_006:0562c28": "盡心得解脫。舍利弗！五百比丘尼，於諸法",
    "T08n0227_006:0562c29": "中，遠塵離垢，得法眼淨。五千天人，得無生",
    "T08n0227_006:0562c30": "法忍。六千菩薩，不受諸法，漏盡，心得解脫。舍",
    "T08n0227_006:0563a01": "利弗！是六千菩薩，已曾供養親近五百諸佛，",
    "T08n0227_006:0563a02": "於諸佛所，布施、持戒、忍辱、精進、禪定，不為般",
    "T08n0227_006:0563a03": "若波羅蜜方便所護故，今不受諸法，漏盡，心",
    "T08n0227_006:0563a04": "得解脫。舍利弗！菩薩雖行空、無相、無作道，不",
    "T08n0227_006:0563a05": "為般若波羅蜜方便所護故，證於實際，作聲",
    "T08n0227_006:0563a06": "聞乘。舍利弗！譬如有鳥，身長百由旬，若二",
    "T08n0227_006:0563a07": "三四五百由旬，翅未成就，欲從忉利天上，來",
    "T08n0227_006:0563a08": "至閻浮提，便自投來下。舍利弗！於意云何？",
    "T08n0227_006:0563a09": "是鳥中道作是念：我欲還忉利天上寧得還",
    "T08n0227_006:0563a10": "不？」「不也，世尊！」[0563a10] 「舍利弗！是鳥復作是願：至閻浮",
    "T08n0227_006:0563a11": "提，身不傷損得如願不？」「不也，世尊！是鳥至閻",
    "T08n0227_006:0563a12": "浮提，身必傷損。若死，若近死苦。何以故？世尊！",
    "T08n0227_006:0563a13": "法應爾。其身既大，翅未成就故。」[0563a13] 「舍利弗！菩薩",
    "T08n0227_006:0563a14": "亦如是。雖於恒河沙劫，布施、持戒、忍辱、精進、",
    "T08n0227_006:0563a15": "禪定，發大心大願，受無量事，欲得阿耨多羅",
    "T08n0227_006:0563a16": "三藐三菩提，而不為般若波羅蜜方便所護",
    "T08n0227_006:0563a17": "故，則墮聲聞、辟支佛地。舍利弗！菩薩雖念於",
    "T08n0227_006:0563a18": "過去、未來、現在諸佛，所行戒品、定品、慧品、解脫",
    "T08n0227_006:0563a19": "品、解脫知見品，而心取相。是菩薩取相念故，",
    "T08n0227_006:0563a20": "不知諸佛戒品、定品、慧品、解脫品、解脫知見",
    "T08n0227_006:0563a21": "品。不知不見故，聞諸法空名字，取是音聲相，",
    "T08n0227_006:0563a22": "迴向阿耨多羅三藐三菩提。當知是菩薩墮",
    "T08n0227_006:0563a23": "於聲聞、辟支佛地。何以故？舍利弗！菩薩離般",
    "T08n0227_006:0563a24": "若波羅蜜故，法應當爾。」[0563a24] 「世尊！如我解佛所說",
    "T08n0227_006:0563a25": "義，若菩薩離般若波羅蜜，則於阿耨多羅三",
    "T08n0227_006:0563a26": "藐三菩提狐疑未了。是故菩薩摩訶薩，欲得",
    "T08n0227_006:0563a27": "阿耨多羅三藐三菩提，當善行般若波羅蜜",
    "T08n0227_006:0563a28": "方便。」[0563a28] 爾時欲色界諸天子白佛言：「世尊！般若",
    "T08n0227_006:0563a29": "波羅蜜甚深，阿耨多羅三藐三菩提難得。」佛",
    "T08n0227_006:0563b01": "言：「如是，如是！諸天子！般若波羅蜜甚深，阿耨",
    "T08n0227_006:0563b02": "多羅三藐三菩提難得。」[0563b02] 須菩提白佛言：「世尊！",
    "T08n0227_006:0563b03": "如佛所說般若波羅蜜甚深，阿耨多羅三藐",
    "T08n0227_006:0563b04": "三菩提難得。如我解佛所說義，阿耨多羅三",
    "T08n0227_006:0563b05": "藐三菩提易得。何以故？無法可得，諸法空中，",
    "T08n0227_006:0563b06": "無有得阿耨多羅三藐三菩提者。無法可得，",
    "T08n0227_006:0563b07": "無所用法可得，一切法皆空故。諸所說法，為",
    "T08n0227_006:0563b08": "有所斷，是法亦空。世尊！阿耨多羅三藐三菩",
    "T08n0227_006:0563b09": "提法，得者所用法、得知者所用法，如是法皆",
    "T08n0227_006:0563b10": "空。世尊！以是因緣故，阿耨多羅三藐三菩提",
    "T08n0227_006:0563b11": "則為易得。諸可得者，皆同虛空。」[0563b11] 舍利弗語須",
    "T08n0227_006:0563b12": "菩提：「若阿耨多羅三藐三菩提易得者，恒河",
    "T08n0227_006:0563b13": "沙等諸菩薩，不應退轉。以是因緣故，當知阿",
    "T08n0227_006:0563b14": "耨多羅三藐三菩提難得。」[0563b14] 「舍利弗！於意云何？",
    "T08n0227_006:0563b15": "色於阿耨多羅三藐三菩提退轉不？」「不也，須",
    "T08n0227_006:0563b16": "菩提！」[0563b16] 「舍利弗！受、想、行、識於阿耨多羅三藐三",
    "T08n0227_006:0563b17": "菩提退轉不？」「不也，須菩提！」[0563b17] 「舍利弗！離色，有法",
    "T08n0227_006:0563b18": "可得於阿耨多羅三藐三菩提退轉不？」「不也，",
    "T08n0227_006:0563b19": "須菩提！」[0563b19] 「舍利弗！離受、想、行、識，有法可得於阿",
    "T08n0227_006:0563b20": "耨多羅三藐三菩提退轉不？」「不也，須菩提！」[0563b20] 「舍",
    "T08n0227_006:0563b21": "利弗！色如，於阿耨多羅三藐三菩提退轉不？」",
    "T08n0227_006:0563b22": "「不也，須菩提！」[0563b22] 「舍利弗！受、想、行、識如，於阿耨多",
    "T08n0227_006:0563b23": "羅三藐三菩提退轉不？」「不也，須菩提！」[0563b23] 「舍利弗！",
    "T08n0227_006:0563b24": "離色如，有法可得於阿耨多羅三藐三菩提退",
    "T08n0227_006:0563b25": "轉不？」「不也，須菩提！」[0563b25] 「舍利弗！離受、想、行、識如，有",
    "T08n0227_006:0563b26": "法可得於阿耨多羅三藐三菩提退轉不？」「不也，",
    "T08n0227_006:0563b27": "須菩提！」[0563b27] 「舍利弗！離諸法如，有法可得於阿耨",
    "T08n0227_006:0563b28": "多羅三藐三菩提退轉不？」「不也，須菩提！」[0563b28] 「舍利",
    "T08n0227_006:0563c01": "弗！如是實求不可得，為何等法於阿耨多羅三",
    "T08n0227_006:0563c02": "藐三菩提退轉者？舍利弗！無法於阿耨多羅",
    "T08n0227_006:0563c03": "三藐三菩提退轉。」[0563c03] 舍利弗言：「如須菩提所說",
    "T08n0227_006:0563c04": "義，則為無有菩薩退轉。若爾者，佛說三乘人",
    "T08n0227_006:0563c05": "則無差別。」[0563c05] 爾時富樓那彌多羅尼子語舍利",
    "T08n0227_006:0563c06": "弗：「應問須菩提，汝欲令有一菩薩乘不？」[0563c06] 舍利",
    "T08n0227_006:0563c07": "弗即問須菩提：「汝欲令有一菩薩乘耶？」須",
    "T08n0227_006:0563c08": "菩提言：「如中可有三乘人不？若聲聞、辟支佛、",
    "T08n0227_006:0563c09": "佛乘？」「須菩提！如中無有三相差別。」[0563c09] 「舍利弗！如",
    "T08n0227_006:0563c10": "有一相不？」「不也，須菩提！」[0563c10] 「舍利弗！如中乃至見",
    "T08n0227_006:0563c11": "有一乘人不？」「不也，須菩提！」[0563c11] 「舍利弗！如是實求",
    "T08n0227_006:0563c12": "是法不可得。汝云何作是念：『是聲聞乘，是辟",
    "T08n0227_006:0563c13": "支佛乘，是佛乘者。』如是三乘，如中無差別。若",
    "T08n0227_006:0563c14": "菩薩聞是事，不驚不怖，不沒不退，當知是菩",
    "T08n0227_006:0563c15": "薩，則能成就菩提。」[0563c15] 爾時佛讚須菩提言：「善哉，",
    "T08n0227_006:0563c16": "善哉！須菩提！汝所樂說，皆是佛力。所謂如中",
    "T08n0227_006:0563c17": "求三乘人，無有差別。若菩薩聞是事，不驚不",
    "T08n0227_006:0563c18": "怖，不沒不退，當知是菩薩能成就菩提。」[0563c18] 爾時",
    "T08n0227_006:0563c19": "舍利弗白佛言：「世尊！是菩薩成就何等菩提？」",
    "T08n0227_006:0563c20": "「舍利弗！是菩薩成就無上菩提。」[0563c20] 舍利弗白佛",
    "T08n0227_006:0563c21": "言：「世尊！若菩薩欲成就阿耨多羅三藐三菩",
    "T08n0227_006:0563c22": "提，應云何行？」[0563c22] 佛言：「於一切眾生應行等心，慈",
    "T08n0227_006:0563c23": "心，不異心，謙下心，安隱心，不瞋心，不惱心，不戲",
    "T08n0227_006:0563c24": "弄心，父母心，兄弟心，與共語言。舍利弗！若菩",
    "T08n0227_006:0563c25": "薩欲成就阿耨多羅三藐三菩提，應如是學，",
    "T08n0227_006:0563c26": "應如是行。」◎",
    "T08n0227_006:0563c27": "◎摩訶般若波羅蜜阿惟越致相品第十",
    "T08n0227_006:0563c28": "六",
    "T08n0227_006:0563c29": "[0563c29] 爾時須菩提白佛言：「世尊！何等是阿惟越致",
    "T08n0227_006:0564a01": "菩薩相貌？我當云何知是阿惟越致菩薩？」[0564a01] 佛",
    "T08n0227_006:0564a02": "告須菩提：「所有凡夫地、聲聞地、辟支佛地、如",
    "T08n0227_006:0564a03": "來地，是諸地於如中不壞不二不別。菩薩以",
    "T08n0227_006:0564a04": "是如，入諸法實相，亦不分別是如，此是如相，",
    "T08n0227_006:0564a05": "隨是如，入諸法實相。出是如已，更聞餘法。不",
    "T08n0227_006:0564a06": "疑不悔，不言是非，見一切法，皆入於如。是菩",
    "T08n0227_006:0564a07": "薩凡有所說，終不說無益事。言必有益，不觀",
    "T08n0227_006:0564a08": "他人長短。須菩提！以是相貌，當知是阿惟越",
    "T08n0227_006:0564a09": "致菩薩。[0564a09] 「復次，須菩提！阿惟越致菩薩不觀外",
    "T08n0227_006:0564a10": "道沙門、婆羅門言說，實知實見。又，阿惟越致",
    "T08n0227_006:0564a11": "菩薩，不禮事餘天，不用華香供養。須菩提！以",
    "T08n0227_006:0564a12": "是相貌，當知是阿惟越致菩薩。[0564a12] 「復次，須菩提！",
    "T08n0227_006:0564a13": "阿惟越致菩薩終不墮三惡道，不受女人身。",
    "T08n0227_006:0564a14": "須菩提！以是相貌，當知是阿惟越致菩薩。[0564a14] 「復",
    "T08n0227_006:0564a15": "次，須菩提！阿惟越致菩薩自不殺生，亦不教",
    "T08n0227_006:0564a16": "他殺生，自不偷劫，不邪婬，不妄語，不兩舌，不",
    "T08n0227_006:0564a17": "惡口，不無益語，不貪嫉，不瞋惱，不邪見，亦不",
    "T08n0227_006:0564a18": "教他令行邪見。是十善道，身常自行，亦教他",
    "T08n0227_006:0564a19": "行。是菩薩乃至夢中不行十不善道，乃至夢",
    "T08n0227_006:0564a20": "中亦常行十善道。須菩提！阿惟越致菩薩",
    "T08n0227_006:0564a21": "以是相貌，當知是阿惟越致菩薩。[0564a21] 「復次，須菩",
    "T08n0227_006:0564a22": "提！所可誦讀經典，作如是念：『我欲令眾生",
    "T08n0227_006:0564a23": "得安樂故，當為說法。以是法施，如法滿願；",
    "T08n0227_006:0564a24": "以是法施，與一切眾生共之。』須菩提！以是相",
    "T08n0227_006:0564a25": "貌，當知是阿惟越致菩薩。[0564a25] 「復次，須菩提！阿惟",
    "T08n0227_006:0564a26": "越致菩薩聞深法時，心無疑悔，節言軟語，少",
    "T08n0227_006:0564a27": "於眠臥，若來若去，心常不亂，行不卒疾，常一",
    "T08n0227_006:0564a28": "其心，安詳徐步，視地而行。須菩提！如是相",
    "T08n0227_006:0564a29": "貌，當知是阿惟越致菩薩。[0564a29] 「復次，須菩提！阿惟",
    "T08n0227_006:0564b01": "越致菩薩，衣服臥具，無有垢穢，常樂清淨，威",
    "T08n0227_006:0564b02": "儀具足，身常安隱，少於疾病。須菩提！凡夫身",
    "T08n0227_006:0564b03": "中八萬戶虫，是阿惟越致菩薩身中，無有如",
    "T08n0227_006:0564b04": "是諸虫。何以故？須菩提！是菩薩善根超出世",
    "T08n0227_006:0564b05": "間，隨善根增長故，得心清淨、身清淨。」[0564b05] 須菩提",
    "T08n0227_006:0564b06": "白佛言：「世尊！何等為菩薩心清淨？」[0564b06] 「須菩提！隨",
    "T08n0227_006:0564b07": "菩薩善根增長，諂曲欺誑，漸漸自滅，以滅故，",
    "T08n0227_006:0564b08": "心清淨。以心清淨故，能過聲聞、辟支佛地，是",
    "T08n0227_006:0564b09": "名菩薩心清淨。須菩提！以是相貌，當知是阿",
    "T08n0227_006:0564b10": "惟越致菩薩。[0564b10] 「復次，須菩提！阿惟越致菩薩不",
    "T08n0227_006:0564b11": "貪利養，少於慳嫉。聞深法時，其心不沒，智慧",
    "T08n0227_006:0564b12": "深故，一心聽法。所可聞法，皆應般若波羅",
    "T08n0227_006:0564b13": "蜜。是菩薩因般若波羅蜜，世間諸事，皆同實",
    "T08n0227_006:0564b14": "相，不見資生之事不應般若波羅蜜者。須",
    "T08n0227_006:0564b15": "菩提！以是相貌，當知是阿惟越致菩薩。[0564b15] 「復次，",
    "T08n0227_006:0564b16": "須菩提！若惡魔至菩薩所，化作八大地獄。一",
    "T08n0227_006:0564b17": "一地獄，化作若干百千萬菩薩，作是言：『是諸",
    "T08n0227_006:0564b18": "菩薩，佛皆與授阿惟越致記。而今墮此大地",
    "T08n0227_006:0564b19": "獄中，汝若受阿惟越致記者，即受地獄記。汝",
    "T08n0227_006:0564b20": "今若能悔是心者，不墮地獄，當生天上。』是菩",
    "T08n0227_006:0564b21": "薩若聞是語，心不動恚，而作是念：『阿惟越致",
    "T08n0227_006:0564b22": "菩薩，若墮惡道，無有是處。』須菩提！以是相貌，",
    "T08n0227_006:0564b23": "當知是阿惟越致菩薩。",
    "T08n0227_006:0564b24": "[0564b24] 「復次，須菩提！若惡魔化作沙門，至菩薩所，作",
    "T08n0227_006:0564b25": "是言：『汝先所聞讀誦，宜應悔捨。汝若捨離，不",
    "T08n0227_006:0564b26": "復聽受，我當常至汝所。汝所聞者，非佛所說，",
    "T08n0227_006:0564b27": "皆是文飾莊校之辭。我所說經，真是佛語。』若",
    "T08n0227_006:0564b28": "聞是事，心有動恚，當知是菩薩，未從諸佛受",
    "T08n0227_006:0564b29": "記，非是必定菩薩，未住阿惟越致菩薩性",
    "T08n0227_006:0564c01": "中。須菩提！聞是事心不動恚，但依諸法",
    "T08n0227_006:0564c02": "相，無生無作無起，不隨他語。如漏盡阿羅漢，",
    "T08n0227_006:0564c03": "現前證諸法相，不生不起法故，不為惡魔",
    "T08n0227_006:0564c04": "所制。須菩提！菩薩亦如是求聲聞、辟支佛者，",
    "T08n0227_006:0564c05": "所不能破，不復退轉，必至薩婆若，住阿惟越",
    "T08n0227_006:0564c06": "致性中，不隨他語。",
    "T08n0227_006:0564c07": "須菩提！以是相貌，當知是阿惟越致菩薩。[0564c07] 「復",
    "T08n0227_006:0564c08": "次，須菩提！若惡魔至菩薩所，作是言：『汝所行",
    "T08n0227_006:0564c09": "者，是生死行，非薩婆若行。汝今可於此身，盡",
    "T08n0227_006:0564c10": "苦取涅槃。若能如是，則不復受生死諸苦，是",
    "T08n0227_006:0564c11": "身生尚不可得，何況欲受後身。』是菩薩若聞",
    "T08n0227_006:0564c12": "是事，心不動恚。惡魔復作是言：『汝今欲見諸",
    "T08n0227_006:0564c13": "菩薩供養恒河沙等諸佛，衣服、飲食、臥具、醫",
    "T08n0227_006:0564c14": "藥，皆於恒河沙等諸佛所，修行梵行，親近諮",
    "T08n0227_006:0564c15": "請。為菩薩乘故，多所問難：菩薩云何應住？云",
    "T08n0227_006:0564c16": "何應行？是諸菩薩，於諸佛所，隨所聞事，皆能",
    "T08n0227_006:0564c17": "修行。如是教，如是學，如是行，猶尚不能得阿",
    "T08n0227_006:0564c18": "耨多羅三藐三菩提，不住薩婆若，何況汝當",
    "T08n0227_006:0564c19": "得阿耨多羅三藐三菩提。』是菩薩若聞是事，",
    "T08n0227_006:0564c20": "心不動恚。惡魔即時復化作諸比丘，作是言：",
    "T08n0227_006:0564c21": "『是諸比丘，皆漏盡阿羅漢，先皆發心，欲求佛",
    "T08n0227_006:0564c22": "道，而今皆住阿羅漢地，何況於汝，當得阿耨",
    "T08n0227_006:0564c23": "多羅三藐三菩提。』菩薩若作是念：『我從他聞，",
    "T08n0227_006:0564c24": "為無所失。若心不轉，不生異念如是魔事。",
    "T08n0227_006:0564c25": "若菩薩如是行諸波羅蜜，如是學諸波羅蜜，不",
    "T08n0227_006:0564c26": "得薩婆若，無有是處。』須菩提！若菩薩如諸佛",
    "T08n0227_006:0564c27": "說，隨所聞學，隨所聞行，不離是道，不離薩婆",
    "T08n0227_006:0564c28": "若念，不得薩婆若，無有是處。須菩提！以是相",
    "T08n0227_006:0564c29": "貌，當知是阿惟越致菩薩。[0564c29] 「復次，須菩提！阿惟",
    "T08n0227_006:0565a01": "越致菩薩，若惡魔來作是言：『薩婆若同於虛",
    "T08n0227_006:0565a02": "空，是法無所有，無人用是法得道者。何以",
    "T08n0227_006:0565a03": "故？若得道者得道法，所用得法，皆如虛空，",
    "T08n0227_006:0565a04": "知者知法，所用法，無所有皆同虛空，汝唐受",
    "T08n0227_006:0565a05": "苦惱。若言得阿耨多羅三藐三菩提，即是魔",
    "T08n0227_006:0565a06": "事，非佛所說。』菩薩於此，應如是念：『若訶我令",
    "T08n0227_006:0565a07": "離薩婆若，爾者是為魔事。於是事中，應生",
    "T08n0227_006:0565a08": "堅固心、不動心、不轉心。』須菩提！以是相貌，當",
    "T08n0227_006:0565a09": "知是阿惟越致菩薩。[0565a09] 「復次，須菩提！阿惟越致",
    "T08n0227_006:0565a10": "菩薩若欲入初禪，第二第三第四禪，心轉調",
    "T08n0227_006:0565a11": "習。是菩薩雖入諸禪，還取欲界法，不隨禪生。",
    "T08n0227_006:0565a12": "須菩提！以是相貌，當知是阿惟越致菩薩。[0565a12] 「復",
    "T08n0227_006:0565a13": "次，須菩提！阿惟越致菩薩心不貪好名聞稱",
    "T08n0227_006:0565a14": "讚，於諸眾生，心無恚礙，常生安隱利益之心。",
    "T08n0227_006:0565a15": "進止來去，心不散亂，常一其心，不失威儀。須",
    "T08n0227_006:0565a16": "菩提！是菩薩若在居家，不染著諸欲。所受諸",
    "T08n0227_006:0565a17": "欲，心生厭離，常懷怖畏。譬如險道，多諸賊難。",
    "T08n0227_006:0565a18": "雖有所食，厭離怖畏，心不自安，但念何時過",
    "T08n0227_006:0565a19": "此險道。阿惟越致菩薩雖在家居，所受諸",
    "T08n0227_006:0565a20": "欲，皆見過惡，心不貪惜，不以邪命非法自活。",
    "T08n0227_006:0565a21": "寧失身命，不侵於人。何以故？菩薩在家，應安",
    "T08n0227_006:0565a22": "樂眾生，雖復在家，而能成就如是功德。何",
    "T08n0227_006:0565a23": "以故？得般若波羅蜜力故。須菩提！以是相貌，",
    "T08n0227_006:0565a24": "當知是阿惟越致菩薩。[0565a24] 「復次，須菩提！阿惟越",
    "T08n0227_006:0565a25": "致菩薩，執金剛神常隨侍衛，不令非人近之。",
    "T08n0227_006:0565a26": "是菩薩心無狂亂，諸根具足，無所缺減，修賢",
    "T08n0227_006:0565a27": "善行，非不賢善。不以&#x546A;術藥草引接女人。身",
    "T08n0227_006:0565a28": "不自為，亦不教他。是菩薩常修淨命，不占吉",
    "T08n0227_006:0565a29": "凶，亦不相人生男生女。如是等事，皆不為之。",
    "T08n0227_006:0565b01": "須菩提！以是相貌，當知是阿惟越致菩薩。[0565b01] 「復",
    "T08n0227_006:0565b02": "次，須菩提！阿惟越致菩薩復有相貌，今當說",
    "T08n0227_006:0565b03": "之。須菩提！阿惟越致菩薩不樂說世間雜事、",
    "T08n0227_006:0565b04": "官事、戰&#x9B2A;事、寇賊事、城邑聚落事、象馬車乘衣",
    "T08n0227_006:0565b05": "服飲食臥具事，不樂說華香女人婬女事，不",
    "T08n0227_006:0565b06": "樂說神龜事，不樂說大海事，不樂說惱他事。",
    "T08n0227_006:0565b07": "不樂說種種事，但樂說般若波羅蜜。常不離",
    "T08n0227_006:0565b08": "應薩婆若心，不樂&#x9B2A;訟；心常樂於法，不樂非",
    "T08n0227_006:0565b09": "法；樂善知識，不樂冤家；樂和諍訟，不樂讒謗；",
    "T08n0227_006:0565b10": "樂佛法中而得出家。常樂欲生他方清淨佛",
    "T08n0227_006:0565b11": "國，隨意自在。其所生處，常得供養諸佛。須菩",
    "T08n0227_006:0565b12": "提！阿惟越致菩薩，多於欲界、色界命終來生",
    "T08n0227_006:0565b13": "中國，善於伎藝，明解經書。&#x546A;術占相，悉能",
    "T08n0227_006:0565b14": "了知。少生邊地。若生邊地，必在大國。有如是",
    "T08n0227_006:0565b15": "功德相貌，當知是阿惟越致菩薩。[0565b15] 「復次，須菩",
    "T08n0227_006:0565b16": "提！阿惟越致菩薩不作是念：『我是阿惟越致",
    "T08n0227_006:0565b17": "非阿惟越致。』不生是疑。須菩提！自證阿惟越",
    "T08n0227_006:0565b18": "致地者，終不復疑。譬如須陀洹所證法中，心",
    "T08n0227_006:0565b19": "無所疑，種種魔事，皆能覺之。覺已，不隨。菩薩",
    "T08n0227_006:0565b20": "亦如是。於阿惟越致地中，心無所疑。種種魔",
    "T08n0227_006:0565b21": "事，皆能覺之。覺已，不隨。須菩提！譬如人有逆",
    "T08n0227_006:0565b22": "罪，心常悔懼，至死不捨。不能遠離，如是罪心，",
    "T08n0227_006:0565b23": "常隨是心，乃至命終。須菩提！阿惟越致菩薩",
    "T08n0227_006:0565b24": "亦復如是。阿惟越致菩薩心常安住阿惟越",
    "T08n0227_006:0565b25": "致地中，不可動轉，一切世間天、人、阿修羅所",
    "T08n0227_006:0565b26": "壞種種魔事，能覺之。覺已，不隨。所證法中，",
    "T08n0227_006:0565b27": "其心決定，無所疑惑。乃至轉身，不生聲聞、辟",
    "T08n0227_006:0565b28": "支佛心，轉身亦復不疑我不得阿耨多羅三",
    "T08n0227_006:0565b29": "藐三菩提。自證所得法中，不隨他人。自住證",
    "T08n0227_006:0565c01": "地，無能破壞。何以故？成就不可壞智慧故，安",
    "T08n0227_006:0565c02": "住阿惟越致性。須菩提！若惡魔化作佛身，至",
    "T08n0227_006:0565c03": "阿惟越致菩薩所，作是言：『善男子！汝於此身，",
    "T08n0227_006:0565c04": "可證阿羅漢，何用阿耨多羅三藐三菩提",
    "T08n0227_006:0565c05": "為？何以故？菩薩成就得阿耨多羅三藐三菩",
    "T08n0227_006:0565c06": "提相貌，汝無是相。』須菩提！菩薩聞是語，心不",
    "T08n0227_006:0565c07": "動異，即作是念：『若是惡魔，若魔所使，非佛所",
    "T08n0227_006:0565c08": "說。若佛所說，不應有異。』若菩薩能如是念：『是",
    "T08n0227_006:0565c09": "魔變身作佛，欲令我遠離般若波羅蜜。』魔若",
    "T08n0227_006:0565c10": "還隱沒，當知是菩薩，已於先佛得受阿耨多",
    "T08n0227_006:0565c11": "羅三藐三菩提記，安住阿惟越致地中。何以",
    "T08n0227_006:0565c12": "故？是人有阿惟越致相貌。須菩提！以是相貌，",
    "T08n0227_006:0565c13": "當知是阿惟越致菩薩。[0565c13] 「復次，須菩提！阿惟越",
    "T08n0227_006:0565c14": "致菩薩為護法，不惜身命。為正法故，行精",
    "T08n0227_006:0565c15": "進，作是念：『我不但護過去現在諸佛正法，亦",
    "T08n0227_006:0565c16": "復當護未來世中諸佛正法。我亦當在未來",
    "T08n0227_006:0565c17": "數中而得受記，我則自守護法。』是菩薩見是",
    "T08n0227_006:0565c18": "利故，守護正法，乃至不惜身命，其心不沒不",
    "T08n0227_006:0565c19": "悔。須菩提！以是相貌，當知是阿惟越致菩薩。",
    "T08n0227_006:0565c20": "[0565c20] 「復次，須菩提！阿惟越致菩薩若從如來聞說",
    "T08n0227_006:0565c21": "法時，心無所疑。」須菩提白佛言：「世尊！是菩薩",
    "T08n0227_006:0565c22": "但聞如來說法時心無所疑？聞聲聞人說法",
    "T08n0227_006:0565c23": "時亦無所疑耶？」「須菩提！是菩薩從聲聞人聞",
    "T08n0227_006:0565c24": "法時，亦無所疑。何以故？是菩薩於諸法中，得",
    "T08n0227_006:0565c25": "無生忍故。須菩提！菩薩成就如是功德相貌，",
    "T08n0227_006:0565c26": "當知是阿惟越致菩薩。」◎"
}