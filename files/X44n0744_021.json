{
    "X44n0744_021:0562c03": "四分律名義標釋卷第二十一",
    "X44n0744_021:0562c04": "明　廣州沙門釋　弘贊在犙　輯",
    "X44n0744_021:0562c05": "　　新安沙門釋　弘麗羅峰　校",
    "X44n0744_021:0562c06": "　　●律藏卷第三十一",
    "X44n0744_021:0562c07": "　　○受戒犍度法",
    "X44n0744_021:0562c08": "聞夫三才剏就。尚無君臣夫婦之啟。四族既興。遂",
    "X44n0744_021:0562c09": "有王侯父子之序。是故大人一舉。則帝輪萬紹。剎",
    "X44n0744_021:0562c10": "利之姓。於斯建始。棄世營累。隱迹居貞。婆羅門種。",
    "X44n0744_021:0562c11": "因茲立目。遷居逐利。故有毗舍之流。肆力田疇。是",
    "X44n0744_021:0562c12": "為首陀之類。由是四姓斯彰。而未聞解脫之氏。所",
    "X44n0744_021:0562c13": "以諸佛如來。舒無緣慈。次第興世。啟法化之。至我",
    "X44n0744_021:0562c14": "調御大師。運弘悲願。以妙湛之常體。寂谷之圓音。",
    "X44n0744_021:0562c15": "降神兜率。垂象王宮。現四八之巍軀。顯十力之洪",
    "X44n0744_021:0562c16": "智。駕雲駒。逾毗羅。步躡苦林。停光六載。生緣既感。",
    "X44n0744_021:0562c17": "移身道樹。受吉祥以跏趺。却魔怨而斂坐。覩明星。",
    "X44n0744_021:0562c18": "悟菩提。號為覺者。於是三千大千世界。流光燦燭。",
    "X44n0744_021:0562c19": "四峰八嶽。聳麗生輝。龍神競舞。沉陸歡騰。欲色界",
    "X44n0744_021:0562c20": "天。雲飛星耀。萬億梵王。紛紜奔聚同聲讚仰。請轉",
    "X44n0744_021:0562c21": "法輪。遂而遷趺鹿苑。闡解脫之玄宗。則五人證道。",
    "X44n0744_021:0562c22": "從迹龍河。啟尸羅之妙躅。而千賢獲果。至於王城",
    "X44n0744_021:0562c23": "赤澤。受益者無窮。鷲嶺獼江。悟法者非數。爰濟九",
    "X44n0744_021:0562c24": "居。弘拯六溺。一音演說。十二部別。無幽而不陳。無",
    "X44n0744_021:0563a01": "微而不說。縱之則八萬多羅。卷之則總歸三學。所",
    "X44n0744_021:0563a02": "謂戒定慧也。戒乃斷三惡之干將。定是絕滲流之",
    "X44n0744_021:0563a03": "堅器。慧即破惑業之明炬也。然慧假定發。定藉戒",
    "X44n0744_021:0563a04": "生。生戒之功。由乎稟受。稟受若乖。戒無由得。得戒",
    "X44n0744_021:0563a05": "之源。緣乎心境。心境片虧。無表不攝。不攝則道果",
    "X44n0744_021:0563a06": "無因。僧寶靡分。所以戒為生死之舟航。涅槃之基",
    "X44n0744_021:0563a07": "本。佛法之綱領。聖賢之命脈。是故如來啟為三藏",
    "X44n0744_021:0563a08": "之首。因斯特須尊重。如心地觀經云。若善男子。善",
    "X44n0744_021:0563a09": "女人。發阿耨多羅三藐三菩提心。一日一夜出家",
    "X44n0744_021:0563a10": "修道。二百萬劫。不墮惡趣。常生善處。受勝妙樂。遇",
    "X44n0744_021:0563a11": "善知識。永不退轉。得值諸佛。受菩提記。坐金剛座。",
    "X44n0744_021:0563a12": "成正覺道。然出家者。持戒最難。若能持戒。是真出",
    "X44n0744_021:0563a13": "家。誠如經說。可不珍敬木叉者哉。",
    "X44n0744_021:0563a14": "大人",
    "X44n0744_021:0563a15": "爰此世界初成。大地為一海水。由風皷激。和合一",
    "X44n0744_021:0563a16": "類。猶如熟乳。既其冷已。有凝結生。其海水上。亦復",
    "X44n0744_021:0563a17": "如是。上有地味。色香美味。悉皆具足(出根本部)。時光音",
    "X44n0744_021:0563a18": "諸天。或有福盡來生。或樂觀新地。性多輕躁。以指",
    "X44n0744_021:0563a19": "甞之。如是轉三。得其甜味。食之不已。漸生麤肥。失",
    "X44n0744_021:0563a20": "天妙色。神足光明。冥然大暗。後有黑風。吹彼海水。",
    "X44n0744_021:0563a21": "漂出日月。置須彌邊。安日道中。遶須彌山。照四天",
    "X44n0744_021:0563a22": "下。時諸人輩。見出則歡。見入則懼。自茲以後。晝夜",
    "X44n0744_021:0563a23": "晦朔。春秋歲數。終而復始。劫初成時。諸天來下為",
    "X44n0744_021:0563a24": "人。皆悉化生。身光自在。神足飛行。無有男女尊卑。",
    "X44n0744_021:0563b01": "眾共生世。故名眾生。有自然地味。味如醍醐。亦如",
    "X44n0744_021:0563b02": "生酥。味甜如蜜。其後眾生。以手試甞。遂生味著。漸",
    "X44n0744_021:0563b03": "成團食。光明轉減。無復神通。食地味多者。顏色麤",
    "X44n0744_021:0563b04": "悴。其食少者。顏色光澤。遂生勝負。因緣勝負。便生",
    "X44n0744_021:0563b05": "是非。地味稍歇。咸皆懊惱。又生地皮。狀如薄餅。地",
    "X44n0744_021:0563b06": "皮又滅。又生地膚。地膚滅故。又生自然地肥(出阿含經)。",
    "X44n0744_021:0563b07": "地肥不生。便生兩枝葡萄。其味亦甘。久久食多。共",
    "X44n0744_021:0563b08": "相形笑。葡萄不生。便生粇米(出樓炭經)不種自生。無有",
    "X44n0744_021:0563b09": "糠穢。長於四指。旦暮收刈。苗即隨生。至旦暮時。米",
    "X44n0744_021:0563b10": "便成熟。雖復數取。而無異狀。以此充食。長壽而住。",
    "X44n0744_021:0563b11": "時彼有情。由段食故。滓穢在身。為欲蠲除。便成二",
    "X44n0744_021:0563b12": "道。由斯遂有男女根生。便生染者。由染著故。遂相",
    "X44n0744_021:0563b13": "親近。因造非法。諸餘有情。見此事時。競以糞掃土",
    "X44n0744_021:0563b14": "石。而棄擲之。不共同居。擯於眾外。由彼時人。駈擯",
    "X44n0744_021:0563b15": "出故。樂行惡者。遂共聚集。造立房舍。覆蔽其身。而",
    "X44n0744_021:0563b16": "作非法。此為最初營立家宅。便有家室。時諸有情。",
    "X44n0744_021:0563b17": "若日暮時。若日朝時。由饑取稻。每日充足。不令餘",
    "X44n0744_021:0563b18": "殘。有一有情。為慵嬾故。旦起取稻。遂乃兼將暮時",
    "X44n0744_021:0563b19": "稻來。至暮時。有一同伴。喚共取稻。此人報曰。汝自",
    "X44n0744_021:0563b20": "取去。我旦來取稻。已兼兩時糧訖。時彼同伴。聞斯",
    "X44n0744_021:0563b21": "語已。心便讚曰。此亦大好。我今取時。兼二日糧來。",
    "X44n0744_021:0563b22": "如是彼此。遞相傚斆。取二日。三日。七日。乃至半月。",
    "X44n0744_021:0563b23": "一月稻來。漸漸倍於前數。由此貪心。日增盛故。遂",
    "X44n0744_021:0563b24": "令稻中生諸糠穢。一刈之時。更不再生。設生之時。",
    "X44n0744_021:0563c01": "其實漸惡。於是諸人。競來収採。以貪心積聚故。其",
    "X44n0744_021:0563c02": "稻小惡。糠穢轉盛。其稻無力。収採不生。或有遺餘。",
    "X44n0744_021:0563c03": "諸人見已。更相告曰。我等分取地界。便各各分之。",
    "X44n0744_021:0563c04": "因此義故。世間田地。始為耕種。遂立疆畔。時一有",
    "X44n0744_021:0563c05": "情。雖自有田。私盜他穀。再三不休。遂推往眾中。陳",
    "X44n0744_021:0563c06": "說其事。彼反嫌責言。為少稻故。對眾辱我。由此緣",
    "X44n0744_021:0563c07": "故。大眾共集。遞相告曰。不知二人。是誰有罪。我等",
    "X44n0744_021:0563c08": "意欲眾中。揀一有情。顏色端正。形容具足。智慧通",
    "X44n0744_021:0563c09": "達。立為田主。有過者治罰。無過者養育。我等眾人。",
    "X44n0744_021:0563c10": "所種之田。各各依法。六分之中。與其一分。爾時眾",
    "X44n0744_021:0563c11": "中。揀得一具足德人。即立為地主。彼即如法治罰",
    "X44n0744_021:0563c12": "養育人眾。既眾立為地主。故得大同意名(即大人王)。能",
    "X44n0744_021:0563c13": "擁護劣弱。故得剎帝利名(出根本部)。由此因緣。有剎利",
    "X44n0744_021:0563c14": "名。爾時一眾生。作是念言。世間所有家屬萬物。皆",
    "X44n0744_021:0563c15": "為刺棘癰瘡。今宜捨離入山行道。靜處思惟。時彼",
    "X44n0744_021:0563c16": "即入山樹下思惟。日日出山。入村乞食。村人見已。",
    "X44n0744_021:0563c17": "加敬供養。眾共稱善。此人乃能捨離家累。入山求",
    "X44n0744_021:0563c18": "道。以其能離惡不善法。守道居貞。潔白其操。因是",
    "X44n0744_021:0563c19": "稱曰婆羅門。由此因緣。世間有婆羅門種。彼眾生",
    "X44n0744_021:0563c20": "中。習種種業。遷居逐利。以自營生。因是世間故有",
    "X44n0744_021:0563c21": "毗舍之種(商賈也)。又彼眾生中。有肆力田隴。習諸雜",
    "X44n0744_021:0563c22": "藝。以自生活。因是世間有首陀羅種(雜行農人。出阿含經)。由",
    "X44n0744_021:0563c23": "此緣故。有斯四姓。而剎利為先。大人是最。釋迦之",
    "X44n0744_021:0563c24": "種。繼自大人。今準本律。編次王嗣。俾尋閱者而易",
    "X44n0744_021:0564a01": "見之(四姓。詳如墮篇八十一戒)。",
    "X44n0744_021:0564a02": "第一王名大人(經云平等主)",
    "X44n0744_021:0564a03": "第二王名善(經名珍寶)",
    "X44n0744_021:0564a04": "第三王名樓夷(經名好味)",
    "X44n0744_021:0564a05": "第四王名齊(經名靜齋。齋字古作齊。後人於其下加立心。以別之)",
    "X44n0744_021:0564a06": "第五王名頂生(論名曼馱多。此云我養。謂從王頂肉炮而生。故命云我養)",
    "X44n0744_021:0564a07": "第六王名遮羅(經名宅行經以此為第七王)",
    "X44n0744_021:0564a08": "第七王名跋遮羅(經名善行)",
    "X44n0744_021:0564a09": "第八王名微(經名妙昧)",
    "X44n0744_021:0564a10": "第九王名微驎陀羅(經名味帝)",
    "X44n0744_021:0564a11": "第十王名鞞醯黎(外仙)",
    "X44n0744_021:0564a12": "第十一王名舍迦陀(百智)",
    "X44n0744_021:0564a13": "第十二王名樓脂(嗜欲)",
    "X44n0744_021:0564a14": "第十三王名修樓脂(善欲)",
    "X44n0744_021:0564a15": "第十四王名波羅那(斷結)",
    "X44n0744_021:0564a16": "第十五王名摩訶波羅那(大斷結)",
    "X44n0744_021:0564a17": "第十六王名貴舍(寶藏)",
    "X44n0744_021:0564a18": "第十七王名摩訶貴舍(大寶藏)",
    "X44n0744_021:0564a19": "第十八王名善現",
    "X44n0744_021:0564a20": "第十九王名大善現",
    "X44n0744_021:0564a21": "第二十王名無憂",
    "X44n0744_021:0564a22": "第二十一王名光明",
    "X44n0744_021:0564a23": "第二十二王名棃那(殖生)",
    "X44n0744_021:0564a24": "第二十三王名彌羅(山嶽)",
    "X44n0744_021:0564b01": "第二十四王名末羅(此云力經名神天)",
    "X44n0744_021:0564b02": "第二十五王名精進力(造力)",
    "X44n0744_021:0564b03": "第二十六王名牢車",
    "X44n0744_021:0564b04": "第二十七王名十車",
    "X44n0744_021:0564b05": "第二十八王名百車",
    "X44n0744_021:0564b06": "第二十九王名堅弓",
    "X44n0744_021:0564b07": "第三十王名十弓",
    "X44n0744_021:0564b08": "第三十一王名百弓",
    "X44n0744_021:0564b09": "第三十二王名能師子(經名養收)",
    "X44n0744_021:0564b10": "第三十三王名真闍(經名善思)自真闍王後。有十族轉",
    "X44n0744_021:0564b11": "輪聖王相續。",
    "X44n0744_021:0564b12": "第一輪王名伽[少/兔]支(次第相承有五王)",
    "X44n0744_021:0564b13": "第二輪王名多樓毗帝(次第相承有五王)",
    "X44n0744_021:0564b14": "第三輪王名阿濕卑(次第有七王)",
    "X44n0744_021:0564b15": "第四輪王名乾陀羅(次第有八王)",
    "X44n0744_021:0564b16": "第五輪王名伽陵迦(次第有九王)",
    "X44n0744_021:0564b17": "第六輪王名瞻鞞(次第有十四王)",
    "X44n0744_021:0564b18": "第七輪王名拘羅婆(次第有三十一王)",
    "X44n0744_021:0564b19": "第八輪王名般闍羅(次第有三十二王)",
    "X44n0744_021:0564b20": "第九輪王名彌悉棃(次第有八萬四千王)",
    "X44n0744_021:0564b21": "第十輪王名懿師摩(次第相承有百王)從懿師摩次第",
    "X44n0744_021:0564b22": "百王後有王名大善生。此即懿師摩後第九十",
    "X44n0744_021:0564b23": "四世之王。為釋迦如來第七世之祖也。次下序。",
    "X44n0744_021:0564b24": "佛七世祖王。",
    "X44n0744_021:0564c01": "第七世祖名大善生",
    "X44n0744_021:0564c02": "第六世祖名懿師摩(同上第十輪王名。經名烏婆羅)",
    "X44n0744_021:0564c03": "第五世祖名憂羅陀",
    "X44n0744_021:0564c04": "第四世高祖名瞿羅",
    "X44n0744_021:0564c05": "第三世曾祖名浮羅",
    "X44n0744_021:0564c06": "第二世祖名師子頰",
    "X44n0744_021:0564c07": "第一世菩薩父名悅頭檀(此云淨飯。亦云白淨)",
    "X44n0744_021:0564c08": "金輪王名菩薩悉達鐵輪王名羅睺羅",
    "X44n0744_021:0564c09": "(從初大人王。凡八萬四千二百五十四王。後至於菩薩。若據餘經論。互舉參差。數亦不等。難以校計",
    "X44n0744_021:0564c10": "唯本律與長阿含樓炭經大同也)。",
    "X44n0744_021:0564c11": "菩薩祖師子頰王有四子。",
    "X44n0744_021:0564c12": "一淨飯王　有二子。長名悉達(即世尊)。次名難陀",
    "X44n0744_021:0564c13": "二白飯王　有二子。長名調達。次名阿難",
    "X44n0744_021:0564c14": "三斛飯王　有二子。長名摩訶男。次名阿那律",
    "X44n0744_021:0564c15": "四甘露飯王　有二子。一女。長名娑婆(恒星也)。次名",
    "X44n0744_021:0564c16": "跋提(賢也)女名甘露味(甘露味有子名施婆羅。經云世尊姑子名低沙比丘是也)。",
    "X44n0744_021:0564c17": "菩薩於四月八日。日初出時生。有云三月八日。有",
    "X44n0744_021:0564c18": "云二月八日。此由世代遷遙。年月更移。或以建子。",
    "X44n0744_021:0564c19": "建丑。建寅。為歲首。譯人前後至此。據時翻經。故致",
    "X44n0744_021:0564c20": "斯異。按周書異記云。昭王二十四年甲寅之歲。四",
    "X44n0744_021:0564c21": "月八日。江河泉池。忽然泛漲。井皆溢出。宮殿人舍。",
    "X44n0744_021:0564c22": "山川大地。咸悉震動。其夜即有五色氣。入貫太微。",
    "X44n0744_021:0564c23": "徧於西方。盡作青紅之色。昭王即問羣臣曰。是何",
    "X44n0744_021:0564c24": "祥耶。羣臣莫測。太史蘇由筮之。得乾之九五。由曰",
    "X44n0744_021:0565a01": "有大聖人生於西方。故現此瑞。王曰。於天下何如。",
    "X44n0744_021:0565a02": "由曰。此時無他。至千年外。聲教被此。昭王即遣鐫",
    "X44n0744_021:0565a03": "石記之。埋在南郊天祠前。後至漢明帝辛酉之歲。",
    "X44n0744_021:0565a04": "帝夢金人。身長丈六。頂佩日輪。飛至殿庭。旦集羣",
    "X44n0744_021:0565a05": "臣。令占所夢。通人傅毅奏曰。臣按周書異記。昭王",
    "X44n0744_021:0565a06": "甲寅四月八日。西方有大聖人生。後一千餘年。聲",
    "X44n0744_021:0565a07": "教及此。以年計之。至今辛酉一千一十年也。陛下",
    "X44n0744_021:0565a08": "所夢。將必是乎。帝信以為然。即遣中郎將蔡愔愽",
    "X44n0744_021:0565a09": "士等。一十八人。西訪其道。至大月氏國。果遇迦葉",
    "X44n0744_021:0565a10": "摩騰。竺法蘭。二三藏。持優填王第四造白[疊*毛]像。并",
    "X44n0744_021:0565a11": "四十二章經。愔等奉迎而歸。戊辰十二月十三日。",
    "X44n0744_021:0565a12": "至於洛陽。明帝問摩騰法師曰。佛生日月可知否。",
    "X44n0744_021:0565a13": "騰曰。昭王二十四年甲寅之歲。四月八日。於嵐毗",
    "X44n0744_021:0565a14": "尼園內。波羅樹下。右脇而誕。以此徵之。即四月八",
    "X44n0744_021:0565a15": "日無疑矣。大善權經云。菩薩欲不由胞胎。一頓成",
    "X44n0744_021:0565a16": "佛。為防人疑。恐是變化。不受法故。現受胎生(云云)。",
    "X44n0744_021:0565a17": "毗奈耶律云。始從地主大王乃至羅睺羅。斷其繼",
    "X44n0744_021:0565a18": "嗣。何以故。以羅睺羅證無生果。斷生死種故。為此",
    "X44n0744_021:0565a19": "斷其繼嗣(嵐毗尼或云流彌尼。或云藍毗尼。此云解脫處。亦云斷。亦云滅。謂斷滅煩惱故)。",
    "X44n0744_021:0565a20": "雪山",
    "X44n0744_021:0565a21": "雪山者。踞五天竺境之北。在波斯貨羅之東。居突",
    "X44n0744_021:0565a22": "厥香山之南。處震旦羗胡之西。然五天竺境。有七",
    "X44n0744_021:0565a23": "十餘國。迦毗羅城。在中天竺之北。而近北天竺界。",
    "X44n0744_021:0565a24": "北天竺國。居雪山之側。迦毗羅國。是贍部洲地之",
    "X44n0744_021:0565b01": "中央也。起世經云。雪山眾寶所成。頂有四金峰。中",
    "X44n0744_021:0565b02": "一高峰。峰有龍池。廣五十由旬。即阿耨達池也。",
    "X44n0744_021:0565b03": "三十二大人相",
    "X44n0744_021:0565b04": "按諸經中。處處如來自說三十二相。今依法界次",
    "X44n0744_021:0565b05": "第出之。如來應化之體。現此三十二相。以表法身",
    "X44n0744_021:0565b06": "眾德圓極。使見者愛敬。知有勝德可崇。人天中尊。",
    "X44n0744_021:0565b07": "眾聖之王。故現三十二大丈夫相也。",
    "X44n0744_021:0565b08": "一足安平立相(謂足下安立。皆悉平滿。猶如奩底。香盒底也)。二千輻輪",
    "X44n0744_021:0565b09": "相(幅是車輪中之幅也。謂足下轂網輪紋。眾相圓滿。猶如千輻輪)。三指纖長相(謂手",
    "X44n0744_021:0565b10": "指纖細圓長。端直傭好。指節參差。光潤可愛。勝于餘人也)。四手足柔輭相(謂手足極",
    "X44n0744_021:0565b11": "妙柔輭。勝餘身分也)。五手足縵網相(謂手足指中間。縵網交合。文同綺畵。猶如鷲王",
    "X44n0744_021:0565b12": "之足。若合時。網即不現。而無皺緩。開時便現。而無攣急也)。六足跟滿足相(跟足踵也",
    "X44n0744_021:0565b13": "謂足踵圓滿具足也)。七足跌高好相(謂足跌高起。如真金色跌上毛。如青瑠璃色。種",
    "X44n0744_021:0565b14": "種莊飾妙好圓滿也)。八如伊尼延鹿王腨相(伊尼延者。此云金色鹿王也。腨",
    "X44n0744_021:0565b15": "股肉也。謂足腨漸次纖圓。膝皆平正無節。如彼鹿王之腨。纖好第一)。九手過膝相(謂雙",
    "X44n0744_021:0565b16": "臂修直。平立過膝也)。十馬王陰藏相(謂陰相藏密。如彼馬王。陰不可見也)。十一",
    "X44n0744_021:0565b17": "身縱廣相(謂身儀端正。豎縱橫廣。無不相稱也)。十二毛孔生青色相",
    "X44n0744_021:0565b18": "(謂身諸毛孔。一孔。一毛。生相不亂。右旋上向。紺色柔輭也)。十三身毛上靡相(謂身",
    "X44n0744_021:0565b19": "諸毫毛。皆右旋上向。而偃伏也)。十四身金色相(謂身皆金色光明晃曜。如紫金聚。眾",
    "X44n0744_021:0565b20": "相莊嚴。微妙第一也)。十五身光面各一丈相(謂身圓光。自然光明。四面各照",
    "X44n0744_021:0565b21": "一丈)。十六皮膚細滑相(謂皮膚細膩滑澤。不受塵水。不停蚊蚋也)。十七七",
    "X44n0744_021:0565b22": "處平滿相(謂兩足下。兩手。兩肩。項中。七處皆平滿端正也)。十八兩腋滿相",
    "X44n0744_021:0565b23": "(謂左右兩腋下。平滿不窊也)。十九身如師子相(謂身體平正。威儀嚴肅。如師子",
    "X44n0744_021:0565b24": "王也)。二十身端直相(謂體端正平直。不傴曲也)。二十一肩圓滿相",
    "X44n0744_021:0565c01": "(兩肩圓滿而豐腴也)。二十二四十齒相(謂常人但有三十六齒。惟佛具足四十齒)。",
    "X44n0744_021:0565c02": "二十三齒白齊密相(謂四十齒皆白淨齊密。根復深固也)。二十四四",
    "X44n0744_021:0565c03": "牙白淨相(謂四牙最白。而大瑩潔鮮淨也)。二十五頰車如師子相",
    "X44n0744_021:0565c04": "(謂兩頰車隆滿猶如師子王也)。二十六咽中津液。得上味相(謂咽喉中。",
    "X44n0744_021:0565c05": "常有津腋上妙美味。如甘露流注也)。二十七廣長舌相(謂舌廣而長。柔輭紅薄。能",
    "X44n0744_021:0565c06": "覆面而至於髮際也)。二十八梵音深遠相(謂音聲和雅。近遠皆到。無處不聞也。",
    "X44n0744_021:0565c07": "經云山谷中有迦陵頻伽鳥。出妙音聲。如是美音。若天若人。緊那羅等。無能及者。惟除如來音聲。迦陵頻",
    "X44n0744_021:0565c08": "伽。此云妙音鳥)。二十九眼色如金精相(謂眼目清淨明瑩。如金色精也)。三",
    "X44n0744_021:0565c09": "十眼睫如牛王相(睫者。目旁毛也。謂眼睫殊勝。猶如牛王也)。三十一眉",
    "X44n0744_021:0565c10": "間白毫相(謂兩眉之間。有白玉毫。清淨柔輭。如兜羅綿。右旋宛轉。常放光明也)。三十",
    "X44n0744_021:0565c11": "二頂肉髻成相(謂頂上有肉高起如髻。亦名無見頂相。謂一切人天二乘菩薩。皆不",
    "X44n0744_021:0565c12": "能見故也)。",
    "X44n0744_021:0565c13": "涅槃經云。佛言。若菩薩摩訶薩。持戒不動。施心不",
    "X44n0744_021:0565c14": "移。安住實語。如須彌山。以是業緣。得足下平如奩",
    "X44n0744_021:0565c15": "底相。若菩薩摩訶薩。於其父母和尚師長。乃至畜",
    "X44n0744_021:0565c16": "生。以如法財供養供給。以是業緣。得成足下千輻",
    "X44n0744_021:0565c17": "輪相。若菩薩摩訶薩。不殺不盜。於父母師長。常生",
    "X44n0744_021:0565c18": "歡喜。以是業緣。得成三相。一手指纖長。二足跟長。",
    "X44n0744_021:0565c19": "三其身方直。如是三相。同一業緣。若菩薩摩訶薩。",
    "X44n0744_021:0565c20": "修四攝法。攝取眾生。以是業緣。得網縵指。如白鵝",
    "X44n0744_021:0565c21": "王。若菩薩摩訶薩。父母師長若病苦時。自手洗拭。",
    "X44n0744_021:0565c22": "捉持按摩。以是業緣。得手足輭。若菩薩摩訶薩。持",
    "X44n0744_021:0565c23": "戒聞法惠施無厭。以是業緣。得節踝傭滿。身毛上",
    "X44n0744_021:0565c24": "靡。若菩薩摩訶薩。專心聽法。演說正教。以是業緣。",
    "X44n0744_021:0566a01": "得鹿王[跳兆+專]。若菩薩摩訶薩。于諸眾生。不生害心。飲",
    "X44n0744_021:0566a02": "食知足。常樂惠施。瞻病給藥。以是業緣。其身圓滿。",
    "X44n0744_021:0566a03": "如尼拘陀樹。立手過膝。頂有肉髻。無見頂相。若菩",
    "X44n0744_021:0566a04": "薩摩訶薩。見怖畏者。為作救護。見踝跣者。施與衣",
    "X44n0744_021:0566a05": "服。以是業緣。得陰藏相。若菩薩摩訶薩。親近智者。",
    "X44n0744_021:0566a06": "遠離愚人。善喜問答。掃治行路。以是業緣。皮膚細",
    "X44n0744_021:0566a07": "輭。身毛右旋。若菩薩摩訶薩。常以衣服。飲食。臥具。",
    "X44n0744_021:0566a08": "醫藥。香華。燈明。施人。以是業緣。得身金色。常光明",
    "X44n0744_021:0566a09": "曜。若菩薩摩訶薩。行施之時。所珍之物。能捨不吝。",
    "X44n0744_021:0566a10": "不觀福田。及非福田。以是業緣。得七處滿相。若菩",
    "X44n0744_021:0566a11": "薩摩訶薩。布施之時。心不生疑。以是業緣。得柔輭",
    "X44n0744_021:0566a12": "聲。若菩薩摩訶薩。如法求財。以用布施。以是業緣。",
    "X44n0744_021:0566a13": "得缺骨充滿。師子上身。臂肘傭纖。若菩薩摩訶薩。",
    "X44n0744_021:0566a14": "遠離兩舌。惡口。恚心。以是業緣。得四十齒。白淨齊",
    "X44n0744_021:0566a15": "密。若菩薩摩訶薩。於諸眾生。修大慈悲。以是業緣。",
    "X44n0744_021:0566a16": "得二牙相。若菩薩摩訶薩。常作是願。有來求者。隨",
    "X44n0744_021:0566a17": "意給與。以是業緣。得師子頰。若菩薩摩訶薩。隨諸",
    "X44n0744_021:0566a18": "眾生。所須飲食。悉皆與之。以是業緣。得咽中上味。",
    "X44n0744_021:0566a19": "若菩薩摩訶薩。自修十善。兼以化人。以是業緣。得",
    "X44n0744_021:0566a20": "廣長舌。若菩薩摩訶薩。不訟彼短。不謗正法。以是",
    "X44n0744_021:0566a21": "業緣。得梵音聲。若菩薩摩訶薩。見諸怨憎。生於喜",
    "X44n0744_021:0566a22": "心。以是業緣。得目睫紺色。若菩薩摩訶薩。不隱他",
    "X44n0744_021:0566a23": "德。稱揚其善。以是業緣。得白毫相。若菩薩摩訶薩。",
    "X44n0744_021:0566a24": "修習如是三十二相。業因緣時。則得不退菩提之",
    "X44n0744_021:0566b01": "心。持地論云。三十二相。無差別因。皆持戒所得。若",
    "X44n0744_021:0566b02": "不持戒。尚不得下賤人身。況復大人相報。薩遮尼",
    "X44n0744_021:0566b03": "揵子經云。若不持戒。乃至不得疥癩野干身。何況",
    "X44n0744_021:0566b04": "當得功德之身(譬如三千大千世界。四生眾生。並成輪王。更增百倍。始成如來一毛",
    "X44n0744_021:0566b05": "功德。復加百倍。始成一好功德。復加百倍。始成一相功德。復加百倍。始成眉間白毫相功德復加百倍。始",
    "X44n0744_021:0566b06": "成一無見頂相。復加百倍。始成蠡髻功德。如來身中。復有八十種好。如經論所釋)。",
    "X44n0744_021:0566b07": "萍沙",
    "X44n0744_021:0566b08": "萍。蒲明切。音平。即瓶沙王。如盜戒中釋。",
    "X44n0744_021:0566b09": "衛邏",
    "X44n0744_021:0566b10": "衛。于貴切。音位。護防也。邏。郎佐切。羅去聲。巡也。",
    "X44n0744_021:0566b11": "紺青",
    "X44n0744_021:0566b12": "紺。古暗切。甘去聲。紺者含也。謂深青而含赤色也。",
    "X44n0744_021:0566b13": "顧盼",
    "X44n0744_021:0566b14": "盼。攀去聲。顧視也(又目睛黑白分明為盼。俗混作盻。律舊作眄。非)。",
    "X44n0744_021:0566b15": "班荼婆山",
    "X44n0744_021:0566b16": "或云槃荼山。或云般塔山。佛所行讚經。譯為白山。",
    "X44n0744_021:0566b17": "姓日",
    "X44n0744_021:0566b18": "日姓之種。經律互出。因緣非一。今按有部律。自劫",
    "X44n0744_021:0566b19": "初大同意王(即大人王)。次第相承。後有王名吉枳。爾時",
    "X44n0744_021:0566b20": "迦葉如來出現於世。彼王有子。名善生善生王次",
    "X44n0744_021:0566b21": "第相承。一百一代。最後王名耳生。耳生王有二子。",
    "X44n0744_021:0566b22": "一名喬答摩。二名波羅墮闍。喬答摩。見父王非法",
    "X44n0744_021:0566b23": "治國。即辭父往黑色仙人所出家。波羅墮闍。嗣位",
    "X44n0744_021:0566b24": "為王。後喬答摩於山中。食諸果草。遂便得病。即往",
    "X44n0744_021:0566c01": "近城。結菴而住。時有賊壻。私殺婬女。投刀菴前。捕",
    "X44n0744_021:0566c02": "者見刀。即捉喬答摩。縛至王所。王令巡城示眾。置",
    "X44n0744_021:0566c03": "尖木上。時黑色仙人來覓見已。情甚悲傷。問言。汝",
    "X44n0744_021:0566c04": "今被傷。於諸法行。身心退不。答曰。身雖被傷。心無",
    "X44n0744_021:0566c05": "損害。師曰。我何得知。答曰。若我心行。實不改者。願",
    "X44n0744_021:0566c06": "師黑色。變為金色。時彼仙人。即變為金色。復白師",
    "X44n0744_021:0566c07": "曰。我今捨命。當得何道。師曰。如外道法說。無子者。",
    "X44n0744_021:0566c08": "不得善道。即令其念曩世婬慾之事。遂於身中有",
    "X44n0744_021:0566c09": "兩滴精血。從身落地。以業力故。便成兩卵。日光暖",
    "X44n0744_021:0566c10": "炙。生二童子。傍有甘蔗園。遂往園內遊戲。仙人將",
    "X44n0744_021:0566c11": "歸。撫養長大。與立名曰暖生。因此稱為日種。復緣",
    "X44n0744_021:0566c12": "喬答摩體胤故。亦名喬答摩(舊云瞿曇。是也)。從本身生。故",
    "X44n0744_021:0566c13": "名身生。復於甘蔗園中得故。亦名甘蔗種。由此四",
    "X44n0744_021:0566c14": "緣。故有四號。後時波羅墮闍王。無子身死。諸臣共",
    "X44n0744_021:0566c15": "議。欲迎王兄喬答摩。繼位為王。訪知已死。遂請長",
    "X44n0744_021:0566c16": "童子歸國。紹位治國。不久身亡無子。復迎小童子",
    "X44n0744_021:0566c17": "歸紹王位。眾與立號。名為甘蔗王。子孫相承。一百",
    "X44n0744_021:0566c18": "一代。皆名甘蔗種。最後王名軍將。亦名增長。王有",
    "X44n0744_021:0566c19": "四子。一名火炬面(經云光面)。二名大耳(或名聽耳)。三名象行",
    "X44n0744_021:0566c20": "(或名調伏象)。四名寶釧(或名莊嚴)。後復娶妻。誕生一子。名為",
    "X44n0744_021:0566c21": "愛樂(或名長生)。欲立紹位。擯斥四子。令出國界。時四王",
    "X44n0744_021:0566c22": "子。與其四妹。及諸人眾。至殑伽河側。劫比羅仙人",
    "X44n0744_021:0566c23": "所住之處。剪茅為屋。近仙而住。仙人厭閙。遂將四",
    "X44n0744_021:0566c24": "子。詣餘好處。以水灑地為界。王子奉教。築城而居。",
    "X44n0744_021:0567a01": "因仙人示故。立名為劫比羅城(舊云迦毗羅城)。後時百姓",
    "X44n0744_021:0567a02": "漸多。先城窄小。天神見已。指餘寬地。別立一城。因",
    "X44n0744_021:0567a03": "號此城為天示。後於異時。增長王問羣臣曰。我之",
    "X44n0744_021:0567a04": "四子。今何所在。臣曰。在雪山下。天示城中。廣營城",
    "X44n0744_021:0567a05": "邑。王即踊躍。舉手歎曰。我子大能。我子大能。由此",
    "X44n0744_021:0567a06": "德言。故得釋迦之名(梵云釋迦。此云能)。後時王崩。愛樂即",
    "X44n0744_021:0567a07": "位。愛樂無子命終。羣臣往天示城中。迎第一王子",
    "X44n0744_021:0567a08": "炬面。以為國主。彼亦無子命終。復迎大耳為王。大",
    "X44n0744_021:0567a09": "耳無子命終。又迎象行為王。象行無子。復迎寶釧。",
    "X44n0744_021:0567a10": "以為國王。寶釧有子。名近寶釧。後紹王位。近寶釧",
    "X44n0744_021:0567a11": "有子。名曰天門。亦紹王位。天門王於劫比羅大城。",
    "X44n0744_021:0567a12": "子孫次第相繼。而至師子頰王。此贍部洲。所有一",
    "X44n0744_021:0567a13": "切善射之者。師子頰王最為上首(即如來祖王也)。彌沙塞",
    "X44n0744_021:0567a14": "律云。四子被擯。辭王而去。到雪山邊。東西遐迴。南",
    "X44n0744_021:0567a15": "北曠大。地平如砥近舍夷材。築城營邑。人民熾盛。",
    "X44n0744_021:0567a16": "地沃野豐。衣食無乏。父王聞知。歎曰。我子有能。如",
    "X44n0744_021:0567a17": "是三歎。從是遂號釋迦種也。長阿含經云。住直樹",
    "X44n0744_021:0567a18": "林。又號釋林。因林為姓。菩薩本行經云。以釋迦住",
    "X44n0744_021:0567a19": "大樹。蓊蔚枝條之陰。是故名為奢夷耆耶(即舍夷也)。按",
    "X44n0744_021:0567a20": "諸經律。或云舍夷國。又云舍夷姓。此即以處而命",
    "X44n0744_021:0567a21": "氏也。",
    "X44n0744_021:0567a22": "阿藍迦藍",
    "X44n0744_021:0567a23": "或云羅勒迦藍。此人已度識處定。得無所有處定。",
    "X44n0744_021:0567a24": "不用處定",
    "X44n0744_021:0567b01": "謂修此定時。不用一切內外境界。外境名空。內境",
    "X44n0744_021:0567b02": "名識。捨此二境。人不用處(因初修時。故言不用處)。亦名無所",
    "X44n0744_021:0567b03": "有處。此是無色界定也。然無色界定。有其四處。總",
    "X44n0744_021:0567b04": "名空定。通言空者。此四定體。無形色。故名為空。各",
    "X44n0744_021:0567b05": "依所證之境為處。境法持心。心無散故。名為定也。",
    "X44n0744_021:0567b06": "一空處定。謂滅三種色。緣空而入定者。名空處定",
    "X44n0744_021:0567b07": "(修定者。厭患色如牢獄。心欲出離。即修觀智。破於色故。過一切色相。滅有對相。不念種種相。入無邊虗空",
    "X44n0744_021:0567b08": "處。心與虗空之法相應。是為虗空處定也)。二識處定。謂捨空緣識。而入",
    "X44n0744_021:0567b09": "定者。名識處定(修定者。厭患虗空。虗空無邊。緣多則散。能破於定。即捨虗空。轉心緣",
    "X44n0744_021:0567b10": "識。心與識法相應。名為識處定)。三無所有處定。謂捨識處。心依無",
    "X44n0744_021:0567b11": "所有法。而入定者。名無所有處定(修定者。厭患於識。三世之識無邊。緣",
    "X44n0744_021:0567b12": "多則散。能破於定。故捨緣識。轉心依無所有法。與無所有法相應。名為無所有處定。阿藍迦藍所證者是)",
    "X44n0744_021:0567b13": "四非有想非無想處定。謂捨二邊之想。而入定者。",
    "X44n0744_021:0567b14": "名非有想非無想處定(修定者。厭患無所有處想如癡。有想處如癰如瘡。更",
    "X44n0744_021:0567b15": "有定名非有想非無想處。即捨無所有處。緣念非有非無想之法。心與彼法相應。是為非有想非無想處",
    "X44n0744_021:0567b16": "定。又云。凡夫外道。亦得此定。彼不達謂證涅槃。斷一切想。故言非有想。佛弟子。如實知有細想。依四眾而",
    "X44n0744_021:0567b17": "住。故言非無想。得失合而立名。故云非有想非無想處定也。鬱頭藍弗證得此定。生非非想處天。壽八萬",
    "X44n0744_021:0567b18": "大劫。後墮飛狐之身)。",
    "X44n0744_021:0567b19": "鬱頭藍弗",
    "X44n0744_021:0567b20": "或云優蹋藍弗。此云猛喜子。是人已度無所有處",
    "X44n0744_021:0567b21": "定。得非有想非無想處定。增一阿含經云。優蹋藍",
    "X44n0744_021:0567b22": "弗。羅勒迦藍。此深法中。竟不受化。各取命終。世尊",
    "X44n0744_021:0567b23": "記此二人曰。一人生不用處。一人生有想無想處。",
    "X44n0744_021:0567b24": "此二人盡其壽命。各復命終。一人當為邊地國王。",
    "X44n0744_021:0567c01": "傷害人民。不可勝計。一人當為著翅惡狸。飛行走",
    "X44n0744_021:0567c02": "獸。無得脫者。命終之後。各生地獄中。西域記云。摩",
    "X44n0744_021:0567c03": "揭陀國。莫訶河東。大林中。有一石柱。是外道入定。",
    "X44n0744_021:0567c04": "及發惡願處。昔有外道鬱頭藍子者。志逸煙霞。身",
    "X44n0744_021:0567c05": "遺草澤。于此法林。棲神匿迹。既具五神通。得第一",
    "X44n0744_021:0567c06": "有定。摩揭陀王。特深禮敬。每至中時。請就宮食。鬱",
    "X44n0744_021:0567c07": "頭藍子。凌虗履空。往來無替。摩揭陀王。候時瞻望。",
    "X44n0744_021:0567c08": "亦既至已。捧接置座。王將出遊。欲委留事。簡擢宮",
    "X44n0744_021:0567c09": "中。無堪承命。有少息女。淑慎令儀。宮中親賢。無出",
    "X44n0744_021:0567c10": "其右。摩揭陀王。召而命曰。吾方遠遊。將有所委。爾",
    "X44n0744_021:0567c11": "宜悉心。慎終其事。彼鬱頭藍仙。宿承禮敬。時至來",
    "X44n0744_021:0567c12": "飯。如我所奉。敕誡既已。便即閑覽。少女承旨。瞻候",
    "X44n0744_021:0567c13": "如儀。大仙至已。捧而置座。鬱頭藍子。既觸女人。起",
    "X44n0744_021:0567c14": "欲界染。退失神通。飯訖言歸。不得虗遊。中心愧恥。",
    "X44n0744_021:0567c15": "詭謂女曰。吾比修道業。入定怡神。凌虗往來。略無",
    "X44n0744_021:0567c16": "暇景。國人願覩。聞之久矣。然先達垂訓。利物為務。",
    "X44n0744_021:0567c17": "豈守獨善。忘其兼濟。今欲從門而出。履地而往。使",
    "X44n0744_021:0567c18": "夫覩見之徒。咸蒙福利。王女聞已。宣告遠近。是時",
    "X44n0744_021:0567c19": "人以心競。灑掃衢路。百千萬眾。佇望來儀。鬱頭藍",
    "X44n0744_021:0567c20": "子。步自王宮。至彼法林。宴坐入定。心馳外境。棲林",
    "X44n0744_021:0567c21": "則烏鳥嚶囀。臨池乃水族跳翻。情散心亂。失神廢",
    "X44n0744_021:0567c22": "定。乃生忿恚。即發惡願。願我當來。為暴惡獸。狸身",
    "X44n0744_021:0567c23": "鳥翼。搏食生類。身廣三千里。兩翅各廣千五百里。",
    "X44n0744_021:0567c24": "投林啖諸羽族。入流食彼鱗介。發願既已。忿心漸",
    "X44n0744_021:0568a01": "息。勤求頃之。復得本定。不久命終。生第一有天。壽",
    "X44n0744_021:0568a02": "八萬劫。如來記之。天壽畢已。當果昔願。得此弊身。",
    "X44n0744_021:0568a03": "從是流轉惡道。未期出離。",
    "X44n0744_021:0568a04": "鬱毗羅大將村",
    "X44n0744_021:0568a05": "或云憂留頻螺西那耶聚落。憂留頻螺。此翻木瓜",
    "X44n0744_021:0568a06": "林。西那耶。此言會軍。即村主名也。又云村主。名軍",
    "X44n0744_021:0568a07": "將。",
    "X44n0744_021:0568a08": "五人",
    "X44n0744_021:0568a09": "時菩薩入山。父王乃命大臣五人侍衛。三是家族。",
    "X44n0744_021:0568a10": "二是舅氏。家族三人者。一阿溼卑。二摩訶摩男。三",
    "X44n0744_021:0568a11": "婆提。舅氏二人者。一憍陳如。二婆敷。此之五人。後",
    "X44n0744_021:0568a12": "住鹿苑。世尊初轉法輪。為說四諦。陳如最先證道。",
    "X44n0744_021:0568a13": "次為阿溼卑摩訶摩男。說布施持戒。生天之法。二",
    "X44n0744_021:0568a14": "人同時獲果。後為婆提婆敷二人。亦說布施等法。",
    "X44n0744_021:0568a15": "二人同時。而得聖道(詳如下釋)。",
    "X44n0744_021:0568a16": "四女",
    "X44n0744_021:0568a17": "一名婆羅(此云力)。二名鬱婆羅(此云近力)。三名孫陀羅(此云",
    "X44n0744_021:0568a18": "好愛。元西國法。所生子息。儀容端正。人所樂觀者。名孫陀羅難陀。難陀。此云喜)。四名金婆",
    "X44n0744_021:0568a19": "伽羅(無翻)。毗奈耶律云。難陀。難陀力。二牧牛女。獻十",
    "X44n0744_021:0568a20": "六倍上妙乳糜。本行經云。時有一天子。告村主二",
    "X44n0744_021:0568a21": "女言。菩薩今欲食最上美食已。證阿耨菩提。汝等",
    "X44n0744_021:0568a22": "今可辦足十六分妙好乳糜。二女聞已。歡喜踊躍。",
    "X44n0744_021:0568a23": "速疾聚集一千牸牛。而[愨心+牛]取乳。轉更將飲五百牸",
    "X44n0744_021:0568a24": "牛。更別日[愨心+牛]此五百牛。轉持乳將飲於二百五十",
    "X44n0744_021:0568b01": "牛。後日[聲耳+牛]此二百五十牸牛之乳。還更飲百二十",
    "X44n0744_021:0568b02": "五牛。後日[聲耳+牛]百二十五牛之乳。飲六十牛。後日[聲耳+牛]",
    "X44n0744_021:0568b03": "此六十牛乳。飲三十牛。後日[聲耳+牛]此三十牛乳。飲十",
    "X44n0744_021:0568b04": "五牛。後日[聲耳+牛]此十五牛乳。著於一分淨好粇米。為",
    "X44n0744_021:0568b05": "菩薩煑上乳糜(云云)。西域記云。菩提樹垣外西南。",
    "X44n0744_021:0568b06": "有二牧牛女宅處。其側有煑乳糜處。又側有佛受",
    "X44n0744_021:0568b07": "糜處。皆立塔表之([聲耳+牛]。音遘。取牛乳也)。",
    "X44n0744_021:0568b08": "閻浮樹",
    "X44n0744_021:0568b09": "如捨墮篇釋。",
    "X44n0744_021:0568b10": "尼連禪",
    "X44n0744_021:0568b11": "或云尼連然。又云尼連禪那。新云泥爛繕那。此河",
    "X44n0744_021:0568b12": "在菩提樹東。相去不遠。西域記云。菩提樹東南。是",
    "X44n0744_021:0568b13": "佛入河浴處。次近河。是佛食乳糜處。其側是長者",
    "X44n0744_021:0568b14": "獻蜜[麩夫+少]處。婆沙論云。鄔盧頻螺池邊。泥爛繕那河",
    "X44n0744_021:0568b15": "側。菩提樹下。云云(鄔盧頻螺。即憂留頻螺)。",
    "X44n0744_021:0568b16": "菩提樹",
    "X44n0744_021:0568b17": "菩提。此云道。亦云覺。文句云。初在此處修治得道。",
    "X44n0744_021:0568b18": "故言道場。坐此樹下得三菩提。故名道樹。於此樹",
    "X44n0744_021:0568b19": "下成等正覺。又名覺樹。亦名吉祥(肇法師曰。道之極者稱曰菩提。",
    "X44n0744_021:0568b20": "此方無言以譯之)西域記云。菩提樹周垣疊甎。崇峻險固。",
    "X44n0744_021:0568b21": "東西長。南北狹。周五百餘步。奇樹名華。連陰接影。",
    "X44n0744_021:0568b22": "細莎異草。彌漫緣披。正門東闢。對尼連禪河。南門",
    "X44n0744_021:0568b23": "接大華池。西戹險固。北門通大伽藍。壖垣內地。聖",
    "X44n0744_021:0568b24": "迹相鄰。菩提樹垣正中。有金剛座。昔賢劫初成。與",
    "X44n0744_021:0568c01": "大地俱起。據三千大千世界之中。下極金輪。上侵",
    "X44n0744_021:0568c02": "地際。金剛所成。周百餘步。賢劫千佛坐之而入金",
    "X44n0744_021:0568c03": "剛定。故曰金剛座焉。證聖道所。亦曰道場。金剛座",
    "X44n0744_021:0568c04": "上菩提樹者。即畢鉢羅之樹也。昔佛在世高數百",
    "X44n0744_021:0568c05": "尺。屢經殘伐。猶高四五丈。佛坐其下。成等正覺。因",
    "X44n0744_021:0568c06": "而謂之菩提樹焉。莖榦黃白。枝葉青翠。冬夏不彫。",
    "X44n0744_021:0568c07": "光鮮無變。每至如來涅槃之日。葉皆彫落。頃之復",
    "X44n0744_021:0568c08": "故。云云(今廣州法性寺。及諸庵院皆有。二月十五日。而葉漸彫落。至三月盡。其葉茂盛過前)。",
    "X44n0744_021:0568c09": "刈草",
    "X44n0744_021:0568c10": "刈。倪制切。音藝。割也。",
    "X44n0744_021:0568c11": "吉安",
    "X44n0744_021:0568c12": "梵云始尸。此云吉祥。或云吉利。增一阿含云。名吉",
    "X44n0744_021:0568c13": "祥。姓弗星。根本律云。帝釋往香山。取柔輭妙草。變",
    "X44n0744_021:0568c14": "身為刈草人。荷草至菩薩前。跪奉菩薩。佛本行經",
    "X44n0744_021:0568c15": "云。時帝釋天主。即化其身為刈草人。去於菩薩不",
    "X44n0744_021:0568c16": "近不遠。右邊而立。其草青綠。顏色猶如孔雀王項。",
    "X44n0744_021:0568c17": "柔輭滑澤。而手觸時。猶如微細迦尸衣。色妙而香。",
    "X44n0744_021:0568c18": "右旋宛轉。菩薩問彼人言。汝名字何。報言。我名吉",
    "X44n0744_021:0568c19": "利。菩薩思惟。我今欲求自身吉利。亦為他人以求",
    "X44n0744_021:0568c20": "吉利。此名吉利。在於我前。我今決當得證阿耨菩",
    "X44n0744_021:0568c21": "提。西域記云。菩提樹南有浮圖。高百餘尺。初佛於",
    "X44n0744_021:0568c22": "河浴已。將坐念草。帝釋化作吉祥草奉佛。育王造",
    "X44n0744_021:0568c23": "塔表之。",
    "X44n0744_021:0568c24": "吉祥樹",
    "X44n0744_021:0569a01": "或云元吉樹。即菩提樹。謂佛於下。盡諸結漏。成最",
    "X44n0744_021:0569a02": "勝果。故名吉祥樹。西域記云。如來至樹下。東面坐",
    "X44n0744_021:0569a03": "金剛座上。普曜經云。菩薩於樹下坐。明星出時。豁",
    "X44n0744_021:0569a04": "然大悟。年至十九出家。三十成道。按諸經論。或云",
    "X44n0744_021:0569a05": "臈月。或云二月。今據周書異記云。周穆王二年癸",
    "X44n0744_021:0569a06": "未二月八日。佛年三十成道。以數計之。正當今之",
    "X44n0744_021:0569a07": "臈月八日也。",
    "X44n0744_021:0569a09": "四分律名義標釋卷第二十一"
}