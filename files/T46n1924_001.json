{
    "T46n1924_001:0641a02": "No. 1924",
    "T46n1924_001:0641a03": "南嶽大乘止觀序",
    "T46n1924_001:0641a05": "兩浙路勸農使兼提點刑獄",
    "T46n1924_001:0641a06": "公事朝奉大夫行尚書度支",
    "T46n1924_001:0641a07": "員外郎護軍借紫朱&#x9814;撰",
    "T46n1924_001:0641a08": "[0641a08] 鶴林示滅而來賢聖應世者非一。咸以六度",
    "T46n1924_001:0641a09": "萬行通達大智。安住於法界拔濟於群迷。金",
    "T46n1924_001:0641a10": "文寶軸具載於諸法之藏。若夫空一切法證",
    "T46n1924_001:0641a11": "一切性。不於三界現其身。意達正覺之真源",
    "T46n1924_001:0641a12": "顯毘盧之實相。則見乎南嶽大師之止觀也。",
    "T46n1924_001:0641a13": "大師靈山佛會之聖眾三世化緣。於衡岫密",
    "T46n1924_001:0641a14": "承佛旨親聽法音。總馬鳴龍樹之心要。具菩",
    "T46n1924_001:0641a15": "提涅槃之了義。故著止觀上下二論遣真妄",
    "T46n1924_001:0641a16": "於一念。明體相之無&#x8FF9;。空拳舒手無物可見。",
    "T46n1924_001:0641a17": "則止觀之理自是而顯。寂照其門由是而入。",
    "T46n1924_001:0641a18": "為出世之宗本作佛種之導師。不歷僧祇直",
    "T46n1924_001:0641a19": "超聖位。嗟夫斯教雖大顯示啟來者。而人世",
    "T46n1924_001:0641a20": "未之普見流于海外。逮五百年咸平中日本",
    "T46n1924_001:0641a21": "國僧寂照以斯教航海而來復歸。聖朝天禧",
    "T46n1924_001:0641a22": "四年夏四月靈隱山天竺教主遵式將示。生",
    "T46n1924_001:0641a23": "生之佛種咸成上上之勝緣。乃俾刻其文又",
    "T46n1924_001:0641a24": "復以序為請。重念如意稱珠已還。合浦虛室",
    "T46n1924_001:0641a25": "生白坐見法身。顧鑽仰之未至抑稱讚之無",
    "T46n1924_001:0641a26": "取。但願一切信心見者能修。修者能證。對",
    "T46n1924_001:0641a27": "諸境而不動。於諸法而無染。一受不退一得",
    "T46n1924_001:0641a28": "永得。盡未來際常與南嶽大師俱生行如來",
    "T46n1924_001:0641a29": "事焉。",
    "T46n1924_001:0641b01": "南嶽禪師止觀序",
    "T46n1924_001:0641b03": "天竺寺沙門遵式述",
    "T46n1924_001:0641b04": "[0641b04] 止觀用也本乎明靜。明靜德也本乎一性。性",
    "T46n1924_001:0641b05": "體本覺謂之明。覺體本寂謂之靜。明靜不二",
    "T46n1924_001:0641b06": "謂之體。體無所分則明靜安寄。體無不備則",
    "T46n1924_001:0641b07": "明靜斯在。語體則非一而常一。語德乃不二",
    "T46n1924_001:0641b08": "而常二。秖分而不分秖一而不一耳。體德無",
    "T46n1924_001:0641b09": "改疆名為萬法之性。體德無住疆名為萬法",
    "T46n1924_001:0641b10": "之本。萬法者復何謂也。謂舉體明靜之所為",
    "T46n1924_001:0641b11": "也。何其然乎。良由無始本覺之明疆照照生",
    "T46n1924_001:0641b12": "而自惑謂之昏。無始無住之本隨緣緣起而",
    "T46n1924_001:0641b13": "自亂謂之動。昏動既作萬法生焉。&#x63D1;目空華",
    "T46n1924_001:0641b14": "豈是他物。故云。不變隨緣名之為心。隨緣",
    "T46n1924_001:0641b15": "不變名之為性。心昏動也性明靜也。若知無",
    "T46n1924_001:0641b16": "始即明而為昏故可了今即動而為靜。於是",
    "T46n1924_001:0641b17": "聖人見其昏動可即也明靜可復也。故因靜",
    "T46n1924_001:0641b18": "以訓止止其動也。因明以教觀觀其昏也。使",
    "T46n1924_001:0641b19": "其究一念即動而靜即昏而明。昏動既息萬",
    "T46n1924_001:0641b20": "法自亡。但存乎明靜之體矣。是為圓頓是為",
    "T46n1924_001:0641b21": "無作。是如來行是照性成修修成而用廢。誰",
    "T46n1924_001:0641b22": "論止觀體顯而性泯亦無明靜豁然。誰寄無",
    "T46n1924_001:0641b23": "所名焉為示物旨歸。止成謂之解脫。觀成謂",
    "T46n1924_001:0641b24": "之般若。體顯謂之法身。是三即一是一即三。",
    "T46n1924_001:0641b25": "如伊三點如天三目。非縱橫也非一異也。是",
    "T46n1924_001:0641b26": "為不思議三德是為大般涅槃也。嗚呼此法",
    "T46n1924_001:0641b27": "自鶴林韜光授大迦葉。迦葉授之阿難。阿難",
    "T46n1924_001:0641b28": "而下燈燈相屬至第十一馬鳴。鳴授龍樹。樹",
    "T46n1924_001:0641b29": "以此法寄言于中觀論。論度東夏獨淮河慧",
    "T46n1924_001:0641b30": "文禪師解之授南嶽大師。南嶽從而照心即",
    "T46n1924_001:0641c01": "復于性獲六根清淨位&#x96A3;乎聖。斯止觀之用",
    "T46n1924_001:0641c02": "驗矣。我大師惜之無聞後代。從大悲心出此",
    "T46n1924_001:0641c03": "數萬言。目為大乘止觀亦名一乘亦名曲示",
    "T46n1924_001:0641c04": "心要。分為二卷。初卷開止觀之解。次卷示",
    "T46n1924_001:0641c05": "止觀之行。解行備矣猶目足焉。俾我安安不",
    "T46n1924_001:0641c06": "遷而運到清涼池。噫斯文也歲月遼遠。因韜",
    "T46n1924_001:0641c07": "晦于海外道將復行也。果咸平三祀日本國",
    "T46n1924_001:0641c08": "圓通大師寂照錫背扶桑杯汎諸夏。既登鄮",
    "T46n1924_001:0641c09": "嶺解篋出卷。天竺沙門遵式首而得之。度支",
    "T46n1924_001:0641c10": "外郎朱公&#x9814;冠首序。出俸錢模板廣而行之。",
    "T46n1924_001:0641c11": "大矣哉斯法也。始自西傳猶月之生。今復東",
    "T46n1924_001:0641c12": "返猶日之升。素影圓暉終環回於我土也。因",
    "T46n1924_001:0641c13": "序大略以紀顯晦耳。",
    "T46n1924_001:0641c15": "大乘止觀法門卷第一",
    "T46n1924_001:0641c17": "南獄思大禪師曲授心要",
    "T46n1924_001:0641c18": "[0641c18] (行者若欲修之。當於下止觀體狀文中學。若有所",
    "T46n1924_001:0641c19": "疑不決。然後遍讀當有斷疑之處也。又此所明悉",
    "T46n1924_001:0641c20": "依經論。其中多有經文論偈。不得不淨御之。恐",
    "T46n1924_001:0641c21": "招無敬之罪)。",
    "T46n1924_001:0641c22": "[0641c22] 有人問沙門曰。夫稟性斯質託修異焉。但匠",
    "T46n1924_001:0641c23": "有殊彫故器成不一。吾聞大德洞於究竟之",
    "T46n1924_001:0641c24": "理。鑑於玄廓之宗。故以策修冀聞正法",
    "T46n1924_001:0641c25": "爾。沙門曰。余雖幼染緇風少餐道味。但下",
    "T46n1924_001:0641c26": "愚難改行理無沾。今辱子之所問莫知何說",
    "T46n1924_001:0641c27": "也。外人曰。唯然大德願無憚勞為說大乘行",
    "T46n1924_001:0641c28": "法。謹即奉持不敢遺忘。沙門曰。善哉佛子",
    "T46n1924_001:0641c29": "乃能發是無上之心。樂聞大乘行法。汝今即",
    "T46n1924_001:0641c30": "時已超二乘境界。況欲聞而行乎。然雖發",
    "T46n1924_001:0642a01": "是勝心要藉行成其德。但行法萬差入道非",
    "T46n1924_001:0642a02": "一。今且依經論為子略說大乘止觀二門。依",
    "T46n1924_001:0642a03": "此法故速能成汝之所願也。外人曰。善哉願",
    "T46n1924_001:0642a04": "說充滿我意。亦使餘人展轉利益。則是傳燈",
    "T46n1924_001:0642a05": "不絕為報佛恩。沙門曰。諦聽善攝為汝說",
    "T46n1924_001:0642a06": "之。所言止者。謂知一切諸法從本已來性自",
    "T46n1924_001:0642a07": "非有不生不滅。但以虛妄因緣故非有而有。",
    "T46n1924_001:0642a08": "然彼有法有即非有。唯是一心體無分別。作",
    "T46n1924_001:0642a09": "是觀者。能令妄念不流。故名為止。所言觀者。",
    "T46n1924_001:0642a10": "雖知本不生今不滅。而以心性緣起不無虛",
    "T46n1924_001:0642a11": "妄世用。猶如幻夢非有而有。故名為觀。外",
    "T46n1924_001:0642a12": "人曰。余解昧識微聞斯未能即悟。願以方便",
    "T46n1924_001:0642a13": "更為開示。沙門曰。然更當為汝廣作分別。",
    "T46n1924_001:0642a14": "亦令未聞尋之取悟也。就廣分別止觀門中",
    "T46n1924_001:0642a15": "作五番建立。一明止觀依止。二明止觀境界。",
    "T46n1924_001:0642a16": "三明止觀體狀。四明止觀斷得。五明止觀作",
    "T46n1924_001:0642a17": "用。就第一依止中復作三門分別。一明何所",
    "T46n1924_001:0642a18": "依止。二明何故依止。三明以何依止。初明何",
    "T46n1924_001:0642a19": "所依止者。謂依止一心以修止觀也。就中復",
    "T46n1924_001:0642a20": "有三種差別。一出眾名。二釋名義。三辨",
    "T46n1924_001:0642a21": "體狀。初出眾名者。此心即是自性清淨心。",
    "T46n1924_001:0642a22": "又名真如。亦名佛性。復名法身。又稱如來藏。",
    "T46n1924_001:0642a23": "亦號法界。復名法性。如是等名無量無邊。",
    "T46n1924_001:0642a24": "故言眾名。次辨釋名義。問曰。云何名為自",
    "T46n1924_001:0642a25": "性清淨心耶。答曰。此心無始以來雖為無",
    "T46n1924_001:0642a26": "明染法所覆。而性淨無改。故名為淨。何以故。",
    "T46n1924_001:0642a27": "無明染法。本來與心相離故。云何為離。謂以",
    "T46n1924_001:0642a28": "無明體是無法有即非有以非有故。無可與",
    "T46n1924_001:0642a29": "心相應。故言離也既無無明染法與之相",
    "T46n1924_001:0642b01": "應。故名性淨。中實本覺故名為心。故言自性",
    "T46n1924_001:0642b02": "清淨心也。問曰。云何名為真如。答曰。一切諸",
    "T46n1924_001:0642b03": "法依此心有以心為體。望於諸法法悉虛妄",
    "T46n1924_001:0642b04": "有即非有。對此虛偽法。故目之為真。又復諸",
    "T46n1924_001:0642b05": "法雖實非有。但以虛妄因緣而有生滅之相。",
    "T46n1924_001:0642b06": "然彼虛法生時此心不生。諸法滅時此心不",
    "T46n1924_001:0642b07": "滅。不生故不增不滅故不減。以不生不滅不",
    "T46n1924_001:0642b08": "增不減。故名之為真。三世諸佛及以眾生。同",
    "T46n1924_001:0642b09": "以此一淨心為體。凡聖諸法自有差別異相。",
    "T46n1924_001:0642b10": "而此真心無異無相。故名之為如。又真如者。",
    "T46n1924_001:0642b11": "以一切法真實如是唯是一心。故名此一心",
    "T46n1924_001:0642b12": "以為真如。若心外有法者。即非真實亦不如",
    "T46n1924_001:0642b13": "是。即為偽異相也。是故起信論言。一切諸法",
    "T46n1924_001:0642b14": "從本已來離言說相。離名字相離心緣相。畢",
    "T46n1924_001:0642b15": "竟平等無有變異。不可破壞。唯是一心故名",
    "T46n1924_001:0642b16": "真如。以此義故自性清淨心復名真如也。問",
    "T46n1924_001:0642b17": "曰。云何復名此心以為佛性。答曰。佛名為覺",
    "T46n1924_001:0642b18": "性名為心。以此淨心之體非是不覺。故說為",
    "T46n1924_001:0642b19": "覺心也。問曰。云何知此真心非是不覺。答",
    "T46n1924_001:0642b20": "曰。不覺即是無明住地。若此淨心是無明者",
    "T46n1924_001:0642b21": "眾生成佛。無明滅時應無真心。何以故。以",
    "T46n1924_001:0642b22": "心是無明故。既是無明自滅淨心自在。故知",
    "T46n1924_001:0642b23": "淨心非是不覺。又復不覺滅故方證淨心。將",
    "T46n1924_001:0642b24": "知心非不覺也。問曰。何不以自體是覺。名之",
    "T46n1924_001:0642b25": "為覺。而以非不覺故說為覺耶。答曰。心體",
    "T46n1924_001:0642b26": "平等非覺非不覺。但為明如如佛故擬對說",
    "T46n1924_001:0642b27": "為覺也。是故經言。一切無涅槃。無有涅槃佛",
    "T46n1924_001:0642b28": "無有佛涅槃。遠離覺所覺若有若無有。是二",
    "T46n1924_001:0642b29": "悉俱離此即偏就心體平等說也。若就心體",
    "T46n1924_001:0642b30": "法界用義以明覺者。此心體具三種大智。所",
    "T46n1924_001:0642c01": "謂無師智。自然智。無礙智。是覺心體本具此",
    "T46n1924_001:0642c02": "三智性。故以此心為覺性也。是故須知同異",
    "T46n1924_001:0642c03": "之義。云何同。謂心體平等即是智覺。智覺",
    "T46n1924_001:0642c04": "即是心體平等。故言同也。復云何異。謂本覺",
    "T46n1924_001:0642c05": "之義是用。在凡名佛性。亦名三種智性。出障",
    "T46n1924_001:0642c06": "名智慧佛也。心體平等之義是體。故凡聖無",
    "T46n1924_001:0642c07": "二唯名如如佛也。是故言異應如是知。問曰。",
    "T46n1924_001:0642c08": "智慧佛者。為能覺淨心。故名為佛。為淨心自",
    "T46n1924_001:0642c09": "覺。故名為佛。答曰。具有二義。一者覺於淨",
    "T46n1924_001:0642c10": "心。二者淨心自覺。雖言二義體無別也。此義",
    "T46n1924_001:0642c11": "云何。謂一切諸佛本在凡時。心依熏變不覺",
    "T46n1924_001:0642c12": "自動顯現虛狀。虛狀者。即是凡夫五陰及以",
    "T46n1924_001:0642c13": "六塵。亦名似識似色似塵也。似識者。即六七",
    "T46n1924_001:0642c14": "識也。由此似識念念起時。即不了知似色等",
    "T46n1924_001:0642c15": "法。但是心作虛相無實以不了故。妄執虛相",
    "T46n1924_001:0642c16": "以為實事。妄執之時即還熏淨心也。然似識",
    "T46n1924_001:0642c17": "不了之義。即是果時無明。亦名迷境無明。是",
    "T46n1924_001:0642c18": "故經言。於緣中癡故似識妄執之義。即是妄",
    "T46n1924_001:0642c19": "想所執之境即成妄境界也。以果時無明熏",
    "T46n1924_001:0642c20": "心故。令心不覺。即是子時無明亦名住地無",
    "T46n1924_001:0642c21": "明也。妄想熏心故令心變動。即是業識。妄境",
    "T46n1924_001:0642c22": "熏心故令心成似塵種子。似識熏心故令心",
    "T46n1924_001:0642c23": "成似識種子。此似塵似識二種種子。總名為",
    "T46n1924_001:0642c24": "虛狀種子也。然此果時無明等雖云各別熏",
    "T46n1924_001:0642c25": "起一法。要俱時和合故能熏也。何以故。以不",
    "T46n1924_001:0642c26": "相離相藉有故。若無似識即無果時無明。若",
    "T46n1924_001:0642c27": "無無明即無妄想。若無妄想即不成妄境。是",
    "T46n1924_001:0642c28": "故四種俱時和合方能現於虛狀之果。何以",
    "T46n1924_001:0642c29": "故。以不相離故。又復虛狀種子依彼子時無",
    "T46n1924_001:0643a01": "明住故。又復虛狀種子不能獨現果故。若",
    "T46n1924_001:0643a02": "無子時無明即無業識。若無業識即虛狀種",
    "T46n1924_001:0643a03": "子不能顯現成果。亦即自體不立。是故和合",
    "T46n1924_001:0643a04": "方現虛狀果也。是故虛狀果中還具似識似",
    "T46n1924_001:0643a05": "塵虛妄無明妄執。由此義故略而說之云不",
    "T46n1924_001:0643a06": "覺。故動顯現虛狀也。如是果子相生無始流",
    "T46n1924_001:0643a07": "轉名為眾生。後遇善友為說諸法皆一心作",
    "T46n1924_001:0643a08": "似有無。實聞此法已隨順修行。漸知諸法皆",
    "T46n1924_001:0643a09": "從心作唯虛無實。若此解成時是果時無明",
    "T46n1924_001:0643a10": "滅也。無明滅故不執虛狀為實。即是妄想及",
    "T46n1924_001:0643a11": "妄境滅也。爾時意識轉名無塵智。以知無",
    "T46n1924_001:0643a12": "實塵故。雖然知境虛故說果時無明滅。猶見",
    "T46n1924_001:0643a13": "虛相之有。有即非有本性不生今即不滅。唯",
    "T46n1924_001:0643a14": "是一心以不知此理。故亦名子時無明。亦名",
    "T46n1924_001:0643a15": "迷理無明。但細於前迷事無明也。以彼&#x9E81;滅",
    "T46n1924_001:0643a16": "故說果時無明滅也。又不執虛狀為實。故說",
    "T46n1924_001:0643a17": "妄想滅。猶見有虛相謂有異心。此執亦是妄",
    "T46n1924_001:0643a18": "想。亦名虛相。但細於前以彼&#x9E81;滅故言妄想",
    "T46n1924_001:0643a19": "滅也。又此虛境以有細無明妄想所執故。似",
    "T46n1924_001:0643a20": "與心異相相不一即是妄境。但細於前以",
    "T46n1924_001:0643a21": "其細故名為虛境。又彼&#x9E81;相實執滅故說妄",
    "T46n1924_001:0643a22": "境滅也。以此論之非直果時迷事無明滅息。",
    "T46n1924_001:0643a23": "無明住地亦少分除也。若不分分漸除者。果",
    "T46n1924_001:0643a24": "時無明不得分分漸滅。但相微難彰。是故不",
    "T46n1924_001:0643a25": "說住地分滅也。今且約迷事無明滅後。以說",
    "T46n1924_001:0643a26": "住地漸滅。因由即知一念發修已來亦能漸",
    "T46n1924_001:0643a27": "滅也。此義云何。謂以二義因緣故。住地無明",
    "T46n1924_001:0643a28": "業識等漸已微薄。二義者何。一者知境虛",
    "T46n1924_001:0643a29": "智熏心。故令舊無明住地習氣及業識等漸",
    "T46n1924_001:0643b01": "除也。何以故。智是明。法性能治無明故。二者",
    "T46n1924_001:0643b02": "細無明虛執及虛境熏心故。雖更起無明住地",
    "T46n1924_001:0643b03": "等。即復輕弱不同前迷境等所熏起者。何以",
    "T46n1924_001:0643b04": "故。以能熏微細故。所起不覺亦即薄也。以此",
    "T46n1924_001:0643b05": "義故。住地無明業識等漸已損滅也。如迷事",
    "T46n1924_001:0643b06": "無明滅後既有此義。應知一念創始發修之",
    "T46n1924_001:0643b07": "時無明住地即分滅也。以其分分滅故。所起",
    "T46n1924_001:0643b08": "智慧分分增明。故得果時迷事無明滅也。自",
    "T46n1924_001:0643b09": "迷事無明滅後業識及住地無明漸薄。故所",
    "T46n1924_001:0643b10": "起虛狀果報亦轉輕妙不同前也。以是義故。",
    "T46n1924_001:0643b11": "似識轉轉明利。似色等法復不令意識生迷。",
    "T46n1924_001:0643b12": "以內識生外色塵等俱細利故。無塵之智倍",
    "T46n1924_001:0643b13": "明。無明妄想極薄還復熏心。復令住地無明",
    "T46n1924_001:0643b14": "業識習氣漸欲向盡所現。無塵之智為倍明。",
    "T46n1924_001:0643b15": "了如是念念轉轉熏習故。無明住地垂盡所",
    "T46n1924_001:0643b16": "起。無塵之智即能知彼虛狀果報體性非有",
    "T46n1924_001:0643b17": "本自。不生今即無滅。唯是一心體無分別。以",
    "T46n1924_001:0643b18": "唯心外無法故。此智即是金剛無礙智也。此",
    "T46n1924_001:0643b19": "智成已即復熏心。心為明智熏故。即一念無",
    "T46n1924_001:0643b20": "明習氣於此即滅無明盡。故業識染法種",
    "T46n1924_001:0643b21": "子習氣即亦隨壞。是故經言。其地壞者彼亦",
    "T46n1924_001:0643b22": "隨壞。即其義也。種子習氣壞。故虛狀永泯。虛",
    "T46n1924_001:0643b23": "狀泯故心體寂照。名為體證真如。何以故。以",
    "T46n1924_001:0643b24": "無異法為能證故。即是寂照無能證所證",
    "T46n1924_001:0643b25": "之別。名為無分別智。何以故。以此智外無",
    "T46n1924_001:0643b26": "別有真如可分別故。此即是心顯成智。智是",
    "T46n1924_001:0643b27": "心用。心是智體。體用一法自性無二。故名自",
    "T46n1924_001:0643b28": "性體證也。如似水靜內照照潤義殊而常湛",
    "T46n1924_001:0643b29": "一。何以故。照潤潤照故。心亦如是。寂照義",
    "T46n1924_001:0643c01": "分而體融無二。何以故。照寂寂照故。照寂",
    "T46n1924_001:0643c02": "順體寂照順用。照自體名為覺。於淨心",
    "T46n1924_001:0643c03": "體自照即名為淨心。自覺故言二義一體。此",
    "T46n1924_001:0643c04": "即以無分別智為覺也。淨心從本已來具此。",
    "T46n1924_001:0643c05": "智性不增不減。故以淨心為佛性也。此就智",
    "T46n1924_001:0643c06": "慧佛以明淨心為佛性。又此淨心自體具足",
    "T46n1924_001:0643c07": "福德之性及巧用之性。復為淨業所熏出生",
    "T46n1924_001:0643c08": "報應二佛。故以此心為佛性也。又復不覺滅",
    "T46n1924_001:0643c09": "故以心為覺。動義息故說心不動。虛相泯故",
    "T46n1924_001:0643c10": "言心無相。然此心體非覺非不覺。非動非不",
    "T46n1924_001:0643c11": "動。非相非無相。雖然以不覺滅故說心為覺。",
    "T46n1924_001:0643c12": "亦無所妨也。此就對治出障心體以論於覺。",
    "T46n1924_001:0643c13": "不據智用為覺。又復淨心本無不覺。說心為",
    "T46n1924_001:0643c14": "本覺本無動變說心為本寂。本無虛相說心",
    "T46n1924_001:0643c15": "本平等。然其心體非覺非不覺。非動非不動。",
    "T46n1924_001:0643c16": "非相非無相。雖然以本無不覺故。說為本",
    "T46n1924_001:0643c17": "覺。亦無所失也。此就凡聖不二。以明心體為",
    "T46n1924_001:0643c18": "如如佛。不論心體本具性覺之用也。問曰。若",
    "T46n1924_001:0643c19": "就本無不覺名為覺者。凡夫即是佛何用修道",
    "T46n1924_001:0643c20": "為。答曰。若就心體平等。即無修與不修成與",
    "T46n1924_001:0643c21": "不成。亦無覺與不覺。但為明如如佛故擬對",
    "T46n1924_001:0643c22": "說為覺也。又復若據心體平等。亦無眾生諸",
    "T46n1924_001:0643c23": "佛與此心體有異。故經偈云。心佛及眾生是",
    "T46n1924_001:0643c24": "三無差別。然復心性緣起法界。法門法爾不",
    "T46n1924_001:0643c25": "壞。故常平等常差別。常平等故心佛及眾生",
    "T46n1924_001:0643c26": "是三無差別。常差別故流轉五道說名眾生。",
    "T46n1924_001:0643c27": "反流盡源說名為佛。以有此平等義故。無佛",
    "T46n1924_001:0643c28": "無眾生。為此緣起差別義故。眾生須修道。",
    "T46n1924_001:0643c29": "問曰。云何得知心體本無不覺。答曰。若心體",
    "T46n1924_001:0644a01": "本有不覺者。聖人證淨心時應更不覺。凡夫",
    "T46n1924_001:0644a02": "未證得應為覺。既見證者無有不覺。未證者",
    "T46n1924_001:0644a03": "不名為覺。故定知心體本無不覺。問曰。聖人",
    "T46n1924_001:0644a04": "滅不覺。故得自證淨心。若無不覺。云何言滅。",
    "T46n1924_001:0644a05": "又若無不覺即無眾生。答曰。前已具釋。心體",
    "T46n1924_001:0644a06": "平等無凡無聖。故說本無不覺。不無心性緣",
    "T46n1924_001:0644a07": "起。故有滅有證有凡有聖。又復緣起之有。有",
    "T46n1924_001:0644a08": "即非有。故言本無不覺。今亦無不覺。然非不",
    "T46n1924_001:0644a09": "有。故言有滅有證有凡有聖。但證以順用入",
    "T46n1924_001:0644a10": "體即無不覺。故得驗知心體本無不覺。但凡",
    "T46n1924_001:0644a11": "是違用一體謂異。是故不得證知平等之體",
    "T46n1924_001:0644a12": "也。問曰。心顯成智者為無明塵。故自然是",
    "T46n1924_001:0644a13": "智為更別有因緣。答曰。此心在染之時。本",
    "T46n1924_001:0644a14": "具福智二種之性不少一。法與佛無異。但為",
    "T46n1924_001:0644a15": "無明染法所覆。故不得顯用。後得福智二種",
    "T46n1924_001:0644a16": "淨業所熏。故染法都盡。然此淨業除染之時。",
    "T46n1924_001:0644a17": "即能顯彼二性。令成事用。所謂相好依報一",
    "T46n1924_001:0644a18": "切智等。智體自是真心性照之能智用由熏",
    "T46n1924_001:0644a19": "成也。問曰。心顯成智即以心為佛性。心起不",
    "T46n1924_001:0644a20": "覺亦應以心為無明性。答曰。若就法性之義",
    "T46n1924_001:0644a21": "論之。亦得為無明性也。是故經言。明與無明",
    "T46n1924_001:0644a22": "其性無二。無二之性即是實性也。問曰。云何",
    "T46n1924_001:0644a23": "名此心以為法身。答曰。法以功能為義。身以",
    "T46n1924_001:0644a24": "依止為義。以此心體有隨染之用故。為一切",
    "T46n1924_001:0644a25": "染法之所熏習。即以此心隨染故。能攝持熏",
    "T46n1924_001:0644a26": "習之氣。復能依熏顯現染法。即此心性能持",
    "T46n1924_001:0644a27": "能現二種功能。及所持所現二種染法。皆依",
    "T46n1924_001:0644a28": "此一心而立。與心不一不異故名此心以為",
    "T46n1924_001:0644a29": "法身。此能持之功能與所持之氣和合。故名",
    "T46n1924_001:0644b01": "為子時阿梨耶識也。依熏現法之能與所現",
    "T46n1924_001:0644b02": "之相和合。故名為果報阿梨耶識。此二識體",
    "T46n1924_001:0644b03": "一用異也。然此阿梨耶中即有二分。一者染",
    "T46n1924_001:0644b04": "分。即是業與果報之相。二者淨分。即是心性",
    "T46n1924_001:0644b05": "及能熏淨法。名為淨分。以其染性即是淨性",
    "T46n1924_001:0644b06": "更無別法。故由此心性為彼業果染事所依。",
    "T46n1924_001:0644b07": "故說言生死依如來藏。即是法身藏也。又此",
    "T46n1924_001:0644b08": "心體雖為無量染法所覆。即復具足過恒河",
    "T46n1924_001:0644b09": "沙數無漏性功德法。為無量淨業所熏。故此",
    "T46n1924_001:0644b10": "等淨性即能攝持熏習之氣。復能依熏顯現",
    "T46n1924_001:0644b11": "諸淨功德之用。即此恒沙性淨功德。及能持",
    "T46n1924_001:0644b12": "能現二種功能。并所持所現二種淨用。皆",
    "T46n1924_001:0644b13": "依此一心而立。與心不一不異。故名此心為",
    "T46n1924_001:0644b14": "法身也。問曰。云何復名此心為如來藏。答曰",
    "T46n1924_001:0644b15": "有三義。一者能藏名藏。二者所藏名藏。三者",
    "T46n1924_001:0644b16": "能生名藏。所言能藏者。復有二種。一者如來",
    "T46n1924_001:0644b17": "果德法身。二者眾生性德淨心。並能包含染",
    "T46n1924_001:0644b18": "淨二性及染淨二事無所妨礙。故言能藏名",
    "T46n1924_001:0644b19": "藏。藏體平等名之為如。平等緣起目之為來。",
    "T46n1924_001:0644b20": "此即是能藏名如來藏也第二所藏名藏者。",
    "T46n1924_001:0644b21": "即此真心而為無明[穀-禾+卵]藏所覆藏。故名為所",
    "T46n1924_001:0644b22": "藏也。藏體無異無相名之為如。體備染淨二",
    "T46n1924_001:0644b23": "用目之為來。故言所藏名藏也。第三能生名",
    "T46n1924_001:0644b24": "藏者。如女胎藏能生於子。此心亦爾。體具染",
    "T46n1924_001:0644b25": "淨二性之用。故依染淨二種熏力。能生世間",
    "T46n1924_001:0644b26": "出世間法也。是故經云。如來藏者。是善不善",
    "T46n1924_001:0644b27": "因。又復經言。心性是一。云何能生種種果報。",
    "T46n1924_001:0644b28": "又復經言。諸佛正遍知海從心想而生也。故",
    "T46n1924_001:0644b29": "染淨平等名之為如。能生染淨目之為來。故",
    "T46n1924_001:0644b30": "言能生名如來藏也。問曰。云何復名淨心以",
    "T46n1924_001:0644c01": "為法界。答曰。法者法爾故。界者性別故。以此",
    "T46n1924_001:0644c02": "心體法爾具足一切諸法。故言法界。問曰。云",
    "T46n1924_001:0644c03": "何名此淨心以為法性。答曰。法者一切法。性",
    "T46n1924_001:0644c04": "者體別義。以此淨心有差別之性故。能與",
    "T46n1924_001:0644c05": "諸法作體也。又性者體實不改義。以一切法",
    "T46n1924_001:0644c06": "皆以此心為體。諸法之相自有生滅。故名",
    "T46n1924_001:0644c07": "虛妄。此心真實不改不滅。故名法性也。其餘",
    "T46n1924_001:0644c08": "實際實相等無量名字不可具釋。上來釋名",
    "T46n1924_001:0644c09": "義竟。次出體狀。所言體狀者。就中復有三",
    "T46n1924_001:0644c10": "種差別。一舉離相以明淨心。二舉不一不異",
    "T46n1924_001:0644c11": "以論法性。三舉二種如來藏以辨真如。雖復",
    "T46n1924_001:0644c12": "三種差別。總唯辨此淨心體狀也。第一明離",
    "T46n1924_001:0644c13": "相者。此心即是第一義諦真如心也。自性圓",
    "T46n1924_001:0644c14": "融體備大用。但是自覺聖智所知。非情量之",
    "T46n1924_001:0644c15": "能測也。故云。言語道斷心行處滅。不可以名",
    "T46n1924_001:0644c16": "名。不可以相相。何以故。心體離名相故。體既",
    "T46n1924_001:0644c17": "離名即不可設名以談其體。心既絕相即不",
    "T46n1924_001:0644c18": "可約相以辨其心。是以今欲論其體狀實亦",
    "T46n1924_001:0644c19": "難哉。唯可說其所離之相。反相滅相而自契",
    "T46n1924_001:0644c20": "焉。所謂此心從本已來。離一切相平等寂滅。",
    "T46n1924_001:0644c21": "非有相非無相。非非有相非非無相。非亦有",
    "T46n1924_001:0644c22": "相非。亦無相。非去來今。非上中下。非彼非此。",
    "T46n1924_001:0644c23": "非靜非亂非染非淨。非常非斷。非明非暗。非",
    "T46n1924_001:0644c24": "一非異等。一切四句法總說。乃至非一切可",
    "T46n1924_001:0644c25": "說可念等法。亦非不可說不可念法。何以",
    "T46n1924_001:0644c26": "故。以不可說不可念對可說可念。生非自體",
    "T46n1924_001:0644c27": "法故。即非淨心是故但知所有可說可念。不",
    "T46n1924_001:0644c28": "可說不可念等法。悉非淨心。但是淨心所現",
    "T46n1924_001:0644c29": "虛相。然此虛相各無自實有即非有。非有之",
    "T46n1924_001:0645a01": "相亦無可取。何以故。有本不有故。若有本不",
    "T46n1924_001:0645a02": "有。何有非有相耶。是故當知。淨心之體不",
    "T46n1924_001:0645a03": "可以緣慮所知。不可以言說所及。何以故。以",
    "T46n1924_001:0645a04": "淨心之外無一法故。若心外無法。更有誰能",
    "T46n1924_001:0645a05": "緣能說此心耶。是以應知。所有能緣能說",
    "T46n1924_001:0645a06": "者。但是虛妄不實。故有考實無也。能緣既不",
    "T46n1924_001:0645a07": "實故所緣何得是實耶。能緣所緣皆悉不實",
    "T46n1924_001:0645a08": "故。淨心既是實法是故不以緣慮所知也。譬",
    "T46n1924_001:0645a09": "如眼不自見以此眼外更有他眼。能見此眼。",
    "T46n1924_001:0645a10": "即有自他兩眼。心不如是。但是一如。如外無",
    "T46n1924_001:0645a11": "法。又復淨心不自分別。何有能分別取此心",
    "T46n1924_001:0645a12": "耶。而諸凡惑分別淨心者。即如癡人大張己",
    "T46n1924_001:0645a13": "眼還覓己眼。復謂種種相貌是己家眼竟。不",
    "T46n1924_001:0645a14": "知自家眼處也。是故應知。有能緣所緣者。但",
    "T46n1924_001:0645a15": "是己家淨心。為無始妄想所熏。故不能自知",
    "T46n1924_001:0645a16": "己性。即妄生分別。於己心外建立淨心之相。",
    "T46n1924_001:0645a17": "還以妄想取之以為淨心。考實言之。所取之",
    "T46n1924_001:0645a18": "相正是識相。實非淨心也。問曰。淨心之體。",
    "T46n1924_001:0645a19": "既不可分別。如諸眾生等。云何隨順而能得",
    "T46n1924_001:0645a20": "入。答曰。若知一切妄念分別體是淨心。但以",
    "T46n1924_001:0645a21": "分別不息說為背理。作此知已當觀一切諸",
    "T46n1924_001:0645a22": "法。一切緣念有即非有。故名隨順。久久修",
    "T46n1924_001:0645a23": "習若離分別。名為得入。即是離相體證真",
    "T46n1924_001:0645a24": "如也。此明第一離相以辨體狀竟。次明不一",
    "T46n1924_001:0645a25": "不異以辨體狀者。上來雖明淨心離一切分",
    "T46n1924_001:0645a26": "別心及境界之相。然此諸相復不異淨心。何",
    "T46n1924_001:0645a27": "以故。此心體雖復平等。而即本具染淨二用。",
    "T46n1924_001:0645a28": "復以無始無明妄想熏習力故。心體染用依",
    "T46n1924_001:0645a29": "熏顯現此等虛相無體唯是淨心。故言不異。",
    "T46n1924_001:0645b01": "又復不一。何以故。以淨心之體。雖具染淨",
    "T46n1924_001:0645b02": "二用。無二性差別之相。一味平等但依熏力",
    "T46n1924_001:0645b03": "所現虛相。差別不同。然此虛相。有生有滅。淨",
    "T46n1924_001:0645b04": "心之體常無生滅常恒不變故言不一。此明",
    "T46n1924_001:0645b05": "第二不一不異以辨體狀竟。次明第三二種",
    "T46n1924_001:0645b06": "如來藏以辨體狀者。初明空如來藏。何故名",
    "T46n1924_001:0645b07": "為空耶。以此心性雖復緣起建立生死涅槃",
    "T46n1924_001:0645b08": "違順等法。而復心體平等妙絕染淨之相。非",
    "T46n1924_001:0645b09": "直心體自性平等所起。染淨等法亦復性自",
    "T46n1924_001:0645b10": "非有。如以巾望兔。兔體是無。但加以幻力故",
    "T46n1924_001:0645b11": "似兔現。所現之兔。有即非有。心亦如是。但以",
    "T46n1924_001:0645b12": "染淨二業幻力所熏故。似染似淨二法現也。",
    "T46n1924_001:0645b13": "若以心望彼二法。法即非有。是故經言。流",
    "T46n1924_001:0645b14": "轉即生死。不轉是涅槃。生死及涅槃。二俱不",
    "T46n1924_001:0645b15": "可得。又復經言。五陰如幻。乃至大般涅槃如",
    "T46n1924_001:0645b16": "幻。若有法過涅槃者。我亦說彼如幻。又復經",
    "T46n1924_001:0645b17": "言。一切無涅槃。無有涅槃佛。無有佛涅槃。遠",
    "T46n1924_001:0645b18": "離覺所覺。若有若無有。是二悉俱離。此等",
    "T46n1924_001:0645b19": "經文皆據心體平等。以泯染淨二用。心性既",
    "T46n1924_001:0645b20": "寂。是故心體空淨以是因緣名此心體為空",
    "T46n1924_001:0645b21": "如來藏。非謂空無心體也。問曰。諸佛體證淨",
    "T46n1924_001:0645b22": "心可以心體平等。故佛亦用而常寂說為非",
    "T46n1924_001:0645b23": "有。眾生既未證理現有六道之殊云何無耶。",
    "T46n1924_001:0645b24": "答曰。真智真照。尚用即常寂說之為空。況迷",
    "T46n1924_001:0645b25": "闇妄見。何得不有。有即非有。問曰。既言非",
    "T46n1924_001:0645b26": "有。何得有此迷妄。答曰。既得非有而妄見有。",
    "T46n1924_001:0645b27": "何為不得無迷。而橫起迷。空華之喻於此宜",
    "T46n1924_001:0645b28": "陳。問曰。諸餘染法可言非有。無明既是染因。",
    "T46n1924_001:0645b29": "云何無耶答曰。子果二種無明本無自體。唯",
    "T46n1924_001:0645c01": "以淨心為體。但由熏習因緣故有迷用。以心",
    "T46n1924_001:0645c02": "往攝用即非有。唯是一心。如似粟麥本無自",
    "T46n1924_001:0645c03": "體唯以微塵為體。但以種子因緣。故有粟麥",
    "T46n1924_001:0645c04": "之用。以塵往收用即非有。唯是微塵無明亦",
    "T46n1924_001:0645c05": "爾有即非有。問曰。既言熏習因緣故有迷用。",
    "T46n1924_001:0645c06": "應以能熏之法即作無明之體。何為而以淨",
    "T46n1924_001:0645c07": "心為體。答曰。能熏雖能熏他令起而即念念",
    "T46n1924_001:0645c08": "自滅。何得即作所起體耶。如似麥子但能",
    "T46n1924_001:0645c09": "生果。體自爛壞歸於微塵。豈得春時麥子",
    "T46n1924_001:0645c10": "即自秋時來果也。若得爾者劫初麥子。今",
    "T46n1924_001:0645c11": "仍應在過去。無明亦復如是。但能熏起後念",
    "T46n1924_001:0645c12": "無明。不得自體不滅。即作後念無明也。若得",
    "T46n1924_001:0645c13": "爾者無明即是常。法非念。念滅既非常故。即",
    "T46n1924_001:0645c14": "如燈焰前後相因而起。體唯淨心也。是故以",
    "T46n1924_001:0645c15": "心收彼有即非有。彼有非有。故名此淨心為",
    "T46n1924_001:0645c16": "空如來藏也。問曰。果時無明與妄想為一為",
    "T46n1924_001:0645c17": "異。子時無明與業識為一為異。答曰。不一不",
    "T46n1924_001:0645c18": "異。何以故。以淨心不覺故。動無不覺即不",
    "T46n1924_001:0645c19": "動。又復若無無明即無業識。又復動與不覺",
    "T46n1924_001:0645c20": "和合俱起不可分別。故子時無明與業識不",
    "T46n1924_001:0645c21": "異也。又不覺自是迷闇之義。過去果時無明",
    "T46n1924_001:0645c22": "所熏起故。即以彼果時無明為因也。動者自",
    "T46n1924_001:0645c23": "是變異之義。由妄想所熏起故。即以彼妄想",
    "T46n1924_001:0645c24": "為因也。是故子時無明與業識不一。此是子",
    "T46n1924_001:0645c25": "時無明與業識不一不異也。果時無明與妄",
    "T46n1924_001:0645c26": "想不一不異者。無明自是不了知義。從子時",
    "T46n1924_001:0645c27": "無明生故。即以彼子時無明為因。妄想自是",
    "T46n1924_001:0645c28": "浪生分別之義。從業識起故。即以彼業識為",
    "T46n1924_001:0645c29": "因。是故無明妄想不一。復以意識不了境虛",
    "T46n1924_001:0646a01": "故。即妄生分別。若了知虛即不生妄執分",
    "T46n1924_001:0646a02": "別。又復若無無明即無妄想。若無妄想亦無",
    "T46n1924_001:0646a03": "無明。又復二法和合俱起不可分別。是故不",
    "T46n1924_001:0646a04": "異。此是果時無明與妄想不一不異也。以是",
    "T46n1924_001:0646a05": "義故。二種無明是體。業識妄想是用。二種無",
    "T46n1924_001:0646a06": "明自互為因果。業識與妄想亦互為因果。若",
    "T46n1924_001:0646a07": "子果無明互為因者。即是因緣也。妄想與",
    "T46n1924_001:0646a08": "業識互為因者。亦是因緣也。若子時無明起",
    "T46n1924_001:0646a09": "業識者。即是增上緣也。果時無明起妄想者。",
    "T46n1924_001:0646a10": "亦是增上緣也。上來明空如來藏竟。次明不",
    "T46n1924_001:0646a11": "空如來藏者。就中有二種差別。一明具染淨",
    "T46n1924_001:0646a12": "二法以明不空。二明藏體一異以釋實有。第",
    "T46n1924_001:0646a13": "一明染淨二法中。初明淨法。次明染法。初",
    "T46n1924_001:0646a14": "明淨法。中復有二種分別。一明具足無漏性",
    "T46n1924_001:0646a15": "功德法。二明具足出障淨法。第一具無漏性",
    "T46n1924_001:0646a16": "功德者。即此淨心雖平等一味體無差別。而",
    "T46n1924_001:0646a17": "復具有過恒沙數無漏性功德法。所謂自性",
    "T46n1924_001:0646a18": "有大智慧光明義故。真實識知義故。常樂我",
    "T46n1924_001:0646a19": "淨義故。如是等無量無邊性淨之法。唯是一",
    "T46n1924_001:0646a20": "心具有如起信論廣明也。淨心具有此性淨",
    "T46n1924_001:0646a21": "法。故名不空。第二具出障淨德者。即此淨心",
    "T46n1924_001:0646a22": "體具性淨功德。故能攝持淨業熏習之力由",
    "T46n1924_001:0646a23": "熏力故德用顯現。此義云何。以因地加行般",
    "T46n1924_001:0646a24": "若智業。熏於三種智性令起用顯現。即是如",
    "T46n1924_001:0646a25": "來果德三種大智慧也。復以因地五波羅蜜",
    "T46n1924_001:0646a26": "等一切種行。熏於相好之性令起用顯現。即",
    "T46n1924_001:0646a27": "是如來相好報也。然此果德之法雖有相",
    "T46n1924_001:0646a28": "別。而體是一心。心體具此德故名為不空。不",
    "T46n1924_001:0646a29": "就其心體義明不空也。何以故。以心體平等",
    "T46n1924_001:0646b01": "非空不空故。問曰。能熏淨業。為從心起為心",
    "T46n1924_001:0646b02": "外別有淨法以為能熏耶。答曰。能熏之法。",
    "T46n1924_001:0646b03": "悉是一心所作。此義云何。謂所聞教法。悉是",
    "T46n1924_001:0646b04": "諸佛菩薩心作。諸佛心。菩薩心。眾生心是一",
    "T46n1924_001:0646b05": "故。教法即不在心外也。復以此教熏心解性。",
    "T46n1924_001:0646b06": "性依教熏以起解用。故解復是心作也。以解",
    "T46n1924_001:0646b07": "熏心行性。性依解熏以起行用。故行復是心",
    "T46n1924_001:0646b08": "作也。以行熏心果性。性依行熏起於果德。故",
    "T46n1924_001:0646b09": "果復是一心作也。以此言之一心為教。乃至",
    "T46n1924_001:0646b10": "一心為果。更無異法也。以是義故心體在凡",
    "T46n1924_001:0646b11": "之時。本具解行果德之性。但未為諸佛真如",
    "T46n1924_001:0646b12": "用法所熏。故解等未顯用也。若本無解等之",
    "T46n1924_001:0646b13": "性者。設復熏之德用終不顯現也。如是真",
    "T46n1924_001:0646b14": "金本有器朴之性。乃至具有成器精妙之性。",
    "T46n1924_001:0646b15": "但未得椎鍛而加故器朴等用不現。後加",
    "T46n1924_001:0646b16": "以鉗椎朴器成器次第現也。若金本無朴器",
    "T46n1924_001:0646b17": "成器之性者。設使加以功力。朴用成用終難",
    "T46n1924_001:0646b18": "顯現。如似壓沙求油鑽&#x6C37;覓火鍛&#x6C37;為器鑄",
    "T46n1924_001:0646b19": "木為瓶。永不可成者以本無性故也。是故論",
    "T46n1924_001:0646b20": "言若眾生無佛性者。設使修道亦不成佛。以",
    "T46n1924_001:0646b21": "是義故淨心之體。本具因行果德性也。依此",
    "T46n1924_001:0646b22": "性故起因果之德。是故此德唯以一心為體。",
    "T46n1924_001:0646b23": "一心具此淨德。故以此心為不空如來藏也。",
    "T46n1924_001:0646b24": "次明具足染法者。就中復有二種差別。一明",
    "T46n1924_001:0646b25": "具足染性。二明具足染事。初明具足染性",
    "T46n1924_001:0646b26": "者。此心雖復平等離相。而復具足一切染法",
    "T46n1924_001:0646b27": "之性。能生生死能作生死。是故經云。心性是",
    "T46n1924_001:0646b28": "一。云何能生種種果報。即是能生生死。又復",
    "T46n1924_001:0646b29": "經言。即是法身流轉五道說名眾生。即是能",
    "T46n1924_001:0646c01": "作生死也。問曰。若心體本具染性者。即不可",
    "T46n1924_001:0646c02": "轉凡成聖。答曰。心體若唯具染性者。不可得",
    "T46n1924_001:0646c03": "轉凡成聖。既並具染淨二性。何為不得轉凡",
    "T46n1924_001:0646c04": "成聖耶。問曰。凡聖之用。既不得並起。染淨",
    "T46n1924_001:0646c05": "之性。何得雙有耶。答曰。一一眾生心體一",
    "T46n1924_001:0646c06": "一諸佛心體。本具二性。而無差別之相。一味",
    "T46n1924_001:0646c07": "平等古今不壞。但以染業熏染性故。即生死",
    "T46n1924_001:0646c08": "之相顯矣。淨業熏淨性故。即涅槃之用現",
    "T46n1924_001:0646c09": "矣。然此一一眾生心體依熏作生死時。而不",
    "T46n1924_001:0646c10": "妨體有淨性之能。一一諸佛心體依熏作涅",
    "T46n1924_001:0646c11": "槃時。而不妨體有染性之用。以是義故。一一",
    "T46n1924_001:0646c12": "眾生一一諸佛。悉具染淨二性。法界法爾未",
    "T46n1924_001:0646c13": "曾不有。但依熏力起用先後。不俱是以染熏",
    "T46n1924_001:0646c14": "息。故稱曰轉凡。淨業起故說為成聖。然其",
    "T46n1924_001:0646c15": "心體二性實無成壞。是故就性說故染淨並",
    "T46n1924_001:0646c16": "具。依熏論故凡聖不俱。是以經言。清淨法",
    "T46n1924_001:0646c17": "中不見一法增。即是本具性淨非始有也。煩",
    "T46n1924_001:0646c18": "惱法中不見一法減。即是本具性染不可滅",
    "T46n1924_001:0646c19": "也。然依對治因緣清淨般若轉勝現前。即是",
    "T46n1924_001:0646c20": "淨業熏故成聖也。煩惱妄想盡在於此。即是",
    "T46n1924_001:0646c21": "染業息故轉凡也。問曰。染業無始本有何由",
    "T46n1924_001:0646c22": "可滅。淨業本無何由得起。答曰。得諸佛真如",
    "T46n1924_001:0646c23": "用義熏心故淨業得起。淨能除染故染業即",
    "T46n1924_001:0646c24": "滅。問曰。染淨二業皆依心性而起。還能熏",
    "T46n1924_001:0646c25": "心。既並依性起何得相除。答曰。染業雖依",
    "T46n1924_001:0646c26": "心性而起。而常違心。淨業亦依心性而起。",
    "T46n1924_001:0646c27": "常順心也。違有滅離之義故為淨除。順有相",
    "T46n1924_001:0646c28": "資之能故能除染。法界法爾有此相除之用。",
    "T46n1924_001:0646c29": "何足生疑。問曰。心體淨性能起淨業還能熏",
    "T46n1924_001:0647a01": "心淨性。心體染性能起染業。還能熏心染性。",
    "T46n1924_001:0647a02": "故乃可染業與淨性不相熏相生說為相違。",
    "T46n1924_001:0647a03": "染業與染性相生相熏應云相順。若相順者。",
    "T46n1924_001:0647a04": "即不可滅。若染業雖與染性相順。由與淨性",
    "T46n1924_001:0647a05": "相違故。得滅者。亦應淨業雖與淨性相順由",
    "T46n1924_001:0647a06": "與染性相違故。亦可得除。若二俱有違義故。",
    "T46n1924_001:0647a07": "雙有滅離之義。而得存淨除染。亦應二俱有",
    "T46n1924_001:0647a08": "順義故。並有相資之能。復得存染廢淨。答",
    "T46n1924_001:0647a09": "曰。我立不如是何為作此難。我言淨業順",
    "T46n1924_001:0647a10": "心故心體淨性即為順本。染業違心故心體",
    "T46n1924_001:0647a11": "染性即是違本。若偏論心體即違順平等。但",
    "T46n1924_001:0647a12": "順本起淨即順淨心不二之體。故有相資之",
    "T46n1924_001:0647a13": "能。違本起染便違真如平等之理。故有滅離",
    "T46n1924_001:0647a14": "之義也。◎"
}