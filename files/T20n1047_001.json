{
    "T20n1047_001:0044a08": "佛說聖六字大明王陀羅尼經",
    "T20n1047_001:0044a10": "西天譯經三藏朝散大夫試鴻臚少卿",
    "T20n1047_001:0044a11": "傳法大師臣施護奉　詔譯",
    "T20n1047_001:0044a12": "如是我聞。一時世尊。在舍衛國祇樹給孤獨",
    "T20n1047_001:0044a13": "園。爾時世尊告尊者阿難言。阿難。汝當諦聽。",
    "T20n1047_001:0044a14": "我有六字大明王陀羅尼。乃是過去無量諸",
    "T20n1047_001:0044a15": "佛。為諸大士之所宣說。阿難。我今復為汝等",
    "T20n1047_001:0044a16": "及末世有情。宣說是陀羅尼。當使有情。於未",
    "T20n1047_001:0044a17": "來世。得此陀羅尼者。而得大利。",
    "T20n1047_001:0044a18": "爾時阿難及娑婆世界主。大梵天王帝釋四",
    "T20n1047_001:0044a19": "天大王等。白世尊言。世尊大慈大悲願為宣",
    "T20n1047_001:0044a20": "說。當令我等及末世。有情於長夜中。得利益",
    "T20n1047_001:0044a21": "安樂。",
    "T20n1047_001:0044a22": "爾時世尊即說六字大明王陀羅尼曰。",
    "T20n1047_001:0044a23": "怛儞也(二合)他(引一)難底隷(引二)摩度摩底(三)曼",
    "T20n1047_001:0044a24": "拏哩(引)計(引四)布哩(引)曩禰計(引)娑嚩(二合引)賀(引五)",
    "T20n1047_001:0044a25": "爾時佛告阿難言。若有眾生。得聞此大明王",
    "T20n1047_001:0044a26": "陀羅尼章句名字。信心受持憶念讀誦。及以",
    "T20n1047_001:0044a27": "香花。種種供養者。是人所有王怖水火等怖。",
    "T20n1047_001:0044a28": "乃至盜賊怨家之怖。如是諸怖。悉皆解脫。又",
    "T20n1047_001:0044a29": "復毒藥。乃至刀兵。亦不能傷害。又復天人非",
    "T20n1047_001:0044b01": "人。夜叉羅剎俱畔拏。乃至羯吒布單曩等。所",
    "T20n1047_001:0044b02": "持所魅。亦不能侵害。又復瘧病。一日二日三",
    "T20n1047_001:0044b03": "日四日。或復多日。或復須臾。又復頭痛耳痛",
    "T20n1047_001:0044b04": "脊痛腹痛。乃至水腫諸惡病苦。皆不能侵害。",
    "T20n1047_001:0044b05": "於其晝夜。常獲安隱。一切所求。皆得如願。爾",
    "T20n1047_001:0044b06": "時世尊。又說陀羅尼曰。",
    "T20n1047_001:0044b07": "怛儞也(二合)他(引一)阿拏哩(引二)波拏哩(引三)那彌",
    "T20n1047_001:0044b08": "(引)那摩儞(四)嚩迦細(引五)俱酥計(引六)句(引)迦切",
    "T20n1047_001:0044b09": "計(引七)部多誐囉(二合)切(引八)帝濟(引)嚩底(九)野舍",
    "T20n1047_001:0044b10": "嚩底娑嚩(二合引)賀(引十)",
    "T20n1047_001:0044b11": "佛告阿難。若有眾生。得聞是陀羅尼者。我不",
    "T20n1047_001:0044b12": "見有一切天龍夜叉羅剎。畢哩多毘舍遮部",
    "T20n1047_001:0044b13": "多俱畔拏。布單曩羯吒布單曩。乃至人非人",
    "T20n1047_001:0044b14": "等。一切行不饒益者。敢有違逆。阿難如是等",
    "T20n1047_001:0044b15": "行不饒益者。若有違逆我如是陀羅尼者。當",
    "T20n1047_001:0044b16": "頭破七分。如阿梨樹枝。",
    "T20n1047_001:0044b17": "爾時世尊。復告阿難言。如是陀羅尼功德力",
    "T20n1047_001:0044b18": "勢。無量無邊利益眾生。無有窮盡。汝當受持。",
    "T20n1047_001:0044b19": "廣令流布。於後後世。勿令斷絕。佛說是經已。",
    "T20n1047_001:0044b20": "阿難及大梵天王天帝釋四天大王等。聞佛",
    "T20n1047_001:0044b21": "所說。歡喜信受。禮佛而退。",
    "T20n1047_001:0044b22": "佛說聖六字大明王陀羅尼經"
}