{
    "X66n1297_063:0660c01": "宗鑑法林卷六十三",
    "X66n1297_063:0660c02": "集雲堂 編",
    "X66n1297_063:0660c03": "  大鑒下六世",
    "X66n1297_063:0660c04": "撫州&#x758E;山匡仁禪師(洞山价嗣)[0660c04] 因僧問如何是諸佛師。",
    "X66n1297_063:0660c05": "師曰何不問&#x758E;山老漢。僧無對。",
    "X66n1297_063:0660c06": "[0660c06] 養子方知在上慈。親言無味外人疑。欲窮滄海深深",
    "X66n1297_063:0660c07": "處。聽取漁家傲莫迷。(投子青)",
    "X66n1297_063:0660c08": "[0660c08] 石龍生翅忽飛騰。口噴黃雲千萬層。大地山河俱霧",
    "X66n1297_063:0660c09": "&#x5374;。令人無處辨星辰。(千指印)",
    "X66n1297_063:0660c10": "[0660c10] &#x758E;山因主事僧為造壽塔。塔畢白師。師曰將多少",
    "X66n1297_063:0660c11": "錢與匠人。主曰一切在和尚。師曰。為將三錢與匠",
    "X66n1297_063:0660c12": "人。為將兩錢與匠人。為將一錢與匠人。若道得與",
    "X66n1297_063:0660c13": "吾親造塔來。主無語。後舉似大嶺閒。嶺曰還有人",
    "X66n1297_063:0660c14": "道得麼。主曰未有人道得。嶺曰汝歸與&#x758E;山道。若",
    "X66n1297_063:0660c15": "將三錢與匠人。和尚此生決定不得塔。若將兩錢",
    "X66n1297_063:0660c16": "與匠人。和尚與匠人共出一隻手。若將一錢與匠",
    "X66n1297_063:0660c17": "人。累它匠人眉鬚墮落。主回舉似師。師具威儀望",
    "X66n1297_063:0660c18": "大嶺遙禮曰。將謂無人。大嶺有古佛放光。射到此",
    "X66n1297_063:0660c19": "間。雖然如是。也是臘月蓮花。大嶺後聞曰。我恁麼",
    "X66n1297_063:0660c20": "道也是龜毛長三尺。",
    "X66n1297_063:0660c21": "[0660c21] 浮山遠云。&#x758E;山以錐錐地。大嶺用刀剜空。雖然二古",
    "X66n1297_063:0660c22": "德錯下錐刀。今時人亦難搆副。何故。後語中有捎有",
    "X66n1297_063:0660c23": "殺。雖然如是。河裏失錢河裏摝。 承天宗云。說什麼",
    "X66n1297_063:0660c24": "龜毛長三尺。臘月蓮花。盡是和衣艸裏輥。直饒向者",
    "X66n1297_063:0661a01": "裏分三列四。說得倜儻分明。祖師正眼未夢見在。我",
    "X66n1297_063:0661a02": "當時若見&#x758E;山恁麼道。祇向道一文也無。待他更說",
    "X66n1297_063:0661a03": "道理。便與掀倒禪&#x7240;拆&#x5374;壽塔。教者老漢終身無依",
    "X66n1297_063:0661a04": "倚處。為甚如此。知恩方解報恩。 報恩倫云。今日林",
    "X66n1297_063:0661a05": "泉更資一路。若將三文錢與匠人。和尚此生決定不",
    "X66n1297_063:0661a06": "得塔。何故。勞而無益。為伊多酒慢功。若將兩文錢與",
    "X66n1297_063:0661a07": "匠人。和尚與匠人共出一隻手。兩不相虧。&#x7ADD;無懸欠。",
    "X66n1297_063:0661a08": "若將一文錢與匠人。累它匠人眉鬚墮落。皆知&#x758E;山",
    "X66n1297_063:0661a09": "一毛不拔。還知林泉恁麼判斷處麼。醉漢口。沒量斗。",
    "X66n1297_063:0661a10": "閒割炒。胡廝毆。半&#x7255;&#x51C9;月酒醒時。燈火青熒何所有。",
    "X66n1297_063:0661a11": "[0661a11] 五祖岡云。也是曹瞞疑塚七十二。",
    "X66n1297_063:0661a12": "[0661a12] 清風吹動釣魚船。鼓起澄波浪拍天。堪笑錦鱗爭戲",
    "X66n1297_063:0661a13": "水。到頭俱被釣絲牽。(丹霞淳)",
    "X66n1297_063:0661a14": "[0661a14] 接得風流傳粉郎。一朝三度巧梳&#x7CDA;。改頭換面無人",
    "X66n1297_063:0661a15": "識。元是東&#x90A8;李二娘。(佛鑒懃)",
    "X66n1297_063:0661a16": "[0661a16] 鑿壞十方常住地。三錢使盡露屍骸。羅山古佛雖靈",
    "X66n1297_063:0661a17": "驗。未免將身一處埋。(徑山杲)",
    "X66n1297_063:0661a18": "[0661a18] 每愛佳人笑目青。音容常隔一沙汀。黃河誰道如今",
    "X66n1297_063:0661a19": "輥。波浪無風不挂情。(三文 崇覺空三)",
    "X66n1297_063:0661a20": "[0661a20] 惱惱牛欄昨夜開。嶺頭人喚不回來。煩君道與西山",
    "X66n1297_063:0661a21": "月。莫照孤燈冷處&#x7070;。(兩文)",
    "X66n1297_063:0661a22": "[0661a22] 行因感果事須分。寶塔淩空直一文。要會&#x758E;山端的",
    "X66n1297_063:0661a23": "意。吾家宗祖在并汾。(一文)",
    "X66n1297_063:0661a24": "[0661a24] 鼕鼕鼓。二月春。曉風殘月祭江神。清明此地鬼無數。",
    "X66n1297_063:0661b01": "路上斷魂多少人。(雪嶠信三)",
    "X66n1297_063:0661b02": "[0661b02] 煙細細。柳條新。醉人天氣玉樓春。翻飛蛺蝶空庭外。",
    "X66n1297_063:0661b03": "引用荼&#x4577;花裏神。",
    "X66n1297_063:0661b04": "[0661b04] 能變化。影何輕。分明此物是妖精。通身潔白渾如玉。",
    "X66n1297_063:0661b05": "不著君家一點情。",
    "X66n1297_063:0661b06": "[0661b06] 窣堵玲瓏越格新。羅紋合頂更嶙峋。剎竿頭上飄五",
    "X66n1297_063:0661b07": "兩。多少貪程笑殺人。(雪厂白)",
    "X66n1297_063:0661b08": "[0661b08] &#x758E;山因僧問如何是冬來意。師曰京師出大黃。",
    "X66n1297_063:0661b09": "[0661b09] 古南門云。有問山僧如何是冬來意。向道興化蓮&#x6BBB;",
    "X66n1297_063:0661b10": "好種火。且道與古人相去多少。諸人若作世諦流布。",
    "X66n1297_063:0661b11": "佛法未夢見在。更作佛法商量。千里萬里。畢竟如何。",
    "X66n1297_063:0661b12": "須知遠煙浪。別有好商量。",
    "X66n1297_063:0661b13": "[0661b13] 京師出大黃。熟處最難忘。道吾常作舞。元是謝三郎。",
    "X66n1297_063:0661b14": "(丹霞淳)",
    "X66n1297_063:0661b15": "[0661b15] 有問冬來事。京師出大黃。貪他一粒米。失&#x5374;半年糧。",
    "X66n1297_063:0661b16": "(密菴傑)",
    "X66n1297_063:0661b17": "[0661b17] 京師出大黃。見賊便見贓。竹杖化龍去。癡人戽夜塘。",
    "X66n1297_063:0661b18": "(松源岳)",
    "X66n1297_063:0661b19": "[0661b19] &#x6677;運推移線日長。無言童子自商量。雖然不是神僊",
    "X66n1297_063:0661b20": "著。海上傳來第一方。(仰山欽)",
    "X66n1297_063:0661b21": "[0661b21] 海角碧蟾蜍。寒光透九霄。貪觀天上月。失&#x5374;手中橈。",
    "X66n1297_063:0661b22": "(純真璐)",
    "X66n1297_063:0661b23": "[0661b23] &#x758E;山上堂。老僧咸通年前會得法身邊事。咸通年",
    "X66n1297_063:0661b24": "後會得法身向上事。雲門問如何是法身邊事。師",
    "X66n1297_063:0661c01": "曰枯樁。曰如何是法身向上事。師曰非枯樁。曰還",
    "X66n1297_063:0661c02": "許某甲說道理也無。師曰許。曰枯樁豈不是明法",
    "X66n1297_063:0661c03": "身邊事。師曰是。曰非枯樁豈不是明法身向上事。",
    "X66n1297_063:0661c04": "師曰是。曰祇如法身還該一切也無。師曰法身周",
    "X66n1297_063:0661c05": "&#x5FA7;豈得不該。門指淨缾曰。祇如淨缾還該法身麼。",
    "X66n1297_063:0661c06": "師曰闍黎莫向淨缾邊覓。門便禮拜。",
    "X66n1297_063:0661c07": "[0661c07] 徑曰杲云。雲門禮拜。是好心不是好心。 淳菴昊云。",
    "X66n1297_063:0661c08": "閉門造車。開門合徹。二尊宿可謂率然而成。首尾相",
    "X66n1297_063:0661c09": "應。若論法身向上事。總是釘樁搖櫓。敢保未夢見在。",
    "X66n1297_063:0661c10": "即今還有要會底麼。遂作搖櫓勢云。山外青山樓外",
    "X66n1297_063:0661c11": "樓。西湖歌舞幾時休。暖風熏得遊人醉。復喝一喝云。",
    "X66n1297_063:0661c12": "若不是者一喝。幾乎道箇錯把杭州作汴州。",
    "X66n1297_063:0661c13": "[0661c13] 眼觀東南。意在西北。撥轉天關。掀翻地軸。法身向上",
    "X66n1297_063:0661c14": "法身邊。間氣英靈五百年。膠漆相投箭相拄。南山起",
    "X66n1297_063:0661c15": "雲北山雨。(圓悟勤)",
    "X66n1297_063:0661c16": "[0661c16] 青青掩映松蘿窟。修竹超然物外物。莫將修竹比喬",
    "X66n1297_063:0661c17": "松。不及喬松老風骨。(佛鑒懃)",
    "X66n1297_063:0661c18": "[0661c18] &#x758E;山訪香嚴。值嚴上堂。有僧問。不慕諸聖。不重己",
    "X66n1297_063:0661c19": "靈時如何。嚴曰萬機休罷。千聖不攜。師在眾作嘔",
    "X66n1297_063:0661c20": "聲曰是何言歟。嚴便下座召師曰。適來答此僧語",
    "X66n1297_063:0661c21": "必有不是。致招師叔賜責。未審過在什麼處。師曰",
    "X66n1297_063:0661c22": "萬機休罷。猶有物在。千聖不攜。亦從人得。如何無",
    "X66n1297_063:0661c23": "過。嚴曰&#x5374;請師道。師曰若教某甲道。須還師資禮",
    "X66n1297_063:0661c24": "始得。嚴乃禮拜。躡前問。師曰何不道肯諾不得全。",
    "X66n1297_063:0662a01": "嚴曰。肯又肯箇什麼。諾又諾於阿誰。師曰肯即肯",
    "X66n1297_063:0662a02": "它千聖。諾即諾於己靈。嚴曰師叔恁麼道。向去倒",
    "X66n1297_063:0662a03": "屙三十年去在。師後果如前記。後師問鏡清。肯諾",
    "X66n1297_063:0662a04": "不得全。你作麼生會。清曰全歸肯諾。師曰不得全",
    "X66n1297_063:0662a05": "又作麼生。清曰箇中無肯路。師曰始愜病僧意。",
    "X66n1297_063:0662a06": "[0662a06] 資福廣云。香嚴一&#x64E1;一搦甚生光彩。好則好。惜乎不",
    "X66n1297_063:0662a07": "用衲僧拄杖。當時若用拄杖也。不待三十年。雖然。我",
    "X66n1297_063:0662a08": "更要問諸人。香嚴末後道向去倒屙三十年&#x758E;山果",
    "X66n1297_063:0662a09": "如其記。還是佛法靈驗。為復別有道理。良久乃拍手",
    "X66n1297_063:0662a10": "大笑云。子期死後無知己。怎教伯牙不斷絃。",
    "X66n1297_063:0662a11": "[0662a11] 刀不自割。指不自觸。鵠白烏玄。松直棘曲。纔有纖塵",
    "X66n1297_063:0662a12": "帶影來。脫體全拋無朕跡。肯不存。諾不立。一片清光",
    "X66n1297_063:0662a13": "射斗牛。天上人間得自由。(圓悟勤)",
    "X66n1297_063:0662a14": "[0662a14] 割肌見骨。去肉討核。線去絲來。神出鬼沒。未嘗毫髮",
    "X66n1297_063:0662a15": "間。似同水火隔。倒屙三十年。腦門甘著地。始愜病僧",
    "X66n1297_063:0662a16": "意。祇見西行利。珍重平生啟後昆。苦屈之辭吐復吞。",
    "X66n1297_063:0662a17": "(牧雲門)",
    "X66n1297_063:0662a18": "[0662a18] &#x758E;山手握木蛇。有問手中是什麼。師提起曰曹家",
    "X66n1297_063:0662a19": "女。",
    "X66n1297_063:0662a20": "[0662a20] 天目禮云。手中木蛇。是曹家女。美態異常。惡心難禦。",
    "X66n1297_063:0662a21": "拈拄杖云。如今變現在南山。倒用橫拈誰敢&#x89B0;。擲下",
    "X66n1297_063:0662a22": "云。照顧性命。",
    "X66n1297_063:0662a23": "[0662a23] 別面不如花有笑。離情難似竹無心。因人說著曹家",
    "X66n1297_063:0662a24": "女。引得相思病轉深。(慈受深)",
    "X66n1297_063:0662b01": "[0662b01] 老大年來沒道理。木蛇喚作曹家女。若還不遇姓潘",
    "X66n1297_063:0662b02": "郎。大抵無人肯相許。(天愚寶)",
    "X66n1297_063:0662b03": "[0662b03] &#x758E;山問僧甚處來。曰雪峰來。師曰。我已前到時。是",
    "X66n1297_063:0662b04": "事不足。如今足也未。曰如今足也。師曰粥足飯足。",
    "X66n1297_063:0662b05": "僧無對。",
    "X66n1297_063:0662b06": "[0662b06] 一條官路坦然平。無限遊人取次行。莫謂地平無險",
    "X66n1297_063:0662b07": "處。須知平地有深坑。(慈受深)",
    "X66n1297_063:0662b08": "[0662b08] &#x758E;山到夾山。山上堂。師問。承師有言。目前無法。意",
    "X66n1297_063:0662b09": "在目前。如何是非目前法。山曰夜月流暉澂潭無",
    "X66n1297_063:0662b10": "影。師作掀禪&#x7240;勢。山曰闍黎作麼生。師曰目前無",
    "X66n1297_063:0662b11": "法了不可得。山曰大眾看取者一員戰將。",
    "X66n1297_063:0662b12": "[0662b12] 八花毬上繡紅旗。百戰&#x5872;中赤手提。一自凱歌歸去",
    "X66n1297_063:0662b13": "國。英雄贏得作清時。(無量壽)",
    "X66n1297_063:0662b14": "[0662b14] 靈符匕首暗藏弢。獨入重圍膽氣豪。無奈中軍能殺",
    "X66n1297_063:0662b15": "活。致人謀略總徒勞。(浹水洽)",
    "X66n1297_063:0662b16": "[0662b16] &#x758E;山因韶國師問。百&#x5E00;千重是何人境界。師曰左",
    "X66n1297_063:0662b17": "搓芒繩縛鬼子。",
    "X66n1297_063:0662b18": "[0662b18] 百&#x5E00;千重欲問周。&#x758E;山脫體解相酬。當時一眾知誰",
    "X66n1297_063:0662b19": "會。直得江西水逆流。(投子舒)",
    "X66n1297_063:0662b20": "[0662b20] &#x758E;山因靈泉問。枯木生花。始與它合。是者邊句。是",
    "X66n1297_063:0662b21": "那邊句。師曰亦是者邊句。曰如何是那邊句。師曰",
    "X66n1297_063:0662b22": "石牛吐出三春霧。靈雀不棲無影林。",
    "X66n1297_063:0662b23": "[0662b23] 滄海無風波浪平。&#x70DF;收水色&#x8657;含月。寒光一帶望何",
    "X66n1297_063:0662b24": "窮。誰辨箇中龍脫骨。(丹霞淳)",
    "X66n1297_063:0662c01": "[0662c01] 霧鎖雲封體浩融。個中無路若為通。靈泉喝出無私",
    "X66n1297_063:0662c02": "響。檢點將來尚涉功。(伴我侶)",
    "X66n1297_063:0662c03": "隨州青林三世師虔禪師(洞山价嗣)[0662c03] 凡有新到先令般",
    "X66n1297_063:0662c04": "柴三轉然後參堂。有一僧不遵乃問曰。三轉內即",
    "X66n1297_063:0662c05": "不問。三轉外如何。師曰鐵輪天子寰中旨。僧無對。",
    "X66n1297_063:0662c06": "師打趁出。",
    "X66n1297_063:0662c07": "[0662c07] 大溈秀云。夫欲君臣道合。應須水乳和同。者僧既抗",
    "X66n1297_063:0662c08": "節朝堂。自應喪身失命。當時見道鐵輪天子寰中旨。",
    "X66n1297_063:0662c09": "將坐具便摵。待伊擬議。拂袖出去。豈不尤為峻利。",
    "X66n1297_063:0662c10": " 起予商云。者僧雖有逆捋虎鬚之先鋒。且無倒脫龍",
    "X66n1297_063:0662c11": "鱗之殿後。待道鐵輪天子寰中旨。但向道者老漢項",
    "X66n1297_063:0662c12": "上百二十斤鐵枷甚時卸&#x5374;。青林再要如何若何。便",
    "X66n1297_063:0662c13": "與震威一喝而出。可不輝今耀古絕後光前。是則是。",
    "X66n1297_063:0662c14": "還須識取青林始得。 浪平湘云。者僧直入九重城",
    "X66n1297_063:0662c15": "裏。不知王令甚嚴。青林祇解把住封疆。不管盡法無",
    "X66n1297_063:0662c16": "民。且道當時進得甚語便免得者三轉。驀顧左右云。",
    "X66n1297_063:0662c17": "歸堂。",
    "X66n1297_063:0662c18": "[0662c18] 青林初參洞山。山問近離甚處。師曰武陵。曰武陵",
    "X66n1297_063:0662c19": "法道何似此間。師曰胡地冬抽筍。曰別甑炊香飯",
    "X66n1297_063:0662c20": "供養此人。師拂袖便出。山曰此子向後走殺天下",
    "X66n1297_063:0662c21": "人去在。",
    "X66n1297_063:0662c22": "[0662c22] 鼓山永云。恁麼抵對滴水難消。因甚別甑炊香飯。莫",
    "X66n1297_063:0662c23": "有知他洞山利害者麼。 祖燈紹云。養子之緣理固",
    "X66n1297_063:0662c24": "如是。當時何不喚回痛裁一頓。豈不裕後光前。",
    "X66n1297_063:0663a01": "[0663a01] 青林因僧問學人竟往時如何。師曰。死蛇當大路。",
    "X66n1297_063:0663a02": "勸子莫當頭。曰當頭時如何。師曰喪子命根。曰不",
    "X66n1297_063:0663a03": "當頭時如何。師曰亦無你迴避處。曰正當恁麼時",
    "X66n1297_063:0663a04": "如何。師曰失&#x5374;也。曰未審向什麼處去。師曰艸深",
    "X66n1297_063:0663a05": "無覓處。曰和尚也須隄防始得。師撫掌曰一等是",
    "X66n1297_063:0663a06": "箇毒。",
    "X66n1297_063:0663a07": "[0663a07] 博山來云。青林棒喝不施。鍼錐在舌根上。何曾放過。",
    "X66n1297_063:0663a08": "者僧爛泥中有刺。縱得便宜。不知早八行舖了也。當",
    "X66n1297_063:0663a09": "時若問博山。但咄云沒處去。看他道箇什麼。雖然。在",
    "X66n1297_063:0663a10": "今之日討箇師僧也難得。 鼓山賢云。既不許當頭。",
    "X66n1297_063:0663a11": "亦不許迴避。暫生擬議便隔千山。教學人畢竟如何",
    "X66n1297_063:0663a12": "行履。&#x8657;舟無意浮秋水。櫓柁渾忘渡月明。 珙堂樹",
    "X66n1297_063:0663a13": "云。青林尋常如虎戴角。為甚拶著便向艸裏輥。然雖",
    "X66n1297_063:0663a14": "如是。一回切磋之槎。要且無宗師牙爪。若是樹上座",
    "X66n1297_063:0663a15": "門下。誰敢。 九逵達云。主賓酬唱貴乎眼目清徹。臨",
    "X66n1297_063:0663a16": "機縱奪妙在如珠輥盤。當時若問寶福。學人欲往時",
    "X66n1297_063:0663a17": "如何。向他道十方無壁落四面亦無門。直饒他口如",
    "X66n1297_063:0663a18": "利劍眼似流星。者一絡索也無處設施。以手抹空云。",
    "X66n1297_063:0663a19": "會麼。若向者裏會得。敢保他箇箇徹頭徹尾去也。",
    "X66n1297_063:0663a20": "[0663a20] 長江澄徹印蟾華。滿目清光未是家。借問漁舟何處",
    "X66n1297_063:0663a21": "去。夜深依舊宿蘆花。(丹霞淳)",
    "X66n1297_063:0663a22": "[0663a22] 三老暗轉柁。孤舟夜迴頭。蘆花兩岸雪。&#x70DF;水一江秋。",
    "X66n1297_063:0663a23": "風力扶帆行不棹。笛聲喚月下滄洲。(天童覺)",
    "X66n1297_063:0663a24": "[0663a24] 張顛顛後絕人顛。艸聖呼傳醉裏仙。斷戟短槍渾不",
    "X66n1297_063:0663b01": "顧。至今紙上起雲&#x70DF;。(天岸昇)",
    "X66n1297_063:0663b02": "湖南龍牙山居遁證空禪師(洞山价嗣)[0663b02] 初參洞山問如",
    "X66n1297_063:0663b03": "何是祖師西來意。山曰待洞水逆流即向汝道。師",
    "X66n1297_063:0663b04": "悟厥旨。",
    "X66n1297_063:0663b05": "[0663b05] 古源無水月何生。滿岸西流一派分。[葸-十+夕]嶺罷詢熊耳",
    "X66n1297_063:0663b06": "夢。雪庭休話少林春。(投子青)",
    "X66n1297_063:0663b07": "[0663b07] 洞水無緣會逆流。見他苦切故相酬。西來祖意實無",
    "X66n1297_063:0663b08": "意。妄想狂心歇便休。(橫川珙)",
    "X66n1297_063:0663b09": "[0663b09] 龍牙問翠微如何是祖師意。曰與我將禪版來。師",
    "X66n1297_063:0663b10": "遂過禪版。微接得便打。師曰。打即任打。要且無祖",
    "X66n1297_063:0663b11": "師意。又問臨濟。濟曰與我將蒲團來。師乃過蒲團。",
    "X66n1297_063:0663b12": "濟接得便打。師曰。打即任打。要且無祖師意。住後",
    "X66n1297_063:0663b13": "有僧問。和尚行&#x811A;時問二尊宿祖師意。未審尊宿",
    "X66n1297_063:0663b14": "還明也未。師曰。明即明也。要且無祖師意。",
    "X66n1297_063:0663b15": "[0663b15] 五祖戒云。祖師土宿臨頭。又云。和尚得與麼面長。",
    "X66n1297_063:0663b16": " 石門聰云。龍牙無人拶著猶可。纔被個衲子一拶。失",
    "X66n1297_063:0663b17": "&#x5374;一隻眼。 翠峰顯云。臨濟翠微祇解放不解收。我",
    "X66n1297_063:0663b18": "當時若作龍牙。待伊索蒲團禪板。拈得劈胸便擲。",
    "X66n1297_063:0663b19": " 溈山&#x5586;云。二尊宿可謂本分宗師。龍牙一等是撥艸",
    "X66n1297_063:0663b20": "瞻風。與它後人為龜為鑒。住後道明即明矣。要且無",
    "X66n1297_063:0663b21": "祖師意。瞻前顧後應病與藥則不無龍牙。大溈則不",
    "X66n1297_063:0663b22": "然。待問二尊宿還明也未。劈脊便棒。非惟扶豎二尊",
    "X66n1297_063:0663b23": "宿。亦乃不孤他來問。 昭覺勤云。龍牙參來莽鹵。學",
    "X66n1297_063:0663b24": "處顢頇。雖然顧後瞻前。怎奈藏身露影。既是無祖師",
    "X66n1297_063:0663c01": "意。用明作麼。若向者裏辨得出。山僧與你拄杖子。若",
    "X66n1297_063:0663c02": "辨不出。和鼻孔一時穿&#x5374;。 博山來云。龍牙者漢一",
    "X66n1297_063:0663c03": "副鐵脊梁直硬倒底。打破大唐國討個頭正尾正底",
    "X66n1297_063:0663c04": "漢也難得。 古南門云。三箇老漢靴裏動指頭。翠峰",
    "X66n1297_063:0663c05": "雖為龍牙出氣。要且祇見錐頭利不見鑿頭方。",
    "X66n1297_063:0663c06": "[0663c06] □卿不下單于拜。始末惟遵漢帝儀。雪後始知松柏",
    "X66n1297_063:0663c07": "操。事難方見丈夫兒。(佛性泰)",
    "X66n1297_063:0663c08": "[0663c08] 駕與青龍不解騎。人人盡道阿師癡。爛泥中有傷人",
    "X66n1297_063:0663c09": "刺。三度曾施陷虎機。(瞞菴成)",
    "X66n1297_063:0663c10": "[0663c10] 蒲團禪板對龍牙。何事當機不作家。來意成禠明目",
    "X66n1297_063:0663c11": "下。恐將流落在天涯。&#x8657;空那挂劍。星漢&#x5374;浮槎。不萌",
    "X66n1297_063:0663c12": "艸解藏香象。無底籃能貯活蛇。今日江湖何障礙。通",
    "X66n1297_063:0663c13": "方津渡有船車。(天童覺)",
    "X66n1297_063:0663c14": "[0663c14] 大智如愚。大巧若拙。渾璞藏山輝自含。荊人抱獻徒",
    "X66n1297_063:0663c15": "遭刖。龍牙老。真奇絕。軟似綿團硬似鐵。也勝當年斷",
    "X66n1297_063:0663c16": "&#x5374;舌。(寧遠地)",
    "X66n1297_063:0663c17": "[0663c17] 曾騎銕馬驟重圍。慣折封侯老將威。無事玉堂花下",
    "X66n1297_063:0663c18": "步。猶懸寶劍在鸞幃。(履純雄)",
    "X66n1297_063:0663c19": "[0663c19] 龍牙頌。天下名山到因&#x811A;。辛苦年深與&#x97C8;著。而今",
    "X66n1297_063:0663c20": "老大不能行。手裏把柄破木杓。",
    "X66n1297_063:0663c21": "[0663c21] 白雲端云。龍牙老人可謂熟處難忘。 徑山杲云。白",
    "X66n1297_063:0663c22": "雲恁麼。大似以己方人。妙喜則不然。家貧惟辦素食。",
    "X66n1297_063:0663c23": "事忙不及艸書。 天寧琦云。者一個。那一箇。和本三",
    "X66n1297_063:0663c24": "人一時放過。是非終日有。不聽自然無。 古南門云。",
    "X66n1297_063:0664a01": "山僧則不然。天下名山在雙&#x811A;。辛苦窮途無襪著。而",
    "X66n1297_063:0664a02": "今思憶轉傷神。手裏空空無木杓。既無木杓。將個什",
    "X66n1297_063:0664a03": "麼接待諸人。今日人事煩倦要睡。留與諸人啗啄。",
    "X66n1297_063:0664a04": "[0664a04] 龍牙因僧問二鼠侵藤時如何。師曰須有隱身處",
    "X66n1297_063:0664a05": "始得。曰如何是隱身處。師曰還見儂家麼。",
    "X66n1297_063:0664a06": "[0664a06] 寒月依依上遠峰。平湖萬頃練光封。漁歌驚起沙洲",
    "X66n1297_063:0664a07": "鷺。飛入蘆花不見&#x8E2A;。(丹霞淳)",
    "X66n1297_063:0664a08": "[0664a08] 堂堂成現。密密難見。二鼠雖黠。莫逢其便。藤枝透出",
    "X66n1297_063:0664a09": "未生前。正眼當陽巧回換。龍牙老。機如電。遇賤即貴",
    "X66n1297_063:0664a10": "貴即賤。(圓悟勤)",
    "X66n1297_063:0664a11": "[0664a11] 儂家意興正優游。月下輕輕放小舟。自去扶桑雲外",
    "X66n1297_063:0664a12": "客。至今猶未轉山頭。(林&#x7690;豫)",
    "X66n1297_063:0664a13": "[0664a13] 龍牙頌。學道如鑽火。逢煙未可休。直待金星現。歸",
    "X66n1297_063:0664a14": "家始到頭。",
    "X66n1297_063:0664a15": "[0664a15] 神鼎諲別云。學道如鑽火。逢&#x70DF;便可休。莫待金星現。",
    "X66n1297_063:0664a16": "燒&#x811A;又燒頭。 翠巖真云。若論頓也龍牙猶在半途。",
    "X66n1297_063:0664a17": "若論漸也神鼎正欠悟在。畢竟如何。今年多落葉。幾",
    "X66n1297_063:0664a18": "度掃歸家。",
    "X66n1297_063:0664a19": "[0664a19] 龍牙因韶國師問。天不能&#x8462;地不能載時如何。師",
    "X66n1297_063:0664a20": "曰道者合如是。累經十七次問。師曰若為你說",
    "X66n1297_063:0664a21": "爾後罵我去在。韶後住通玄。峰因澡浴次忽省前",
    "X66n1297_063:0664a22": "話。具威儀望師禮拜曰。當時若與我說破。我今日",
    "X66n1297_063:0664a23": "定罵它。",
    "X66n1297_063:0664a24": "[0664a24] 旭峰焯云。人人頂天立地。因甚者僧天地不能蓋載。",
    "X66n1297_063:0664b01": "咦。禍福無門為人自招。",
    "X66n1297_063:0664b02": "[0664b02] 大海中心泛鐵船。隨波逐浪浪滔天。順風到岸無人",
    "X66n1297_063:0664b03": "識。江北從來使銕錢。(東谷光)",
    "X66n1297_063:0664b04": "[0664b04] 龍牙因僧問古人得箇什麼便休去。師曰如賊入",
    "X66n1297_063:0664b05": "空室。",
    "X66n1297_063:0664b06": "[0664b06] 孤松野鶴叫衡門。雪滿寒林入夜聞。祇個生涯無所",
    "X66n1297_063:0664b07": "有。不妨巖下有溪雲。(枯木成)",
    "X66n1297_063:0664b08": "[0664b08] 如賊入空室。二五成一十。笤&#x7B92;患頭風。秤錘頻發咳。",
    "X66n1297_063:0664b09": "咄。急急如律令敕。(天根本)",
    "X66n1297_063:0664b10": "[0664b10] 龍牙因僧問十二時中如何著力。師曰如無手人",
    "X66n1297_063:0664b11": "行拳。",
    "X66n1297_063:0664b12": "[0664b12] 雲居齊云。好言語。且作麼生會。&#x751E;問一僧。他道無手",
    "X66n1297_063:0664b13": "底人何更行得拳也。及問伊佛法。伊便休去。將知露",
    "X66n1297_063:0664b14": "布說得無用處。不如仔細體取古人意好。 大溈秀",
    "X66n1297_063:0664b15": "云。是則是。又教人入陰界作活計。十二時中如何用",
    "X66n1297_063:0664b16": "力。如有手人行拳。又且如何。",
    "X66n1297_063:0664b17": "[0664b17] 如無手人欲行拳。誰敢當頭&#x8F19;向前。二六時中常如",
    "X66n1297_063:0664b18": "此。不須更問祖師禪。(本覺一)",
    "X66n1297_063:0664b19": "[0664b19] 龍牙因僧問師子返躑時如何。師曰返躑且止。你",
    "X66n1297_063:0664b20": "道還怕文殊麼。曰非但文殊佛亦不怕。師曰怎奈",
    "X66n1297_063:0664b21": "被文殊騎何。曰文殊騎者不是師子。師曰返躑事",
    "X66n1297_063:0664b22": "作麼生。曰應用無虧。師曰。正是文殊騎者。返躑事",
    "X66n1297_063:0664b23": "作麼生。僧無語。",
    "X66n1297_063:0664b24": "[0664b24] 眾獸之中獅子兒。善能哮吼震全威。縱橫妙用能返",
    "X66n1297_063:0664c01": "躑。怎奈文殊坐著伊。于闐國王牽不住。善財童子&#x5374;",
    "X66n1297_063:0664c02": "生疑。將謂世界無過者。也被六塵吞著時。(智門寬)",
    "X66n1297_063:0664c03": "[0664c03] 龍牙因僧問如何是祖師西來意。師曰待石烏龜",
    "X66n1297_063:0664c04": "解語即向汝道。曰石烏龜語也。師曰向汝道什麼。",
    "X66n1297_063:0664c05": "[0664c05] 天童覺云。一句子仰之彌高。一句子鑽之彌堅。一句",
    "X66n1297_063:0664c06": "子瞻之在前。一句子忽焉在後。還辨得麼。赤心片片",
    "X66n1297_063:0664c07": "少人知。覿面堆堆&#x89A9;者稀。",
    "X66n1297_063:0664c08": "[0664c08] 石龜無語是知音。無耳髑髏深夜聽。天曉便藏無影",
    "X66n1297_063:0664c09": "樹。太陽&#x5FA7;照不能尋。(投子青)",
    "X66n1297_063:0664c10": "[0664c10] 烏龜誰道不能言。妙語琅琅祇自宣。說盡西來祖師",
    "X66n1297_063:0664c11": "意。知音不遇也徒然。(本覺一)",
    "X66n1297_063:0664c12": "越州乾峰禪師(洞山价嗣)[0664c12] 上堂。舉一不得舉二。放過一",
    "X66n1297_063:0664c13": "著。落在第二。雲門出眾曰。昨日有人從天台來。&#x5374;",
    "X66n1297_063:0664c14": "往徑山去。師曰典座來日不得普請。",
    "X66n1297_063:0664c15": "[0664c15] 瑯琊覺云。路遙知馬力。歲久見人心。 溈山&#x5586;云。乾",
    "X66n1297_063:0664c16": "峰善唱。雲門善拍。唱拍相隨。風清古格。還有知音者",
    "X66n1297_063:0664c17": "麼。一堂風冷淡。千古意分明。 翠峰顯云。雲門祇解",
    "X66n1297_063:0664c18": "一手&#x64E1;。不解一手搦。還有共相著力者麼。試露爪牙",
    "X66n1297_063:0664c19": "看。 雲居元云。乾峰夢裡合眼跳黃河。覺來身在床",
    "X66n1297_063:0664c20": "上。雲門醉後扶人倒上樹。醒來祇在座中。二人打作",
    "X66n1297_063:0664c21": "一團。至今分&#x758E;不下。若人知得落處。許你解空第一。",
    "X66n1297_063:0664c22": " 育王璉云。舉一黑如漆。舉二全不是。且道作麼生。",
    "X66n1297_063:0664c23": "良久云。城東打鼓城西響。園內花開園外香。 護國",
    "X66n1297_063:0664c24": "元云。道頭知尾。告往知來。若非彼此共知。又安能向",
    "X66n1297_063:0665a01": "者裡共出一隻手。是即是。爭奈猶欠一著在。 徑山",
    "X66n1297_063:0665a02": "杲云。乾峰洗面摸著鼻。雲門喫飯&#x9F69;著砂。二人驀地",
    "X66n1297_063:0665a03": "相逢著。元來&#x5374;是舊冤家。雖然如是。祇許老胡知。不",
    "X66n1297_063:0665a04": "許老胡會。又云。彼此揚家醜。賴遇無旁觀者。 育王",
    "X66n1297_063:0665a05": "光云。眼親手便。彼此作家。檢點將來。猶欠一著。鴻福",
    "X66n1297_063:0665a06": "即不然。舉一不得舉二。放過一著。落在第二。忽有人",
    "X66n1297_063:0665a07": "出。劈脊便打。何故。擊碎髑髏消息盡。從教大地黑漫",
    "X66n1297_063:0665a08": "漫。 天童覺云。坐斷十方。千差路絕。放開一線。萬派",
    "X66n1297_063:0665a09": "朝宗。二尊宿開拓家風。方見衲僧去就。還端的麼。太",
    "X66n1297_063:0665a10": "平天子寰中旨。汗血將軍塞外心。 古南門云。雲門",
    "X66n1297_063:0665a11": "祇解步步登高。不解從空放下。拈拄杖云。古南亦乃",
    "X66n1297_063:0665a12": "放過。且任此話大行。 理安珍云。一人向孤峰頂上",
    "X66n1297_063:0665a13": "摝蝦。一人在大洋海底搏兔。直饒好手相呈。也是泥",
    "X66n1297_063:0665a14": "裏洗土。理安今日總不放過。普請般柴三轉。且道與",
    "X66n1297_063:0665a15": "古人相去多少。揮拂子云。銕輪天子寰中敕。帝釋宮",
    "X66n1297_063:0665a16": "中放赦書。 綠雨蕉云。乾峰雲門不得放過。理安和",
    "X66n1297_063:0665a17": "尚放過不得。今日東山一齊放過去也。擲拄杖云。三",
    "X66n1297_063:0665a18": "十年後。",
    "X66n1297_063:0665a19": "[0665a19] 聲前一句口如眉。佛祖從來總不知。昨夜崑崙閒說",
    "X66n1297_063:0665a20": "夢。黑頭生得白頭兒。(丹霞淳)",
    "X66n1297_063:0665a21": "[0665a21] 春蘭與秋菊。一一各當時。底處無回互。怨誰分髓皮。",
    "X66n1297_063:0665a22": "風來烏已覺。露重鶴先知。為問何能爾。渠儂初不知。",
    "X66n1297_063:0665a23": "(圓悟勤)",
    "X66n1297_063:0665a24": "[0665a24] &#x7151;海成鹽終有味。敲空作響本無聲。崑崙撞著波斯",
    "X66n1297_063:0665b01": "子。把手相將海底行。(慈受深)",
    "X66n1297_063:0665b02": "[0665b02] 高樓美女一雙雙。各向瓊&#x7255;坐玉&#x7240;。繡出鴛鴦呈似",
    "X66n1297_063:0665b03": "了。金鍼深插錦香囊。(佛性泰)",
    "X66n1297_063:0665b04": "[0665b04] 波斯捧出海南香。白眼崑崙與論量。賈客不諳彈舌",
    "X66n1297_063:0665b05": "語。祇看兩箇鼻頭長。(佛智裕)",
    "X66n1297_063:0665b06": "[0665b06] 柴門雖設未&#x751E;關。閒看幽禽自往還。本欲逃名山裏",
    "X66n1297_063:0665b07": "住。住山名反出人間。(久默音)",
    "X66n1297_063:0665b08": "[0665b08] 乾峰上堂。法身有三種病二種光。須是一一透得。",
    "X66n1297_063:0665b09": "始解歸家穩坐。須知更有向上一竅在。雲門出曰。",
    "X66n1297_063:0665b10": "菴內人為什麼不知菴外事。師呵呵大笑。門曰猶",
    "X66n1297_063:0665b11": "是學人疑處。師曰子是甚麼心行。曰也要和尚相",
    "X66n1297_063:0665b12": "委。師曰直須與麼始解穩坐。門應諾諾。",
    "X66n1297_063:0665b13": "[0665b13] 翠峰顯云。若明得褒貶句。未必善因而招惡果。 溈",
    "X66n1297_063:0665b14": "山果云。乾峰平地生堆。韶陽因風起浪。然雖合水和",
    "X66n1297_063:0665b15": "泥。千古叢林榜[打-丁+羕]。既是合水和泥。為甚是叢林榜[打-丁+羕]。",
    "X66n1297_063:0665b16": "不入洪波裡。爭見弄潮人。 天童覺云。坐著病在膏",
    "X66n1297_063:0665b17": "肓。用著光不透脫。直饒縱橫十字圓轉千機。也未知",
    "X66n1297_063:0665b18": "有向上一竅在。還得穩坐地麼。到頭霜夜月。任運落",
    "X66n1297_063:0665b19": "前溪。",
    "X66n1297_063:0665b20": "[0665b20] 舖主將&#x936E;試買人。謂言難有此金真。買人拂袖先行",
    "X66n1297_063:0665b21": "去。滿面慚惶不敢瞋。(白雲端)",
    "X66n1297_063:0665b22": "[0665b22] 動絃別曲。問一知十。手搦手&#x64E1;。以膠投漆。菴內不見",
    "X66n1297_063:0665b23": "菴外。無孔鐵錘不會。人生相識貴知音。水入水兮金",
    "X66n1297_063:0665b24": "博金。(昭覺勤)",
    "X66n1297_063:0665c01": "[0665c01] 垂鉤四海釣獰龍。格外玄談知己從。相見披衫帶席",
    "X66n1297_063:0665c02": "帽。不妨把手上高峰。(佛性泰)",
    "X66n1297_063:0665c03": "[0665c03] 菴內不知菴外事。銕額銅頭不相似。定花板上打鞦",
    "X66n1297_063:0665c04": "韆。猛虎舌頭書卍字。(瞎堂遠)",
    "X66n1297_063:0665c05": "[0665c05] 春風有主回金谷。雪夜何人到剡溪。不是知音無覓",
    "X66n1297_063:0665c06": "處。男兒爭肯受提攜。(幻寄庭)",
    "X66n1297_063:0665c07": "[0665c07] 乾峰因雲門到曰請和尚答話。師曰到老僧也未。",
    "X66n1297_063:0665c08": "曰恁麼則某甲在遲也。師曰恁麼那恁麼那。曰將",
    "X66n1297_063:0665c09": "謂猴白更有猴黑。",
    "X66n1297_063:0665c10": "[0665c10] 報恩秀云。雲門晴空激電。乾峰旱地奔雷。及乎雙放",
    "X66n1297_063:0665c11": "雙收。雖作家衲僧難為摸索。 博山來云。非常之問",
    "X66n1297_063:0665c12": "非常之答。迅雷不及掩耳。良駟不及追風。宛轉偏圓",
    "X66n1297_063:0665c13": "各負鉤深索隱底手段。然檢點將來。好與痛棒。何也。",
    "X66n1297_063:0665c14": "為他無事生事。放過即不可。 甌峰承云。兩個漆桶",
    "X66n1297_063:0665c15": "失&#x5374;鼻孔。",
    "X66n1297_063:0665c16": "[0665c16] 弦筈相銜。網珠相對。發百中而箭箭不&#x8657;。攝眾影而",
    "X66n1297_063:0665c17": "光光無礙。得言句之總持。住遊戲之三昧。妙其間也",
    "X66n1297_063:0665c18": "宛轉偏圓。必如是也縱橫自在。(天童覺)",
    "X66n1297_063:0665c19": "[0665c19] 乾峰因僧問。十方薄伽梵。一路涅槃門。未審路頭",
    "X66n1297_063:0665c20": "在什麼處。師以拄杖畫曰在者裏。後僧請益雲門。",
    "X66n1297_063:0665c21": "門拈起扇子曰。扇子[跳-兆+孛]跳上三十三天。築著帝釋",
    "X66n1297_063:0665c22": "鼻孔。東海鯉魚打一棒。雨似盆傾。會麼。",
    "X66n1297_063:0665c23": "[0665c23] 翠峰顯代僧便喝。又有僧請益長慶。慶云問取堂中",
    "X66n1297_063:0665c24": "第二座。翠峰代僧云。錯。尋有僧問翠峰。峰云墮坑落",
    "X66n1297_063:0666a01": "塹。又自代云作賊人心&#x8657;。 黃龍南云。乾峰一期指",
    "X66n1297_063:0666a02": "路。曲為初機。雲門乃通其變。故使後人不倦。 大溈",
    "X66n1297_063:0666a03": "秀云。今古盡道乾峰安居祖師之堂。開後人之徑路。",
    "X66n1297_063:0666a04": "殊不知被者僧一問直得手忙&#x811A;亂。且道&#x8AB5;&#x8B4C;在甚",
    "X66n1297_063:0666a05": "處。良久云。不在水兮不在山。祇在人心反覆間。 寶",
    "X66n1297_063:0666a06": "峰文云。乾峰與麼道。還夢見也未。山僧則不然。待者",
    "X66n1297_063:0666a07": "僧問。劈脊便棒。&#x5374;問他路頭在什麼處。待伊擬開口。",
    "X66n1297_063:0666a08": "熱喝出去。更有箇雲門不辨邪正。拈起扇子云云。似",
    "X66n1297_063:0666a09": "者般和泥合水漢。糞掃堆頭埋&#x5374;十個五個。有什麼",
    "X66n1297_063:0666a10": "過。阿呵呵。樂不樂。足不足。而今幸對山青水綠。年來",
    "X66n1297_063:0666a11": "是事一時休。信任身心懶拘束。大眾休瞌睡好。 南",
    "X66n1297_063:0666a12": "華昺云。乾峰曲盡慈悲。當機提掇。雲門巧開方便。覿",
    "X66n1297_063:0666a13": "面發機。直得枯木生花。冷&#x7070;騰燄。且道東海鯉魚打",
    "X66n1297_063:0666a14": "一棒雨似盆傾。明什麼邊事。因風吹火用力不多。",
    "X66n1297_063:0666a15": " 靈隱嶽云。乾峰也是釘樁搖櫓。",
    "X66n1297_063:0666a16": "[0666a16] 烏龜三眼紅如火。一角麒麟快似錐。土宿夜遊南贍",
    "X66n1297_063:0666a17": "部。泥牛&#x811A;下火星飛。(承天宗)",
    "X66n1297_063:0666a18": "[0666a18] 撦破雲門一柄扇。拗折乾峰一條杖。二三千處管絃",
    "X66n1297_063:0666a19": "樓。四五百條花柳巷。(徑山杲)",
    "X66n1297_063:0666a20": "[0666a20] 入手還將死馬醫。返魂香欲起君危。一期拶出通身",
    "X66n1297_063:0666a21": "汗。方信儂家不惜眉。(天童覺)",
    "X66n1297_063:0666a22": "[0666a22] 桃源住在避秦先。覓箇漁郎問渡船。雞犬桑麻爭笑",
    "X66n1297_063:0666a23": "舞。笑人撈摝水中天。(報恩琇)",
    "X66n1297_063:0666a24": "[0666a24] 佳人騎馬去東谷。風雨忽來入樹宿。賣態婆子弄秋",
    "X66n1297_063:0666b01": "花。六六誰云三十六。(千指印)",
    "X66n1297_063:0666b02": "澧州欽山文邃禪師(洞山价嗣)[0666b02] 與巖頭雪峰坐次。洞山",
    "X66n1297_063:0666b03": "行茶來。師乃閉眼。洞曰什麼處去來。師曰入定來。",
    "X66n1297_063:0666b04": "洞曰定本無門從何而入。",
    "X66n1297_063:0666b05": "[0666b05] 老宿代云。大有人與麼會。 翠峰顯別云。當時但指",
    "X66n1297_063:0666b06": "巖頭雪峰云。與者兩個瞌睡漢茶喫。 法林音代好",
    "X66n1297_063:0666b07": "便與打翻茶具。",
    "X66n1297_063:0666b08": "[0666b08] 欽山因僧參。豎起拳又伸掌曰。開即成掌。五指參",
    "X66n1297_063:0666b09": "差。復握拳曰。如今為拳。必無高下。汝道欽山還通",
    "X66n1297_063:0666b10": "商量也無。僧近前亦豎拳。師曰你恁麼祇是箇無",
    "X66n1297_063:0666b11": "開合漢。",
    "X66n1297_063:0666b12": "[0666b12] 翠峰顯云。我則不然。乃豎拳云。握則為拳有高有下。",
    "X66n1297_063:0666b13": "復開云。開即成掌無黨無偏。且道放開為人好。把定",
    "X66n1297_063:0666b14": "為人好。開也造車。握也合轍。若謂閉門造車。出門合",
    "X66n1297_063:0666b15": "轍。我也知你向鬼窟裏作活計。 昭覺勤云。掌亦是",
    "X66n1297_063:0666b16": "手。握亦是手。商量箇什麼。乃舉一足云。展亦是&#x811A;。收",
    "X66n1297_063:0666b17": "亦是&#x811A;。無高無下。不許商量。與欽山是同是別。 南",
    "X66n1297_063:0666b18": "堂欲云。展也不是掌。握也不是拳。兩頭俱坐斷。一劍",
    "X66n1297_063:0666b19": "倚天寒。還有為人處也無。喝一喝云。西風吹渭水。落",
    "X66n1297_063:0666b20": "葉滿長安。",
    "X66n1297_063:0666b21": "[0666b21] 同有詩才自合親。不須歌調更含嚬。朝天御史非韓",
    "X66n1297_063:0666b22": "壽。莫竊香來帶累人。(海舟慈)",
    "X66n1297_063:0666b23": "[0666b23] 欽山因僧問如何是和尚家風。師曰。錦繡銀香囊。",
    "X66n1297_063:0666b24": "風吹滿路香。巖頭聞乃令僧傳語曰。傳語十八姐。",
    "X66n1297_063:0666c01": "好好事潘郎。",
    "X66n1297_063:0666c02": "[0666c02] 平陽忞云。邃老不昧洞上之宗。&#x596F;公無違德山之子。",
    "X66n1297_063:0666c03": "一人猶挂本來衣。一人尚行心處路。未出曹山四禁",
    "X66n1297_063:0666c04": "在。今日有人問如何是和尚家風。但云似玉珍不御。",
    "X66n1297_063:0666c05": "如簧語帶悲。顧左右云。即今莫有傳語底麼。眾默然。",
    "X66n1297_063:0666c06": "乃云血染杜鵑春又過。為君那惜損娥眉。 靈巖儲",
    "X66n1297_063:0666c07": "云。欽山祇圖賣弄風流。不顧魂消夢斷。巖頭雖然憲",
    "X66n1297_063:0666c08": "章國法。爭奈罪不重科。有問山僧如何是和尚家風。",
    "X66n1297_063:0666c09": "向道明知君不至。再上小樓頭。顧左右云。山僧恁麼",
    "X66n1297_063:0666c10": "告報。意在於何。擊竹篦一下云。頻呼小玉元無事。祇",
    "X66n1297_063:0666c11": "要檀郎認得聲。 法林音云。我即不然。如何是和尚",
    "X66n1297_063:0666c12": "家風。劈脊便棒。顧左右云。諸人還覺腦門痛麼。",
    "X66n1297_063:0666c13": "[0666c13] 欽山因巨良禪客參問。一鏃破三關時如何。師曰",
    "X66n1297_063:0666c14": "放出關中主看。曰與麼則知過必改也。師曰更待",
    "X66n1297_063:0666c15": "何時。曰。好隻箭。放不著所在。便出去。師曰且來闍",
    "X66n1297_063:0666c16": "黎。良回首。師下禪&#x7240;擒住曰。一鏃破三關即且置。",
    "X66n1297_063:0666c17": "試為欽山發箭看。良擬議。師打七棒曰。且聽者箇",
    "X66n1297_063:0666c18": "亂統漢疑三十年。有僧舉似同安察。安曰良公雖",
    "X66n1297_063:0666c19": "解發箭。要且未中的。僧問如何得中的去。安曰關",
    "X66n1297_063:0666c20": "中主是什麼人。僧回舉似師。師曰良公若解恁麼。",
    "X66n1297_063:0666c21": "也免得欽山口。雖然如此。同安不是好心。亦須看",
    "X66n1297_063:0666c22": "始得。",
    "X66n1297_063:0666c23": "[0666c23] 天童覺云。山堆嶽積來。冰消瓦解去。則時人知有。與",
    "X66n1297_063:0666c24": "我放出關中主看。且合作麼生。有底道當時便喝。當",
    "X66n1297_063:0667a01": "時便掌。然則一期瞎用則得。要且未是關中主在。還",
    "X66n1297_063:0667a02": "體得麼。當堂不正坐。那赴兩頭機。",
    "X66n1297_063:0667a03": "[0667a03] 與君放出關中主。放箭之徒莫莽鹵。取箇眼兮耳必",
    "X66n1297_063:0667a04": "聾。捨個耳兮目雙瞽。可憐一鏃破三關。的的分明箭",
    "X66n1297_063:0667a05": "後路。君不見玄沙有言兮。大丈夫先天為心祖。(翠峰顯)",
    "X66n1297_063:0667a06": "[0667a06] 不解單于意。輕車出漢關。可憐弓箭盡。望斷賀蘭山。",
    "X66n1297_063:0667a07": "(俍亭挺)",
    "X66n1297_063:0667a08": "[0667a08] 欽山與雪峰巖頭至一店喫茶次。師曰不會轉身",
    "X66n1297_063:0667a09": "吐氣者不得茶喫。頭曰若恁麼我定不得茶喫。峰",
    "X66n1297_063:0667a10": "曰某甲亦然。師曰者兩箇漢話頭也不識。頭曰甚",
    "X66n1297_063:0667a11": "處去也。師曰布袋裏老鴉雖活如死。頭退後曰看",
    "X66n1297_063:0667a12": "看。師曰&#x596F;公且置。存公作麼生。峰以手&#x7575;一圓相。",
    "X66n1297_063:0667a13": "師曰怎得不問。頭呵呵笑曰太遠生。師曰有口不",
    "X66n1297_063:0667a14": "得喫茶者多。",
    "X66n1297_063:0667a15": "[0667a15] 昭覺勤云。欽山雖解轉身吐氣。亦未有喫茶分。何也。",
    "X66n1297_063:0667a16": "話在。 鵝湖心云。欽山大似忍辱仙人。節節支解面",
    "X66n1297_063:0667a17": "不改容。心上座當時若在。就初問處便與打破茶具。",
    "X66n1297_063:0667a18": "那有許多瑣碎。",
    "X66n1297_063:0667a19": "[0667a19] 欽山與巖頭雪峰同到德山。師出問。天皇也恁麼",
    "X66n1297_063:0667a20": "道。龍潭也恁麼道。未審和尚作麼生道。山曰你試",
    "X66n1297_063:0667a21": "舉天皇龍潭道底看。師擬議。山便打。師被打。歸延",
    "X66n1297_063:0667a22": "壽堂曰。是即是。打我太煞。頭曰。你恁麼。它後不得",
    "X66n1297_063:0667a23": "道見德山來。",
    "X66n1297_063:0667a24": "[0667a24] 法眼益別云。是即是。錯打我。 五祖戒云。德山祇會",
    "X66n1297_063:0667b01": "打死欽山。不會打活欽山。 翠巖芝云。欽山祇顧其",
    "X66n1297_063:0667b02": "前不顧其後。如今作麼生與欽山出氣。 翠峰顯云。",
    "X66n1297_063:0667b03": "欽山置箇問端甚是奇特。爭奈龍頭蛇尾。汝試舉天",
    "X66n1297_063:0667b04": "皇龍潭道底看。以坐具便摵。大丈夫漢捋虎鬚也是",
    "X66n1297_063:0667b05": "本分。德山令行一半。若盡令行。雪峰巖頭盡是涅槃",
    "X66n1297_063:0667b06": "堂裏漢。 溈山&#x5586;。云德山門下艸偃風行。大溈則不",
    "X66n1297_063:0667b07": "然。待問未審和尚作麼生道。劈脊便打。且道德山是",
    "X66n1297_063:0667b08": "大溈是。會麼。橫按鏌&#x9381;全正令。太平寰宇斬癡頑。",
    "X66n1297_063:0667b09": " 天童華云。祇是德山令行一半。翠峰還免得也無。既",
    "X66n1297_063:0667b10": "不能免。當時從德山門下過。也是喫棒底漢。還見德",
    "X66n1297_063:0667b11": "山麼。驀拈拄杖卓一下云。賊是小人。 古南門云。翠",
    "X66n1297_063:0667b12": "峰扶強不扶弱。不知德山老漢被欽山一拶。直得推",
    "X66n1297_063:0667b13": "過別人。擬議便打。死馬醫了也。若據令而行。何待道",
    "X66n1297_063:0667b14": "天皇龍潭。纔蹋步向前便大棒趁出。定龍蛇擒虎兕",
    "X66n1297_063:0667b15": "有甚麼過。",
    "X66n1297_063:0667b16": "[0667b16] 潦倒忘機老作家。古今皆貴絕纖瑕。天皇一&#x8109;龍潭",
    "X66n1297_063:0667b17": "現。湧出靈源萬路差。(汾陽昭)",
    "X66n1297_063:0667b18": "[0667b18] 劈面來時白浪掀。棒頭落處見淵源。神駒十影追難",
    "X66n1297_063:0667b19": "及。獨許祥麟步大千。(別牧純)",
    "X66n1297_063:0667b20": "[0667b20] 欽山因德山侍者來參。纔禮拜遽把住曰。還甘欽",
    "X66n1297_063:0667b21": "山與麼也無。曰。某甲&#x5374;悔久住德山。今日無言可",
    "X66n1297_063:0667b22": "對。師乃放手曰。一任抵對。侍撥開胸曰。且聽某通",
    "X66n1297_063:0667b23": "氣一上。師曰。德山門下即得。者裏一點也用不著。",
    "X66n1297_063:0667b24": "曰久委欽山不通人情。師曰。累它德山眼目。參堂",
    "X66n1297_063:0667c01": "去。",
    "X66n1297_063:0667c02": "[0667c02] 徑山&#x7B5E;云。殺人不問。問人不殺。撥胸吐氣。彼此孟八。",
    "X66n1297_063:0667c03": "直饒有始有終。也是戽水相潑。要識欽山與者僧麼。",
    "X66n1297_063:0667c04": "李順王小破艸鞋方十三李師囊破襪。",
    "X66n1297_063:0667c05": "[0667c05] 欽山因巖頭問如何是真言。師曰南無佛陀耶。",
    "X66n1297_063:0667c06": "[0667c06] 隨機有問隨機答。不是禪兮不是玄。後面無端翻譯",
    "X66n1297_063:0667c07": "出。&#x5374;將梵語作唐言。(退&#x754A;寧)",
    "X66n1297_063:0667c08": "[0667c08] 欽山與道士論義。士立義曰。麤言及細語。皆歸第",
    "X66n1297_063:0667c09": "一義。師曰道士是佛家奴。曰太麤生。師曰第一義",
    "X66n1297_063:0667c10": "何在。士無語。",
    "X66n1297_063:0667c11": "[0667c11] 穆堂念云。欽山恁麼論義。也祇是箇亂世英雄。若約",
    "X66n1297_063:0667c12": "衲僧門下。喫棒亦未相許。何故。不見道寧可有智人",
    "X66n1297_063:0667c13": "前取首。不可無智人前得勝。"
}