{
    "X86n1600_026:0254a04": "宗統編年卷之二十六",
    "X86n1600_026:0254a06": "臨濟第十七世祖",
    "X86n1600_026:0254a07": "諱祖欽。嗣徑山。",
    "X86n1600_026:0254a08": "理宗庚戌嘉熙十年。",
    "X86n1600_026:0254a09": "臨濟第十七世仰山祖嗣宗統(二十九年)。",
    "X86n1600_026:0254a10": "辛亥十一年(元憲宗立)。",
    "X86n1600_026:0254a11": "佛滅後二千二百年。",
    "X86n1600_026:0254a12": "金陵冲詔移徑山。",
    "X86n1600_026:0254a13": "冲隱金陵。育王虗席。朝論以大覺故家。不輕[田/廾]付。",
    "X86n1600_026:0254a14": "特召冲於隱所。三返卒不奉詔。徑山虗席。復詔起",
    "X86n1600_026:0254a15": "之。先是京兆尹趙公將逝冲來吳之法華。而徑山",
    "X86n1600_026:0254a16": "之命繼至。冲謂不赴法華則不信。重違君命則不",
    "X86n1600_026:0254a17": "恭。失恭與信。何以為後學法。乃幡然而起。留法華",
    "X86n1600_026:0254a18": "踰月。即登徑山。",
    "X86n1600_026:0254a19": "壬子十二年(閩浙大水)。",
    "X86n1600_026:0254a20": "原妙出家。",
    "X86n1600_026:0254a21": "妙年十五。懇請父母出家嘉禾密印寺。名原妙。",
    "X86n1600_026:0254a22": "癸丑寶祐元年。",
    "X86n1600_026:0254a23": "祖住潭州龍興。",
    "X86n1600_026:0254a24": "上堂曰。純清絕點。正是真常流注。打破鏡來。未免",
    "X86n1600_026:0254b01": "一場狼籍。不若遇飯喫飯。遇茶喫茶。曉來獨立空",
    "X86n1600_026:0254b02": "庭外。閑對寒梅幾樹花。",
    "X86n1600_026:0254b03": "甲寅二年。",
    "X86n1600_026:0254b04": "原妙圓具戒。",
    "X86n1600_026:0254b05": "乙卯三年。",
    "X86n1600_026:0254b06": "丙辰四年。",
    "X86n1600_026:0254b07": "祖遷湘西道林。",
    "X86n1600_026:0254b08": "丁巳五年。",
    "X86n1600_026:0254b09": "禪師慶壽下海雲印簡寂。",
    "X86n1600_026:0254b10": "簡甯遠宋氏子。生而神悟。七歲父授孝經開宗明",
    "X86n1600_026:0254b11": "義章。遽問父曰。開者何宗。明者何義。父異之。俾侍",
    "X86n1600_026:0254b12": "中觀沼出家學佛。一日侍沼行。沼舉看他家事忙。",
    "X86n1600_026:0254b13": "且道承誰力。汝作麼生會。簡將沼手一掣。沼曰。這",
    "X86n1600_026:0254b14": "野狐精。簡諾諾。沼曰。更須別參始得。元兵破甯遠。",
    "X86n1600_026:0254b15": "四眾逃散。簡侍沼如故。沼曰。吾迫桑榆。汝方富有",
    "X86n1600_026:0254b16": "春秋。何當玉石俱焚。宜自遠遁。簡泣曰。因果無差。",
    "X86n1600_026:0254b17": "死生有命。安可離師苟免乎。沼察其誠。囑曰。子向",
    "X86n1600_026:0254b18": "去朔漠有大因緣。吾將與子北渡。經年至赤城。書",
    "X86n1600_026:0254b19": "偈曰。七十三年如掣電。臨行為君通一綫。泥牛飛",
    "X86n1600_026:0254b20": "過海東來。天上人間尋不見。偈畢忽無疾而逝。闍",
    "X86n1600_026:0254b21": "維收頂骨舍利。簡為乞緣造塔供養。一夕聞空中",
    "X86n1600_026:0254b22": "呼簡名。簡瞥然有省。復聞人告曰。大事將成。毋滯",
    "X86n1600_026:0254b23": "於此。黎明遂策杖之燕。過松舖。值雨宿崖下。因擊",
    "X86n1600_026:0254b24": "火乃悟。曰今日始知眉橫鼻直。信道天下老和尚",
    "X86n1600_026:0254c01": "不寐語。明日至景州。見本無玄。玄問從何所來。簡",
    "X86n1600_026:0254c02": "曰雲收幽谷。玄曰何處去。簡曰月照長松。玄曰孟",
    "X86n1600_026:0254c03": "八郎漢。便恁麼去也。簡諾諾趨出。初沼臨終。簡問",
    "X86n1600_026:0254c04": "某甲當依何人了此大事。沼曰賀八十去。迨入燕。",
    "X86n1600_026:0254c05": "至大慶壽寺。乃省前讖。於是謁璋。嗣其法。兩主慶",
    "X86n1600_026:0254c06": "壽。王臣尊信。啟導接引。衛法護世之功不淺。有孔",
    "X86n1600_026:0254c07": "子之後元措者。渡河謁簡請復曲阜廟祀。簡微言",
    "X86n1600_026:0254c08": "之。乃復襲封。閏四月說偈畢。泊然而逝。茶毗獲舍",
    "X86n1600_026:0254c09": "利無算。諡佛日圓明大師。",
    "X86n1600_026:0254c10": "戊午六年。",
    "X86n1600_026:0254c11": "元廷詔辨正焚燒道藏偽經加雪庭祖師號。",
    "X86n1600_026:0254c12": "時有道流。出一書曰老君化胡成佛經。及八十一",
    "X86n1600_026:0254c13": "化圖。鏤板傳布。其言鄙陋誕妄。意在輕蔑釋門而",
    "X86n1600_026:0254c14": "自重其教。少林祖以其事奏聞憲宗。有旨令僧道",
    "X86n1600_026:0254c15": "二家。同詣上所辯析。二家自約。道勝。則僧冠首而",
    "X86n1600_026:0254c16": "為道。僧勝。則道削髮而為僧。僧問道曰。汝書為諭",
    "X86n1600_026:0254c17": "化胡成佛。且佛是何義。道對曰。佛者。覺也。覺天覺",
    "X86n1600_026:0254c18": "地。覺陰覺陽。覺仁覺義之謂也。僧曰。是殆不然。所",
    "X86n1600_026:0254c19": "謂覺者。自覺覺他。覺行圓滿。三覺圓明。故號佛陀。",
    "X86n1600_026:0254c20": "豈特覺天地陰陽仁義而已耶。憲宗特語近侍曰。",
    "X86n1600_026:0254c21": "吾亦先知仁義是孔子之語。謂佛為覺仁覺義。其",
    "X86n1600_026:0254c22": "說非也。道士又持史記諸書以進。欲出多說。僥倖",
    "X86n1600_026:0254c23": "取勝。僧曰。此是何書。道曰。前代帝王之書。上曰。汝",
    "X86n1600_026:0254c24": "今持論教法。何用攀援前代帝王。僧曰。我天竺亦",
    "X86n1600_026:0255a01": "有此書。汝聞之乎。對曰。未也。僧曰。我為汝說。天竺",
    "X86n1600_026:0255a02": "頻婆羅王贊佛偈曰。天上天下無如佛。十方世界",
    "X86n1600_026:0255a03": "亦無比。世間所有我盡見。一切無有如佛者。當其",
    "X86n1600_026:0255a04": "說是語時。老子安在。道者不能對。僧又問汝史記",
    "X86n1600_026:0255a05": "有化胡之說否。曰無。又問老子所傳何經。曰道德",
    "X86n1600_026:0255a06": "經。曰此外更有何經。曰無。道德經中有化胡事否。",
    "X86n1600_026:0255a07": "曰無。僧曰史記中既無。道德經中又無。其為偽妄",
    "X86n1600_026:0255a08": "明矣。道者辭屈。尚書姚樞曰。道者負矣。上命如約",
    "X86n1600_026:0255a09": "行罰。遣近臣脫歡。將道者樊志應等十有七人。詣",
    "X86n1600_026:0255a10": "龍光寺削髮為僧。焚偽經四十餘部。天下佛寺為",
    "X86n1600_026:0255a11": "道流所據者。悉命歸之。祖加號光宗正法大師。",
    "X86n1600_026:0255a12": "祥符蔭曰。化胡經。妄撰於晉王浮。當時已明其謬。",
    "X86n1600_026:0255a13": "今復昭雪於祖龍一炬。良由五濁惡世。人多邪倒。",
    "X86n1600_026:0255a14": "堂堂大路不肯行。偏向荊棘林中。別生枝蔓。自取",
    "X86n1600_026:0255a15": "泥犁。良可悲也。老子清淨守玄。修之原不失為善",
    "X86n1600_026:0255a16": "法。乃不善遵其教者。謬妄取戾。一至於此。佛慈廣",
    "X86n1600_026:0255a17": "大如太虗空。亦何所損失。而又何所不攝受之。但",
    "X86n1600_026:0255a18": "引人墮邪見坑中。失正知見。為可懼耳。憲宗此舉",
    "X86n1600_026:0255a19": "可謂崇正驅邪。而雪庭祖辯正之功亦不少也。",
    "X86n1600_026:0255a20": "原妙入淨慈立三年死關學禪。",
    "X86n1600_026:0255a21": "己未開慶元年。",
    "X86n1600_026:0255a22": "禪師原妙謁斷橋。",
    "X86n1600_026:0255a23": "妙請益斷橋倫。倫令參生從何來。死從何去話。於",
    "X86n1600_026:0255a24": "是脇不至席。口體俱忘。或如廁惟中單而出。或發",
    "X86n1600_026:0255b01": "函忘扃鐍而去。時同參僧顯慨然曰。吾己事弗克",
    "X86n1600_026:0255b02": "辦。曷若輔之有成。朝夕護侍惟謹。",
    "X86n1600_026:0255b03": "庚申景定元年。",
    "X86n1600_026:0255b04": "祖寓北磵原妙來參。",
    "X86n1600_026:0255b05": "妙來北磵參祖。方問訊插香。祖便打出。閉却門。一",
    "X86n1600_026:0255b06": "再往。始得親近。乃問已前做處。妙一一供吐。祖當",
    "X86n1600_026:0255b07": "下悉與勦除。令看無字。自此日日參叩。祖忽問阿",
    "X86n1600_026:0255b08": "誰與你拖箇死屍來。聲未絕。即打。如是者不知其",
    "X86n1600_026:0255b09": "幾。妙扣愈虔。",
    "X86n1600_026:0255b10": "辛酉二年。",
    "X86n1600_026:0255b11": "祖住處州南明原妙省悟。",
    "X86n1600_026:0255b12": "祖住南明。上堂曰。有句無句。如藤倚樹。白鷺下田",
    "X86n1600_026:0255b13": "千點雪。黃鸝上樹一枝花。三千里外賣却布單。不",
    "X86n1600_026:0255b14": "遠而來。因甚放下泥盤。呵呵大笑。毗婆尸佛蚤留",
    "X86n1600_026:0255b15": "心。直至如今不得妙。原妙從徑山歸堂。夢中忽憶",
    "X86n1600_026:0255b16": "斷橋所舉萬法歸一一歸何處話。疑情頓發。三晝",
    "X86n1600_026:0255b17": "夜目不交睫。至第六日。隨眾詣三塔諷經。擡頭忽",
    "X86n1600_026:0255b18": "覩五祖演和尚真贊。末兩句云。百年三萬六千朝。",
    "X86n1600_026:0255b19": "反覆元來是這漢。驀然打破拖死屍之疑。解夏至",
    "X86n1600_026:0255b20": "南明。祖問阿誰與你拖箇死屍到這裏。妙便喝。祖",
    "X86n1600_026:0255b21": "拈棒。妙把住云。今日打原妙不得。曰為甚打不得。",
    "X86n1600_026:0255b22": "妙拂袖便出。翼日。祖問萬法歸一一歸何處。曰狗",
    "X86n1600_026:0255b23": "舐熱油鐺。曰你那裏學這虗頭來。曰正要和尚疑",
    "X86n1600_026:0255b24": "著。祖休去。",
    "X86n1600_026:0255c01": "壬戌三年。",
    "X86n1600_026:0255c02": "妙度夏江心過雪竇見希叟曇。",
    "X86n1600_026:0255c03": "曇問那裏來。妙拖下蒲團。曇曰。狗子無佛性。上座",
    "X86n1600_026:0255c04": "作麼生。妙曰。拋出大家看。曇乃自送入堂。",
    "X86n1600_026:0255c05": "禪師徑山支下天童西巖了慧寂。",
    "X86n1600_026:0255c06": "慧參徑山祖。居第二座。蘇州守趙節齋請開法定",
    "X86n1600_026:0255c07": "慧寺。遷東嘉能仁。江州東林。及明州天童。咸有聲",
    "X86n1600_026:0255c08": "績。佛涅槃日上堂。拈拄杖召大眾云。黃面瞿曇乃",
    "X86n1600_026:0255c09": "竺乾猛將。以慈悲為弓矢。以智慧為戈矛。統百萬",
    "X86n1600_026:0255c10": "雄兵。勇不可當。布三百餘陣。勢不可敵。如是四十",
    "X86n1600_026:0255c11": "九年。演出五千餘卷兵書。雖流落人間。而未甞有",
    "X86n1600_026:0255c12": "一字漏泄。因與生死魔軍為冤為對。遂於跋提河",
    "X86n1600_026:0255c13": "邊。築一巨城。名為涅槃。於其城中。先以紫磨金軀",
    "X86n1600_026:0255c14": "犒賞諸兵。令其瞻仰取足。再三撫諭。而又散以八",
    "X86n1600_026:0255c15": "斛四斗珍珠。其謀意無他。必欲打破生死牢關。普",
    "X86n1600_026:0255c16": "與盡大地眾生。共行通天活路。得到大安隱大解",
    "X86n1600_026:0255c17": "脫之場而後已。豈謂二千餘載。猶未遂其志。而未",
    "X86n1600_026:0255c18": "奏其功。山僧既知其力盡計窮。不免拔劍相助去",
    "X86n1600_026:0255c19": "也。以拄杖畫一畫云。四海浪平龍睡穩。九天雲淨",
    "X86n1600_026:0255c20": "鶴飛高。晚居幻智菴。無疾而化。",
    "X86n1600_026:0255c21": "癸亥四年。",
    "X86n1600_026:0255c22": "禪師文泰參雪庭祖受囑。",
    "X86n1600_026:0255c23": "泰汾州陽城魏氏子。禮本鄉智禪師薙染受業。精",
    "X86n1600_026:0255c24": "修僧事。服勤有年。辭智遊學。獨邁太行。經入東魯。",
    "X86n1600_026:0256a01": "初習教乘於演三藏德律師法席。麤領大義。次扣",
    "X86n1600_026:0256a02": "禪關。廣參知識。始參濟下宗師。依雲峯恒。參請累",
    "X86n1600_026:0256a03": "年。親蒙授記。仍付衣頌。次參曹洞宗師。後造太原",
    "X86n1600_026:0256a04": "深丈室。復蒙印證。後詣燕京大萬壽寺。參雪庭祖。",
    "X86n1600_026:0256a05": "祖問當機一句。試拈出看。泰擬開口。祖曰。家產被",
    "X86n1600_026:0256a06": "人籍沒了也。還在這裏呌屈。泰撫掌曰。誰奈我何。",
    "X86n1600_026:0256a07": "祖曰。這風顛漢。曰仁義道中。且與一拜。於是侍錫",
    "X86n1600_026:0256a08": "十載。受囑。",
    "X86n1600_026:0256a09": "祖遷台州護聖。",
    "X86n1600_026:0256a10": "甲子五年。",
    "X86n1600_026:0256a11": "祖住湖州光孝。",
    "X86n1600_026:0256a12": "度宗。",
    "X86n1600_026:0256a13": "度宗乙丑咸湻元年。",
    "X86n1600_026:0256a14": "祖掛牌道場開法天甯原妙侍。",
    "X86n1600_026:0256a15": "丙寅二年。",
    "X86n1600_026:0256a16": "妙侍者入龍鬚山。",
    "X86n1600_026:0256a17": "祖一日問妙曰。日間浩浩時。還作得主麼。妙曰。作",
    "X86n1600_026:0256a18": "得主。又問睡夢中作得主麼。妙曰。作得主。復問正",
    "X86n1600_026:0256a19": "睡著時。無夢無想。無見無聞。主在甚處。妙無語。祖",
    "X86n1600_026:0256a20": "囑曰。從今日去。也不要你學佛學法。也不要你窮",
    "X86n1600_026:0256a21": "古窮今。但只饑來喫飯。困來打眠。纔眠覺來。却抖",
    "X86n1600_026:0256a22": "擻精神。我者一覺主人公。畢竟在甚麼處安身立",
    "X86n1600_026:0256a23": "命。妙遂奮志入臨安龍鬚。自誓曰。拚一生做箇癡",
    "X86n1600_026:0256a24": "獃漢。決要者一著子明白。",
    "X86n1600_026:0256b01": "丁卯三年。",
    "X86n1600_026:0256b02": "祖住袁州仰山。",
    "X86n1600_026:0256b03": "法席為天下第一。僧問如何是五家宗旨。祖曰。有",
    "X86n1600_026:0256b04": "口祇堪喫飯。曰若不借問。爭達本源。祖曰。未敢相",
    "X86n1600_026:0256b05": "許。曰如何是溈仰宗。祖曰。父慈子孝。曰如何是臨",
    "X86n1600_026:0256b06": "濟宗。祖曰。迅雷不及掩耳。曰如何是曹洞宗。祖曰。",
    "X86n1600_026:0256b07": "三更不借夜明簾。曰如何是雲門宗。祖曰。體露金",
    "X86n1600_026:0256b08": "風。曰如何是法眼宗。祖曰。山自青水自綠。曰五家",
    "X86n1600_026:0256b09": "宗乘蒙師指。向上宗乘事若何。祖曰。頭頂天脚踏",
    "X86n1600_026:0256b10": "地。",
    "X86n1600_026:0256b11": "賾藏主集古尊宿語錄成。",
    "X86n1600_026:0256b12": "唐宋傳燈。甞賜入藏。諸師之語。傳燈不能備載者。",
    "X86n1600_026:0256b13": "賾別集自大鑑一世而下。南泉趙州以及真淨佛",
    "X86n1600_026:0256b14": "照二十餘家。計四十八卷。名之曰古尊宿語錄。育",
    "X86n1600_026:0256b15": "王大觀序之。",
    "X86n1600_026:0256b16": "祥符蔭曰。古尊宿錄。敘述真奧。博而不華。實有裨",
    "X86n1600_026:0256b17": "於宗傳。開後學之心眼。傳燈之外。必不可少者也。",
    "X86n1600_026:0256b18": "微言不墜。大意昭然。藏主之功為不淺矣。",
    "X86n1600_026:0256b19": "禪師萬松支下上都華藏普安至溫寂(溫堅持雅操。不為好爵所",
    "X86n1600_026:0256b20": "縻。勝於秉忠一籌。故書)。",
    "X86n1600_026:0256b21": "太保劉秉忠薦溫有經世才。世祖召見。與語大悅。",
    "X86n1600_026:0256b22": "留內庭三載。多有贊益。將授以官。堅辭還山。錫號",
    "X86n1600_026:0256b23": "佛國普安大禪師。五月示疾右脇而逝。異香三日。",
    "X86n1600_026:0256b24": "茶毗舍利無數。",
    "X86n1600_026:0256c01": "戊辰四年。",
    "X86n1600_026:0256c02": "己巳五年。",
    "X86n1600_026:0256c03": "元世祖賷供仰山致尊敬之禮。",
    "X86n1600_026:0256c04": "庚午六年(大旱)。",
    "X86n1600_026:0256c05": "原妙聞墮枕徹悟。",
    "X86n1600_026:0256c06": "妙居龍鬚經五載。因同宿道友推枕墮地作聲。廓",
    "X86n1600_026:0256c07": "然大徹。自謂如往泗州見大聖。遠客還故鄉。元來",
    "X86n1600_026:0256c08": "只是舊時人。不改舊時行履處。",
    "X86n1600_026:0256c09": "辛未七年(大饑)。壬申八年。",
    "X86n1600_026:0256c10": "癸酉九年。",
    "X86n1600_026:0256c11": "禪師從倫應元詔入對內殿。",
    "X86n1600_026:0256c12": "倫參萬松祖。見阿那律得聞天眼因緣。忽有省。曰",
    "X86n1600_026:0256c13": "設使五眼俱瞎。又能開我向上眼矣。因舉似祖。祖",
    "X86n1600_026:0256c14": "問如何是向上眼。倫曰瞎。祖曰真箇瞎。倫復曰瞎",
    "X86n1600_026:0256c15": "瞎。祖頷之。九月詔入內殿。從容問辯。薄暮將退。帝",
    "X86n1600_026:0256c16": "曰。在先有問。皆言無說。今何却有說耶。倫曰。理本",
    "X86n1600_026:0256c17": "無說。今且約事而言。帝曰。何故理無言說。倫曰。理",
    "X86n1600_026:0256c18": "與神會。如人食密。中邊皆甜。若問密之色相。紫白",
    "X86n1600_026:0256c19": "可言。若論味之形容。實難訴說。",
    "X86n1600_026:0256c20": "禪師持定力疾參悟　發明(定忘身苦參得悟。書之以為顧戀形骸者鑑)。",
    "X86n1600_026:0256c21": "定清苦剛介。來仰山參祖。為眾持淨。六月日。眾患",
    "X86n1600_026:0256c22": "痢委身事之。未幾定亦疾。疾革。醫謂不可。乃取一",
    "X86n1600_026:0256c23": "觸桶就屏處危坐其上。漿飲禁絕。單持正念。目不",
    "X86n1600_026:0256c24": "交睫者七日。第七日夜將半。忽覺山河大地草木",
    "X86n1600_026:0257a01": "叢林。徧界如雪。於明月下。堂堂一身。乾坤包不得。",
    "X86n1600_026:0257a02": "久之如聞擊木聲驚醒。徧體汗流。疾亦愈。踴躍自",
    "X86n1600_026:0257a03": "慶。旦詣方丈舉似祖。祖舉公案詰之。酬答無滯。示",
    "X86n1600_026:0257a04": "偈曰。昭昭靈靈是什麼。眨得眼來已蹉過。廁邊籌",
    "X86n1600_026:0257a05": "子放光明。直下元來只是我。",
    "X86n1600_026:0257a06": "甲戌十年。",
    "X86n1600_026:0257a07": "妙遷雙髻。",
    "X86n1600_026:0257a08": "妙隱龍鬚九載。縛柴為龕。風穿日炙。冬夏一衲。不",
    "X86n1600_026:0257a09": "扇不爐。日搗松和糜。延息而已。甞積雪沒龕。旬餘",
    "X86n1600_026:0257a10": "路梗。絕烟火。咸謂死矣。雪霽宴坐如初。有僧名若",
    "X86n1600_026:0257a11": "瓊。焚祠牒從妙於龍鬚。忽染病。妙曰。病中絕緣。正",
    "X86n1600_026:0257a12": "好做工夫。汝臭皮袋。悉委之於我。但和病捱去。決",
    "X86n1600_026:0257a13": "不相賺。瓊病亟。索浴。俯見湯影。郎有省。喜笑如脫",
    "X86n1600_026:0257a14": "沉疴。信宿書曰。三十六年顛倒。今日一場好笑。娘",
    "X86n1600_026:0257a15": "生鼻孔豁開。放出無毛鐵鷂。妙問如何是娘生鼻",
    "X86n1600_026:0257a16": "孔。瓊竪起筆。妙曰。又喚甚麼作無毛鐵鷂。瓊擲筆",
    "X86n1600_026:0257a17": "而逝。妙遷武康雙髻峯。",
    "X86n1600_026:0257a18": "禪師如珙被旨住育王。",
    "X86n1600_026:0257a19": "珙初參石田癡絕於靈隱。疑礙無所入。聞天目禮",
    "X86n1600_026:0257a20": "居太白。往投以疑。禮舉南山筀笋。東海烏蠈。珙擬",
    "X86n1600_026:0257a21": "對。禮打之。忽有省。遂留侍。斷橋倫住國清。延之典",
    "X86n1600_026:0257a22": "藏。倫遷淨慈。居第二座。尋陞第一座。丞相以鴈蕩",
    "X86n1600_026:0257a23": "靈巖。表請出世。遷能仁。退歸放牧菴。不應外緣。有",
    "X86n1600_026:0257a24": "旨授育王。不得已應之。",
    "X86n1600_026:0257b01": "恭宗。",
    "X86n1600_026:0257b02": "恭宗乙亥(德祐元元至元十二)年。",
    "X86n1600_026:0257b03": "曹洞第二十世雪庭光宗正辨祖示寂。",
    "X86n1600_026:0257b04": "祖歸故里。創建精舍曰報恩。祖姿頴悟。三閱藏教",
    "X86n1600_026:0257b05": "而成誦。誘掖後學無倦色。通羣書。善翰墨吟詠。其",
    "X86n1600_026:0257b06": "上堂普說幾十萬言。播在叢林。門人請梓之。祖聞",
    "X86n1600_026:0257b07": "而叱之曰。此吾一時遊戲所發。安可以形迹為哉。",
    "X86n1600_026:0257b08": "既老倦於接納。歸棲嵩陽。是年秋示微疾。書偈告",
    "X86n1600_026:0257b09": "終。塔於寺之西隅。",
    "X86n1600_026:0257b10": "祥符蔭曰。雪庭博洽融通。大展新豐之令於大河",
    "X86n1600_026:0257b11": "以北。為王臣尊禮。而辨正摧邪。功在法苑不小。與",
    "X86n1600_026:0257b12": "仰山祖。同時南北輝映。甘露雙垂者也。",
    "X86n1600_026:0257b13": "曹洞第二十一世祖",
    "X86n1600_026:0257b14": "諱文泰嗣雪庭法(雪庭之門時稱二泰。謂中林智泰。祖乃首推也)。",
    "X86n1600_026:0257b15": "丙子(德祐二五月以後端宗景炎元)年。",
    "X86n1600_026:0257b16": "曹洞第二十一世少室祖嗣宗統(一十四年)。",
    "X86n1600_026:0257b17": "開堂少林祖剎。上堂曰。塵劫來事。只在於今。河沙",
    "X86n1600_026:0257b18": "妙德。總在心源。試教伊覿面相呈。便不解當風拈",
    "X86n1600_026:0257b19": "出。且道過在甚麼處。卓拄杖曰。祇為分明極。翻令",
    "X86n1600_026:0257b20": "所得遲。",
    "X86n1600_026:0257b21": "禪師中竺雪屋珂辭靈隱。",
    "X86n1600_026:0257b22": "珂靈隱薰嗣。住中竺。上堂。枯桑知天風。海水知天",
    "X86n1600_026:0257b23": "寒。且道衲僧知箇甚麼。知道飯是米做。直饒恁麼。",
    "X86n1600_026:0257b24": "閻羅老子索飯錢有日在。珂以宋鼎既遷。即謝寺",
    "X86n1600_026:0257c01": "事。時金山默菴雅禪師。尊師道行。時元兵下江南。",
    "X86n1600_026:0257c02": "默菴被總兵伯顏脇置幕中。從至武林。默菴言於",
    "X86n1600_026:0257c03": "伯顏。請珂住靈隱。親持請疏扣門。珂抽關露半面",
    "X86n1600_026:0257c04": "問曰。汝為誰。默菴曰。故人某甲也。珂落關曰。我不",
    "X86n1600_026:0257c05": "識你。葢珂雖處世外。而以忠自持。故不屑靈隱之",
    "X86n1600_026:0257c06": "命。斷江恩有詩曰。雪屋今亡四十年。高風凜凜尚",
    "X86n1600_026:0257c07": "依然。伯顏丞相拜牀下。不肯為渠來冷泉。",
    "X86n1600_026:0257c08": "祥符蔭曰。當宋鼎革遷。元兵南下之時。臨安羹沸。",
    "X86n1600_026:0257c09": "雪屋乃以世外緇衣。折伯顏牀下之拜而不起。其",
    "X86n1600_026:0257c10": "高風清韻。有足多者。充其意。亦世外之文山疊山",
    "X86n1600_026:0257c11": "也。時珂座下有首座某。年八十餘。歎曰。我生於宋。",
    "X86n1600_026:0257c12": "老於宋。乃不得死於宋。遂絕粒而死。噫。栴檀林中",
    "X86n1600_026:0257c13": "果無異嗅哉。",
    "X86n1600_026:0257c14": "丁丑二年。",
    "X86n1600_026:0257c15": "禪師妙峯下徑山藏叟善珍寂。",
    "X86n1600_026:0257c16": "禪師普度住徑山。",
    "X86n1600_026:0257c17": "度字虗舟。江都史氏子。初見鐵牛印於靈隱。徧歷",
    "X86n1600_026:0257c18": "諸方。若天童晦巖光。大慈石巖璉。虎邱石室迪。皆",
    "X86n1600_026:0257c19": "一見器異之。參無得通於饒州薦福。決志親依。嗣",
    "X86n1600_026:0257c20": "之。湻祐初。出世金陵半山。繼潤之金山。潭之鹿苑。",
    "X86n1600_026:0257c21": "撫之疎山。蘇之承天。補中竺。復詔陞靈隱。被命住",
    "X86n1600_026:0257c22": "徑山。值火餘。志圖興復。將有緒而遽寂。",
    "X86n1600_026:0257c23": "禪師雲壑　瑞集心燈錄成。",
    "X86n1600_026:0257c24": "瑞續五燈會元。集臥龍先祖以後。宋季元初諸宗",
    "X86n1600_026:0258a01": "語。曰心燈錄　發明(心燈錄以援邱玄素塔銘。證德山出馬祖下。致阻抑不行。",
    "X86n1600_026:0258a02": "然邱銘竟傳矣。書成。以見此書有係法門。狥私掩公者之失自見也)。",
    "X86n1600_026:0258a03": "戊寅(三五月帝昺祥興元)年。己卯祥興二年　宋亡。",
    "X86n1600_026:0258a04": "元(姓奇渥溫氏。太祖鐵木真。于宋開禧二年。自號可汗。傳太宗窩闊台。睿宗[悔母+也]雷。定宗貴田。憲宗",
    "X86n1600_026:0258a05": "蒙哥。至世祖諱忽必烈。國語曰薛禪。即位開平。於宋景定元年庚申。建元中統。至宋景定五年甲子。",
    "X86n1600_026:0258a06": "改至元。改開平為上都。己卯宋亡。混一天下。世祖在位凡三十五年。元制。凡皇帝即位之始。必先受",
    "X86n1600_026:0258a07": "佛戒。方登大寶。布告天下)。",
    "X86n1600_026:0258a08": "世祖庚辰至元十七年。",
    "X86n1600_026:0258a09": "禪師妙高自蔣山遷徑山。",
    "X86n1600_026:0258a10": "高字雲峯。長谿人。家世業儒。母夢池上嬰兒合爪",
    "X86n1600_026:0258a11": "坐蓮華心。手捧得之。覺而生高。因名夢池。自幼嗜",
    "X86n1600_026:0258a12": "書史。尤躭釋典。固請學出世法。父母以夢故不忍",
    "X86n1600_026:0258a13": "奪。出家受具。首參道沖。冲曰。此兒語纚纚有序。吾",
    "X86n1600_026:0258a14": "宗瑚璉也。又參範祖。祖尤器重。擬充侍職。高歎曰。",
    "X86n1600_026:0258a15": "懷安敗名。吾不徧參諸方。不止也。遂之育王見廣",
    "X86n1600_026:0258a16": "聞。入室掌藏鑰。一日聞舉譬如牛過窗櫺。頭角四",
    "X86n1600_026:0258a17": "蹄都過了。因甚尾巴過不得。高劃然有省。答曰。鯨",
    "X86n1600_026:0258a18": "吞海水盡。露出珊瑚枝。聞曰。也只道得一半。後出",
    "X86n1600_026:0258a19": "世南興大蘆。屢遷至蔣山。歷十有三載。乙亥寺被",
    "X86n1600_026:0258a20": "兵革。軍士有迫高求金者。以刃擬高。高延頸曰。欲",
    "X86n1600_026:0258a21": "殺即殺。我頭非汝礪刃石。辭色雍容。了無怖畏。軍",
    "X86n1600_026:0258a22": "士感動。擲刃而去。是年詔住徑山。徑山燬。高殫心",
    "X86n1600_026:0258a23": "興建。",
    "X86n1600_026:0258a24": "帝師癹思八(此云聖壽)寂　發明(元列朝皆有帝師。書癹思八以槩其餘。凡天下",
    "X86n1600_026:0258b01": "高僧師號。皆錫自帝師)。",
    "X86n1600_026:0258b02": "辛巳十八年。",
    "X86n1600_026:0258b03": "禪師原妙鍵死關西天目。",
    "X86n1600_026:0258b04": "妙住雙髻。丙子。學徒避兵四去。妙獨掩關危坐。及",
    "X86n1600_026:0258b05": "安堵。啟戶視之。則那伽如故。於是戶屨彌夥。應接",
    "X86n1600_026:0258b06": "不暇。乃以拄杖橫肩顧左右云。大眾會麼。楖[木*栗]橫",
    "X86n1600_026:0258b07": "肩不顧人。直入千峯萬峯去。己卯春。腰包宵遁。直",
    "X86n1600_026:0258b08": "造天目西峯。有獅子巖。拔地千仞。崖石林立。妙樂",
    "X86n1600_026:0258b09": "之。有終焉之意。未幾慕羶之蟻復集。是年復造巖",
    "X86n1600_026:0258b10": "西石洞。營小室如舟。扁曰死關。上溜下淖。風雨飄",
    "X86n1600_026:0258b11": "搖。絕給侍。屏服用。不澡身。不薙髮。截甕為鐺。併日",
    "X86n1600_026:0258b12": "一食。晏如也。洞非梯莫登。撤梯斷緣。雖弟子罕得",
    "X86n1600_026:0258b13": "瞻視。設三關語以驗學者云。大徹底人。本脫生死。",
    "X86n1600_026:0258b14": "因甚命根不斷。佛祖公案。只是一箇道理。因甚有",
    "X86n1600_026:0258b15": "明與不明。大修行人當遵佛行。因甚不守毗尼。下",
    "X86n1600_026:0258b16": "語不契。閉門弗接。",
    "X86n1600_026:0258b17": "禪師報恩從倫奉詔再焚道藏偽經。",
    "X86n1600_026:0258b18": "道藏偽經。前已燒禁。是年復有道流搆難。十月二",
    "X86n1600_026:0258b19": "十日。有旨就大都憫忠寺。再勘焚燒道藏偽經。除",
    "X86n1600_026:0258b20": "道德經外。盡行燒燬。命倫舉火。倫陞座。以火炬打",
    "X86n1600_026:0258b21": "一圓相曰。諸仁者。祇如三洞靈文。還能證此火光",
    "X86n1600_026:0258b22": "三昧也無。若也於斯會得。家有北斗經。人口保安",
    "X86n1600_026:0258b23": "甯。其或未然。從此灰飛烟滅盡。任伊到處覓天尊。",
    "X86n1600_026:0258b24": "中書丞相耶律鑄。翰林院唐方等。奉勅撰碑紀其",
    "X86n1600_026:0258c01": "事。",
    "X86n1600_026:0258c02": "壬午十九年。癸未二十年。",
    "X86n1600_026:0258c03": "甲申二十一年。",
    "X86n1600_026:0258c04": "禪師行端來參。",
    "X86n1600_026:0258c05": "端臨海何氏子。世業儒。一切文字。不由師授。自然",
    "X86n1600_026:0258c06": "通達。初參藏叟珍於徑山。珍問汝是甚處人。端曰。",
    "X86n1600_026:0258c07": "台州。珍便喝。端展坐具。又喝。端收坐具。珍曰。放汝",
    "X86n1600_026:0258c08": "三十棒。參堂去。端於言下豁然頓悟。珍寂。端以淨",
    "X86n1600_026:0258c09": "慈靈隱。山水清勝。往挂錫焉。自稱寒拾里人。橫川",
    "X86n1600_026:0258c10": "珙在育王以偈拈曰。寥寥天地間。獨有寒山子。端",
    "X86n1600_026:0258c11": "竟不渡江。而謁覺菴真於承天。遂參祖於仰山。祖",
    "X86n1600_026:0258c12": "問何處來。端曰兩浙。祖曰。因甚語音不同。端曰。合",
    "X86n1600_026:0258c13": "取臭口。祖曰。獺徑橋高。集雲峰峻。未識書記在。端",
    "X86n1600_026:0258c14": "拍手曰。鴨吞螺螄。眼睛突出。祖顧笑謂侍者。點好",
    "X86n1600_026:0258c15": "茶來。",
    "X86n1600_026:0258c16": "乙酉二十二年。丙戌二十三年。",
    "X86n1600_026:0258c17": "丁亥二十四年　徑山還舊觀。",
    "X86n1600_026:0258c18": "祖授侍者原法印。",
    "X86n1600_026:0258c19": "妙在天目死關中。祖寄竹篦麈拂。及綠水青山。一",
    "X86n1600_026:0258c20": "同授記與高峯原妙。以讚示曰。上大今已無人。雪",
    "X86n1600_026:0258c21": "巖可知禮也。虗名塞破乾坤。分付原妙侍者。",
    "X86n1600_026:0258c22": "臨濟第十七世仰山雪巖祖示寂。",
    "X86n1600_026:0258c23": "臨濟第十八世祖",
    "X86n1600_026:0258c24": "諱原妙。嗣仰山。",
    "X86n1600_026:0259a01": "戊子二十五年。",
    "X86n1600_026:0259a02": "臨濟第十八世高峯祖嗣宗統(八年)。",
    "X86n1600_026:0259a03": "祖開法天目明本侍。",
    "X86n1600_026:0259a04": "緇素共築師子院。請祖開堂。適大仰寄到竹篦頂",
    "X86n1600_026:0259a05": "相。遂拈香上堂示眾曰。海底泥牛銜月走。巖前石",
    "X86n1600_026:0259a06": "虎抱兒眠。鐵蛇鑽入金剛眼。崑崙騎象鷺鷥牽。此",
    "X86n1600_026:0259a07": "四句內。有一句能縱能奪。能殺能活。若人檢辨得",
    "X86n1600_026:0259a08": "出。一生參學事畢。明本號中峯。錢塘孫氏子。母夢",
    "X86n1600_026:0259a09": "無門開道者。持燈籠至其家。翼日遂生本。本神儀",
    "X86n1600_026:0259a10": "挺異。具大人相。纔離襁褓。便跏趺坐。能言便歌讚",
    "X86n1600_026:0259a11": "梵唄。凡嬉遊必為佛事。年十五決志出家。禮佛然",
    "X86n1600_026:0259a12": "指。誓持五戒。日課法華圓覺金剛諸經。晝夜彌勵。",
    "X86n1600_026:0259a13": "困則首觸柱以自警。期必得乃已。閱傳燈至菴摩",
    "X86n1600_026:0259a14": "羅女問文殊生不生公案有疑。遂志在參決。往天",
    "X86n1600_026:0259a15": "目參祖。祖孤峭嚴冷。未甞一啟齒而笑。獨見本歡",
    "X86n1600_026:0259a16": "然欲為祝髮。本以父命未許。祖曰。可舉闍夜多尊",
    "X86n1600_026:0259a17": "者出家因緣喻汝父。勿自沉溺。未幾誦金剛經至",
    "X86n1600_026:0259a18": "荷擔如來處。恍若開解。本自謂識量依通。非悟也。",
    "X86n1600_026:0259a19": "丁亥年二十五。遂剃染侍祖開法天目。",
    "X86n1600_026:0259a20": "詔集諸宗徒廷辯禪師徑山妙高詣闕奏對詳明上",
    "X86n1600_026:0259a21": "大悅。",
    "X86n1600_026:0259a22": "時詔立御講三十六所於江淮諸路。有譖毀禪宗",
    "X86n1600_026:0259a23": "者。有旨集諸宗徒廷辯。住徑山雲峯妙高歎曰。此",
    "X86n1600_026:0259a24": "宗門大事。吾當不惜詣闕爭之。上問禪以何為宗。",
    "X86n1600_026:0259b01": "高奏淨智妙圓。體本空寂。非見聞覺知思慮分別",
    "X86n1600_026:0259b02": "所能到。宣問再三。高歷舉西天東土諸祖。以至德",
    "X86n1600_026:0259b03": "山臨濟棒喝因緣。大抵禪是正法眼藏。涅槃妙心。",
    "X86n1600_026:0259b04": "趨最上乘。孰有過於禪。詞旨明顯。餘二千言。又宣",
    "X86n1600_026:0259b05": "進榻前。與譖者再復論難。譖者辭屈。上大悅。禪宗",
    "X86n1600_026:0259b06": "安堵如初。",
    "X86n1600_026:0259b07": "徑山復災。",
    "X86n1600_026:0259b08": "住持高謂眾曰。吾宿負此山債耳。遂再營建。滙殿",
    "X86n1600_026:0259b09": "坡為池。他屋以次落成。",
    "X86n1600_026:0259b10": "禪師平江承天夢真陞座說法寢陞教班居禪上之",
    "X86n1600_026:0259b11": "旨。",
    "X86n1600_026:0259b12": "真字覺菴。嗣雪寶謙。住承天。時有華嚴宗講主某。",
    "X86n1600_026:0259b13": "奏請江南兩浙名剎。易為華嚴教寺。陞教班資居",
    "X86n1600_026:0259b14": "禪之上。奉旨南來。抵承天。次日覺菴陞堂。就為說",
    "X86n1600_026:0259b15": "法。博引華嚴一經宗旨。縱橫放肆。剖析諸師論解",
    "X86n1600_026:0259b16": "是非。若指諸掌。其時華嚴講主者。聞所未聞。大霑",
    "X86n1600_026:0259b17": "法益。且謂承天小寺長老。尚如是。矧杭之鉅剎大",
    "X86n1600_026:0259b18": "宗師耶。因回奏。遂寢前旨。",
    "X86n1600_026:0259b19": "本侍者具戒。",
    "X86n1600_026:0259b20": "己丑二十六年。",
    "X86n1600_026:0259b21": "祖付侍者明本法印。",
    "X86n1600_026:0259b22": "本一日觀流泉有省。即詣祖求證。祖打趁出。既而",
    "X86n1600_026:0259b23": "民間訛傳官選童男女。本因問曰。忽有人來問和",
    "X86n1600_026:0259b24": "尚討童男女時如何。祖曰。我但度竹篦子與他。本",
    "X86n1600_026:0259c01": "即言下洞然。徹法源底。陸沉眾中。人無知者。於是",
    "X86n1600_026:0259c02": "祖書真讚付曰。我相不思議。佛祖莫能視。獨許不",
    "X86n1600_026:0259c03": "肖兒。見得半邊鼻。且俾參徒。詣本請益。",
    "X86n1600_026:0259c04": "曹洞第二十一世少室祖示寂。",
    "X86n1600_026:0259c05": "祖於正月示微疾。謂門人曰。古人坐脫立化即不",
    "X86n1600_026:0259c06": "無。於衲僧分上皆餘事也。言畢。掩息右脇而寂。",
    "X86n1600_026:0259c07": "禪師天目下育王橫川如珙寂。",
    "X86n1600_026:0259c08": "曹洞第二十二世祖",
    "X86n1600_026:0259c09": "諱福遇。氏族闕。",
    "X86n1600_026:0259c10": "庚寅二十七年。",
    "X86n1600_026:0259c11": "曹洞第二十二世寶印祖嗣宗統(八年)。",
    "X86n1600_026:0259c12": "祖住寶印。上堂曰。機先一句。越韻超聲。句後一機。",
    "X86n1600_026:0259c13": "彌乾葢宇。衲僧家隨緣開拓。妙惠人天。祇如不落",
    "X86n1600_026:0259c14": "前後一句。作麼生道。昨夜西風惡。吹折案山松。",
    "X86n1600_026:0259c15": "辛卯二十八年。",
    "X86n1600_026:0259c16": "禪師雲峯寺如意撰至元辨偽錄。",
    "X86n1600_026:0259c17": "先是有道士邱處機李志常等。毀西京孔子廟為",
    "X86n1600_026:0259c18": "文城觀。謀占梵剎四百八十二所。傳襲王浮化胡",
    "X86n1600_026:0259c19": "偽經。惑亂臣民。時少林裕祖詣闕陳奏對辯。處機",
    "X86n1600_026:0259c20": "等辭屈。奉旨焚偽經。罷道為僧者十七人。還佛寺",
    "X86n1600_026:0259c21": "三十七所。辛巳冬。復奉旨除道德經外。其餘說謊",
    "X86n1600_026:0259c22": "經文。盡行燒毀。乃詔大都雲峯寺住持如意。撰至",
    "X86n1600_026:0259c23": "元辨偽錄。上喻曰。譬如五指。皆從掌出。佛門如掌。",
    "X86n1600_026:0259c24": "餘皆如指。偽宜辨也。辨凡五卷。窮釋老之淵源。分",
    "X86n1600_026:0260a01": "邪正之真偽。復勅翰林學士知制誥臣張伯湻。序",
    "X86n1600_026:0260a02": "而行之。",
    "X86n1600_026:0260a03": "壬辰二十九年。",
    "X86n1600_026:0260a04": "癸巳三十年。",
    "X86n1600_026:0260a05": "禪師淨慈下徑山雪峰妙高寂。",
    "X86n1600_026:0260a06": "甲午三十一年。",
    "X86n1600_026:0260a07": "成宗。",
    "X86n1600_026:0260a08": "成宗乙未元貞元年(四月蘭州河清三日上下三百里)。",
    "X86n1600_026:0260a09": "禪師東林悅堂誾應詔入對　發明(成宗踐祚之初。召問大法。誾能",
    "X86n1600_026:0260a10": "以道引導之。故書)。",
    "X86n1600_026:0260a11": "誾嗣雙林朋。九江守錢真孫請出世西林。遷開先",
    "X86n1600_026:0260a12": "又遷東林。召對稱旨。賜璽書號通慧禪師。并金襴",
    "X86n1600_026:0260a13": "法衣。",
    "X86n1600_026:0260a14": "禪師牧潛圓至住建昌能仁。",
    "X86n1600_026:0260a15": "至高安姚氏子。父兄皆名進士。至參仰山祖受記",
    "X86n1600_026:0260a16": "莂。住能仁。所著有牧潛集(明汰如河法師重刻〔六〕)。",
    "X86n1600_026:0260a17": "臨濟第十八世高峯祖示寂。",
    "X86n1600_026:0260a18": "祖上堂。拈拄杖召大眾云。還見麼。人人眼裏有睛。",
    "X86n1600_026:0260a19": "不是瞎漢。決定是見。以拄杖卓一下云。還聞麼。箇",
    "X86n1600_026:0260a20": "箇耳裏有竅。不是死漢。決定是聞。既見既聞是箇",
    "X86n1600_026:0260a21": "甚麼。以拄杖○。見聞即且止。只是六根未具之前。",
    "X86n1600_026:0260a22": "聲色未彰之際。未聞之聞。未見之見。正恁麼時。畢",
    "X86n1600_026:0260a23": "竟以何為驗。以拄杖[○@│]。吾今與汝保任斯事。終不",
    "X86n1600_026:0260a24": "虗也。以拄杖[○@□]。三十年後。切忘妄通消息。靠拄杖",
    "X86n1600_026:0260b01": "下座。冬十一月。大覺寺祖雍。師子院院主明初來",
    "X86n1600_026:0260b02": "省。祖竟以後事付囑。十二月一日黎明。辭眾曰。西",
    "X86n1600_026:0260b03": "峯三十年。妄談般若。罪犯彌天。末後有一句子。敢",
    "X86n1600_026:0260b04": "累及平人。自領去也。大眾還有知落處者麼。良久",
    "X86n1600_026:0260b05": "云。毫釐有差。天地懸隔。復說偈曰。來不入死關。去",
    "X86n1600_026:0260b06": "不出死關。鐵蛇鑽入海。撞倒須彌山。泊然而寂。啟",
    "X86n1600_026:0260b07": "龕七日。端然如生。塔全身於死關。祖為人至慈勤",
    "X86n1600_026:0260b08": "懇。誨人善語和易。或繼以泣。及至室中行祖令。鞭",
    "X86n1600_026:0260b09": "策龍象。盡情勘覈。絲粟無貸。甞戒學者。今人負一",
    "X86n1600_026:0260b10": "知半解。不能了徹。參徒一詰。茫然莫辨邪正。句來",
    "X86n1600_026:0260b11": "句去。如手搏兒。葢得處鹵莾故也。直須大徹。親見",
    "X86n1600_026:0260b12": "親證。明得差別智。方解勘辨殺活。其機用險峻。不",
    "X86n1600_026:0260b13": "可湊泊如此。尤矜細行。崇戒律。雖創兩剎。目未甞",
    "X86n1600_026:0260b14": "覩。信士全從進得所剪髮。朝夕供禮。舍利累累如",
    "X86n1600_026:0260b15": "貫珠。天下識與不識。皆讚歎曰。高峰古佛。",
    "X86n1600_026:0260b16": "安隱忍曰。金剛王劍。佛祖不留。至虎邱應菴十有",
    "X86n1600_026:0260b17": "二傳。如器注器。當時有與臨濟先後出世者。如石",
    "X86n1600_026:0260b18": "霜多枯木。眾以勝妙境界作究竟。至首座化去不",
    "X86n1600_026:0260b19": "會宗旨。微九峯孰能反正之。厥後流為默照邪禪。",
    "X86n1600_026:0260b20": "而真淨五祖妙喜諸老宿。痛斥其非。迨勝朝此病",
    "X86n1600_026:0260b21": "熾作。雖沒量大漢。不免從狐鼠蹊徑中來。賴是二",
    "X86n1600_026:0260b22": "老生鐵鑄成。終得正悟。雖悟後痛訴昔時之謬。往",
    "X86n1600_026:0260b23": "路之非。而學者躭著恬寂。卒不能捨。甚哉邪法入",
    "X86n1600_026:0260b24": "人之深也。繇是國初至今。多坐不語禪。南北甚行",
    "X86n1600_026:0260c01": "牢不可破。天童三峯相並而出。十餘年中。摟盡黑。",
    "X86n1600_026:0260c02": "暗魔軍窠臼。然而狂打潑罵。記名泥跡之弊。不旋",
    "X86n1600_026:0260c03": "踵而生。末世說法。其難如此。要當扇以湻風。感以",
    "X86n1600_026:0260c04": "至誠。驗以宗旨。擇以人類。復還馬祖百丈臨濟興",
    "X86n1600_026:0260c05": "化以來之元氣根本。全機大用。非徒囂囂然口舌",
    "X86n1600_026:0260c06": "爭也。若夫雪巖父子。拈提濟上綱領。下刀發藥。去",
    "X86n1600_026:0260c07": "古人實有間。設使施之今日。獨不可以稱良劑乎。",
    "X86n1600_026:0260c08": "故曰。道歲也。聖人時也。",
    "X86n1600_026:0260c09": "祥符蔭曰。弘教集載元世祖實錄百餘篇。字字句",
    "X86n1600_026:0260c10": "句。以宏法為己任。葢菩薩住初地。作大功德主。以",
    "X86n1600_026:0260c11": "法化眾生者也。其時綠綈丹詔。絡繹雲林。金剎香",
    "X86n1600_026:0260c12": "幢。輝煌道路。而祖一關壁立於千仞雲霄之上。真",
    "X86n1600_026:0260c13": "風徧界。攀仰無從。此所以能支滹沱欲倒之瀾。續",
    "X86n1600_026:0260c14": "少林面壁之旨。迄今三百年來。衰靡之極。猶有一",
    "X86n1600_026:0260c15": "線真機。存而未艾者。不可謂非祖持之之力也。",
    "X86n1600_026:0260c17": "宗統編年卷之二十六"
}