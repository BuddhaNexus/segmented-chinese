{
    "X68n1315_013:0076a07": "古尊宿語錄卷第十三",
    "X68n1315_013:0076a09": "趙州真際禪師語錄并行狀卷上(南嶽下四世嗣南泉願)",
    "X68n1315_013:0076a10": "[0076a10] 師即南泉門人也。俗姓郝氏。本曹州郝鄉人也。諱從",
    "X68n1315_013:0076a11": "諗。鎮府有塔記云。師得七百甲子歟。值武王微沐。避",
    "X68n1315_013:0076a12": "地岨崍。木食草衣。僧儀不易。師初隨本師行&#x811A;。到南",
    "X68n1315_013:0076a13": "泉。本師先人事了。師方乃人事。南泉在方丈內臥次。",
    "X68n1315_013:0076a14": "見師來參。便問。近離什麼處。 師云。瑞像院。 南泉云。還",
    "X68n1315_013:0076a15": "見瑞像麼。 師云。瑞像即不見。即見臥如來。 南泉乃起",
    "X68n1315_013:0076a16": "問。你是有主沙彌。無主沙彌。 師對云。有主沙彌。 泉云。",
    "X68n1315_013:0076a17": "那箇是你主。 師云。孟春猶寒。伏惟和尚尊體起居萬",
    "X68n1315_013:0076a18": "福。 泉乃喚維那云。此沙彌別處安排。 師受戒後。聞受",
    "X68n1315_013:0076a19": "業師在曹州西住護國院。乃歸院省覲。到後。本師令",
    "X68n1315_013:0076a20": "郝氏云。君家之子遊方已迴。其家親屬忻懌不已。祇",
    "X68n1315_013:0076a21": "候來日咸往觀焉。 師聞之。乃云。俗塵愛網。無有了期。",
    "X68n1315_013:0076a22": "已辭出家。不願再見。乃於是夜結束前邁。其後自&#x643A;",
    "X68n1315_013:0076a23": "瓶錫。遍歷諸方。常自謂曰。七歲童兒勝我者。我即問",
    "X68n1315_013:0076a24": "伊。百歲老翁不及我者。我即教他。 年至八十。方住趙",
    "X68n1315_013:0076b01": "州城東觀音院。去石橋十里。已來住持枯槁。志&#x52B9;古",
    "X68n1315_013:0076b02": "人。僧堂無前後架。旋營齋食。繩床一&#x811A;折。以燒斷薪。",
    "X68n1315_013:0076b03": "用繩繫之。每有別制新者。師不許也。住持四十年來。",
    "X68n1315_013:0076b04": "未嘗&#x8CF7;一封書告其檀越。 因有南方僧來舉。問雪峰。",
    "X68n1315_013:0076b05": "古澗寒泉時如何。雪峰云。瞪目不見底。學云。飲者如",
    "X68n1315_013:0076b06": "何。峰云。不從口入。 師聞之。曰。不從口入。從鼻孔裏入。",
    "X68n1315_013:0076b07": " 其僧&#x5374;問師。古澗寒泉時如何。 師云。苦。 學云。飲者如",
    "X68n1315_013:0076b08": "何。 師云。死。 雪峰聞師此語。讚云。古佛。古佛。雪峰後因",
    "X68n1315_013:0076b09": "此不答話矣。 厥後因河北燕王領兵收鎮府。既到界",
    "X68n1315_013:0076b10": "上。有觀氣象者奏曰。趙州有聖人所居。戰必不勝。 燕",
    "X68n1315_013:0076b11": "趙二王因展筵會。俱息交鋒。乃問。趙之金地。上士何",
    "X68n1315_013:0076b12": "人。 或曰。有講華嚴經大師。節行孤邈。若歲大旱。咸命",
    "X68n1315_013:0076b13": "往臺山祈禱。大師未迴。甘澤如瀉。 乃曰。恐未盡善。 或",
    "X68n1315_013:0076b14": "云。此去一百二十里。有趙州觀音院。有禪師年臘高",
    "X68n1315_013:0076b15": "邈。道眼明白。 僉曰。此可應兆乎。 二王稅駕觀焉。既屆",
    "X68n1315_013:0076b16": "院內。師乃端坐不起。燕王問曰。人王尊耶。法王尊耶。",
    "X68n1315_013:0076b17": " 師云。若在人王。人王中尊。若在法王。法王中尊。燕王",
    "X68n1315_013:0076b18": "唯然矣。 師良久中間問。阿那箇是鎮府大王。 趙王應。",
    "X68n1315_013:0076b19": "諾。弟子(緣趙州屬鎮府以表知重之禮)。 師云。老僧濫在山河。不及趨",
    "X68n1315_013:0076b20": "面。 須臾。左右請師為大王說法。師云。大王左右多。爭",
    "X68n1315_013:0076b21": "教老僧說法。乃約令左右退。 師身畔時有沙彌文遠",
    "X68n1315_013:0076b22": "高聲云。啟大王。不是者箇左右。 大王乃問。是什麼左",
    "X68n1315_013:0076b23": "右。 對曰。大王尊諱多。和尚所以不敢說法。 燕王乃云。",
    "X68n1315_013:0076b24": "請禪師去諱說法。 師云。故知大王曩劫眷屬俱是冤",
    "X68n1315_013:0076c01": "家。我佛世尊。一稱名號。罪滅福生。大王先祖。纔有人",
    "X68n1315_013:0076c02": "觸著名字。便生嗔怒。師慈悲非倦。說法多時。二王稽",
    "X68n1315_013:0076c03": "首讚嘆。珍敬無盡。 來日將迴。燕王下先鋒使聞師不",
    "X68n1315_013:0076c04": "起。凌晨入院。責師&#x6160;亢君侯。師聞之。乃出迎接。先鋒",
    "X68n1315_013:0076c05": "乃問曰。昨日見二王來不起。今日見某甲來。因何起",
    "X68n1315_013:0076c06": "接。 師云。待都衙得似大王。老僧亦不起接。先鋒聆師",
    "X68n1315_013:0076c07": "此語。再三拜而去。 尋後趙王發使取師供養。既屆城",
    "X68n1315_013:0076c08": "門。闔城威儀迎之入內。師纔下寶輦。王乃設拜。請師",
    "X68n1315_013:0076c09": "上殿。正位而坐。師良久。以手斫額云。&#x5826;下立者是何",
    "X68n1315_013:0076c10": "官長。 左右云。是諸院尊宿并大師．大德。 師云。他各是",
    "X68n1315_013:0076c11": "一方化主。若在階下。老僧亦起。王乃命上殿。 是日齋",
    "X68n1315_013:0076c12": "筵將罷。僧官排定從上至下。一人一問。一人問佛法。",
    "X68n1315_013:0076c13": "師既望見。乃問。作什麼。 云。問佛法。 師云。這裏已坐&#x5374;",
    "X68n1315_013:0076c14": "老僧。那裏問什麼法。二尊不並化(此乃語之詞也)。王乃令止。",
    "X68n1315_013:0076c15": " 其時國后與王俱在左右侍立。國后云。請禪師為大",
    "X68n1315_013:0076c16": "王摩頂受記。 師以手摩大王頂云。願大王與老僧齊",
    "X68n1315_013:0076c17": "年。 是時迎師權在近院駐泊。獲時選地建造禪宮。師",
    "X68n1315_013:0076c18": "聞之。令人謂王曰。若動著一莖草。老僧&#x5374;歸趙州。 其",
    "X68n1315_013:0076c19": "時竇行軍願捨&#x83D3;園一所。直一萬五千貫。號為真際",
    "X68n1315_013:0076c20": "禪院。亦云竇家園也。師入院後。海眾雲臻。是時趙王",
    "X68n1315_013:0076c21": "禮奉。燕王從幽州奏到。命服鎮府。具威儀迎接。師堅",
    "X68n1315_013:0076c22": "讓不受。左右舁箱至師面前云。大王為禪師佛法故。",
    "X68n1315_013:0076c23": "堅請師著此衣。 師云。老僧為佛法故。所以不著此衣。",
    "X68n1315_013:0076c24": " 左右云。且看大王面。 師云。又干俗官什麼事。乃躬自",
    "X68n1315_013:0077a01": "取衣挂身上。禮賀再三。師惟知應諾而已。 師住趙州",
    "X68n1315_013:0077a02": "二年。將謝世時。謂弟子曰。吾去世之後。焚燒了。不用",
    "X68n1315_013:0077a03": "淨淘舍利。宗師弟子不同浮俗。且身是幻。舍利何生。",
    "X68n1315_013:0077a04": "斯不可也。令小師送拂子一枝與趙王。傳語云。此是",
    "X68n1315_013:0077a05": "老僧一生用不盡底。 師於戊子歲十一月十日端坐",
    "X68n1315_013:0077a06": "而終。于時竇家園道俗車馬數萬餘人。哀聲振動。於",
    "X68n1315_013:0077a07": "時盡送終之禮。感歎之泣。無異金棺匿彩於俱尸矣。",
    "X68n1315_013:0077a08": "莫不高營鴈塔。特豎豐&#x7891;。諡號曰真際禪師光祖之",
    "X68n1315_013:0077a09": "塔。 後唐保大十一年孟夏月。旬有三日。有學者咨聞",
    "X68n1315_013:0077a10": "東都東院惠通禪師。趙州先人行化厥由。作禮而退。",
    "X68n1315_013:0077a11": "乃授筆錄之。",
    "X68n1315_013:0077a12": "[0077a12] 師問南泉。如何是道。 泉云。平常心是道。 師云。還可趣",
    "X68n1315_013:0077a13": "向不。 泉云。擬即乖。 師云。不擬。爭知是道。 泉云。道不屬",
    "X68n1315_013:0077a14": "知不知。知是妄覺。不知是無記。若真達不疑之道。猶",
    "X68n1315_013:0077a15": "如太&#x8657;。廓然蕩豁。豈可強是非也。師於言下頓悟玄",
    "X68n1315_013:0077a16": "旨。心如朗月。",
    "X68n1315_013:0077a17": "[0077a17] 南泉上堂。師問。明頭合。暗頭合。泉便歸方丈。 師便下",
    "X68n1315_013:0077a18": "堂云。這老和尚被我一問。直得無言可對。 首座云。莫",
    "X68n1315_013:0077a19": "道和尚無語。自是上座不會。 師便打。又云。這棒合是",
    "X68n1315_013:0077a20": "堂頭老漢喫。 師問南泉。知有底人向什麼處去。 泉云。",
    "X68n1315_013:0077a21": "山前檀越家作一頭水牯牛去。 師云。謝和尚指示。 泉",
    "X68n1315_013:0077a22": "云。昨夜三更月到&#x7ABB;。 師在南泉作爐頭。大眾普請擇",
    "X68n1315_013:0077a23": "菜。師在堂內。&#x544C;救火。救火。大眾一時到僧堂前。師乃",
    "X68n1315_013:0077a24": "關&#x5374;僧堂門。大眾無對。泉乃拋&#x93C1;匙從&#x7ABB;內入堂中。",
    "X68n1315_013:0077b01": "師便開門。 師在南泉井樓上打水次。見南泉過。便抱",
    "X68n1315_013:0077b02": "柱懸&#x5374;&#x811A;云。相救。相救。 南泉上楜梯云。一二三四五。",
    "X68n1315_013:0077b03": " 師少時間&#x5374;去禮謝云。適來謝和尚相救。 南泉東西",
    "X68n1315_013:0077b04": "兩堂爭&#x732B;兒。泉來堂內提起&#x732B;兒云。道得即不斬。道",
    "X68n1315_013:0077b05": "不得即斬&#x5374;。大眾下語皆不契泉意。當時即斬&#x5374;&#x732B;",
    "X68n1315_013:0077b06": "兒了。 至晚間。師從外歸來問訊次。泉乃舉前話了。云。",
    "X68n1315_013:0077b07": "你作麼生救得&#x732B;兒。師遂將一隻鞋戴在頭上出去。",
    "X68n1315_013:0077b08": " 泉云。子若在。救得&#x732B;兒。 師問南泉。異即不問。如何是",
    "X68n1315_013:0077b09": "類。 泉以兩手托地。師便踏倒。&#x5374;歸涅槃堂內&#x544C;。悔。悔。",
    "X68n1315_013:0077b10": " 泉聞。乃令人去問。悔箇什麼。 師云。悔不剩與兩踏。 南",
    "X68n1315_013:0077b11": "泉從浴室裏過。見浴頭燒火。問云。作什麼。 云。燒浴。 泉",
    "X68n1315_013:0077b12": "云。記取來喚水牯牛浴。浴頭應諾。 至晚間。浴頭入方",
    "X68n1315_013:0077b13": "丈。泉問。作什麼。 云。請水牯牛去浴。 泉云。將得繩索來",
    "X68n1315_013:0077b14": "不。浴頭無對。 師來問訊泉。泉舉似師。師云。某甲有語。",
    "X68n1315_013:0077b15": " 泉便云。還將得繩索來麼。師便近前驀鼻便拽。 泉云。",
    "X68n1315_013:0077b16": "是即是。太麤生。 師問南泉。離四句。絕百非外。請師道。",
    "X68n1315_013:0077b17": "泉便歸方丈。 師云。這老和尚每常口吧吧地。及其問",
    "X68n1315_013:0077b18": "著。一言不措。 侍者云。莫道和尚無語好。師便打一掌。",
    "X68n1315_013:0077b19": " 南泉便掩&#x5374;方丈門。便把&#x7070;圍&#x5374;。問僧云。道得即開",
    "X68n1315_013:0077b20": "門。多有人下語。並不契泉意。 師云。蒼天。蒼天。泉便開",
    "X68n1315_013:0077b21": "門。 師問南泉云。心不是佛。智不是道。還有過也無。 泉",
    "X68n1315_013:0077b22": "云。有。 師云。過在什麼處。請師道。泉遂舉。師便出去。",
    "X68n1315_013:0077b23": "[0077b23] 師上堂謂眾曰。此事的的沒量大人出這裏不得。老",
    "X68n1315_013:0077b24": "僧到溈山。僧問。如何是祖師西來意。溈山云。與我將",
    "X68n1315_013:0077c01": "床子來。若是宗師。須以本分事接人始得。 時有僧問。",
    "X68n1315_013:0077c02": "如何是祖師西來意。 師云。庭前&#x6822;樹子。 學云。和尚莫",
    "X68n1315_013:0077c03": "將境示人。 師云。我不將境示人。 云。如何是祖師西來",
    "X68n1315_013:0077c04": "意。 師云。庭前&#x6822;樹子。 師又云。老僧九十年前見馬祖",
    "X68n1315_013:0077c05": "大師下八十餘員善知識。箇箇俱是作家。不似如今",
    "X68n1315_013:0077c06": "知識。枝蔓上生枝蔓。大都是去聖遙遠。一代不如一",
    "X68n1315_013:0077c07": "代。只如南泉尋常道。須向異類中行。且作麼生會。如",
    "X68n1315_013:0077c08": "今黃口小兒向十字街頭說葛藤。博飯&#x5647;。覓禮拜。聚",
    "X68n1315_013:0077c09": "三五百眾。云我是善知識。你是學人。 僧問。如何是清",
    "X68n1315_013:0077c10": "淨伽藍。 師云。丫角女子。 如何是伽藍中人。 師云。丫角",
    "X68n1315_013:0077c11": "女子有孕。 問。承聞和尚親見南泉。是否。 師云。鎮州出",
    "X68n1315_013:0077c12": "大蘿蔔頭。 問。和尚生緣什麼處。 師以手指云。西邊更",
    "X68n1315_013:0077c13": "向西。 問。法無別法。如何是法。 師云。外空．內空．內外空。",
    "X68n1315_013:0077c14": " 問。如何是佛真法身。 師云。更嫌什麼。 問。如何是心地",
    "X68n1315_013:0077c15": "法門。 師云。古今榜樣。 問。如何是賓中主。 師云。山僧不",
    "X68n1315_013:0077c16": "問婦。 問。如何是主中賓。 師云。老僧無丈人。 問。如何是",
    "X68n1315_013:0077c17": "一切法常住。 師云。老僧不諱祖。 其僧再問。師云。今日",
    "X68n1315_013:0077c18": "不答話。",
    "X68n1315_013:0077c19": "[0077c19] 師上堂云。兄弟莫久立。有事商量。無事向衣&#x9262;下坐",
    "X68n1315_013:0077c20": "窮理好。老僧行&#x811A;時。除二時齋粥是雜用心力處。餘",
    "X68n1315_013:0077c21": "外更無別用心處也。若不如此。出家大遠在。 問。萬物",
    "X68n1315_013:0077c22": "中何物最堅。 師云。相罵饒汝接嘴。相唾饒汝潑水。 問。",
    "X68n1315_013:0077c23": "曉夜不停時如何。 師云。僧中無與麼兩稅百姓。 問。如",
    "X68n1315_013:0077c24": "何是一句。 師云。若守著一句老&#x5374;你。 師又云。若一生",
    "X68n1315_013:0078a01": "不離叢林。不語十年五載。無人喚你作啞漢。已後佛",
    "X68n1315_013:0078a02": "也不柰你何。你若不信。截取老僧頭去。",
    "X68n1315_013:0078a03": "[0078a03] 師上堂云。兄弟。你正在第三冤裏。所以道。但改舊時",
    "X68n1315_013:0078a04": "行履處。莫改舊時人。共你各自家出家。比來無事。更",
    "X68n1315_013:0078a05": "問禪問道。三十．二十人聚頭來問。恰似欠伊禪道相",
    "X68n1315_013:0078a06": "似。你喚作善知識。我是同受拷。老僧不是戲好。恐帶",
    "X68n1315_013:0078a07": "累他古人。所以東道西說。 問。十二時中如何用心。 師",
    "X68n1315_013:0078a08": "云。你被十二時使。老僧使得十二時。你問那箇時。 問。",
    "X68n1315_013:0078a09": "如何是趙州主人公。 師咄云。這&#x7BD0;桶漢。學人應諾。 師",
    "X68n1315_013:0078a10": "云。如法&#x7BD0;桶著。 問。如何是學人本分事。 師云。樹搖鳥",
    "X68n1315_013:0078a11": "散。魚驚水渾。 問。如何是少神底人。 師云。老僧不如你。",
    "X68n1315_013:0078a12": " 學云。不占勝。 師云。你因什麼少神。 問。至道無難。唯嫌",
    "X68n1315_013:0078a13": "揀擇。是時人窠窟。 師云。曾有問我。直得五年分&#x758E;不",
    "X68n1315_013:0078a14": "得。 有官人問。丹霞燒木佛。院主為什麼眉鬚墮落。 師",
    "X68n1315_013:0078a15": "云。官人宅中變生作熟是什麼人。 云。所使。 師云。&#x5374;是",
    "X68n1315_013:0078a16": "他好手。 僧問。毗目仙人執善才手見微塵佛時如何。",
    "X68n1315_013:0078a17": " 師遂執僧手云。你見箇什麼。 有尼問。如何是沙門行。",
    "X68n1315_013:0078a18": " 師云。莫生兒。 尼云。和尚勿交涉。 師云。我若共你打交",
    "X68n1315_013:0078a19": "涉。堪作什麼。 問。如何是趙州主人公。 師云。田厙奴。 問。",
    "X68n1315_013:0078a20": "如何是王索仙陀婆。 師云。你道老僧要箇什麼。 問。如",
    "X68n1315_013:0078a21": "何是玄中玄。 師云。說什麼玄中玄。七中七。八中八。 問。",
    "X68n1315_013:0078a22": "如何是仙陀婆。 師云。靜處薩婆訶。 問。如何是法非法。",
    "X68n1315_013:0078a23": " 師云。東西南北。 學云。如何會去。 師云。上下四維。 問。如",
    "X68n1315_013:0078a24": "何是玄中玄。 師云。這僧若在。合年七十四．五。 問。王索",
    "X68n1315_013:0078b01": "仙陀婆時如何。師驀起打躬叉手。 問。如何是道。 師云。",
    "X68n1315_013:0078b02": "不敢。不敢。 問。如何是法。 師云。敕敕攝攝。 問。趙州去鎮",
    "X68n1315_013:0078b03": "府多少。 師云。三百。 學云。鎮府來趙州多少。 師云。不隔。",
    "X68n1315_013:0078b04": " 問。如何是玄中玄。 師云。玄來多少時也。 學云。玄來久",
    "X68n1315_013:0078b05": "矣。 師云。賴遇老僧。洎合玄殺這屢生。 問。如何是學人",
    "X68n1315_013:0078b06": "自己。 師云。還見庭前&#x6822;樹子麼。",
    "X68n1315_013:0078b07": "[0078b07] 師上堂云。若是久參底人。莫非真實。莫非&#x4E98;古&#x4E98;今。",
    "X68n1315_013:0078b08": "若是新入眾底人。也須究理始得。莫&#x8D82;者邊三百．五",
    "X68n1315_013:0078b09": "百．一千。傍邊二眾。叢林稱道好箇住持。洎乎問著佛",
    "X68n1315_013:0078b10": "法。恰似炒沙作飯相似。無可施為。無可下口。&#x5374;言他",
    "X68n1315_013:0078b11": "非我是。面赫赤地。良由世間出非法語。真實欲明者",
    "X68n1315_013:0078b12": "意。莫辜負老僧。 問。在塵為諸聖說法。總屬披搭。未審",
    "X68n1315_013:0078b13": "和尚如何示人。 師云。什麼處見老僧。 學云。請和尚說。",
    "X68n1315_013:0078b14": " 師云。一堂師僧總不會這僧語話。 別有一僧問。請和",
    "X68n1315_013:0078b15": "尚說。 師云。你說我聽。 問。真化無跡無師弟子時如何。",
    "X68n1315_013:0078b16": " 師云。誰教你來問。 學云。更不是別人。師便打之。 問。此",
    "X68n1315_013:0078b17": "事如何辨。 師云。我怪你。 學云。如何辨得。 師云。我怪你",
    "X68n1315_013:0078b18": "不辨。 學云。還保任否。 師云。保任不保任自看。 問。如何",
    "X68n1315_013:0078b19": "是無知解底人。 師云。說什麼事。 問。如何是西來意。師",
    "X68n1315_013:0078b20": "下禪床。 學云。莫便是否。 師云。老僧未有語在。 問。佛法",
    "X68n1315_013:0078b21": "久遠。如何用心。 師云。你見前漢後漢把欖天下。臨終",
    "X68n1315_013:0078b22": "時半錢也無分。 問。時人以珍寶為貴。沙門以何為貴。",
    "X68n1315_013:0078b23": " 師云。急合取口。 學云。合口還得也無。 師云。口若不合。",
    "X68n1315_013:0078b24": "爭能辨得。 問。如何是趙州一句。 師云。半句也無。 學云。",
    "X68n1315_013:0078c01": "豈無和尚在。 師云。老僧不是一句。 問。如何得不被諸",
    "X68n1315_013:0078c02": "境惑。師垂一足。僧便出鞋。師收起足。僧無語。 有俗官",
    "X68n1315_013:0078c03": "問。佛在日。一切眾生歸依佛。佛滅度後。一切眾生歸",
    "X68n1315_013:0078c04": "依什麼處。 師云。未有眾生。 學云。現問次。 師云。更覓什",
    "X68n1315_013:0078c05": "麼佛。 問。還有不報四恩三有者也無。 師云。有。 學云。如",
    "X68n1315_013:0078c06": "何是。 師云。這殺父漢。筭你只少此一問。 問。如何是和",
    "X68n1315_013:0078c07": "尚意。 師云。無施設處。",
    "X68n1315_013:0078c08": "[0078c08] 師上堂云。兄弟但改往修來。若不改。大有著你處在。",
    "X68n1315_013:0078c09": "老僧在此間三十餘年。未曾有一箇禪師到此間。設",
    "X68n1315_013:0078c10": "有來。一宿一食急走過。且&#x8D82;軟暖處去也。 問。忽遇禪",
    "X68n1315_013:0078c11": "師到來。向伊道什麼。 師云。千鈞之弩。不為鼷鼠而發",
    "X68n1315_013:0078c12": "機。 師云。兄弟。若從南方來者。即與下載。若從北方來。",
    "X68n1315_013:0078c13": "即與裝載。所以道。近上人問道即失道。近下人問道",
    "X68n1315_013:0078c14": "者即得道。兄弟。正人說邪法。邪法亦隨正。邪人說正",
    "X68n1315_013:0078c15": "法。正法亦隨邪。諸方難見易識。我者裏易見難識。 問。",
    "X68n1315_013:0078c16": "善惡惑不得底人還獨脫也無。 師云。不獨脫。 學云。為",
    "X68n1315_013:0078c17": "什麼不獨脫。 師云。正在善惡裏。 尼問。離&#x5374;上來說處。",
    "X68n1315_013:0078c18": "請和尚指示。 師咄云。煨破鐵瓶。尼將鐵瓶添水來。請",
    "X68n1315_013:0078c19": "和尚答話。師笑之。 問。世界變為黑穴。未審此箇落在",
    "X68n1315_013:0078c20": "何路。 師云。不占。 學云。不占是什麼人。 師云。田厙奴。 問。",
    "X68n1315_013:0078c21": "無言無意始稱得。句既是無言。喚什麼作句。 師云。高",
    "X68n1315_013:0078c22": "而不危。滿而不溢。 學云。即今和尚是滿是溢。 師云。爭",
    "X68n1315_013:0078c23": "柰你問我。 問。如何是靈者。 師云。淨地上屙一堆屎。 學",
    "X68n1315_013:0078c24": "云。請和尚的旨。 師云。莫惱亂老僧。 問。法身無為。不墮",
    "X68n1315_013:0079a01": "諸數。還許道也無。 師云。作麼生道。 學云。與麼即不道",
    "X68n1315_013:0079a02": "也。師笑之。 問。如何是佛。如何是眾生。 師云。眾生即是",
    "X68n1315_013:0079a03": "佛。佛即是眾生。 學云。未審兩箇。那箇是眾生。 師云。問。",
    "X68n1315_013:0079a04": "問。 問。大道無根。如何接唱。 師云。你便接唱。 無根又作",
    "X68n1315_013:0079a05": "麼生。 師云。既是無根。什麼處繫縳你。 問。正修行底人",
    "X68n1315_013:0079a06": "莫被鬼神測得也無。 師云。測得。 云。過在什麼處。 師云。",
    "X68n1315_013:0079a07": "過在覓處。 云。與麼即不修行也。 師云。修行。 問。孤月當",
    "X68n1315_013:0079a08": "空。光從何生。 師云。月從何生。 問。承和尚有言。道不屬",
    "X68n1315_013:0079a09": "修。但莫染污。如何是不染污。 師云。檢校內外。 云。還自",
    "X68n1315_013:0079a10": "檢校也無。 師云。檢校。 云。自己有什麼過。自檢校。 師云。",
    "X68n1315_013:0079a11": "你有什麼事。",
    "X68n1315_013:0079a12": "[0079a12] 師上堂云。此事如明珠在掌。胡來胡現。漢來漢現。老",
    "X68n1315_013:0079a13": "僧把一枝草作丈六金身用。把丈六金身作一枝草",
    "X68n1315_013:0079a14": "用。佛即是煩惱。煩惱即是佛。 問。佛與誰人為煩惱。 師",
    "X68n1315_013:0079a15": "云。與一切人為煩惱。 云。如何免得。 師云。用免作麼。",
    "X68n1315_013:0079a16": "[0079a16] 師示眾云。老僧此間即以本分事接人。若教老僧隨",
    "X68n1315_013:0079a17": "伊根機接人。自有三乘十二分教接他了也。若是不",
    "X68n1315_013:0079a18": "會。是誰過歟。已後遇著作家漢。也道老僧不辜他。但",
    "X68n1315_013:0079a19": "有人問。以本分事接人。 問。從上至今即心是佛。不即",
    "X68n1315_013:0079a20": "心還許學人商量也無。 師云。即心且置。商量箇什麼。",
    "X68n1315_013:0079a21": " 問。古鏡不磨。還照也無。 師云。前生是因。今生是果。 問。",
    "X68n1315_013:0079a22": "三刀未落時如何。 師云。森森地。 云。落後如何。 師云。迥",
    "X68n1315_013:0079a23": "迥地。 問。如何是出三界底人。 師云。籠罩不得。 問。牛頭",
    "X68n1315_013:0079a24": "未見四祖。百鳥銜花供養。見後為什麼百鳥不銜花",
    "X68n1315_013:0079b01": "供養。 師云。應世不應世。 問。白雲自在時如何。 師云。爭",
    "X68n1315_013:0079b02": "似春風處處閑。 問。如何是露地白牛。 師云。月下不用",
    "X68n1315_013:0079b03": "色。 云。食噉何物。 師云。古今嚼不著。 云。請師答話。 師云。",
    "X68n1315_013:0079b04": "老僧合與麼。",
    "X68n1315_013:0079b05": "[0079b05] 師示眾云。擬心即差。 僧便問。不擬心時如何。 師打三",
    "X68n1315_013:0079b06": "下。云。莫是老僧辜負闍黎麼。 問。凡有問答。落在意根。",
    "X68n1315_013:0079b07": "不落意根。師如何對。 師云。問。 學云。便請師道。 師云。莫",
    "X68n1315_013:0079b08": "向者裏是非。 問。龍女親獻佛。未審將什麼獻。師以兩",
    "X68n1315_013:0079b09": "手作獻勢。",
    "X68n1315_013:0079b10": "[0079b10] 師示眾云。此間佛法。道難即易。道易即難。別處難見",
    "X68n1315_013:0079b11": "易識。老僧者裏即易見難識。若能會得。天下橫行。忽",
    "X68n1315_013:0079b12": "有人問什麼處來。若向伊道從趙州來。又謗趙州。若",
    "X68n1315_013:0079b13": "道不從趙州來。又埋沒自己。諸人且作麼生對他。 僧",
    "X68n1315_013:0079b14": "問。觸目是謗。和尚如何得不謗去。 師云。若道不謗。早",
    "X68n1315_013:0079b15": "是謗了也。 問。如何是正修行路。 師云。解修行即得。若",
    "X68n1315_013:0079b16": "不解修行。即參差落他因果裏。又云。我教你道。若有",
    "X68n1315_013:0079b17": "問時。但向伊道趙州來。忽問趙州說什麼法。但向伊",
    "X68n1315_013:0079b18": "道。寒即言寒。熱即言熱。若更問道。不問者箇事。但云",
    "X68n1315_013:0079b19": "問什麼事。若再問趙州說什麼法。便向伊道。和尚來",
    "X68n1315_013:0079b20": "時不交傳語。上座若要知趙州事。但自去問取。 問。不",
    "X68n1315_013:0079b21": "顧前後時如何。 師云。不顧前後且置。你問阿誰。",
    "X68n1315_013:0079b22": "[0079b22] 師示眾云。迦葉傳與阿難。且道達磨傳與什麼人。 問。",
    "X68n1315_013:0079b23": "且如二祖得髓又作麼生。 師云。莫謗二祖。師又云。達",
    "X68n1315_013:0079b24": "磨也有語。在外者得皮。在裏者得骨。且道更在裏者",
    "X68n1315_013:0079c01": "得什麼。 問。如何是得髓底道理。 師云。但識取皮。老僧",
    "X68n1315_013:0079c02": "者裏髓也不立。 云。如何是髓。 師云。與麼皮也摸未著。",
    "X68n1315_013:0079c03": " 問。與麼堂堂。豈不是和尚正位。 師云。還知有不肯者",
    "X68n1315_013:0079c04": "麼。 學云。與麼即別有位。 師云。誰是別者。 學云。誰是不",
    "X68n1315_013:0079c05": "別者。 師云。一任&#x544C;。 問。上上人一撥便轉。下下人來時",
    "X68n1315_013:0079c06": "如何。 師云。汝是上上。下下。 云。請和尚答話。 師云。話未",
    "X68n1315_013:0079c07": "有主在。 云。某甲七千里來。莫作心行。 師云。據你者一",
    "X68n1315_013:0079c08": "問。心行莫不得麼。此僧一宿便去。 問。不紹傍來者。如",
    "X68n1315_013:0079c09": "何。 師云。誰。 學云。惠延。 師云。問什麼。 學云。不紹傍來者。",
    "X68n1315_013:0079c10": "師以手撫之。 問。如何是衲衣下事。 師云。莫自瞞。 問。真",
    "X68n1315_013:0079c11": "如凡聖皆是夢言。如何是真言。 師云。更不道者兩箇。",
    "X68n1315_013:0079c12": " 學云。兩箇且置。如何是真言。 師云。[0079c12] 唵[口*部]&#x5549;[口*發]。[0079c12] 問。如何",
    "X68n1315_013:0079c13": "是趙州。 師云。東門．西門．南門．北門。 問。如何是定。 師云。",
    "X68n1315_013:0079c14": "不定。 學云。為什麼不定。 師云。活物。活物。 問。不隨諸有",
    "X68n1315_013:0079c15": "時如何。 師云。合與麼。 學云。莫便是學人本分事。 師云。",
    "X68n1315_013:0079c16": "隨也。隨也。 問。古人三十年一張弓兩下箭只射得半",
    "X68n1315_013:0079c17": "箇聖人。今日請師全射。師便起去。",
    "X68n1315_013:0079c18": "[0079c18] 師示眾云。至道無難。唯嫌揀擇。纔有言語。是揀擇。是",
    "X68n1315_013:0079c19": "明白。老僧&#x5374;不在明白裏。是你還護惜也無。 問。和尚",
    "X68n1315_013:0079c20": "既不在明白裏。又護惜箇什麼。 師云。我亦不知。 學云。",
    "X68n1315_013:0079c21": "和尚既不知。為什麼道不在明白裏。 師云。問事即得。",
    "X68n1315_013:0079c22": "禮拜了退。",
    "X68n1315_013:0079c23": "[0079c23] 師示眾云。法本不生。今則無滅。更不要道纔語是生。",
    "X68n1315_013:0079c24": "不語是滅。諸人且作麼生是不生不滅底道理。 問。早",
    "X68n1315_013:0080a01": "是不生不滅麼。 師云。者漢只認得箇死語。 問。至道無",
    "X68n1315_013:0080a02": "難。唯嫌揀擇。纔有言語是揀擇。和尚如何示人。 師云。",
    "X68n1315_013:0080a03": "何不盡引古人語。 學云。某甲只道得到這裏。 師云。只",
    "X68n1315_013:0080a04": "這至道無難。唯嫌揀擇。",
    "X68n1315_013:0080a05": "[0080a05] 上堂云。看經也在生死裏。不看經也在生死裏。諸人",
    "X68n1315_013:0080a06": "且作麼生出得去。 僧便問。只如俱不留時如何。 師云。",
    "X68n1315_013:0080a07": "實即得。若不實。爭能出得生死。 問。利&#x5292;鋒頭快時如",
    "X68n1315_013:0080a08": "何。 師云。老僧是利&#x5292;。快在什麼處。 問。大難到來。如何",
    "X68n1315_013:0080a09": "迴避。 師云。恰好。",
    "X68n1315_013:0080a10": "[0080a10] 上堂。良久。大眾總來也未。 對云。總來也。 師云。更待一",
    "X68n1315_013:0080a11": "人來即說話。 僧云。候無人來即說似和尚。 師云。大難",
    "X68n1315_013:0080a12": "得人。",
    "X68n1315_013:0080a13": "[0080a13] 師示眾云。心生即種種法生。心滅即種種法滅。你諸",
    "X68n1315_013:0080a14": "人作麼生。 僧乃問。只如不生不滅時如何。 師云。我許",
    "X68n1315_013:0080a15": "你者一問。 師因參次云。明又未明。道昏欲曉。你在阿",
    "X68n1315_013:0080a16": "那頭。 僧云。不在兩頭。 師云。與麼即在中間也。 云。若在",
    "X68n1315_013:0080a17": "中間。即在兩頭。 師云。這僧多少時在老僧者裏作與",
    "X68n1315_013:0080a18": "麼語話。不出得三句裏。然直饒出得。也在三句裏。你",
    "X68n1315_013:0080a19": "作麼生。 僧云。某甲使得三句。 師云。何不早與麼道。 問。",
    "X68n1315_013:0080a20": "如何是通方。 師云。離&#x5374;金剛禪。",
    "X68n1315_013:0080a21": "[0080a21] 師示眾云。衲僧家直須坐斷報化佛頭始得。 問。坐斷",
    "X68n1315_013:0080a22": "報化佛頭是什麼人。 師云。非你境界。",
    "X68n1315_013:0080a23": "[0080a23] 師示眾云。大道只在目前。要且難&#x89A9;。 僧乃問。目前有",
    "X68n1315_013:0080a24": "何形段令學人&#x89A9;。 師云。任你江南江北。 學云。和尚豈",
    "X68n1315_013:0080b01": "無方便為人。 師云。適來問什麼。 問。入法界來。還知有",
    "X68n1315_013:0080b02": "也無。 師云。誰入法界。 學云。與麼即入法界不知去也。",
    "X68n1315_013:0080b03": " 師云。不是寒&#x7070;死木。花錦成現百種有。 學云。莫是入",
    "X68n1315_013:0080b04": "法界處用也無。 師云。有什麼交涉。 問。若是實際理地。",
    "X68n1315_013:0080b05": "什麼處得來。 師云。更請闍黎宣一遍。 問。萬境俱起。還",
    "X68n1315_013:0080b06": "有惑不得者也無。 師云。有。 學云。如何是惑不得者。 師",
    "X68n1315_013:0080b07": "云。你還信有佛法否。 學云。信有佛法。古人道了。如何",
    "X68n1315_013:0080b08": "是惑不得者。 師云。為什麼不問老僧。 學云。問了也。 師",
    "X68n1315_013:0080b09": "云。惑也。 問。未審古人與今人還有近也無。 師云。相近",
    "X68n1315_013:0080b10": "即相近。不同一體。 學云。為什麼不同。 師云。法身不說",
    "X68n1315_013:0080b11": "法。 學云。法身不說法。和尚為人也無。 師云。我向惠裏",
    "X68n1315_013:0080b12": "答話。 學云。爭道法身不說法。 師云。我向惠裏救你阿",
    "X68n1315_013:0080b13": "爺。他終不出頭。 問。學人道不相見時。還迴互也無。 師",
    "X68n1315_013:0080b14": "云。測得迴互。 學云。測他不得。迴互箇什麼。 師云。不與",
    "X68n1315_013:0080b15": "麼是你自己。 學云。和尚還受測也無。 師云。人即轉近。",
    "X68n1315_013:0080b16": "道即轉遠也。 學云。和尚為什麼自隱去。 師云。我今現",
    "X68n1315_013:0080b17": "共你語話。 學云。爭道不轉。 師云。合與麼著。",
    "X68n1315_013:0080b18": "[0080b18] 師示眾云。教化得底人。是今生事。教化不得底人。是",
    "X68n1315_013:0080b19": "第三生冤。若不教化。恐墮&#x5374;一切眾生。教化亦是冤。",
    "X68n1315_013:0080b20": "是你還教化也無。 僧云。教化。 師云。一切眾生還見你",
    "X68n1315_013:0080b21": "也無。 學云。不見。 師云。為什麼不見。 學云。無相。 師云。即",
    "X68n1315_013:0080b22": "今還見老僧否。 學云。和尚不是眾生。 師云。自知罪過",
    "X68n1315_013:0080b23": "即得。",
    "X68n1315_013:0080b24": "[0080b24] 師示眾云。龍女心親獻。盡是自然事。 問。既是自然。獻",
    "X68n1315_013:0080c01": "時為什麼。 師云。若不獻。爭知自然。",
    "X68n1315_013:0080c02": "[0080c02] 師示眾云。八百箇作佛漢。覓一箇道人難得。 問。只如",
    "X68n1315_013:0080c03": "無佛無人處。還有修行也無。 師云。除&#x5374;者兩箇。有百",
    "X68n1315_013:0080c04": "千萬億。 學云。道人來時在什麼處。 師云。你與麼即不",
    "X68n1315_013:0080c05": "修行也。其僧禮拜。 師云。大有處著你在。 問。白雲不落",
    "X68n1315_013:0080c06": "時如何。 師云。老僧不會上象。 學云。豈無賓主。 師云。老",
    "X68n1315_013:0080c07": "僧是主。闍黎是賓。白雲在什麼處。 問。大巧若拙時如",
    "X68n1315_013:0080c08": "何。 師云。喪&#x5374;棟梁材。",
    "X68n1315_013:0080c09": "[0080c09] 師示眾云。佛之一字。吾不喜聞。 問。和尚還為人也無。",
    "X68n1315_013:0080c10": " 師云。為人。 學云。如何為人。 師云。不識玄旨。徒勞念靜。",
    "X68n1315_013:0080c11": " 學云。既是玄。作麼生是旨。 師云。我不把本。 學云。者箇",
    "X68n1315_013:0080c12": "是玄。如何是旨。 師云。答你是旨。",
    "X68n1315_013:0080c13": "[0080c13] 師示眾云。各自有禪。各自有道。忽有人問你。作麼生",
    "X68n1315_013:0080c14": "是禪是道。作麼生祇對他。 僧乃問。既各有禪道。從上",
    "X68n1315_013:0080c15": "至今語話為什麼。 師云。為你遊魂。 學云。未審如何為",
    "X68n1315_013:0080c16": "人。師乃退身不語。",
    "X68n1315_013:0080c17": "[0080c17] 師示眾云。不得閑過念佛念法。 僧乃問。如何是學人",
    "X68n1315_013:0080c18": "自己念。 師云。念者是誰。 學云。無伴。 師叱。者驢。",
    "X68n1315_013:0080c19": "[0080c19] 上堂。示眾云。若是第一句。與祖佛為師。第二句。與人",
    "X68n1315_013:0080c20": "天為師。第三句。自救不了。 有僧問。如何是第一句。 師",
    "X68n1315_013:0080c21": "云。與祖佛為師。師又云。大好從頭起。 學人再問。師云。",
    "X68n1315_013:0080c22": "又&#x5374;人天去也。",
    "X68n1315_013:0080c23": "[0080c23] 師示眾云。是他不是不將來。老僧不是不祇對。 僧云。",
    "X68n1315_013:0080c24": "和尚將什麼祇對。師長吁一聲。 云。和尚將這箇祇對。",
    "X68n1315_013:0081a01": "莫辜負學人也無。 師云。你適來肯我。我即辜負你。若",
    "X68n1315_013:0081a02": "不肯我。我即不辜負你。",
    "X68n1315_013:0081a03": "[0081a03] 師示眾云。老僧今夜答話去也。解問者出來。 有僧纔",
    "X68n1315_013:0081a04": "出禮拜。師云。比來拋磚引玉。只得箇墼子。 問。狗子還",
    "X68n1315_013:0081a05": "有佛性也無。 師云。無。 學云。上至諸佛。下至螘子。皆有",
    "X68n1315_013:0081a06": "佛性。狗子為什麼無。 師云。為伊有業識性在。 問。如何",
    "X68n1315_013:0081a07": "是法身。 師云。應身。 云。學人不問應身。 師云。你但管應",
    "X68n1315_013:0081a08": "身。 問。朗月當空時如何。 師云。闍黎名什麼。 學云。某甲。",
    "X68n1315_013:0081a09": " 師云。朗月當空在什麼處。 問。正當二八時如何。 師云。",
    "X68n1315_013:0081a10": "東東西西。 學云。如何是東東西西。 師云。覓不著。 問。學",
    "X68n1315_013:0081a11": "人全不會時如何。 師云。我更不會。 云。和尚還知有也",
    "X68n1315_013:0081a12": "無。 師云。我不是木頭。作麼不知。 云。大好不會。師拍掌",
    "X68n1315_013:0081a13": "笑之。 問。如何是道人。 師云。我向道是佛人。 問。凡有言",
    "X68n1315_013:0081a14": "句。舉手動足。盡落在學人網中。離此外。請師道。 師云。",
    "X68n1315_013:0081a15": "老僧齋了未喫茶。 馬大夫問。和尚還修行也無。 師云。",
    "X68n1315_013:0081a16": "老僧若修行即禍事。 云。和尚既不修行。教什麼人修",
    "X68n1315_013:0081a17": "行。 師云。大夫是修行底人。 云。某甲何名修行。 師云。若",
    "X68n1315_013:0081a18": "不修行。爭得撲在人王位中。餧得來赤凍紅地。無有",
    "X68n1315_013:0081a19": "解出期。大夫乃下淚拜謝。",
    "X68n1315_013:0081a20": "[0081a20] 師示眾云。闍黎不是不將來。老僧不是不祇對。又云。",
    "X68n1315_013:0081a21": "闍黎莫擎拳合掌。老僧不將禪床拂子對。 問。思憶不",
    "X68n1315_013:0081a22": "及處如何。 師云。過者邊來。 云。過者邊來即是及處。如",
    "X68n1315_013:0081a23": "何是思不及處。 師&#x7AEA;起手云。你喚作什麼。 云。喚作手。",
    "X68n1315_013:0081a24": "和尚喚作什麼。 師云。百種名字我亦道。 云。不及和尚",
    "X68n1315_013:0081b01": "百種名字。且喚什麼。 師云。與麼即你思憶不及處。僧",
    "X68n1315_013:0081b02": "禮拜。 師云。教你思憶得及者。 云。如何是。 師云。釋迦教．",
    "X68n1315_013:0081b03": "祖師教是你師。 云。祖與佛。古人道了也。如何是思憶",
    "X68n1315_013:0081b04": "不及處。 師再舉指云。喚作什麼。僧良久。 師云。何不當",
    "X68n1315_013:0081b05": "頭道著。更疑什麼。 問。如何是和尚家風。 師云。老僧耳",
    "X68n1315_013:0081b06": "背。高聲問。 僧再問。師云。你問我家風。我&#x5374;識你家風。",
    "X68n1315_013:0081b07": " 問。萬境俱起時如何。 師云。萬境俱起。 云。一問一答是",
    "X68n1315_013:0081b08": "起。如何是不起。 師云。禪床是不起底。 僧纔禮拜次。師",
    "X68n1315_013:0081b09": "云。記得問答。 云。記得。 師云。試舉看。僧擬舉。師問。 問。如",
    "X68n1315_013:0081b10": "何是目前佛。 師云。殿裏底。 云。者箇是相貌佛。如何是",
    "X68n1315_013:0081b11": "佛。 師云。即心是。 云。即心猶是限量。如何是佛。 師云。無",
    "X68n1315_013:0081b12": "心是。 學云。有心無心。還許學人揀也無。 師云。有心無",
    "X68n1315_013:0081b13": "心。總被你揀了也。更教老僧道什麼即得。 問。遠遠投",
    "X68n1315_013:0081b14": "師。未審家風如何。 師云。不說似人。 學云。為什麼不說",
    "X68n1315_013:0081b15": "似人。 師云。是我家風。 學云。和尚既不說似人。爭柰四",
    "X68n1315_013:0081b16": "海來投。 師云。你是海。我不是海。 學云。未審海內事如",
    "X68n1315_013:0081b17": "何。 師云。老僧釣得一箇。 問。祖佛近不得底是什麼人。",
    "X68n1315_013:0081b18": " 師云。不是祖佛。 學云。爭柰近不得何。 師云。向你道不",
    "X68n1315_013:0081b19": "是祖佛。不是眾生。不是物。得麼。 學云。是什麼。 師云。若",
    "X68n1315_013:0081b20": "有名字。即是祖佛．眾生也。 學云。不可只與麼去也。 師",
    "X68n1315_013:0081b21": "云。卒未與你去在。 問。如何是平常心。 師云。狐狼野干",
    "X68n1315_013:0081b22": "是。 問。作何方便即得聞於未聞。 師云。未聞且置。你曾",
    "X68n1315_013:0081b23": "聞箇什麼來。 問。承教有言。隨色摩尼珠。如何是本色。",
    "X68n1315_013:0081b24": " 師召僧名。僧應諾。師云。過者邊來。僧便過。 又問。如何",
    "X68n1315_013:0081c01": "是本色。 師云。且隨色走。 問。平常心底人還受教化也",
    "X68n1315_013:0081c02": "無。 師云。我不歷他門戶。 學云。與麼則莫沉&#x5374;那邊人",
    "X68n1315_013:0081c03": "麼。 師云。大好平常心。 問。如何是學人保任底物。 師云。",
    "X68n1315_013:0081c04": "盡未來際揀不出。 問。如何是大修行底人。 師云。寺裏",
    "X68n1315_013:0081c05": "綱維是。 問。學人纔到。總不知門戶頭事如何。 師云。上",
    "X68n1315_013:0081c06": "座名什麼。 學云。惠南。 師云。大好不知。 問。學人欲學。又",
    "X68n1315_013:0081c07": "謗於和尚。如何得不謗去。 師云。你名什麼。 學云。道皎。",
    "X68n1315_013:0081c08": " 師云。靜處去者米囤子。 問。如何是和尚大意。 師云。無",
    "X68n1315_013:0081c09": "大無小。 學云。莫便是和尚大意麼。 師云。若有纖毫。萬",
    "X68n1315_013:0081c10": "劫不如。 問。萬法本閑。而人自&#x9599;。是什麼人語。 師云。出",
    "X68n1315_013:0081c11": "來便死。 問。不是佛。不是物。不是眾生。這箇是斷語。如",
    "X68n1315_013:0081c12": "何是不斷語。 師云。天上天下。唯我獨尊。 問。如何是毗",
    "X68n1315_013:0081c13": "盧圓相。 師云。老僧自小出家。不曾眼花。 學云。和尚還",
    "X68n1315_013:0081c14": "為人也無。 師云。願你長見毗盧圓相。 問。佛祖在日。佛",
    "X68n1315_013:0081c15": "祖相傳。佛祖滅後。什麼人傳。 師云。古今總是老僧分",
    "X68n1315_013:0081c16": "上。 學云。未審傳箇什麼。 師云。箇箇總屬生死。 云。不可",
    "X68n1315_013:0081c17": "埋沒&#x5374;祖師也。 師云。傳箇什麼。 問。凡聖俱盡時如何。",
    "X68n1315_013:0081c18": " 師云。願你作大德。老僧是障佛祖漢。 問。遠聞趙州。到",
    "X68n1315_013:0081c19": "來為什麼不見。 師云。老僧罪過。 問。朗月當空。未審室",
    "X68n1315_013:0081c20": "中事如何。 師云。老僧自出家。不曾作活計。 學云。與麼",
    "X68n1315_013:0081c21": "即和尚不為今時也。 師云。自疾不能救。焉能救諸疾。",
    "X68n1315_013:0081c22": " 學云。爭柰學人無依何。 師云。依即踏著地。不依即一",
    "X68n1315_013:0081c23": "任東西。 問。在心心不測時如何。 師云。測阿誰。 學云。測",
    "X68n1315_013:0081c24": "自己。 師云。無兩箇。 問。不見邊表時如何。 師指淨瓶云。",
    "X68n1315_013:0082a01": "是什麼。 學云。淨瓶。 師云。大好不見邊表。 問。如何是歸",
    "X68n1315_013:0082a02": "根。 師云。擬即差。 問。不離言句。如何得獨脫。 師云。離言",
    "X68n1315_013:0082a03": "句是獨脫。 學云。適來無人教某甲來。 師云。因什麼到",
    "X68n1315_013:0082a04": "此。 學云。和尚何不揀出。 師云。我早箇揀了也。 問。非心",
    "X68n1315_013:0082a05": "不即智。請和尚一句。 師云。老僧落你後。 問。如何是畢",
    "X68n1315_013:0082a06": "竟。 師云。畢竟。 學云。那箇畢竟是。 師云。老僧是畢竟。你",
    "X68n1315_013:0082a07": "不解問者話。 學云。不是不問。 師云。畢竟在什麼處。 問。",
    "X68n1315_013:0082a08": "不挂寸絲時如何。 師云。不挂什麼。 學云。不挂寸絲。 師",
    "X68n1315_013:0082a09": "云。大好不挂寸絲。 問。如救頭燃底人如何。 師云。便學。",
    "X68n1315_013:0082a10": " 學云。什麼處。 師云。莫占他位次。 問。空劫中阿誰為主。",
    "X68n1315_013:0082a11": " 師云。老僧在裏許坐。 學云。說甚麼法。 師云。說你問底。",
    "X68n1315_013:0082a12": " 問。承古有言。&#x8657;明自照。如何是自照。 師云。不稱他照。",
    "X68n1315_013:0082a13": " 學云。照不著處如何。 師云。你話墮也。 問。如何是的。 師",
    "X68n1315_013:0082a14": "云。一念未起時。 問。如何是法王。 師云。州裏大王是。 云。",
    "X68n1315_013:0082a15": "和尚不是。 師云。你擬造反去。都來一箇王不認。 問。如",
    "X68n1315_013:0082a16": "何是佛心。 師云。你是心。我是佛。奉不奉自看。 學云。師",
    "X68n1315_013:0082a17": "即不無。還奉得也無。 師云。你教化我看。 問。三身中。那",
    "X68n1315_013:0082a18": "箇是本來身。 師云。闕一不可。 問。未審此土誰為祖師。",
    "X68n1315_013:0082a19": " 師云。達磨來這邊總是。 學云。和尚是第幾祖。 師云。我",
    "X68n1315_013:0082a20": "不落位次。 學云。在什麼處。 師云。在你耳裏。 問。不棄本。",
    "X68n1315_013:0082a21": "不逐末。如何是正道。 師云。大好出家兒。 學云。學人從",
    "X68n1315_013:0082a22": "來不曾出家。 師云。歸依佛。歸依法。 學云。未審有家可",
    "X68n1315_013:0082a23": "出也無。 師云。直須出家。 學云。向什麼處安排他。 師云。",
    "X68n1315_013:0082a24": "且向家裏坐。 問。明眼人見一切。還見色也無。 師云。打",
    "X68n1315_013:0082b01": "&#x5374;著。 學云。如何打得。 師云。莫用力。 學云。不用力如何",
    "X68n1315_013:0082b02": "打得。 師云。若用力即乖。 問。祖佛大意合為什麼人。 師",
    "X68n1315_013:0082b03": "云。只為今時。 學云。爭柰不得何。 師云。誰之過。 學云。如",
    "X68n1315_013:0082b04": "何承當。 師云。如今無人承當得。 學云。與麼即無依倚",
    "X68n1315_013:0082b05": "也。 師云。又不可無&#x5374;老僧。 問。了事底人如何。 師云。正",
    "X68n1315_013:0082b06": "大修行。 學云。未審和尚還修行也無。 師云。著衣喫飯。",
    "X68n1315_013:0082b07": " 學云。著衣喫飯尋常事。未審修行也無。 師云。你且道",
    "X68n1315_013:0082b08": "我每日作什麼。 崔郎中問。大善知識還入地獄也無。",
    "X68n1315_013:0082b09": " 師云。老僧末上入。 崔云。既是大善知識。為什麼入地",
    "X68n1315_013:0082b10": "獄。 師云。老僧若不入。爭得見郎中。 問。毫釐有差時如",
    "X68n1315_013:0082b11": "何。 師云。天地懸隔。 云。毫釐無差時如何。 師云。天地懸",
    "X68n1315_013:0082b12": "隔。 問。如何是不睡底眼。 師云。凡眼．肉眼。又云。雖未得",
    "X68n1315_013:0082b13": "天眼。肉眼力如是。 學云。如何是睡底眼。 師云。佛眼．法",
    "X68n1315_013:0082b14": "眼是睡底眼。 問。大庾嶺頭&#x8D82;得及。為什麼提不起。 師",
    "X68n1315_013:0082b15": "拈起衲衣云。你甚處得者箇來。 學云。不問者箇。 師云。",
    "X68n1315_013:0082b16": "與麼即提不起。 問。不合不散如何辨。 師云。你有一箇。",
    "X68n1315_013:0082b17": "我有一箇。 云。者箇是合。如何是散。 師云。你便合。 問。如",
    "X68n1315_013:0082b18": "何是不錯路。 師云。識心見性是不錯路。 問。明珠在掌。",
    "X68n1315_013:0082b19": "還照也無。 師云。照即不無。喚什麼作珠。 問。靈苗無根",
    "X68n1315_013:0082b20": "時如何。 師云。你從什麼處來。 云。太原來。 師云。大好無",
    "X68n1315_013:0082b21": "根。 問。學人擬作佛時如何。 師云。大煞費力生。 云。不費",
    "X68n1315_013:0082b22": "力時如何。 師云。與麼即作佛去也。 問。學人昏鈍在一",
    "X68n1315_013:0082b23": "浮沉。如何得出。師只據坐。 云。某甲實問和尚。 師云。你",
    "X68n1315_013:0082b24": "甚處作一浮一沉。 問。不在凡。不在聖。如何免得兩頭",
    "X68n1315_013:0082c01": "路。 師云。去&#x5374;兩頭來答你。僧不審。 師云。不審從什麼",
    "X68n1315_013:0082c02": "處起。在者裏時從老僧起。在市裏時從什麼處起。 云。",
    "X68n1315_013:0082c03": "和尚為什麼不定。 師云。我教你何不道今日好風。 問。",
    "X68n1315_013:0082c04": "如何是大闡提底人。 師云。老僧答你。還信否。 云。和尚",
    "X68n1315_013:0082c05": "重言。那敢不信。 師云。覓箇闡提人難得。 問。大無慚愧",
    "X68n1315_013:0082c06": "底人什麼處著得。 師云。此間著不得。 云。忽然出頭。爭",
    "X68n1315_013:0082c07": "向。 師云。將取去。 問。用處不現時如何。 師云。用即不無。",
    "X68n1315_013:0082c08": "現是誰。 問。空劫中還有人修行也無。 師云。喚什麼作",
    "X68n1315_013:0082c09": "空劫。 云。無一物是。 師云。者箇始稱修行。喚什麼作空",
    "X68n1315_013:0082c10": "劫。 問。如何是出家。 師云。不履高名。不求垢壞。 問。不指",
    "X68n1315_013:0082c11": "一法。如何是和尚法。 師云。老僧不說茆山法。 云。既不",
    "X68n1315_013:0082c12": "說茆山法。如何是和尚法。 師云。向你道不說茆山法。",
    "X68n1315_013:0082c13": " 云。莫者箇便是也無。 師云。老僧未曾將者箇示人。 問。",
    "X68n1315_013:0082c14": "如何是目前獨脫一路。 師云。無二亦無三。 云。目前有",
    "X68n1315_013:0082c15": "路。還許學人進前也無。 師云。與麼即千里萬里。 問。如",
    "X68n1315_013:0082c16": "何是毗盧向上事。 師云。老僧在你&#x811A;底。 云。和尚為什",
    "X68n1315_013:0082c17": "麼在學人&#x811A;底。 師云。你元來不知有向上事。 問。如何",
    "X68n1315_013:0082c18": "是合頭。 師云。是你不合頭。 云。如何是不合頭。 師云。前",
    "X68n1315_013:0082c19": "句辨取。 問。如何是和尚的的意。 師云。止止不須說。我",
    "X68n1315_013:0082c20": "法妙難思。 問。澄澄絕點時如何。 師云。墮坑落&#x58CD;。 云。有",
    "X68n1315_013:0082c21": "什麼過。 師云。你屈著與麼人。 問。未審出家誓求無上",
    "X68n1315_013:0082c22": "菩提時如何。 師云。未出家。被菩提使。既出家。使得菩",
    "X68n1315_013:0082c23": "提。 有秀才見師手中拄杖。乃云。佛不奪眾生願。是否。",
    "X68n1315_013:0082c24": " 師云。是。 秀才云。某甲就和尚乞取手中拄杖。得否。 師",
    "X68n1315_013:0083a01": "云。君子不奪人所好。 秀才云。某甲不是君子。 師云。老",
    "X68n1315_013:0083a02": "僧亦不是佛。 師因出外。見婆子插田。云。忽遇猛虎作",
    "X68n1315_013:0083a03": "麼生。 婆云。無一法可當情。 師云。唋。 婆子云。唋。 師云。猶",
    "X68n1315_013:0083a04": "有者箇在。 有秀才辭去云。某甲在此括撓和尚多時。",
    "X68n1315_013:0083a05": "無可報答和尚。待他日作一頭驢來報答和尚。 師云。",
    "X68n1315_013:0083a06": "教老僧爭得鞍。 師到道吾處。纔入僧堂。吾云。南泉一",
    "X68n1315_013:0083a07": "隻箭來。 師云。看箭。 吾云。過也。 師云。中也。 問。百骸俱潰",
    "X68n1315_013:0083a08": "散。一物鎮長靈時如何。 師云。今朝又風起。 問。三乘十",
    "X68n1315_013:0083a09": "二分教即不問。如何是祖師西來意。 師云。水牯牛生",
    "X68n1315_013:0083a10": "兒也好看取。 云。未審此意如何。 師云。我亦不知。 問。萬",
    "X68n1315_013:0083a11": "國來朝時如何。 師云。逢人不得喚。 問。十二時中如何",
    "X68n1315_013:0083a12": "淘汰。 師云。柰河水濁。西水流急。 云。還得見文殊也無。",
    "X68n1315_013:0083a13": " 師云。者矇瞳漢。什麼處去來。 問。如何是道場。 師云。你",
    "X68n1315_013:0083a14": "從道場來。你從道場去。脫體是道場。何處更不是。 問。",
    "X68n1315_013:0083a15": "萌芽未發時如何。 師云。&#x9F45;著即腦裂。 云。不&#x9F45;時如何。",
    "X68n1315_013:0083a16": " 師云。無者閑工夫。 問。如何數量。 師云。一二三四五。 云。",
    "X68n1315_013:0083a17": "數量不拘底事如何。 師云。一二三四五。 問。什麼世界",
    "X68n1315_013:0083a18": "即無晝夜。 師云。即今是晝是夜。 云。不問即今。 師云。爭",
    "X68n1315_013:0083a19": "柰老僧何。 問。迦葉上行衣。不踏曹溪路。什麼人得披。",
    "X68n1315_013:0083a20": " 師云。&#x8657;空不出世。道人都不知。 問。如何是混而不雜。",
    "X68n1315_013:0083a21": " 師云。老僧菜食長齋。 云。還得超然也無。 師云。破齋也。",
    "X68n1315_013:0083a22": " 問。如何是古人之言。 師云。諦聽。諦聽。 問。如何是學人",
    "X68n1315_013:0083a23": "本分事。 師云。與麼嫌什麼。 問。萬法歸一。一歸何所。 師",
    "X68n1315_013:0083a24": "云。我在青州作一領布衫重七斤。 問。如何是出家兒。",
    "X68n1315_013:0083b01": " 師云。不朝天子。父母返拜。 問。覿面事如何。 師云。你是",
    "X68n1315_013:0083b02": "覿面漢。",
    "X68n1315_013:0083b04": "古尊宿語錄卷第十三",
    "X68n1315_013:0083b06": "[0083b06] 廬山棲賢寶覺禪院住持傳法賜紫沙門"
}