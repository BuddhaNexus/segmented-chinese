{
    "X28n0585_016:0092a01": "讀教記卷第十六",
    "X28n0585_016:0092a02": "天台沙門 法照",
    "X28n0585_016:0092a03": "止觀(二)",
    "X28n0585_016:0092a04": "燈炷",
    "X28n0585_016:0092a05": "[0092a05] 摩訶般若經燈炷深奧品(海字函十九卷)須菩提白佛言菩",
    "X28n0585_016:0092a06": "薩用初心得菩提用後心得菩提是初心不至後心",
    "X28n0585_016:0092a07": "後心不在初心如是心心數法不俱云何善根增益",
    "X28n0585_016:0092a08": "若善根不增云何當得菩提佛告須菩提我當為說",
    "X28n0585_016:0092a09": "譬喻智者得譬喻則於義易解須菩提譬如然燈為",
    "X28n0585_016:0092a10": "初燄焦炷為用後燄焦炷須菩提言非初燄焦炷亦",
    "X28n0585_016:0092a11": "非離初燄非後燄焦炷亦非離後燄須菩提於汝意",
    "X28n0585_016:0092a12": "云何炷為焦否世尊炷實焦佛告須菩提菩薩如是",
    "X28n0585_016:0092a13": "不用初心得菩提亦不離初心得菩提不用後心得",
    "X28n0585_016:0092a14": "菩提亦不離後心得菩提而得菩提須菩提是中菩",
    "X28n0585_016:0092a15": "薩初從發意行般若波羅蜜具足十地得阿耨菩提",
    "X28n0585_016:0092a16": "須菩提白佛言何等是十地佛言具足乾慧地性地",
    "X28n0585_016:0092a17": "八人地見地薄地離欲地已作地支佛地菩薩地佛",
    "X28n0585_016:0092a18": "地具足是十地得菩提。",
    "X28n0585_016:0092a19": "[0092a19] 大論(表字函七十五卷)非初不離初非後不離後燈譬菩薩",
    "X28n0585_016:0092a20": "道炷喻無明等煩惱燄如初地相應智慧乃至金剛",
    "X28n0585_016:0092a21": "三昧相應智慧。",
    "X28n0585_016:0092a22": "[0092a22] 輔行(一下)(卅三)大品須菩提問佛為用初心得菩提為用",
    "X28n0585_016:0092a23": "後心得菩提論七十五釋云須菩提何故作此問耶",
    "X28n0585_016:0092a24": "答須菩提聞上諸法不增不減心自生疑若法不增",
    "X28n0585_016:0092b01": "減云何得菩提唯佛能爾何關菩薩佛以深因緣答",
    "X28n0585_016:0092b02": "謂不但初心不離初心所以者何若但初心菩薩初",
    "X28n0585_016:0092b03": "心便應是佛若無初心云何得有第二三心後以初",
    "X28n0585_016:0092b04": "為本初以後為期佛以現喻喻此初後譬如焦炷非",
    "X28n0585_016:0092b05": "初不離初非後不離後燈喻菩提道炷喻無明焰如",
    "X28n0585_016:0092b06": "初地相應智慧乃至金剛三昧相應智慧焦無明惑",
    "X28n0585_016:0092b07": "非初智不離初智非後智不離後智論通三教故約",
    "X28n0585_016:0092b08": "斷位。",
    "X28n0585_016:0092b09": "[0092b09] 四念處(二)(二)大論明燈炷云乾慧為初燄佛地為後燄",
    "X28n0585_016:0092b10": "此即通家名乾慧非斷道而為初燄者乃是論主申",
    "X28n0585_016:0092b11": "含容別外人作此解乃以相似燈炷為燄耳(云云)復",
    "X28n0585_016:0092b12": "有人言歡喜為初燄佛地為後燄此約別教斷道為",
    "X28n0585_016:0092b13": "初燄別家初地見常住理斷無明見中道名歡喜是",
    "X28n0585_016:0092b14": "初燄復有人言初住為初燄佛地為後燄是圓教意",
    "X28n0585_016:0092b15": "初住見中性圓斷一品無明故初住為初燄此是通",
    "X28n0585_016:0092b16": "教通別通圓之義。",
    "X28n0585_016:0092b17": "[0092b17] 四教義(三)(七)故大智度論釋燈炷品云有人言乾慧地",
    "X28n0585_016:0092b18": "初燄佛地為後燄有人言歡喜地為初燄佛地為後",
    "X28n0585_016:0092b19": "燄有人言初發心為燄佛地為後燄如此解釋不同",
    "X28n0585_016:0092b20": "者恐是諸大乘論師釋滿字教門三教明位不同各",
    "X28n0585_016:0092b21": "取此意以釋初後燄。",
    "X28n0585_016:0092b22": "[0092b22] 玅玄(四)(卅一)問大論三處明初燄約別圓皆取發真為",
    "X28n0585_016:0092b23": "初燄通教何意取乾慧為初燄答別圓各逗一種根",
    "X28n0585_016:0092b24": "性故用發真為初燄通教為逗多種根性所謂別圓",
    "X28n0585_016:0092c01": "入通故含容取乾慧耳若鈍者八人見地是初燄利",
    "X28n0585_016:0092c02": "者於乾慧即能斷結故是初燄問利人應無十地答",
    "X28n0585_016:0092c03": "備有以根利故故不制位問別圓無利人耶答雖有",
    "X28n0585_016:0092c04": "利鈍以根性純故但作一說宜如此也。",
    "X28n0585_016:0092c05": "[0092c05] 釋籤(五)(二十)大論三處明焦炷等者謂乾慧地初地初",
    "X28n0585_016:0092c06": "住大論四十八明四十二字門即初住已上也第四",
    "X28n0585_016:0092c07": "十九明菩薩初歡喜地乃至法雲地廣明修治地業",
    "X28n0585_016:0092c08": "續此文後即云復次地有二種一者但菩薩地二者",
    "X28n0585_016:0092c09": "共菩薩地所謂乾慧地乃至佛地故知三教明矣故",
    "X28n0585_016:0092c10": "知此中問意與止觀稍自有殊此以三教為問見地",
    "X28n0585_016:0092c11": "焦炷置而不論若得此意則止觀宛然自別次問利",
    "X28n0585_016:0092c12": "人應無十地者問意利人既於初地斷見應二地乃",
    "X28n0585_016:0092c13": "至四地斷思六七地成佛是則無十地耶答意者教",
    "X28n0585_016:0092c14": "門具有於利人不制秖如超果得阿羅漢可令餘三",
    "X28n0585_016:0092c15": "果亦無人耶次問意者別圓若有利人應在地前住",
    "X28n0585_016:0092c16": "前焦炷耶答意者雖有利鈍斷位必定。",
    "X28n0585_016:0092c17": "[0092c17] 止觀(六)(七)問三乘共斷其義已顯用何為據更獨開菩",
    "X28n0585_016:0092c18": "薩地耶答大論判三處焦炷則有三種菩薩斷惑乾",
    "X28n0585_016:0092c19": "慧是伏惑尚得為初燄今取八人真斷為初燄有何",
    "X28n0585_016:0092c20": "不可。",
    "X28n0585_016:0092c21": "[0092c21] 輔行(六上)(八)次問者三乘共位借義已成別立菩薩恐",
    "X28n0585_016:0092c22": "無誠證次答意者初引大論三處焦炷者意引乾慧",
    "X28n0585_016:0092c23": "別在菩薩斷惑之位若共二乘不名初燄初燄即是",
    "X28n0585_016:0092c24": "斷位故也論別立菩薩故以初地而為斷位故大論",
    "X28n0585_016:0093a01": "七十八燈炷品云十地有二一菩薩初地為初燄二",
    "X28n0585_016:0093a02": "聲聞見地為初燄若獨菩薩地即歡喜地為初燄論",
    "X28n0585_016:0093a03": "文既以菩薩初地而為初燄故今取之以為況釋於",
    "X28n0585_016:0093a04": "共伏道尚得以為菩薩初燄今但退取共斷位者為",
    "X28n0585_016:0093a05": "獨菩薩初燄有何不可故知此文別判通教菩薩位",
    "X28n0585_016:0093a06": "也下文自有獨菩薩位即別菩薩位也所言三種菩",
    "X28n0585_016:0093a07": "薩者即共地菩薩中根之人亦同二乘三四地斷。",
    "X28n0585_016:0093a08": "[0093a08] 四念處云此是通教通別通圓義者此與藉通開",
    "X28n0585_016:0093a09": "導不同文中因小大半滿分門通是滿字摩訶衍",
    "X28n0585_016:0093a10": "門多所含容故標列云即開為三一通二別三圓",
    "X28n0585_016:0093a11": "至引論三處焦炷各釋結竟乃總結大科云此是",
    "X28n0585_016:0093a12": "通教通別通圓之義若玅玄所謂別圓入通之文",
    "X28n0585_016:0093a13": "答中標云通教為逗多種根性即釋云所謂別圓",
    "X28n0585_016:0093a14": "入通則知此句自出通教根性多種耳故含容取",
    "X28n0585_016:0093a15": "乾慧之句方是定初地焦炷也非謂乾慧初燄是",
    "X28n0585_016:0093a16": "別圓入通之人。",
    "X28n0585_016:0093a17": "六即",
    "X28n0585_016:0093a18": "[0093a18] 止觀(一)(廿四)若智信具足聞一念即是信故不謗智故",
    "X28n0585_016:0093a19": "不懼初後皆是若無信高推聖境非己智分若無智",
    "X28n0585_016:0093a20": "起增上慢謂已均佛初後俱非為此事故須知六即",
    "X28n0585_016:0093a21": "(云云)理即者一念心即如來藏理如故即空藏故即",
    "X28n0585_016:0093a22": "假理故即中三智一心中具不可思議。",
    "X28n0585_016:0093a23": "[0093a23] 輔行(一下)(卅三)若智信下釋意也信初心具不謗言無智",
    "X28n0585_016:0093a24": "極方滿不懼無分則初後俱是謂極在佛凡夫永無",
    "X28n0585_016:0093b01": "名為後非謂凡有理理即是佛名為初非離初後非",
    "X28n0585_016:0093b02": "須知六即初心雖即但名為理故離初非極果雖遙",
    "X28n0585_016:0093b03": "即故有分故離後非此六即義起自一家深符圓旨",
    "X28n0585_016:0093b04": "永無眾過暗禪者多增上慢文字者推功上人並由",
    "X28n0585_016:0093b05": "不曉六而復即(云云)初釋理即約如來藏理釋三諦",
    "X28n0585_016:0093b06": "者一切眾生具如來藏三諦無缺。",
    "X28n0585_016:0093b07": "[0093b07] 玅宗(上)(十三)六種即名皆是事理體不二義而事有逆",
    "X28n0585_016:0093b08": "順名字等五是順修事唯理性一純逆修事此逆順",
    "X28n0585_016:0093b09": "事與本覺理體皆不二其逆順名自何而立以知不",
    "X28n0585_016:0093b10": "二事皆合理名之為順其不知者事皆違理故名為",
    "X28n0585_016:0093b11": "逆名字等五若淺若深皆知皆順若初理即唯迷唯",
    "X28n0585_016:0093b12": "逆而迷逆事與其覺理未始暫乖故名即佛所以者",
    "X28n0585_016:0093b13": "何良由眾生性具善惡不可變異其性圓明名之為",
    "X28n0585_016:0093b14": "佛性染性惡全體起作修善修惡更無別體全修是",
    "X28n0585_016:0093b15": "性故得迷事無非理佛。",
    "X28n0585_016:0093b16": "[0093b16] 指要(上)一家所判法門名義無間高下己他無不理",
    "X28n0585_016:0093b17": "性本具全性起修分顯究盡故今十門一一如是皆",
    "X28n0585_016:0093b18": "為觀體其義更明(云云)。",
    "X28n0585_016:0093b19": "[0093b19] 雜編(一)(十一)引止觀大意云理同故即事異故六凡諸",
    "X28n0585_016:0093b20": "經中有即名者如生死即涅槃之流皆以六位甄之",
    "X28n0585_016:0093b21": "使始終理同而初後無濫今謂理同者三千空中之",
    "X28n0585_016:0093b22": "理迷悟咸同也事異者三千即假之事因果有異也",
    "X28n0585_016:0093b23": "理雖具假由未緣起故對事邊同名空中亦可得云",
    "X28n0585_016:0093b24": "對事方合據理常開是則事為能即理為所即所即",
    "X28n0585_016:0093c01": "如空無高下能即如飛者淺深。",
    "X28n0585_016:0093c02": "[0093c02] 涅槃疏(一)(十六)一切眾生皆有佛性而無見用即無分",
    "X28n0585_016:0093c03": "佛初地初住能百界作佛即少分佛二住二地是多",
    "X28n0585_016:0093c04": "分佛妙覺是滿分佛以是義故一一法門皆有權實",
    "X28n0585_016:0093c05": "本&#x8FF9;即此義也問蛣蜣蝮蠆義復云何答夫一善法",
    "X28n0585_016:0093c06": "即有四分例一惡法亦應如是未見明教置而不論",
    "X28n0585_016:0093c07": "且就權者言之小菩薩所作是無分蝮蠆初地初住",
    "X28n0585_016:0093c08": "所作是少分乃至十住十地等所作是多分如來所",
    "X28n0585_016:0093c09": "作是滿分。",
    "X28n0585_016:0093c10": "[0093c10] 玅宗(上)(十三)又復應知六即之義不專在佛一切假實",
    "X28n0585_016:0093c11": "三乘人天下至蛣蜣地獄色心皆須六即辨其初後",
    "X28n0585_016:0093c12": "所謂理蛣蜣名字乃至究竟蛣蜣今釋教主故就佛",
    "X28n0585_016:0093c13": "辨以論十界皆理性故無非法界一一不改故名字",
    "X28n0585_016:0093c14": "去不唯顯佛九亦同彰至於果成十皆究竟故蛣蜣",
    "X28n0585_016:0093c15": "等皆名六即。",
    "X28n0585_016:0093c16": "[0093c16] 止觀(五)(八)問十法界互相有為因為果答俱相有而果",
    "X28n0585_016:0093c17": "隔難顯因通易知(云云)更引諸例凡聖皆具五陰不",
    "X28n0585_016:0093c18": "可言聖陰如凡陰又佛具五眼豈可以人天果報釋",
    "X28n0585_016:0093c19": "佛眼。",
    "X28n0585_016:0093c20": "[0093c20] 輔行(五上)(廿二)次問者為是一一因心具十界因為復一",
    "X28n0585_016:0093c21": "一界果具十界果答中初總答云俱相有者法爾而",
    "X28n0585_016:0093c22": "然一念因心道理具十一界之果豈當一界然言一",
    "X28n0585_016:0093c23": "果具於十果果既隔越&#x5FA7;顯似難若知隨起十中一",
    "X28n0585_016:0093c24": "心一必通十是則一果具十因一因具十因故曰因",
    "X28n0585_016:0094a01": "通理則易知(云云)更引下略明果隔示難顯相從事",
    "X28n0585_016:0094a02": "理說即十界果各具十果故云凡聖皆具五陰(云云)",
    "X28n0585_016:0094a03": "言不可者意說凡陰不同聖陰又佛具下舉一佛果",
    "X28n0585_016:0094a04": "具於十界然不可以聖陰同凡自是佛果能具十界",
    "X28n0585_016:0094a05": "終不可以佛地獄界以為凡夫地獄界也佛果已滿",
    "X28n0585_016:0094a06": "從事而說已具十界初地初住分具十界乃至凡夫",
    "X28n0585_016:0094a07": "但是理具是則一一界果各各具十不相混濫一往",
    "X28n0585_016:0094a08": "從易且云因通及以果隔理而言之一念因心實具",
    "X28n0585_016:0094a09": "十界百界因果(云云)問一心既具但觀於心何須觀",
    "X28n0585_016:0094a10": "具答一家觀門永異諸說該攝一切十方三世若凡",
    "X28n0585_016:0094a11": "若聖一切因果者良由觀具具即是假假即空中理",
    "X28n0585_016:0094a12": "性雖具若不觀之但言觀心則不稱理小乘奚&#x751E;不",
    "X28n0585_016:0094a13": "觀心耶但迷一心具諸法耳。",
    "X28n0585_016:0094a14": "[0094a14] 玅記(十)(十一)唯圓即觀一念三千三諦具足是則一心",
    "X28n0585_016:0094a15": "一切心一身一切身一土一切土一念俱觀若身心",
    "X28n0585_016:0094a16": "土若空假中更無前後故觀成時一心見一切心一",
    "X28n0585_016:0094a17": "身見一切身一土見一切土十方諸佛身中現故故",
    "X28n0585_016:0094a18": "於自心常寂光中&#x5FA7;見十方一切身土若唯觀他遮",
    "X28n0585_016:0094a19": "那之土必迷自境若了心境自即他故他即自故不",
    "X28n0585_016:0094a20": "了此境自尚成他況觀心耶觀土既爾身佛心然",
    "X28n0585_016:0094a21": "句(十)(七)。",
    "X28n0585_016:0094a22": "[0094a22] 解謗(十一)蛣蜣名相至究竟者此明理性具十界也",
    "X28n0585_016:0094a23": "既皆性具性必常住十皆法界法界無外界界&#x5FA7;收",
    "X28n0585_016:0094a24": "法法高廣博地但理名字初聞五品觀成六根似發",
    "X28n0585_016:0094b01": "四十一位分真體用不二玅覺等性究竟法應圓融",
    "X28n0585_016:0094b02": "故蛣蜣等若假若實與佛假實一一無非常樂我淨",
    "X28n0585_016:0094b03": "即無上眾生無上五陰既皆四德復稱無上豈一人",
    "X28n0585_016:0094b04": "一法非尊特耶故三千果成咸稱常樂名義彰灼學",
    "X28n0585_016:0094b05": "者自迷。",
    "X28n0585_016:0094b06": "[0094b06] 雜編(一)(十二)夫六即之名本為揀濫雖一切法通於六",
    "X28n0585_016:0094b07": "位若名有叨濫者故須甄之若名不叨濫不必揀也",
    "X28n0585_016:0094b08": "(云云)且蛣蜣蝮蠆者畜趣之微物也俱是迷逆之號",
    "X28n0585_016:0094b09": "故無叨濫之理何必須用六即甄分良為他人見涅",
    "X28n0585_016:0094b10": "槃疏中明蛣蜣蝮蠆有於四分例彼四分立此六即",
    "X28n0585_016:0094b11": "而不知蟲名雖等分之與即二義敻殊何者彼之四",
    "X28n0585_016:0094b12": "分既名為作&#x8462;約權造事用而言此之六位既名為",
    "X28n0585_016:0094b13": "即須從實證理體而說。",
    "X28n0585_016:0094b14": "[0094b14] 圓談法性須具三千三諦之法則十界實法十界",
    "X28n0585_016:0094b15": "假名始從理即終至究竟位位無減既以三千該",
    "X28n0585_016:0094b16": "乎六即豈非蛣蜣假實通六即耶故修觀者圓觀",
    "X28n0585_016:0094b17": "諸法即空假中以至果成一成一切成十界俱成",
    "X28n0585_016:0094b18": "則不遺蛣蜣矣講者謂至究竟位但有十界之性",
    "X28n0585_016:0094b19": "永無蛣蜣之事只緣不合作畜生界蛣蜣說了便",
    "X28n0585_016:0094b20": "有轉報不轉報之說。",
    "X28n0585_016:0094b21": "四種三昧",
    "X28n0585_016:0094b22": "[0094b22] 文殊說般若經(翻字函第一卷)文殊言世尊云何名一行三",
    "X28n0585_016:0094b23": "昧佛言法界一相繫緣法界是名一行三昧。",
    "X28n0585_016:0094b24": "[0094b24] 文殊問經(墨字函下卷)於九十日修無我想不離思惟除",
    "X28n0585_016:0094c01": "食及經行大小便時悉不得起。",
    "X28n0585_016:0094c02": "[0094c02] 止觀(二)(三)一常坐者出文殊說文殊問兩般若名為一",
    "X28n0585_016:0094c03": "行三昧(云云)方法者身論開遮口論說默意論止觀",
    "X28n0585_016:0094c04": "(云云)九十日為一期(云云)但專繫緣法界一念法界",
    "X28n0585_016:0094c05": "(云云)二常行三昧(云云)此法出般舟三昧經翻為佛",
    "X28n0585_016:0094c06": "立佛立三義一佛威力二三昧力三行者本功德力",
    "X28n0585_016:0094c07": "能於定中見十方現在佛在其前立如明眼人清夜",
    "X28n0585_016:0094c08": "觀星(云云)三半行半坐(云云)此出二經方等云旋百",
    "X28n0585_016:0094c09": "二十匝&#x5374;坐思惟法華云其人若行若立讀誦是經",
    "X28n0585_016:0094c10": "若坐思惟是經我乘六牙白象現其人前(云云)四非",
    "X28n0585_016:0094c11": "行非坐三昧者上一向用行坐此既異上為成四句",
    "X28n0585_016:0094c12": "故名非行非坐實通行坐及一切事而南嶽師呼為",
    "X28n0585_016:0094c13": "隨自意意起即修三昧大品稱覺意三昧(云云)就此",
    "X28n0585_016:0094c14": "為四一約諸經二約諸善三約諸惡四約諸無記諸",
    "X28n0585_016:0094c15": "經行法上三不攝者屬隨自意也。",
    "X28n0585_016:0094c16": "[0094c16] 輔行(二上)(一)言一行者剪略身儀不兼餘事名為一行",
    "X28n0585_016:0094c17": "非所緣理得一行名若所緣理名一行者四行莫不",
    "X28n0585_016:0094c18": "皆緣實相(云云)經部雖即義通三乘今意在圓不通",
    "X28n0585_016:0094c19": "通別(云云)以彼二經是般若部(云云)由此觀故見色",
    "X28n0585_016:0094c20": "身佛雖非本期觀力使爾(云云)次釋常行(云云)部屬",
    "X28n0585_016:0094c21": "方等機通四人二乘被斥非文正意故四教菩薩亦",
    "X28n0585_016:0094c22": "通行之今意在圓故意止觀寄色身佛以成三觀(云",
    "X28n0585_016:0094c23": "云)見相好身身出光明&#x5FA7;十方界如融金聚如須彌",
    "X28n0585_016:0094c24": "山在大海中日照發明(云云)。",
    "X28n0585_016:0095a01": "[0095a01] 光明記(四)(二)今家依二經明常坐三昧一文殊說般若",
    "X28n0585_016:0095a02": "二文殊問菩提。",
    "X28n0585_016:0095a03": "[0095a03] 文殊問經(上)般若波羅蜜品第六爾時文殊師利白",
    "X28n0585_016:0095a04": "佛言世尊般若波羅蜜一切聲聞緣覺從般若波羅",
    "X28n0585_016:0095a05": "蜜出不一切佛一切法從般若波羅蜜出不佛告文",
    "X28n0585_016:0095a06": "殊師利如是如是(云云)世間戒品第十爾時文殊師",
    "X28n0585_016:0095a07": "利白佛言世尊云何歸依佛告文殊師利歸依者應",
    "X28n0585_016:0095a08": "如是言大德我某甲乃至菩提歸依佛乃至菩提歸",
    "X28n0585_016:0095a09": "依法乃至菩提歸依僧(云云)次言大德我持菩薩戒",
    "X28n0585_016:0095a10": "我某甲乃至菩提不殺生離殺生想乃至菩提不盜",
    "X28n0585_016:0095a11": "亦離盜想(云云)。",
    "X28n0585_016:0095a12": "[0095a12] 止觀(九)(一)文殊問菩提經禪定有三十六垢垢即是障。",
    "X28n0585_016:0095a13": "[0095a13] 輔行(九上)(一)文殊問經三十六垢未檢。",
    "X28n0585_016:0095a14": "[0095a14] 文中兩般若者一文殊師利說摩訶般若波羅蜜",
    "X28n0585_016:0095a15": "多經(明行相)二文殊師利問經(明要制)是知行相要制",
    "X28n0585_016:0095a16": "兩經相成也然文殊問經雖無菩提之目以文中",
    "X28n0585_016:0095a17": "有般若品故大師云出兩般若又世間戒品云發",
    "X28n0585_016:0095a18": "誓至菩提等故四明云文殊問菩提經然四明亦",
    "X28n0585_016:0095a19": "本止觀禪境中云文殊問菩提經禪定有三十六",
    "X28n0585_016:0095a20": "垢即文殊問經若文殊問菩提經無九十日與三",
    "X28n0585_016:0095a21": "十六垢文也。",
    "X28n0585_016:0095a22": "事理二觀",
    "X28n0585_016:0095a23": "[0095a23] 占察善惡業報經(墨字函下卷)唯心識觀者所謂於一切",
    "X28n0585_016:0095a24": "時一切處隨身口意所有作業悉當觀察知唯是心",
    "X28n0585_016:0095b01": "(云云)若學習真如實觀者思惟心姓無生無滅不住",
    "X28n0585_016:0095b02": "見聞覺知永離一切分別之想(云云)廣如類集觀法",
    "X28n0585_016:0095b03": "中。",
    "X28n0585_016:0095b04": "[0095b04] 止觀(二)(十一)初明四運者夫心識無形不可見約四相",
    "X28n0585_016:0095b05": "分別謂未念欲念念念已未念名心未起欲念名心",
    "X28n0585_016:0095b06": "欲起念名正緣境住念已名緣境謝若能了達此四",
    "X28n0585_016:0095b07": "即入一相無相問未念未起已念已謝此二皆無心",
    "X28n0585_016:0095b08": "無心則無相云何可觀答未念雖未起非畢竟無如",
    "X28n0585_016:0095b09": "人未作作後更作作不可以未作作故便言無人若",
    "X28n0585_016:0095b10": "定無後人誰作作(云云)念已雖滅亦可觀察如人作",
    "X28n0585_016:0095b11": "竟不得言無若定無人前誰作作念已心滅亦復如",
    "X28n0585_016:0095b12": "是。",
    "X28n0585_016:0095b13": "[0095b13] 輔行(二下)(一)又觀四運者是隨自意中從末從事而修",
    "X28n0585_016:0095b14": "觀法如常坐等或唯觀理謂一切法無非法性是故",
    "X28n0585_016:0095b15": "當知修三昧者於此二途一不可廢故占察經觀有",
    "X28n0585_016:0095b16": "二種一者唯識謂一切唯心二者實觀謂觀真如唯",
    "X28n0585_016:0095b17": "識歷事真如觀理今文觀於十界四運義當占察一",
    "X28n0585_016:0095b18": "切唯心(云云)故傅大士獨自詩云獨自作問我心中",
    "X28n0585_016:0095b19": "何所著巡檢四運併無生千端萬緒何能縛當知無",
    "X28n0585_016:0095b20": "垢大士亦以四運而為心要大士雖即不云十界既",
    "X28n0585_016:0095b21": "云萬緒意亦兼諸(云云)。",
    "X28n0585_016:0095b22": "[0095b22] 義例(釋疑例十三問)夫觀心法有事有理(云云)(十九)故東陽",
    "X28n0585_016:0095b23": "大士位居等覺尚以三觀四運而為心要故獨自詩",
    "X28n0585_016:0095b24": "云獨自精其實離聲名三觀一心融萬品荊棘叢林",
    "X28n0585_016:0095c01": "何處生獨自作問我心中何所著(云云)況復三觀本",
    "X28n0585_016:0095c02": "宗瓔珞補處大士金口親承故知一家教門遠稟佛",
    "X28n0585_016:0095c03": "經復與大士宛如符契。",
    "X28n0585_016:0095c04": "[0095c04] 十義書(一)止觀四種三昧不出二觀唯識歷事實相",
    "X28n0585_016:0095c05": "觀理(云云)(三)實相觀理者則於陰心唯觀理具三千",
    "X28n0585_016:0095c06": "實相也唯識歷事專照起心歷於能造十界之心也",
    "X28n0585_016:0095c07": "(云云)又須知事理不二之語得意之者隨修一觀必",
    "X28n0585_016:0095c08": "含二義如修理觀者雖云但觀理具須知全修在性",
    "X28n0585_016:0095c09": "則善修實相觀也修事觀者雖觀能造十界之心須",
    "X28n0585_016:0095c10": "知全性成修則善修唯識觀也(云云)(四)事理二造既",
    "X28n0585_016:0095c11": "其不分事理二觀因何而起。",
    "X28n0585_016:0095c12": "[0095c12] 指要(上)(三)實相觀者即於識心體其本寂三千宛然即",
    "X28n0585_016:0095c13": "空假中唯識觀者照於起心變造十界即空假中故",
    "X28n0585_016:0095c14": "義例云夫觀心法有理有事從理則唯達法性更不",
    "X28n0585_016:0095c15": "餘途從事則專照起心四性叵得亦名本末相映事",
    "X28n0585_016:0095c16": "理不二又應知觀於內心二觀既爾觀於外境二觀",
    "X28n0585_016:0095c17": "亦然此皆止觀及輔行文意非從臆說。",
    "X28n0585_016:0095c18": "[0095c18] 顯性錄(一)(十三)一者唯心識觀謂於外諸境界知唯是",
    "X28n0585_016:0095c19": "心二者真如實觀謂觀心性無生無滅真如觀理唯",
    "X28n0585_016:0095c20": "識歷事理事相即二觀互收一實境界即一心三千",
    "X28n0585_016:0095c21": "三諦也真如觀即內心若淨也唯識觀即&#x5FA7;歷諸法",
    "X28n0585_016:0095c22": "也故真如觀成得心寂三昧唯識觀成得色寂三昧",
    "X28n0585_016:0095c23": "圓通記(上)(三)須知觀察知唯是心則於色界及諸外境",
    "X28n0585_016:0095c24": "不起分別所以經云色寂三昧非謂外觀專觀外色",
    "X28n0585_016:0096a01": "真如實觀思惟心性不生不滅以能超過無色四空",
    "X28n0585_016:0096a02": "心及心所二俱寂滅是故經云心寂三昧非謂理觀",
    "X28n0585_016:0096a03": "專觀內心。",
    "X28n0585_016:0096a04": "[0096a04] 雜編(一)若約起心論具即是修具乃是唯識觀境若",
    "X28n0585_016:0096a05": "約不起心論具乃真如觀境輔行云理具變為修具",
    "X28n0585_016:0096a06": "一一修具無非理具。",
    "X28n0585_016:0096a07": "[0096a07] 文心解(八)三千色心同居一念念無念相三諦現前",
    "X28n0585_016:0096a08": "當知觀外三千亦見心性空中之理觀內心性亦見",
    "X28n0585_016:0096a09": "三千即假之事故義例云本末相映事理不二輔行",
    "X28n0585_016:0096a10": "云修三昧者於此二途一不可廢(云云)初陰入界或",
    "X28n0585_016:0096a11": "唯觀理下之九境隨發而觀多是歷事(云云)義例云",
    "X28n0585_016:0096a12": "修觀次第必先內心(云云)以此淨心歷一切法任運",
    "X28n0585_016:0096a13": "[泳-永+曶]合若爾外觀必須內心淨後方可修耶此有二意",
    "X28n0585_016:0096a14": "一者如義例所示即不思議境後歷一切法是也二",
    "X28n0585_016:0096a15": "者自有內心未淨復修外觀如破法&#x5FA7;末歷餘陰入",
    "X28n0585_016:0096a16": "是也故文云若總無明心未必是宜更歷餘心等(云",
    "X28n0585_016:0096a17": "云)。",
    "X28n0585_016:0096a18": "[0096a18] 纂要(五)(四)事理二觀其實通於四種三昧何者常坐十",
    "X28n0585_016:0096a19": "乘中第一理觀一念三千非一異等豈可不是實相",
    "X28n0585_016:0096a20": "理觀次修德境四性推檢豈可不是唯識歷事(云云)",
    "X28n0585_016:0096a21": "第四三昧輔行釋歷諸善中云念念稱理無橫計思",
    "X28n0585_016:0096a22": "後方覺了故引起信文豈非理觀唯達法性更指何",
    "X28n0585_016:0096a23": "耶。",
    "X28n0585_016:0096a24": "[0096a24] 事理二觀之名出自荊溪依占察經發明此義義",
    "X28n0585_016:0096b01": "例問答甚是分明但說者多暗須究問意或云諸",
    "X28n0585_016:0096b02": "法即是法性或云四運四性推檢則知或云諸法",
    "X28n0585_016:0096b03": "即是法性此問理也或云四運四性推檢此問事",
    "X28n0585_016:0096b04": "也答云從理則唯達法性更無餘途此答理也從",
    "X28n0585_016:0096b05": "事則專照起心四性叵得此答事也不言四運固",
    "X28n0585_016:0096b06": "可知矣指要鈔十義書準此或問不思議境推四",
    "X28n0585_016:0096b07": "性何也曰此不思議四句乃寄起明相任運離四",
    "X28n0585_016:0096b08": "性計若推四性則墮事中矣余嘗斷曰不思議境",
    "X28n0585_016:0096b09": "只可通貫事理不可分對事理。",
    "X28n0585_016:0096b10": "三止名",
    "X28n0585_016:0096b11": "[0096b11] 止觀(三)(七)一體真止二方便隨緣止三息二邊分別止",
    "X28n0585_016:0096b12": "(云云)此三止名雖未見經論映望三觀隨義立名釋",
    "X28n0585_016:0096b13": "論云菩薩依隨經教為作名字名為法施立名無咎",
    "X28n0585_016:0096b14": "若能尋經得名即懸合此義也詳此三止與前釋名",
    "X28n0585_016:0096b15": "名彷彿同其相則異。",
    "X28n0585_016:0096b16": "[0096b16] 輔行(三上)(十六)此三止名等者釋疑此是大師謙退之辭",
    "X28n0585_016:0096b17": "次釋論下證三止意何但映望三觀使名有憑大論",
    "X28n0585_016:0096b18": "亦許隨義立名言依三觀立三止者大小乘經止觀",
    "X28n0585_016:0096b19": "二名皆悉並立況止觀秪是定慧異名既定慧之名",
    "X28n0585_016:0096b20": "處處並列故今望觀以立止名所以瓔珞三觀義必",
    "X28n0585_016:0096b21": "兼止。",
    "X28n0585_016:0096b22": "[0096b22] 首楞嚴經(染字函第一卷)恨無始來一向多聞未全道力殷",
    "X28n0585_016:0096b23": "勤啟請十方如來得成菩提玅奢摩他三摩禪那。",
    "X28n0585_016:0096b24": "[0096b24] 孤山云涅槃明三一奢摩他此云止二毗&#x9262;舍那此",
    "X28n0585_016:0096c01": "云觀三優畢叉此云止觀等今阿難雖專請於止以",
    "X28n0585_016:0096c02": "即一而三故此止即觀亦即平等三一互融是以稱",
    "X28n0585_016:0096c03": "妙妙故方曰楞嚴大定今於此止復有三名奢摩他",
    "X28n0585_016:0096c04": "即體真止止即真諦三摩提亦摩他此云等持即方",
    "X28n0585_016:0096c05": "便隨緣止止即俗諦禪那此云靜慮即息二邊分別",
    "X28n0585_016:0096c06": "止止於中觀第一義諦。",
    "X28n0585_016:0096c07": "[0096c07] 霅川集解(一)(五)孤山專用天台三止配今三名者斯又",
    "X28n0585_016:0096c08": "得經之深也何則止屬於定觀屬於慧阿難既以多",
    "X28n0585_016:0096c09": "聞少慧自欲正以楞嚴大定為請大定非三止而何",
    "X28n0585_016:0096c10": "況三摩禪那顯是止名則知天台三止冥符聖言矣",
    "X28n0585_016:0096c11": "止觀(三)(五)而諸經赴緣偏舉一法以示義端如首楞嚴",
    "X28n0585_016:0096c12": "偏舉止邊止具一切法不減少(云云)智度法華偏舉",
    "X28n0585_016:0096c13": "觀邊觀具一切法不減少。",
    "X28n0585_016:0096c14": "[0096c14] 圓覺經(下)此方便者名奢摩他(云云)名三摩&#x9262;提(云",
    "X28n0585_016:0096c15": "云)名為禪那。",
    "X28n0585_016:0096c16": "[0096c16] 問大經圓覺名字與楞嚴同大師既見涅槃何云",
    "X28n0585_016:0096c17": "映望而立曰孤山謂圓覺明三觀大經初止次觀",
    "X28n0585_016:0096c18": "三止觀平等而楞嚴唯明三止也。",
    "X28n0585_016:0096c19": "含中",
    "X28n0585_016:0096c20": "[0096c20] 止觀(三)(十八)通教真諦發二眼二智俗諦發一眼一智",
    "X28n0585_016:0096c21": "(云云)若作別接通者俗諦發一眼一智真諦發一眼",
    "X28n0585_016:0096c22": "一智開真出中發一眼一智。",
    "X28n0585_016:0096c23": "[0096c23] 輔行(三下)(八)通教中云真諦共發二眼二智者含中故",
    "X28n0585_016:0096c24": "也次接中云開真出中者若已被接得入正道乃成",
    "X28n0585_016:0097a01": "三諦也。",
    "X28n0585_016:0097a02": "[0097a02] 釋籤(三)(十九)次釋接義者即含中入真也。",
    "X28n0585_016:0097a03": "[0097a03] 先達云含中時未論被接被接時必藉含中含中",
    "X28n0585_016:0097a04": "須就當教而說何者通教是摩訶衍門談幻有即",
    "X28n0585_016:0097a05": "空是故如來於此體空含中道佛性而說利鈍兩",
    "X28n0585_016:0097a06": "機解入有異若鈍根人聞此空法唯證但空之理",
    "X28n0585_016:0097a07": "利根之人聞此空法即於此空能深觀空即見不",
    "X28n0585_016:0097a08": "空故有但中不但中別也。",
    "X28n0585_016:0097a09": "別教聞中",
    "X28n0585_016:0097a10": "[0097a10] 止觀(三)(廿九)別教止觀亦頓亦漸何以故初心知中故",
    "X28n0585_016:0097a11": "名亦頓涉方便入故名亦漸復次前三止觀教行證",
    "X28n0585_016:0097a12": "人未被會時尚不知圓何況入圓。",
    "X28n0585_016:0097a13": "[0097a13] 輔行(三下)(廿九)解頓行漸解但知於頓理而已行必經歷",
    "X28n0585_016:0097a14": "恒河沙劫數故知此教初從方便故方便之言兼具",
    "X28n0585_016:0097a15": "二義一藉地前之方便二聞但中之方便別亦知中",
    "X28n0585_016:0097a16": "今言不知者前三不知圓理故也。",
    "X28n0585_016:0097a17": "[0097a17] 玅記(四)(末)別人初心何嘗不達三諦之理(云云)至十行",
    "X28n0585_016:0097a18": "位分明見假至迴向位觀無一異若入初地方順法",
    "X28n0585_016:0097a19": "流。",
    "X28n0585_016:0097a20": "[0097a20] 光明記(一)(八)此教初心便聞但中中雖不具九界依正",
    "X28n0585_016:0097a21": "非無界佛玅色玅心。",
    "X28n0585_016:0097a22": "[0097a22] 金錍云別人初心教權理實以教權故所稟未周。",
    "X28n0585_016:0097a23": "[0097a23] 輔行(三下)(卅四)別帶方便雖初聞實從教成權",
    "X28n0585_016:0097a24": "妙宗(上)(廿六)別人初心信今知覺本是常住中道佛性",
    "X28n0585_016:0097b01": "從教道故名為但中。",
    "X28n0585_016:0097b02": "[0097b02] 北峰師曰應知中道佛性是真實之理非權理也",
    "X28n0585_016:0097b03": "別人初心既聞中知中即是實理但其根鈍迷中",
    "X28n0585_016:0097b04": "重故未得即修須藉方便次第而入是故如來說",
    "X28n0585_016:0097b05": "此中理在於果上出空假外成乎但中此由機鈍",
    "X28n0585_016:0097b06": "教權故也初心既聞此中無更別聞是則約所聞",
    "X28n0585_016:0097b07": "中理是實從教門說之成權約知中理是實故亦",
    "X28n0585_016:0097b08": "頓涉方便入中居邊外故亦漸所以輔行釋方便",
    "X28n0585_016:0097b09": "兼具二義一藉先修空假二藉聞中離邊約中離",
    "X28n0585_016:0097b10": "邊則當方便亦漸句收約中實理則當知中亦頓",
    "X28n0585_016:0097b11": "句收故云教權故但理實故中也。"
}