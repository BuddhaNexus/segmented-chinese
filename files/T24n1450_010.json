{
    "T24n1450_010:0147c02": "根本說一切有部毘奈耶破僧事",
    "T24n1450_010:0147c03": "卷第十",
    "T24n1450_010:0147c05": "大唐三藏法師義淨奉 制譯",
    "T24n1450_010:0147c06": "[0147c06] 爾時世尊既其為彼未生怨王廣說法要，令",
    "T24n1450_010:0147c07": "無根信得生起已，或時乘象出外旋遊，望見",
    "T24n1450_010:0147c08": "世尊在高樓上，遂於其象不覺投身崩墜于",
    "T24n1450_010:0147c09": "地。又於一時乘象而出，見薄伽梵不覺投身，",
    "T24n1450_010:0147c10": "於世尊所深生敬信，遂便告彼執仗人曰：「爾",
    "T24n1450_010:0147c11": "等須知！始從今日，我徹歸依薄伽伐多及室",
    "T24n1450_010:0147c12": "羅縛迦僧伽。爾等從今，若見世尊及聲聞眾、",
    "T24n1450_010:0147c13": "苾芻、苾芻尼、鄔波索迦、鄔波斯迦須進入，時",
    "T24n1450_010:0147c14": "於其門戶勿為遮障，啟門令進。若見提婆達",
    "T24n1450_010:0147c15": "多及彼徒眾，應須掩障勿使其前。」後於異時，",
    "T24n1450_010:0147c16": "提婆達多有緣，須入未生怨宅。時守門者而",
    "T24n1450_010:0147c17": "告之曰：「仁應可止，無宜前進。」天授問曰：「忽有",
    "T24n1450_010:0147c18": "何緣，遮不聽進？」門人告曰：「大王有教：『始從今",
    "T24n1450_010:0147c19": "日，我徹歸依薄伽伐多及室羅縛迦僧伽。爾",
    "T24n1450_010:0147c20": "等從今，若見世尊及聲聞眾、苾芻、苾芻尼、鄔",
    "T24n1450_010:0147c21": "波索迦、鄔波斯迦須進入，時於其門戶勿為",
    "T24n1450_010:0147c22": "遮障，啟門令進。若見提婆達多及彼徒眾，",
    "T24n1450_010:0147c23": "應須掩障勿使其前。』」[0147c23] 時提婆達多既被遮止，",
    "T24n1450_010:0147c24": "情懷不樂住於門外。于時嗢&#x9262;羅色苾芻尼，",
    "T24n1450_010:0147c25": "從王宮中行乞食已持&#x9262;而出。時提婆達多",
    "T24n1450_010:0147c26": "見嗢&#x9262;羅色，便生是念：「豈不由此禿頭之女",
    "T24n1450_010:0147c27": "為離間事，令未生怨及中宮內并大臣宅，便",
    "T24n1450_010:0147c28": "於我處致此稽留。」作是思已，告嗢&#x9262;羅色曰：",
    "T24n1450_010:0147c29": "「我於爾處有何過失？由汝令吾乞食之宅皆",
    "T24n1450_010:0148a01": "生障礙。」遂便前進打搭其尼。時尼被打，出",
    "T24n1450_010:0148a02": "悲苦言哀告之曰：「願見清白。我有何因作如",
    "T24n1450_010:0148a03": "斯事？大德！既是世尊兄弟，復是舍迦上種而",
    "T24n1450_010:0148a04": "為出家。我實無心，敢有談說，幸能見恕乞表",
    "T24n1450_010:0148a05": "忠誠。」假聞斯苦不齒其言，遂努大拳打尼頭",
    "T24n1450_010:0148a06": "破。既其未摩被損，眾苦咸集，遂乃加持壽命",
    "T24n1450_010:0148a07": "起勇進心，疾行詣彼苾芻尼寺。時諸尼眾",
    "T24n1450_010:0148a08": "見其大苦，咸問之曰：「禍哉阿離野迦！何意",
    "T24n1450_010:0148a09": "忽遭如斯困辱？」便告眾曰：「仁等姊妹！所有壽",
    "T24n1450_010:0148a10": "命皆悉無常，一切諸法並無其我。寂靜之處",
    "T24n1450_010:0148a11": "是曰涅槃。仁等咸應於善法處可勤勗念，勿",
    "T24n1450_010:0148a12": "為放逸。其提婆達多，已造第三無間之業，吾",
    "T24n1450_010:0148a13": "今時至可入涅槃。」于時便對尼眾之前，現其",
    "T24n1450_010:0148a14": "種種奇異神變，入無餘依妙涅槃界。[0148a14] 時諸苾",
    "T24n1450_010:0148a15": "芻咸起疑念，欲斷疑故請世尊曰：「大德！頗見",
    "T24n1450_010:0148a16": "提婆達多，於嗢&#x9262;羅色苾芻尼處，假令悲苦",
    "T24n1450_010:0148a17": "告謝之時，不齒其言，拳打頭破因斯就滅。」世",
    "T24n1450_010:0148a18": "尊告曰：「非但今日作如斯事，於過去世亦",
    "T24n1450_010:0148a19": "為悲苦告謝之時，不聽哀言，遂便斷命而食",
    "T24n1450_010:0148a20": "其肉。爾今應聽！如往昔時，於一村內有大長",
    "T24n1450_010:0148a21": "者，於此而居，多有羊群廣澤而牧。既其日暮",
    "T24n1450_010:0148a22": "牧者驅還，群中有一老弱牸羊，不及徒伴在",
    "T24n1450_010:0148a23": "後獨進，忽於路側逢一餓豺，問豺曰：",
    "T24n1450_010:0148a24": "「『大舅多獨行，  頗得安隱樂；",
    "T24n1450_010:0148a25": "  常居林野內，  如何得養神？』",
    "T24n1450_010:0148a26": " 「豺答之曰：  『汝恒踐我尾，",
    "T24n1450_010:0148a27": "  并常拔我毛；  口出大舅言，",
    "T24n1450_010:0148a28": "  欲覓逃身處。』",
    "T24n1450_010:0148a29": " 「羊復告曰：  『爾尾屈背後，",
    "T24n1450_010:0148b01": "  我在面前來；  如何見&#x6282;余？",
    "T24n1450_010:0148b02": "  尋常蹋仁尾。』",
    "T24n1450_010:0148b03": " 「豺復答曰：  『四洲并海岳，",
    "T24n1450_010:0148b04": "  咸皆是吾尾；  如其不踐蹋，",
    "T24n1450_010:0148b05": "  爾從何處來？』",
    "T24n1450_010:0148b06": " 「羊復告曰：  『我於親識處，",
    "T24n1450_010:0148b07": "  聞說皆仁尾；  在地不敢履，",
    "T24n1450_010:0148b08": "  我從空處來！』",
    "T24n1450_010:0148b09": " 「豺復答曰：  『由爾牸羊空處墜，",
    "T24n1450_010:0148b10": "  遂使林中野鹿驚；  廢我今朝所食物，",
    "T24n1450_010:0148b11": "  豈非下過理分明。』",
    "T24n1450_010:0148b12": "[0148b12] 「于時牸羊，雖陳哀告廣述苦言，然而罪惡業",
    "T24n1450_010:0148b13": "豺不肯相放，遂斷其首并&#x98E1;於肉。」",
    "T24n1450_010:0148b14": "[0148b14] 世尊告曰：「汝諸苾芻勿生異念，昔時豺者，即",
    "T24n1450_010:0148b15": "是今日提婆達多。昔時牸羊者，即是今日青",
    "T24n1450_010:0148b16": "蓮花色苾芻尼。往時雖述悲苦之言，不免身",
    "T24n1450_010:0148b17": "死。今日雖作種種悲言，亦還被害。」[0148b17] 時提婆達",
    "T24n1450_010:0148b18": "多復生是念：「我於世尊屢為尤害，三無間業",
    "T24n1450_010:0148b19": "具已造之：以大拋石遙打世尊，於如來身惡",
    "T24n1450_010:0148b20": "心出血，此是第一無間之業。和合僧伽而為",
    "T24n1450_010:0148b21": "破壞，此是第二無間之業。蓮花色尼故斷其",
    "T24n1450_010:0148b22": "命，此是第三無間之業。然我未能獲一切智，",
    "T24n1450_010:0148b23": "所餘諸事亦未見成，准斯業道更無生處，決",
    "T24n1450_010:0148b24": "定當往捺落迦中。」作是念已，以手支頰退在",
    "T24n1450_010:0148b25": "一邊愁思而坐。時晡刺拏有緣須過，遇到其",
    "T24n1450_010:0148b26": "邊而告之曰：「提婆達多！爾今何意，以手支",
    "T24n1450_010:0148b27": "頰退在一邊愁思而住？」彼便告曰：「如何我今",
    "T24n1450_010:0148b28": "得無愁思，因瞋惱故，於世尊邊屢為尤害，",
    "T24n1450_010:0148b29": "并已具造三無間業，久當住在大捺落迦受",
    "T24n1450_010:0148c01": "無隙苦。」晡刺拏曰：「我常謂諸舍迦種內，唯汝",
    "T24n1450_010:0148c02": "一箇解了聰明，豈謂汝今亦成愚憃？豈有後",
    "T24n1450_010:0148c03": "世令汝見憂？若有後世，汝造斯業者，我亦為",
    "T24n1450_010:0148c04": "斯愁思而住。」彼為開解天授情故，便於對面",
    "T24n1450_010:0148c05": "撲破己瓶，而告曰：「縱天世間，不能令此更為",
    "T24n1450_010:0148c06": "和會，更無後世，誰往受之？作者、受者並成虛",
    "T24n1450_010:0148c07": "說。然而可往劫畢羅伐窣&#x89A9;城，自稱天子",
    "T24n1450_010:0148c08": "為王而住，我當作汝第一聲聞。」于時提婆達",
    "T24n1450_010:0148c09": "多，便謗無聖，邪見遂興，能令一切善根斷",
    "T24n1450_010:0148c10": "絕。",
    "T24n1450_010:0148c11": "[0148c11] 爾時世尊告諸苾芻曰：「汝等應知，提婆達多",
    "T24n1450_010:0148c12": "所有善根從斯斷絕。汝諸苾芻！我若見彼提",
    "T24n1450_010:0148c13": "婆達多有少白法，我不授記提婆達多：『汝提",
    "T24n1450_010:0148c14": "婆達多！生惡道者、生泥黎者，當住一劫不堪",
    "T24n1450_010:0148c15": "救療。』又汝苾芻！我不見彼提婆達多有少白",
    "T24n1450_010:0148c16": "法如毛端許，我方授記提婆達多：『汝提婆達",
    "T24n1450_010:0148c17": "多！生惡道者、生泥黎者，當住一劫不堪救",
    "T24n1450_010:0148c18": "療。』譬如去村及去城邑，其路不遠有糞屎",
    "T24n1450_010:0148c19": "坑，深可丈餘，臭穢難近。時有一人墮斯坑",
    "T24n1450_010:0148c20": "內，頭及手足並皆淪沒。後有一人每於長夜",
    "T24n1450_010:0148c21": "為慕義者、為樂利者、為與樂者、為與歡者、",
    "T24n1450_010:0148c22": "施安隱者，其人到彼糞屎坑邊，周匝觀望情",
    "T24n1450_010:0148c23": "存救濟：『我若見彼墮糞屎人有片身分無糞",
    "T24n1450_010:0148c24": "污者，我當方便引之令出。』既遍觀察，不見其",
    "T24n1450_010:0148c25": "人有少身軀不被糞污，乃至手許可拔令出。",
    "T24n1450_010:0148c26": "汝諸苾芻！我亦如是，我若見彼提婆達多有",
    "T24n1450_010:0148c27": "少白法，我不授記提婆達多：『汝提婆達多！生",
    "T24n1450_010:0148c28": "惡道者、生泥黎者，當住一劫不堪救療。』又汝",
    "T24n1450_010:0148c29": "苾芻！我不見彼提婆達多有小白法如毛端",
    "T24n1450_010:0149a01": "許，我方授記提婆達多：『汝提婆達多！生惡道",
    "T24n1450_010:0149a02": "者、生泥黎者，當住一劫不堪救療。』汝諸苾芻",
    "T24n1450_010:0149a03": "應知：天授已具三法，生惡道者、生泥黎者，",
    "T24n1450_010:0149a04": "當住一劫不堪救療。何謂三法？汝諸苾芻！提",
    "T24n1450_010:0149a05": "婆達多先具生其罪惡樂欲，遂便遭彼惡欲",
    "T24n1450_010:0149a06": "所牽。提婆達多既生惡欲被欲牽已，此謂是",
    "T24n1450_010:0149a07": "彼提婆達多最初成就罪惡之法。提婆達多",
    "T24n1450_010:0149a08": "生惡道者、生泥黎者，當住一劫不堪救療。又",
    "T24n1450_010:0149a09": "諸苾芻！提婆達多近惡知識，得不善伴，共惡",
    "T24n1450_010:0149a10": "人交。提婆達多既近惡知識，得不善伴，共惡",
    "T24n1450_010:0149a11": "人交已，此謂是彼提婆達多第二成就罪惡",
    "T24n1450_010:0149a12": "之法。提婆達多生惡道者、生泥黎者，當住",
    "T24n1450_010:0149a13": "一劫不堪救療。又諸苾芻！提婆達多得其少",
    "T24n1450_010:0149a14": "分，得其下品，證悟之時便生喜足，縱有勝上",
    "T24n1450_010:0149a15": "更不進修。提婆達多既得少分，得其下品，證",
    "T24n1450_010:0149a16": "悟之時便生喜足，縱有勝上更不進修已，此",
    "T24n1450_010:0149a17": "即是彼提婆達多第三成就罪惡之法。提婆",
    "T24n1450_010:0149a18": "達多生惡道者、生泥黎者，當住一劫不堪救",
    "T24n1450_010:0149a19": "療。」于時世尊說伽他曰：",
    "T24n1450_010:0149a20": "「勿汝世間人，  生於罪過欲；",
    "T24n1450_010:0149a21": " 由斯爾當識，  惡欲所招殃。",
    "T24n1450_010:0149a22": " 世並知天授，  聰明不伏心，",
    "T24n1450_010:0149a23": " 不能存少欲，  空持美形狀，",
    "T24n1450_010:0149a24": " 彼便行驕逸，  欲陵於世尊；",
    "T24n1450_010:0149a25": " 故我記斯人，  一劫生無隙。",
    "T24n1450_010:0149a26": " 慳貪生惡念，  耶見不虔恭；",
    "T24n1450_010:0149a27": " 定生無隙中，  四門牢閉塞。",
    "T24n1450_010:0149a28": " 若他無過失，  惡謗令生過；",
    "T24n1450_010:0149a29": " 今世若後世，  自受愚癡人。",
    "T24n1450_010:0149b01": " 若人於大海，  毒瓶令水壞；",
    "T24n1450_010:0149b02": " 溟渤寬亡際，  遣惡定無緣。",
    "T24n1450_010:0149b03": " 如斯於世尊，  惡人生謗讟；",
    "T24n1450_010:0149b04": " 常行自他利，  罪謗豈能成？",
    "T24n1450_010:0149b05": " 正見心常靜，  惡緣無處生；",
    "T24n1450_010:0149b06": " 應共為知識，  親近者聰明；",
    "T24n1450_010:0149b07": " 由斯不造惡，  恭敬可依行。",
    "T24n1450_010:0149b08": "[0149b08] 「於是提婆達多謗毀聖說，決生耶見定斷善",
    "T24n1450_010:0149b09": "根，但有此生更無後世。」作是知已，於其徒眾",
    "T24n1450_010:0149b10": "別立五法，便告之曰：「爾等應知！沙門喬答摩",
    "T24n1450_010:0149b11": "及諸徒眾，咸食乳酪，我等從今更不應食。何",
    "T24n1450_010:0149b12": "緣由此？令彼犢兒鎮嬰飢苦。又沙門喬答摩",
    "T24n1450_010:0149b13": "聽食魚肉，我等從今更不應食。何緣由此？",
    "T24n1450_010:0149b14": "於諸眾生為斷命事。又沙門喬答摩聽食其",
    "T24n1450_010:0149b15": "鹽，我等從今更不應食。何緣由此？於其鹽內",
    "T24n1450_010:0149b16": "多塵土故。又沙門喬答摩受用衣時截其縷",
    "T24n1450_010:0149b17": "績，我等從今受用衣時留長縷績。何緣由",
    "T24n1450_010:0149b18": "此？壞彼織師作功勞故。又沙門喬答摩住阿",
    "T24n1450_010:0149b19": "蘭若處，我等從今住村舍內。何緣由此？棄捐",
    "T24n1450_010:0149b20": "施主所施物故。」故內攝頌曰：",
    "T24n1450_010:0149b21": " 不&#x98E1;於乳酪、  魚肉及以鹽，",
    "T24n1450_010:0149b22": " 長績在村中，  是天授五法。",
    "T24n1450_010:0149b23": "[0149b23] 于時溝伽畔遊歷人間，漸行次至室羅筏悉",
    "T24n1450_010:0149b24": "底國。時提婆達多遂生是念：「我於沙門喬答",
    "T24n1450_010:0149b25": "摩屢興刑害，而竟不能傷損其命。我今宜可",
    "T24n1450_010:0149b26": "於其妻室而為陵辱。」遂便往詣劫比羅筏窣",
    "T24n1450_010:0149b27": "&#x89A9;城，遣使報彼耶輸達羅曰：「沙門喬答摩已",
    "T24n1450_010:0149b28": "捨王業而作出家，我為是緣故來紹繼爾，宜",
    "T24n1450_010:0149b29": "與我為妻室乎。」時彼得信，遂便巡事告瞿彌",
    "T24n1450_010:0149c01": "迦，時瞿彌迦報耶輸達羅曰：「仁應遣使告天",
    "T24n1450_010:0149c02": "授云：『菩提薩埵我昔執手，彼力堪持。汝若有",
    "T24n1450_010:0149c03": "能可來見就。』」是時天授情無羞恥，不忖己骸",
    "T24n1450_010:0149c04": "力，進入中宮進陛昇階，欲就其處。時瞿彌迦",
    "T24n1450_010:0149c05": "顧諸宮女咍然而笑，天授不覺合掌而居。時",
    "T24n1450_010:0149c06": "瞿彌迦有大諾近那力，遂將左手握其天授，",
    "T24n1450_010:0149c07": "于時十指迸血驚流，遂於菩提薩埵昔遊戲池",
    "T24n1450_010:0149c08": "擲之池內，既墮池已出大叫聲。是時舍迦競",
    "T24n1450_010:0149c09": "來奔就，遂詳議曰：「提婆達多不恃其力，輒入",
    "T24n1450_010:0149c10": "宮內欲事欺陵。」轉復尋聲見在池內，遂相告",
    "T24n1450_010:0149c11": "曰：「斯內亂入，可斷其命。」復更議曰：「勿於死人",
    "T24n1450_010:0149c12": "更加其害，世尊記此提婆達多，生惡道者、墮",
    "T24n1450_010:0149c13": "泥黎者，無間一劫不堪救療。此即與死相似，",
    "T24n1450_010:0149c14": "更復何勞見害？」于時人眾捨不與言。時提婆",
    "T24n1450_010:0149c15": "達多從池起已，於水竇中逃走而出，被其",
    "T24n1450_010:0149c16": "橛杙裂所著衣，白[疊*毛]一條遂成兩片，便作是",
    "T24n1450_010:0149c17": "念：「善哉！斯服巧稱淨儀，為我聲聞制其裙服。」",
    "T24n1450_010:0149c18": "又於一時告舍迦種：「汝等宜可策我為王。」諸",
    "T24n1450_010:0149c19": "人報曰：「菩提薩埵現有內宮，汝可秉權令其",
    "T24n1450_010:0149c20": "賓伏，既納妻室方可稱王。」時提婆達多，於舍",
    "T24n1450_010:0149c21": "迦處息其猜貳，除恐怖心，遂入宮中昇高樓",
    "T24n1450_010:0149c22": "上，到耶輸達羅所，合掌一邊而白之曰：「幸存",
    "T24n1450_010:0149c23": "恩澤曲見哀憐，汝為國大夫人，我乃稱王此",
    "T24n1450_010:0149c24": "邑。」時耶輸達羅有大&#x9262;塞建&#x62D5;力，從妙寶",
    "T24n1450_010:0149c25": "床起就天授，捉其合掌雙膝摧地，天授十指",
    "T24n1450_010:0149c26": "迸血流出，婉轉于地痛不自勝。時耶輸達羅",
    "T24n1450_010:0149c27": "而告之曰：「汝真無賴，愚憃之極，暫執其手已",
    "T24n1450_010:0149c28": "不堪任，況復求念以充交合。轉輪王主應作",
    "T24n1450_010:0149c29": "我夫，或最後生菩提薩埵，我充其室方始合",
    "T24n1450_010:0150a01": "儀，自外諸人全非偶配。」[0150a01] 是時天授懷恥出宮，",
    "T24n1450_010:0150a02": "舍迦諸人見其憂苦，而告之曰：「汝今先可往",
    "T24n1450_010:0150a03": "世尊處求其懺摩，若見恕容方稱天子。」時提",
    "T24n1450_010:0150a04": "婆達多，以極嚴毒填十爪中，詣世尊邊作",
    "T24n1450_010:0150a05": "如是念：「若沙門喬答摩見恕我者，斯曰：『善哉！』",
    "T24n1450_010:0150a06": "必也不容。我當就禮，以其毒爪摑足令傷。」既",
    "T24n1450_010:0150a07": "至佛邊頂禮雙足，請世尊曰：「幸願哀憐見容",
    "T24n1450_010:0150a08": "恕我。」于時世尊觀其天授作何種心來向我",
    "T24n1450_010:0150a09": "所？鑒知天授為殺害情，遂以神力變雙膝下",
    "T24n1450_010:0150a10": "成水精石，默然而住。時提婆達多見默無語，",
    "T24n1450_010:0150a11": "遂起瞋心興其害意，便以毒爪爬摑世尊。于",
    "T24n1450_010:0150a12": "時十指並皆摧破，返中其毒生大苦惱。是時",
    "T24n1450_010:0150a13": "尊者阿難陀而告之曰：「天授！爾可歸依世尊。」",
    "T24n1450_010:0150a14": "報阿難陀曰：「大德！我今若其歸依佛者，如佛",
    "T24n1450_010:0150a15": "言曰：『若歸依佛陀不生於惡道，捨棄人身已",
    "T24n1450_010:0150a16": "當生勝天上。』然而世尊記我，當生惡道泥黎",
    "T24n1450_010:0150a17": "耶中無間一劫不堪救療。我若生天，彼成虛",
    "T24n1450_010:0150a18": "語；若墮惡趣，還是妄言。」正生如是極瞋怒時，",
    "T24n1450_010:0150a19": "惡業既圓更無所待，無間之火遍燎其身，遂",
    "T24n1450_010:0150a20": "便叫喚高聲告曰：「大德阿難陀！我現被燒！我",
    "T24n1450_010:0150a21": "今被炙！」時阿瑜窣滿阿難陀，既見其苦極軫",
    "T24n1450_010:0150a22": "慈悲，又於親族更加愛念，而告之曰：「提婆達",
    "T24n1450_010:0150a23": "多！汝今宜可極想歸誠怛他揭多阿羅漢三",
    "T24n1450_010:0150a24": "藐三佛陀，勿為餘念。」其時天授被無隙火燎",
    "T24n1450_010:0150a25": "炙其身，業報現前受嚴極苦，深心慇重口自",
    "T24n1450_010:0150a26": "唱言：「今日我身乃至徹骨，於薄伽畔至心歸",
    "T24n1450_010:0150a27": "伏。」說斯語已，現身墜墮無間無隙[木*奈]落迦",
    "T24n1450_010:0150a28": "中。[0150a28] 于時世尊告諸苾芻：「汝等應知：提婆達多",
    "T24n1450_010:0150a29": "善根已續，於一大劫生於無隙大地獄中，其",
    "T24n1450_010:0150b01": "罪畢已後得人身，展轉修習，終得證悟&#x9262;剌",
    "T24n1450_010:0150b02": "底迦佛陀，名為具骨。當爾之時，既獲證已持",
    "T24n1450_010:0150b03": "&#x9262;巡家，既獲所&#x98E1;還歸本處，置&#x9262;一面，洗手",
    "T24n1450_010:0150b04": "濯足方欲就&#x98E1;，遂乃攝心觀其宿世：我緣何",
    "T24n1450_010:0150b05": "事久在生津，迷惑輪迴今身覺悟？遂便觀見",
    "T24n1450_010:0150b06": "於世尊邊造其種種惡逆之事，復見往昔世",
    "T24n1450_010:0150b07": "尊本行菩薩時世世生生常為怨隙，但由少",
    "T24n1450_010:0150b08": "許恭敬利養而至於此。既了斯事，其所獲&#x98E1;",
    "T24n1450_010:0150b09": "一不曾食，遂昇空裏放大光明現諸神變已，",
    "T24n1450_010:0150b10": "於無餘依妙涅槃界而證圓寂。」[0150b10] 時阿瑜窣滿",
    "T24n1450_010:0150b11": "舍利弗呾囉、毛嗢揭羅演那，每於時時往[木*奈]",
    "T24n1450_010:0150b12": "落迦，而為看行。時舍利弗呾囉告毛嗢揭羅",
    "T24n1450_010:0150b13": "演那曰：「仁可共我往無隙獄觀其天授為慰",
    "T24n1450_010:0150b14": "問耶？」于時舍利弗呾囉與毛嗢揭羅演那，往",
    "T24n1450_010:0150b15": "阿毘止既至其所。時舍利弗嗢囉命毛嗢",
    "T24n1450_010:0150b16": "揭羅演那曰：「仁今知不？此即是其阿毘止處，",
    "T24n1450_010:0150b17": "上下四邊無不通徹，一焰猛火中無間隙。仁",
    "T24n1450_010:0150b18": "於大神大德眾內，世尊記說以為第一，應可",
    "T24n1450_010:0150b19": "運心觀無隙獄，受苦情類為滅火災。」說是語",
    "T24n1450_010:0150b20": "已，時毛嗢揭羅演那便入如是大水之定。既",
    "T24n1450_010:0150b21": "定心已從上注雨，渧如杵大入阿毘止，其",
    "T24n1450_010:0150b22": "水於空悉皆消散。復注大雨，滴若犁轅、或如",
    "T24n1450_010:0150b23": "車軸，然其雨水亦皆消散。時舍利弗嗢囉見",
    "T24n1450_010:0150b24": "斯事已，遂便斂念入勝解行定。既入定已，其",
    "T24n1450_010:0150b25": "水滂沛遍滿獄中，受苦聲除服其本念。時阿",
    "T24n1450_010:0150b26": "瑜窣滿、毛嗢揭羅演那發言命曰：「若是提婆",
    "T24n1450_010:0150b27": "達多可應前進。」聞斯命已，有多千數提婆達",
    "T24n1450_010:0150b28": "多競來奔就。時阿瑜窣滿、摩訶毛嗢揭羅演",
    "T24n1450_010:0150b29": "那報斯眾曰：「若是世尊之親兄弟提婆達多",
    "T24n1450_010:0150c01": "者，宜應住此。」時提婆達多，遂便進就阿瑜窣",
    "T24n1450_010:0150c02": "滿舍利弗呾囉、摩訶毛嗢揭羅演那。既至其",
    "T24n1450_010:0150c03": "所，頂禮二尊之雙足已，二尊問曰：「天授！汝今",
    "T24n1450_010:0150c04": "所受大地獄苦，有差別不？」天授答曰：「且如阿",
    "T24n1450_010:0150c05": "毘止內共受之苦，此不須言。然於我躬所受",
    "T24n1450_010:0150c06": "別苦，幸存聽察。時有鐵山火熱遍起，洪焰",
    "T24n1450_010:0150c07": "通為一火，來至我所磨碎我身，譬如石上磨",
    "T24n1450_010:0150c08": "油麻子。復有極利雙齒鐵鋸，猛焰大熱解割",
    "T24n1450_010:0150c09": "我身，一一肢骸片片零落。又有鐵棒遍皆熱",
    "T24n1450_010:0150c10": "焰，數數來至打碎我頭。復有大象從四方來，",
    "T24n1450_010:0150c11": "踐蹋我身，碎如米粉。」時阿瑜窣滿舍利弗呾",
    "T24n1450_010:0150c12": "囉、毛嗢揭羅演那同告之曰：「汝提婆達多！如",
    "T24n1450_010:0150c13": "汝所云：『時有鐵山大熱極熱，遍起洪焰通為",
    "T24n1450_010:0150c14": "一火，來至我所磨碎我身，譬如石上磨油麻",
    "T24n1450_010:0150c15": "子。』者，斯則由汝於其鷲&#x5CEF;山以大拋石打損",
    "T24n1450_010:0150c16": "如來，由波惡業招斯苦果。又復汝云：『又有鐵",
    "T24n1450_010:0150c17": "棒遍皆熱焰，數數來至打碎我頭。』者，斯則由",
    "T24n1450_010:0150c18": "汝於阿羅漢嗢&#x9262;羅色尼拳打其頭遂致終",
    "T24n1450_010:0150c19": "卒，由彼惡業招斯苦果。又復汝云：『復有大象",
    "T24n1450_010:0150c20": "從四方來踐蹋我身碎如米粉。』者，斯則由汝",
    "T24n1450_010:0150c21": "起大害意放護財象欲蹋世尊。由彼惡業招",
    "T24n1450_010:0150c22": "斯苦果。」二尊命曰：「提婆達多！汝今雖受如斯",
    "T24n1450_010:0150c23": "極苦。世尊記汝：『受斯罪竟，終得證悟&#x9262;剌底",
    "T24n1450_010:0150c24": "迦佛陀，名為具骨。』」時提婆達多聞斯語已，白",
    "T24n1450_010:0150c25": "二尊曰：「若如是者，我今情勇，能於無隙大地",
    "T24n1450_010:0150c26": "獄中，一&#x8107;而臥甘受其苦。」作是語已忽然不",
    "T24n1450_010:0150c27": "現。[0150c27] 時阿瑜窣滿舍利弗呾囉、毛嗢揭羅演那，",
    "T24n1450_010:0150c28": "次復詣彼外道六師受苦之處，遂便見彼高",
    "T24n1450_010:0150c29": "迦離迦，於其舌上有一百犁周遍耕墾。于時",
    "T24n1450_010:0151a01": "索訶界主梵天王亦隨二尊而往，觀見高迦",
    "T24n1450_010:0151a02": "離迦，而告之曰：「汝高迦離迦，汝可於此二大",
    "T24n1450_010:0151a03": "尊者苾芻之處起極敬心。然此二師堅守淨",
    "T24n1450_010:0151a04": "行智慧神通眾中第一。」時高迦離迦見彼二",
    "T24n1450_010:0151a05": "尊便告之曰：「此二罪惡耶欲之人，何來至",
    "T24n1450_010:0151a06": "此？」作此惡言纔發聲已，於其舌上遂有千犁",
    "T24n1450_010:0151a07": "而遍耕墾。時阿瑜窣滿舍利弗呾羅、毛嗢揭",
    "T24n1450_010:0151a08": "羅演那作是念曰：「此之有情業重難救，無可",
    "T24n1450_010:0151a09": "奈何。」捨之而去。次便往詣晡剌拏迦攝波",
    "T24n1450_010:0151a10": "處。既至彼已，時晡剌拏迦攝波，遂便就禮二",
    "T24n1450_010:0151a11": "尊雙足，而白之曰：「願二大德！察我罪人，我由",
    "T24n1450_010:0151a12": "昔時說其耶法，矯誑時俗遮其正信，緣斯罪",
    "T24n1450_010:0151a13": "業有五百犁時時耕舌。又復我諸聽聞弟子，",
    "T24n1450_010:0151a14": "於我所重餘骨窣&#x89A9;波邊呈供養時，便有大",
    "T24n1450_010:0151a15": "苦重來逼迫，幸能見報我所受殃。」并復告知：",
    "T24n1450_010:0151a16": "「更勿於其窣&#x89A9;波處而興供養。」于時二尊既",
    "T24n1450_010:0151a17": "然其語，遊獄事了，俱便返詣贍部洲中。[0151a17] 于時",
    "T24n1450_010:0151a18": "二尊對薄伽畔并諸大眾，具為說彼提婆達",
    "T24n1450_010:0151a19": "多及高迦離迦并晡剌拏捺落迦中所受苦事。",
    "T24n1450_010:0151a20": "既廣陳已，時諸苾芻咸共疑念，遂便請問斷",
    "T24n1450_010:0151a21": "疑世尊曰：「大德世尊！何故提婆達多，尊所告",
    "T24n1450_010:0151a22": "言不肯見用，墮阿毘止受大極苦，以至斯耶？」",
    "T24n1450_010:0151a23": "[0151a23] 世尊告曰：「汝諸苾芻！非但今日不用我言受",
    "T24n1450_010:0151a24": "斯刑酷，曾於往世不受我言遭其苦惱。汝等",
    "T24n1450_010:0151a25": "應聽！我曾於昔在不定聚行菩提薩埵行時，",
    "T24n1450_010:0151a26": "中在牛趣為大特牛。每於夜中遂便於彼王",
    "T24n1450_010:0151a27": "家豆地隨意&#x98E1;食，既其旭上，還入城中自在",
    "T24n1450_010:0151a28": "眠臥。時有一驢來就牛所，而作斯說：『大舅！何",
    "T24n1450_010:0151a29": "故皮膚血肉悉並肥充？我曾不&#x89A9;暫出遊放。』",
    "T24n1450_010:0151b01": "牛告之曰：『外甥！我每於夜出&#x98E1;王豆，朝曦",
    "T24n1450_010:0151b02": "未啟返跡故居。』驢便告曰：『我當隨舅同往食",
    "T24n1450_010:0151b03": "耶？』牛遂告曰：『外甥！汝口多鳴聲便遠及，勿",
    "T24n1450_010:0151b04": "因斯響反受纓拘。』驢便答曰：『大舅！我若逐去",
    "T24n1450_010:0151b05": "終不出聲。』遂乃相隨至其田處，破籬同入食",
    "T24n1450_010:0151b06": "彼王苗。其驢未飽寂爾無聲，既其腹充即便",
    "T24n1450_010:0151b07": "告曰：『阿舅！我且唱歌。』特牛報曰：『片時忍響，",
    "T24n1450_010:0151b08": "待我出已，後任外甥作其歌唱。』作斯語已急",
    "T24n1450_010:0151b09": "走出園，其驢於後遂便鳴喚。于時王家守田",
    "T24n1450_010:0151b10": "之輩，即便收掩驅告眾人：『王家豆田並此驢",
    "T24n1450_010:0151b11": "食，宜須苦辱方可棄之。』時守田人截驢雙耳，",
    "T24n1450_010:0151b12": "并以木臼懸在其咽，痛杖鞭骸趁之而出。其",
    "T24n1450_010:0151b13": "驢被辱展轉遊行，特牛既見遂於驢所，說伽",
    "T24n1450_010:0151b14": "他曰：",
    "T24n1450_010:0151b15": "「『善歌大好歌，  由歌果獲此；",
    "T24n1450_010:0151b16": "  見汝能歌唱，  截&#x5374;於雙耳。",
    "T24n1450_010:0151b17": "  若不能防口，  不用善友言；",
    "T24n1450_010:0151b18": "  非但截&#x5374;耳，  舂臼項邊懸。』",
    "T24n1450_010:0151b19": "[0151b19] 「驢復伽他而答之曰：",
    "T24n1450_010:0151b20": "「『缺齒應小語，  老特勿多言；",
    "T24n1450_010:0151b21": "  汝但行夜食，  不久被繩纏。』」",
    "T24n1450_010:0151b22": "[0151b22] 世尊告曰：「汝諸苾芻！勿生餘念。往時特牛者，",
    "T24n1450_010:0151b23": "即我身是。昔日驢者，即提婆達多是。往昔不",
    "T24n1450_010:0151b24": "用我言，已遭其苦。今日不聽吾說，現受如斯",
    "T24n1450_010:0151b25": "大殃。又諸苾芻，汝更應知！猶如今日提婆達",
    "T24n1450_010:0151b26": "多不用我言招其大苦。往昔之事，宜可更聽。",
    "T24n1450_010:0151b27": "汝諸苾芻！昔於一村，有一長者在此而住，有",
    "T24n1450_010:0151b28": "一大牛眾相具足。時彼長者延請沙門及婆",
    "T24n1450_010:0151b29": "羅門無依無怙貧窶商客，普設供養，行捨施",
    "T24n1450_010:0151c01": "已遂便解放，具相大牛隨所遊行更無拘繫。",
    "T24n1450_010:0151c02": "是時大牛既蒙釋放，隨意遊行追覓水草。時",
    "T24n1450_010:0151c03": "行陂澤陷深泥內，自出無由。是時長者日將",
    "T24n1450_010:0151c04": "曛暮，方見人傳遂尋覓之。到其牛所，長者念",
    "T24n1450_010:0151c05": "曰：『泥深牛大，我獨無堪，待至明朝詳來濟拔。』",
    "T24n1450_010:0151c06": "牛遂告曰：『可以繩綣繫我角上置於前面，",
    "T24n1450_010:0151c07": "任曉方來；如有猴&#x72E2;來逼我時，我以綣繩",
    "T24n1450_010:0151c08": "振角驚怖。』其人遂即以繩繫角長，作其綣置",
    "T24n1450_010:0151c09": "地而去。既屆冥宵，野猴便至，遙&#x89A9;其牛作",
    "T24n1450_010:0151c10": "斯言曰：『誰於此處偷竊藕根？』牛便報曰：『我",
    "T24n1450_010:0151c11": "被泥溺自出無由，非是竊心盜他蓮藕。』猴聞",
    "T24n1450_010:0151c12": "是語遂與言曰：『我之美&#x994D;何忽自來？』遂近其",
    "T24n1450_010:0151c13": "牛欲為屠害，牛告猴曰：『爾宜遠我，莫見相",
    "T24n1450_010:0151c14": "陵，勿使汝身遭羅苦毒。』猴雖聞告不齒其",
    "T24n1450_010:0151c15": "言，遂就牛邊欲為&#x6463;掣。時勃利沙婆(譯為牛王)",
    "T24n1450_010:0151c16": "見不用言，說伽他曰：",
    "T24n1450_010:0151c17": "「『我非偷藕根，  亦非盜蓮者；",
    "T24n1450_010:0151c18": "  必若情存食，  上背應從刳。』",
    "T24n1450_010:0151c19": "[0151c19] 「猴曰：『今正是時，應從背後次第而食。』擲上",
    "T24n1450_010:0151c20": "牛背下口欲&#x98E1;，牛角振綣&#x7F82;著猴項，遂便",
    "T24n1450_010:0151c21": "擺索空裏懸身。于時大牛說伽他曰：",
    "T24n1450_010:0151c22": "「『汝是美少年，  戲者空中舞；",
    "T24n1450_010:0151c23": "  騁伎於村田，  野田無施主。』",
    "T24n1450_010:0151c24": "[0151c24] 「是時野猴亦以伽他而答牛曰：",
    "T24n1450_010:0151c25": "「『我非作舞者，  亦非美少年；",
    "T24n1450_010:0151c26": "  帝釋投梯下，  吾當往梵天。』",
    "T24n1450_010:0151c27": "[0151c27] 「又復牛王更說頌曰：",
    "T24n1450_010:0151c28": "「『實非天帝釋，  投梯往梵天；",
    "T24n1450_010:0151c29": "  繩綣急勒項，  性命此時窮。』",
    "T24n1450_010:0152a01": "[0152a01] 「汝諸苾芻！勿生異念。昔時牛王者，即我身是。",
    "T24n1450_010:0152a02": "往日野猴即天授是。往昔不用我言已遭其",
    "T24n1450_010:0152a03": "苦，今不聽吾說，現受如斯大殃。」",
    "T24n1450_010:0152a04": "[0152a04] 時諸苾芻復有疑念，遂便請問斷疑：「世尊！",
    "T24n1450_010:0152a05": "何故提婆達多，於世尊所起大嗔心，不隨正",
    "T24n1450_010:0152a06": "語，生阿毘止大苦燎身？」世尊告曰：「非但今",
    "T24n1450_010:0152a07": "日不用我言，身遭猛火一切無救。汝諸苾芻！",
    "T24n1450_010:0152a08": "宜更應聽。曾於往昔有一王都，王名制底迦，",
    "T24n1450_010:0152a09": "敷化於此。時王福力令其國界富饒昌熾安",
    "T24n1450_010:0152a10": "隱豐樂，多諸人眾無所匱乏。又復其王有大",
    "T24n1450_010:0152a11": "勝福，每欲坐時，有諸天眾捧其座足止在空",
    "T24n1450_010:0152a12": "裏。其王有一知國大臣，便生二子：大名出喜、",
    "T24n1450_010:0152a13": "小名眾愛。于時大兒每見其父以法非法而",
    "T24n1450_010:0152a14": "教於眾，遂便念曰：『我為長子職合襲官，我父",
    "T24n1450_010:0152a15": "終亡當大臣位，吾亦當以法及非法而教於",
    "T24n1450_010:0152a16": "物，緣斯惡業生捺落迦。豈若我今修出家行？』",
    "T24n1450_010:0152a17": "遂至父所求哀出家，父遂許之，於世尊處出",
    "T24n1450_010:0152a18": "家離俗。後於異時其父大臣掩隨他世，時第",
    "T24n1450_010:0152a19": "二子為國大臣，以法非法而化於俗，國人怨",
    "T24n1450_010:0152a20": "酷說其非理。時有一人旋遊村邑不期展轉，",
    "T24n1450_010:0152a21": "見彼大兄修出家行。于時苾芻見其客至，而",
    "T24n1450_010:0152a22": "問之曰：『爾從何處今來至斯？』其人報曰：『我住",
    "T24n1450_010:0152a23": "某城。』遂問其弟，客人具答：『彼行非法苦刻人",
    "T24n1450_010:0152a24": "庶，眾皆負怨無賴求生。』苾芻聞已告其人曰：",
    "T24n1450_010:0152a25": "『仁今可去勿生憂慼，我有容隙當往彼城，",
    "T24n1450_010:0152a26": "以理開導令行正法，冀望人庶離苦得安。』其",
    "T24n1450_010:0152a27": "人聞已遂還本處，報其親族具述所由，展轉",
    "T24n1450_010:0152a28": "風聞徹其小弟。弟即便往白其王曰：『我之大",
    "T24n1450_010:0152a29": "兄欲來至此。』王便告曰：『善哉！若至，彼即大臣。』",
    "T24n1450_010:0152b01": "其人白曰：『我已久來事王殿下，勞誠宿著其",
    "T24n1450_010:0152b02": "事如何？』王便告曰：『我之國法太子襲臣，事不",
    "T24n1450_010:0152b03": "可移，知欲何計？』王復告曰：『必汝情願，彼若來",
    "T24n1450_010:0152b04": "時，應云：「我大。」』既蒙王教內喜而歸。苾芻不久",
    "T24n1450_010:0152b05": "還其本邑，王眾見已咸悉起迎，唯獨其弟端",
    "T24n1450_010:0152b06": "居而住。苾芻告曰：『汝是我弟，何故端居？』其",
    "T24n1450_010:0152b07": "人報曰：『爾小，我大。如其不信應取證明。我長",
    "T24n1450_010:0152b08": "王宮王知大少，宜應共問決判真虛。』于時苾",
    "T24n1450_010:0152b09": "芻進白王曰：『我之二人誰為長子？』王乃故心",
    "T24n1450_010:0152b10": "而妄語曰：『此人當大，爾為小矣。』纔發言已，尋",
    "T24n1450_010:0152b11": "聲之後，天便放座摧之於地，即於口內臭氣",
    "T24n1450_010:0152b12": "外充。于時太子苾芻見斯事已說多頌曰：",
    "T24n1450_010:0152b13": "「『若人為妄語，  諸天便捨去；",
    "T24n1450_010:0152b14": "  口中臭氣出，  失&#x5374;天堂路；",
    "T24n1450_010:0152b15": "  王應為實語，  平復還如故。",
    "T24n1450_010:0152b16": "  若其為妄語，  下道定當行；",
    "T24n1450_010:0152b17": "  當招無舌報，  猶若水中魚。",
    "T24n1450_010:0152b18": "  若人乖法言，  作其非法說；",
    "T24n1450_010:0152b19": "  王應為實語，  平復還如故。",
    "T24n1450_010:0152b20": "  若其為妄語，  下道定當行；",
    "T24n1450_010:0152b21": "  當作非男女，  定受黃門形。",
    "T24n1450_010:0152b22": "  若人乖法言，  作其非法說；",
    "T24n1450_010:0152b23": "  王應為實語，  平復還如故。",
    "T24n1450_010:0152b24": "  若其為妄語，  下道定當行；",
    "T24n1450_010:0152b25": "  應時天不雨，  非時利雨流。",
    "T24n1450_010:0152b26": "  若人乖法言，  作其非法說；",
    "T24n1450_010:0152b27": "  王應為實語，  平復還如故。",
    "T24n1450_010:0152b28": "  若其為妄語，  下道定當行；",
    "T24n1450_010:0152b29": "  當受蛇身報，  兩舌口中生。",
    "T24n1450_010:0152c01": "  若人乖法言，  作其非法說；",
    "T24n1450_010:0152c02": "  王應為實語，  平復還如故。",
    "T24n1450_010:0152c03": "  若其為妄語，  下道定當行；",
    "T24n1450_010:0152c04": "  即如制底王，  造其極惡業；",
    "T24n1450_010:0152c05": "  當趣阿毘止，  惡報處泥黎。』",
    "T24n1450_010:0152c06": "[0152c06] 「汝諸苾芻！勿生異念，其大臣長子，即是我昔",
    "T24n1450_010:0152c07": "身。其制底迦王，即今時天授！今仍於我，起極",
    "T24n1450_010:0152c08": "嗔心不受其語。緣斯惡報，生捺落迦在阿毘",
    "T24n1450_010:0152c09": "止。」",
    "T24n1450_010:0152c10": "[0152c10] 時有苾芻尚有疑念，更便請白斷疑世尊曰：",
    "T24n1450_010:0152c11": "「大德！何故提婆達多，大慈世尊為利益語，不",
    "T24n1450_010:0152c12": "能信用，生捺落迦阿毘止中，受大極苦？」世尊",
    "T24n1450_010:0152c13": "告曰：「汝諸苾芻！提婆達多非但今日不用我",
    "T24n1450_010:0152c14": "言受斯獄苦。又過去世時，亦不受語曾遭辛",
    "T24n1450_010:0152c15": "苦。汝今應聽。汝諸苾芻！於往昔時在一村內",
    "T24n1450_010:0152c16": "有妙巧師，機關善解在此村住，遂於相似族",
    "T24n1450_010:0152c17": "望之中納女為妻。綢繆結好懽娛得意，未久",
    "T24n1450_010:0152c18": "妊身，八九月已便生一息。既其誕已經三七",
    "T24n1450_010:0152c19": "日，作其懽會為授其名號曰巧容，如法長養",
    "T24n1450_010:0152c20": "漸至成立。其父不久遂爾身亡，其息於後便",
    "T24n1450_010:0152c21": "向餘村，更就巧師學機關技，復向餘邑轉",
    "T24n1450_010:0152c22": "求伉儷。有一長者，父女居門許與為妻，而報",
    "T24n1450_010:0152c23": "之曰：『汝齊某日促赴我言，不爽斯期任為婚",
    "T24n1450_010:0152c24": "娶，如其不及非我之愆。』巧容復往報巧師曰：",
    "T24n1450_010:0152c25": "『某村有女許我婚成，吉日時臨相期促至，",
    "T24n1450_010:0152c26": "如能赴節必不爽言。若也乖時非我之過。』巧",
    "T24n1450_010:0152c27": "師報曰：『必如是者，我當共汝赴彼促期，良日",
    "T24n1450_010:0152c28": "吉晨理難再得。』取木孔雀相與俱昇，不遠遐",
    "T24n1450_010:0152c29": "途促赴期日。時彼村邑人物共觀，見所未曾",
    "T24n1450_010:0153a01": "嗟其奇巧，既呈禮贈取婦歸還，遂與三人俱",
    "T24n1450_010:0153a02": "昇孔雀，機關轉發俄陵太虛，未盡浹辰倏歸",
    "T24n1450_010:0153a03": "故邑。既其到已，于時巧師報兒母曰：『此機",
    "T24n1450_010:0153a04": "關象汝可藏之，兒若索時必不應與。由其解",
    "T24n1450_010:0153a05": "去未學還歸，勿使其兒致遭苦厄。』其兒於後，",
    "T24n1450_010:0153a06": "數數從母索其孔雀：『我乘木象暫欲旋遊，欲",
    "T24n1450_010:0153a07": "使多人歸伏於我。』母遂報曰：『汝師去日固有",
    "T24n1450_010:0153a08": "留言，兒索象時不宜見與，但解昇去未體歸",
    "T24n1450_010:0153a09": "還，勿令因此致招苦厄。』兒報母曰：『去還之術，",
    "T24n1450_010:0153a10": "我已並知。師有慳心，不令見與。』女人心軟，數",
    "T24n1450_010:0153a11": "見求情，遂以機關持授其子。子得象已遂動",
    "T24n1450_010:0153a12": "發機，直上摶霄眾人歎善。其師見已而歎之",
    "T24n1450_010:0153a13": "曰：『此兒一去不復還來。』更轉機關往而不返，",
    "T24n1450_010:0153a14": "到大海上多雨小晴，所有機繩盡皆爛斷，",
    "T24n1450_010:0153a15": "雹之海內因乃命終。諸天見之說伽他曰：",
    "T24n1450_010:0153a16": "「『諸有悲憐出益語，  不從其教自隨心；",
    "T24n1450_010:0153a17": "  木象無師強乘去，  終於大海見身沈。』」",
    "T24n1450_010:0153a18": "[0153a18] 世尊告曰：「汝諸苾芻！勿生異念。往時機關師",
    "T24n1450_010:0153a19": "者，即我身是。其弟子者，即提婆達多是。往背",
    "T24n1450_010:0153a20": "利語，已遭沈沒之殃。今棄益言，現受燒身之",
    "T24n1450_010:0153a21": "酷。」"
}