{
    "T30n1583_001:1013c20": "菩薩善戒經一卷",
    "T30n1583_001:1013c21": "優波離問菩薩受戒法",
    "T30n1583_001:1013c23": "宋罽賓沙門求那跋摩譯",
    "T30n1583_001:1013c24": "菩薩摩訶薩成就戒。成就善戒。成就利益眾",
    "T30n1583_001:1013c25": "生戒。先當具足學優婆塞戒沙彌戒比丘戒。",
    "T30n1583_001:1013c26": "若言不具優婆塞戒得沙彌戒者。無有是處。",
    "T30n1583_001:1013c27": "不具沙彌戒得比丘戒者。亦無是處。不具",
    "T30n1583_001:1013c28": "如是三種戒者得菩薩戒。亦無是處。譬如",
    "T30n1583_001:1013c29": "重樓四級次第。不由初級至二級者。無有是",
    "T30n1583_001:1014a01": "處。不由二級至於三級。不由三級至四級者。",
    "T30n1583_001:1014a02": "亦無是處。菩薩具足三種戒已。欲受菩薩戒。",
    "T30n1583_001:1014a03": "應當至心以無貪著捨於一切內外之物。若",
    "T30n1583_001:1014a04": "不能捨不具三戒。終不能得菩薩戒也。爾時",
    "T30n1583_001:1014a05": "受者自觀己身如觀智者。爾時於寂靜處禮",
    "T30n1583_001:1014a06": "十方佛。東向像前右膝著地。合掌而言。大德",
    "T30n1583_001:1014a07": "十方佛菩薩僧聽。今我某甲求菩薩戒。我已",
    "T30n1583_001:1014a08": "具優婆塞戒乃至具智者事。是故我從十方",
    "T30n1583_001:1014a09": "佛菩薩僧求菩薩戒。今十方佛菩薩僧觀我",
    "T30n1583_001:1014a10": "心。我若有不信心毀菩提心。有惡心虛誑心。",
    "T30n1583_001:1014a11": "莫施我戒。若其無者當施我戒。憐愍故。第二",
    "T30n1583_001:1014a12": "第三亦如是。至心默然住專念已。而作是言。",
    "T30n1583_001:1014a13": "今已施我菩薩戒。我已得菩薩戒。何以故。十",
    "T30n1583_001:1014a14": "方佛菩薩以他心智觀我心。我有真實心。當",
    "T30n1583_001:1014a15": "知已施我戒。憐愍故。今我無師。十方佛菩薩",
    "T30n1583_001:1014a16": "為師。第二第三亦爾。爾時十方佛菩薩即作",
    "T30n1583_001:1014a17": "相示。當知得戒。",
    "T30n1583_001:1014a18": "十方佛菩薩告諸大眾。破世界有某甲真實",
    "T30n1583_001:1014a19": "受菩薩戒。我今已施。憐愍故。今此人無師我",
    "T30n1583_001:1014a20": "為作師我今護念是我法弟。即起禮十方佛",
    "T30n1583_001:1014a21": "菩薩。是為自羯磨。若有智者以憍慢故不從",
    "T30n1583_001:1014a22": "受者。不得菩薩戒。若是破戒者。若智者在遠",
    "T30n1583_001:1014a23": "方。若國土亂。若自重病。若為利益多人。若更",
    "T30n1583_001:1014a24": "無受處。出家在家若能捨能施。深心立願求",
    "T30n1583_001:1014a25": "阿耨多羅三藐三菩提。爾時若有同菩提心",
    "T30n1583_001:1014a26": "同法同意能說能教善知義者。欲受戒人應",
    "T30n1583_001:1014a27": "往其所頭面作禮。偏袒右肩右膝著地。合掌",
    "T30n1583_001:1014a28": "而言。大德諦聽。我今從大德乞受菩薩戒大",
    "T30n1583_001:1014a29": "自在戒無上戒無勝戒。大德。於我不重心者。",
    "T30n1583_001:1014b01": "為憐愍故乞施我戒。若彼大德默然聽者即",
    "T30n1583_001:1014b02": "應還起更整衣服。向十方三世諸佛世尊及",
    "T30n1583_001:1014b03": "住大地諸菩薩等。頭面作禮。任己智力讚歎",
    "T30n1583_001:1014b04": "諸佛及諸菩薩所有功德。專念三寶在佛像",
    "T30n1583_001:1014b05": "前。長跪合掌作如是言。大德。我今某甲。乞受",
    "T30n1583_001:1014b06": "菩薩戒。大德。今當為憐愍故施菩薩戒。若彼",
    "T30n1583_001:1014b07": "大德默然聽者。受者爾時應當至心專念三",
    "T30n1583_001:1014b08": "寶生歡喜心。復作是念。今我已得成就無量",
    "T30n1583_001:1014b09": "無邊無上功德寶藏。當得菩薩所受持戒。復",
    "T30n1583_001:1014b10": "應一心默然而住。爾時智者語受者言。善男",
    "T30n1583_001:1014b11": "子諦聽。法弟菩薩汝今真實是菩薩不。真實",
    "T30n1583_001:1014b12": "發於菩提心不。受者答言。大德。實是智者。復",
    "T30n1583_001:1014b13": "言。汝今具足三種戒不。答言。具足。又問。能",
    "T30n1583_001:1014b14": "捨內外所有物不。答言。能捨。又問。惜身財",
    "T30n1583_001:1014b15": "不。答言。不惜。又問。汝能從我受一切菩薩",
    "T30n1583_001:1014b16": "戒。攝持一切菩提道戒。利益一切諸眾生戒。",
    "T30n1583_001:1014b17": "是戒如十方三世諸佛菩薩戒。汝能持不。答",
    "T30n1583_001:1014b18": "言能。第二第三亦如是。爾時智者應唱是言。",
    "T30n1583_001:1014b19": "十方諸佛及諸菩薩大德僧聽。今某甲求我。",
    "T30n1583_001:1014b20": "從十方佛菩薩僧。乞受菩薩戒。已具三戒發",
    "T30n1583_001:1014b21": "菩提心。真實菩薩。能捨一切內外所有。不惜",
    "T30n1583_001:1014b22": "身命。願十方諸佛菩薩僧。憐愍故施某甲菩",
    "T30n1583_001:1014b23": "薩戒。憐愍故施無量無邊無上功德寶藏戒。",
    "T30n1583_001:1014b24": "為利益眾生故。增長諸佛。菩薩法故。第二第",
    "T30n1583_001:1014b25": "三亦如是。爾時諸方有涼風起。智者當知十",
    "T30n1583_001:1014b26": "方諸佛諸菩薩僧。施是人戒已語受者言。某",
    "T30n1583_001:1014b27": "甲諦聽。十方諸佛諸菩薩僧今施汝戒。如一",
    "T30n1583_001:1014b28": "切三世菩薩戒。汝當至心持。能持不。答言能。",
    "T30n1583_001:1014b29": "第二第三亦如是。爾時智者敬禮十方諸佛",
    "T30n1583_001:1014c01": "諸菩薩僧及禮佛像。禮已復唱是言。十方諸",
    "T30n1583_001:1014c02": "佛菩薩大德聽。今某甲三說時。已從十方諸",
    "T30n1583_001:1014c03": "佛及菩薩得菩薩戒。說者我是。受者某甲。",
    "T30n1583_001:1014c04": "我為某甲證人。大師者謂十方無量諸佛菩",
    "T30n1583_001:1014c05": "薩僧是。小師者我身是也。師有二種。一可見。",
    "T30n1583_001:1014c06": "二不可見。不可見者。十方諸佛菩薩僧是。可",
    "T30n1583_001:1014c07": "見者。我身是。於可見不可見師邊。是人得戒",
    "T30n1583_001:1014c08": "竟。第二第三亦如是。如是羯磨竟。羯磨竟二",
    "T30n1583_001:1014c09": "俱默然。爾時十方世界諸佛及諸菩薩知是",
    "T30n1583_001:1014c10": "相已。告諸大眾。彼世界中有如是人從彼智",
    "T30n1583_001:1014c11": "者受菩薩戒。如是人者是我法弟。我今至心",
    "T30n1583_001:1014c12": "憐愍護念。以十方佛諸菩薩僧憐愍護念故。",
    "T30n1583_001:1014c13": "授者受者俱增善法。默然小住已。便起敬禮",
    "T30n1583_001:1014c14": "十方諸佛諸菩薩僧。是名菩薩受菩薩戒已。",
    "T30n1583_001:1014c15": "一切戒。無上戒。無邊戒。功德聚戒。寂靜戒。淨",
    "T30n1583_001:1014c16": "心戒。破一切眾生煩惱戒。如是戒者勝於十",
    "T30n1583_001:1014c17": "方一切聲聞辟支佛戒。何以故。度脫一切諸",
    "T30n1583_001:1014c18": "眾生故。菩薩受菩薩戒已。應當學讀菩薩法",
    "T30n1583_001:1014c19": "藏菩薩摩夷。菩薩欲受菩薩戒時。先當觀察。",
    "T30n1583_001:1014c20": "若不信者不應從受。慳者貪者。不知足者。破",
    "T30n1583_001:1014c21": "戒污戒不敬重戒。喜貪瞋者。無忍辱者。不能",
    "T30n1583_001:1014c22": "為他遮罪咎者。懈怠嬾墮貪受世樂樂說世",
    "T30n1583_001:1014c23": "事。乃至不能一念之頃念於三寶。疑網癡闇。",
    "T30n1583_001:1014c24": "不能讀誦菩薩法藏菩薩摩夷及生誹謗。如",
    "T30n1583_001:1014c25": "是之人不應從受。既受戒已不應向彼不信",
    "T30n1583_001:1014c26": "者說。乃至不向謗大乘者說。何以故。若不信",
    "T30n1583_001:1014c27": "者以是因緣墮地獄故。是故菩薩不應向說。",
    "T30n1583_001:1014c28": "若說得罪。菩薩定知向彼說能破彼人惡口",
    "T30n1583_001:1014c29": "惡業及不信心說則無罪。菩薩既受菩薩戒",
    "T30n1583_001:1015a01": "已。師應為說犯非犯法。若知至心能受。不為",
    "T30n1583_001:1015a02": "供養故受。不為效他故受。不為憍慢故受。爾",
    "T30n1583_001:1015a03": "時是師便應為說犯非犯法。某甲諦聽。菩薩",
    "T30n1583_001:1015a04": "戒者。有八重法。四重如先。菩薩若為貪利養",
    "T30n1583_001:1015a05": "故自讚其身。得菩薩戒住菩薩地。是名菩薩",
    "T30n1583_001:1015a06": "第五重法。",
    "T30n1583_001:1015a07": "若有貧窮受苦惱者。及以病人來從乞索。菩",
    "T30n1583_001:1015a08": "薩貪惜不施乃至一錢之物。有求法者悋惜",
    "T30n1583_001:1015a09": "不施乃至一偈。是名菩薩第六重法。",
    "T30n1583_001:1015a10": "菩薩若瞋不應加惡。若以手打或杖或石惡",
    "T30n1583_001:1015a11": "聲罵辱。或時無力不能打罵心懷瞋忿。若為",
    "T30n1583_001:1015a12": "他人之所打罵。前人求悔不受其懺。故懷瞋",
    "T30n1583_001:1015a13": "恨增長不息心不淨者。是名菩薩第七重法。",
    "T30n1583_001:1015a14": "菩薩若有同師同學。誹謗菩薩方等法藏受",
    "T30n1583_001:1015a15": "學頂戴相似非法者不應共住。若定知已不",
    "T30n1583_001:1015a16": "得向人讚歎其德。是名菩薩第八重法。菩薩",
    "T30n1583_001:1015a17": "有二種。一者在家。二者出家。在家六重。出",
    "T30n1583_001:1015a18": "家八重。是八重法菩薩若犯。一一重法若具",
    "T30n1583_001:1015a19": "足犯。現在不能莊嚴無量無上菩提。現在不",
    "T30n1583_001:1015a20": "能令心寂靜。是則名為名字菩薩。非義菩薩。",
    "T30n1583_001:1015a21": "是名菩薩旃陀羅也。不名沙門。非婆羅門。",
    "T30n1583_001:1015a22": "不能正向阿耨多羅三藐三菩提。菩薩心有",
    "T30n1583_001:1015a23": "三種下中上。若後四重下中心犯不名為犯。",
    "T30n1583_001:1015a24": "若以上心惡心犯者是名為犯。上者所謂樂",
    "T30n1583_001:1015a25": "作如是四事。心無慚愧不知懺悔。不見犯罪",
    "T30n1583_001:1015a26": "讚破戒者。是名上惡心犯。菩薩雖犯如是四",
    "T30n1583_001:1015a27": "重。終不失於菩薩戒也。如比丘犯四重失波",
    "T30n1583_001:1015a28": "羅提木叉戒。菩薩若犯比丘四重。亦失波羅",
    "T30n1583_001:1015a29": "提木叉戒。污菩薩戒。污者現在不能莊嚴菩",
    "T30n1583_001:1015b01": "提。不得無量福德三昧。是名為污。有二因緣",
    "T30n1583_001:1015b02": "失菩薩戒。一者退菩提心。二者得上惡心。離",
    "T30n1583_001:1015b03": "是二緣乃至他世地獄畜生餓鬼之中。終不",
    "T30n1583_001:1015b04": "失於菩薩戒也。菩薩戒者。不同波羅提木叉",
    "T30n1583_001:1015b05": "戒。菩薩若於後世更受菩薩戒時不名新得。",
    "T30n1583_001:1015b06": "名為開示瑩淨。今當更說受菩薩戒是犯非",
    "T30n1583_001:1015b07": "犯輕重之相上中下異。菩薩若受菩薩戒已。",
    "T30n1583_001:1015b08": "若於晝夜塔像經卷。讀誦之人千萬菩薩。不",
    "T30n1583_001:1015b09": "以華香供養禮拜。不能讚歎。心不歡喜乃至",
    "T30n1583_001:1015b10": "一念。是名犯重不名八重。是名菩薩污心疑",
    "T30n1583_001:1015b11": "心。有創墮落起不淨心。若有所作無恭敬心。",
    "T30n1583_001:1015b12": "不信故懈怠故。是名犯重不名八重。若無念",
    "T30n1583_001:1015b13": "心是名犯輕。不犯者。若有淨心常求菩提。淨",
    "T30n1583_001:1015b14": "心者。如須陀洹所有四信。",
    "T30n1583_001:1015b15": "菩薩若不知足不少欲貪著利養。是名犯重",
    "T30n1583_001:1015b16": "不名八重。不犯者。若能定知以不知足能調",
    "T30n1583_001:1015b17": "眾生。",
    "T30n1583_001:1015b18": "菩薩若見上座宿德同學同師。生憍慢心及",
    "T30n1583_001:1015b19": "以惡心。不起承迎禮拜設座。不共語言先意",
    "T30n1583_001:1015b20": "問訊。若問所疑不為解說。是名犯重不名八",
    "T30n1583_001:1015b21": "重。是名菩薩污心疑心。有創墮落不起不淨",
    "T30n1583_001:1015b22": "有所作不犯者。若病若眠若亂心時。若至心",
    "T30n1583_001:1015b23": "聽法供養佛時。寫經讀誦解說論義共先客",
    "T30n1583_001:1015b24": "語。護說者心知不與語。能令調伏防僧制",
    "T30n1583_001:1015b25": "故。護多人故。",
    "T30n1583_001:1015b26": "若比丘為求罪過聽菩薩戒。不信受者。不信",
    "T30n1583_001:1015b27": "教者。及不成就優婆塞戒。不成就沙彌戒。不",
    "T30n1583_001:1015b28": "成就波羅提木叉戒者。不得聽菩薩戒。聽者",
    "T30n1583_001:1015b29": "得罪。若比丘犯波夜提罪。不慚愧不生悔聽",
    "T30n1583_001:1015c01": "菩薩戒者。得偷羅遮罪。若比丘犯偷羅遮罪。",
    "T30n1583_001:1015c02": "不慚愧不生悔聽菩薩戒者。得僧伽婆尸沙",
    "T30n1583_001:1015c03": "罪。若比丘犯僧伽婆尸沙罪。不慚愧不生悔",
    "T30n1583_001:1015c04": "聽菩薩戒者。得波羅夷罪。謂第八重若有說",
    "T30n1583_001:1015c05": "者。得僧伽婆尸沙。是故經中作如是言。不信",
    "T30n1583_001:1015c06": "者不應聽。不信者不應說。",
    "T30n1583_001:1015c07": "有篤信檀越來請菩薩。若自舍若塔寺。若村",
    "T30n1583_001:1015c08": "落若國土。供給所須衣服飲食臥具醫藥。菩",
    "T30n1583_001:1015c09": "薩憍慢瞋恨輕賤不往受者得罪。是罪因煩",
    "T30n1583_001:1015c10": "惱犯。",
    "T30n1583_001:1015c11": "若菩薩無伴獨行至白衣家。得錯謬罪。若到",
    "T30n1583_001:1015c12": "白衣舍不能說法開示教化令其供養佛法僧",
    "T30n1583_001:1015c13": "寶。是名犯重不名八重。不犯者。若病若闇鈍",
    "T30n1583_001:1015c14": "若狂若遠請若道路恐難。知不受請令彼調",
    "T30n1583_001:1015c15": "伏。若先受請。若勤修善法時。若未聞義為欲",
    "T30n1583_001:1015c16": "聞故。若知請主心不真實。若受彼請恐多人",
    "T30n1583_001:1015c17": "瞋若僧制。",
    "T30n1583_001:1015c18": "若有檀越以金銀真珠車璩馬瑙琉璃頗梨奴",
    "T30n1583_001:1015c19": "婢車乘象馬等物雜色敷具。奉施菩薩菩薩",
    "T30n1583_001:1015c20": "應受。若不受者得罪。是罪因煩惱犯。不犯者。",
    "T30n1583_001:1015c21": "若狂若知受已必生貪著。若知受已施主生",
    "T30n1583_001:1015c22": "悔。若知施主施已發狂。若知受已施主貧窮。",
    "T30n1583_001:1015c23": "若知是物是三寶許。若知是物是劫奪得。若",
    "T30n1583_001:1015c24": "知受已多得苦惱。所謂王難賊盜死亡閉繫。",
    "T30n1583_001:1015c25": "惡聲流布擯令出境。若知受已不能捨用修",
    "T30n1583_001:1015c26": "種福德於良福田。",
    "T30n1583_001:1015c27": "若有眾生為解義故。欲得聞法住菩薩所諮",
    "T30n1583_001:1015c28": "啟未聞。菩薩輕心慢心不為說者得罪。是罪",
    "T30n1583_001:1015c29": "因煩惱犯。不犯者。若知前人是惡邪見求覓",
    "T30n1583_001:1016a01": "過罪。若病若病始差若狂。若知不說令彼調",
    "T30n1583_001:1016a02": "伏。若佛未制。若知前人於三寶所不生敬重。",
    "T30n1583_001:1016a03": "若舉動麁疎。若知鈍根聞深義已生於邪見。",
    "T30n1583_001:1016a04": "若忍邪見。若知聞已轉向惡人宣說其事破",
    "T30n1583_001:1016a05": "壞正法。",
    "T30n1583_001:1016a06": "若有惡人能作殺害及旃陀羅。菩薩若不親",
    "T30n1583_001:1016a07": "近往返為說正法者得罪。何以故。菩薩若見",
    "T30n1583_001:1016a08": "持戒精進身口意淨不生慈悲若見惡人能生",
    "T30n1583_001:1016a09": "慈悲。是故菩薩若不為說則得犯罪。不犯者",
    "T30n1583_001:1016a10": "若狂若王制若僧制。若慮多人嫌若知不說",
    "T30n1583_001:1016a11": "令彼調伏。",
    "T30n1583_001:1016a12": "若有檀越非親里。若長者若婆羅門以種種",
    "T30n1583_001:1016a13": "衣奉施菩薩菩薩應受。若菩薩自求多得亦",
    "T30n1583_001:1016a14": "應受之。如衣鉢亦如是。如衣鉢線亦如是。",
    "T30n1583_001:1016a15": "菩薩若到檀越邊求索縷線。使非親里織師",
    "T30n1583_001:1016a16": "織。教令緻織務令廣厚。我不自著。汝與檀越",
    "T30n1583_001:1016a17": "俱亦有福。若檀越言。我為師故唯願自著。菩",
    "T30n1583_001:1016a18": "薩得已若自為身往織師所。教令緻織務使",
    "T30n1583_001:1016a19": "廣厚。若得衣已自著者。犯重不名八重。若不",
    "T30n1583_001:1016a20": "教者不犯。",
    "T30n1583_001:1016a21": "菩薩若受菩薩戒已。應受應畜憍奢耶敷具。",
    "T30n1583_001:1016a22": "至百千萬數金銀亦爾。聲聞之人但為自利。",
    "T30n1583_001:1016a23": "是故如來不聽受畜。菩薩不爾。為利眾生是",
    "T30n1583_001:1016a24": "故聽畜。不得不受。若為知足名譽故不受者。",
    "T30n1583_001:1016a25": "得失意罪墮落不起。有所作有疑不淨。若菩",
    "T30n1583_001:1016a26": "薩以懈怠因緣。不能利益諸眾生者得罪。是",
    "T30n1583_001:1016a27": "罪因煩惱犯。",
    "T30n1583_001:1016a28": "若菩薩為人所讚言是十住。若阿羅漢至須",
    "T30n1583_001:1016a29": "陀洹少欲知足。默然受者得罪。是罪因煩惱",
    "T30n1583_001:1016b01": "犯。若菩薩入僧中時。見有諸人非法戲笑不",
    "T30n1583_001:1016b02": "呵責者得罪。不犯者。若聽法時為調伏故。為",
    "T30n1583_001:1016b03": "隨心說法故。為能利益故。",
    "T30n1583_001:1016b04": "若言菩薩不樂涅槃亦非不樂。不畏煩惱亦",
    "T30n1583_001:1016b05": "非不畏。何以故。流轉生死故。若菩薩作是言",
    "T30n1583_001:1016b06": "得罪。何以故。菩薩樂於涅槃。聲聞緣覺所不",
    "T30n1583_001:1016b07": "能知。聲聞緣覺所樂涅槃。於菩薩樂百分千",
    "T30n1583_001:1016b08": "分百千萬分乃至無有一分。菩薩呵責畏於",
    "T30n1583_001:1016b09": "煩惱。聲聞緣覺所不能知。聲聞緣覺呵責畏",
    "T30n1583_001:1016b10": "於煩惱。於菩薩呵責畏於煩惱。百分千分百",
    "T30n1583_001:1016b11": "千萬分乃至無有一分。何以故。聲聞緣覺但",
    "T30n1583_001:1016b12": "為自利不能利他。菩薩不爾自利利他故。菩",
    "T30n1583_001:1016b13": "薩雖行有漏故勝羅漢。終日處漏煩惱不污。",
    "T30n1583_001:1016b14": "是故得罪。",
    "T30n1583_001:1016b15": "若菩薩不畏惡聲不護惡聲得失意罪。若他",
    "T30n1583_001:1016b16": "無惡橫稱他惡者得犯惡罪。是罪因煩惱犯。",
    "T30n1583_001:1016b17": "若為調伏加之惡語者。得失意罪。非是惡罪。",
    "T30n1583_001:1016b18": "不犯者。若呵外道詐來現受菩薩戒者。若心",
    "T30n1583_001:1016b19": "本無惡口出惡言。若顛狂者。若知呵責有大",
    "T30n1583_001:1016b20": "利益。若知瞋彼彼得利益。若為護戒不生瞋",
    "T30n1583_001:1016b21": "者得罪。若知瞋彼得現少利無他世大利。若",
    "T30n1583_001:1016b22": "菩薩打者報打。罵者報罵。惱者報惱。得失意",
    "T30n1583_001:1016b23": "罪。是罪因煩惱犯。",
    "T30n1583_001:1016b24": "若有菩薩共相譏呵。若實不實菩薩即應謙",
    "T30n1583_001:1016b25": "下歸謝。若不能者得罪。不受歸謝是亦得罪。",
    "T30n1583_001:1016b26": "以放逸故。不歸謝者得罪。以放逸故。不受歸",
    "T30n1583_001:1016b27": "謝者得罪。不犯者。若知彼人由來弊惡常來",
    "T30n1583_001:1016b28": "求人短若知不受令彼破惡。",
    "T30n1583_001:1016b29": "若菩薩於他瞋恨常生念言。我若見時當打",
    "T30n1583_001:1016c01": "當罵。不休不息不能自調者犯罪。",
    "T30n1583_001:1016c02": "若菩薩與比丘尼共同一道行不犯。若有貪",
    "T30n1583_001:1016c03": "心得罪。不犯者。為調伏故。",
    "T30n1583_001:1016c04": "若菩薩從非親里尼受食不犯。何以故。菩薩",
    "T30n1583_001:1016c05": "摩訶薩發菩提心已。於諸眾生無非親里。若",
    "T30n1583_001:1016c06": "菩薩為貪作使多畜弟子犯罪。不犯者。若為",
    "T30n1583_001:1016c07": "調伏。若為護法。若為利益。若無貪心。",
    "T30n1583_001:1016c08": "若菩薩懈怠懶惰。不勤精進樂眠臥者得罪。",
    "T30n1583_001:1016c09": "不犯者。若病若病差氣力未足時。若遠行時。",
    "T30n1583_001:1016c10": "若讀誦疲乏時。若思惟對治時。",
    "T30n1583_001:1016c11": "若菩薩共談世事無益之言得罪不犯者。若",
    "T30n1583_001:1016c12": "他問說。若隨他心為調伏故。說時至心莫作",
    "T30n1583_001:1016c13": "增減。",
    "T30n1583_001:1016c14": "若菩薩憍慢心故。不諮問師不受師教得罪。",
    "T30n1583_001:1016c15": "不犯者。若病若狂若癡。若大聰明多聞有智",
    "T30n1583_001:1016c16": "為調眾生。若入定時。",
    "T30n1583_001:1016c17": "若菩薩欲心起時。不觀對治疾調滅者犯罪。",
    "T30n1583_001:1016c18": "不犯者。雖觀對治煩惱力盛不能令滅。若故",
    "T30n1583_001:1016c19": "自試發欲心時。",
    "T30n1583_001:1016c20": "若菩薩言不應受聲聞戒不應讀聲聞經。何",
    "T30n1583_001:1016c21": "以故。聲聞經律不能利益諸眾生故。若作是",
    "T30n1583_001:1016c22": "言犯重不名八重。不犯者。為貪著小乘經律",
    "T30n1583_001:1016c23": "者。",
    "T30n1583_001:1016c24": "若菩薩不讀不誦菩薩法藏。一向讀誦聲聞",
    "T30n1583_001:1016c25": "經律得罪。不犯者。若不聞知有菩薩藏。若菩",
    "T30n1583_001:1016c26": "薩不讀不誦如來正經。讀誦世典文頌書疏",
    "T30n1583_001:1016c27": "者得罪。不犯者。若為論議破於邪見。若二",
    "T30n1583_001:1016c28": "分佛經一分外書。何以故。為知外典是虛妄",
    "T30n1583_001:1016c29": "法佛法真實故。為知世事故。不為世人所輕",
    "T30n1583_001:1017a01": "慢故。",
    "T30n1583_001:1017a02": "若菩薩聞菩薩藏聲聞藏有不可思議事。不",
    "T30n1583_001:1017a03": "信不受言非佛說。若自謗若是他謗得罪。若",
    "T30n1583_001:1017a04": "菩薩作是言。我智力羸弱肉眼不淨。不見如",
    "T30n1583_001:1017a05": "來甚深境界如來境界佛眼所見唯佛能知。",
    "T30n1583_001:1017a06": "一切法界非我所及。若能如是思惟觀者。是",
    "T30n1583_001:1017a07": "名實行。菩薩忍與不忍二俱不犯。",
    "T30n1583_001:1017a08": "若菩薩生瞋慢心。自言持戒多聞智慧悉勝",
    "T30n1583_001:1017a09": "汝者得罪是罪因煩惱犯不犯者。若為破邪",
    "T30n1583_001:1017a10": "見。為破輕蔑於佛法者。若為伏彼自大心故。",
    "T30n1583_001:1017a11": "為未信者生信心故。已生信者得增長故。若",
    "T30n1583_001:1017a12": "菩薩聞說法處。乃至一由旬不往聽者得罪。",
    "T30n1583_001:1017a13": "若輕說者不往得罪。是罪因煩惱犯。若懈怠",
    "T30n1583_001:1017a14": "不往者得失意罪。不犯者。若不覺不知不聞。",
    "T30n1583_001:1017a15": "若病若病初差氣力未足。若知說者顛倒不",
    "T30n1583_001:1017a16": "正法。慮說者生羞愧心。若說一法更無異義。",
    "T30n1583_001:1017a17": "若修善法。若化眾生。若不解彼說。若不能憶",
    "T30n1583_001:1017a18": "念。",
    "T30n1583_001:1017a19": "若菩薩輕說法者。不生恭敬不讚其德。嗤笑",
    "T30n1583_001:1017a20": "所說辭義不正者得罪。",
    "T30n1583_001:1017a21": "菩薩若受菩薩戒已。眾生所作事務不與同",
    "T30n1583_001:1017a22": "者得罪。所謂去來入出擁護財物。和合鬪諍",
    "T30n1583_001:1017a23": "作諸善事。戒施多聞不共同者得罪。不犯者。",
    "T30n1583_001:1017a24": "若病若不知作。若自營大事。若先許助他若",
    "T30n1583_001:1017a25": "自修善法。若慮多人瞋。若喜若癡若狂。若知",
    "T30n1583_001:1017a26": "不同能調伏彼。若僧制。",
    "T30n1583_001:1017a27": "菩薩若輕說法之人。罵辱打擲嗤笑所說。但",
    "T30n1583_001:1017a28": "依文辭不依義者得罪。是罪因煩惱犯。",
    "T30n1583_001:1017a29": "菩薩若受菩薩戒已。不能隨從眾生心者得",
    "T30n1583_001:1017b01": "罪。所謂行住坐臥修諸善事。菩薩若受菩薩",
    "T30n1583_001:1017b02": "戒已。見病苦人不能瞻養作給使者得罪。不",
    "T30n1583_001:1017b03": "犯者。若自病若無事力應廣勸化。有事力者。",
    "T30n1583_001:1017b04": "若彼病者多有宗親。若自急修無上善法。若",
    "T30n1583_001:1017b05": "先瞻他病。若根闇鈍。如病貧窮困苦亦復如",
    "T30n1583_001:1017b06": "是。",
    "T30n1583_001:1017b07": "菩薩若受菩薩戒已。見惡眾生修行惡法。不",
    "T30n1583_001:1017b08": "能教呵勸勉之者得失意罪。不犯者。若知是",
    "T30n1583_001:1017b09": "人有善知識能教呵責。若知為說不隨其語。",
    "T30n1583_001:1017b10": "若到解語。若有害心。",
    "T30n1583_001:1017b11": "菩薩若受菩薩戒已。所畜之物與白衣同者",
    "T30n1583_001:1017b12": "得失意罪。",
    "T30n1583_001:1017b13": "菩薩若受菩薩戒已。不應以金銀盂器受取",
    "T30n1583_001:1017b14": "飲食。所畜銅器不得同彼白衣。木器角器",
    "T30n1583_001:1017b15": "悉不聽用。用者得罪。不犯者。若失本器。若行",
    "T30n1583_001:1017b16": "路請時。若重病。",
    "T30n1583_001:1017b17": "菩薩若受菩薩戒已。受恩不念得罪。是罪因",
    "T30n1583_001:1017b18": "煩惱犯。",
    "T30n1583_001:1017b19": "菩薩若受菩薩戒已。受他恩惠不能報者得",
    "T30n1583_001:1017b20": "罪。報者應當持戒精進坐禪讀誦經典。隨施",
    "T30n1583_001:1017b21": "主心所喜之事而以報之。不犯者。施主不受。",
    "T30n1583_001:1017b22": "菩薩若受菩薩戒已。見有苦人若死失物王",
    "T30n1583_001:1017b23": "賊水火親屬離別。應往其所說法慰喻。隨其",
    "T30n1583_001:1017b24": "所須任力給施。若不能者犯罪。不犯者。若不",
    "T30n1583_001:1017b25": "得自在。若自重病。若不受語。若有疑難。若王",
    "T30n1583_001:1017b26": "瞋彼人。若僧制。",
    "T30n1583_001:1017b27": "菩薩若受菩薩戒已。若畜弟子不能從諸篤",
    "T30n1583_001:1017b28": "信檀越求索所須。衣食臥具醫藥房舍隨時",
    "T30n1583_001:1017b29": "供給。又不隨時說法教化者得罪。不犯者。",
    "T30n1583_001:1017c01": "若知弟子有大勢力聰明福德多諸檀越。若",
    "T30n1583_001:1017c02": "是外道詐來盜法。若知不能增長佛法。菩薩",
    "T30n1583_001:1017c03": "若受菩薩戒已。應常讚歎他人善事。若隱他",
    "T30n1583_001:1017c04": "德者得罪。是罪因煩惱犯。不犯者。若前人遮。",
    "T30n1583_001:1017c05": "若亂鈍不知。若重病。若慮他嫌。若難了知",
    "T30n1583_001:1017c06": "如菴羅果等。",
    "T30n1583_001:1017c07": "菩薩若受菩薩戒已。所坐床榻過八指者得",
    "T30n1583_001:1017c08": "罪。不犯者。若說法時。若受篤信檀越請時。",
    "T30n1583_001:1017c09": "若至外道祠中坐時。",
    "T30n1583_001:1017c10": "菩薩若受菩薩戒已。若弟子中應瞋不瞋。應",
    "T30n1583_001:1017c11": "呵不呵。應罰不罰。應擯不擯得罪。是罪因煩",
    "T30n1583_001:1017c12": "惱犯。不應瞋而瞋。不應呵而呵。不應罰而罰。",
    "T30n1583_001:1017c13": "不應擯而擯得罪。不犯者。若知弟子能燒塔",
    "T30n1583_001:1017c14": "寺作大惡事。或殺師和尚。若同師同和尚。若",
    "T30n1583_001:1017c15": "父母。若待時。若定了知以是因緣破壞眾僧。",
    "T30n1583_001:1017c16": "若知後時自生慚愧。",
    "T30n1583_001:1017c17": "菩薩若受菩薩戒已。獲大神足。見可怖者而",
    "T30n1583_001:1017c18": "不怖之。可生信者不令生信得罪。不犯者。若",
    "T30n1583_001:1017c19": "知一切信邪倒見。不信佛法。",
    "T30n1583_001:1017c20": "菩薩若受菩薩戒已。常至心念不作犯想。如",
    "T30n1583_001:1017c21": "其犯已尋應向人發露懺悔。所謂大小乘人。",
    "T30n1583_001:1017c22": "能善解義善宣說者。是名菩薩一切戒。從菩",
    "T30n1583_001:1017c23": "薩初地解六波羅蜜。至一切戒一切悉是菩",
    "T30n1583_001:1017c24": "薩禁戒。是名一切戒。如來先於聲聞經中所",
    "T30n1583_001:1017c25": "未說者。今於菩薩藏摩夷中說何故名為一",
    "T30n1583_001:1017c26": "切戒。總說出家在家戒故。是一切戒。難戒",
    "T30n1583_001:1017c27": "者有三種。一者菩薩有大自在財富無量。悉",
    "T30n1583_001:1017c28": "能捨離受菩薩戒。是名難戒。二者菩薩。急難",
    "T30n1583_001:1017c29": "之時。猶不令戒有微瑕析況復毀破。是名為",
    "T30n1583_001:1018a01": "難戒。三者菩薩雖隨眾生行住坐臥。常堅持",
    "T30n1583_001:1018a02": "戒不令毀犯。是名難戒。一切自戒者有四種。",
    "T30n1583_001:1018a03": "一者受。二者性。三者修。四者方便。受者謂三",
    "T30n1583_001:1018a04": "羯磨。性者謂與性共俱。菩薩摩訶薩性柔軟",
    "T30n1583_001:1018a05": "故。身口意業常善修者。於無量佛諸菩薩所",
    "T30n1583_001:1018a06": "修方便者。如諸菩薩以四攝法攝取眾生。教",
    "T30n1583_001:1018a07": "令修集身口意善。是名一切自戒。善人戒者",
    "T30n1583_001:1018a08": "有五種。一者自持禁戒。二者教他令持。三者",
    "T30n1583_001:1018a09": "讚戒。四者見樂持者歡喜讚歎。五者有犯隨",
    "T30n1583_001:1018a10": "悔心無休息。是名善人戒。一切行戒者有十",
    "T30n1583_001:1018a11": "三種。一者發願迴向涅槃。二者廣大。三者清",
    "T30n1583_001:1018a12": "淨。四者歡喜。五者不破。六者不牽。七者堅",
    "T30n1583_001:1018a13": "固。八者瓔珞。九者真實。十者義。十一者信。",
    "T30n1583_001:1018a14": "十二者寶十三者常。如聲聞地聲聞禁戒一",
    "T30n1583_001:1018a15": "切善法。悉是阿耨多羅三藐三菩提因。是名",
    "T30n1583_001:1018a16": "一切行戒。除戒者有八種。菩薩常應作如是",
    "T30n1583_001:1018a17": "念。如我不喜死。一切眾生亦復如是。是故不",
    "T30n1583_001:1018a18": "應殺害物命。如我不喜劫盜貪婬惡口妄語",
    "T30n1583_001:1018a19": "兩舌無義語杖石打罵等。一切眾生亦復如",
    "T30n1583_001:1018a20": "是。是故不應劫盜貪婬惡口妄語兩舌無義。",
    "T30n1583_001:1018a21": "語杖石打罵。是名除戒。菩薩乃至喪失身命。",
    "T30n1583_001:1018a22": "終不毀壞如是八戒。自利利他戒者。菩薩於",
    "T30n1583_001:1018a23": "戒遮處則遮開處則開。若遮處不遮開處不",
    "T30n1583_001:1018a24": "開者得罪。菩薩知一切眾生可攝則攝可捨",
    "T30n1583_001:1018a25": "則捨。身口淨戒常共檀波羅蜜行。乃至共般",
    "T30n1583_001:1018a26": "若波羅蜜行。如是淨戒自利利他。是名自利",
    "T30n1583_001:1018a27": "利他戒。寂靜戒者。從初受戒至心堅持。為四",
    "T30n1583_001:1018a28": "沙門果為菩薩果不為身命。是名寂靜戒。菩",
    "T30n1583_001:1018a29": "薩坐時見王長者起者得罪。若先加趺見王",
    "T30n1583_001:1018b01": "長者跪者得罪。若先衣不整見王長者。歛容",
    "T30n1583_001:1018b02": "整服者得罪。若王長者說惡語時。隨意稱讚",
    "T30n1583_001:1018b03": "者得罪。不疑之處強生疑者得罪。應疑之處",
    "T30n1583_001:1018b04": "不生疑者得罪。菩薩戒者。初夜後夜不得眠",
    "T30n1583_001:1018b05": "臥。善願善行善法具足。堪任中用正命成就。",
    "T30n1583_001:1018b06": "遠離斷常具行中道。離五欲樂無上無勝。遠",
    "T30n1583_001:1018b07": "離邪見不破不壞。是名寂靜戒。菩薩戒聚成",
    "T30n1583_001:1018b08": "就具足無量妙果。以是戒聚因緣故。具足尸",
    "T30n1583_001:1018b09": "波羅蜜。受者雖未得阿耨多羅三藐三菩提。",
    "T30n1583_001:1018b10": "已得具足五事功德。一者常為諸佛菩薩所",
    "T30n1583_001:1018b11": "念。二者受常淨樂。三者臨死無悔。四者捨",
    "T30n1583_001:1018b12": "身得生諸佛世界。五者莊嚴阿耨多羅三藐",
    "T30n1583_001:1018b13": "三菩提。受持菩薩戒者不自為身。唯為利他",
    "T30n1583_001:1018b14": "及莊嚴阿耨多羅三藐三菩提。是菩薩戒悉",
    "T30n1583_001:1018b15": "是過去未來現在。恒河沙等諸佛菩薩之所",
    "T30n1583_001:1018b16": "成就。乃至十方諸佛菩薩。亦復如是。",
    "T30n1583_001:1018b17": "菩薩善戒經一卷"
}