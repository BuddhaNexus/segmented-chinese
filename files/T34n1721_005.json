{
    "T34n1721_005:0511b16": "法華義疏卷五",
    "T34n1721_005:0511b18": "胡吉藏撰",
    "T34n1721_005:0511b19": "譬喻品第三",
    "T34n1721_005:0511b20": "所以有此品來者，斯經文雖七軸，宗歸平等",
    "T34n1721_005:0511b21": "大慧。但入此大慧有種種門，或從法說門",
    "T34n1721_005:0511b22": "入，或從譬說門入，或從亦法亦譬門入，若因",
    "T34n1721_005:0511b23": "此三門悟入大慧，則三種是門；若因此三門",
    "T34n1721_005:0511b24": "不得悟入則三種非門。故《涅槃經》云「或有服",
    "T34n1721_005:0511b25": "甘露，壽命得長存，或有服甘露，傷命而早夭，",
    "T34n1721_005:0511b26": "無礙智甘露，所謂大乘典，如是大乘典，亦名",
    "T34n1721_005:0511b27": "雜毒藥」。但上根之人聞法說已解，無待譬喻，",
    "T34n1721_005:0511b28": "故涅槃經云「乃為利根人說大乘九部經",
    "T34n1721_005:0511b29": "略於譬喻」，即其事也。中根之徒未能忘言領",
    "T34n1721_005:0511c01": "法，故聞法說不解，而能虛心待譬，故為說譬",
    "T34n1721_005:0511c02": "喻。又隨風俗演教不同，震旦言多約法，天竺",
    "T34n1721_005:0511c03": "語多引譬類。昔張騫尋河源至大月氏國，見",
    "T34n1721_005:0511c04": "天竺使來而問之曰：彼土風俗其事云何？使",
    "T34n1721_005:0511c05": "答曰：彼國鬪則乘象，言多引譬類。佛出天",
    "T34n1721_005:0511c06": "竺，隨彼風俗，故立譬喻也。問：譬與喻何異耶？",
    "T34n1721_005:0511c07": "答：經論之中或稱為譬或稱為喻，故知譬喻",
    "T34n1721_005:0511c08": "是眼目異名。亦得有異義者，譬者類也，喻者",
    "T34n1721_005:0511c09": "曉也。假借近事以況遠理，曉諸未悟謂之譬",
    "T34n1721_005:0511c10": "喻。《注經》云「譬以標事言心，喻以言心及事」也。",
    "T34n1721_005:0511c11": "但經論之內有四句不同：一、假近喻遠，如此",
    "T34n1721_005:0511c12": "經云「大富長者即是如來」。二、假遠喻近，如《涅",
    "T34n1721_005:0511c13": "槃經》云「譬如涅槃非有非無，罪亦如是非有",
    "T34n1721_005:0511c14": "非無」。三、以近喻近，如《中論》云「國無鍮石，譬之",
    "T34n1721_005:0511c15": "如金」。四者、以遠喻遠，如《大品》明云何如實際？",
    "T34n1721_005:0511c16": "謂如法性。以法性喻實際也。問：第二周譬喻",
    "T34n1721_005:0511c17": "說既名「譬喻品」，初周就法說應名「法說品」，初",
    "T34n1721_005:0511c18": "周既別題「方便品」，今復受何名耶？答：通而為",
    "T34n1721_005:0511c19": "論互現皆得，但上就別以題名，今據通以標",
    "T34n1721_005:0511c20": "目。所言別者，法說語通，方便名別，故從別為",
    "T34n1721_005:0511c21": "稱。今言譬喻，其語則通，故從通為目，斯則法",
    "T34n1721_005:0511c22": "喻雙舉、通別互題也。問：《大經》云「喻有八種」，",
    "T34n1721_005:0511c23": "今是明何譬耶？答：若前品是法、今譬上法者，",
    "T34n1721_005:0511c24": "則先法後譬，謂後喻也。若就此品而言，未有法",
    "T34n1721_005:0511c25": "說，前明於譬，是前喻也。又今火宅喻是遍喻",
    "T34n1721_005:0511c26": "也。八種喻中可含三也。但法譬二名其義不",
    "T34n1721_005:0511c27": "定，人多謂譬但為事、法定是理，此實不然。《大",
    "T34n1721_005:0511c28": "經》云「譬如涅槃」，則涅槃為譬；「喻如金剛」，則金剛",
    "T34n1721_005:0511c29": "為譬，故知法譬之名義無定也。以不定故，",
    "T34n1721_005:0512a01": "可得法以為譬、譬以為法，以譬為法則法非",
    "T34n1721_005:0512a02": "定法，以法為譬則譬非定譬，當知非法非",
    "T34n1721_005:0512a03": "譬強名法譬。故因此法譬為令眾生了悟正",
    "T34n1721_005:0512a04": "道非法非譬，故上文言「是法不可示言辭相",
    "T34n1721_005:0512a05": "寂滅」，寄言題品令悟無言，故云「譬喻品」也。",
    "T34n1721_005:0512a06": "立品名應從「爾時舍利弗白佛言，我今無復疑",
    "T34n1721_005:0512a07": "悔」文安之。而卷初身子領解如來述成及與",
    "T34n1721_005:0512a08": "授記，此之三章未是譬喻。而忽在此立品",
    "T34n1721_005:0512a09": "名者，有人言：上根人領解，望下立「信解品」，應",
    "T34n1721_005:0512a10": "別立品名，但文少不足別題，故寄〈譬喻品〉",
    "T34n1721_005:0512a11": "初說也。今明身子要由解前法說方能請後",
    "T34n1721_005:0512a12": "譬喻，故後譬由前領法，所以立譬喻品在領",
    "T34n1721_005:0512a13": "解之初也。「爾時舍利弗」下，此是法說中第二",
    "T34n1721_005:0512a14": "大段，上根人領解。所以得領解者，以教是緣",
    "T34n1721_005:0512a15": "教，故言教稱緣；緣是教緣，故言緣稱教。教稱",
    "T34n1721_005:0512a16": "緣故應病授藥，緣稱教故如法服行，是故上",
    "T34n1721_005:0512a17": "根即便領悟也。問：何故眾經得道不陣領悟，",
    "T34n1721_005:0512a18": "此教受解而自敘耶？答：為是義故眾教不同，",
    "T34n1721_005:0512a19": "若須一類，何名多部？又《法華》之前大小分流，",
    "T34n1721_005:0512a20": "《法華》之後三一已會。此經既是大小交際，反",
    "T34n1721_005:0512a21": "三之始、歸一之初，以義難明，故須述解。又",
    "T34n1721_005:0512a22": "小乘之人而信大法，雖言已解容有僻謬；今",
    "T34n1721_005:0512a23": "欲自陳請佛印定，故須述解也。又自陳領解",
    "T34n1721_005:0512a24": "即是重敷一乘，使守迷之徒因此得曉。又若",
    "T34n1721_005:0512a25": "上根人不序領悟，則中下之流便謂無人得解，",
    "T34n1721_005:0512a26": "教便虛設則望崖而退，為欲誨引迷情故須",
    "T34n1721_005:0512a27": "述解也。又佛上自說則是大人化小人，今",
    "T34n1721_005:0512a28": "身子陳悟則是小人化小人。又上父化於",
    "T34n1721_005:0512a29": "子，今是子化子，以義兼二化，故取信不難。又",
    "T34n1721_005:0512b01": "是大人稟大教而悟大，小人稟小教而悟小，",
    "T34n1721_005:0512b02": "此皆稱其理分不足述解。今忽小人悟大，蓋",
    "T34n1721_005:0512b03": "是教所希聞，故須述解；若不述解，容言小人",
    "T34n1721_005:0512b04": "終不悟大，無得佛理則還同昔經，則今教空",
    "T34n1721_005:0512b05": "設也。又自述領解，擊彼迷徒，令守隅之人專",
    "T34n1721_005:0512b06": "情自策，伊既已解我何猶迷？為是因緣故須",
    "T34n1721_005:0512b07": "自述也。又上品末佛示弘經之方，勸上根人",
    "T34n1721_005:0512b08": "秉解傳化；今既述解，則從佛前命也。就文為",
    "T34n1721_005:0512b09": "二：初、長行；次、偈頌。長行又兩：初、經家序其喜",
    "T34n1721_005:0512b10": "敬；次、發言自述領解。前有二句：一者、內心歡",
    "T34n1721_005:0512b11": "喜；二者、外形致敬。內心歡喜者，歡喜從信解",
    "T34n1721_005:0512b12": "而發，故示於喜貌以表信解。身子歡喜凡有",
    "T34n1721_005:0512b13": "二義：一、有所除故喜；二、有所得故喜。有所除",
    "T34n1721_005:0512b14": "故喜有二義：一者、昔舊疑悔除；二、今新疑悔",
    "T34n1721_005:0512b15": "除。此二憂除，是故歡喜。有所得故喜亦有二",
    "T34n1721_005:0512b16": "義：一者、聞上法說，得未曾有解故喜；二者、聞",
    "T34n1721_005:0512b17": "上總記，豫欣得記是故歡喜。此二是喜中之",
    "T34n1721_005:0512b18": "極，故稱踊躍。《注經》云「疑慮外除、喜心內發，",
    "T34n1721_005:0512b19": "不覺舞蹈，是故踊躍也。」問：《成實論》云「無憂無",
    "T34n1721_005:0512b20": "喜，羅漢功德」。今經何故云羅漢歡喜耶？答：有",
    "T34n1721_005:0512b21": "人言：羅漢實無喜，為欲引物是故示喜。有人",
    "T34n1721_005:0512b22": "言：本就六心判聲聞緣覺，羅漢由是外凡豈",
    "T34n1721_005:0512b23": "無憂喜？此據理釋也。若就教釋此即無也，《成",
    "T34n1721_005:0512b24": "論》云「憂喜要從想分別生」，羅漢斷正使盡無",
    "T34n1721_005:0512b25": "復執惑，豈有憂喜耶？而經言有者，此義說慶",
    "T34n1721_005:0512b26": "悅之心為喜，例如義說無漏觀智為任放樂",
    "T34n1721_005:0512b27": "也。今明小乘內說羅漢無憂喜，就大乘論之",
    "T34n1721_005:0512b28": "則有喜也。例如凡夫五欲不能動迦葉，菩薩",
    "T34n1721_005:0512b29": "音樂則不能自安也。「即起合掌」第二、外形致",
    "T34n1721_005:0512c01": "敬。將欲自陳領解，仰瞻如來請為印定，是",
    "T34n1721_005:0512c02": "故避席表其敬誠也。又上即是意業歡喜，今",
    "T34n1721_005:0512c03": "謂身業致敬也。「瞻仰尊顏」者，以仰瞻尊顏",
    "T34n1721_005:0512c04": "思候可言之時也。「而白佛言」下，第二、發言",
    "T34n1721_005:0512c05": "自敘領解，候得其機乃敢發言也。又上是",
    "T34n1721_005:0512c06": "身心喜敬，今則口述領解也。就文為三：初、標",
    "T34n1721_005:0512c07": "喜；二、釋喜；三、結喜。標中二句：一、標得喜之由；",
    "T34n1721_005:0512c08": "二、正明得喜。「聞此法音」者，即〈方便品〉「同歸一",
    "T34n1721_005:0512c09": "音」，謂得解之由也。「心懷踊躍」，第二、正明喜也。",
    "T34n1721_005:0512c10": "既聞所未聞，故稱得未曾有也。「所者何」下，",
    "T34n1721_005:0512c11": "第二、釋喜。以喜義未彰故宜釋所以。就文為",
    "T34n1721_005:0512c12": "二：初、序昔迷故致憂；二、明今解故喜。初文復",
    "T34n1721_005:0512c13": "開為二：一、序昔悔；二、明昔疑。以失大故悔、取",
    "T34n1721_005:0512c14": "小故疑，疑悔既生則內心不悅，故須明此二",
    "T34n1721_005:0512c15": "也。然取小既疑，失大亦爾，失大既悔亦悔取",
    "T34n1721_005:0512c16": "小，此義互通也。「我昔從佛聞如是法」者，總",
    "T34n1721_005:0512c17": "敘昔日聞法也。「見諸菩薩授記作佛」者，別明",
    "T34n1721_005:0512c18": "所聞事也。又向序聞法、此敘見人，一會之中",
    "T34n1721_005:0512c19": "備有人法，故具陳也。然見諸菩薩受記作佛",
    "T34n1721_005:0512c20": "可通大小，大乘中論《波若》已上、竟《法華》之",
    "T34n1721_005:0512c21": "前，皆明授菩薩記；然三藏中亦有此說，《釋論》",
    "T34n1721_005:0512c22": "云「中本末阿含經，記彌勒作佛，明土淨人華",
    "T34n1721_005:0512c23": "神德無量」，身子見此便起悔心也。「而我等",
    "T34n1721_005:0512c24": "不預斯事甚自感傷」者，哀傷己等不預勝流",
    "T34n1721_005:0512c25": "也。「失於如來無量知見」者，既失偶於同朋，又",
    "T34n1721_005:0513a01": "喪果於無量，何苦如之？所以傷歎也。「世尊我",
    "T34n1721_005:0513a02": "常獨處」下，第二、明舊疑，即謂佛賜偏也。失於",
    "T34n1721_005:0513a03": "大果，由佛授小，故妄咎於佛。「我常獨處山",
    "T34n1721_005:0513a04": "林樹下」者，前明在會見聞之時，此敘獨處思",
    "T34n1721_005:0513a05": "惟之日也。「每作是念」下，正出所疑也。「同入",
    "T34n1721_005:0513a06": "法性」者，法性即是實相，三乘得道莫不由",
    "T34n1721_005:0513a07": "之。《中論．觀法品》云「得實相者有三種，謂三乘",
    "T34n1721_005:0513a08": "人」，《大經》云「觀中道者有三種」，皆是其事，故言",
    "T34n1721_005:0513a09": "同入法性也。問：身子何處聞法性而悟耶？答：",
    "T34n1721_005:0513a10": "身子入法性有三時：一者、初遇頞鞞即聞空",
    "T34n1721_005:0513a11": "法，故云息心達本源故名為沙門。本源者即",
    "T34n1721_005:0513a12": "法性也。以聞此言得法眼淨，所以入也。二者、",
    "T34n1721_005:0513a13": "身子得初果已，後聞佛與長爪論義，責不忍之",
    "T34n1721_005:0513a14": "見墮麁細兩負，明諸法空。身子聞於此言便",
    "T34n1721_005:0513a15": "成羅漢，又是同入法性也。三者、從得羅漢已",
    "T34n1721_005:0513a16": "後歷聞《大品》及方等眾經，皆明三乘同入法",
    "T34n1721_005:0513a17": "性，故始末言之凡有三時同聞法性。「云何如",
    "T34n1721_005:0513a18": "來以小乘法而見濟度」者，同入法性，明所證是",
    "T34n1721_005:0513a19": "同，以小乘法而見濟度，明所得為異。實由見",
    "T34n1721_005:0513a20": "法性有淺深，而謂佛授有大小，不自省過而",
    "T34n1721_005:0513a21": "疑佛賜偏也。「是我等咎非世尊也」下，第二、",
    "T34n1721_005:0513a22": "明昔疑悔既除，今得解歡喜也。就文為兩：初、",
    "T34n1721_005:0513a23": "標章門；次、釋章門。向不審思妄咎於佛，今三",
    "T34n1721_005:0513a24": "復尋究失在於我，故云是我等咎非世尊也。",
    "T34n1721_005:0513a25": "「所以者何」下，釋章門也。凡有二句：初、明不待",
    "T34n1721_005:0513a26": "說大故失於大，次、明自取於小是故證小。此",
    "T34n1721_005:0513a27": "二並是自失，非佛過也。「若我等待說所因」者，",
    "T34n1721_005:0513a28": "待謂當待之待，所因者謂學地六度等諸",
    "T34n1721_005:0513a29": "行，六度等諸行並是成極果之因，故謂諸行",
    "T34n1721_005:0513b01": "為所因也。若我當待斯說者，如來必用大乘",
    "T34n1721_005:0513b02": "以濟我苦海而勉累縛，故云若待說所因則",
    "T34n1721_005:0513b03": "成三菩提，必以大乘而得度脫也。問：何以知",
    "T34n1721_005:0513b04": "然耶？答：上文云「諸人今當知合掌一心待」，",
    "T34n1721_005:0513b05": "待後佛起定說法也。又經云「待處待時待人」",
    "T34n1721_005:0513b06": "必是後時事也。「然我等不解方便隨宜所說」",
    "T34n1721_005:0513b07": "下，此第二、明自取於小。明由我不解故自取",
    "T34n1721_005:0513b08": "小，則咎在己、過非佛。問：方便隨宜此有何",
    "T34n1721_005:0513b09": "異？答：方便者顯法非真實，隨宜者隨前人機",
    "T34n1721_005:0513b10": "宜，人法不同是以兩出也。又方便與隨宜二",
    "T34n1721_005:0513b11": "事各別，方便者階漸為義，如七方便之流，謂",
    "T34n1721_005:0513b12": "教有大小而匠者說法自有階漸，說小應先、",
    "T34n1721_005:0513b13": "明大宜後，為化宜爾即名隨宜。「我若解者便",
    "T34n1721_005:0513b14": "應棄先之小待後之大」，由我不知便謂小為",
    "T34n1721_005:0513b15": "理極故信受取證，失大之過所以在己也。問：",
    "T34n1721_005:0513b16": "五人是初聞佛法，身子何得稱初聞耶？答：此",
    "T34n1721_005:0513b17": "言初聞者，不云身子在眾人之初。但身子本",
    "T34n1721_005:0513b18": "學外道，初從頞鞞始聞佛道即證初果，鬢髮",
    "T34n1721_005:0513b19": "墮落便成沙門。問：《成論》云「取衣時有煩惱，取",
    "T34n1721_005:0513b20": "衣已無煩惱」，身子大利根人，何故不即成羅",
    "T34n1721_005:0513b21": "漢而證初果耶？答：《婆沙》云「波羅蜜聲聞必前",
    "T34n1721_005:0513b22": "證初果後成羅漢，法如是故」。有人言：身子博",
    "T34n1721_005:0513b23": "學多聞，於世俗智慧勝、於入道智慧劣，故不",
    "T34n1721_005:0513b24": "及取衣時有煩惱、取衣已無煩惱人也。「我從",
    "T34n1721_005:0513b25": "昔來」下，第三、結歡喜也。將結喜故重牒昔憂",
    "T34n1721_005:0513b26": "也。「我從昔來終日竟夜」并牒上二處文也。牒",
    "T34n1721_005:0513b27": "前在會、騰後獨思，明無時不爾，故云我從昔",
    "T34n1721_005:0513b28": "來也。於日則終、於夜又竟，每自剋責，豈有悅",
    "T34n1721_005:0513b29": "時也。「而今從佛聞所未聞」者，此正明今喜也。",
    "T34n1721_005:0513c01": "問：但應明喜，何故前辨憂也？答：身子喜，從憂",
    "T34n1721_005:0513c02": "除故喜生，昔既疑悔所以生憂，今疑悔除",
    "T34n1721_005:0513c03": "故歡喜也。又據益物言者，前序迷憂，示我",
    "T34n1721_005:0513c04": "同物；今悟故喜，引物同我。又此二事並為引",
    "T34n1721_005:0513c05": "物，身子於聲聞中最為第一，取小失大既生",
    "T34n1721_005:0513c06": "疑悔，諸餘羅漢道劣身子寧得保小不欣大",
    "T34n1721_005:0513c07": "耶？問：疑悔通今昔不？答：疑通今昔、悔但據昔，",
    "T34n1721_005:0513c08": "昔失大故悔，今明不失大則無悔也。疑通",
    "T34n1721_005:0513c09": "今昔，者昔以教理相疑，理既唯一教不應三。",
    "T34n1721_005:0513c10": "今疑者，今昔兩教相疑也。昔教說三，今何由",
    "T34n1721_005:0513c11": "辨一？如三請中說也。「身意泰然快得安穩」",
    "T34n1721_005:0513c12": "者，憂悔塞心所以不泰，疑搖其慮故不安穩",
    "T34n1721_005:0513c13": "也。此文具含二喜：一、舊疑悔除故喜，二、今",
    "T34n1721_005:0513c14": "疑悔除故喜也。「真是佛子」者，明佛子有二門：",
    "T34n1721_005:0513c15": "一者、小乘有五佛子，謂四果及緣覺；二者、大",
    "T34n1721_005:0513c16": "小合明五佛子，謂四果及法身菩薩。今云真",
    "T34n1721_005:0513c17": "是佛子者，對小乘五種佛子並非真子，今悟",
    "T34n1721_005:0513c18": "解一乘、堪紹繼佛種，始為真佛子。《勝鬘經》別",
    "T34n1721_005:0513c19": "有〈真子章〉，如彼釋也。「從佛口生」者，上對小乘",
    "T34n1721_005:0513c20": "之偽，總明今大乘為真子。此下別約三慧以",
    "T34n1721_005:0513c21": "釋真子也。從佛教生聞慧解，故云從佛口",
    "T34n1721_005:0513c22": "生。「從法化生」者，從理法生思慧解也。「得佛",
    "T34n1721_005:0513c23": "法分」者，生修慧解也。故《毘曇》云「聞慧一向從",
    "T34n1721_005:0513c24": "教生，修慧一向理生，思慧或時從理或時",
    "T34n1721_005:0513c25": "從教」。依今文，思修二慧并從理生也。《智度論》",
    "T34n1721_005:0514a01": "云「外書明婆羅門從梵天口生，於四姓眾生中",
    "T34n1721_005:0514a02": "最勝」，今隨俗歎從佛口生。佛是真梵天，從佛",
    "T34n1721_005:0514a03": "口生為最勝也。「從法化生」者，亦是借譬歎也。",
    "T34n1721_005:0514a04": "如諸天等從父母膝上忽然化生，於四生內",
    "T34n1721_005:0514a05": "為最勝，今從極法而化生乃是勝也。「得佛法",
    "T34n1721_005:0514a06": "分」者，此亦簡歎也。入佛法有二人：一、貪名利",
    "T34n1721_005:0514a07": "謂取財分，二、悟解佛法名取法分。今對昔者",
    "T34n1721_005:0514a08": "取小乘分，不名取於佛法，若取大乘名取佛",
    "T34n1721_005:0514a09": "法。如下文云「不失如來知見寶藏之分」即其",
    "T34n1721_005:0514a10": "事也。第二、偈頌，頌上標、釋、結即為三也。頌標",
    "T34n1721_005:0514a11": "喜為二：初一行半，正頌歡喜；次一行，稱歎於",
    "T34n1721_005:0514a12": "佛。就初有三：初一句，頌得喜所由；次半行，",
    "T34n1721_005:0514a13": "正頌歡喜也。「疑網皆已除」下，釋歡喜意也。喜",
    "T34n1721_005:0514a14": "有二事：一、疑除故喜；二、有所得故喜也。「不失",
    "T34n1721_005:0514a15": "於大乘」者，解昔所得即是大乘，昔說大因為",
    "T34n1721_005:0514a16": "小果名於一說三，今悟小果即是大因故不",
    "T34n1721_005:0514a17": "失於大乘也。又前一句明疑網除，此半行",
    "T34n1721_005:0514a18": "明悔息，疑悔已除故歡喜也。「佛音甚希有」",
    "T34n1721_005:0514a19": "下，第、二稱歎於佛。以解由佛得故歎佛也。",
    "T34n1721_005:0514a20": "上半歎佛能除三界內眾生憂惱。「我以得漏",
    "T34n1721_005:0514a21": "盡」者，自序身子無復三界煩惑所惱，但有失",
    "T34n1721_005:0514a22": "大之憂、取小之惱，今聞佛教亦得除也。又",
    "T34n1721_005:0514a23": "上半歎昔教有能除之功，下半行辨今教有",
    "T34n1721_005:0514a24": "遣惑之用也。「我處於山谷」下，第二、頌上釋歡",
    "T34n1721_005:0514a25": "喜義也。從此章去序身子三時憂除故喜：一",
    "T34n1721_005:0514a26": "者、序得道後疑悔除故喜。二者、序是初得",
    "T34n1721_005:0514a27": "道時執見除故喜。三、頌從今聞《法華》教疑",
    "T34n1721_005:0514a28": "除故喜。此三收攝始終，一教意盡矣。前二",
    "T34n1721_005:0514a29": "即是昔舊疑悔，從初得道竟《法華》之前也。次、新",
    "T34n1721_005:0514b01": "疑，從聞《法華》始生也。問：此三頌何處耶？答：",
    "T34n1721_005:0514b02": "舊經師一向望長行以釋偈，都失偈意也。今",
    "T34n1721_005:0514b03": "明偈頌者意乃大同，但偈望長行多是轉勢",
    "T34n1721_005:0514b04": "說法也。欲頌前者：初一，頌上疑悔文也；次一，",
    "T34n1721_005:0514b05": "頌上初聞佛法遇便信受文也；第三，頌上「而",
    "T34n1721_005:0514b06": "今從佛聞所未聞未曾有法」以去文也。就初",
    "T34n1721_005:0514b07": "文為三：第一，頌上失大故悔，第二，頌悔後生",
    "T34n1721_005:0514b08": "疑，為失大乘為不失大？第三，明疑悔除。初",
    "T34n1721_005:0514b09": "又二：第一、明獨處思惟生悔，第二、明在會見",
    "T34n1721_005:0514b10": "聞故生悔。與上長行翻者，亦是轉勢說法，欲",
    "T34n1721_005:0514b11": "明聞不止乎一會、思不止乎一時，是以互其",
    "T34n1721_005:0514b12": "前後以表之也。「我處於山谷」下半行，頌悔處",
    "T34n1721_005:0514b13": "也。「若坐若經行」下半行，頌悔時也。「嗚呼深自",
    "T34n1721_005:0514b14": "責」，正出悔辭，即是悔體。嗚呼深自責者，總標",
    "T34n1721_005:0514b15": "自傷自嘆之辭，自作自誤故云自欺也。「我",
    "T34n1721_005:0514b16": "等亦佛子」下，別出自傷之事也。「同入無漏法」",
    "T34n1721_005:0514b17": "者，頌長行同入法性之言也。無漏者，法性無",
    "T34n1721_005:0514b18": "為無漏也。又長行明法性舉其境，今明無漏",
    "T34n1721_005:0514b19": "舉其智，非智則不境、非境則不智，以互共相",
    "T34n1721_005:0514b20": "成，故前後兩說也。「不能於未來」下，上明其現",
    "T34n1721_005:0514b21": "同，今傷其當果異，此半行明失化他果也。",
    "T34n1721_005:0514b22": "「金色三十二」下，此二行明失自德果也。又上",
    "T34n1721_005:0514b23": "是口密德，今是身意兩密德。兩偈為異者，初",
    "T34n1721_005:0514b24": "偈舉佛小乘生法二身，次偈舉佛大乘生法二",
    "T34n1721_005:0514b25": "身。何以知然？《智度論》云「小乘中生身不說八",
    "T34n1721_005:0514b26": "十種好，法身中不說十八不共法」。今以小大",
    "T34n1721_005:0514b27": "為類，明身子俱失也。又初舉三十二相為外、",
    "T34n1721_005:0514b28": "十力為內，略歎佛內外二德；次偈舉八十種",
    "T34n1721_005:0514b29": "好為外、十八不共法為內，廣歎內外德也。以",
    "T34n1721_005:0514b30": "廣略為類，故二偈不同也。「同共一法中而不",
    "T34n1721_005:0514c01": "得此事」者，或言同一佛法中，或言同一法性",
    "T34n1721_005:0514c02": "中，故言同共一法中也。所以舉同者，明悔之",
    "T34n1721_005:0514c03": "甚也。若所行有異、所得殊者，則不悔也。良以",
    "T34n1721_005:0514c04": "所入是同、所得為異，是故悔耳。此頌長行中",
    "T34n1721_005:0514c05": "失於如來無量知見也。問：長行明見諸菩薩",
    "T34n1721_005:0514c06": "受記作佛是故生悔，此明事中生悔也。次明",
    "T34n1721_005:0514c07": "同入法性云何如來以小乘法而見濟度，此",
    "T34n1721_005:0514c08": "明於理生疑。今偈頌明同入法性而失佛果",
    "T34n1721_005:0514c09": "德，此據理中生悔，何故爾耶？答：理事俱得生",
    "T34n1721_005:0514c10": "於疑悔，但偈長行互現文耳。「我獨經行時」下，",
    "T34n1721_005:0514c11": "此頌長行中在會見聞故悔，接前偈來者，上",
    "T34n1721_005:0514c12": "明失於德果，今明失名聞果。前辨三密故",
    "T34n1721_005:0514c13": "是德果，今云名聞滿十方謂名聞果。又前",
    "T34n1721_005:0514c14": "辨失上弘之德，故云不能於未來演說無",
    "T34n1721_005:0514c15": "上道，今辨失下利之能，故云廣饒益眾生，是",
    "T34n1721_005:0514c16": "故異也。問：既言我獨經行時，云何復言見佛",
    "T34n1721_005:0514c17": "在大眾？答：有人言：此舉上之獨行就下之在",
    "T34n1721_005:0514c18": "會，總明兩處失諸勝德耳。有人言：身子不在",
    "T34n1721_005:0514c19": "佛會，但遙見佛在會，故自傷耳。「自惟失此利",
    "T34n1721_005:0514c20": "我為自欺誑」者，從「嗚呼深自責云何而自欺」，標",
    "T34n1721_005:0514c21": "自傷章門也。「我等亦佛子」下，釋自傷章門也。",
    "T34n1721_005:0514c22": "今半行結自傷也。「我常於日夜」下，自上已來皆",
    "T34n1721_005:0514c23": "頌昔悔，此二行偈，第二、頌於悔後生疑，兩偈",
    "T34n1721_005:0514c24": "為二：初偈、獨處生疑；次偈、在會生疑。上悔",
    "T34n1721_005:0515a01": "有獨處之與在會二時，今疑亦然。又獨處生",
    "T34n1721_005:0515a02": "疑，疑喪果德；在會生疑，疑失因行。疑事雖多，",
    "T34n1721_005:0515a03": "不出斯二也。問：身子既見理同而教異，為是",
    "T34n1721_005:0515a04": "已知同歸故名同，為未知同歸故名同？答：搖",
    "T34n1721_005:0515a05": "法師注云：「已見同歸之理，但以理疑教、以教",
    "T34n1721_005:0515a06": "疑理，互推所以生疑。順理而推教不應三，就",
    "T34n1721_005:0515a07": "教而言理不應一，故迴惶理教之間。」眾師並",
    "T34n1721_005:0515a08": "同此說，今謂不然。若身子利根懸知理教同",
    "T34n1721_005:0515a09": "異者，亦應懸鑒理教權實，知理為實、識教是",
    "T34n1721_005:0515a10": "權，權實何故難知？同異而言易識？又問，既已",
    "T34n1721_005:0515a11": "知理一教三者，未說《法華》執根已動，略說之",
    "T34n1721_005:0515a12": "言更動何執耶？又若已知理一教三者，下何",
    "T34n1721_005:0515a13": "故云「初聞佛所說心中大驚疑」。若爾，唯有舊",
    "T34n1721_005:0515a14": "驚更無新怖。搖公云「初聞佛所說心中大驚",
    "T34n1721_005:0515a15": "疑者，初聞三請前說，定知理一，以教惑理此",
    "T34n1721_005:0515a16": "疑即斷，更後驚疑佛昔何故違理說三？由有",
    "T34n1721_005:0515a17": "以理惑教之疑，從正說文去第二，疑即斷難。」",
    "T34n1721_005:0515a18": "曰是亦不然。三請之文始是執動疑生，實未",
    "T34n1721_005:0515a19": "斷也。又新疑之文總明三一相違、今昔鉾楯，",
    "T34n1721_005:0515a20": "亦不偏主以理惑教也。今所釋者，蓋是知法",
    "T34n1721_005:0515a21": "性空理同耳，非知一乘理同也。《大品》及此文",
    "T34n1721_005:0515a22": "自分明，以體法性同故三乘果異，是故以理",
    "T34n1721_005:0515a23": "惑教、以教惑理，自教而觀應是永失，自理而",
    "T34n1721_005:0515a24": "觀應由不失，故悵怏遲迴意由未決，故云為",
    "T34n1721_005:0515a25": "失為不失。第二偈，見佛讚揚菩薩，由有窺窬",
    "T34n1721_005:0515a26": "之望，未知為永住聲聞？亦成菩薩？故言以是",
    "T34n1721_005:0515a27": "於日夜籌量如此事也。「今聞佛音聲」下，自上",
    "T34n1721_005:0515a28": "已來都是序二疑二悔故憂，此一行偈聞",
    "T34n1721_005:0515a29": "今教疑悔得除故信解。上半領開方便門，下",
    "T34n1721_005:0515b01": "半領顯真實義，以領此二義故疑悔便息也。",
    "T34n1721_005:0515b02": "「無漏難思議令眾至道場」者，三乘無漏就教",
    "T34n1721_005:0515b03": "而言各住三果，考而論之並歸成佛也。說",
    "T34n1721_005:0515b04": "三至三可是思議，今說三乘無漏乃令同",
    "T34n1721_005:0515b05": "歸道場故不可思議也。「我本著邪見為諸梵",
    "T34n1721_005:0515b06": "志師」者，第二、頌初得道時執心除故喜。問：何",
    "T34n1721_005:0515b07": "故不先頌初得道執見除耶？答：得道以後見",
    "T34n1721_005:0515b08": "聞勝事，疑失佛果所以生憂，今知不失是",
    "T34n1721_005:0515b09": "故歡喜，所以先頌也。初得道未有失果之",
    "T34n1721_005:0515b10": "憂則無今日之喜，故不前頌。但後之疑悔",
    "T34n1721_005:0515b11": "由初保執，故舉執情釋上疑悔所由也。就",
    "T34n1721_005:0515b12": "文為三：初、序執見；二、明悟解；三、述解所由。初",
    "T34n1721_005:0515b13": "半行，身子自敘。「我本著邪見」者，身子本仕",
    "T34n1721_005:0515b14": "外道刪闍夜為弟子也。「為諸梵志師」者，刪",
    "T34n1721_005:0515b15": "闍夜去世，以二百五十人門徒付囑身子，",
    "T34n1721_005:0515b16": "為諸梵志師也。「世尊知我心」此下半行，",
    "T34n1721_005:0515b17": "序佛授其小法也。《智度論》云「頞鞞初將",
    "T34n1721_005:0515b18": "入王舍城乞食時，佛語之云：『汝今日若見",
    "T34n1721_005:0515b19": "非常之人，勿廣說法。』」即是世尊知其心也。「拔",
    "T34n1721_005:0515b20": "邪說涅槃」者，頞鞞說偈云「諸法因緣生，是法",
    "T34n1721_005:0515b21": "緣及盡，我師大聖主，是義如是說」，此偈明三",
    "T34n1721_005:0515b22": "諦，諸法因緣生謂苦諦，是法緣謂集諦，及",
    "T34n1721_005:0515b23": "盡謂滅諦，雖有三諦正為明滅諦涅槃，故",
    "T34n1721_005:0515b24": "云「拔邪說涅槃」也。「我悉除邪見」下，此一行陳",
    "T34n1721_005:0515b25": "昔悟小乘也。上半明身子斷邪見得初果時，",
    "T34n1721_005:0515b26": "下半明身子聞長爪論義得羅漢時，故邪中",
    "T34n1721_005:0515b27": "有二時，正中亦二時也。「而今乃自覺非是實",
    "T34n1721_005:0515b28": "滅度」者，上來序執迷，今陳得悟也。「若得作",
    "T34n1721_005:0515b29": "佛時」下，前半行領識迷，即領開方便門。今領",
    "T34n1721_005:0515c01": "顯真實義，既知昔滅之未極，即知當極之有",
    "T34n1721_005:0515c02": "在，故言「是時乃可謂永盡滅無餘」也。「佛於大",
    "T34n1721_005:0515c03": "眾中」者，第三、一行稱歎佛，即序得悟之由",
    "T34n1721_005:0515c04": "也。「初聞佛所說」下，第三、頌新疑除故喜。前二",
    "T34n1721_005:0515c05": "並是昔舊疑悔除故喜。就文有三：初、一偈，述",
    "T34n1721_005:0515c06": "新疑；第二、明疑除；第三、身子自悔過。初「聞佛",
    "T34n1721_005:0515c07": "所說」者，謂初聞略開三顯一動執生疑所說",
    "T34n1721_005:0515c08": "也。「心中大驚疑」者，於開宗之始執動生疑",
    "T34n1721_005:0515c09": "也。「將非魔作佛」者，心既生疑，爾時意中密謂",
    "T34n1721_005:0515c10": "佛是魔。所以然者，魔之為性有而言無無而",
    "T34n1721_005:0515c11": "言有、一而言三三而言一，故似魔之妄談也。",
    "T34n1721_005:0515c12": "「惱亂我心耶」者，上半是教亂，下半是明形",
    "T34n1721_005:0515c13": "亂也。問：新疑與舊疑何異？答：舊疑但就正生",
    "T34n1721_005:0515c14": "疑，新疑邪正合生疑。舊疑就正生疑者，昔",
    "T34n1721_005:0515c15": "理教俱是佛法，而用理教互相疑，故是正中",
    "T34n1721_005:0515c16": "生疑也。今邪正合生疑者，身子謂昔教是佛",
    "T34n1721_005:0515c17": "說、今教魔說，故名邪正合生疑。斷昔疑故，即",
    "T34n1721_005:0515c18": "識大乘為實、小乘為權，斷今疑故即知一乘",
    "T34n1721_005:0515c19": "是正說非是邪說。故前章簡一乘是實而非",
    "T34n1721_005:0515c20": "權故異於小乘，此章簡一乘是正說而非邪",
    "T34n1721_005:0515c21": "說，以除此二疑即一切疑斷、一乘義圓也。",
    "T34n1721_005:0515c22": "「佛以種種緣」者，第二、明疑除。就文為二：初",
    "T34n1721_005:0515c23": "四偈，正辨疑除；次一偈，結於邪正。四偈為",
    "T34n1721_005:0515c24": "三：初一行，領長行自開宗說；次兩行，領長行",
    "T34n1721_005:0515c25": "引證門說；後一行，領上順同門說。初半",
    "T34n1721_005:0516a01": "偈正領佛說教，下半辨於疑除也。「其心安如",
    "T34n1721_005:0516a02": "海」者，夫虛危假誑必心神睒爍，而今安定惔",
    "T34n1721_005:0516a03": "靜即知非魔，安者如山之安、如海之曠，心",
    "T34n1721_005:0516a04": "神既同山海，則知非魔，故疑斷也。身子聞初",
    "T34n1721_005:0516a05": "自開宗說便以領悟，次兩偈引證，如文也。「如",
    "T34n1721_005:0516a06": "今者世尊」下，第三、領順同門。問：但應言釋",
    "T34n1721_005:0516a07": "迦亦開三顯一，何故乃舉初生、出家、得道、說",
    "T34n1721_005:0516a08": "法耶？答：所以遠言此四事者，尋跡由來自",
    "T34n1721_005:0516a09": "古至今始終皆是一佛，故知非魔惑亂也。",
    "T34n1721_005:0516a10": "又身子非但悟解三乘方便、一乘真實，亦知",
    "T34n1721_005:0516a11": "從初生說法皆是方便。所以然者，道理唯一",
    "T34n1721_005:0516a12": "而方便說三，亦道理無生而方便說生，出",
    "T34n1721_005:0516a13": "家得道義亦類然也。問：未說壽量，云何以領",
    "T34n1721_005:0516a14": "真應耶？答：據迹而言，身子利根聞一知二，既",
    "T34n1721_005:0516a15": "解教之權實即領身之真應，若就本擇者，身",
    "T34n1721_005:0516a16": "子既是大權助佛揚化，前以廣領教之權實，",
    "T34n1721_005:0516a17": "令時眾捨三悟一，今略開身之真應，亦令時",
    "T34n1721_005:0516a18": "眾不執迹迷本也。「世尊說實道」下，第二、結於",
    "T34n1721_005:0516a19": "邪正。所以結正者，為令時眾識一乘是佛",
    "T34n1721_005:0516a20": "說非魔說也。上半明佛有實、魔無實，即判有",
    "T34n1721_005:0516a21": "無也。下半結於是非也。「我墮疑網故」者，第",
    "T34n1721_005:0516a22": "三、此半偈身子引過歸已自悔責也。「聞佛柔",
    "T34n1721_005:0516a23": "軟音」，此第三、頌長行結歡喜也。就文為三：",
    "T34n1721_005:0516a24": "初三句，歎佛；次三句，明歡喜；後一偈，明自慶。",
    "T34n1721_005:0516a25": "三句歎佛者，初兩句歎能宣之聲，後一句明",
    "T34n1721_005:0516a26": "所說之法。三句明歡喜者：初一句正明歡",
    "T34n1721_005:0516a27": "喜，次兩句舉得離以釋歡喜。後一偈明自慶",
    "T34n1721_005:0516a28": "者，初兩句明作佛謂生物之福，後兩句明說",
    "T34n1721_005:0516a29": "法生物之慧也。「爾時佛告舍利弗」下，第三大",
    "T34n1721_005:0516b01": "段，明如來述成，述成其領解不謬也。又將",
    "T34n1721_005:0516b02": "欲為其授記，恐時眾疑云：若行大因可得大",
    "T34n1721_005:0516b03": "果，身子既修小行遂得作佛，將非因小而果",
    "T34n1721_005:0516b04": "大？欲斷此疑，故述其往行，明修因既積便得",
    "T34n1721_005:0516b05": "大果，無所疑也。又身子本是小學今遂悟大",
    "T34n1721_005:0516b06": "者，此亦可疑。所以然者，諸大乘經皆令怖畏",
    "T34n1721_005:0516b07": "二乘之人遂得授記作佛者，墮於二乘地",
    "T34n1721_005:0516b08": "何所畏耶？是故釋云：身子久修佛慧故得悟",
    "T34n1721_005:0516b09": "解耳。若實證小乘則難悟大道。故《釋論》云「羅",
    "T34n1721_005:0516b10": "漢生淨土根鈍，於佛道迂迴稽留，不如直往",
    "T34n1721_005:0516b11": "菩薩，故諸大乘經令怖畏二乘也。就文為二：",
    "T34n1721_005:0516b12": "初、明於大眾中宣說者，昔教權誘事等私言，",
    "T34n1721_005:0516b13": "今開密藏義如公灼，是以告眾。又授記有四",
    "T34n1721_005:0516b14": "種，今將欲現前授記使自他俱知，故告大眾",
    "T34n1721_005:0516b15": "也。又身子昔行大乘因，現在悟大、未來成佛，",
    "T34n1721_005:0516b16": "亦令大眾現在修因未來作佛，故告眾也。「我",
    "T34n1721_005:0516b17": "昔曾於二萬億佛所」者，第二、述其往因也。就",
    "T34n1721_005:0516b18": "文明身子始終凡有三時：一、過去學大乘",
    "T34n1721_005:0516b19": "時；二、中途取小時；三、今還為說大乘時。明",
    "T34n1721_005:0516b20": "過去學大乘時者，明於二萬億佛所修學大",
    "T34n1721_005:0516b21": "也。「汝亦長夜隨我受學」者，上明教被緣，今",
    "T34n1721_005:0516b22": "明緣受教。世間有一夕之眠稱為短夜，則",
    "T34n1721_005:0516b23": "有一日之覺稱為短日，亦有無明昏寢稱",
    "T34n1721_005:0516b24": "為長夜，朗然大悟稱為長日。「我以方便引導",
    "T34n1721_005:0516b25": "汝故生我法中」者，前明於二萬億佛所而教",
    "T34n1721_005:0516b26": "化之，今釋身子得就釋迦佛法受學之義",
    "T34n1721_005:0516b27": "也。「舍利弗」下，上明身子本學大時，今第二、辨",
    "T34n1721_005:0516b28": "中途棄大取小時。初句明棄大。「而便自謂」下，",
    "T34n1721_005:0516b29": "辨取小。《智度論》云「身子由施眼故不能度布",
    "T34n1721_005:0516c01": "施河」，故棄大取小也。「我今還欲」下，此第三、明",
    "T34n1721_005:0516c02": "今為說大時，初憶念本願，謂菩提心所行道",
    "T34n1721_005:0516c03": "故謂菩薩行，欲令聲聞續菩提心還修菩薩",
    "T34n1721_005:0516c04": "行，故說《法華》也。《法華》稱教菩薩法者，令聲聞",
    "T34n1721_005:0516c05": "人發大心修大行也。問：說《法華》通為五乘，何",
    "T34n1721_005:0516c06": "故言偏教聲聞耶？答：三周說法正為聲聞、傍",
    "T34n1721_005:0516c07": "及四乘。故《智度論》云「《法華經》是祕密教，明阿",
    "T34n1721_005:0516c08": "羅漢授記作佛。所以然者，聲聞人不知一有",
    "T34n1721_005:0516c09": "三無、三權一實，今正對之，故偏為也」。「汝於未",
    "T34n1721_005:0516c10": "來世」下，第四大段，為身子授記。問：何因緣",
    "T34n1721_005:0516c11": "故為聲聞授記？答：略明六義：一者、證其所",
    "T34n1721_005:0516c12": "述信解是實，解若不實則不得記，由解實",
    "T34n1721_005:0516c13": "故得記也。故下文云「我今無復疑悔，親於佛",
    "T34n1721_005:0516c14": "前得三菩提記」。二者、受記之言即是重明會",
    "T34n1721_005:0516c15": "三歸一，以聲聞作佛得知佛乘是實，佛乘既",
    "T34n1721_005:0516c16": "實則聲聞為權。三者、用此引物，明有信心故",
    "T34n1721_005:0516c17": "便得受記者，欲得受記宜生信心。四者、欲令",
    "T34n1721_005:0516c18": "身子欣果行因。五者、下文天龍八部乃至中",
    "T34n1721_005:0516c19": "下根人皆藉得記之言以為成信旨歸，故與",
    "T34n1721_005:0516c20": "受記。六者、發物往生淨土之志，既於淨土成",
    "T34n1721_005:0516c21": "佛並願隨從往生也。問：身子引何人生淨土",
    "T34n1721_005:0516c22": "耶？答：身子是七眾依止、八部大師，師既於淨",
    "T34n1721_005:0516c23": "土作佛，眷屬悉願往生。但身子引物凡有三",
    "T34n1721_005:0516c24": "時，初、從外道引入佛法，二、從小乘引入大乘，",
    "T34n1721_005:0517a01": "三、從穢土引令趣淨土也。問：授聲聞記與",
    "T34n1721_005:0517a02": "菩薩何異？答：《法華論》云「授聲聞記者，令聲聞",
    "T34n1721_005:0517a03": "得決定心，非謂聲聞成就法性故。以如來法",
    "T34n1721_005:0517a04": "身與聲聞法身無異故與授記，非即具足修",
    "T34n1721_005:0517a05": "行功德故，菩薩具足功德是故得記。」就文為",
    "T34n1721_005:0517a06": "二：初、明授上根人記，二、明大眾歡喜供養",
    "T34n1721_005:0517a07": "稱歎。初又二：前長行，次偈頌。長行為二：前",
    "T34n1721_005:0517a08": "辨行因，後辨得果。行因者謂三世行因也。",
    "T34n1721_005:0517a09": "前長行初明二萬億佛，所謂過去修因也。次",
    "T34n1721_005:0517a10": "云「我今還欲令汝憶念本願」下，明現在修因",
    "T34n1721_005:0517a11": "也。今文明未來修因也。就文為二：初、明修因",
    "T34n1721_005:0517a12": "時節；二、正辨修因。《涅槃經》云「有旃陀羅一發",
    "T34n1721_005:0517a13": "心於此賢劫成佛」，而身子云無量劫成佛者，",
    "T34n1721_005:0517a14": "就教則久近適時，約悟無生亦久近隨意，以",
    "T34n1721_005:0517a15": "悟無生不見久近相異，亦不見成不成異。故",
    "T34n1721_005:0517a16": "《經》云「無量劫一念，一念無量劫，無來無積",
    "T34n1721_005:0517a17": "聚，而現諸劫事」，則知了久近不二亦未曾",
    "T34n1721_005:0517a18": "久近。如《大品》云「生死道長，眾生性多，菩薩應",
    "T34n1721_005:0517a19": "如是正憶念，生死邊如虛空，眾生性邊亦如",
    "T34n1721_005:0517a20": "虛空，是中無生死往來亦無解脫者」，故久近",
    "T34n1721_005:0517a21": "非久近也。「供養若干」下，第二、正明修因。初明",
    "T34n1721_005:0517a22": "供養佛以植福，奉持正法以修慧，具足菩薩",
    "T34n1721_005:0517a23": "總結行成。「當得作佛」下，第二、明得果。凡有",
    "T34n1721_005:0517a24": "八果：一、化主果；二、國土果；三、教門果；四、時",
    "T34n1721_005:0517a25": "節果；五、眷屬果；六、壽命果；七、紹繼果；八、住",
    "T34n1721_005:0517a26": "持果也。「號曰華光」者，或可從時事以立名，如",
    "T34n1721_005:0517a27": "《智論》釋〈往生品〉明三百比丘脫衣上佛舉手",
    "T34n1721_005:0517a28": "為相，得成佛時名為大相。又千天子見佛土",
    "T34n1721_005:0517a29": "莊嚴而發淨心，得記之時名莊嚴王佛。又",
    "T34n1721_005:0517b01": "釋〈舌相品〉云「十萬億人見十方菩薩來以華",
    "T34n1721_005:0517b02": "供養，而發心得記，故劫名華積，佛號覺華」，",
    "T34n1721_005:0517b03": "如此皆因時事以立佛名。身子聞《法華經》，最",
    "T34n1721_005:0517b04": "初領悟故，得佛時名為華光。華即法華，光",
    "T34n1721_005:0517b05": "謂信解，境智合目故號華光也。問：三根聲聞",
    "T34n1721_005:0517b06": "悉悟《法華》，應並名華光耶？答：身子最初得悟，",
    "T34n1721_005:0517b07": "故受華光之名，例同阿若憍陳如最初悟無",
    "T34n1721_005:0517b08": "而生智慧，餘人後悟別受異名也。問：諸經授",
    "T34n1721_005:0517b09": "記，何故但授應身記，不授法身記？答：授應身",
    "T34n1721_005:0517b10": "記即是授法身記，修因既滿便證法身，方能",
    "T34n1721_005:0517b11": "以本垂迹，託淨穢國土成佛化人，但法身猶",
    "T34n1721_005:0517b12": "如虛空無所不在，引物不便故不授法身記。",
    "T34n1721_005:0517b13": "應身有國土、徒眾、化主、教門，引物義便故記",
    "T34n1721_005:0517b14": "之也。「國名離垢」下，第二、明國土果也。然土",
    "T34n1721_005:0517b15": "未曾淨穢，由眾生心淨穢故土有淨穢耳。身",
    "T34n1721_005:0517b16": "子昔日無凡夫穢心，今悟一乘後離二乘之",
    "T34n1721_005:0517b17": "垢，既離凡聖二垢故得佛之時土名離垢。然",
    "T34n1721_005:0517b18": "心亦不曾垢淨，約迷故稱垢，約悟故稱淨。",
    "T34n1721_005:0517b19": "「其土平正」下，上標土名、今出土體。文又二：",
    "T34n1721_005:0517b20": "前、總明土體；次、別明地處莊嚴。總明土體中",
    "T34n1721_005:0517b21": "又二：前明土體，次辨人物。離高下故稱平，",
    "T34n1721_005:0517b22": "非尖邪故名正，無穢惡名清淨，有眾寶為",
    "T34n1721_005:0517b23": "嚴飾也。「安穩」下，明人物也。離刀兵劫故為安",
    "T34n1721_005:0517b24": "穩，離飢餓劫故為豐樂，離疾病劫故為熾",
    "T34n1721_005:0517b25": "盛。「瑠璃為地」者，別明地莊嚴也。「有八交道」者",
    "T34n1721_005:0517b26": "別明道莊嚴也。此文從廣至狹凡有三句也：",
    "T34n1721_005:0517b27": "初、總明土；次、別明地；後、別明道。「華光如來",
    "T34n1721_005:0517b28": "亦以三乘教化」下，第三、明教門果也。「以本願",
    "T34n1721_005:0517b29": "故說三乘」者，此為釋疑。〈方便品〉云「諸佛出",
    "T34n1721_005:0517c01": "五濁惡世故說三乘」，身子今出於淨土，何",
    "T34n1721_005:0517c02": "故亦說三乘？所以釋云：彼佛出時雖非惡世，",
    "T34n1721_005:0517c03": "以本願故說三乘法。是則釋迦出穢土故說",
    "T34n1721_005:0517c04": "三乘，身子以本願故說三乘，各有其所以也。",
    "T34n1721_005:0517c05": "問：身子何故本願說三乘？答：身子於三乘",
    "T34n1721_005:0517c06": "中得悟一乘，還學釋迦，故施此化也。問：於淨",
    "T34n1721_005:0517c07": "土說三，化三乘眾生不？答：可具二義：一者、被",
    "T34n1721_005:0517c08": "三緣故說三教。眾生往昔曾居穢土，備縈眾",
    "T34n1721_005:0517c09": "苦故厭之願滅，厭之願滅而性不可迴，雖",
    "T34n1721_005:0517c10": "生淨國，稱其本性為說三乘。如厭釋迦之穢",
    "T34n1721_005:0517c11": "國、生彌勒之淨土，穢心雖改、三性不移，故彌勒",
    "T34n1721_005:0517c12": "出於淨土亦說三乘。二者、身子之土雖無三",
    "T34n1721_005:0517c13": "緣，但為菩薩傳化餘方，故說三乘之教也。雖",
    "T34n1721_005:0517c14": "有二義，以後義為正，故下但列菩薩無三乘",
    "T34n1721_005:0517c15": "眾也。「其劫名大寶莊嚴」下，第四、明時節果。釋",
    "T34n1721_005:0517c16": "迦名賢劫，賢者善也。此劫內有千佛善人",
    "T34n1721_005:0517c17": "出世，從化主立名故稱賢劫。今從所化菩",
    "T34n1721_005:0517c18": "薩受稱故名大寶，不以珠碧為珍，但用賢",
    "T34n1721_005:0517c19": "哲為寶。「彼諸菩薩」下，第五、明眷屬果。初標菩",
    "T34n1721_005:0517c20": "薩數。「若欲行時」下，歎菩薩德。「如是菩薩充滿",
    "T34n1721_005:0517c21": "其國」者，總結菩薩眾也。「舍利弗！華光佛壽」下，",
    "T34n1721_005:0517c22": "第六、壽命果。除為王子未作佛時者，如釋迦",
    "T34n1721_005:0517c23": "佛若道俗合論則年八十，若論佛壽但有五",
    "T34n1721_005:0517c24": "十，今亦然也。問：何故穢土佛壽短、人壽長，淨",
    "T34n1721_005:0517c25": "土佛壽長、人壽短耶？答：佛壽長短無有定相，",
    "T34n1721_005:0518a01": "但穢土感佛業弱故佛壽短，感生死業強",
    "T34n1721_005:0518a02": "故人壽長；淨土感佛業強故佛壽長，感生死",
    "T34n1721_005:0518a03": "業弱故人壽短。「華光如來過十二小劫」下，第",
    "T34n1721_005:0518a04": "七、明紹繼果。此勸悅往生者心也。華光雖",
    "T34n1721_005:0518a05": "沒而堅滿續興，則佛佛相次，豈可不願往",
    "T34n1721_005:0518a06": "生耶？「號曰華足安行」者，寶華承足安祥而",
    "T34n1721_005:0518a07": "行也。「其佛國土亦復如是」者，雖有異佛興世",
    "T34n1721_005:0518a08": "而淨土不改，亦是悅往生者之心也。「是華光",
    "T34n1721_005:0518a09": "佛滅度之後」下，第八、明住持果。大論佛法凡",
    "T34n1721_005:0518a10": "有四時：一、佛在世時；二、佛雖去世法儀未改",
    "T34n1721_005:0518a11": "謂正法時；三、佛去世久道化訛替謂像法時；",
    "T34n1721_005:0518a12": "四、轉復微末謂末法時。今但舉初二攝末屬",
    "T34n1721_005:0518a13": "像也。問：既是淨土，何故有小劫起耶？答：今",
    "T34n1721_005:0518a14": "但論時節小大，非三災之小劫。就偈頌為",
    "T34n1721_005:0518a15": "二：初、正頌授記；第二、釋授記意。就初為三：第",
    "T34n1721_005:0518a16": "一、總標授記；二、釋；三、結。總標如文。「供養無數",
    "T34n1721_005:0518a17": "佛」下，釋授記也。初一行，頌上行因；次八行，頌",
    "T34n1721_005:0518a18": "得果。得果中，初半行頌時節果，一行半頌世",
    "T34n1721_005:0518a19": "界果，二行頌眷屬果，一行頌化主果，一行頌",
    "T34n1721_005:0518a20": "壽命果，二行頌住持果。「華光佛所為」下，半行，",
    "T34n1721_005:0518a21": "第三、總結也。「其兩足聖尊」下，第二、釋授記之",
    "T34n1721_005:0518a22": "意。所以授記者，令其自慶欣果行因也。不頌",
    "T34n1721_005:0518a23": "上教門及紹繼二果，偈與長行廣略互現。「爾",
    "T34n1721_005:0518a24": "時四部眾」下，第二、明大眾歡喜悟解。問：此中",
    "T34n1721_005:0518a25": "四眾八部並是凡夫，上中下根為屬何攝耶？",
    "T34n1721_005:0518a26": "答：望經始終謂上品也。身子初領解既是上",
    "T34n1721_005:0518a27": "根，彼前得悟故亦是上根。問：既是上根，聞",
    "T34n1721_005:0518a28": "〈方便品〉何不即解，見今授記方得悟耶？答：聞〈方",
    "T34n1721_005:0518a29": "便品〉已髣髴玄宗，覩今授記驗理必爾。授身",
    "T34n1721_005:0518b01": "子記意在於斯。問：凡夫初聞尚能領解，中下",
    "T34n1721_005:0518b02": "羅漢云何未悟？答：二乘自謂究竟，其病則重，",
    "T34n1721_005:0518b03": "故由未得解；凡夫無有斯疾，故初聞即悟。",
    "T34n1721_005:0518b04": "三毒輕重則聖勝於凡，若信一乘難易則",
    "T34n1721_005:0518b05": "凡勝於聖。又此中凡聖多是權行影嚮，共弘",
    "T34n1721_005:0518b06": "道利人，自陳領悟用引物也。就文為二：初、總",
    "T34n1721_005:0518b07": "明大眾歡喜供養；次、別明諸天供養稱歎。初",
    "T34n1721_005:0518b08": "文四句：第一、明四眾八部列歡喜之人。「見舍",
    "T34n1721_005:0518b09": "利弗」下，第二、明歡喜之緣。「心大歡喜」下，第三、",
    "T34n1721_005:0518b10": "正明歡喜。凡有二義：一者、聞未曾有法心得",
    "T34n1721_005:0518b11": "悟解現生歡喜；二者、見身子得記想已亦得",
    "T34n1721_005:0518b12": "預生歡喜。「各各脫身」下，第四、供養。信解之生",
    "T34n1721_005:0518b13": "本由佛說，仰感法慧故獻財上佛。比丘脫衣",
    "T34n1721_005:0518b14": "上佛者，《大品》三百比丘脫衣上佛。《論》云「十",
    "T34n1721_005:0518b15": "二年前未制戒故不犯衣戒，今《法華》時成道",
    "T34n1721_005:0518b16": "四十餘年以制衣戒，既聞一乘悟解得正",
    "T34n1721_005:0518b17": "法戒，衣是息世譏嫌戒，故捨衣無罪。」外國",
    "T34n1721_005:0518b18": "比丘但被袈裟內無別衣，今以衣施佛，則是",
    "T34n1721_005:0518b19": "捨三衣中一二也。露身但聞法踊躍，不以此",
    "T34n1721_005:0518b20": "事為羞耳。「釋提桓因」下，第二、別明諸天供養",
    "T34n1721_005:0518b21": "稱歎。前明財供養，次辨法供養。「衣住虛空",
    "T34n1721_005:0518b22": "中」者，表心離有也。「而自迴轉」者，亦不停空，表",
    "T34n1721_005:0518b23": "心離空也。既不染空有，便解入一乘。又昔協",
    "T34n1721_005:0518b24": "異解於理為背，今信理同則轉背成向，內",
    "T34n1721_005:0518b25": "心既轉外物亦迴。又身既舞踊，外物迴轉。「而",
    "T34n1721_005:0518b26": "作是言」下，第二、明法供養。前長行，次偈。偈為",
    "T34n1721_005:0518b27": "二：初三行半，明聞法歡喜；次三行，預欣得",
    "T34n1721_005:0518b28": "記故歡喜。初領〈方便品〉，次領身子得記，蓋",
    "T34n1721_005:0518b29": "是一周之始終，故領此二也。又初是聞法歡",
    "T34n1721_005:0518c01": "喜則籍法為緣，後是見人得記故喜謂假人",
    "T34n1721_005:0518c02": "為緣，悟道之由唯有人法二緣。二文各四：",
    "T34n1721_005:0518c03": "初文四者：第一偈，明昔小為麁；第二偈，歎今",
    "T34n1721_005:0518c04": "大為妙；第三偈，歎今教為希有；第四半偈，正",
    "T34n1721_005:0518c05": "明領解歡喜也。「五眾之生滅」者，古經為立陰，",
    "T34n1721_005:0518c06": "釋道安云：「應云五陰，非是立也」。羅什後",
    "T34n1721_005:0518c07": "翻皆云「五眾」，以五法和聚義稱五眾。又一",
    "T34n1721_005:0518c08": "一陰法各眾多，故云眾也。《雜心》云「積聚是陰",
    "T34n1721_005:0518c09": "義」，即是羅什意也。「生滅」者，通目四諦也。苦",
    "T34n1721_005:0518c10": "為所生，集為能生，斯則五陰生也。滅則是",
    "T34n1721_005:0518c11": "五陰滅，道為能滅，故生目苦集，滅據滅道，",
    "T34n1721_005:0518c12": "言約義周巧說之謂也。問：何故不言界、入",
    "T34n1721_005:0518c13": "生滅？答：界、入含無為，不得並云生滅也。「今復",
    "T34n1721_005:0518c14": "轉無上」下，第二、對昔小歎今大也。問：何故《大",
    "T34n1721_005:0518c15": "品》、《思益》、《涅槃》、《法華》皆舉昔教歎耶？答：眾經並",
    "T34n1721_005:0518c16": "是舉小對大歎，故知諸大乘經顯道無二，不",
    "T34n1721_005:0518c17": "得作五時四宗之釋也。問：云何舉小歎大耶？",
    "T34n1721_005:0518c18": "答：昔明五眾既是生滅，今明五眾則不生不",
    "T34n1721_005:0518c19": "滅。不生故非苦集，不滅故非滅道，故名一實",
    "T34n1721_005:0518c20": "諦即無生滅觀也。二乘既是四諦，名生滅觀。",
    "T34n1721_005:0518c21": "問：何以知此經明五眾不生不滅？答：前文既",
    "T34n1721_005:0518c22": "明昔教說五眾是生滅，即知今教明五眾不",
    "T34n1721_005:0518c23": "生不滅。故〈方便品〉云「諸法從本來，常自寂滅",
    "T34n1721_005:0518c24": "相」。又《中論》云「為聲聞人說十二因緣是生滅，",
    "T34n1721_005:0518c25": "為菩薩說十二因緣不生不滅」，故大小二乘，",
    "T34n1721_005:0519a01": "有生滅、無生滅二觀義也。問：無量四聖諦亦",
    "T34n1721_005:0519a02": "有生滅，何得言小乘作生滅觀也？答：菩薩了",
    "T34n1721_005:0519a03": "無量四聖諦亦本來不生不滅，故無明體性",
    "T34n1721_005:0519a04": "本自不有，妄想因緣和合而生。既言妄想因",
    "T34n1721_005:0519a05": "緣而生，有集為能生、苦為所生，此即是無生",
    "T34n1721_005:0519a06": "滅生滅，雖生滅不生滅也，故與二乘不同。又",
    "T34n1721_005:0519a07": "言五眾生滅者，小乘人言五眾無常苦空無",
    "T34n1721_005:0519a08": "我，今略舉無常故云生滅。又云有觀為生、空",
    "T34n1721_005:0519a09": "觀為滅，故云生滅。又二乘未得有餘有煩惱",
    "T34n1721_005:0519a10": "生，得有餘則煩惱滅，未入無餘則身智生，",
    "T34n1721_005:0519a11": "入無餘則身智滅。今明煩惱之與身智本自不",
    "T34n1721_005:0519a12": "生，今亦無滅。故《智度論》第十九復次云「昔",
    "T34n1721_005:0519a13": "說五眾是生滅無常，今欲就異門說五眾不",
    "T34n1721_005:0519a14": "生不滅、非常非無常」。問：何故聞一乘及受記，",
    "T34n1721_005:0519a15": "而言五眾生滅耶？答：此領開方便門、顯真實",
    "T34n1721_005:0519a16": "義，昔明五眾生滅者，此是方便說耳；今明五",
    "T34n1721_005:0519a17": "眾不生不滅者，乃是真實說耳。以昔見五眾",
    "T34n1721_005:0519a18": "是生滅故守小迷大，今知本不生滅則改二",
    "T34n1721_005:0519a19": "執。問：諸大乘經亦明五眾是生滅，故經云「諸",
    "T34n1721_005:0519a20": "行無常是生滅法」，何得言五眾生滅是小乘",
    "T34n1721_005:0519a21": "耶？答：《智度論》明四悉檀通十二部經、八萬法",
    "T34n1721_005:0519a22": "藏，言五眾生滅者，為對治悉檀耳。若第一義",
    "T34n1721_005:0519a23": "悉檀，即說五眾不生不滅。若悟第一義悉檀",
    "T34n1721_005:0519a24": "則生實觀，實觀即是妙慧，妙慧即是妙法，妙",
    "T34n1721_005:0519a25": "法即是一乘，是故說五眾不生不滅也。「大智",
    "T34n1721_005:0519a26": "舍利弗」下，第二、明預欣得記歡喜。亦開為四：",
    "T34n1721_005:0519a27": "初半偈，牒舍利弗已得記。第二一偈，自陳己",
    "T34n1721_005:0519a28": "當得記。第三半偈，述得解相。「佛道叵思議」",
    "T34n1721_005:0519a29": "領顯真實義，「方便隨宜說」解開方便門。次",
    "T34n1721_005:0519b01": "一偈，明發願修行。此四段為兩雙：初二段已",
    "T34n1721_005:0519b02": "得當得一雙，後二段明解行一雙也。「爾時",
    "T34n1721_005:0519b03": "舍利弗」下，第二大段，正明譬說。亦開為四：從",
    "T34n1721_005:0519b04": "此竟品正明譬說，第二、〈信解品〉中根人領悟，",
    "T34n1721_005:0519b05": "第三、〈藥草喻品〉如來述成，第四、〈授記品〉明為",
    "T34n1721_005:0519b06": "其授記。所以有四段者，中根之人聞上法",
    "T34n1721_005:0519b07": "說未解，更轉勢說法故舉譬喻曉之。既聞前",
    "T34n1721_005:0519b08": "法說復稟後譬喻即得信解，故有第二〈信解",
    "T34n1721_005:0519b09": "品〉。以所解是實，故如來舉藥草喻述成。領解",
    "T34n1721_005:0519b10": "於前、述成於後，心得決了行與佛相應，則當",
    "T34n1721_005:0519b11": "果可期，故為授記。初文又二：第一、身子請",
    "T34n1721_005:0519b12": "說；第二、佛受請為說。就初又三：第一、自陳",
    "T34n1721_005:0519b13": "己解；第二、騰眾未解；第三、請佛為說。所以",
    "T34n1721_005:0519b14": "須自陳己解者，凡有二義：一者、若不自陳己",
    "T34n1721_005:0519b15": "解，則為物之意不彰，容謂假他而實自未",
    "T34n1721_005:0519b16": "悟，則上授記不成、陳解亦謬，故須自述己",
    "T34n1721_005:0519b17": "解。二者、欲為他請法，須得彼意；若未有解，",
    "T34n1721_005:0519b18": "請容落漠也。問：中根之徒自有疑悔，何不自",
    "T34n1721_005:0519b19": "請、假他請耶？答：既無先悟之能，又非對揚",
    "T34n1721_005:0519b20": "之主，雖復未解，待他質疑也。自陳己解有",
    "T34n1721_005:0519b21": "二句：「我今無復疑悔」者，領〈方便品〉也。「親於佛",
    "T34n1721_005:0519b22": "前得授記」者，領上得記文也。舉始括終故標",
    "T34n1721_005:0519b23": "此二也。又「我今無復疑悔」此明惑滅，「親於佛",
    "T34n1721_005:0519b24": "前得記」明解生，斯二為要，所以述也。又",
    "T34n1721_005:0519b25": "「無復疑悔」正序得解，「親於佛前得記」證解是",
    "T34n1721_005:0519b26": "實，故得記耳。問：直云得記便足，何故云親於",
    "T34n1721_005:0519b27": "佛前？答：授記有二種：一、不現前得記，由未",
    "T34n1721_005:0519b28": "有解；二、親於佛前得記，必有解也。「是諸千",
    "T34n1721_005:0519b29": "二百」下，第二、騰眾未悟。就文為三：初、牒昔；",
    "T34n1721_005:0519c01": "二、騰今；三、今昔互相疑。牒昔有二：初、牒無",
    "T34n1721_005:0519c02": "學人二執，二、明學無學人二執。初標無學",
    "T34n1721_005:0519c03": "人二執者，一、「離老病死」，謂離果患也；「究竟涅",
    "T34n1721_005:0519c04": "槃」者，執無餘也。學無學人二執者，離諸見謂",
    "T34n1721_005:0519c05": "因患盡也；謂得涅槃者，執有餘也。所以二文",
    "T34n1721_005:0519c06": "不同者，無學人必離果患，若離因患可通學",
    "T34n1721_005:0519c07": "無學人。前列人別故所離亦別，後列人通",
    "T34n1721_005:0519c08": "故所離亦通。問：實斷九十八使，何故但離諸",
    "T34n1721_005:0519c09": "見耶？答：無學之人可具斷九十八使，而今舉",
    "T34n1721_005:0519c10": "離諸見者，學無學人皆斷之也。我見為眾見",
    "T34n1721_005:0519c11": "之本故偏說之。故《大品》云「譬如我見攝六十",
    "T34n1721_005:0519c12": "二見」，有無見即是斷常，謂邊見也。等者等取",
    "T34n1721_005:0519c13": "餘三見也。又等取三見及餘鈍使也。「而今",
    "T34n1721_005:0519c14": "於世尊前」下，第二、騰今也。「皆墮疑惑」者，第",
    "T34n1721_005:0519c15": "三、正生疑也。小大互決、今昔相徵，故成疑也。",
    "T34n1721_005:0519c16": "昔明已離兩患無復可離，得二涅槃無復更",
    "T34n1721_005:0519c17": "得；今云由應更離方復更得，今昔相違故墮",
    "T34n1721_005:0519c18": "疑悔也。「善哉世尊」下，第三、正請。所以請者，",
    "T34n1721_005:0519c19": "身子是遂佛轉法輪將軍，有未解者常為",
    "T34n1721_005:0519c20": "請說。又既已得悟即成菩薩，菩薩以濟物為",
    "T34n1721_005:0519c21": "懷，須為物請。又既同是聲聞，昔俱稟偏化",
    "T34n1721_005:0519c22": "而自已得解、餘人未解，愍其同朋故須為請。",
    "T34n1721_005:0519c23": "又〈方便品〉末佛勸弘經，今為眾請即是受旨。",
    "T34n1721_005:0519c24": "又上授記明身子行因未來得佛，今為眾請",
    "T34n1721_005:0520a01": "即是行因也。所言「願說因緣」者，因緣謂三一",
    "T34n1721_005:0520a02": "之所以也。有何所以故說三？有何所以故說",
    "T34n1721_005:0520a03": "一？辨此因緣釋疑除悔，故名為「善哉」。就佛",
    "T34n1721_005:0520a04": "受請說中復開為三：第一、緣起。第二、從「若國",
    "T34n1721_005:0520a05": "邑」至下偈云「以是因緣十方諦求」，名為正說。",
    "T34n1721_005:0520a06": "第三、從「告舍利弗汝諸人等」，勸其弘經。此三",
    "T34n1721_005:0520a07": "亦得是子章序正流通也。初緣起中復開為",
    "T34n1721_005:0520a08": "二：第一、騰前法；第二、許後譬。騰前法者，",
    "T34n1721_005:0520a09": "良以後譬還喻前法故也。前說雖多，略騰二",
    "T34n1721_005:0520a10": "種要句而示悟之。二要句者，所謂教一及緣",
    "T34n1721_005:0520a11": "一也。教一者，前明眾教雖多所表無二，次緣",
    "T34n1721_005:0520a12": "一者，以教無異表則緣無異人，故云皆教",
    "T34n1721_005:0520a13": "菩薩也。以教無異表緣無異人，則果無異，",
    "T34n1721_005:0520a14": "詶因無異感，略陳二門則備收一切。若爾久",
    "T34n1721_005:0520a15": "應以領，云何復疑？「然舍利弗」下，第二、許說後",
    "T34n1721_005:0520a16": "譬。然者雖然也。雖前已說而由未解，當用",
    "T34n1721_005:0520a17": "後譬以曉悟之。又言然者然許，雖前已說",
    "T34n1721_005:0520a18": "然許，其今由未悟解，更用譬喻以明上二義",
    "T34n1721_005:0520a19": "以曉悟之。「諸有智者以譬喻得解」者，明其未",
    "T34n1721_005:0520a20": "能忘言以悟旨，而能虛心以待譬。以望上根",
    "T34n1721_005:0520a21": "為愚人，望下根為智者。又望上根為愚人，比",
    "T34n1721_005:0520a22": "退席為智者。又騰前為指斥，許說名敦喻。",
    "T34n1721_005:0520a23": "指斥者，我前已說他人已悟，汝何事致迷？用",
    "T34n1721_005:0520a24": "此擊之令生憤礪。敦喻者，令其重欣慕道發",
    "T34n1721_005:0520a25": "其領解。「舍利弗！若國邑」下，第二、正說。復開為",
    "T34n1721_005:0520a26": "二：一者長行；二者偈頌。長行為二：第一、受",
    "T34n1721_005:0520a27": "請正說；第二、最後以是因緣結詶身子之請。",
    "T34n1721_005:0520a28": "就正說又二：一、開譬；二、合譬。就開譬中，光宅",
    "T34n1721_005:0520a29": "法雲法師為十譬，於文義多違。今依古舊",
    "T34n1721_005:0520b01": "開為六譬：一、總譬，二、見火譬，三、救子不得",
    "T34n1721_005:0520b02": "譬，四、三車救子得譬，五、等賜大車譬，六、不虛",
    "T34n1721_005:0520b03": "譬。所以有此六譬者，總譬雖有六義而以化",
    "T34n1721_005:0520b04": "主為正，歎如來德無不圜、累無不盡。德無不",
    "T34n1721_005:0520b05": "圜故解救患之方，累無不盡故能濟物之",
    "T34n1721_005:0520b06": "累，此為化物之本故先明之。父既德圓累盡，",
    "T34n1721_005:0520b07": "見子有累無德起大悲心，故有第二見火譬。",
    "T34n1721_005:0520b08": "雖大悲內充復須方便外救，故初成道時即",
    "T34n1721_005:0520b09": "欲拔其有累、濟其無德；但父雖能授、子未堪",
    "T34n1721_005:0520b10": "受，故有一乘化不得譬。雖大志未成，小機已",
    "T34n1721_005:0520b11": "動，故於一說三；應時即悟，故有三乘化子得",
    "T34n1721_005:0520b12": "譬。雖復說三終為歸一，是以還說實化之，",
    "T34n1721_005:0520b13": "故有等賜大車譬。許三與一似若妄談，但賜",
    "T34n1721_005:0520b14": "過所求，又本意與一，故非虛也，故有第六不",
    "T34n1721_005:0520b15": "虛譬。就此六譬合成五雙：初一為總，後五為",
    "T34n1721_005:0520b16": "別，謂總別一雙。聖人說法，前多總說、後則別",
    "T34n1721_005:0520b17": "說，故前總後別。就別中又開為二：初、見火",
    "T34n1721_005:0520b18": "譬明內起悲心，即是懸知機，後之四譬應緣",
    "T34n1721_005:0520b19": "說教，謂機教一雙。就後教中復開為二：初之",
    "T34n1721_005:0520b20": "一譬頓化不得，後之三譬明漸化得子，謂頓",
    "T34n1721_005:0520b21": "漸一雙。就後漸中又開為二：初之一譬為說",
    "T34n1721_005:0520b22": "三乘教，後之兩譬明一乘教，謂三一一雙。就",
    "T34n1721_005:0520b23": "一乘中又開為二，初之一譬正明說教，後不",
    "T34n1721_005:0520b24": "虛譬名為會教，謂教及會教一雙。問：此六譬",
    "T34n1721_005:0520b25": "從〈方便品〉何文生耶？答：有人言：皆從〈方便品〉",
    "T34n1721_005:0520b26": "文生。今明不必爾也。此經有三周不同者，",
    "T34n1721_005:0520b27": "為根性各異，宜轉勢說法，故有三說不同也。",
    "T34n1721_005:0520b28": "若一一皆如上說者，則文成煩重、言非巧妙。",
    "T34n1721_005:0520b29": "又後不異前，聞前既惑、稟後亦迷，則聖說無",
    "T34n1721_005:0520c01": "益也。今明唯中間四譬大格從〈方便品〉",
    "T34n1721_005:0520c02": "四段文生。初總譬及後不虛譬，皆是今品",
    "T34n1721_005:0520c03": "義說，所言四譬從前生者，見火譬從前「我以",
    "T34n1721_005:0520c04": "佛眼觀見六道眾生」文生也。彼文明佛居法",
    "T34n1721_005:0520c05": "身地，見眾生有苦無樂起大悲心；今文明「長",
    "T34n1721_005:0520c06": "者在門外，見火起燒宅即大驚怖」，二文義",
    "T34n1721_005:0520c07": "同，故今文從上生也。次、長者救子不得譬，從",
    "T34n1721_005:0520c08": "上佛初成道一乘化眾生不得文生。第三、長者",
    "T34n1721_005:0520c09": "三車引子得譬，從上三乘化眾生得文生。第",
    "T34n1721_005:0520c10": "四、等賜大車譬，從〈方便品〉為說一乘文生。釋",
    "T34n1721_005:0520c11": "迦一期出五濁世，始法身地見機、終竟靈山",
    "T34n1721_005:0520c12": "之會說一乘法，唯有四章不得多少，是故今",
    "T34n1721_005:0520c13": "明始從見火終竟等賜大車，亦唯四譬不得增",
    "T34n1721_005:0520c14": "減，是故四譬從四法生。問：若爾，但有四譬，何",
    "T34n1721_005:0520c15": "故有初總譬及後不虛譬也？答：雖有初總譬，",
    "T34n1721_005:0520c16": "還不離上四義，但欲總明能化之德、所化過",
    "T34n1721_005:0520c17": "患，故有總譬。又示解義之方前總後別，又將",
    "T34n1721_005:0520c18": "明化物先歎佛有化物之德，故說總譬耳。所",
    "T34n1721_005:0520c19": "以有第六不虛譬者，此譬亦無別體，還是料",
    "T34n1721_005:0520c20": "簡上前三後一之義耳。為此因緣故開六譬",
    "T34n1721_005:0520c21": "也。就總譬中更開六譬：一、化主譬；二、化處",
    "T34n1721_005:0520c22": "譬；三、教門譬；四、所化人譬；五、化意譬；六、根性",
    "T34n1721_005:0520c23": "譬。十方三世諸佛出世施化皆有此六，釋迦",
    "T34n1721_005:0520c24": "出五濁世亦明此六也。就此六中，化主、教門",
    "T34n1721_005:0521a01": "是能化事，餘之四種是所化事。問：第一何故",
    "T34n1721_005:0521a02": "前明化主耶？答：雖有六義，然化主為正，故合",
    "T34n1721_005:0521a03": "譬中正合化主。所以前明化主者，以將欲化",
    "T34n1721_005:0521a04": "物，故前歎如來有化物之德，又令物欣此德",
    "T34n1721_005:0521a05": "如法受化也。就明化主凡有五句：一、明處大，",
    "T34n1721_005:0521a06": "二、辨位德重，三、序年高，四、歎巨富，五、美",
    "T34n1721_005:0521a07": "多有眷屬，凡為大人必具此五。此五皆是歎",
    "T34n1721_005:0521a08": "長者之德也。「若國邑聚落」者，明處大也。「若」者，",
    "T34n1721_005:0521a09": "《雜心》云「若其事」也。又若者，如也。如其事而說",
    "T34n1721_005:0521a10": "之。「國邑聚落」者，正譬化處也。但化處有四：",
    "T34n1721_005:0521a11": "一國、二邑、三聚、四落，所王之處有封疆墟",
    "T34n1721_005:0521a12": "域謂國也，邑者古人呼縣為邑，內村伍為",
    "T34n1721_005:0521a13": "聚，外墟畔為落。今將《釋論》解〈發趣品〉明一",
    "T34n1721_005:0521a14": "佛王化凡有四處：初、謂一佛世界；二、明一世",
    "T34n1721_005:0521a15": "界海；三、明世界種；四、一世界所度之分。一",
    "T34n1721_005:0521a16": "佛世界者，百億日月等名一大千，如是十方",
    "T34n1721_005:0521a17": "各一恒沙大千名一佛世界也。一世界海者，",
    "T34n1721_005:0521a18": "如是一佛世界數如十方恒沙名一世界",
    "T34n1721_005:0521a19": "海。如是佛世界海數如十方恒沙名一世界",
    "T34n1721_005:0521a20": "種也。如是世界種十方無量名一世界所度",
    "T34n1721_005:0521a21": "之分。總此四種合是一佛王化之域。國是",
    "T34n1721_005:0521a22": "其大處，喻一世界分域也；邑為其次，擬世",
    "T34n1721_005:0521a23": "界種也；落是墟畔之遠，擬世界海也；聚是村",
    "T34n1721_005:0521a24": "伍之近，擬一世界也。明長者在四處者，窮長",
    "T34n1721_005:0521a25": "者之美也。一家之大亦稱長者，於家之外未",
    "T34n1721_005:0521a26": "必皆大，若於四處為大可謂美之極；明佛亦",
    "T34n1721_005:0521a27": "然，義可知也。問：凡有名聞要從近至遠，今何",
    "T34n1721_005:0521a28": "故從遠至近耶？答：有二義：一者、欲驗長者之",
    "T34n1721_005:0521a29": "德使名實不虛，明此長者非但遠國揄揚乃",
    "T34n1721_005:0521b01": "至近邑稱歎，故從遠至近驗長者實德；如來",
    "T34n1721_005:0521b02": "亦爾，寄此四處定佛名德。二者、欲顯佛雖王",
    "T34n1721_005:0521b03": "化四處，今欲明一處之化，故從遠以至近，以",
    "T34n1721_005:0521b04": "此一方根緣感佛故也。「有大長者」下，第二、次",
    "T34n1721_005:0521b05": "明位德重，世之長者凡有三種：一、有德長",
    "T34n1721_005:0521b06": "者；二、年高長者；三、巨富長者。有德長者，略明",
    "T34n1721_005:0521b07": "三義：一者有智，二者有德，三者清潔無瑕。以",
    "T34n1721_005:0521b08": "具此三義故居物之宗稱為長者。如來亦",
    "T34n1721_005:0521b09": "爾，一則照理周窮謂之波若，如長者有智；",
    "T34n1721_005:0521b10": "二、眾德斯備所謂法身，如長者有德；三、萬累",
    "T34n1721_005:0521b11": "永盡所謂解脫，如長者無瑕，三德既圓居在",
    "T34n1721_005:0521b12": "物表，稱為世尊也。「其年衰邁」者，第三句、辨",
    "T34n1721_005:0521b13": "年高，即是耆年長者。前明其位德重，此譬",
    "T34n1721_005:0521b14": "於年高，以德重年高為物所敬。佛亦如是，一、",
    "T34n1721_005:0521b15": "備眾德，二、壽命無窮，以具此二義為物所尊",
    "T34n1721_005:0521b16": "也。此據法身為譬，以法身壽不可盡。二者、借",
    "T34n1721_005:0521b17": "老人以譬應身，老人生途以窮餘命無幾，譬",
    "T34n1721_005:0521b18": "如來此身最後無復餘生。故《釋論》云「我生胎",
    "T34n1721_005:0521b19": "分盡，是最末後身，我以得解脫，當復度眾生」。",
    "T34n1721_005:0521b20": "三者、取廢化來久作譬，昔為菩薩時教化",
    "T34n1721_005:0521b21": "諸子，諸子違教經於劫數，菩薩廢化已久故",
    "T34n1721_005:0521b22": "名為老，故〈信解品〉云「自念老朽無有子息」。四",
    "T34n1721_005:0521b23": "者、借最後應付子財為譬故稱老年。五者、老",
    "T34n1721_005:0521b24": "人在世既久，多所聞見諷誦今古，以譬如來",
    "T34n1721_005:0521b25": "具一切智者。六者、其年衰邁，衰邁之人不",
    "T34n1721_005:0521b26": "久住世，譬如來非是安住三界之人。七者、行",
    "T34n1721_005:0521b27": "行來久，譬老人之年積也。「財富無量」者，第四、",
    "T34n1721_005:0521b28": "歎巨富，即是大富長者，世之財寶能離苦得",
    "T34n1721_005:0521b29": "樂，法寶亦能離生死苦得大涅槃樂，福慧",
    "T34n1721_005:0521c01": "具足為財富，出用不窮名無量。又眾德圓滿",
    "T34n1721_005:0521c02": "為財富，異於因住稱無量。多有田宅，智斷",
    "T34n1721_005:0521c03": "具足能生物善為田，慈悲覆陰稱之為宅。",
    "T34n1721_005:0521c04": "又養命曰田，安身為宅。法寶亦然，能養物慧",
    "T34n1721_005:0521c05": "命若田，安物法身如宅，能安養者無窮故云",
    "T34n1721_005:0521c06": "多也。「及諸僮僕」下，第五、明長者眷屬。舊云喻",
    "T34n1721_005:0521c07": "所化眾生也。學功微淺為僮，德行未高如",
    "T34n1721_005:0521c08": "僕。今謂下明五百人是通論所化，三十子是",
    "T34n1721_005:0521c09": "別論所化，則所化事盡，今不復喻之，但取",
    "T34n1721_005:0521c10": "譬神通以為僮僕，如後老弊使人也。世富長",
    "T34n1721_005:0521c11": "者凡有三種：一、內多珍寶，二、外多田宅，三、多",
    "T34n1721_005:0521c12": "諸僮僕，備此三種乃稱大富。佛亦如是，",
    "T34n1721_005:0521c13": "一、內備自德如多珍寶；二、外能生物之善及",
    "T34n1721_005:0521c14": "慈悲覆陰，譬多田宅；三、有神通運用，譬僮",
    "T34n1721_005:0521c15": "僕屈曲順從。「其家廣大」者，第二、明化處。上國",
    "T34n1721_005:0521c16": "邑聚落舉處以歎人，故長者為四處所崇仰；",
    "T34n1721_005:0521c17": "今舉人以明處，辨長者於一宅內有訓導之",
    "T34n1721_005:0521c18": "能。又上明四處，通辨佛在淨穢諸土化物；今",
    "T34n1721_005:0521c19": "明其家廣大，別序三界過患穢土之化也。三",
    "T34n1721_005:0521c20": "界彌曠名為「廣大」，六道所栖稱之為「家」。「唯",
    "T34n1721_005:0521c21": "有一門」者，第三、序教門也。九十六種所說之",
    "T34n1721_005:0521c22": "教並不能出離生死，故名異門；唯依佛教方",
    "T34n1721_005:0521c23": "能出苦，稱「一門」也。此對外道為異，故銘佛",
    "T34n1721_005:0521c24": "教為一；此通喻大小乘教，總稱一佛教也。",
    "T34n1721_005:0521c25": "「多諸人眾」者，第四，明所化人也。三界含識品",
    "T34n1721_005:0522a01": "類滋繁，故云「多諸人眾」。「一百」譬天，「二百」譬",
    "T34n1721_005:0522a02": "人，「乃至五百」通取三途，修羅或開或合故",
    "T34n1721_005:0522a03": "稱「乃至」。問：《成論》及《智度論》明有六道，薩婆",
    "T34n1721_005:0522a04": "多部唯明五道，云何會之耶？答：有論師云：",
    "T34n1721_005:0522a05": "取其生報則修羅屬鬼神故明五道，取其",
    "T34n1721_005:0522a06": "受報即與天相似故分六道也。問：明五百便",
    "T34n1721_005:0522a07": "足，何故復明一百二百耶？答：人天堪受化，故",
    "T34n1721_005:0522a08": "所以別說也。「止住其中」者，五道眾生樂居不",
    "T34n1721_005:0522a09": "捨故云止住。亦則是四十居止：八大地獄",
    "T34n1721_005:0522a10": "與餓鬼、畜生為十，四天下、六欲天復為十，欲",
    "T34n1721_005:0522a11": "界合二十；色界有十六處，無色四處，合四十",
    "T34n1721_005:0522a12": "也。「堂閣朽故」下，第五、明化意。就文為二：初、序",
    "T34n1721_005:0522a13": "宅相；二、明火起。序宅相為二：初、總明三界無",
    "T34n1721_005:0522a14": "常；次、別明三界無常。舊云：一重屋曰堂，二重",
    "T34n1721_005:0522a15": "以上稱閣；欲界在下喻堂，色無色界居上",
    "T34n1721_005:0522a16": "喻閣。今明公集之舍為堂，舍而重累稱閣，",
    "T34n1721_005:0522a17": "三界果報是眾生共有，而同聚其中譬之如",
    "T34n1721_005:0522a18": "堂，三界果報高下昇沈如舍重累喻之如閣。",
    "T34n1721_005:0522a19": "無常衰謝義言朽故。「牆壁頹落」者，第二、別明",
    "T34n1721_005:0522a20": "三界無常也。前明色法無常，外都援為牆，",
    "T34n1721_005:0522a21": "內別障為壁，外四大成三界形域如牆，成內",
    "T34n1721_005:0522a22": "身四大如壁，色法衰謝義同頹落也。「柱根腐",
    "T34n1721_005:0522a23": "敗」者，舍之所以立為柱之所駐，果法所以存",
    "T34n1721_005:0522a24": "以命根之所持，既以陰身為舍，宜用命根",
    "T34n1721_005:0522a25": "為柱，命根勢稍窮報身將壞，其由柱根腐",
    "T34n1721_005:0522a26": "敗堂舍將倒。「梁棟傾危」者，身之維持寄在",
    "T34n1721_005:0522a27": "心識，屋之綱紀要由梁棟，柱根摧朽故梁棟",
    "T34n1721_005:0522a28": "傾危，命根欲窮則心識將落。問：何故但",
    "T34n1721_005:0522a29": "明三法無常耶？答：有為之法凡有三聚：一色、",
    "T34n1721_005:0522b01": "二心、三非色非心。「牆壁頹落」謂色法無常，「梁",
    "T34n1721_005:0522b02": "棟傾危」謂心法無常，「柱根腐敗」謂非色非心",
    "T34n1721_005:0522b03": "法無常。色法既麁無常相顯，故在初說之；心",
    "T34n1721_005:0522b04": "法微細無常相微，故在後說；非色非心命",
    "T34n1721_005:0522b05": "根能連持色心，故在中間說也。「周匝俱時歘",
    "T34n1721_005:0522b06": "然火起」下，第二、明火起燒宅。所言火者，謂眾",
    "T34n1721_005:0522b07": "苦也。問：常有三界則常有眾苦，亦應常有",
    "T34n1721_005:0522b08": "火宅常有火燃，何故前明火宅後辨火災耶？",
    "T34n1721_005:0522b09": "答：此譬可具通別二義：一者、通序。三界並皆",
    "T34n1721_005:0522b10": "轉變具受眾災，若爾既常有火宅亦常有火",
    "T34n1721_005:0522b11": "災，此二實是一時，但說成前後耳。前明舍宅",
    "T34n1721_005:0522b12": "序其無常，後辨火災明具眾苦，苦與無常是",
    "T34n1721_005:0522b13": "物所患故偏說之。二者、別譬。此會三根眾生",
    "T34n1721_005:0522b14": "昔日稟化，苦有暫息之義，佛既去世還起煩",
    "T34n1721_005:0522b15": "惱，以煩惱故受諸苦果，故前明火宅後辨火",
    "T34n1721_005:0522b16": "起。又已受陰身之苦譬如舍宅，新更起惑招",
    "T34n1721_005:0522b17": "苦名為火起，後之一義通二人也。問：何以知",
    "T34n1721_005:0522b18": "此譬具通別二義耶？答：列五百人復明三十",
    "T34n1721_005:0522b19": "子，五百人通譬五道眾生，三十子別明昔曾",
    "T34n1721_005:0522b20": "稟化也。所以具明通別二種眾生者，以具化",
    "T34n1721_005:0522b21": "二人故也。一者、別化中下根人，令識三一權",
    "T34n1721_005:0522b22": "實；二者、通為一切眾生、令知三界過患也。又",
    "T34n1721_005:0522b23": "此經令一切眾生離凡夫地復離二乘地，以",
    "T34n1721_005:0522b24": "說三界過患、故令物不貪三界，謂離凡夫地；",
    "T34n1721_005:0522b25": "後明諸子出門求車不得及等賜大車，令知",
    "T34n1721_005:0522b26": "二乘是空捲、一乘是真實，令離二乘地。以是",
    "T34n1721_005:0522b27": "因緣故具化二人也。「周匝俱時」者，眾苦譬火，",
    "T34n1721_005:0522b28": "無處不有義同「周匝」。三界俱苦，說為「一時」。",
    "T34n1721_005:0522b29": "出於橫造，故云「欻然」也。「焚燒舍宅」者，煩惱為",
    "T34n1721_005:0522c01": "火燒心善根，眾苦為火焚身樂受也。「長者諸",
    "T34n1721_005:0522c02": "子若十二十或至三十」下，第六、辨三乘根性",
    "T34n1721_005:0522c03": "也。問：五百人已攝三乘根性，今何故重辨",
    "T34n1721_005:0522c04": "乎？答：前明五百通辨五道眾生，明有人天乘",
    "T34n1721_005:0522c05": "根性未必具三乘根性；今別明三十子，雖是",
    "T34n1721_005:0522c06": "五道所攝但別有三乘根性，故別說之。昔曾",
    "T34n1721_005:0522c07": "稟教生善，善從佛生，詺善為子。以善目人，",
    "T34n1721_005:0522c08": "人受子名也。舊云：「十」譬聲聞，「二」十譬緣覺，「三",
    "T34n1721_005:0522c09": "十」譬菩薩，聲聞德少故數少，菩薩德多故數",
    "T34n1721_005:0522c10": "多。又云：十子易得如聲聞根性易得，乃至",
    "T34n1721_005:0522c11": "三十子難得譬菩薩根性難得。今並不同此",
    "T34n1721_005:0522c12": "二義，以「十」譬菩薩，「二十」譬緣覺，「三十」譬聲",
    "T34n1721_005:0522c13": "聞。求大乘者少如一十，求緣覺稍多如二十，",
    "T34n1721_005:0522c14": "求聲聞者轉多如三十。此釋出《華嚴經．賢首",
    "T34n1721_005:0522c15": "品》。又即如此經三根人，上根得解者少如身",
    "T34n1721_005:0522c16": "子一人，中根稍多如四大聲聞，下根轉多乃",
    "T34n1721_005:0522c17": "至五百也。問：何故無有一乘根性耶？答：三乘",
    "T34n1721_005:0522c18": "中大乘即是一乘根性。又此中正明三乘機",
    "T34n1721_005:0522c19": "發，一乘機發在後，故今不說也。問：子有定數，",
    "T34n1721_005:0522c20": "何故言或至三十耶？答：凡有三義：一者、或開",
    "T34n1721_005:0522c21": "聲聞緣覺為二乘，或合為一小乘，以開合不",
    "T34n1721_005:0522c22": "定所以言或。例如上「一百二百乃至五百」，修",
    "T34n1721_005:0522c23": "羅或開或合故有「乃至」之言。二者、就昔三乘",
    "T34n1721_005:0522c24": "根性不定，如《大品》六十菩薩退為羅漢，迦葉",
    "T34n1721_005:0522c25": "本是緣覺根性，值佛故成聲聞，聲聞之人若",
    "T34n1721_005:0523a01": "不值佛即成緣覺，以不定故所以言或。三者、",
    "T34n1721_005:0523a02": "昔雖有三乘根性終並成菩薩，故復云「或」也。",
    "T34n1721_005:0523a03": "「長者見是大火」下，第二、明見火譬。此譬所以",
    "T34n1721_005:0523a04": "來者，上歎佛德無不圓、累無不盡，今見子",
    "T34n1721_005:0523a05": "累無不圓、德無不盡，故起大悲心也。問：見何",
    "T34n1721_005:0523a06": "等子起大悲耶？答：具見通別二子起大悲心：",
    "T34n1721_005:0523a07": "一者、通見五道眾生無樂有苦；二者、別見三",
    "T34n1721_005:0523a08": "十子昔曾稟化應得離苦，而背化起惑更受煮",
    "T34n1721_005:0523a09": "燒，故起悲也。前〈方便品〉法說有三：一、能見；二、",
    "T34n1721_005:0523a10": "所見；三、起悲。今轉勢說法亦開為三：第一、明",
    "T34n1721_005:0523a11": "長者見火即大驚怖；二、自序己之已出；第三、",
    "T34n1721_005:0523a12": "傷子之未離。初有三句，一、能見；二、所見；三、",
    "T34n1721_005:0523a13": "驚怖也。「是長者見是」者，將欲救難故前明",
    "T34n1721_005:0523a14": "見，即譬如來居法身地，以佛眼見眾生無樂",
    "T34n1721_005:0523a15": "有苦也。「是大火」下，第二、明所見。普燒三界故",
    "T34n1721_005:0523a16": "稱「大火」也。「四面起」者，即是生老病死。《涅槃",
    "T34n1721_005:0523a17": "經》取譬四山，今譬之四面，生為東面，老為",
    "T34n1721_005:0523a18": "南面，病為西面，死為北面。「即大驚怖」者，第三、",
    "T34n1721_005:0523a19": "明驚怖。別據三十子而言者，昔經受化不應",
    "T34n1721_005:0523a20": "致火，故驚；迷著苦境恐慧命將盡成一闡提，",
    "T34n1721_005:0523a21": "所以怖也。通就六道眾生釋者，一往怛愕曰",
    "T34n1721_005:0523a22": "驚，定知是可畏之事稱怖，譬慈心一往與",
    "T34n1721_005:0523a23": "樂稱驚，次起悲心拔苦為怖也。「而作是念」",
    "T34n1721_005:0523a24": "下，第二、自序長者己之已出。所以自序之",
    "T34n1721_005:0523a25": "己出者，意在子之未免也。「所燒之門」者，明所",
    "T34n1721_005:0523a26": "出處也。此詺三界限域為門，故後文云「今",
    "T34n1721_005:0523a27": "此三車皆在門外」，即其證也。問：此與前唯有",
    "T34n1721_005:0523a28": "一門何異？答：前取佛教通人出於三界悟入",
    "T34n1721_005:0523a29": "理故名為門，如後文云「以佛教門出三界苦」；",
    "T34n1721_005:0523b01": "今將所燒之言簡異前門，故知詺三界以之",
    "T34n1721_005:0523b02": "為門。如世人總舉一宅名之為門，或稱一家",
    "T34n1721_005:0523b03": "或言一戶。今亦然也，以八苦為能燒，三界為",
    "T34n1721_005:0523b04": "所燒，故云「所燒之門」也。「安穩得出」者，昔日",
    "T34n1721_005:0523b05": "行道營出之時無有傾墜，故云「安穩得出」。是",
    "T34n1721_005:0523b06": "以《經》云「吾獨反其本原，自免而特出」。又《智度",
    "T34n1721_005:0523b07": "論》云「三乘出法各異，如三人在獄，自有穿穴",
    "T34n1721_005:0523b08": "踰牆壁，怖畏而出非安穩出，謂二乘出也。菩",
    "T34n1721_005:0523b09": "薩破三界獄、殺諸獄，率與眾生共出，名安穩",
    "T34n1721_005:0523b10": "出也。「而諸子等」下，第三、傷子之未免。「樂著」者，",
    "T34n1721_005:0523b11": "貪著五欲樂也。「嬉戲」者，貪著五欲無所剋獲",
    "T34n1721_005:0523b12": "也。「不覺不知」者，前樂著即是貪愛，不覺不",
    "T34n1721_005:0523b13": "知所謂無明故，癡愛是生死本也。不覺舍",
    "T34n1721_005:0523b14": "之垂崩，謂不覺無常也。不覺火起，謂不覺眾",
    "T34n1721_005:0523b15": "苦也。一往初不悟稱不覺，始終不悟稱不",
    "T34n1721_005:0523b16": "知，背失宿善為不驚，將殞慧命為不怖。又初",
    "T34n1721_005:0523b17": "不畏無常苦為不驚，始終不畏稱不怖也。",
    "T34n1721_005:0523b18": "「火來逼身苦痛切己」者，上為未受苦眾生作",
    "T34n1721_005:0523b19": "譬，今為受苦眾生設譬。老病死苦燒身為逼",
    "T34n1721_005:0523b20": "身，貪瞋癡燒心為切己。又遭外苦為逼身，受",
    "T34n1721_005:0523b21": "內苦為切己。外苦者謂寒熱打罵，內苦者謂",
    "T34n1721_005:0523b22": "四大不調百一病惱也。「心不厭患無求出意」",
    "T34n1721_005:0523b23": "者，總序二種眾生無有厭生死苦、求欲出三",
    "T34n1721_005:0523b24": "界也。「是長者作是思惟」下，第三、救子不得譬。",
    "T34n1721_005:0523b25": "譬上一乘化眾生不得也。初總譬歎佛有",
    "T34n1721_005:0523b26": "樂無苦，次見火譬序眾生有苦無樂，今第三",
    "T34n1721_005:0523b27": "欲拔眾生之苦同佛無苦、與眾生之樂同佛有",
    "T34n1721_005:0523b28": "樂，但聖人雖能授，物不能受，故有此譬來",
    "T34n1721_005:0523b29": "也。又為釋疑故來，一乘既是真實，佛初出世",
    "T34n1721_005:0523c01": "何不即說。是故釋云：佛初成道即欲為說，但",
    "T34n1721_005:0523c02": "聖雖能授、物不堪受，故咎在眾生、過非佛也。",
    "T34n1721_005:0523c03": "據身而言，上見火譬在法身地見眾生有苦",
    "T34n1721_005:0523c04": "無樂，今以本垂跡欲拔苦與樂也。據悲心悲",
    "T34n1721_005:0523c05": "事明者，上見火譬明大悲內充，今明旋還赴",
    "T34n1721_005:0523c06": "救即悲事也。凡夫二乘雖有悲心而無悲事",
    "T34n1721_005:0523c07": "故名少悲，今有悲心兼有悲事故名大悲也。",
    "T34n1721_005:0523c08": "以小悲故名假相悲，以大悲故名真實悲。上",
    "T34n1721_005:0523c09": "〈方便品〉有三：初、明佛慧甚深、眾生根鈍，故不",
    "T34n1721_005:0523c10": "說法；二、梵王勸請；三、明假使欲說則有損無",
    "T34n1721_005:0523c11": "益，故違請息化。今轉勢說法開為二章：第一、",
    "T34n1721_005:0523c12": "作大乘勸門化眾生不得譬，第二、作大乘",
    "T34n1721_005:0523c13": "誡門化眾生不得譬。勸門者，謂歎法身功",
    "T34n1721_005:0523c14": "德也；誡門者，謂說生死過患也。又勸門即是",
    "T34n1721_005:0523c15": "大慈與樂也；誡門謂大悲拔苦也。所以唯明",
    "T34n1721_005:0523c16": "二門者，佛則有樂無苦，眾生則無樂有苦，",
    "T34n1721_005:0523c17": "此既總攝聖凡故但明斯二也。就勸門內有",
    "T34n1721_005:0523c18": "二思惟開為兩別：第一思惟、明佛能授大乘；",
    "T34n1721_005:0523c19": "第二思惟、明物不能受。此與〈方便品〉二思惟",
    "T34n1721_005:0523c20": "異者，〈方便品〉初思惟不可以妙慧授與鈍根，",
    "T34n1721_005:0523c21": "第二思惟假使強授有損無益。以轉勢不同",
    "T34n1721_005:0523c22": "故法譬為異，經師不應謂後譬必同前法也。",
    "T34n1721_005:0523c23": "「是長者作是思惟」者，總標思惟也。「我身手有",
    "T34n1721_005:0523c24": "力」者，出所思惟事也。極智之體名為法身，即",
    "T34n1721_005:0523c25": "智之用稱之為手，能濟惑反本名為有力。",
    "T34n1721_005:0524a01": "問：何故身手有力？答：欲明佛初成道則能",
    "T34n1721_005:0524a02": "說一乘也。「當以衣裓若以机案從舍出之」者，",
    "T34n1721_005:0524a03": "長者思惟身手有力，故能用衣裓及以机案從",
    "T34n1721_005:0524a04": "舍出子，如其無力則不能爾也。譬如來內有",
    "T34n1721_005:0524a05": "法身、智手外能，現通說法從三界舍引出",
    "T34n1721_005:0524a06": "眾生，此即譬三輪也。作是思惟身手有力謂",
    "T34n1721_005:0524a07": "他心輪也；當以衣裓謂神通輪也；若以机案",
    "T34n1721_005:0524a08": "謂說法輪也。故下合喻云「當以神力及智慧",
    "T34n1721_005:0524a09": "力」，即其事也。問：何故前用神通、後明說法？答：",
    "T34n1721_005:0524a10": "三世諸佛化物之宜，要前現通然後說法，是",
    "T34n1721_005:0524a11": "故此經序品之內明三輪前後，初入無量義",
    "T34n1721_005:0524a12": "定即他心輪，如身手有力；雨華動地放光現",
    "T34n1721_005:0524a13": "土即神通輪，謂衣裓也；從三昧起乃至一經",
    "T34n1721_005:0524a14": "竟即說法輪，謂机案也。明乘權、乘實是所乘",
    "T34n1721_005:0524a15": "之法，譬如机也。辨身權、身實是能乘之人，",
    "T34n1721_005:0524a16": "喻之案也。又二段經文各有衣裓机案，初章",
    "T34n1721_005:0524a17": "經現通為衣裓，一乘因如机，一乘果如案；後",
    "T34n1721_005:0524a18": "章經亦有衣裓机案，〈多寶〉、〈涌出〉二品是現通，",
    "T34n1721_005:0524a19": "謂衣裓；說長壽之因如机，說長壽之果如案",
    "T34n1721_005:0524a20": "也。又以二事配經兩段者，初明乘權乘實譬",
    "T34n1721_005:0524a21": "如机案，即說法輪；後辨身權身實短長適化，",
    "T34n1721_005:0524a22": "謂神通輪，譬如衣裓，衣裓者衣衿也。救子之",
    "T34n1721_005:0524a23": "苦出父衿裓，故前以衣衿為喻也。机案者，父",
    "T34n1721_005:0524a24": "足所履為机，父身之所憑為案也。「復更思惟",
    "T34n1721_005:0524a25": "下」，第二，前思惟明聖能授，此思惟辨物不能",
    "T34n1721_005:0524a26": "受。又開三別：一、思惟理妙；二、思惟鈍根；三、思",
    "T34n1721_005:0524a27": "惟不可以妙理授與鈍根。初思惟理妙者，外",
    "T34n1721_005:0524a28": "譬長者思惟門，有三事：一、明唯有一門；二者、",
    "T34n1721_005:0524a29": "明門復窮狹；三、思惟門之極少。內合唯有一",
    "T34n1721_005:0524b01": "門者，唯一至理也。至理無二故稱為一，極妙",
    "T34n1721_005:0524b02": "虛通目之為門，不容凡夫愛見故稱為",
    "T34n1721_005:0524b03": "狹，不受二乘斷常目之為小。又不容凡夫二",
    "T34n1721_005:0524b04": "乘斷常故稱為狹，亦不受有所得大乘菩薩",
    "T34n1721_005:0524b05": "目為小也。此約人以釋狹小義也。又至理不",
    "T34n1721_005:0524b06": "容言語則言語道斷稱之為狹，不容心行則",
    "T34n1721_005:0524b07": "心行處滅目之為小。又橫絕百非故稱為狹，",
    "T34n1721_005:0524b08": "竪超四句目之為小也。「諸子幼稚未有所",
    "T34n1721_005:0524b09": "識戀著戲處」下，第二、思惟子。有三義：一者、幼",
    "T34n1721_005:0524b10": "稚；二、未有所識；三、戀著戲處。對上門亦有三",
    "T34n1721_005:0524b11": "義也：善根微弱為幼稚；未能識法身功德、生",
    "T34n1721_005:0524b12": "死過患名未有所識；纏綿五欲名戀著戲處。",
    "T34n1721_005:0524b13": "合此三句為二：初句、明有善；後二句、明有",
    "T34n1721_005:0524b14": "惡。善有二義：初發心為幼，觀解微弱稱稚",
    "T34n1721_005:0524b15": "也。惡有二義者，未有所識名之為癡，戀著戲",
    "T34n1721_005:0524b16": "處名之為愛，謂具癡愛也。「或當墮落為火",
    "T34n1721_005:0524b17": "所燒」者，第三、思惟明不得化也。門具三義，子",
    "T34n1721_005:0524b18": "亦具三義，若裹之以衣裓、擎之以机案，非唯",
    "T34n1721_005:0524b19": "不得子出，翻更令子墮落為火所燒，內合亦",
    "T34n1721_005:0524b20": "爾。至理微妙眾生鈍根，若以妙理授於鈍根",
    "T34n1721_005:0524b21": "則不能悟解，非但不出生死，反生誹謗也。",
    "T34n1721_005:0524b22": "問：佛知鈍根定謗大法，何故稱或當墮落耶？",
    "T34n1721_005:0524b23": "答：據初成道時大機未熟，是故起謗。至靈山",
    "T34n1721_005:0524b24": "之會改於小執則能信受，以根性不定故稱",
    "T34n1721_005:0524b25": "或也。問：今文辨唯有一門而復狹小，與前文",
    "T34n1721_005:0524b26": "唯有一門有何異耶？答：有人言：初總以大",
    "T34n1721_005:0524b27": "小教為一門，後但以大乘教為一門。有人",
    "T34n1721_005:0524b28": "言：今文辨一門亦具大小教，唯有一門與上",
    "T34n1721_005:0524b29": "義同，而復狹小別明大乘門也。如直是一門",
    "T34n1721_005:0524c01": "已難得出，況復狹小耶？直是佛法已難信解，",
    "T34n1721_005:0524c02": "況復大乘豈易了耶？今謂此二釋並成難解，",
    "T34n1721_005:0524c03": "衣裓机案既已譬教，云何復以一門喻教？復",
    "T34n1721_005:0524c04": "何得以衣裓机案之教從佛教門而出子耶？",
    "T34n1721_005:0524c05": "今明如前釋之，此中用理為門，以衣裓机案",
    "T34n1721_005:0524c06": "為教也。門既狹小，不可以衣裓机案從門出",
    "T34n1721_005:0524c07": "子；理既微妙，不可現通說法令物悟理也。問：",
    "T34n1721_005:0524c08": "長者身手有力，何故不提子出耶？答：身手譬",
    "T34n1721_005:0524c09": "內智照機，衣裓机案譬現通說法外用，但得",
    "T34n1721_005:0524c10": "以外用化物，不得用內智化物也。「我當為說",
    "T34n1721_005:0524c11": "怖畏之事」下，第二、明誡門說大乘化物不得",
    "T34n1721_005:0524c12": "也。就譬而言，以衣裓机案出子不得，今直",
    "T34n1721_005:0524c13": "說怖畏之事令子速出；前說法身功德既不",
    "T34n1721_005:0524c14": "信受，今說生死過患令出三界也。問：誡、勸",
    "T34n1721_005:0524c15": "二門，何故前勸後誡也？答：勸門為本，誡門為",
    "T34n1721_005:0524c16": "末，諸佛出世本為開佛知見，但眾生不解故",
    "T34n1721_005:0524c17": "後方辨生死過患也。又佛慧難解、生死過患",
    "T34n1721_005:0524c18": "易知，故前說所難，後陳所易。此句總標欲說",
    "T34n1721_005:0524c19": "怖畏之事也。「此舍已燒宜時疾出」者，正明怖",
    "T34n1721_005:0524c20": "畏之事也。以有陰身，則以為老病死火",
    "T34n1721_005:0524c21": "燒身、三毒火燒心也，故言此舍以為大火所",
    "T34n1721_005:0524c22": "燒也。「無令為火之所燒害」者，上雖明二火已",
    "T34n1721_005:0524c23": "燒，但燒而未害；今恐為二火所害，故誡之。若",
    "T34n1721_005:0524c24": "恣此二火則燒滅善根，害法身、斷慧命也。「如",
    "T34n1721_005:0524c25": "所思惟具告諸子」者，前句辨內心思惟，此明",
    "T34n1721_005:0525a01": "假設為說怖畏也。「父雖怜愍善言誘喻」者，此",
    "T34n1721_005:0525a02": "明無機不受誡門說也。怜其無樂愍其有苦，",
    "T34n1721_005:0525a03": "誘之以法譬之以事。怜愍據內心，善言誘",
    "T34n1721_005:0525a04": "喻約外言說法也。「而諸子等樂著嬉戲」者，明",
    "T34n1721_005:0525a05": "諸子樂著生死五欲樂也。「不肯信受」者，不信",
    "T34n1721_005:0525a06": "生死是無常苦也。《瑞應經》云「設當為說万",
    "T34n1721_005:0525a07": "物無常天下皆苦，正言似反，誰肯信者，勞苦",
    "T34n1721_005:0525a08": "我爾，不如早取泥洹也。」「不驚不畏」者，初不畏",
    "T34n1721_005:0525a09": "生死為不驚，終不怖故為不畏也。「亦復不",
    "T34n1721_005:0525a10": "知何者是火」者，不識老病死為燒身火，三毒",
    "T34n1721_005:0525a11": "為燒心火也。「何者是舍云何為失」者，不知三",
    "T34n1721_005:0525a12": "界為通舍、五陰為別舍，不知由妄想之失故",
    "T34n1721_005:0525a13": "起身心二火，即妄想是二火之根。「但東西走",
    "T34n1721_005:0525a14": "戲」者，舊云：南北為縱，東西是橫，明諸子橫",
    "T34n1721_005:0525a15": "理用心也。今謂夫立宅則東西無門，但開",
    "T34n1721_005:0525a16": "門向南，以東西無門則背理走戲故無出",
    "T34n1721_005:0525a17": "義，若背北向南則背惑向理便有出義，故",
    "T34n1721_005:0525a18": "不云南北走戲也。又若南北走者，父在門外",
    "T34n1721_005:0525a19": "子便有從父之理、父便有化子之義，非謂無",
    "T34n1721_005:0525a20": "機也。遊心愛見故稱為走，無所剋獲名為",
    "T34n1721_005:0525a21": "戲也。「視父而已」者，初雖不信，但會有向理之",
    "T34n1721_005:0525a22": "分，故云視父；未能行修，故稱而已。「爾時",
    "T34n1721_005:0525a23": "長者」下，第四、三車救子得譬。所以有此譬來",
    "T34n1721_005:0525a24": "者，既一乘化之不從，無容捨而不救，故於",
    "T34n1721_005:0525a25": "一佛乘分別說三，則從實起權，亦是隱實顯",
    "T34n1721_005:0525a26": "權。又上即是衣裓机案，以有物出子不得；今",
    "T34n1721_005:0525a27": "虛指門外，以無物出子得也。然如來所得法",
    "T34n1721_005:0525a28": "無虛無實，以無虛無實故能說虛實並實，不",
    "T34n1721_005:0525a29": "得云無實無虛，故虛實並虛也。有物者，道理",
    "T34n1721_005:0525b01": "唯有一乘也；無物者，道理無二乘也。又衣裓",
    "T34n1721_005:0525b02": "机案以父物救子不得，謂一乘是如來所行。",
    "T34n1721_005:0525b03": "《涅槃經》云「復有一行，是如來行，所謂大乘",
    "T34n1721_005:0525b04": "大涅槃」。今明三車是子物，救子得。三車是",
    "T34n1721_005:0525b05": "眾生所乘，故名子物。《釋論》及《攝大乘論》云「佛",
    "T34n1721_005:0525b06": "乘是自乘，二乘是他乘」，即此經云「佛自住大",
    "T34n1721_005:0525b07": "乘」，故知二乘是子所住也。若就身而言者，",
    "T34n1721_005:0525b08": "見火譬謂法身也，救子不得譬謂舍那報",
    "T34n1721_005:0525b09": "身也，三車引子譬即釋迦化身也。此譬上三",
    "T34n1721_005:0525b10": "乘化眾生得也。上文有三：一、念欲起三乘之",
    "T34n1721_005:0525b11": "化；二、說三乘教；三、明得益。今轉勢說法，開",
    "T34n1721_005:0525b12": "文有四：一、知子宿好譬；二、為說三車譬；三、",
    "T34n1721_005:0525b13": "諸子信受出宅譬；四、見子免難歡喜譬。初文",
    "T34n1721_005:0525b14": "又有三：一、明不出為損；二、欲設出方；三、知子",
    "T34n1721_005:0525b15": "宿好。「此舍已為大火所燒」者，三界之舍正",
    "T34n1721_005:0525b16": "為身心二火所燒。「我及諸子若不時出必為",
    "T34n1721_005:0525b17": "所焚」者，上直明燒，今明為火所害，即不出",
    "T34n1721_005:0525b18": "為損也。問：子不出，可為火害，父前已出，云",
    "T34n1721_005:0525b19": "何被燒耶？答：有人言：如來若不以三乘化",
    "T34n1721_005:0525b20": "之令出宅者，眾生善根不生、無紹佛種，如子",
    "T34n1721_005:0525b21": "被燒，如來化工於是亦絕，若父被火害。有人",
    "T34n1721_005:0525b22": "言：眾生病故菩薩亦病，眾生燒故如來亦",
    "T34n1721_005:0525b23": "燒。今謂此經始末正歎父已免燒、子未離",
    "T34n1721_005:0525b24": "火，與《淨名經》來意為異，故此二釋未可全",
    "T34n1721_005:0525b25": "依。今文意在明子，而言父者，此據因時為論",
    "T34n1721_005:0525b26": "耳。我昔亦在宅中，若不時出則為火害，以時",
    "T34n1721_005:0525b27": "出故免火宅也；子亦應爾，時出則免，",
    "T34n1721_005:0525b28": "不時出則不免。時者，如來本在三界，但",
    "T34n1721_005:0525b29": "以機發，應出之日應時即出故得免火；眾生",
    "T34n1721_005:0525c01": "機發之時而不出還，復受苦也。「我今當設方",
    "T34n1721_005:0525c02": "便」下，第二、欲設出方。即是知病識藥，無三說",
    "T34n1721_005:0525c03": "三，故名方便也。「父知諸子先心各有所好」下，",
    "T34n1721_005:0525c04": "第三、正知子宿好。「先心」者，過去各有行願也。",
    "T34n1721_005:0525c05": "「所好」者，現在欲樂也。「種種珍玩琦異之物",
    "T34n1721_005:0525c06": "情必樂著」者，三乘於惑者為珍玩，望一乘為",
    "T34n1721_005:0525c07": "琦異。又三乘是出世之法，異於世法故",
    "T34n1721_005:0525c08": "名琦異也。「而告之言」下，第二、正為說三車譬。",
    "T34n1721_005:0525c09": "文有四句：一、稱歎三車；二、示車處；三、勸",
    "T34n1721_005:0525c10": "令速出；四、保與不虛。此並譬趣鹿苑說三乘",
    "T34n1721_005:0525c11": "教也。「汝等所可玩好希有難得」者，三乘聖果",
    "T34n1721_005:0525c12": "並是出世間法，世間所無故稱希有難得也。",
    "T34n1721_005:0525c13": "「汝若不取後必憂悔」者，聖雖為說，恐物不能",
    "T34n1721_005:0525c14": "信行，故發後悔之言也。機發值佛而不修道",
    "T34n1721_005:0525c15": "取聖果者，後必憂悔也。「如此種種」下，第二、示",
    "T34n1721_005:0525c16": "車處。「種種」者，《注經》云「種種在三乘之前，即人",
    "T34n1721_005:0525c17": "天乘也」。有人言：就一一車中復有三明六通",
    "T34n1721_005:0525c18": "十智八解，故言種種。「羊車鹿車牛車」者，菩",
    "T34n1721_005:0525c19": "薩化世，聲聞從師，並居人間之類，故如牛",
    "T34n1721_005:0525c20": "羊；緣覺進不化世、退不從師，喻之如鹿，以",
    "T34n1721_005:0525c21": "表山林之流。又釋羊之為獸其性遲鈍，譬",
    "T34n1721_005:0525c22": "於聲聞；鹿性捷疾譬於緣覺；牛力強壯引重",
    "T34n1721_005:0525c23": "之遠，譬於菩薩。又解羊形小譬小乘，鹿形",
    "T34n1721_005:0526a01": "處中譬中乘，牛形大譬菩薩乘也。問：為約",
    "T34n1721_005:0526a02": "三智明三車優劣，為約三斷耶？答：有人言：具",
    "T34n1721_005:0526a03": "約智斷優劣，聲聞但斷正使，緣覺斷小習，菩",
    "T34n1721_005:0526a04": "薩結習俱傾。今謂中乘斷習經論無文，但取",
    "T34n1721_005:0526a05": "智有優劣譬三車不同耳。「今在門外」者，門者",
    "T34n1721_005:0526a06": "宅也。立此三車同止生死外，所以然者，三",
    "T34n1721_005:0526a07": "果雖異惑盡義同，故同在門外。又三乘人",
    "T34n1721_005:0526a08": "所得法謂數滅無為及盡、無生二智。《注經》云",
    "T34n1721_005:0526a09": "「六法為聖果體，謂無漏五陰及數滅無為，並",
    "T34n1721_005:0526a10": "在生死外也。然羅漢報身實在界內，以人從",
    "T34n1721_005:0526a11": "法，亦得名羅漢為出界外；以法從人，人在",
    "T34n1721_005:0526a12": "界內，亦得云羅漢在三界內也。若身法各分",
    "T34n1721_005:0526a13": "則內外兩屬，初果所得無漏，則非三界所",
    "T34n1721_005:0526a14": "繫法，例此可知也。」「可以遊戲」者，明用車意也。",
    "T34n1721_005:0526a15": "疑者云：若是因乘可有運出三界用，今已出",
    "T34n1721_005:0526a16": "三界，何用乘為是？故釋云：可以遊戲，遊戲",
    "T34n1721_005:0526a17": "者適悅也。生死往來馳騁五道踐涉艱辛，",
    "T34n1721_005:0526a18": "聖果望之故言遊戲也。「汝等於此」下，第三、勸",
    "T34n1721_005:0526a19": "速出。令三乘人懃精進，速斷煩惱得出三",
    "T34n1721_005:0526a20": "界。實是出去而言出來者，以內望外為去，",
    "T34n1721_005:0526a21": "以外觀內為來也。「隨汝所欲」下，第四、明保與",
    "T34n1721_005:0526a22": "不虛。「爾時諸子」下，第三、諸子受化譬。即譬",
    "T34n1721_005:0526a23": "上「便有阿羅漢法僧差別名」，三乘人得益也。",
    "T34n1721_005:0526a24": "「適其願故」者，既知機而說，教必稱機，故云適",
    "T34n1721_005:0526a25": "其願也。「心各勇銳」者，前明教稱機，今明機",
    "T34n1721_005:0526a26": "信教，既起信心即欲修行，義言勇銳也。勇者",
    "T34n1721_005:0526a27": "募進也。銳者利也。「互相推排」者，前既有信",
    "T34n1721_005:0526a28": "心，今明慇懃精進也。「競共馳走」者，上既明精",
    "T34n1721_005:0526a29": "進，此正明觀四諦理也。觀苦斷集如競共",
    "T34n1721_005:0526b01": "馳走，證滅修道譬諍出火宅。有人言：心各",
    "T34n1721_005:0526b02": "勇銳此明外凡夫位，即七方便中前三方便",
    "T34n1721_005:0526b03": "聞思慧位也。互相推排謂內凡夫位，即四",
    "T34n1721_005:0526b04": "善根即修慧位也。競共馳走三果學人位也。",
    "T34n1721_005:0526b05": "諍出火宅無學位也。故凡有內外聖有學無",
    "T34n1721_005:0526b06": "學也。「是時長者」下，第四、父見子免難歡喜",
    "T34n1721_005:0526b07": "譬也。「安穩得出」者，見諸子修行之時無有退",
    "T34n1721_005:0526b08": "轉，得出三界分段生死。「皆於四衢道中」者，《增",
    "T34n1721_005:0526b09": "一阿含》云「四諦譬四衢，斷四諦下惑盡通",
    "T34n1721_005:0526b10": "達四諦，如路之四達為衢」。「露地」者，既斷四諦",
    "T34n1721_005:0526b11": "下正使盡亦無蓋纏，故稱露地也。「而坐」者，",
    "T34n1721_005:0526b12": "因中修行如馳走，得果究竟為安坐。又馳騁",
    "T34n1721_005:0526b13": "生死稱行，今得聖果為坐也。「無復障礙」者，三",
    "T34n1721_005:0526b14": "障斯亡無復累之能礙，故云無障礙也。又",
    "T34n1721_005:0526b15": "於四衢露地而坐，欲顯三界外無三車可登",
    "T34n1721_005:0526b16": "故也。又向在三界舍，今已出舍名為露地，",
    "T34n1721_005:0526b17": "下偈中空地亦爾。「其心泰然歡喜踊躍」者，",
    "T34n1721_005:0526b18": "上明見子免難，今辨父心歡喜，以初見在",
    "T34n1721_005:0526b19": "火宅故憂，今見出火宅故喜。如眾生病故菩",
    "T34n1721_005:0526b20": "薩病，眾生病[口*愈]菩薩病[口*愈]也。◎",
    "T34n1721_005:0526b21": "問：〈方便品〉云「今我喜無畏」，與此文明喜何異",
    "T34n1721_005:0526b22": "耶？答：〈方便品〉明說小不稱佛意故憂，見大機",
    "T34n1721_005:0526b23": "發稱佛意故喜；此文明見在火宅故憂，見出",
    "T34n1721_005:0526b24": "火宅得小果故喜也。",
    "T34n1721_005:0526b25": "法華義疏卷第五"
}