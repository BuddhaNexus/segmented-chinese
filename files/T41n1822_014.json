{
    "T41n1822_014:0640a18": "俱舍論疏卷第十四",
    "T41n1822_014:0640a20": "沙門法寶撰",
    "T41n1822_014:0640a21": "分別業品第四之二",
    "T41n1822_014:0640a22": "論。傍論已了至表無表相。上來已明二．三．",
    "T41n1822_014:0640a23": "五業及傍論了。自此已下。大文第二明律",
    "T41n1822_014:0640a24": "儀等三。先總標三別。後依章別釋。此半頌",
    "T41n1822_014:0640a25": "第一總標三也。論曰至非不律儀。列三",
    "T41n1822_014:0640a26": "名也。",
    "T41n1822_014:0640a27": "論。能遮能滅至差別有幾。自此第二依章別",
    "T41n1822_014:0640a28": "釋。將釋律儀。先釋名。問數。此三律儀。能",
    "T41n1822_014:0640a29": "遮未來惡戒不相續起。能滅已起惡戒。得",
    "T41n1822_014:0640b01": "相續故。故名律儀　非律儀翻此　俱非",
    "T41n1822_014:0640b02": "雙翻　問數可知　此下半頌列三種律儀",
    "T41n1822_014:0640b03": "也。論曰至謂無漏戒。指三名體言欲",
    "T41n1822_014:0640b04": "等　纏者。如纏市。別解脫戒繫屬欲界名",
    "T41n1822_014:0640b05": "欲纏戒。靜慮律儀繫屬色界名色纏戒。道",
    "T41n1822_014:0640b06": "生律儀不繫三界名無漏戒。",
    "T41n1822_014:0640b07": "論。初律儀相差別云何。自此已下有十三",
    "T41n1822_014:0640b08": "段。一明別解脫相。二安立四律儀。三明律",
    "T41n1822_014:0640b09": "儀眾名。四明成就。五明得三律儀。六明善．",
    "T41n1822_014:0640b10": "惡戒邊際。七明近住事。九明所得處。十",
    "T41n1822_014:0640b11": "明支因。十一明惡戒處中。十二明捨。十三",
    "T41n1822_014:0640b12": "明處。此第一明別解脫相也。論曰至",
    "T41n1822_014:0640b13": "別解脫律儀。列八種名結歸初一　梵云",
    "T41n1822_014:0640b14": "苾芻。唐名乞士等。舊云比丘訛　苾芻尼",
    "T41n1822_014:0640b15": "尼是女聲　梵云式叉摩那。唐言正學。謂",
    "T41n1822_014:0640b16": "學六法。六法者。一不婬。二不盜。三不殺。四",
    "T41n1822_014:0640b17": "不虛誑語。五不飲酒。六不非時食　梵名",
    "T41n1822_014:0640b18": "室羅摩拏路迦。唐名勤策。舊云沙彌者訛",
    "T41n1822_014:0640b19": "略也　勤策女同舊名沙彌尼。是女聲。訛",
    "T41n1822_014:0640b20": "也　梵云鄔波索迦。唐言近事。舊名優婆",
    "T41n1822_014:0640b21": "塞者訛也。言近事者。婆沙一百二十三",
    "T41n1822_014:0640b22": "云。問何故名為近事。答親近修事諸善法",
    "T41n1822_014:0640b23": "故。謂彼身心狎習善法故名近事。問若爾諸",
    "T41n1822_014:0640b24": "不斷善皆名近事。以彼身心皆修善故。答",
    "T41n1822_014:0640b25": "不爾。此依律儀所攝妙行善法以立名故。",
    "T41n1822_014:0640b26": "問若爾諸律儀皆名近事耶。以彼皆能修",
    "T41n1822_014:0640b27": "律儀善故。答此以在初得名餘。律儀更",
    "T41n1822_014:0640b28": "以餘緣建立故。有餘師說。親近．承事諸善",
    "T41n1822_014:0640b29": "士故。復有說者親近．承事諸佛法故　梵",
    "T41n1822_014:0640c01": "云鄔波斯迦。唐言近事女。斯是女聲。舊云",
    "T41n1822_014:0640c02": "優婆夷者訛也　梵云鄔波婆沙。唐言近",
    "T41n1822_014:0640c03": "住。婆沙一百二十四云。近阿羅漢住。受此",
    "T41n1822_014:0640c04": "律儀隨學彼故。有說。此近盡受戒住故。",
    "T41n1822_014:0640c05": "有說。此戒近時而住故名近住　於此八",
    "T41n1822_014:0640c06": "中。前五出家戒。後三在家戒。前七盡形受。",
    "T41n1822_014:0640c07": "第八一晝夜。問何故此依別解脫律儀建",
    "T41n1822_014:0640c08": "立。不依靜慮．無漏律儀而建立耶。答此八",
    "T41n1822_014:0640c09": "種戒受心多少不同。故戒緣差別分為八種。",
    "T41n1822_014:0640c10": "受學人別　言定．道律儀但為得彼定",
    "T41n1822_014:0640c11": "七支頓得。不由受心戒緣差別分近事等。",
    "T41n1822_014:0640c12": "然有四禪諸果差別。義各不同。不可一例。",
    "T41n1822_014:0640c13": "論。雖有八名至相各別故。釋八律儀",
    "T41n1822_014:0640c14": "體唯有四　八者從苾芻．苾芻尼乃至近",
    "T41n1822_014:0640c15": "住　四者苾芻．苾芻尼合　正學．沙彌．沙",
    "T41n1822_014:0640c16": "彌尼合　鄔波斯迦．鄔婆索迦合　近住獨",
    "T41n1822_014:0640c17": "一。此四律儀體各別也。論。所以者何。",
    "T41n1822_014:0640c18": "問合所以。論。離苾芻律儀至近事女律",
    "T41n1822_014:0640c19": "儀。釋由同故唯有四也。論。云何知然。",
    "T41n1822_014:0640c20": "問同所以。論。由形改轉至非異三體。",
    "T41n1822_014:0640c21": "答同所以。既轉根位唯得捨名不得捨",
    "T41n1822_014:0640c22": "體。故知是一。論。若從近事至具足頓生。",
    "T41n1822_014:0640c23": "問近事．勤策．苾芻律儀支體同．異。為先四",
    "T41n1822_014:0640c24": "支後加三支如隻．雙金錢。五十．二十。即",
    "T41n1822_014:0640c25": "隻上加一名之為雙。二十上加三十名五",
    "T41n1822_014:0640c26": "十　為先受四支復受七支具足七支",
    "T41n1822_014:0640c27": "後更頓生非足前四。論。三種律儀至",
    "T41n1822_014:0640c28": "隨其所應。答三各體別。若是苾芻身中具",
    "T41n1822_014:0640c29": "有三種四支。其體各別。論。其事云何。",
    "T41n1822_014:0641a01": "問其事。論。如如求受至遠離有異。答",
    "T41n1822_014:0641a02": "其事也。以三種律儀受緣不同。戒體各別。",
    "T41n1822_014:0641a03": "論。若無此事至故三各別。此反難也。既",
    "T41n1822_014:0641a04": "捨一時餘二猶在。故知體別。論。然此三",
    "T41n1822_014:0641a05": "種至便非近事等。前明緣別戒異。此明不",
    "T41n1822_014:0641a06": "相違故。受後不捨前。勿捨苾芻戒便非",
    "T41n1822_014:0641a07": "近事等反難答也。婆沙一百二十四云。問若",
    "T41n1822_014:0641a08": "先不受近事律儀。便受勤策律儀。得勤策",
    "T41n1822_014:0641a09": "律儀不。有說。不得。以近事律儀與此律儀",
    "T41n1822_014:0641a10": "為門。為依。為加行故。有說。不定。若不了",
    "T41n1822_014:0641a11": "知先受近事律儀後方受得勤策律儀。信",
    "T41n1822_014:0641a12": "戒師故受此律儀。彼得律儀。戒師得罪",
    "T41n1822_014:0641a13": "　若彼解了先受近事律儀。後受勤策律儀。",
    "T41n1822_014:0641a14": "是正儀式。但憍慢故不欲受學近事律儀。",
    "T41n1822_014:0641a15": "作如是言。何用受此近事劣戒。彼憍慢纏",
    "T41n1822_014:0641a16": "心。雖受不得　如說不受近事律儀。而",
    "T41n1822_014:0641a17": "受勤策。如是不受勤策。而受苾芻律儀。廣",
    "T41n1822_014:0641a18": "說亦爾　正理論云。若有勤策受近事律儀。",
    "T41n1822_014:0641a19": "或有苾芻受前二種戒。為受得不　有作",
    "T41n1822_014:0641a20": "是言。此不應責。若前已有。無更受得理。先",
    "T41n1822_014:0641a21": "已得故。若前未有。則非勤策。亦非苾芻。以",
    "T41n1822_014:0641a22": "先不受近事律儀。必無受得勤策戒理。若",
    "T41n1822_014:0641a23": "先不受勤策律儀。亦無受得苾芻戒理。是",
    "T41n1822_014:0641a24": "則不可立彼二名。以此推尋。受應不得",
    "T41n1822_014:0641a25": "　有餘師說。不受前律儀。亦有即能受得後",
    "T41n1822_014:0641a26": "戒理。故持律者作是誦言。雖於先時不",
    "T41n1822_014:0641a27": "受勤策戒。而今但受具足律儀者。亦名善",
    "T41n1822_014:0641a28": "受具足律儀。由此勤策容有受得近事律",
    "T41n1822_014:0641a29": "儀。苾芻容有受得勤策．近事戒理　豈不",
    "T41n1822_014:0641b01": "勤策不應自稱唯願證知。我是近事。苾芻",
    "T41n1822_014:0641b02": "亦爾。不應自稱唯願證知。我是前二。非離",
    "T41n1822_014:0641b03": "如是自稱號言有得近事．勤策戒理　此",
    "T41n1822_014:0641b04": "難非理。俱可稱故。謂可稱言我是勤策。亦",
    "T41n1822_014:0641b05": "是近事。唯願證知。苾芻亦應如是而說。然",
    "T41n1822_014:0641b06": "就勝戒顯彼二名。亦無有失　若爾勤策",
    "T41n1822_014:0641b07": "及苾芻等。亦應受得近住律儀　如得近",
    "T41n1822_014:0641b08": "事許亦何過。然由下劣無欣受者(解云。前說同婆",
    "T41n1822_014:0641b09": "沙前師。後說同婆沙後師。無評文。詳正理意。取後師義)。",
    "T41n1822_014:0641b10": "論。近事近住至云何安立。已下頌。第二安",
    "T41n1822_014:0641b11": "立四律儀也。論曰至五飲諸酒。安立近",
    "T41n1822_014:0641b12": "事。論。若受離八至八食非時食。安",
    "T41n1822_014:0641b13": "立近住也。論。若受離十至以為第十。",
    "T41n1822_014:0641b14": "立勤策也。論。若受離一切至苾芻律",
    "T41n1822_014:0641b15": "儀。安立苾芻也。婆沙云。離塗飾香鬘歌",
    "T41n1822_014:0641b16": "舞倡伎。二種同於莊嚴處轉故。離二種。合",
    "T41n1822_014:0641b17": "立一支。又正理云。為引怯怖眾多學處在",
    "T41n1822_014:0641b18": "家有情。顯易受持故於八戒合二為一。",
    "T41n1822_014:0641b19": "如為佛栗氏子略說學處有三(述曰。准此。出家根熟不怖多",
    "T41n1822_014:0641b20": "學處。故開為二也。又在家者覺事生業。亦可令彼畜金銀等。不可此一日夜戒。即捨金等後時重畜。",
    "T41n1822_014:0641b21": "出家之人以乞自活。不畜金等易。及是盡形。故制不畜金銀等也)。",
    "T41n1822_014:0641b22": "論。別解律儀名差別者。自此已下有一頌。",
    "T41n1822_014:0641b23": "第三明別解律儀差別名也。論曰至",
    "T41n1822_014:0641b24": "故名尸羅。第一正名也。正理論云。以清涼",
    "T41n1822_014:0641b25": "故名曰尸羅。此中尸羅是平治義。故字相處",
    "T41n1822_014:0641b26": "作是釋言平治義中置尸羅。戒能平險",
    "T41n1822_014:0641b27": "業故得尸羅名(解云。險業是惡戒也。平治熱恨惡戒故名清淨)　此",
    "T41n1822_014:0641b28": "有六名。一名尸羅。二名妙行。三名為業。",
    "T41n1822_014:0641b29": "四名律儀。五名別解。六名業道。論。智",
    "T41n1822_014:0641c01": "者稱揚故名妙行。釋第二名。論。所作",
    "T41n1822_014:0641c02": "自體故名為業。第三名也。論。豈不無表",
    "T41n1822_014:0641c03": "至所作自體。問也。以契經說無表律儀",
    "T41n1822_014:0641c04": "名為不造。亦名不作。既名不作。如何是",
    "T41n1822_014:0641c05": "業。論。有慚恥者至得所作名。答也。以",
    "T41n1822_014:0641c06": "有無表不造惡故名為不作。表思所作故。",
    "T41n1822_014:0641c07": "故無表戒得所作名。論。有餘釋言至",
    "T41n1822_014:0641c08": "名作無失。敘異說也。從作生故是作果",
    "T41n1822_014:0641c09": "　生後作故是作因　因取果名。果取因",
    "T41n1822_014:0641c10": "名。名作無失　太法師釋云。為求無作",
    "T41n1822_014:0641c11": "發起作業是作因　正起作時發起無作是",
    "T41n1822_014:0641c12": "作果。論。能防身語故名律儀。第四名也。",
    "T41n1822_014:0641c13": "由此戒力防惡身．語。依法儀式故名律",
    "T41n1822_014:0641c14": "儀。論。如是應知至無差別名。此釋頌",
    "T41n1822_014:0641c15": "中俱得二字。應知。尸羅．妙行．業．律儀此四",
    "T41n1822_014:0641c16": "種名通初．後位。論。唯初剎那至及業",
    "T41n1822_014:0641c17": "道名。釋唯初剎那立二種名也。論。謂",
    "T41n1822_014:0641c18": "受戒時至立別解脫名。釋別解也。正理論",
    "T41n1822_014:0641c19": "云。或初所應修故名別解脫。或彼初起最",
    "T41n1822_014:0641c20": "能超過如獄險惡趣故名別解脫。論。",
    "T41n1822_014:0641c21": "即於爾時至立業道名。釋業道也。正理論",
    "T41n1822_014:0641c22": "云。亦得名為根本業道。初防身語暢思",
    "T41n1822_014:0641c23": "業故(解云。由如於人遊履於道易暢諸身語。業道亦爾。思業遊暢義。同名為業道)。",
    "T41n1822_014:0641c24": "論。故初剎那至根本業道。結名也。論。",
    "T41n1822_014:0641c25": "從第二念至名為後起。釋第二念已去不名",
    "T41n1822_014:0642a01": "業道不名別解脫也。",
    "T41n1822_014:0642a02": "論。誰成就何律儀。已下第四明成就也",
    "T41n1822_014:0642a03": "　文中有四。一明成三律儀人。二文便明",
    "T41n1822_014:0642a04": "斷律儀。三因論生論。明意根律儀。四明",
    "T41n1822_014:0642a05": "成就時分。此下一頌明成就三律儀人",
    "T41n1822_014:0642a06": "也。論曰至乃至近住。此明成就別解",
    "T41n1822_014:0642a07": "脫人。論。外道無有所受戒耶。問也。",
    "T41n1822_014:0642a08": "論。雖有不名至依著有故。答也。外道受",
    "T41n1822_014:0642a09": "戒求三有故。不名別解脫也。論。靜慮",
    "T41n1822_014:0642a10": "生者至此亦應然。明成靜慮律儀人也。",
    "T41n1822_014:0642a11": "一切得靜慮及未至者。皆得此律儀。",
    "T41n1822_014:0642a12": "論。道生律儀至謂學．無學。明成道生律儀",
    "T41n1822_014:0642a13": "人也。論。於前分別至其二者何。問隨",
    "T41n1822_014:0642a14": "心轉戒也。論。謂靜慮生至非別解脫。",
    "T41n1822_014:0642a15": "答。二是。一非也。論。所以者何。徵別解",
    "T41n1822_014:0642a16": "脫非隨心轉所以。論。異心無心亦恒",
    "T41n1822_014:0642a17": "轉故。答也　異心。謂不善．無記心　無心。謂",
    "T41n1822_014:0642a18": "滅定。",
    "T41n1822_014:0642a19": "論。靜慮無漏二種律儀。已下半頌。第二明斷",
    "T41n1822_014:0642a20": "律儀。論曰至名斷律儀。此釋律儀。以",
    "T41n1822_014:0642a21": "能永斷欲纏惡戒及起彼煩惱名斷律儀。",
    "T41n1822_014:0642a22": "此律儀即斷名斷律儀　婆沙一百一十七",
    "T41n1822_014:0642a23": "云。有四種律儀。一別解脫。二靜慮。三無漏。",
    "T41n1822_014:0642a24": "四斷律儀。謂於靜慮．無漏二律儀中。各取",
    "T41n1822_014:0642a25": "少分離欲界染。九無間道中隨轉戒。乃至。問",
    "T41n1822_014:0642a26": "何故唯此名斷律儀。答能與破戒及起破",
    "T41n1822_014:0642a27": "戒煩惱作斷對治故。謂前八無間道中二",
    "T41n1822_014:0642a28": "隨轉戒。唯與起破戒煩惱作斷對治。第九",
    "T41n1822_014:0642a29": "無間道中二隨轉戒。通與破戒及起破戒煩",
    "T41n1822_014:0642b01": "惱作斷對治。依婆沙十七。對治有五。一捨。",
    "T41n1822_014:0642b02": "二斷。三持。四遠分。五厭患。未至定初方便",
    "T41n1822_014:0642b03": "道。與破戒惡作捨對治。初入定時。捨破戒",
    "T41n1822_014:0642b04": "惡成就得故。前八無間道。與起破戒惡煩",
    "T41n1822_014:0642b05": "惱作斷等對治。第九無間道。與破戒惡及",
    "T41n1822_014:0642b06": "起彼煩惱為斷對治。上五禪地。與破戒惡",
    "T41n1822_014:0642b07": "及煩惱。為厭患及持．遠分對治。無色界與",
    "T41n1822_014:0642b08": "破戒惡及煩惱為遠分對治。論。由此",
    "T41n1822_014:0642b09": "或有至如應當知。四句分別。如文可解。",
    "T41n1822_014:0642b10": "論。若爾世尊所說略戒。下半頌。第三因論",
    "T41n1822_014:0642b11": "生論明意．根律儀。若律儀唯是無表。何",
    "T41n1822_014:0642b12": "故略戒乃至云意律儀善哉。又契經說眼",
    "T41n1822_014:0642b13": "根律儀。此意及根律儀。以何為自性問。",
    "T41n1822_014:0642b14": "論。此二自性非無表色。答。論。若爾",
    "T41n1822_014:0642b15": "是何問也。下半行頌。答也。論曰至顯",
    "T41n1822_014:0642b16": "勿如次。釋頌文也　言正知．正念合者。合",
    "T41n1822_014:0642b17": "此念．惠為意律儀。合此惠．念為根律儀",
    "T41n1822_014:0642b18": "　合言顯非如次。正知為意律儀。正念",
    "T41n1822_014:0642b19": "為根律儀　正知．正念能防惡故名為律",
    "T41n1822_014:0642b20": "儀。",
    "T41n1822_014:0642b21": "論。今應思擇表及無表。已下第四明時分也。",
    "T41n1822_014:0642b22": "文中有六。一明成善．惡戒時分。二明成",
    "T41n1822_014:0642b23": "中時分。三明住二戒兼處中時分。四明",
    "T41n1822_014:0642b24": "表時分。五便明惡戒眾名。六四句分別。此",
    "T41n1822_014:0642b25": "文初也。論曰至恒成現在。釋成現也",
    "T41n1822_014:0642b26": "　住別解脫補特伽羅。明成別解脫人",
    "T41n1822_014:0642b27": "也　未捨已來恒成現世。明定成現世",
    "T41n1822_014:0642b28": "也。論。此別解脫至遍流至後。釋遍成過",
    "T41n1822_014:0642b29": "去也。住別解脫人。未捨已來初剎那時唯",
    "T41n1822_014:0642c01": "成現在。第二剎那後遍成過去。論。無",
    "T41n1822_014:0642c02": "散無表至勢微劣故。此釋不成未來所以。",
    "T41n1822_014:0642c03": "正理論云。前生所得別解脫戒。於今受戒最",
    "T41n1822_014:0642c04": "初剎那。如靜慮律儀。何不成過去　此責",
    "T41n1822_014:0642c05": "非理。此戒與心非同果故。離染心等皆同",
    "T41n1822_014:0642c06": "一果。故彼戒如心得過去生者　又別解脫",
    "T41n1822_014:0642c07": "未曾得故。應如勝品靜慮律儀非初剎那",
    "T41n1822_014:0642c08": "中得過去生者(解云。離染心等者。等取一切有戒定心。皆與戒同一果故　勝品靜慮",
    "T41n1822_014:0642c09": "者。謂無始曾未起者)。論。如說安住至亦成過去。",
    "T41n1822_014:0642c10": "釋惡戒也。同善律儀成現在世及過去",
    "T41n1822_014:0642c11": "也。論。諸有獲得至必還得彼故。此釋靜",
    "T41n1822_014:0642c12": "慮律儀成過．未也。正理論云。此中應作",
    "T41n1822_014:0642c13": "簡別而說。以順決擇分所攝定律儀。初剎那",
    "T41n1822_014:0642c14": "中不成過去。餘生所得命終時捨。今生無",
    "T41n1822_014:0642c15": "容重得彼故。又非一切有情曾起。有涅槃",
    "T41n1822_014:0642c16": "法者。方可有彼故(准此。有涅槃者是有解脫分善已去。解脫分前無容有。煖等",
    "T41n1822_014:0642c17": "戒故應分別說。若煖等俱戒不定成過去。捨已不重得故。若餘定戒成過去故。此應簡別說)。",
    "T41n1822_014:0642c18": "論。一切聖者至先未起故。釋道戒也。唯除",
    "T41n1822_014:0642c19": "最初苦法智忍一剎那中不成過去。爾時",
    "T41n1822_014:0642c20": "未有過去道故。自餘聖者乃至未入無餘",
    "T41n1822_014:0642c21": "依前皆成過．未。論。若有現住至有成",
    "T41n1822_014:0642c22": "現在。釋定．道戒成現在也。正理論云。理應",
    "T41n1822_014:0642c23": "但說在定．道時成現在世。定．道無表不應",
    "T41n1822_014:0642c24": "言住。如住果言唯說果成。非果現起。今",
    "T41n1822_014:0642c25": "但云住。云何得知定．道現前。非但成就。是",
    "T41n1822_014:0642c26": "故彼說猶令生疑。不能定證成現無表。",
    "T41n1822_014:0642c27": "故應但言在定．道言。雖說住言勞而無",
    "T41n1822_014:0642c28": "用　今詳彼意。前文已說成就去．來。此句",
    "T41n1822_014:0642c29": "正明成就中世。故知說住顯起非成。以非",
    "T41n1822_014:0643a01": "唯成。證成現故。定．道無表隨心轉故。散心",
    "T41n1822_014:0643a02": "現前必無彼故。",
    "T41n1822_014:0643a03": "論。已辨安住善惡律儀。下半頌。第二成處中",
    "T41n1822_014:0643a04": "無表。論曰至種類所攝。此釋處中多",
    "T41n1822_014:0643a05": "無無表。若有無表是善．惡類。論。彼初",
    "T41n1822_014:0643a06": "剎那至說成現在。釋成現在並頌中字。",
    "T41n1822_014:0643a07": "論。初剎那後至二世無表。釋成二世。如",
    "T41n1822_014:0643a08": "文可解。",
    "T41n1822_014:0643a09": "論。若有安住律不律儀。自下第三一頌。明",
    "T41n1822_014:0643a10": "住律儀．不律儀人成處中善．不善無表。",
    "T41n1822_014:0643a11": "論曰至不善無表。此釋住律儀成不",
    "T41n1822_014:0643a12": "善無表。如文可解。論。住不律儀至諸",
    "T41n1822_014:0643a13": "善無表。釋惡戒成善無表。論。乃至",
    "T41n1822_014:0643a14": "此二心至通成過現釋成兩世　此二心未",
    "T41n1822_014:0643a15": "斷者。雜心云。至彼纏所纏。盡已盡。當",
    "T41n1822_014:0643a16": "知此即二心止已。無表即斷。與彼不住律",
    "T41n1822_014:0643a17": "不律儀有少不同。",
    "T41n1822_014:0643a18": "論。已辨無表成表云何。自下第四一頌明成",
    "T41n1822_014:0643a19": "表也。論曰至恒成現表。此釋表業正作",
    "T41n1822_014:0643a20": "之時恒成現表。論。初剎那後至如無",
    "T41n1822_014:0643a21": "表釋。釋成過去不成未來。論。有覆",
    "T41n1822_014:0643a22": "無覆至逆追成者。釋二無記無成過．未。",
    "T41n1822_014:0643a23": "法力劣故　逆謂未來　追謂過去。",
    "T41n1822_014:0643a24": "論。此法力劣誰之所為。問也。論。是心",
    "T41n1822_014:0643a25": "所為。答也。論。若爾有覆至勿成過未。",
    "T41n1822_014:0643a26": "難也。能發之心既成過．未。因何所發之",
    "T41n1822_014:0643a27": "表唯成現在。論。此責非理至成有差",
    "T41n1822_014:0643a28": "別。答也。表是色法。昧鈍心故。表色依心",
    "T41n1822_014:0643a29": "起故。心等不然。無記表業從劣心起。其力",
    "T41n1822_014:0643b01": "倍劣彼能起心。故心成三世。表唯成現",
    "T41n1822_014:0643b02": "在。",
    "T41n1822_014:0643b03": "論。如前所說住不律儀。已下半頌。第五明不",
    "T41n1822_014:0643b04": "律儀眾名。論曰至名不律儀。釋眾名",
    "T41n1822_014:0643b05": "也。以五義不同故立五名也。論。然",
    "T41n1822_014:0643b06": "業道名至立餘四名。釋名通局。如文可",
    "T41n1822_014:0643b07": "解。",
    "T41n1822_014:0643b08": "論。或成表業非無表等。下一頌。第六明成",
    "T41n1822_014:0643b09": "表非無表等四句分別。論曰至所發",
    "T41n1822_014:0643b10": "表業。明成表業非無表也。不住善．惡",
    "T41n1822_014:0643b11": "戒。起下劣思造善．惡業及無記業。皆唯成",
    "T41n1822_014:0643b12": "表不成無表。論。除有依福及成業道",
    "T41n1822_014:0643b13": "　除有依福及成業道。雖下劣思亦發無",
    "T41n1822_014:0643b14": "表。此第一句。論。唯成無表至或生已捨。",
    "T41n1822_014:0643b15": "釋成無表非成表也。此第二句。正理論云。",
    "T41n1822_014:0643b16": "豈不已得靜慮異生今表未生。先生已失。",
    "T41n1822_014:0643b17": "亦成無表非表業耶。何故頌中但標於聖",
    "T41n1822_014:0643b18": "非易生者理亦可然。何故釋中標易生者。",
    "T41n1822_014:0643b19": "論。俱成非句如應當知。第三．四句。如",
    "T41n1822_014:0643b20": "文可知。婆沙一百二十二廣。即煩不",
    "T41n1822_014:0643b21": "錄。",
    "T41n1822_014:0643b22": "論。說住律儀至由何而得。自下一頌。大文",
    "T41n1822_014:0643b23": "第五明得三律儀也。論曰至亦心俱",
    "T41n1822_014:0643b24": "故。此釋得彼心時即得彼戒。論。彼聲",
    "T41n1822_014:0643b25": "為顯至簡取無漏。釋頌彼。聖。兩字　彼謂",
    "T41n1822_014:0643b26": "前靜慮。靜慮通漏．無漏故　聖。唯簡取無",
    "T41n1822_014:0643b27": "漏。有漏非聖體故。論。六靜慮地至如",
    "T41n1822_014:0643b28": "後當辨。四根本及中間．初未至無漏定。非",
    "T41n1822_014:0643b29": "上三未至。如後當辨。論。別解脫律儀",
    "T41n1822_014:0643c01": "至由他教得。釋得別解脫也　從他教",
    "T41n1822_014:0643c02": "者謂能教者他。非一切。然十眾別人皆是",
    "T41n1822_014:0643c03": "他也　等者。等取自然得戒等也。",
    "T41n1822_014:0643c04": "論。此復二種至餘五種戒二種他。謂別人及",
    "T41n1822_014:0643c05": "眾　四人已上名曰僧伽。戒八眾中苾芻",
    "T41n1822_014:0643c06": "等三從眾得也　補特伽羅是別人。謂餘五",
    "T41n1822_014:0643c07": "種從此得故。若勤策．勤策女從二人得。若",
    "T41n1822_014:0643c08": "近事．近事女近住從一人得。論。諸毘",
    "T41n1822_014:0643c09": "奈耶至復說等言。別釋等字。論。何者",
    "T41n1822_014:0643c10": "為十。問也。論。一由自然至共集受具",
    "T41n1822_014:0643c11": "戒。已下答也　正理論云。自然謂智。以不",
    "T41n1822_014:0643c12": "從師證此智時得具足戒。即是佛及獨覺",
    "T41n1822_014:0643c13": "至盡智時得此戒也　二由入正性離生。",
    "T41n1822_014:0643c14": "謂五苾芻。正理論云。由證見道得具足",
    "T41n1822_014:0643c15": "戒　此即憍陳那等五苾芻也　三由佛命",
    "T41n1822_014:0643c16": "善來苾芻爾時俱戒。謂耶舍等。耶舍此云名",
    "T41n1822_014:0643c17": "譽。正理論云。由本願力佛威加故　四信",
    "T41n1822_014:0643c18": "受佛為大師爾時得戒。謂大迦葉等　五",
    "T41n1822_014:0643c19": "由善巧酬答。謂蘇陀夷。蘇陀夷此云善施。",
    "T41n1822_014:0643c20": "年始七歲善答佛問稱可佛心。雖年未滿",
    "T41n1822_014:0643c21": "二十。佛令眾僧羯磨受具足戒。善巧酬答別",
    "T41n1822_014:0643c22": "開一緣。非酬答時即發也　言酬答者。",
    "T41n1822_014:0643c23": "佛問彼言。汝家在何處。蘇陀夷答言。三界",
    "T41n1822_014:0643c24": "無家　六由敬受八尊重法。爾時得戒。謂",
    "T41n1822_014:0643c25": "大生主　舊云大愛道者訛也。梵云摩訶",
    "T41n1822_014:0643c26": "波闍波提。摩訶此云大。波闍此云生。波提",
    "T41n1822_014:0643c27": "此云主。是大梵王千名中一名也。眾生多故",
    "T41n1822_014:0643c28": "名曰大生。梵王能生一切眾生。與大生為",
    "T41n1822_014:0643c29": "主。名大生主。從所乞處天神為名。大生",
    "T41n1822_014:0644a01": "主是佛姨母。佛遣阿難為說八尊重法。彼",
    "T41n1822_014:0644a02": "即敬受。爾時得戒。此八是尊大苾芻法。",
    "T41n1822_014:0644a03": "故名八尊重法。舊云八敬。於尼眾中最",
    "T41n1822_014:0644a04": "初出家。廣如律說　七由遣使。得戒。謂法",
    "T41n1822_014:0644a05": "授尼。尼名法授。此尼端政。欲往僧中恐",
    "T41n1822_014:0644a06": "路有難。受具戒時不對大僧。大僧遣尼",
    "T41n1822_014:0644a07": "受法轉與受戒。故名由遣使得具戒也。",
    "T41n1822_014:0644a08": "為護難故別開此緣　八由持律為第五",
    "T41n1822_014:0644a09": "人。謂於邊國以無僧故極少猶須五人。以",
    "T41n1822_014:0644a10": "和上不入眾數餘四成眾。減不成眾。於",
    "T41n1822_014:0644a11": "五人中必信一人持律羯磨。故言持律第",
    "T41n1822_014:0644a12": "五。減五不成。多即不遮　九由十眾。謂",
    "T41n1822_014:0644a13": "於中國僧多之處。極少猶須十人。多亦不",
    "T41n1822_014:0644a14": "遮　十由三說歸佛．法．僧。謂六十賢部",
    "T41n1822_014:0644a15": "眾。佛遣阿羅漢為說三歸受得具戒。",
    "T41n1822_014:0644a16": "論。如是所得至表業而發。論主制上得戒非",
    "T41n1822_014:0644a17": "定依表發無表也。婆沙一百二十二云。若",
    "T41n1822_014:0644a18": "住別解脫律儀。及住不律儀。現無身表。有",
    "T41n1822_014:0644a19": "二說。一云第二剎那以後。彼初剎那必有表",
    "T41n1822_014:0644a20": "故。二云彼初剎那亦是所說。有現無身表",
    "T41n1822_014:0644a21": "受不律儀故。滅定中得具戒故　解云。現",
    "T41n1822_014:0644a22": "無身表受不律儀者。謂受事得不律儀",
    "T41n1822_014:0644a23": "　在滅定中得具戒者。謂那舍沙彌第三羯",
    "T41n1822_014:0644a24": "磨入滅定等。又亦容是上法見諦得戒等",
    "T41n1822_014:0644a25": "也　此兩說中後說為正。入無心定時無",
    "T41n1822_014:0644a26": "表業故　婆沙云若住別解脫律儀及不",
    "T41n1822_014:0644a27": "律儀現無身表者　此據現無身表。依過",
    "T41n1822_014:0644a28": "去加行表發者。亦得是現無身表。不得定",
    "T41n1822_014:0644a29": "是欲界無表離表而發　正理四十二云。有",
    "T41n1822_014:0644b01": "餘師說。非於欲界一切無表悉依表生。如",
    "T41n1822_014:0644b02": "得果時五苾芻等　准後師釋。前必應云",
    "T41n1822_014:0644b03": "欲界無表定從表生。正理通餘師引證云。然",
    "T41n1822_014:0644b04": "彼先時決定有表　准此論文。正理斷取欲",
    "T41n1822_014:0644b05": "界無表定從表生。若無根本從加行生",
    "T41n1822_014:0644b06": "　然此兩說與婆沙不同　婆沙云。若住別解",
    "T41n1822_014:0644b07": "律儀現無身表。一說據後剎那。一說初容",
    "T41n1822_014:0644b08": "無有。不說從加行生。亦得是住律儀",
    "T41n1822_014:0644b09": "無身表業。即不得是離表而生　有人誤",
    "T41n1822_014:0644b10": "釋謂為同也。此論中云如是所得別解脫律",
    "T41n1822_014:0644b11": "儀非必定依表業而發　又論云。七善業",
    "T41n1822_014:0644b12": "道若從受生。必皆具表．無表。受生尸羅必",
    "T41n1822_014:0644b13": "依表故。佛及五苾芻別解脫戒。不從受生",
    "T41n1822_014:0644b14": "故不依表。論主存也。故言非必定依表業",
    "T41n1822_014:0644b15": "而發　正理論師不許此義。故云然彼五",
    "T41n1822_014:0644b16": "苾芻等先時決定有表相續不斷。至得果",
    "T41n1822_014:0644b17": "時從彼而發。又論主。亦言非欲界無表離",
    "T41n1822_014:0644b18": "表而生。故知論主說佛及五苾芻得別解",
    "T41n1822_014:0644b19": "脫時身亦有表　論師此釋前．後自違。待",
    "T41n1822_014:0644b20": "重撿文會釋。不可一論同自相牟楯。",
    "T41n1822_014:0644b21": "論。又此所說至要期而受。自下大文第六明",
    "T41n1822_014:0644b22": "二邊際。文中有二。一明別解脫戒。二明惡",
    "T41n1822_014:0644b23": "戒。此文初也。論曰至晝夜邊際。明別解",
    "T41n1822_014:0644b24": "脫戒。唯有二邊際。論。重說晝夜為半",
    "T41n1822_014:0644b25": "月等。此通伏難　難云。若唯有二分齊。何",
    "T41n1822_014:0644b26": "故經中。云或半月或一月受近住戒　通",
    "T41n1822_014:0644b27": "云。說半月等者。此說重受日夜戒。滿",
    "T41n1822_014:0644b28": "半月等名半月等。非是一受經半月等",
    "T41n1822_014:0644b29": "也。如無量壽經云。日日如是受王八戒",
    "T41n1822_014:0644c01": "　即是日日受經半月等也。論。時名",
    "T41n1822_014:0644c02": "是何法。問時體也。論。謂諸行增語至",
    "T41n1822_014:0644c03": "立晝．夜名。答也。增語是名。即是有為法",
    "T41n1822_014:0644c04": "光位闇位。立晝夜名。論。二邊際中",
    "T41n1822_014:0644c05": "至非亦得起。經部難也。盡壽分齊有三道理",
    "T41n1822_014:0644c06": "戒後不生。一依身別故。二別依身中無加",
    "T41n1822_014:0644c07": "行故。三無憶念當受時所遮防故。一晝",
    "T41n1822_014:0644c08": "夜復。或五。或十晝夜等時。何法為障令",
    "T41n1822_014:0644c09": "戒斷訖。論。必應有法至一晝夜故。有部",
    "T41n1822_014:0644c10": "答也。法性微細唯佛能知。經中既說唯一",
    "T41n1822_014:0644c11": "晝夜。用應有法能為障礙。論。於如",
    "T41n1822_014:0644c12": "是義至一晝夜戒。經部令有部等尋思經意",
    "T41n1822_014:0644c13": "　經說唯一晝夜者。以所化根難調伏故。",
    "T41n1822_014:0644c14": "且說一晝夜。非謂越一晝夜戒不得生。",
    "T41n1822_014:0644c15": "論依何教理作如是言。有部反問經部。",
    "T41n1822_014:0644c16": "論。過此戒生不違理故。經部答理。",
    "T41n1822_014:0644c17": "論。毘婆沙者至不許斯義。有部以無教故不",
    "T41n1822_014:0644c18": "許。正理破云。復減於此。何理相違。謂所化",
    "T41n1822_014:0644c19": "根有難調者。已許為說晝夜律儀。何不為",
    "T41n1822_014:0644c20": "調漸難調者。說唯一夜一晝須史。以難",
    "T41n1822_014:0644c21": "調根有多品故。由此知有近住定時。若減",
    "T41n1822_014:0644c22": "若增便不發戒。世尊觀見故唯說此　是故",
    "T41n1822_014:0644c23": "經部與正理師無諍理中橫興諍論。",
    "T41n1822_014:0644c24": "論。依何邊際得不律儀。已下半頌。第二明",
    "T41n1822_014:0644c25": "惡戒邊際。論曰。至智人所訶厭業故。",
    "T41n1822_014:0644c26": "明惡戒唯有盡壽無晝夜也。以無對師",
    "T41n1822_014:0644c27": "要期受故。論。若爾亦無至得不律儀。",
    "T41n1822_014:0644c28": "難。若以無對師受一日夜即無晝．夜。亦",
    "T41n1822_014:0644c29": "無對師要期盡壽。應無盡壽。論。雖",
    "T41n1822_014:0645a01": "無對師至故不立有。通難。由起畢竟壞善",
    "T41n1822_014:0645a02": "意樂故。得盡壽不律儀。雖起暫時壞善",
    "T41n1822_014:0645a03": "意樂。不對師故不得日．夜不律儀也。雖",
    "T41n1822_014:0645a04": "暫時壞惡意樂心。以對師受得近住戒。",
    "T41n1822_014:0645a05": "若有對師受不律儀。亦令得惡戒。然無受",
    "T41n1822_014:0645a06": "者故不立有。論。經部師說至阿世耶",
    "T41n1822_014:0645a07": "故。述經部宗。經部說。如善律儀無別實物",
    "T41n1822_014:0645a08": "名為無表也。但於現思上差別防惡功能。",
    "T41n1822_014:0645a09": "所熏習種子功能。假立無表　此不律",
    "T41n1822_014:0645a10": "儀亦應非實。即欲造惡不善意樂相應意",
    "T41n1822_014:0645a11": "思。熏身．語七差別功能熏成種子假名惡",
    "T41n1822_014:0645a12": "戒。由此熏習七思種子。後時善心雖起。名",
    "T41n1822_014:0645a13": "為成就不律儀者。以不捨此惡意樂故",
    "T41n1822_014:0645a14": "　惡意樂者。如意樂一生以殺自活中間。雖",
    "T41n1822_014:0645a15": "行施等起其善業。此殺意樂而不息也",
    "T41n1822_014:0645a16": "　阿世耶。此云意樂　攝大乘論。以欲及勝",
    "T41n1822_014:0645a17": "解為意樂體。亦是思願。願體亦同。",
    "T41n1822_014:0645a18": "論。說一晝夜近住律儀。大文第七明近住戒。",
    "T41n1822_014:0645a19": "於中有三。一明受戒儀式。二明八支所",
    "T41n1822_014:0645a20": "以三明受人不同。此文初也。論曰至齋",
    "T41n1822_014:0645a21": "竟亦得受。釋受時也。准此論文。先無",
    "T41n1822_014:0645a22": "要期者齋後受戒不得。又准此齋前總名",
    "T41n1822_014:0645a23": "晨旦。正理論云。受此律儀必須晝夜。謂至",
    "T41n1822_014:0645a24": "明旦日初出時。婆沙一百二十四云。一晝．",
    "T41n1822_014:0645a25": "一夜不增．不減。謂清旦時從師受得。至",
    "T41n1822_014:0645a26": "明清旦律儀便捨　乃至　時分定故。光．",
    "T41n1822_014:0645a27": "闇往來易了知故。論。言下座者至不",
    "T41n1822_014:0645a28": "發律儀。釋受律儀也　若不在下床等。",
    "T41n1822_014:0645a29": "即不恭敬。有慢心故不得律儀。病者雖",
    "T41n1822_014:0645b01": "不曲躬等。無慢心故亦得戒也。論。",
    "T41n1822_014:0645b02": "此必從師至能不違犯。釋此律儀無自誓受。",
    "T41n1822_014:0645b03": "必從師也。論。受此戒者至二俱不成。",
    "T41n1822_014:0645b04": "釋從師儀式也。論。具足受八支至近",
    "T41n1822_014:0645b05": "住不成。釋具支闕不成也　正理論云。具",
    "T41n1822_014:0645b06": "受八支方成近住。隨有所闕近住不成。諸",
    "T41n1822_014:0645b07": "遠離支互相屬故。由是四種離殺等支。於",
    "T41n1822_014:0645b08": "一身中可俱時起。以諸遠離相繫屬中或",
    "T41n1822_014:0645b09": "少或多相差別故。論。受此律儀至如新",
    "T41n1822_014:0645b10": "異故。釋律儀嚴飾異也。富貴者常嚴身具",
    "T41n1822_014:0645b11": "雖復精花。不生憍逸故亦得戒。論。",
    "T41n1822_014:0645b12": "受此律儀至日初出時。釋戒捨時也。",
    "T41n1822_014:0645b13": "論。若不如斯至不得律儀。總釋也。一若不",
    "T41n1822_014:0645b14": "且受。二若不在師下床。三若不從師受。",
    "T41n1822_014:0645b15": "四若不隨師教受。五若不具八支。六若",
    "T41n1822_014:0645b16": "不離嚴飾。七不盡晝夜　七中隨闕一",
    "T41n1822_014:0645b17": "緣不得律儀。但得處中妙行。正理論云。然",
    "T41n1822_014:0645b18": "為令招可愛果故亦應為受。廣如婆沙二",
    "T41n1822_014:0645b19": "十三說。論。又若如斯至深成有用。明",
    "T41n1822_014:0645b20": "近住利益。論。言近住者至近盡壽戒住。",
    "T41n1822_014:0645b21": "釋名也。兩釋無評。正理論中兩說如前",
    "T41n1822_014:0645b22": "　又云。有說此戒近時而住(解云。此時促名為近住。以是婆沙第三家",
    "T41n1822_014:0645b23": "釋也)。論。如是律儀至說此名長養。釋異名",
    "T41n1822_014:0645b24": "也。",
    "T41n1822_014:0645b25": "論。何緣受此必具八支。自下第二有一頌。",
    "T41n1822_014:0645b26": "明八支所以。論曰至厭離心故。明八",
    "T41n1822_014:0645b27": "戒有三種支。一尸羅支。二不放逸支。三禁",
    "T41n1822_014:0645b28": "約支。如文可解　正理論云。厭離能證律",
    "T41n1822_014:0645b29": "儀果故。論。何緣具受如是三支。問",
    "T41n1822_014:0645c01": "　何緣要須具受尸羅等支。論。若不具",
    "T41n1822_014:0645c02": "支至諸惡業故。答受尸羅支所以。若不",
    "T41n1822_014:0645c03": "受尸羅支。不能離性罪。論。次離飲",
    "T41n1822_014:0645c04": "酒至諸事業故。答。若不受不放逸支。不能",
    "T41n1822_014:0645c05": "離失念故。若失念忘失應作．不應作",
    "T41n1822_014:0645c06": "事心樂故遂犯尸羅。論。後離三種",
    "T41n1822_014:0645c07": "至心便離憍。答。若不受禁約支。心便憍舉",
    "T41n1822_014:0645c08": "尋即毀戒。正理論云。謂香鬘等若恒受用。尚",
    "T41n1822_014:0645c09": "順憍慢為犯戒緣。況受新奇曾未受者。故",
    "T41n1822_014:0645c10": "一切種皆應捨離。論。若有能持至心縱",
    "T41n1822_014:0645c11": "逸故。受齋有二事。一自憶受近住戒。二於",
    "T41n1822_014:0645c12": "世間深生厭離。若非時食二事俱無。",
    "T41n1822_014:0645c13": "論。有餘師說至分為二故。敘異說也。太法",
    "T41n1822_014:0645c14": "師云是龍樹說。此法師意說。既云齋戒故",
    "T41n1822_014:0645c15": "以不非時食以為體性。除齋餘有八種",
    "T41n1822_014:0645c16": "說名齋支。果塗飾香鬘為一。舞歌觀聽為",
    "T41n1822_014:0645c17": "一。食節有八支　齋梵名鄔波婆婆。此",
    "T41n1822_014:0645c18": "翻為齋。或名近住。論。若作此執至隨",
    "T41n1822_014:0645c19": "行隨作。論主與餘師出違經過。若謂餘戒",
    "T41n1822_014:0645c20": "有八。齋為第九以為齋體。何故經說離",
    "T41n1822_014:0645c21": "非時食已便作是說此第八支　既言第",
    "T41n1822_014:0645c22": "八。明餘唯七。又言支故。明非別立離。",
    "T41n1822_014:0645c23": "非時食以為齋體。不是齋支。論。若",
    "T41n1822_014:0645c24": "爾至名齋支。餘師反問。既齋等八事總是",
    "T41n1822_014:0645c25": "齋支。別立何法以為齋體。論。總標",
    "T41n1822_014:0646a01": "齋號至應知亦爾。論主答也。如文可解。",
    "T41n1822_014:0646a02": "論。毘婆沙師至支非靜慮。敘有部宗。",
    "T41n1822_014:0646a03": "准上有如聲故知道支等喻釋文也。",
    "T41n1822_014:0646a04": "論。如是所說至即正見等支。總責非理。如",
    "T41n1822_014:0646a05": "何自體與自體為支。論。若謂前生至",
    "T41n1822_014:0646a06": "不具有八支等。破轉計也　正見等若三",
    "T41n1822_014:0646a07": "摩地等。不可即此正見等為道等體。即用",
    "T41n1822_014:0646a08": "此正見為道等支。亦不可說前生正見等。",
    "T41n1822_014:0646a09": "與後生正見等為支。最初念時應無八支",
    "T41n1822_014:0646a10": "故。正理救云。經主於此謬作是責。不可正",
    "T41n1822_014:0646a11": "見等即正見等支。若謂前生正見等為後生",
    "T41n1822_014:0646a12": "正見等支。則初剎那聖道等應不具有八支",
    "T41n1822_014:0646a13": "等。非毘婆沙說正見等其體即是正見等支。",
    "T41n1822_014:0646a14": "亦非前生正見等。為後生正見等支。然於",
    "T41n1822_014:0646a15": "俱生正見等八。唯一正見有能尋求諸法相",
    "T41n1822_014:0646a16": "力說名為道。以能尋求是道義故。即此正",
    "T41n1822_014:0646a17": "見復能隨順正思惟等。故名為支。所餘七支",
    "T41n1822_014:0646a18": "望俱生法能隨順故說名為支。非能尋求",
    "T41n1822_014:0646a19": "不名為道。實義如是。若就假名。餘七皆能",
    "T41n1822_014:0646a20": "長養正見。故思惟等亦得道名。見名道支",
    "T41n1822_014:0646a21": "亦不違理。由此類釋齋戒八支。經主於中",
    "T41n1822_014:0646a22": "何憑說過　俱舍師破云。若就實義。正見",
    "T41n1822_014:0646a23": "但應言是道。是正思惟等支不應言亦道",
    "T41n1822_014:0646a24": "支。既言亦道支還望於道。若就假名。餘",
    "T41n1822_014:0646a25": "支亦應名道。何故但言是道支。",
    "T41n1822_014:0646a26": "論。為唯近事得受近住下半行頌。第三明",
    "T41n1822_014:0646a27": "受近住人別。論曰至除不知者。釋餘",
    "T41n1822_014:0646a28": "亦有。謂受近事及但受三歸等皆得戒",
    "T41n1822_014:0646a29": "也。婆沙一百二十四云。問誰應受此近住",
    "T41n1822_014:0646b01": "律儀。如是說者。亦聖。亦異生。亦近事。亦非",
    "T41n1822_014:0646b02": "近事　未受近事一日夜歸依三寶等者。",
    "T41n1822_014:0646b03": "即是婆沙非近事也。若不受三歸受近住",
    "T41n1822_014:0646b04": "戒不得。除不知者。正理論云。除不知者。",
    "T41n1822_014:0646b05": "由意業力亦發戒故　婆沙三十四云。有",
    "T41n1822_014:0646b06": "說亦得。謂若不知三歸．律儀受之先．後。或",
    "T41n1822_014:0646b07": "復忘誤不受三歸但受律儀。而授者得罪。",
    "T41n1822_014:0646b08": "若有憍慢不受三歸但受律儀。必不發",
    "T41n1822_014:0646b09": "戒。論。如契經說至鄔波索迦准正理",
    "T41n1822_014:0646b10": "文乘前起也。正理論云。豈不三歸即成近",
    "T41n1822_014:0646b11": "事。如契經說。乃至。名曰鄔波索迦　此是",
    "T41n1822_014:0646b12": "乘前問也。若有非是近事唯受三歸得",
    "T41n1822_014:0646b13": "近住戒者。豈不受三歸時即名近事　外",
    "T41n1822_014:0646b14": "國師說。但受三歸即名近事　薩婆多說。",
    "T41n1822_014:0646b15": "自稱我是鄔波索迦方名近事。准經所說",
    "T41n1822_014:0646b16": "先歸三寶後稱近事。論。為但受三歸",
    "T41n1822_014:0646b17": "即成近事。問。為前受三歸即成近事。為",
    "T41n1822_014:0646b18": "至自稱我是鄔波索迦時方名近事。",
    "T41n1822_014:0646b19": "論。外國諸師說唯此即成。外國師者是迦濕",
    "T41n1822_014:0646b20": "彌羅國外健駄羅國經部諸師說。唯受三歸",
    "T41n1822_014:0646b21": "即成三歸鄔波索迦。說戒相時方得五戒近",
    "T41n1822_014:0646b22": "事名。論。迦濕彌羅國至則非近事。此",
    "T41n1822_014:0646b23": "是有部宗也。近事唯一要得五戒方名近",
    "T41n1822_014:0646b24": "事。無唯三歸成近事也　四分律云佛為",
    "T41n1822_014:0646b25": "價客。受二歸即名近事。及為婆羅門婦。",
    "T41n1822_014:0646b26": "受二歸時名近事女。其宗別也。論。若",
    "T41n1822_014:0646b27": "爾應與此經相違。經部難。若無唯受三歸",
    "T41n1822_014:0646b28": "名近事者。即與大名經相違。經說受三歸",
    "T41n1822_014:0646b29": "已自稱云我是鄔波索迦。未說戒相未發",
    "T41n1822_014:0646c01": "戒故。論。此不相違己發戒故。有部答。",
    "T41n1822_014:0646c02": "既已發戒。非是唯三歸即名鄔波索迦。",
    "T41n1822_014:0646c03": "論。何時發戒。經部問。已下大文第八明近",
    "T41n1822_014:0646c04": "事。文中有五。一明發戒時。二明支具闕。",
    "T41n1822_014:0646c05": "三近事等成三品因。四便明三歸。五明立",
    "T41n1822_014:0646c06": "支所以。此文初也。論曰至便發律儀",
    "T41n1822_014:0646c07": "故。釋發戒時也。說三歸時未得戒。自稱",
    "T41n1822_014:0646c08": "近事便發戒也。論。以經復說至令識堅",
    "T41n1822_014:0646c09": "持。重引餘經證。以經自稱我是近事。後",
    "T41n1822_014:0646c10": "復說我從今時乃至命終捨生言故。故知",
    "T41n1822_014:0646c11": "前時已得五戒彼雖已得令了知故。為",
    "T41n1822_014:0646c12": "說捨生等五種戒相令識堅持。論。如",
    "T41n1822_014:0646c13": "得苾芻至此亦應爾。引喻釋也。如苾芻等",
    "T41n1822_014:0646c14": "於羯磨時已得具戒後說戒相。論。",
    "T41n1822_014:0646c15": "是故近事必具律儀。結有部也。若別說",
    "T41n1822_014:0646c16": "戒相時得。容有不能持者不發戒。既總",
    "T41n1822_014:0646c17": "受三歸自總稱我是近事即發戒故支必",
    "T41n1822_014:0646c18": "具五。",
    "T41n1822_014:0646c19": "論頌曰至謂約能持說。自下有三句。第二",
    "T41n1822_014:0646c20": "明支具闕。上兩句問。下一句答。論",
    "T41n1822_014:0646c21": "曰至能學滿分。引經難也。論。謂約能持",
    "T41n1822_014:0646c22": "至說能學言。有部通經　言一分等者。先已",
    "T41n1822_014:0646c23": "具得五戒後持一分．少分．多分．滿分不同",
    "T41n1822_014:0646c24": "故分為四　若不爾者。不應言學一分",
    "T41n1822_014:0646c25": "等。應言受一分等。婆沙一百廿三云。答",
    "T41n1822_014:0646c26": "此說持位非說受位。謂於五中。持一不",
    "T41n1822_014:0646c27": "持四名一分。持二不持三名少分。持三",
    "T41n1822_014:0646c28": "持四名多分。具持五名滿。論。不爾",
    "T41n1822_014:0646c29": "應言受一分等。反難釋也。既言學一分。不",
    "T41n1822_014:0647a01": "言受一分。故知就能持說。論。理實約",
    "T41n1822_014:0647a02": "受至故名近事。有部定自宗為理實也。",
    "T41n1822_014:0647a03": "論。如是所執違越契經。經部責有部違",
    "T41n1822_014:0647a04": "經。論。如何違經。有部反問。論。謂",
    "T41n1822_014:0647a05": "無經說至捨生言故。經部答違經也。大名經",
    "T41n1822_014:0647a06": "中不說自稱我是近事等言。便發五戒。",
    "T41n1822_014:0647a07": "此大名經不說我從今者。乃至命終捨生",
    "T41n1822_014:0647a08": "言故。豈得別將餘經不釋近事相經釋",
    "T41n1822_014:0647a09": "近事耶。論。經如何說。有部問。論。",
    "T41n1822_014:0647a10": "如大名經至故違越經。解云。經不說故名",
    "T41n1822_014:0647a11": "違越經。如大名經中說近事相。於此經中",
    "T41n1822_014:0647a12": "不說自稱我是近事時得戒。從今捨生言。",
    "T41n1822_014:0647a13": "又不是大名經說故是違越。論。然餘",
    "T41n1822_014:0647a14": "經說至捨生等言。通有部引經也。餘經中",
    "T41n1822_014:0647a15": "說我從今等。是其別事。非近事相。論。",
    "T41n1822_014:0647a16": "設說亦非至已發五戒。縱有部餘經說近事",
    "T41n1822_014:0647a17": "相。亦不明了。誰能准此不明了文。便信前",
    "T41n1822_014:0647a18": "時已發五戒　此破有部先時發戒。",
    "T41n1822_014:0647a19": "論。又約持犯至乃至廣說。破有部通經也。",
    "T41n1822_014:0647a20": "正理論敘廣牒破已。乃至。且經所說我從",
    "T41n1822_014:0647a21": "今時乃至命終捨生等者。何理。唯說得證",
    "T41n1822_014:0647a22": "淨人非諸異生亦立此誓。諸異生類將受",
    "T41n1822_014:0647a23": "律儀亦有如斯堅固意樂。乃至為救自生",
    "T41n1822_014:0647a24": "命緣。終不虧違所受學處。如斯誓受世",
    "T41n1822_014:0647a25": "現可得。然此文句大名經中現有受持不違",
    "T41n1822_014:0647a26": "正理。故不應捨所誦正文(准此。經部大名經無此文。有部大名經",
    "T41n1822_014:0647a27": "有此文)。設大名經無此文句。於我宗義亦無所",
    "T41n1822_014:0647a28": "違。非我宗言說此文句究竟方發近事律",
    "T41n1822_014:0647a29": "儀。由說自稱我是近事憶持護念便發律",
    "T41n1822_014:0647b01": "儀。以自發言表為弟子。如大迦葉得具足",
    "T41n1822_014:0647b02": "戒。世尊既說鄔波索迦應具受持五種學",
    "T41n1822_014:0647b03": "處。彼說我是鄔波索迦。必具律儀何勞致",
    "T41n1822_014:0647b04": "惑。如稱我是國大軍師。彼必具閑兵將事",
    "T41n1822_014:0647b05": "業。依如是喻智者應思　又經主言約持",
    "T41n1822_014:0647b06": "犯戒說　乃至具牒俱舍論文　此全無",
    "T41n1822_014:0647b07": "理。唯對法宗所說理中應問答故。雖知近",
    "T41n1822_014:0647b08": "事必具律儀。而未了知隨犯一種為越一",
    "T41n1822_014:0647b09": "切為一非餘。由有此疑故應請問。諸部",
    "T41n1822_014:0647b10": "若有未見此文。於此義中迄今猶諍(諸部有諍",
    "T41n1822_014:0647b11": "為犯一時捨一切。為犯一時捨一也)。若異此者。佛經數言鄔波索",
    "T41n1822_014:0647b12": "迦具五學處。誰有於此已善了知而復懷",
    "T41n1822_014:0647b13": "疑問受多少。設許爾者疑問相違。謂彼本",
    "T41n1822_014:0647b14": "疑受量多少。而問有幾能學學處。答學一",
    "T41n1822_014:0647b15": "分等。豈除本所疑。故彼義中不應問答。經",
    "T41n1822_014:0647b16": "主於此不正尋思。於諍理中懷朋黨執。翻",
    "T41n1822_014:0647b17": "言對法所說義中問不應問。況應為答。",
    "T41n1822_014:0647b18": "論。若闕律儀至此亦應爾。有部以苾芻",
    "T41n1822_014:0647b19": "等戒為例難也。論。何緣近事至支量",
    "T41n1822_014:0647b20": "定爾。經部反問有部戒支不同。論。",
    "T41n1822_014:0647b21": "由佛教力施設故然。有部答也。論。若爾",
    "T41n1822_014:0647b22": "何緣至非苾芻等。經部引文不同。例釋具",
    "T41n1822_014:0647b23": "支．不具支異。論。迦濕彌羅國至得成",
    "T41n1822_014:0647b24": "近事。述有部宗也。",
    "T41n1822_014:0647b25": "論。此近事等一切律儀。已下一句。第三明",
    "T41n1822_014:0647b26": "成三品。論曰至或成上品。明戒由受",
    "T41n1822_014:0647b27": "心成下．上品。不由依身　凡或有上",
    "T41n1822_014:0647b28": "　無學有下。論。為有但受至成近事不。",
    "T41n1822_014:0647b29": "問。論。不成近事除有不知。答。若知應",
    "T41n1822_014:0647c01": "受三歸。慢心不受不得律儀。若不知須",
    "T41n1822_014:0647c02": "受三歸而受者。受者得戒。戒師得罪。婆沙",
    "T41n1822_014:0647c03": "三十四云。歸依有二種。一與律儀俱。二不",
    "T41n1822_014:0647c04": "與律儀俱。與律儀俱者。唯在人趣三洲",
    "T41n1822_014:0647c05": "非餘。不與律儀俱者。通餘趣處。問若不",
    "T41n1822_014:0647c06": "受三歸而受律儀。彼得律儀不。有說。不",
    "T41n1822_014:0647c07": "得。以受律儀必依三歸。以三歸為門",
    "T41n1822_014:0647c08": "得律儀故。有說。亦得。謂若不知三歸．律儀",
    "T41n1822_014:0647c09": "受之先．後。或復忘誤不受三歸者。受得",
    "T41n1822_014:0647c10": "律儀。而授者得罪。若有憍慢不受三歸",
    "T41n1822_014:0647c11": "但受律儀。彼必不得。問有在母胎或嬰孩",
    "T41n1822_014:0647c12": "位。母等為受三歸．律儀。彼為得．不。答彼無",
    "T41n1822_014:0647c13": "心故不得律儀。然與後受為其因故有此",
    "T41n1822_014:0647c14": "益故先應為受。問彼前生中修何善業今",
    "T41n1822_014:0647c15": "在母腹或嬰孩位。他便為受三歸．律儀。答",
    "T41n1822_014:0647c16": "彼前生恒樂讚歎三歸．淨戒。亦勸無量百",
    "T41n1822_014:0647c17": "千有情。歸依三寶。及受淨戒。或復施他受",
    "T41n1822_014:0647c18": "持三歸．律儀資具。今身獲得如是善利。如",
    "T41n1822_014:0647c19": "契經說。歸依佛者不墮惡趣。生人．天中",
    "T41n1822_014:0647c20": "受諸快樂。問現見世間歸依佛者。亦墮惡",
    "T41n1822_014:0647c21": "趣。或受眾苦。何故世尊作如是說。答若增",
    "T41n1822_014:0647c22": "上心不顧命身歸依佛者得此善利。不",
    "T41n1822_014:0647c23": "說一切故不相違有餘師說。此依已得證",
    "T41n1822_014:0647c24": "淨者說。不說一切。",
    "T41n1822_014:0647c25": "論。諸有歸依已下一頌。第四便明三歸　此",
    "T41n1822_014:0647c26": "明所歸三寶體性。論曰至能覺一切。",
    "T41n1822_014:0647c27": "釋所歸依體。佛有無記色身。及有漏功德．",
    "T41n1822_014:0647c28": "無漏功德等。此三種中唯歸成佛無學法。即",
    "T41n1822_014:0647c29": "是唯歸無漏法也。論。何等名為佛無學",
    "T41n1822_014:0648a01": "法。問。論。謂盡智等至前後等故。答。此",
    "T41n1822_014:0648a02": "唯取盡智．無生智。無學正見智。色身等",
    "T41n1822_014:0648a03": "法。與前未成佛時等故。隨行可知。",
    "T41n1822_014:0648a04": "論。為歸一佛一切佛耶。問。為歸釋迦一佛。",
    "T41n1822_014:0648a05": "為歸一切諸佛。論。理實應言至相無",
    "T41n1822_014:0648a06": "異故。答。一切諸佛無學道相更是平等。理合",
    "T41n1822_014:0648a07": "總歸。婆沙三十四云。若歸依一切佛者。如",
    "T41n1822_014:0648a08": "說我是勝觀弟子云何通。答隨依彼佛",
    "T41n1822_014:0648a09": "出家見諦。即說我為彼佛弟子。此說依止",
    "T41n1822_014:0648a10": "不說歸依　又云。佛依法生。法勝於佛。",
    "T41n1822_014:0648a11": "何故先說歸依佛耶。答佛為教主。若佛不",
    "T41n1822_014:0648a12": "說法。不顯現故。先歸佛　復次。如有病",
    "T41n1822_014:0648a13": "者。先訪良醫。次求妙藥。後覓看者。佛如",
    "T41n1822_014:0648a14": "良醫。法如妙藥。僧如善巧看執藥人。故說",
    "T41n1822_014:0648a15": "三歸依如是次第。論。歸依僧者至不可",
    "T41n1822_014:0648a16": "破故。明歸僧。唯歸學．無學法。此亦唯無漏。",
    "T41n1822_014:0648a17": "論。為歸一佛僧一切佛僧耶。問通局",
    "T41n1822_014:0648a18": "也。論。理實通歸至相無異故。答通歸也。",
    "T41n1822_014:0648a19": "論。然契經說至現見僧寶。釋通經也。佛",
    "T41n1822_014:0648a20": "初成道未有僧寶。為商人受三歸法。佛",
    "T41n1822_014:0648a21": "法現歸。僧指當成。四分律云受二歸",
    "T41n1822_014:0648a22": "　若歸一切僧者。爾時亦有七生預流．不還",
    "T41n1822_014:0648a23": "果等。何不說歸指當來僧令歸依耶。",
    "T41n1822_014:0648a24": "論。彼經但為至現見僧寶。通也。當來五俱",
    "T41n1822_014:0648a25": "隣等。是現見僧。餘七生．及過．未等非現",
    "T41n1822_014:0648a26": "見僧。故不相違　顯宗二十云。僧有多種",
    "T41n1822_014:0648a27": "謂有情人．聲聞．福田．及聖僧等。佛於此內",
    "T41n1822_014:0648a28": "非聲聞僧。可是餘僧自然覺故。今所歸者",
    "T41n1822_014:0648a29": "是聲聞僧中除異生。聖僧除佛。福田僧",
    "T41n1822_014:0648b01": "除異生．佛　准此論文。福田僧通三。聲聞。",
    "T41n1822_014:0648b02": "兼凡。聖僧竝佛。佛非聲聞僧是福田．及聖",
    "T41n1822_014:0648b03": "僧攝。論。歸依法者至故通歸依。明歸",
    "T41n1822_014:0648b04": "依法。此論文毘婆沙意也。三十四云。問歸",
    "T41n1822_014:0648b05": "依法者。為歸依自相續諸蘊滅。為歸依他",
    "T41n1822_014:0648b06": "相續諸蘊滅。為歸依無情數諸蘊滅耶。設",
    "T41n1822_014:0648b07": "爾何失。若但歸依自相續諸蘊滅者。如何",
    "T41n1822_014:0648b08": "不是少分歸依。若亦歸依他相續等。諸蘊",
    "T41n1822_014:0648b09": "滅者。如何但言我歸依法不言一切。又如",
    "T41n1822_014:0648b10": "何說救護義是歸依義。他相續等諸蘊滅。於",
    "T41n1822_014:0648b11": "我無救護義故。答應作是說。歸依自．他",
    "T41n1822_014:0648b12": "相續．及無情數等一切蘊滅。問他相續等諸",
    "T41n1822_014:0648b13": "蘊滅。於我無救護義如何歸依。答彼雖於",
    "T41n1822_014:0648b14": "我無救護義。而彼於他有救護義。救護",
    "T41n1822_014:0648b15": "相等故亦歸依。此依得說。若依自性隨有",
    "T41n1822_014:0648b16": "漏法有爾所故。自．他所得滅無有異。我於",
    "T41n1822_014:0648b17": "一切有漏蘊中得離繫故。一切滅於我皆",
    "T41n1822_014:0648b18": "有救護義。論。若唯無學法至成無間",
    "T41n1822_014:0648b19": "罪。外人難有部也。論。毘婆沙者至彼",
    "T41n1822_014:0648b20": "隨壞故。引婆沙通難。以破所依能依無",
    "T41n1822_014:0648b21": "漏法壞故。所以損生身。望無漏法得罪。",
    "T41n1822_014:0648b22": "論。然尋本論至不容前難。論主不信婆",
    "T41n1822_014:0648b23": "沙通自通難也。本論但言無學法能成於",
    "T41n1822_014:0648b24": "佛。不言生身非佛身。既是佛出血。於佛",
    "T41n1822_014:0648b25": "得罪。故不容前難。論。若異此者至非",
    "T41n1822_014:0648b26": "憎非佛。反難有部。若佛．僧身非僧。非佛。唯",
    "T41n1822_014:0648b27": "無漏法是佛．僧者。若佛及僧住世俗心爾時",
    "T41n1822_014:0648b28": "無無漏法。應非僧非佛。論。又應唯",
    "T41n1822_014:0648b29": "執至成佛無學法。重反難也。現見。飲食等供",
    "T41n1822_014:0648c01": "養比丘身。歸禮生身佛。若謂生身非僧．",
    "T41n1822_014:0648c02": "佛者。飲食等應供養苾芻戒。歸禮佛應",
    "T41n1822_014:0648c03": "唯歸禮佛無學法。不應歸禮佛生身也。",
    "T41n1822_014:0648c04": "正理論云。今詳經主於本論義未甚研尋。",
    "T41n1822_014:0648c05": "能成佛言已遮佛體攝依身故。謂佛名言",
    "T41n1822_014:0648c06": "依佛義立。唯此所目是真佛體。若佛名言",
    "T41n1822_014:0648c07": "就依身立。於未證得無學法時已有依",
    "T41n1822_014:0648c08": "身應亦名佛。故知佛號不目依身由此依",
    "T41n1822_014:0648c09": "身。非能成佛。故本論說能成佛言。已遮依",
    "T41n1822_014:0648c10": "身亦是佛體已顯佛體唯無學法　乃至",
    "T41n1822_014:0648c11": "　毘婆沙者作是釋言。壞彼所依彼隨壞",
    "T41n1822_014:0648c12": "故。如是釋難深為應理　正理又云。經主",
    "T41n1822_014:0648c13": "乃至爾時學．無學法不現前故。此難不然。",
    "T41n1822_014:0648c14": "非所許故。謂我不許學．無學法唯現在位",
    "T41n1822_014:0648c15": "方成佛．僧。唯言佛．僧得彼法故。得於諸",
    "T41n1822_014:0648c16": "位曾無間斷。寧住世俗心。便非僧非佛。設",
    "T41n1822_014:0648c17": "許現在方成佛．僧。亦無有過。以許彼得",
    "T41n1822_014:0648c18": "其體亦是學．無學故。得一切時常現前故。",
    "T41n1822_014:0648c19": "經主復言。又應唯執成苾芻戒即是苾芻。",
    "T41n1822_014:0648c20": "是我所宗。豈成過失。以得戒故假說依",
    "T41n1822_014:0648c21": "身亦名苾芻。與前義等。是故經主於對法",
    "T41n1822_014:0648c22": "宗不善了知所說文義　婆雌子部作如",
    "T41n1822_014:0648c23": "是言。補特伽羅是所歸佛。此非應理。所以",
    "T41n1822_014:0648c24": "者何。彼無差別不成歸故。謂歸離繫補特",
    "T41n1822_014:0648c25": "伽羅。與歸世尊。有何差別　准上。經部",
    "T41n1822_014:0648c26": "歸生身。有部歸無學法。婆雌子部歸補特",
    "T41n1822_014:0648c27": "伽羅。論。有餘部說至不共法。敘異說",
    "T41n1822_014:0648c28": "也。此意歸佛身中有漏．無漏有為功德。與",
    "T41n1822_014:0648c29": "上三說不同。大眾部等佛無有漏。與大乘",
    "T41n1822_014:0649a01": "同。上明所歸三寶體也。正理論云。所歸依",
    "T41n1822_014:0649a02": "者謂滅諦全。道諦一分。除獨覺乘菩薩學位",
    "T41n1822_014:0649a03": "無漏功德。何緣彼法非所歸依彼不能救",
    "T41n1822_014:0649a04": "生死怖故。謂諸獨覺不能說法教誡諸有",
    "T41n1822_014:0649a05": "情令離生死怖。菩薩學位不起期心。故",
    "T41n1822_014:0649a06": "亦無能教誡他義。故彼身中學．無學法不",
    "T41n1822_014:0649a07": "能救護。非所歸依。有餘師言。不和合故。",
    "T41n1822_014:0649a08": "不顯了故。如其次第。獨覺．菩薩非所歸",
    "T41n1822_014:0649a09": "依。論。此能歸依何法為體。問也。",
    "T41n1822_014:0649a10": "論。語表為體。答也。此出能歸依體。正理論",
    "T41n1822_014:0649a11": "云。此中能歸語表為體。自立誓限為自性",
    "T41n1822_014:0649a12": "故。若并眷屬五蘊為體。以能歸依所有言",
    "T41n1822_014:0649a13": "說。由心等起非離於心。婆沙三十四云。能",
    "T41n1822_014:0649a14": "歸依者。有說名等。有說是語業。有說亦身業。",
    "T41n1822_014:0649a15": "有說是信。應作是說謂是身．語業。及能",
    "T41n1822_014:0649a16": "起心心所法。并諸隨行。如是善五蘊是能",
    "T41n1822_014:0649a17": "歸依體　俱舍同第二師。正理不同婆沙諸",
    "T41n1822_014:0649a18": "師。諸師中無取語業．及心等為體者。應",
    "T41n1822_014:0649a19": "作是說是正義。因何兩論皆不同婆沙",
    "T41n1822_014:0649a20": "正義　有人云。論主故述婆沙不正義。試",
    "T41n1822_014:0649a21": "後學徒為覺不覺。眾賢尊者不覺斯文還",
    "T41n1822_014:0649a22": "依此釋。若依正解同婆沙評家　此釋非",
    "T41n1822_014:0649a23": "理。論主大有與婆沙不同義。豈皆試後",
    "T41n1822_014:0649a24": "學耶。又但讀婆沙者即覺。何為眾賢不覺。",
    "T41n1822_014:0649a25": "又眾賢兼有隨行能起與俱舍異。如何是",
    "T41n1822_014:0649a26": "同　今詳。三論不同。所以者。有別意也。",
    "T41n1822_014:0649a27": "婆沙通說能歸。所以取身．語等。俱舍言此",
    "T41n1822_014:0649a28": "能歸依者。即此律儀中能歸體也。正理言",
    "T41n1822_014:0649a29": "此中能歸者。亦是律儀中能歸也。皆有別",
    "T41n1822_014:0649b01": "意。此由論乘明受律儀後釋三歸故。",
    "T41n1822_014:0649b02": "此中受律儀三歸能歸以語表為體。以能",
    "T41n1822_014:0649b03": "教先稱受者隨教稱故。若身禮亦不成",
    "T41n1822_014:0649b04": "隨教歸依之法　由此兩論唯取語表業。俱",
    "T41n1822_014:0649b05": "舍據顯略不說心等。正理具述兼明心等。",
    "T41n1822_014:0649b06": "若謂意別合有是非。既無是非。大意",
    "T41n1822_014:0649b07": "是同。據義別也　婆沙通明歸依通身．語",
    "T41n1822_014:0649b08": "等。論。如是歸依至一切苦故。釋歸依",
    "T41n1822_014:0649b09": "義。歸依救濟為義。由此三寶為依能永解",
    "T41n1822_014:0649b10": "脫一切苦故。以餘不能永解脫一切苦故。",
    "T41n1822_014:0649b11": "論。如是世尊言至能解脫眾苦。下引五",
    "T41n1822_014:0649b12": "行頌證。前兩頌證耶不脫眾苦。後三",
    "T41n1822_014:0649b13": "行證正歸依能脫眾苦　制多者。外道塔",
    "T41n1822_014:0649b14": "廟。論。是故歸依至為方便門。結也。八",
    "T41n1822_014:0649b15": "眾受律儀必以三歸為門。正理論云。如",
    "T41n1822_014:0649b16": "是歸依救濟為義。他身聖法及善無為。如",
    "T41n1822_014:0649b17": "何能為自身救濟。以歸依彼能息無邊生",
    "T41n1822_014:0649b18": "死苦輪大怖畏故。非如牧竪防護諸牛。提",
    "T41n1822_014:0649b19": "婆達多守餘人等。但令不散。非所歸依。不",
    "T41n1822_014:0649b20": "能令息生死畏故。雖復亦有歸佛．法．",
    "T41n1822_014:0649b21": "僧。然彼不蒙現救濟者。以彼違越佛教理",
    "T41n1822_014:0649b22": "故。如有依王為違王勅王不救濟。此亦",
    "T41n1822_014:0649b23": "應然　有餘師說。彼亦能與後邊善根為",
    "T41n1822_014:0649b24": "種子故。歸依但作正行種子。非即由此能",
    "T41n1822_014:0649b25": "息苦輪。故有歸依未蒙救者　有餘師說。",
    "T41n1822_014:0649b26": "彼雖歸依。未能奉行歸所為故。歸依所為",
    "T41n1822_014:0649b27": "其體是何。謂見四諦。故伽他說。伽他即俱舍",
    "T41n1822_014:0649b28": "五行頌中後三行頌諸有歸依佛等　又云。",
    "T41n1822_014:0649b29": "又佛譬如能示導者。法如安隱所趣方域。",
    "T41n1822_014:0649c01": "僧如同涉正道伴侶　又云。三所歸依有",
    "T41n1822_014:0649c02": "差別者。佛唯無學。法二俱非　二俱非者",
    "T41n1822_014:0649c03": "非學非無學也　僧體貫通學與無學",
    "T41n1822_014:0649c04": "　又佛體是十根少分(謂信等五根。喜．樂．捨．意．具知根也)。僧通十",
    "T41n1822_014:0649c05": "二(加未知當知根。及已知根也)。法體非根。擇滅．涅槃非根",
    "T41n1822_014:0649c06": "攝故　又歸依佛。謂但歸依一有為沙門",
    "T41n1822_014:0649c07": "果(佛亦名羅漢故)。歸依法者。謂通歸依四無為沙門",
    "T41n1822_014:0649c08": "果。歸依僧者謂通歸依四有為沙門果。及",
    "T41n1822_014:0649c09": "四果能趣向。",
    "T41n1822_014:0649c10": "論。何緣世尊於律儀處。已下。第四明立支",
    "T41n1822_014:0649c11": "所以。文中有三。一明離耶行所以。二明",
    "T41n1822_014:0649c12": "離虛誑語所以。三明離飲酒所以。半頌",
    "T41n1822_014:0649c13": "即初文也　論曰至非非梵行。此有三因",
    "T41n1822_014:0649c14": "此即初文准此非梵行不感惡趣。論。",
    "T41n1822_014:0649c15": "又欲耶行至離非梵行。第二因也。論。",
    "T41n1822_014:0649c16": "又諸聖者至謂定不作。第三因也。正理論云。",
    "T41n1822_014:0649c17": "經生聖者亦不行故。離非梵行則不如是。",
    "T41n1822_014:0649c18": "若異此者經生有學應不能持近事性戒",
    "T41n1822_014:0649c19": "(非梵行應是性罪。應不能持性罪。理實亦能持遮罪。謂不飲酒。況性罪也　又解。以是性戒名性罪非五",
    "T41n1822_014:0649c20": "種不作皆是性罪)　於欲邪行一切聖人定得不作",
    "T41n1822_014:0649c21": "名為律儀此不作律儀無有別體。前戒已",
    "T41n1822_014:0649c22": "捨。今生未受故。但是前身曾受五戒。雖復",
    "T41n1822_014:0649c23": "經生更不受戒。欲邪行等必定不作。非",
    "T41n1822_014:0649c24": "梵行即不如是。雖有學曾受具戒。經生",
    "T41n1822_014:0649c25": "捨戒更未受戒。即犯非梵行也　正理論",
    "T41n1822_014:0649c26": "云。若諸近事後復從師要期更受。離非梵",
    "T41n1822_014:0649c27": "行得未曾得此律儀不　有餘師說。得此",
    "T41n1822_014:0649c28": "律儀　有說不得未得律儀。然獲最勝杜",
    "T41n1822_014:0649c29": "多功德名獲最勝遠離法者。謂能遠離婬",
    "T41n1822_014:0650a01": "欲法故　今詳。後解為勝。不得律儀應",
    "T41n1822_014:0650a02": "得別遠離無表。所以者何。離非梵行律儀",
    "T41n1822_014:0650a03": "無獨受者。必以五．十．二百五十．五百等",
    "T41n1822_014:0650a04": "同受得故。此等闕支不發律儀故。",
    "T41n1822_014:0650a05": "論。諸有先受至得律儀不。問。論。理實應",
    "T41n1822_014:0650a06": "得至得別解律儀。答。論。若爾云何後",
    "T41n1822_014:0650a07": "非犯戒。難。自下半頌答也。論曰至非",
    "T41n1822_014:0650a08": "毀犯前戒。釋頌。如文可解。",
    "T41n1822_014:0650a09": "論。何緣但制至近事律儀。下半頌。第二明",
    "T41n1822_014:0650a10": "離虛誑語所以。論。亦由前說至得不",
    "T41n1822_014:0650a11": "作故。答。論。復有別因。此重問也。",
    "T41n1822_014:0650a12": "論曰至能防後犯釋頌文也。如文可解。婆",
    "T41n1822_014:0650a13": "沙一百二十三云。有作是說。離虛誑語易",
    "T41n1822_014:0650a14": "可訪護。非離餘三。謂處在家御僮僕等。",
    "T41n1822_014:0650a15": "難可遠離離間等三。復有說者。作虛誑",
    "T41n1822_014:0650a16": "語業道最重餘三少輕。是故不立。有餘師",
    "T41n1822_014:0650a17": "說。唯虛誑語能破壞僧故立學處。餘三不",
    "T41n1822_014:0650a18": "爾有餘復說。若諸聖者經生不犯立近事",
    "T41n1822_014:0650a19": "戒。聖者經生必定遠離虛誑語業。非餘",
    "T41n1822_014:0650a20": "語業所以者何。餘語有三。謂從貪．嗔．癡",
    "T41n1822_014:0650a21": "生。經生聖者雖不犯從癡所生。癡見品攝",
    "T41n1822_014:0650a22": "故。聖者已斷。而犯貪．嗔所生。是故不立",
    "T41n1822_014:0650a23": "　更釋如此論。",
    "T41n1822_014:0650a24": "論。復以何緣至近事律儀立餘飲酒為性",
    "T41n1822_014:0650a25": "罪家問。論。誰言此中不離遮罪。立飲",
    "T41n1822_014:0650a26": "酒為遮罪家答。論。離何遮罪。重問。",
    "T41n1822_014:0650a27": "論。謂離飲酒。重答也。論。何緣於彼至",
    "T41n1822_014:0650a28": "唯遮飲酒。縱是遮罪重問。自下半頌。第三",
    "T41n1822_014:0650a29": "明離飲酒所以。論曰至令離飲酒。釋",
    "T41n1822_014:0650b01": "所以也。論。寧知飲酒遮罪攝耶。問。",
    "T41n1822_014:0650b02": "論。由此中無至能無染心。答。夫性罪者",
    "T41n1822_014:0650b03": "必染心行。為療病時分限飲酒。無染心故",
    "T41n1822_014:0650b04": "非是性罪。論。豈不先知至即是染心。",
    "T41n1822_014:0650b05": "難也。論。此非染心至故非染心。答。自",
    "T41n1822_014:0650b06": "知性多飲。自節力飲。豈非知量。染心寧",
    "T41n1822_014:0650b07": "有。論。諸持律者言至彼飲酒故。敘異",
    "T41n1822_014:0650b08": "說也。佛既唯除性罪。皆開供病比丘。既",
    "T41n1822_014:0650b09": "復有病佛不開酒。故知飲酒是性罪攝。第",
    "T41n1822_014:0650b10": "一證也。論。又契經說至是性罪攝。第二",
    "T41n1822_014:0650b11": "證也。論。又諸聖者至如殺生等。第三證",
    "T41n1822_014:0650b12": "也。既殺生聖不犯殺等是性罪。飲酒聖不犯",
    "T41n1822_014:0650b13": "故亦是性罪。論。又經說是身惡行故",
    "T41n1822_014:0650b14": "第四證也。論。對法諸師言非性罪。立對",
    "T41n1822_014:0650b15": "法宗。論。然為病者至犯性罪故。通第",
    "T41n1822_014:0650b16": "一證。論。又令醉亂至所霑量。通第二",
    "T41n1822_014:0650b17": "證。不能飲者。乃至。茅端所霑量酒。亦醉亂",
    "T41n1822_014:0650b18": "故。若開能者此類亂故。所以總遮。",
    "T41n1822_014:0650b19": "論。又一切聖至量無定故。通第三證。",
    "T41n1822_014:0650b20": "論。又經說是至皆是性罪故。通第四證。五戒",
    "T41n1822_014:0650b21": "唯此一戒言放逸處餘四不言放逸處者。",
    "T41n1822_014:0650b22": "是性罪故。正理云。何緣此皆性罪。乃至。如",
    "T41n1822_014:0650b23": "為除病知量服毒能令無損。豈是罪耶。",
    "T41n1822_014:0650b24": "故非飲酒皆惡行攝。若為憍逸。或為歡娛。",
    "T41n1822_014:0650b25": "或知醉亂而貪故飲。此等皆託染污心生。",
    "T41n1822_014:0650b26": "約此經中說身惡行。應知此是性罪所攝",
    "T41n1822_014:0650b27": "　准此論文。若染心飲酒是性罪。又准此。染",
    "T41n1822_014:0650b28": "心斷草等亦是性罪。不染心方是遮罪。",
    "T41n1822_014:0650b29": "論。然說數習墮惡趣者。牒別文也。論。",
    "T41n1822_014:0650c01": "顯數飲酒至轉增盛故。通別文。有三因。如",
    "T41n1822_014:0650c02": "文可解。論。如契經說至依何義說。此",
    "T41n1822_014:0650c03": "問。經中依何義名窣羅酒．迷麗耶酒。復",
    "T41n1822_014:0650c04": "皆言末陀及是放逸處耶。論。醞食成",
    "T41n1822_014:0650c05": "酒至所依處故。已下釋也　醞餘物成者。",
    "T41n1822_014:0650c06": "蒲桃等。所以經說三名　酒是放逸處言",
    "T41n1822_014:0650c07": "窣羅．迷麗耶。簡檳榔等亦能令醉不制飲",
    "T41n1822_014:0650c08": "也　言末陀者。簡醞食為酒及醞餘成",
    "T41n1822_014:0650c09": "變壞。不能醉人者亦不制。飲醞食及餘",
    "T41n1822_014:0650c10": "物酒末陀者。無問多少。是放逸所依",
    "T41n1822_014:0650c11": "處。故制令不飲也。",
    "T41n1822_014:0650c12": "俱舍論疏卷第十四"
}