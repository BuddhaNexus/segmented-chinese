{
    "T10n0287_006:0559a02": "佛說十地經卷第六",
    "T10n0287_006:0559a04": "大唐于闐三藏沙門尸羅達摩",
    "T10n0287_006:0559a05": "於北庭龍興寺譯",
    "T10n0287_006:0559a06": "菩薩不動地第八",
    "T10n0287_006:0559a07": " 是時天王及天眾，  聞此勝行皆歡喜；",
    "T10n0287_006:0559a08": " 為欲供養於如來，  及以無量大菩薩。",
    "T10n0287_006:0559a09": " 雨妙幡花及幢蓋，  香鬘、瓔珞與寶衣；",
    "T10n0287_006:0559a10": " 無量無邊千萬種，  悉以摩尼作嚴飾。",
    "T10n0287_006:0559a11": " 天女同時奏天樂，  普發種種妙音聲；",
    "T10n0287_006:0559a12": " 供養於佛并菩薩，  共作是言而讚歎：",
    "T10n0287_006:0559a13": "「一切見者兩足尊，  哀愍有情現神力；",
    "T10n0287_006:0559a14": " 令此種種諸天樂，  普發妙音咸得聞。",
    "T10n0287_006:0559a15": " 於一毛端百千億，  那庾多國微塵數；",
    "T10n0287_006:0559a16": " 如是無量諸如來，  於中安坐說妙法。",
    "T10n0287_006:0559a17": " 一毛孔內無量剎，  各有四洲及大海；",
    "T10n0287_006:0559a18": " 須彌、鐵圍亦復然，  悉見在中無迫隘。",
    "T10n0287_006:0559a19": " 一毛端處有六趣，  三種惡道及人、天、",
    "T10n0287_006:0559a20": " 諸龍、神眾、阿素洛，  各隨自業受果報。",
    "T10n0287_006:0559a21": " 於彼一切剎土中，  悉有如來演妙法，",
    "T10n0287_006:0559a22": " 隨順一切有情心，  為轉最上淨法輪。",
    "T10n0287_006:0559a23": " 剎中種種有情身，  身中復有種種剎，",
    "T10n0287_006:0559a24": " 人天諸趣各各異，  佛悉知已為說法。",
    "T10n0287_006:0559a25": " 大剎隨欲變為小，  小剎隨欲變為大；",
    "T10n0287_006:0559a26": " 如是神通無有量，  世間共說不能盡。」",
    "T10n0287_006:0559a27": " 普發此等妙音聲，  稱讚如來功德已；",
    "T10n0287_006:0559a28": " 眾會歡喜默然住，  一心瞻仰欲聽法。",
    "T10n0287_006:0559a29": " 時解脫月復請言：  「今此眾會皆寂靜，",
    "T10n0287_006:0559b01": " 願說隨次之所入，  第八地中之行相。」",
    "T10n0287_006:0559b02": "[0559b02] 爾時，金剛藏菩薩告眾菩薩言：「唯諸佛子！若",
    "T10n0287_006:0559b03": "是菩薩，於七地中善修決擇，以慧方便善淨",
    "T10n0287_006:0559b04": "諸道，善集資糧，善結大願，善蒙安住，如來加",
    "T10n0287_006:0559b05": "持，得自善根力所持性，隨順如來力、無所畏、",
    "T10n0287_006:0559b06": "不共佛法作意而行；善淨增上意樂思察，由",
    "T10n0287_006:0559b07": "福智力之所涌起；以大慈悲於諸有情，不捨",
    "T10n0287_006:0559b08": "加行隨於無量智道而行；入一切法本來無",
    "T10n0287_006:0559b09": "生、無起、無相、無成、無壞、無斷盡、無流轉、無止",
    "T10n0287_006:0559b10": "息性為性；初、中、後位皆悉平等，以真如中無",
    "T10n0287_006:0559b11": "分別故入一切智。即此菩薩，遠離一切心、意",
    "T10n0287_006:0559b12": "及識分別妄想無所執著，與虛空等顯然入",
    "T10n0287_006:0559b13": "性，名為已得無生法忍。佛子！菩薩成就如是",
    "T10n0287_006:0559b14": "無生法忍，纔證菩薩不動地故，得甚深住難",
    "T10n0287_006:0559b15": "可了知，同無差別離一切相，止息一切想之",
    "T10n0287_006:0559b16": "執著無量無邊，以諸聲聞及以獨覺不可映",
    "T10n0287_006:0559b17": "奪寂靜現前。佛子！譬如苾芻，具足神通得心",
    "T10n0287_006:0559b18": "自在，漸入第九想受滅定，一切動亂憶想分",
    "T10n0287_006:0559b19": "別悉皆止息。佛子！菩薩纔得不動地已亦復",
    "T10n0287_006:0559b20": "如是，離諸功用任運至得無功用性，遠離一",
    "T10n0287_006:0559b21": "切身、語、意務安住異熟。佛子！譬如有人夢見",
    "T10n0287_006:0559b22": "自身墮在大河，為欲渡故發大勇猛起大翹",
    "T10n0287_006:0559b23": "勤，以大勇猛起翹勤故，即便寐寤；既寤寐已，",
    "T10n0287_006:0559b24": "所作一切勇猛遽務皆悉休息。佛子！菩薩亦",
    "T10n0287_006:0559b25": "復如是，見有情聚墮在煩惱四大瀑流，為欲",
    "T10n0287_006:0559b26": "救度故，發大勇猛起大翹勤，由以發起大精",
    "T10n0287_006:0559b27": "進故，纔至菩薩不動地已，一切功用靡不皆",
    "T10n0287_006:0559b28": "息；即此菩薩所有一切二取現行，或相現行",
    "T10n0287_006:0559b29": "不復影現。佛子！譬如天仙生在梵世，欲界煩",
    "T10n0287_006:0559c01": "惱終不現行。佛子！菩薩住此不動地時亦復",
    "T10n0287_006:0559c02": "如是，一切心、意及識現行不復現起。又此乃",
    "T10n0287_006:0559c03": "至諸佛現行，菩提現行，菩薩現行，涅槃現行",
    "T10n0287_006:0559c04": "尚不現起，況復發起世間現行？",
    "T10n0287_006:0559c05": "[0559c05] 「復次，佛子！菩薩如是行此第八不動地時，安",
    "T10n0287_006:0559c06": "住本願力所持已，即於如是法門駛流，蒙諸",
    "T10n0287_006:0559c07": "如來覺悟勸導；是時諸佛授與、引發如來妙",
    "T10n0287_006:0559c08": "智，作如是言：『善哉，善哉！善男子！此即隨順一",
    "T10n0287_006:0559c09": "切佛法勝義之忍。然善男子！我等諸佛，所有",
    "T10n0287_006:0559c10": "十力、四無所畏、十八不共佛法自在，汝今未",
    "T10n0287_006:0559c11": "得，當為成就佛法自在，應起精進，於此忍門",
    "T10n0287_006:0559c12": "勿復棄捨。又善男子！汝雖得是寂滅解脫，然",
    "T10n0287_006:0559c13": "彼一切異生種類未得寂靜，未能寂滅，常順異",
    "T10n0287_006:0559c14": "異煩惱現行，種種尋伺之所侵害；汝當愍念。",
    "T10n0287_006:0559c15": "又善男子！汝當憶念本所誓願，謂令有情，皆",
    "T10n0287_006:0559c16": "得義利及不思議智慧之門。又善男子！一切",
    "T10n0287_006:0559c17": "諸法法性如是，若佛出世或不出世法界常",
    "T10n0287_006:0559c18": "住終無變易，非但以此諸佛得現一切聲聞",
    "T10n0287_006:0559c19": "及諸獨覺，亦證此法無分別法性。又善男子！",
    "T10n0287_006:0559c20": "汝觀我等佛身無量、智慧無量、剎土無量、光",
    "T10n0287_006:0559c21": "輪無量、智所引無量、清淨音韻亦無有量，汝",
    "T10n0287_006:0559c22": "今亦應引發此事。又善男子！汝今唯得此一",
    "T10n0287_006:0559c23": "法明，謂諸法中無分別慧。然善男子！如是法",
    "T10n0287_006:0559c24": "明，諸佛如來無邊所行、無邊所作、無邊所繫，",
    "T10n0287_006:0559c25": "為欲證彼當起引發。又善男子！汝觀十方無",
    "T10n0287_006:0559c26": "量剎土、無量有情、無量諸法種種差別，應是",
    "T10n0287_006:0559c27": "一切如理通達。』佛子！如是諸佛世尊，覺悟勸",
    "T10n0287_006:0559c28": "導此地菩薩，授與此等無量無邊引發智門，",
    "T10n0287_006:0559c29": "令其無智差別故，能成如是引發之業。佛子！",
    "T10n0287_006:0560a01": "我今告汝得解，若時諸佛不垂誨示，令此菩",
    "T10n0287_006:0560a02": "薩入於如是引發門者，當時即入究竟涅槃，",
    "T10n0287_006:0560a03": "休息一切利有情業。以是諸佛授與如是引",
    "T10n0287_006:0560a04": "發無量智慧業故，此地菩薩於一念頃所引",
    "T10n0287_006:0560a05": "智業，此比於前從初發心，乃至七地所修諸",
    "T10n0287_006:0560a06": "行，百倍為勝，千倍、百千倍、俱胝倍、百俱胝倍、",
    "T10n0287_006:0560a07": "千俱胝倍、百千俱胝倍、百千俱胝那庾多倍為",
    "T10n0287_006:0560a08": "勝，算數計喻乃至烏波尼殺曇倍，亦復為勝。",
    "T10n0287_006:0560a09": "所以者何？佛子！菩薩先以一身引發諸行，今",
    "T10n0287_006:0560a10": "乘此地以依無量分身差別修菩薩行，以能",
    "T10n0287_006:0560a11": "引發無量音聲，以能引發無量智慧，以能引",
    "T10n0287_006:0560a12": "發無量受生，以能嚴淨無量佛剎，以能成熟",
    "T10n0287_006:0560a13": "無量有情，以悉承事無量諸佛，以悟無量法",
    "T10n0287_006:0560a14": "之理趣，以起無量神通勢力，以依無量眾會",
    "T10n0287_006:0560a15": "差別，以無量行身、語、意業一切菩薩正行之",
    "T10n0287_006:0560a16": "力，皆悉成滿，以不動故。佛子！譬如海船未至",
    "T10n0287_006:0560a17": "大海，以有功用排牽而去，若至海已則無功",
    "T10n0287_006:0560a18": "用任運而行，以於大海風輪飄汎，一日所行，",
    "T10n0287_006:0560a19": "此比於前有功用時，設經百歲不能爾所無",
    "T10n0287_006:0560a20": "量而至。佛子！菩薩亦復如是，已善積集善根",
    "T10n0287_006:0560a21": "資糧修證大乘，隨至菩薩正行大海，一須臾",
    "T10n0287_006:0560a22": "頃以無功用智入一切智智，此比於前有功",
    "T10n0287_006:0560a23": "用業，經百千劫不能爾所無量而至。[0560a23] 「唯諸佛",
    "T10n0287_006:0560a24": "子！菩薩已至於第八地，以由廣大方便善巧，",
    "T10n0287_006:0560a25": "妙智所引無功用行，菩薩正慧觀察一切智",
    "T10n0287_006:0560a26": "智之時，觀世界成觀世界壞，如世間成皆能",
    "T10n0287_006:0560a27": "了知；如世間壞皆能了知；由何業集世間成",
    "T10n0287_006:0560a28": "就皆能了知；由何業盡世間壞滅皆能了知；",
    "T10n0287_006:0560a29": "幾時世界成皆能了知；幾時世界壞皆能了",
    "T10n0287_006:0560b01": "知；幾時世界成已住皆能了知；幾時世界壞",
    "T10n0287_006:0560b02": "已住皆能了知；又知地界小大無量及差別",
    "T10n0287_006:0560b03": "相；了知水界小大無量及差別相；了知火界",
    "T10n0287_006:0560b04": "小大無量及差別相；了知風界小大無量及",
    "T10n0287_006:0560b05": "差別相；又知微塵細相、&#x9E81;相、無量相及差別",
    "T10n0287_006:0560b06": "相；於何世界所有若干微塵積聚，微塵差別",
    "T10n0287_006:0560b07": "皆能了知；於何世界所有若干地界微塵皆",
    "T10n0287_006:0560b08": "能了知；所有若干水界微塵皆能了知；所有",
    "T10n0287_006:0560b09": "若干火界微塵皆能了知；所有若干風界微",
    "T10n0287_006:0560b10": "塵皆能了知；所有若干有情界微塵皆能了",
    "T10n0287_006:0560b11": "知；所有若干剎土聚微塵皆能了知。又此菩",
    "T10n0287_006:0560b12": "薩，知有情身&#x9E81;相、細相、身差別相；知依那洛",
    "T10n0287_006:0560b13": "迦身有若干微塵；知依傍生身有若干微塵；",
    "T10n0287_006:0560b14": "知依鬼界身有若干微塵；知依阿素洛世間",
    "T10n0287_006:0560b15": "身有若干微塵；知依天世間身有若干微塵；",
    "T10n0287_006:0560b16": "知依人世間身有若干微塵。菩薩如是，趣入",
    "T10n0287_006:0560b17": "微塵差別智已，知欲界成、知色界成、知無色",
    "T10n0287_006:0560b18": "界成，知欲界壞、知色界壞、知無色界壞；能知",
    "T10n0287_006:0560b19": "欲界小大無量及差別相；能知色界小大無",
    "T10n0287_006:0560b20": "量及差別相；能知無色界小大無量及差別",
    "T10n0287_006:0560b21": "相。了知三界，於觀三界隨行智中，復善引發",
    "T10n0287_006:0560b22": "智光明已，於諸有情身差別智已得善巧，於",
    "T10n0287_006:0560b23": "身分別智得善巧，則於示現受生引慧，此菩",
    "T10n0287_006:0560b24": "薩隨有情類受生差別及身成就，隨其所應",
    "T10n0287_006:0560b25": "而為同類，示現自身成熟有情。",
    "T10n0287_006:0560b26": "[0560b26] 「復次，菩薩於一三千大千世界，普能遍滿隨",
    "T10n0287_006:0560b27": "有情身勝解差別引發受生，以影現智隨所",
    "T10n0287_006:0560b28": "行故，若二、若三、若四、若五、若十、二十、三十、四",
    "T10n0287_006:0560b29": "十、五十、若百，乃至不可說數無量三千大千",
    "T10n0287_006:0560c01": "世界，皆能遍滿隨有情身勝解差別隨其所",
    "T10n0287_006:0560c02": "應引發受生，以影現智隨所行故。菩薩成就",
    "T10n0287_006:0560c03": "如是智已，從一佛剎其身不動，於不可說諸",
    "T10n0287_006:0560c04": "佛剎土眾會之中皆悉顯現，而此菩薩隨諸",
    "T10n0287_006:0560c05": "有情身及勝解意樂差別，能於彼彼佛國土",
    "T10n0287_006:0560c06": "中，及於彼彼眾會道場彼彼之處，如是如是",
    "T10n0287_006:0560c07": "示現其身。所謂：於沙門眾中現沙門形，婆羅",
    "T10n0287_006:0560c08": "門眾中現婆羅門形，剎利眾中現剎利形，吠",
    "T10n0287_006:0560c09": "舍眾中現吠舍形，長者眾中現長者形，居士",
    "T10n0287_006:0560c10": "眾中現居士形，於四天王眾中現四天王形，",
    "T10n0287_006:0560c11": "於三十三天眾中示現三十三天形，夜摩眾",
    "T10n0287_006:0560c12": "中、&#x89A9;史多眾中、樂變化眾中、他化自在眾中、",
    "T10n0287_006:0560c13": "魔王眾中，各隨其類而為現形，於梵眾中現",
    "T10n0287_006:0560c14": "梵形色。又此菩薩，應以聲聞身得調伏者，而",
    "T10n0287_006:0560c15": "為示現聲聞身形；應以獨覺身得調伏者，而",
    "T10n0287_006:0560c16": "為示現獨覺身形；應以菩薩身得調伏者，而",
    "T10n0287_006:0560c17": "為示現菩薩身形；應以如來身形得調伏者，",
    "T10n0287_006:0560c18": "而為示現如來身形。佛子！菩薩如是，於不可",
    "T10n0287_006:0560c19": "說佛剎土中所有若干有情勝解，於彼彼處",
    "T10n0287_006:0560c20": "如是如是現身差別。",
    "T10n0287_006:0560c21": "[0560c21] 「復次，此菩薩遠離一切身相分別，得身平等",
    "T10n0287_006:0560c22": "性，知有情身、剎土身、業果身、聲聞身、獨覺身、",
    "T10n0287_006:0560c23": "菩薩身、如來身、智身、法身、虛空身，此菩薩知",
    "T10n0287_006:0560c24": "有情心意樂引發。若樂隨欲將有情身置於",
    "T10n0287_006:0560c25": "自身，如是剎土身、業果身、聲聞身、獨覺身、菩",
    "T10n0287_006:0560c26": "薩身、如來身、智身、法身、虛空身，置於自身。又",
    "T10n0287_006:0560c27": "此菩薩，知有情心意樂引發，若樂隨欲能以",
    "T10n0287_006:0560c28": "自身置於一切諸有情身；能以自身，置於剎",
    "T10n0287_006:0560c29": "土身、業果身、聲聞身、獨覺身、菩薩身、如來",
    "T10n0287_006:0561a01": "身、智身、法身、虛空身，亦復如是。菩薩已知",
    "T10n0287_006:0561a02": "諸有情心意樂引發，而將此身隨欲置於彼",
    "T10n0287_006:0561a03": "彼身中，是菩薩於有情身中，知業身、異熟身、",
    "T10n0287_006:0561a04": "煩惱身、有色身、無色身。於剎土身中，小相、大",
    "T10n0287_006:0561a05": "相、無量相、雜染相、清淨相、亂住相、仰住相、覆",
    "T10n0287_006:0561a06": "入相、方網差別相，皆悉能知。於業果身中，能",
    "T10n0287_006:0561a07": "知差別、知假建立；於聲聞身、於獨覺身、於菩",
    "T10n0287_006:0561a08": "薩身，能知差別、知建立；於如來身中知等覺",
    "T10n0287_006:0561a09": "身、願身、化身、加持之身、相好莊嚴微妙色身、",
    "T10n0287_006:0561a10": "光明身、意生身、福德身、法身、智身，皆悉能知。",
    "T10n0287_006:0561a11": "於智身中，善思察相、如實觀相、果及加行所",
    "T10n0287_006:0561a12": "攝之相、世間出世間差別相、三乘安立相、共",
    "T10n0287_006:0561a13": "不共相、出離非出離相、有學無學相，皆悉能",
    "T10n0287_006:0561a14": "知。於法身平等性相、不毀壞相、隨諸分位及",
    "T10n0287_006:0561a15": "假世俗安立之相、有情無情法安立相、佛法聖",
    "T10n0287_006:0561a16": "僧法安立相，皆悉能知。於虛空身，知無量根",
    "T10n0287_006:0561a17": "遍行之相、無形質相、無異無邊相、以持色聚",
    "T10n0287_006:0561a18": "得顯了相，皆悉能知。即此菩薩，如是已能引",
    "T10n0287_006:0561a19": "發身智得壽自在，於不可說不可說劫加持",
    "T10n0287_006:0561a20": "壽量故；得心自在已，於無量無數等持觀入",
    "T10n0287_006:0561a21": "智故；得資生自在已，能示現一切世界無量",
    "T10n0287_006:0561a22": "莊嚴具，莊飾加持故；得業自在，應時能現",
    "T10n0287_006:0561a23": "業果加持故；得生自在，於一切世間示現受",
    "T10n0287_006:0561a24": "生故；得勝解自在已，能示現一切世界佛充",
    "T10n0287_006:0561a25": "滿故；得願自在，於隨所欲佛剎時分示等覺",
    "T10n0287_006:0561a26": "故；得神通自在，諸佛剎中皆能示現神通遊",
    "T10n0287_006:0561a27": "戲故；得法自在已，能示現無邊無中法門明",
    "T10n0287_006:0561a28": "故；得智自在，示現佛力、無畏、不共佛法、相、好、",
    "T10n0287_006:0561a29": "正等覺故。菩薩得此十自在故，即得名為不",
    "T10n0287_006:0561b01": "思議智者、廣大智者、不可映奪智者。於是菩",
    "T10n0287_006:0561b02": "薩已至如是，已能成就如是智慧，畢竟無罪；",
    "T10n0287_006:0561b03": "身業現行任運隨轉，畢竟無罪；語業現行任",
    "T10n0287_006:0561b04": "運隨轉，畢竟無罪；意業現行任運隨轉，於一",
    "T10n0287_006:0561b05": "切業智為先導，隨智而轉，慧到彼岸以為增",
    "T10n0287_006:0561b06": "上。大悲為首，方便善巧善所分別，願善所引，",
    "T10n0287_006:0561b07": "如來加持善所加護，於諸有情利益加行無",
    "T10n0287_006:0561b08": "有休息，隨於無邊世界差別行。佛子！舉要言",
    "T10n0287_006:0561b09": "之：菩薩至於不動地已，所有身、語、意業現行，",
    "T10n0287_006:0561b10": "皆為積集一切佛法。",
    "T10n0287_006:0561b11": "[0561b11] 「復次，菩薩如是至於不動地中，於意樂力得",
    "T10n0287_006:0561b12": "善安住，遠離一切煩惱現行故；於增上意樂",
    "T10n0287_006:0561b13": "力得善安住，不離道故；於大悲力得善安住，",
    "T10n0287_006:0561b14": "不捨利益有情事故；於大慈力得善安住，能",
    "T10n0287_006:0561b15": "救一切諸世間故；於總持力得善安住，無忘",
    "T10n0287_006:0561b16": "失法故；於辯才力得善安住，於一切佛法選",
    "T10n0287_006:0561b17": "擇分別得善巧故；於神通力得善安住，於無",
    "T10n0287_006:0561b18": "邊際諸世界中行差別處得善巧故；於大願",
    "T10n0287_006:0561b19": "力得善安住，不捨一切菩薩所作故；於到彼",
    "T10n0287_006:0561b20": "岸力得善安住，普集一切諸佛法故；於如來",
    "T10n0287_006:0561b21": "加持力得善安住，一切行相、一切智智現在",
    "T10n0287_006:0561b22": "前故。然此菩薩已得如是勢力所持，能現一",
    "T10n0287_006:0561b23": "切諸所作事，而於一切所作事中無有過咎。",
    "T10n0287_006:0561b24": "[0561b24] 「佛子！此之第八菩薩智地，名為不動地，不可",
    "T10n0287_006:0561b25": "映奪故；名為不退地，智無退故；名為難得地，",
    "T10n0287_006:0561b26": "一切世間無能測故；名為童真地，無過失故；",
    "T10n0287_006:0561b27": "名為生地，如所樂欲自在轉故；名為成就地，",
    "T10n0287_006:0561b28": "無復所作故；名為究竟地，以能善作智決擇",
    "T10n0287_006:0561b29": "故；名為涅槃地，以善引發本願力故；名為住",
    "T10n0287_006:0561c01": "持地，非他所壞故；名為無功用地，前際所引",
    "T10n0287_006:0561c02": "故。佛子！菩薩引發如是智已，入佛種姓，以佛",
    "T10n0287_006:0561c03": "功德光明所照，隨順如來威儀正行，佛境現",
    "T10n0287_006:0561c04": "前無間無缺，如來威德常所加持，釋梵護世",
    "T10n0287_006:0561c05": "之所奉迎，金剛力士常隨侍衛，恒不捨離三",
    "T10n0287_006:0561c06": "摩地力，引發無量分身差別一切身行，勢力",
    "T10n0287_006:0561c07": "相應成就廣大異熟神通，於無涯際三摩地",
    "T10n0287_006:0561c08": "中自在而轉。能受無量菩提記別，隨已成熟",
    "T10n0287_006:0561c09": "諸有情類現成正覺。然此菩薩如是通達入",
    "T10n0287_006:0561c10": "大乘會，獲善觀察大智神通，常恒能放妙慧",
    "T10n0287_006:0561c11": "光明，趣入無礙真法界道，能知世界差別之",
    "T10n0287_006:0561c12": "道，示現一切諸大功德，於自心起自在能轉，",
    "T10n0287_006:0561c13": "於前後際善能知行，善能通達伏除一切魔",
    "T10n0287_006:0561c14": "道之智，證入如來所行境界。能於無邊諸世",
    "T10n0287_006:0561c15": "界中行菩薩行，已能成就不退轉故；是即說",
    "T10n0287_006:0561c16": "為菩薩已至於不動地。",
    "T10n0287_006:0561c17": "[0561c17] 「佛子！菩薩住此不動地時，恒常無間不離現見",
    "T10n0287_006:0561c18": "無量諸佛，由三摩地力所引故。然不棄捨廣",
    "T10n0287_006:0561c19": "見諸佛承事供養，然此菩薩於一一世界，見",
    "T10n0287_006:0561c20": "無量佛、無量百佛、無量千佛、無量百千佛、無",
    "T10n0287_006:0561c21": "量百千那庾多佛、無量俱胝佛、無量百俱胝",
    "T10n0287_006:0561c22": "佛、無量千俱胝佛、無量百千俱胝佛、無量",
    "T10n0287_006:0561c23": "百千俱胝那庾多佛。見諸佛已恭敬尊重，以",
    "T10n0287_006:0561c24": "一切行相引發供養，悉以奉獻彼諸如來，皆",
    "T10n0287_006:0561c25": "悉承事，於諸佛所領受世界差別義等無量法",
    "T10n0287_006:0561c26": "明，轉復得於如來法藏，於諸世界差別問答",
    "T10n0287_006:0561c27": "無能屈者。於無量劫，此諸善根轉得熾然光",
    "T10n0287_006:0561c28": "麗明淨，無量百劫、無量千劫、無量百千劫、",
    "T10n0287_006:0561c29": "無量百千那庾多劫、無量俱胝劫、無量百俱",
    "T10n0287_006:0562a01": "胝劫、無量千俱胝劫、無量百千俱胝劫、無量",
    "T10n0287_006:0562a02": "百千俱胝那庾多劫，此諸善根轉得熾然光",
    "T10n0287_006:0562a03": "麗明淨。佛子！譬如善巧金師，以所鍊金作",
    "T10n0287_006:0562a04": "嚴具已，置贍部洲聖王頂上或於頸下，贍部",
    "T10n0287_006:0562a05": "洲中一切臣民，諸莊嚴具無與等者。佛子！菩",
    "T10n0287_006:0562a06": "薩住是不動地中，此諸善根亦復如是，一切",
    "T10n0287_006:0562a07": "聲聞、獨覺，乃至七地菩薩，所有善根無與",
    "T10n0287_006:0562a08": "等者。以住此地大智光明，普滅有情煩惱",
    "T10n0287_006:0562a09": "黑闇，善能開闡智慧門故。佛子！譬如千世界",
    "T10n0287_006:0562a10": "主，大梵天王遍運慈心，普放光明滿千世界。",
    "T10n0287_006:0562a11": "菩薩住此不動地已亦復如是，能以光明普",
    "T10n0287_006:0562a12": "照遍滿，乃至百萬佛剎微塵數等世界，漸",
    "T10n0287_006:0562a13": "滅有情煩惱炎熱令身悅豫。於十種波羅蜜",
    "T10n0287_006:0562a14": "多，願到彼岸以為增上，餘到彼岸隨力隨分，",
    "T10n0287_006:0562a15": "非不修行。[0562a15] 「佛子！是名略說菩薩第八不動智",
    "T10n0287_006:0562a16": "地。若廣說者，經無量劫不可窮盡。菩薩安住",
    "T10n0287_006:0562a17": "於此地已，受生多作大梵天王，主千世界威",
    "T10n0287_006:0562a18": "德最勝無所映奪；善見義利得大自在，為諸",
    "T10n0287_006:0562a19": "有情善說聲聞、獨覺、菩薩到彼岸道，世界差",
    "T10n0287_006:0562a20": "別問答之中無能屈者，諸所作業，或以布施、",
    "T10n0287_006:0562a21": "或以愛語、或以利行、或以同事，此等一切",
    "T10n0287_006:0562a22": "悉皆不離佛作意、法作意、僧伽作意、菩薩作",
    "T10n0287_006:0562a23": "意、菩薩行作意、到彼岸作意、諸地作意、佛力",
    "T10n0287_006:0562a24": "作意、無所畏作意、佛不共法作意，乃至不離",
    "T10n0287_006:0562a25": "一切行相勝妙相應一切智智作意。常作願",
    "T10n0287_006:0562a26": "言：『我當一切諸有情中，為首、為勝、為殊勝、",
    "T10n0287_006:0562a27": "為妙、為微妙、為上、為無上、為無等、為無等等、",
    "T10n0287_006:0562a28": "為導、為將、為帥，乃至願得一切智智所依止",
    "T10n0287_006:0562a29": "處。』若樂發起如是精進，由是精進一剎那頃",
    "T10n0287_006:0562b01": "瞬息須臾，證得百萬三千大千世界微塵數",
    "T10n0287_006:0562b02": "諸三摩地；能見百萬三千大千世界微塵數",
    "T10n0287_006:0562b03": "佛，彼佛加持皆能解了。能動百萬三千大千",
    "T10n0287_006:0562b04": "世界微塵數諸佛剎土，能照百萬三千大千",
    "T10n0287_006:0562b05": "世界微塵數諸佛國土，成熟百萬三千大千",
    "T10n0287_006:0562b06": "世界微塵數有情，住壽百萬三千大千世界",
    "T10n0287_006:0562b07": "微塵數劫，於前後際各入百萬三千大千世",
    "T10n0287_006:0562b08": "界微塵數劫，善能思擇百萬三千大千世界",
    "T10n0287_006:0562b09": "微塵數法門，示現百萬三千大千世界微塵",
    "T10n0287_006:0562b10": "數身，身身能現百萬三千大千世界微塵數",
    "T10n0287_006:0562b11": "菩薩眷屬圍遶。從此以上是諸菩薩有願力",
    "T10n0287_006:0562b12": "者，由勝願故，所有遊戲，或身、或光明、或神通、",
    "T10n0287_006:0562b13": "或眼、或境界、或音聲、或行、或莊嚴、或勝解、",
    "T10n0287_006:0562b14": "或所作，此等乃至爾所百千俱胝那庾多劫，",
    "T10n0287_006:0562b15": "不易可數。」[0562b15] 爾時，金剛藏菩薩欲重宣此義，而",
    "T10n0287_006:0562b16": "說偈言：",
    "T10n0287_006:0562b17": "「七地已修方便慧，  善集資糧發大願；",
    "T10n0287_006:0562b18": " 得佛加持具善力，  順佛功德淨志念。",
    "T10n0287_006:0562b19": " 福智已超恒慈愍，  智慧廣大等虛空；",
    "T10n0287_006:0562b20": " 為求勝智登八地，  契悟寂滅無生忍。",
    "T10n0287_006:0562b21": " 知法無生、無起性，  無相、無成、無壞滅，",
    "T10n0287_006:0562b22": " 無盡、無轉、無止息，  無性為性常平等。",
    "T10n0287_006:0562b23": " 以無分別入佛智，  超心、意、識分別想；",
    "T10n0287_006:0562b24": " 證此忍已得靜住，  甚深不動常寂滅。",
    "T10n0287_006:0562b25": " 一切世間無能測，  心相取著悉皆離，",
    "T10n0287_006:0562b26": " 住於此地不分別，  譬如苾芻入滅定。",
    "T10n0287_006:0562b27": " 如夢渡河起翹勤，  寤已坦然無遽務；",
    "T10n0287_006:0562b28": " 菩薩為度有情界，  功用此地息亦然；",
    "T10n0287_006:0562b29": " 如生梵世絕下欲，  於此二相除亦爾。",
    "T10n0287_006:0562c01": " 於法駛流蒙諸佛，  覺悟勸導次其忍，",
    "T10n0287_006:0562c02": " 語言：『我等諸佛德，  汝今未獲常勤進，",
    "T10n0287_006:0562c03": " 汝雖已滅煩惱火，  世間惑焰猶熾然，",
    "T10n0287_006:0562c04": " 當念本願度有情，  悉使修因趣解脫。",
    "T10n0287_006:0562c05": " 法性常爾離分別，  非但由此顯世尊，",
    "T10n0287_006:0562c06": " 二乘於此亦能得，  故當引發一切行。』",
    "T10n0287_006:0562c07": " 如是人天應供尊，  授此智令慧觀察，",
    "T10n0287_006:0562c08": " 無邊佛法悉得成，  一念超過曩眾行。",
    "T10n0287_006:0562c09": " 菩薩住茲妙智地，  則獲廣大神通力，",
    "T10n0287_006:0562c10": " 一念分身遍十方，  如船入海因風濟，",
    "T10n0287_006:0562c11": " 心無功用任智力，  悉知世界成、壞、住，",
    "T10n0287_006:0562c12": " 諸界種種各殊異，  小大無量皆能了。",
    "T10n0287_006:0562c13": " 三千界中四大種，  六趣有情身各別，",
    "T10n0287_006:0562c14": " 及以眾寶微塵數，  以智觀察悉無餘。",
    "T10n0287_006:0562c15": " 菩薩能知一切身，  為化有情同彼形；",
    "T10n0287_006:0562c16": " 剎土無量種種別，  悉為現形無不遍。",
    "T10n0287_006:0562c17": " 譬如日月住虛空，  一切水中皆現影；",
    "T10n0287_006:0562c18": " 住於法界無所動，  隨其心樂各不同。",
    "T10n0287_006:0562c19": " 一切眾中皆現身，  聲聞、獨覺與菩薩，",
    "T10n0287_006:0562c20": " 及以佛身靡不現。  有情剎土業報身，",
    "T10n0287_006:0562c21": " 種種現身智法身，  虛空身相皆平等，",
    "T10n0287_006:0562c22": " 普為群生而示作。  十種聖智普觀察，",
    "T10n0287_006:0562c23": " 復以慈悲作眾業，  所有佛法皆成就，",
    "T10n0287_006:0562c24": " 淨戒不動如須彌，  十力成就不搖動，",
    "T10n0287_006:0562c25": " 一切魔眾無能轉。  諸佛加持天王禮，",
    "T10n0287_006:0562c26": " 密&#x8FF9;金剛恒侍衛，  此地功德無邊際，",
    "T10n0287_006:0562c27": " 千萬億劫說不盡。  復以供佛善益明，",
    "T10n0287_006:0562c28": " 如王頂上莊嚴具；  菩薩住此第八地，",
    "T10n0287_006:0562c29": " 多作梵王千界主，  演說三乘無有窮；",
    "T10n0287_006:0563a01": " 慈光普照滅眾惑，  一念獲得百萬界。",
    "T10n0287_006:0563a02": " 微塵數等三摩地，  餘所作事悉亦然；",
    "T10n0287_006:0563a03": " 願力示現復過此。  菩薩第八不動地，",
    "T10n0287_006:0563a04": " 我為汝等已略說，  若以次第廣分別，",
    "T10n0287_006:0563a05": " 經於億劫不能盡。」",
    "T10n0287_006:0563a06": "[0563a06] 菩薩不動地第八竟"
}