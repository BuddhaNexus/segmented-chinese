{
    "T52n2103_008:0135b12": "廣弘明集卷第八",
    "T52n2103_008:0135b14": "大唐西明寺沙門釋道宣撰",
    "T52n2103_008:0135b15": "辯惑篇第二之四",
    "T52n2103_008:0135b16": "擊像焚經坑僧詔 魏太武大集道俗",
    "T52n2103_008:0135b17": "廢立二教議 周武二教論 釋道安",
    "T52n2103_008:0135b18": "擊像焚經坑僧詔元魏世祖太武帝",
    "T52n2103_008:0135b19": "[0135b19] 帝諱燾。以明元帝泰常八年即位。時年八歲。",
    "T52n2103_008:0135b20": "尚在幼&#x51B2;。資政所由惟恃台輔。時司徒崔浩",
    "T52n2103_008:0135b21": "尤不信佛。帝訪國事。每以為懷言。佛法虛誕",
    "T52n2103_008:0135b22": "為俗費害。黃老仙道可以存心。浩既雅信仙",
    "T52n2103_008:0135b23": "道。授帝老經。隨言信用曾無思擇。即立道壇",
    "T52n2103_008:0135b24": "四追方士。當時佛法隆盛。浩內嫉之。常求瑕",
    "T52n2103_008:0135b25": "釁。會蓋吳反於杏城。關中騷動。帝乃西伐。時",
    "T52n2103_008:0135b26": "浩從焉。既至長安。有沙門。種麥於寺中。御",
    "T52n2103_008:0135b27": "騶牧馬。帝入觀馬從官入。其便室見有弓",
    "T52n2103_008:0135b28": "矢。出以奏聞。帝怒曰。此非沙門所用。當與蓋",
    "T52n2103_008:0135b29": "吳通謀規害人耳。命有司案誅一寺。閱其財",
    "T52n2103_008:0135c01": "產及州郡牧守富人所寄藏物。蓋以萬計。詔",
    "T52n2103_008:0135c02": "乃焚破佛像。&#x52C5;留臺下。四方一依長安行事。",
    "T52n2103_008:0135c03": "太平真君五年。帝年二十有九。春秋方富盛",
    "T52n2103_008:0135c04": "於武功。崔浩邪謀相接交扇方士。仙觀日有",
    "T52n2103_008:0135c05": "登臨。釋門清眾將事殲殄。又下詔曰。愚民無",
    "T52n2103_008:0135c06": "識信偽惑妖。私養師巫挾藏讖記。沙門之徒。",
    "T52n2103_008:0135c07": "假西域虛誕。坐致妖孽。非所以一齊政化布",
    "T52n2103_008:0135c08": "淳德於天下也。自王公以下至於庶人。有私",
    "T52n2103_008:0135c09": "養沙門者。限今年二月十五日。過期不出沙",
    "T52n2103_008:0135c10": "門身死。容止者誅一門。時恭宗為太子監國。",
    "T52n2103_008:0135c11": "素敬佛法。頻上表陳刑殺沙門之濫。又非圖",
    "T52n2103_008:0135c12": "像之罪。今罷其道杜諸寺門。世不修奉。土",
    "T52n2103_008:0135c13": "木丹青自然毀滅。如是再三不許。時有沙門",
    "T52n2103_008:0135c14": "玄高者。空門之秀傑也。太子晃師之。晃敬",
    "T52n2103_008:0135c15": "事如佛。崔浩得倖於帝。恐晃攝政。或見危",
    "T52n2103_008:0135c16": "逐。密讒於帝晃有異圖。若不先慮後悔無",
    "T52n2103_008:0135c17": "及。又晃結納玄高。高又通靈鬼物善得人心。",
    "T52n2103_008:0135c18": "可不猜耶。帝初不從。後且幽之。又夢其先",
    "T52n2103_008:0135c19": "祖云。太子無事。又問百官。咸云。太子仁孝。",
    "T52n2103_008:0135c20": "&#x6282;見幽辱。帝乃出晃以政歸之。浩又重譖。帝",
    "T52n2103_008:0135c21": "信之便幽死晃於禁中。縊高於郊南。浩得志",
    "T52n2103_008:0135c22": "於朝廷也。列辟莫敢致言。便以太平真君七",
    "T52n2103_008:0135c23": "年三月下詔。一切蕩除。所有圖像胡經皆擊",
    "T52n2103_008:0135c24": "破焚毀。沙門無少長悉坑之。斯並崔浩之意",
    "T52n2103_008:0135c25": "致也。及後帝遭癘惱。浩被族誅。呼嗟長慨無",
    "T52n2103_008:0135c26": "所及矣。事&#x8FF9;如前釋老志廣之。",
    "T52n2103_008:0135c27": "周滅佛法集道俗議事",
    "T52n2103_008:0135c28": "[0135c28] 周高祖猜忌為心。安忍嫌隙。大&#x51A1;宰晉國公",
    "T52n2103_008:0135c29": "護。權衡百揆決通庶政。帝竊嫉之。恐有陵奪。",
    "T52n2103_008:0136a01": "召護入內。親自誅之。并大臣六家並從族滅。",
    "T52n2103_008:0136a02": "帝以得志於天下。一無所慮也。然信任讖緯",
    "T52n2103_008:0136a03": "偏以為心。自古相傳黑者得也。謂有黑相當",
    "T52n2103_008:0136a04": "得天下。猶如漢末訛言黃衣當王。以黃代赤",
    "T52n2103_008:0136a05": "承運之像。言黑亦然。所以周太祖挾魏西奔。",
    "T52n2103_008:0136a06": "衣物旗幟並變為黑。用期訛讖之言。斯亦漢",
    "T52n2103_008:0136a07": "光武之餘命也。昔者高洋之開齊運。流俗亦",
    "T52n2103_008:0136a08": "有此謠。洋言黑者稠禪師黑衣天子也。將欲",
    "T52n2103_008:0136a09": "誅之。會稠遠識。悟而得免備如別說。故周祖",
    "T52n2103_008:0136a10": "初重佛法下禮沙門。並著黃衣為禁黑故。有",
    "T52n2103_008:0136a11": "道士張賓。譎詐罔上。私達其黨。以黑釋為國",
    "T52n2103_008:0136a12": "忌。以黃老為國祥。帝納其言。信道輕佛。親受",
    "T52n2103_008:0136a13": "符錄躬服衣冠。有前僧衛元嵩。與賓脣齒相",
    "T52n2103_008:0136a14": "扇惑動帝情云。僧多怠惰貪逐財食。不足欽",
    "T52n2103_008:0136a15": "尚。帝召百僧。入內七宵行道。時既密知各加",
    "T52n2103_008:0136a16": "懇到。帝亦同僧寢處覘候得失。或為僧讀誦。",
    "T52n2103_008:0136a17": "或讚唄禮悔。僧皆懍厲莫不訝帝之微行也。",
    "T52n2103_008:0136a18": "既期已滿無何而止。至天和四年歲在已丑",
    "T52n2103_008:0136a19": "三月十五日。&#x52C5;召有德眾僧名儒道士文武",
    "T52n2103_008:0136a20": "百官二千餘人。帝御正殿量述三教。以儒教",
    "T52n2103_008:0136a21": "為先。佛教為後。道教最上。以出於無名之前。",
    "T52n2103_008:0136a22": "超於天地之表故也。時議者紛紜情見乖咎。",
    "T52n2103_008:0136a23": "不定而散。至其月二十日。依前集論。是非更",
    "T52n2103_008:0136a24": "廣莫簡帝心。帝曰。儒教道教此國常遵。佛教",
    "T52n2103_008:0136a25": "後來朕意不立。僉議如何。時議者陳理無由",
    "T52n2103_008:0136a26": "除削。帝曰。三教被俗。義不可俱。至四月初。",
    "T52n2103_008:0136a27": "更依前集。必須極言陳理。無得面從。",
    "T52n2103_008:0136a28": "[0136a28] 又&#x52C5;司&#x96B7;大夫甄鸞。詳度佛道二教。定其深",
    "T52n2103_008:0136a29": "淺辯其真偽。天和五年鸞乃上笑道論三卷。",
    "T52n2103_008:0136b01": "用笑三洞之名。至五月十日。帝大集群臣詳",
    "T52n2103_008:0136b02": "鸞上論。以為傷&#x8827;道法。帝躬受之。不愜本圖。",
    "T52n2103_008:0136b03": "即於殿庭焚蕩。時道安法師。又上二教論。云",
    "T52n2103_008:0136b04": "內教外教也。練心之術名三乘。內教也。教形",
    "T52n2103_008:0136b05": "之術名九流。外教也。道無別教即在儒流。斯",
    "T52n2103_008:0136b06": "乃易之謙謙也。帝覽論以問朝宰。無有抗者。",
    "T52n2103_008:0136b07": "於是遂寢。乃經五載至建德三年。歲在甲午",
    "T52n2103_008:0136b08": "五月十七日。初斷佛道兩教沙門道士並令",
    "T52n2103_008:0136b09": "還俗。三寶福財散給臣下。寺觀塔廟賜給王",
    "T52n2103_008:0136b10": "公。餘如別述。于時衛王不忍其事。直入宮燒",
    "T52n2103_008:0136b11": "乾化門。攻帝不下。退至虎牢。捉獲入京。父子",
    "T52n2103_008:0136b12": "十二人。并同謀者並誅。",
    "T52n2103_008:0136b13": "二教論沙門釋道安",
    "T52n2103_008:0136b14": "歸宗顯本第一儒道昇降第二",
    "T52n2103_008:0136b15": "君為教主第三詰驗形神第四",
    "T52n2103_008:0136b16": "仙異涅槃第五道仙優劣第六",
    "T52n2103_008:0136b17": "孔老非佛第七釋典道流第八",
    "T52n2103_008:0136b18": "服法非老第九明典真偽第十",
    "T52n2103_008:0136b19": "教指通局第十一依法除疑第十二",
    "T52n2103_008:0136b20": "歸宗顯本第一",
    "T52n2103_008:0136b21": "[0136b21] 有東都逸俊童子。問於西京通方先生曰。僕",
    "T52n2103_008:0136b22": "聞風流傾墜。六經所以緝修。誇尚滋彰。二篇",
    "T52n2103_008:0136b23": "所以述作。故優柔弘潤於物必濟曰儒。用之",
    "T52n2103_008:0136b24": "不匱於物必通曰道。斯皆孔老之神功。可得",
    "T52n2103_008:0136b25": "而詳矣。近覽釋教文博義豐。觀其汲引則恂",
    "T52n2103_008:0136b26": "恂善誘。要其指趣則亹亹茲良。然三教雖",
    "T52n2103_008:0136b27": "殊勸善義一。塗&#x8FF9;誠異理會則同。至於老嗟",
    "T52n2103_008:0136b28": "身患孔歎逝川。固欲後外以致存生。感往以",
    "T52n2103_008:0136b29": "知物化。何异釋典之厭身無常之說哉。但",
    "T52n2103_008:0136c01": "拘滯之流未馳高觀。不能齊天地於一指均",
    "T52n2103_008:0136c02": "是非乎一氣。致令談論之際每有不同。此所",
    "T52n2103_008:0136c03": "謂匿摩尼於胎[穀-禾+卵]。掩大明於重夜。傷莫二之",
    "T52n2103_008:0136c04": "純風。塞洞一之玄指。祈之彌劫。奚可值哉。",
    "T52n2103_008:0136c05": "敬請先生為之開闡。通方先生曰。子之問也",
    "T52n2103_008:0136c06": "激矣哉。可謂窮辯未盡理也。僕雖不敏稽疑",
    "T52n2103_008:0136c07": "上國。服膺靈章陶風下席。今當為子略陳其",
    "T52n2103_008:0136c08": "要。夫萬化本於無生而生。生者無生。三才兆",
    "T52n2103_008:0136c09": "於無始而始。始者無始。然則無生無始物之",
    "T52n2103_008:0136c10": "性也。有化有生人之聚也。聚雖一體而形神",
    "T52n2103_008:0136c11": "兩異。散雖質別而心數弗亡。故救形之教。教",
    "T52n2103_008:0136c12": "稱為外。濟神之典。典號為內。是以智度有內",
    "T52n2103_008:0136c13": "外兩經。仁王辯內外二論。方等明內外兩律。",
    "T52n2103_008:0136c14": "百論言內外二道。若通論內外。則該彼華夷。",
    "T52n2103_008:0136c15": "若局命此方。則可云儒釋。釋教為內儒教為",
    "T52n2103_008:0136c16": "外。備彰聖典。非為誕謬。詳覽載籍尋討源流。",
    "T52n2103_008:0136c17": "教唯有二寧得有三。何則昔玄古朴素。墳典",
    "T52n2103_008:0136c18": "之誥未弘。淳風稍離丘索之文乃著。故包論",
    "T52n2103_008:0136c19": "七典統括九流。咸為治國之謨。並是修身之",
    "T52n2103_008:0136c20": "術。故藝文志曰。儒之流。蓋出於司徒之官。",
    "T52n2103_008:0136c21": "助人君順陰陽明教化者也。遊文於六經之",
    "T52n2103_008:0136c22": "中。留意於五德之際。祖述堯舜。憲章文武。宗",
    "T52n2103_008:0136c23": "師仲尼。其道最高者也。",
    "T52n2103_008:0136c24": "[0136c24] 道家者流。蓋出於史官。清虛以自守。卑弱以",
    "T52n2103_008:0136c25": "自持。此君人者南面之術。合於堯之克讓。易",
    "T52n2103_008:0136c26": "之謙謙。是其所長也。",
    "T52n2103_008:0136c27": "[0136c27] 陰陽家者流。蓋出於羲和之官。敬順昊天。曆",
    "T52n2103_008:0136c28": "象日月星辰。敬授民時。此者所長也。",
    "T52n2103_008:0136c29": "[0136c29] 法家者流。蓋出於理官。信賞必罰以輔禮制。",
    "T52n2103_008:0137a01": "易曰。先王以明罰&#x52C5;法。此其所長也。",
    "T52n2103_008:0137a02": "[0137a02] 名家者流。蓋出於禮官。古者名位不同禮亦",
    "T52n2103_008:0137a03": "異數。孔子曰。必也正名乎。名不正則言不順。",
    "T52n2103_008:0137a04": "言不順則事不成。此其所長也。",
    "T52n2103_008:0137a05": "[0137a05] 墨家者流。蓋出於清廟之官。茅屋採椽。是以",
    "T52n2103_008:0137a06": "貴儉。養三老五更。是以兼愛。選士大射。是",
    "T52n2103_008:0137a07": "以上賢。宗祀嚴父。是以有鬼。此其所長也。",
    "T52n2103_008:0137a08": "[0137a08] 縱橫家者流。蓋出於行人之官。孔子曰。誦詩",
    "T52n2103_008:0137a09": "三百使乎四方不能專對。雖多亦奚以為。又",
    "T52n2103_008:0137a10": "曰。使乎使乎。言其當權事制宜受命而不受",
    "T52n2103_008:0137a11": "詞。此其所長也。",
    "T52n2103_008:0137a12": "[0137a12] 雜家者流。蓋出於議官。兼儒墨含名法。知國",
    "T52n2103_008:0137a13": "體之有此。見王治無不貫。此其所長也。",
    "T52n2103_008:0137a14": "[0137a14] 農家者流。蓋出於農稷之官。播五穀勸耕桑。",
    "T52n2103_008:0137a15": "以足衣食。故八政。一曰食。二曰貨。此其所長",
    "T52n2103_008:0137a16": "也。若派而別之。則應有九教。若總而合之。則",
    "T52n2103_008:0137a17": "同屬儒宗。論其官也。各王朝之一職。談其籍",
    "T52n2103_008:0137a18": "也。並皇家之一書子。欲於一代之內令九流",
    "T52n2103_008:0137a19": "爭川大道之世使小成競辯。豈不上傷皇極",
    "T52n2103_008:0137a20": "莫二之風。下開拘放鄙蕩之弊。真所謂巨&#x8827;",
    "T52n2103_008:0137a21": "鴻猷眩曜朝野矣。",
    "T52n2103_008:0137a22": "[0137a22] 佛教者窮理盡性之格言。出世入真之軌轍。",
    "T52n2103_008:0137a23": "請其文則部分十二。語其旨則四種悉檀。理",
    "T52n2103_008:0137a24": "妙域中。固非名號所及。化擅繫表。又非情智",
    "T52n2103_008:0137a25": "所尋。至於遣累落筌。陶神盡照。近超生死遠",
    "T52n2103_008:0137a26": "證泥洹。播闡五乘。接群機之深淺。該明六道。",
    "T52n2103_008:0137a27": "辯善惡之昇沈。敻期出世而理無不周。邇比",
    "T52n2103_008:0137a28": "王化而事無不盡。能博能要不質不文。自非",
    "T52n2103_008:0137a29": "天下之至慮。孰能與斯教哉。雖復儒道千家",
    "T52n2103_008:0137b01": "墨農百氏取捨驅馳。未及其度者也。惟釋氏",
    "T52n2103_008:0137b02": "之教理富權實。有餘不了稱之曰權。無餘了",
    "T52n2103_008:0137b03": "義號之為實。通云善誘。何成妙賞。子謂三教",
    "T52n2103_008:0137b04": "雖殊勸善義一。余謂善有精&#x9E81;優劣宜異。精",
    "T52n2103_008:0137b05": "者超百化而高昇。&#x9E81;者循九居而未息。安可",
    "T52n2103_008:0137b06": "同年而語其勝負哉。又云。教&#x8FF9;誠異理會則",
    "T52n2103_008:0137b07": "同。爰引世訓以符玄教。此蓋悠悠之所昧。未",
    "T52n2103_008:0137b08": "暨其本矣。教者何也。詮理之謂。理者何也。",
    "T52n2103_008:0137b09": "教之所詮。教若果異理豈得同。理若必同教",
    "T52n2103_008:0137b10": "寧得異。筌不期魚蹄不為兔。將為名乎理",
    "T52n2103_008:0137b11": "同安在。夫厚生情篤身患之誡遂興。不悟",
    "T52n2103_008:0137b12": "遷流逝川之歎乃作。並是方內之至談。諒非",
    "T52n2103_008:0137b13": "踰方之巨唱。何者推色盡於極微。老氏之",
    "T52n2103_008:0137b14": "所未辯。究心窮於生滅宣尼又所未言。可謂",
    "T52n2103_008:0137b15": "瞻之似盡。察之未極者也。故涅槃經曰。分別",
    "T52n2103_008:0137b16": "色心有無量相。非諸聲聞緣覺所知。且聲聞",
    "T52n2103_008:0137b17": "之與菩薩。俱越妄想之鄉。菩薩則惠兼九",
    "T52n2103_008:0137b18": "道。聲聞則獨善一身。其猶露潤之方巨壑。微",
    "T52n2103_008:0137b19": "塵之比須彌。況凡夫識想。何得齊乎。故淨名",
    "T52n2103_008:0137b20": "曰。無以日光等彼螢火。若夫以齊而齊不",
    "T52n2103_008:0137b21": "齊者未齊矣。以齊而齊於齊者未齊焉。余聞",
    "T52n2103_008:0137b22": "善齊天下者以不齊而齊天下者也。何須夷",
    "T52n2103_008:0137b23": "嶽實淵然後方平。續鳧截鶴於焉始等。此蓋",
    "T52n2103_008:0137b24": "狷夫之野議。豈達士之貞觀。故諺曰。紫實昧",
    "T52n2103_008:0137b25": "朱。狂斯濫哲。請廣其類更曉子懷。上至天子",
    "T52n2103_008:0137b26": "下至庶民。莫不資色心以成軀。稟陰陽以化",
    "T52n2103_008:0137b27": "體。不可以色心是等而便混以智愚。安得以",
    "T52n2103_008:0137b28": "陰陽義齊則同之貴賤。此之不可至理皎然。",
    "T52n2103_008:0137b29": "雖強齊之其義安在。",
    "T52n2103_008:0137c01": "儒道昇降第二(儒通六典道止兩篇昇降二事備彰四史)",
    "T52n2103_008:0137c02": "[0137c02] 問曰。先生涇渭孔釋清濁大懸。與奪儒道取",
    "T52n2103_008:0137c03": "捨尤濫。史遷六氏道家為先。班固九流儒宗",
    "T52n2103_008:0137c04": "為上。討其祖述並可命家。論其憲章未乖典",
    "T52n2103_008:0137c05": "式。欲言俱非情謂未可。儻其都是何宜去",
    "T52n2103_008:0137c06": "取。答曰。塗軌乖順不可無歸。朱紫之際久宜",
    "T52n2103_008:0137c07": "有在。漢書十志並是古則。藝文五行豈今始",
    "T52n2103_008:0137c08": "有。農為治本史遷不言。安毀縱橫官典俱漏。",
    "T52n2103_008:0137c09": "故孟堅之撰。今古褒其是。子長之論。曩見貶",
    "T52n2103_008:0137c10": "其非。是以前漢書曰。史遷序墳籍。則先黃老",
    "T52n2103_008:0137c11": "後六經。論遊俠則退處士進姦雄。述貨殖則",
    "T52n2103_008:0137c12": "崇勢利羞貧賤。此其為弊也。",
    "T52n2103_008:0137c13": "[0137c13] 後漢書曰。太史令司馬遷採左氏國語刪世",
    "T52n2103_008:0137c14": "本。戰國策據楚漢春秋列時事。上自黃帝下",
    "T52n2103_008:0137c15": "訖獲麟。作本紀世家列傳。書表凡百三十",
    "T52n2103_008:0137c16": "篇。而十篇缺焉。至於採經摭傳分散百家之",
    "T52n2103_008:0137c17": "事。甚多&#x758E;略不如其本。務欲以多聞廣載為",
    "T52n2103_008:0137c18": "功。論義淺而不篤。其論術學也。則崇黃老而",
    "T52n2103_008:0137c19": "薄五經。輕仁義而賤守節。此其甚弊傷道所",
    "T52n2103_008:0137c20": "過極刑之咎也。又晉書禮樂志曰。世稱子長",
    "T52n2103_008:0137c21": "史記奇而不周。奇謂博古遠達。不周謂弊於",
    "T52n2103_008:0137c22": "儒道。儒道既弊聖教不興。何王摹之。尚道廢",
    "T52n2103_008:0137c23": "儒惑亂天下。變風毀俗。遂使魏晉為之陵遲。",
    "T52n2103_008:0137c24": "四夷交侵中國微矣。此皆國史實錄之文。奚",
    "T52n2103_008:0137c25": "獨可異校其得失。詳列典志。取捨昇降何豫",
    "T52n2103_008:0137c26": "鄙懷。",
    "T52n2103_008:0137c27": "[0137c27] 問。老子之教。蓋修身治國絕棄貴尚。論大道",
    "T52n2103_008:0137c28": "則為三才之元。辯上德則為五事之本。猶陶",
    "T52n2103_008:0137c29": "埏之成造。譬&#x69D6;籥之不窮。先生何為抑在",
    "T52n2103_008:0138a01": "儒下。",
    "T52n2103_008:0138a02": "[0138a02] 答曰。余聞恬志大和者不務變常。安時處順",
    "T52n2103_008:0138a03": "者不求反古。故詩曰不。愆不忘。率由舊章。",
    "T52n2103_008:0138a04": "惟藝文之盛。易最優矣。吾子謂老與易何若。",
    "T52n2103_008:0138a05": "昔宓羲氏。仰觀象於天。俯察法於地。近取諸",
    "T52n2103_008:0138a06": "身遠取諸物。於是始作八卦。以通神明之德。",
    "T52n2103_008:0138a07": "以類萬物之情。文王重六爻。孔子弘十翼。故",
    "T52n2103_008:0138a08": "曰。易道深矣。人更三聖世歷三古。故繫詞曰。",
    "T52n2103_008:0138a09": "易有太極。是生兩儀。易說曰。夫有形生於無",
    "T52n2103_008:0138a10": "形。故曰。有太易有太初有太始有太素。",
    "T52n2103_008:0138a11": "[0138a11] 太易者未見氣也。",
    "T52n2103_008:0138a12": "[0138a12] 太初者氣之始。",
    "T52n2103_008:0138a13": "[0138a13] 太始者形之始。",
    "T52n2103_008:0138a14": "[0138a14] 太素者質之始。",
    "T52n2103_008:0138a15": "[0138a15] 本氣形質而未相離。故曰混沌。視之不見",
    "T52n2103_008:0138a16": "聽之不聞循之不得。故曰易也。孝經說曰。",
    "T52n2103_008:0138a17": "奇者陽節。偶者陰基。得陽而成。合陰而居。數",
    "T52n2103_008:0138a18": "相配偶乃為道也。故曰。一陰一陽之謂道。陰",
    "T52n2103_008:0138a19": "陽不測謂之神。此而遐瞻足賢於老也。",
    "T52n2103_008:0138a20": "[0138a20] 子謂仁由失德而興。禮生忠信之簿。安其所",
    "T52n2103_008:0138a21": "習毀所不見。且大樂與天地同和。大禮與天",
    "T52n2103_008:0138a22": "地同節。豈在飾敬之年責報之歲哉。然老氏",
    "T52n2103_008:0138a23": "之旨本救澆浪。虛柔善下修身可矣。不上",
    "T52n2103_008:0138a24": "賢能於治何續。既扶易之一謙。便是儒之一",
    "T52n2103_008:0138a25": "派。幸勿同放兼棄五德。",
    "T52n2103_008:0138a26": "君為教主第三(世謂孔老為弘教之人訪之典謨則君為教主)",
    "T52n2103_008:0138a27": "[0138a27] 問。敬尋懋製剖析離合云。派而別之應有九",
    "T52n2103_008:0138a28": "教。統而合之同一儒宗。採求理例猶謂未當。",
    "T52n2103_008:0138a29": "何者名雜鄧尹法參悝商。墨出由胡農興野",
    "T52n2103_008:0138b01": "老。斯皆製通賢達。不可以為教首。孔老聖",
    "T52n2103_008:0138b02": "歟。可以命教。故九流之中唯論其二。儒教道",
    "T52n2103_008:0138b03": "教豈不婉哉。",
    "T52n2103_008:0138b04": "[0138b04] 答曰。子之問也。似未通遠。夫帝王功成作樂。",
    "T52n2103_008:0138b05": "治定制禮。此蓋皇業之盛事也。而左史記言。",
    "T52n2103_008:0138b06": "右史記事。事為春秋。言為尚書。百王同其風。",
    "T52n2103_008:0138b07": "萬代齊其軌。若有位無才。猶虧弘闡。有才無",
    "T52n2103_008:0138b08": "位。灼然全闕。昔周公攝政七載。乃制六官。孔",
    "T52n2103_008:0138b09": "老何人得為教主。孔雖聖達無位者也。自衛",
    "T52n2103_008:0138b10": "迴輪始弘文軌。正可修述非為教源。且柱史",
    "T52n2103_008:0138b11": "在朝本非諧贊。出周入秦為尹言道。無聞諸",
    "T52n2103_008:0138b12": "侯。何況天子。既是仙賢。固宜雙缺。道屬儒宗",
    "T52n2103_008:0138b13": "已彰前簡。",
    "T52n2103_008:0138b14": "[0138b14] 問。孔子問禮於老聃。則師資之義存矣。又論",
    "T52n2103_008:0138b15": "語。孔子自稱。吾述而不作。信而好古。竊比",
    "T52n2103_008:0138b16": "於我老彭。子云孔聖而云老賢比類之義義",
    "T52n2103_008:0138b17": "將焉在。褒貶乖衷諒為侮聖。",
    "T52n2103_008:0138b18": "[0138b18] 答曰。余既庸昧奚敢穿鑿。廢智任誠唯依謨",
    "T52n2103_008:0138b19": "典。嵇子云。老子就涓子學九仙之術尋乎練",
    "T52n2103_008:0138b20": "餌。斯或有之。至於聖也則不云學。論語曰。生",
    "T52n2103_008:0138b21": "而知之者上。學而知之者次。依前漢書。品",
    "T52n2103_008:0138b22": "孔子為上上類。皆是聖。以老氏為中上流。並",
    "T52n2103_008:0138b23": "是賢。又何晏王弼咸云。老未及聖。此皆典達",
    "T52n2103_008:0138b24": "所位。僕能異乎。孔子曰。吾無常師。問禮於",
    "T52n2103_008:0138b25": "老聃。斯其義也。有問農云。吾不如老農。又",
    "T52n2103_008:0138b26": "問圃云。吾不如老圃。入太廟每事問。豈農圃",
    "T52n2103_008:0138b27": "守廟之人。而賢於孔丘乎。竊比遜詞斯其類",
    "T52n2103_008:0138b28": "也。故知他評近實自謙則虛。侮聖之談恐還",
    "T52n2103_008:0138b29": "自累(孔子問樂於長弘。學琴於師襄子。豈弘子之流皆賢於孔子乎。聖人之&#x8FF9;於斯可見)。",
    "T52n2103_008:0138c01": "[0138c01] 問。魯隱公者。蓋是讓國之賢君。而人表評為",
    "T52n2103_008:0138c02": "下下。老子者。乃無為之大聖。漢書品為中上。",
    "T52n2103_008:0138c03": "故知班彪父子詮度險巇。先生何乃引之為",
    "T52n2103_008:0138c04": "證。答曰。吾子近取杜預之談。遠忽春秋之意。",
    "T52n2103_008:0138c05": "隱公者桓公之庶兄也。桓公幼小攝行政事。",
    "T52n2103_008:0138c06": "及桓長大歸政桓公。雖能歸政不能去猜。讚",
    "T52n2103_008:0138c07": "毒於是縱橫。遂為桓公所&#x5F11;。既不自全陷弟",
    "T52n2103_008:0138c08": "不義。讓國之美竟復何在。此而非下孰有下",
    "T52n2103_008:0138c09": "乎。漢書之評。於是乎得。且孔子受命。遂號素",
    "T52n2103_008:0138c10": "王。未聞載籍。稱老為聖。言不關典。君子所",
    "T52n2103_008:0138c11": "慚。問尚書云。惟狂克念作聖。惟聖罔念則",
    "T52n2103_008:0138c12": "狂。子云。聖也則不關學。是何言歟。",
    "T52n2103_008:0138c13": "[0138c13] 答曰。孔語生知。學言積習。向者論儒。未云",
    "T52n2103_008:0138c14": "釋也。上智下愚本不隨化。中庸之類乃順化",
    "T52n2103_008:0138c15": "遷。聖可為狂則非上智。狂可為聖復非下愚。",
    "T52n2103_008:0138c16": "書辨狂聖。皆中庸也。老子曰。絕聖棄智民利",
    "T52n2103_008:0138c17": "百倍。此蓋中才之聖。非上智也。",
    "T52n2103_008:0138c18": "詰驗形神第四(形神之教初篇已言。今則詰之。驗其典證也)",
    "T52n2103_008:0138c19": "[0138c19] 問曰。先生云。救形之教。教稱為外。敬尋雅論",
    "T52n2103_008:0138c20": "寔為未允。易云。知幾其神乎。寧得雷同七",
    "T52n2103_008:0138c21": "典皆為形教。釋辨濟神義將安在。答曰。書稱",
    "T52n2103_008:0138c22": "知遠。遠極唐虞。春秋屬詞。詞盡王業。至若禮",
    "T52n2103_008:0138c23": "樂之敬良。詩易之溫潔。皆明夫一身豈論三",
    "T52n2103_008:0138c24": "世。固知教在於形方者。未備洪祐。示逸乎生",
    "T52n2103_008:0138c25": "表者。存而未議。易曰。幾者動之微也。能照其",
    "T52n2103_008:0138c26": "微非神如何。此言神矣。而未辨練神。練神者",
    "T52n2103_008:0138c27": "閉情開照。期神曠劫幽靈不亡。積習成聖。",
    "T52n2103_008:0138c28": "階十地而逾明。邁九宅而高蹈。此釋教所弘",
    "T52n2103_008:0138c29": "也。經曰。濟神拔苦莫若修善。六度攝生淨心",
    "T52n2103_008:0139a01": "非事故也。",
    "T52n2103_008:0139a02": "仙異涅槃第五(仙明延期之術。不無其終涅槃常住之果。居然乖異)",
    "T52n2103_008:0139a03": "[0139a03] 問。釋稱涅槃。道言仙化。釋云無生。道稱不",
    "T52n2103_008:0139a04": "死。其揆一也。何可異乎。",
    "T52n2103_008:0139a05": "[0139a05] 答曰。靈飛羽化者。並稱神丹之力。無疾輕強",
    "T52n2103_008:0139a06": "者。亦云餌服之功。哀哉不知繕績前成。生",
    "T52n2103_008:0139a07": "甄異氣。壽夭由因。脩短在業。佛法以有生為",
    "T52n2103_008:0139a08": "空幻。故忘身以濟物。道法以吾我為真實。故",
    "T52n2103_008:0139a09": "服餌以養生。生生不貴存存何勣。縱使延期",
    "T52n2103_008:0139a10": "不能無死。故莊周稱老子曰。古者謂之遁天",
    "T52n2103_008:0139a11": "之形。始以為其人。今則非人也。尚非遁天之",
    "T52n2103_008:0139a12": "仙。故有秦佚之弔。死扶風葬槐里。涅槃者",
    "T52n2103_008:0139a13": "常恒清涼無復生死。心不可以智知。形不可",
    "T52n2103_008:0139a14": "以像測。莫知所以名強謂之寂。其為至也。亦",
    "T52n2103_008:0139a15": "以極哉。縱其雙林息照而靈智常存。體示闍",
    "T52n2103_008:0139a16": "維而舍利恒在。雖復大椿遐壽以彭年為殤。",
    "T52n2103_008:0139a17": "非想多劫與無擇對戶。凡聖理懸動寂天異。",
    "T52n2103_008:0139a18": "焉可同時而辨昇降哉。吾子何為抗餘燎於",
    "T52n2103_008:0139a19": "日月之下。而欲與羲和爭暉。至於狷也。何",
    "T52n2103_008:0139a20": "至甚乎。",
    "T52n2103_008:0139a21": "道仙優劣第六(道以恬虛寡慾優在符於謙德。仙則餌服紛紜劣在徒",
    "T52n2103_008:0139a22": "勤無&#x52B9;)",
    "T52n2103_008:0139a23": "[0139a23] 問。先生高談壽夭繕績前生業果雖詳芝丹",
    "T52n2103_008:0139a24": "仍略。且道家之極。極在長生。呼吸太一吐故",
    "T52n2103_008:0139a25": "納新。子欲劣之其可得乎。",
    "T52n2103_008:0139a26": "[0139a26] 答老氏之旨。蓋虛無為本。柔弱為用。渾思",
    "T52n2103_008:0139a27": "天元恬高人世。浩氣養和得失無變。窮不謀",
    "T52n2103_008:0139a28": "通達不謀己。此學者之所以詢仰餘流其道",
    "T52n2103_008:0139a29": "若存者也。若乃練服金丹餐霞餌玉。靈升羽",
    "T52n2103_008:0139b01": "蛻屍解形化。斯皆尤乖老莊立言本理。其致",
    "T52n2103_008:0139b02": "流漸。非道之儔雖記奇者有之。而言道者莫",
    "T52n2103_008:0139b03": "取。昔漢武好方技。遂有欒大之妖。光武信",
    "T52n2103_008:0139b04": "讖書。致有桓譚之議。書為方技不入墳流。",
    "T52n2103_008:0139b05": "人為方士何關雅正。吾子曷為捨大而從小。",
    "T52n2103_008:0139b06": "背理而趣誕乎。",
    "T52n2103_008:0139b07": "孔老非佛第七(佛生西域。孔氏高推商宰致問列子書記)",
    "T52n2103_008:0139b08": "[0139b08] 問。西域名佛。此方云覺。西言菩提。此云為",
    "T52n2103_008:0139b09": "道。西云泥洹。此言無為。西稱般若。此&#x98DC;智",
    "T52n2103_008:0139b10": "慧。准此斯義則孔老是佛。無為大道先已有",
    "T52n2103_008:0139b11": "之。",
    "T52n2103_008:0139b12": "[0139b12] 答曰。鄙俗不可以語大道者。滯於形也。曲士",
    "T52n2103_008:0139b13": "不可以辯宗極者。拘於名也。案孟子以聖人",
    "T52n2103_008:0139b14": "為先覺。聖中之極。寧過佛哉。故譯經者以",
    "T52n2103_008:0139b15": "覺&#x98DC;佛。覺有三種。自覺覺他及以滿覺。孟",
    "T52n2103_008:0139b16": "軻一辯豈具此三菩提者。案大智度論云。",
    "T52n2103_008:0139b17": "無上慧然慧照靈通。義翻為道。道名雖同道",
    "T52n2103_008:0139b18": "義尤異。何者若論儒宗。道名通於大小。論",
    "T52n2103_008:0139b19": "語曰。雖小道必有可觀。致遠恐泥。若談",
    "T52n2103_008:0139b20": "釋典。道名通於邪正。經曰。九十有六皆名",
    "T52n2103_008:0139b21": "道也。聽其名則真偽莫分。驗其法則邪正自",
    "T52n2103_008:0139b22": "辯。菩提大道以智度為體。老氏之道以虛空",
    "T52n2103_008:0139b23": "為狀。體用既懸固難影響。外典無為以息事",
    "T52n2103_008:0139b24": "為義。內經無為無三相之為。名同實異本不",
    "T52n2103_008:0139b25": "相似。故知借此方之稱。翻彼域之宗。寄名談",
    "T52n2103_008:0139b26": "實何疑之有。准如茲例則孔老非佛。何以明",
    "T52n2103_008:0139b27": "其然者。昔商大宰問於孔丘曰。夫子聖人",
    "T52n2103_008:0139b28": "歟。對曰。丘博識強記。非聖人也。又問。三王",
    "T52n2103_008:0139b29": "聖人歟。對曰。三王善用智勇。聖非丘所知。又",
    "T52n2103_008:0139c01": "問。五帝聖人歟。對曰。五帝善用仁信。聖非丘",
    "T52n2103_008:0139c02": "所知。(又問。三皇聖人歟。對曰三皇善用時。聖非丘所知。大宰大駭曰。然則)孰者",
    "T52n2103_008:0139c03": "為聖。孔子動容有間曰。西方之人有聖者",
    "T52n2103_008:0139c04": "焉。不治而不亂。不言而自信。不化而自行。蕩",
    "T52n2103_008:0139c05": "蕩乎民無能名焉。若老氏必聖孔何不言。以",
    "T52n2103_008:0139c06": "此校之理當推佛(老子西升經云。天下大術佛術第一。又西昇玄經云。吾師化由天竺",
    "T52n2103_008:0139c07": "善入泥洹又府子曰老氏之師名釋迦文。直就道書咸皆師佛)。",
    "T52n2103_008:0139c08": "釋異道流第八(出世三乘。域中四大。懸如天地。異過塵嶽)",
    "T52n2103_008:0139c09": "[0139c09] 問。後漢書云。佛道神化興自身毒(案山海經。西方有天毒國。",
    "T52n2103_008:0139c10": "郭景純注云。即天竺國也。而漢書西域傳云。天竺國一名身毒國也)詳其清心釋累",
    "T52n2103_008:0139c11": "之訓。空有兼遣之宗。道書之流也。以此推之。",
    "T52n2103_008:0139c12": "則道教收佛。又佛經云。一切文字。悉是佛說。",
    "T52n2103_008:0139c13": "非外道書。而先生高位釋教。在儒道之表。將",
    "T52n2103_008:0139c14": "不自局而近誣聖乎。",
    "T52n2103_008:0139c15": "[0139c15] 答曰。吾子援引漢書而問。余亦還以漢書而",
    "T52n2103_008:0139c16": "答。後漢西域傳曰。張騫之著天竺。惟云地多",
    "T52n2103_008:0139c17": "濕暑。斑勇之列身毒。正言奉佛不殺而精",
    "T52n2103_008:0139c18": "文。善法導達之功。靡所傳記。余聞之後說",
    "T52n2103_008:0139c19": "也。其國則殷平中土玉燭和氣。靈智之所降",
    "T52n2103_008:0139c20": "集。賢[言*恣]之所挺生。神&#x8FF9;詭怪則理絕人區。",
    "T52n2103_008:0139c21": "感驗明顯則事出天外。而騫超無聞者。豈其",
    "T52n2103_008:0139c22": "道閉往運數開叔葉乎。不然何經典之甚也。",
    "T52n2103_008:0139c23": "漢自楚英始盛齋戒之祀。桓帝又修華蓋之",
    "T52n2103_008:0139c24": "飾。將微義未譯。但神明之耶。且好仁惡殺蠲",
    "T52n2103_008:0139c25": "弊崇善。所以賢達君子多受其法焉。然好大",
    "T52n2103_008:0139c26": "不經奇譎無已。雖鄒衍談天之辯。莊周蝸角",
    "T52n2103_008:0139c27": "之論。未足以概其萬一。尋漢書之錄。兼而有",
    "T52n2103_008:0139c28": "徵。取其微義未譯。則云道書之流。談其神奇",
    "T52n2103_008:0139c29": "感驗。則言理絕天表。惟四藏贍博二諦並陳。",
    "T52n2103_008:0140a01": "總論九道則無非佛說。別明三乘則儒道非",
    "T52n2103_008:0140a02": "流。此乃在我之明證。非吾子之清決乎。",
    "T52n2103_008:0140a03": "服法非老第九(絕聖棄智。老氏之心。黃巾葉服。張家之法)",
    "T52n2103_008:0140a04": "[0140a04] 問。經云。釋迦成佛已有塵劫之數。或為儒",
    "T52n2103_008:0140a05": "林之宗。或為國師道士。固知佛道冥如符契。",
    "T52n2103_008:0140a06": "又清淨法行經云。佛遣三弟子振旦教化。儒",
    "T52n2103_008:0140a07": "童菩薩彼稱孔丘。光淨菩薩彼稱顏淵。摩訶",
    "T52n2103_008:0140a08": "迦葉彼稱老子。先生辯異似若自私。",
    "T52n2103_008:0140a09": "[0140a09] 答曰。聖道虛寂圓應無方。無方之應逗彼群",
    "T52n2103_008:0140a10": "品。器量有淺深。感通有厚薄。故令無像之",
    "T52n2103_008:0140a11": "像。像遍十方。無言之言。言充八極。應實塵砂",
    "T52n2103_008:0140a12": "大略有二。",
    "T52n2103_008:0140a13": "[0140a13] 八相感成雙林現滅。斯其大也。權入六道晦",
    "T52n2103_008:0140a14": "&#x8FF9;塵光。斯其小也。小則或畫卦以御時。或播",
    "T52n2103_008:0140a15": "殖以利世。或修征以定亂。或行禮以誡物。",
    "T52n2103_008:0140a16": "或談無而傲榮。或說有而重爵。何為老生獨",
    "T52n2103_008:0140a17": "非一&#x8FF9;。故須彌四域經曰。寶應聲菩薩名曰",
    "T52n2103_008:0140a18": "伏羲。寶吉祥菩薩名曰女媧。但今之道士始",
    "T52n2103_008:0140a19": "自張陵。乃是鬼道。不關老子。何以知之。李膺",
    "T52n2103_008:0140a20": "蜀記曰。張陵避病瘧於丘社之中。得&#x546A;鬼之",
    "T52n2103_008:0140a21": "術書。為是遂解使鬼法。後為大蛇所&#x564F;。弟子",
    "T52n2103_008:0140a22": "妄述昇天。後漢書稱。沛人張魯。母有姿色。兼",
    "T52n2103_008:0140a23": "挾鬼道。往來劉焉家。益州刺史劉焉遂任魯。",
    "T52n2103_008:0140a24": "以為督義司馬。魯遂與別部司馬張修。將兵",
    "T52n2103_008:0140a25": "掩殺漢中太守蘇固。斷絕斜谷殺漢使者。魯",
    "T52n2103_008:0140a26": "既得漢中。遂殺張修而并其眾焉。於漢為逆",
    "T52n2103_008:0140a27": "賊。戴黃巾服黃布褐。",
    "T52n2103_008:0140a28": "[0140a28] 魯字公旗。初祖父陵順帝時。客於蜀學道鶴",
    "T52n2103_008:0140a29": "鳴山中。造作符書以惑百姓。受其道者輒出",
    "T52n2103_008:0140b01": "米五斗。故世謂之米賊。陵傳其子衡。衡傳",
    "T52n2103_008:0140b02": "於魯。魯遂自號天師君。其來學者。初名鬼",
    "T52n2103_008:0140b03": "卒。後號祭酒。祭酒各領部眾。多者名曰治",
    "T52n2103_008:0140b04": "頭。皆教以誠信。不聽欺妄。有病但令首過",
    "T52n2103_008:0140b05": "而已。諸祭酒各起義舍於同路。同路懸亭置",
    "T52n2103_008:0140b06": "米肉以給行旅。食者量腹取足。過多則鬼能",
    "T52n2103_008:0140b07": "病人。犯法者先加三令。然後行刑。不置長",
    "T52n2103_008:0140b08": "吏。以祭酒為治氐。夷信向之。朝廷不能討。",
    "T52n2103_008:0140b09": "遂就拜魯鎮夷中郎。將通其貢獻。自魯在漢",
    "T52n2103_008:0140b10": "垂三十年。獻帝建安二十年。曹操征之至陽",
    "T52n2103_008:0140b11": "平。魯欲舉漢中降其弟衛不聽。率眾數萬拒",
    "T52n2103_008:0140b12": "關固守。操破衛斬之。魯聞陽平已陷。將稽",
    "T52n2103_008:0140b13": "顙歸降。閻圃說曰。今以急往其功為輕。不",
    "T52n2103_008:0140b14": "如且依巴中然後委質。功必多也。於是乃奔",
    "T52n2103_008:0140b15": "南山左右。欲悉焚寶貨倉庫。魯曰。本欲歸",
    "T52n2103_008:0140b16": "命國家。其意未達。今日之走。以避鋒銳。非有",
    "T52n2103_008:0140b17": "惡意。遂封藏而去。操入南鄭甚嘉之。又以魯",
    "T52n2103_008:0140b18": "本有善意。遣人慰安之。魯即與家屬出逆。",
    "T52n2103_008:0140b19": "拜鎮南將軍封閬中侯。而張角張魯等。本因",
    "T52n2103_008:0140b20": "鬼言漢末黃衣當王。於是始服之。曹操受命",
    "T52n2103_008:0140b21": "以黃代赤。黃巾之賊至是始平。自此已來遂",
    "T52n2103_008:0140b22": "有茲弊。至宋武帝。悉皆斷之。至寇謙之時。稍",
    "T52n2103_008:0140b23": "稍還有。今既大道之世風化宜同。小巫巾色",
    "T52n2103_008:0140b24": "寔宜改復。且老子大賢絕棄貴尚。又是朝臣。",
    "T52n2103_008:0140b25": "服色寧異。古有專經之學。而無服象之殊。黃",
    "T52n2103_008:0140b26": "巾布衣出自張魯。國典明文豈虛也哉。夫聖",
    "T52n2103_008:0140b27": "賢作訓弘裕溫柔。鬼神嚴厲動為寒暑。老子",
    "T52n2103_008:0140b28": "誡味祭酒皆飲。張製鬼服黃布則齊。真偽皎",
    "T52n2103_008:0140b29": "然急緩可見。自下略引張氏數條妄說。用懲",
    "T52n2103_008:0140c01": "革未聞或禁經止價(玄光論云。道家諸經。制雜凡意教&#x8FF9;邪險。是故不傳。但得金帛",
    "T52n2103_008:0140c02": "便與其經。貧者造之至死不&#x89A9;。貪利無慈逆莫過此。又其方術穢濁不清乃有扣齒為天鼓。咽唾為醴泉馬屎為靈",
    "T52n2103_008:0140c03": "薪。老鼠為芝藥。資此求道。焉能得乎)。",
    "T52n2103_008:0140c04": "[0140c04] 或妄稱真道(蜀記曰。張陵入鶴鳴山。自稱天師。漢嘉平末。為蟒蛇所&#x564F;。子衡奔出尋無",
    "T52n2103_008:0140c05": "所。畏負清議之譏。乃假設權方以表靈化之&#x8FF9;生縻鶴足置石&#x5D15;頂。到光和元年。遣使告曰。正月七日天師昇玄",
    "T52n2103_008:0140c06": "都。米民山獠遂因妄傳販死利生逆莫此之甚也)。",
    "T52n2103_008:0140c07": "[0140c07] 或含氣釋罪(妄造黃書兒癩無端。乃開命門抱真人嬰兒。龍迴虎戲備如黃書所說。三五",
    "T52n2103_008:0140c08": "七九天羅地網。士女溷漫不異禽獸用消災禍。其可然乎)。",
    "T52n2103_008:0140c09": "[0140c09] 或挾道作亂(黃巾鬼道毒流漢室。孫恩求仙禍延皇晉。破國害民惑亂天下)。",
    "T52n2103_008:0140c10": "[0140c10] 或章書伐德(遷達七祖。乞免擔沙。橫費紙筆奏章太上。戊辰之日上必不達。不達太上則生",
    "T52n2103_008:0140c11": "民&#x6282;死嗚呼哀哉)。",
    "T52n2103_008:0140c12": "[0140c12] 或畏鬼帶符(左佩太極章。右佩昆吾鐵。指日則停暉擬鬼千里血。若受黃書赤章。即是靈仙)。",
    "T52n2103_008:0140c13": "[0140c13] 或制民輸課(蜀記曰。受其道者。輸米肉布絹器物紙筆。薦席五綵。後生邪濁增立米民)。",
    "T52n2103_008:0140c14": "[0140c14] 或解除墓門(左道餘氣墓門解除。春秋二分祭&#x7AC8;祠社。冬夏兩至記祠同俗。先受治錄兵符社契。",
    "T52n2103_008:0140c15": "皆言軍將吏兵。都無教戒之義)。",
    "T52n2103_008:0140c16": "[0140c16] 或苦妄度厄(塗炭齋者。事起張魯。驢輾泥中黃土塗面摘頭懸櫛埏埴使熟。至義熙初有",
    "T52n2103_008:0140c17": "王公朝省去打拍。吳陸修靜猶泥額。反縛懸頭而已。資此度厄何癡之甚)。",
    "T52n2103_008:0140c18": "[0140c18] 或夢中作罪(夢見先亡。輒云變怪。召食鬼神。軍將吏兵奏章斷之)。",
    "T52n2103_008:0140c19": "[0140c19] 或輕作凶&#x4FAB;(造黃神越章。用持殺鬼。又造赤章用持殺人。輒悅世情不計殃罪陰謀懷嫉凶",
    "T52n2103_008:0140c20": "邪之甚)。",
    "T52n2103_008:0140c21": "[0140c21] 斯皆三張之鬼法。豈老子之懷乎。自於上代",
    "T52n2103_008:0140c22": "爰至符姚。皆呼眾僧以為道士。至寇謙之。始",
    "T52n2103_008:0140c23": "竊道士之號。私易祭酒之名。事簡姚書略可",
    "T52n2103_008:0140c24": "祥究。然法行經者。無有人翻。雖入疑科未傷",
    "T52n2103_008:0140c25": "弘旨。摩訶迦葉釋迦弟子。稟道闡猷。詎希方",
    "T52n2103_008:0141a01": "駕三張符錄。詭託老言捃採譎詞。以相扶",
    "T52n2103_008:0141a02": "助。復引實談證其虛說。嗚呼可歎。幸深察",
    "T52n2103_008:0141a03": "焉。",
    "T52n2103_008:0141a04": "[0141a04] 問。敬尋道家。厥品有三。一者老子無為。二者",
    "T52n2103_008:0141a05": "神仙餌服。三者符錄禁厭。就其章式大有精",
    "T52n2103_008:0141a06": "&#x9E81;。&#x9E81;者厭人殺鬼。精者練屍延壽。更有青",
    "T52n2103_008:0141a07": "錄。受須金帛。王侯受之則延年益祚。庶人",
    "T52n2103_008:0141a08": "受之則輕健少疾。君何不論惟貶鄙者。",
    "T52n2103_008:0141a09": "[0141a09] 答曰。子之所言。何其陋矣。惟王者興作非詐",
    "T52n2103_008:0141a10": "力所致。必有靈命以應天人。至於符瑞不無",
    "T52n2103_008:0141a11": "階降。上則河圖洛書。次則龜龍麟鳳。此是帝",
    "T52n2103_008:0141a12": "皇之符籙也。今大周馭宇膺曆受圖。出震為",
    "T52n2103_008:0141a13": "神電軒流景。上宣衢室下闢靈臺。列彼三光",
    "T52n2103_008:0141a14": "搖茲二柄。而德侔終古動植&#x52B9;靈。仁並二儀",
    "T52n2103_008:0141a15": "幽明薦社。故真容表相。不假尋於具茨。澄照",
    "T52n2103_008:0141a16": "淵猷。無惑求於象罔。牢籠語默彈厭名言。",
    "T52n2103_008:0141a17": "超絕有無&#x9008;踰彼此。芻狗萬機。不可謂之為",
    "T52n2103_008:0141a18": "有。孝慈兆庶。不可謂之為無。四海一家。不可",
    "T52n2103_008:0141a19": "謂之為彼。九州遼曠。不可謂之為此。故遊之",
    "T52n2103_008:0141a20": "者莫測其淺深。蹈之者未窮其厚薄。加以三",
    "T52n2103_008:0141a21": "足九尾赤雀綠龜。嘉瑞相尋不時而至。茲乃",
    "T52n2103_008:0141a22": "大道弘仁光盈四表。慶靈總萃厚祚無彊。豈",
    "T52n2103_008:0141a23": "聖德之清寧。天朝之多士。尚信鬼錄之談。",
    "T52n2103_008:0141a24": "猶傳巫覡之說者哉。昔神賜虢田。若始求田",
    "T52n2103_008:0141a25": "之義。民供趙雀。由初受爵之徵。此皆委巷鄙",
    "T52n2103_008:0141a26": "言。子從所不許也。",
    "T52n2103_008:0141a27": "[0141a27] 然皇帝之尊極天人之義。王者之名盡霸",
    "T52n2103_008:0141a28": "功之業。當受命神宗。廓風化於寰宇。封禪山",
    "T52n2103_008:0141a29": "嶽。報成功於天地。不見鬼言豫經論之始。",
    "T52n2103_008:0141b01": "曾無詭說達致遠之宗。徒訛惑生民敗傷王",
    "T52n2103_008:0141b02": "教。真俗擾動歸正無從。惟孔子貴知命。伯陽",
    "T52n2103_008:0141b03": "去奇尚。奚取鬼符望致其壽。若言受之必益。",
    "T52n2103_008:0141b04": "今佩符道士悉可長年。無錄生民並應短壽。",
    "T52n2103_008:0141b05": "事既不徵。何道之有。",
    "T52n2103_008:0141b06": "明典真偽第十(兩經實談為真三洞誕謬為偽)",
    "T52n2103_008:0141b07": "[0141b07] 問。老經五千最為淺略。上清三洞乃是幽深。",
    "T52n2103_008:0141b08": "且靈寶禁經天文玉字。超九流越百氏。儒統",
    "T52n2103_008:0141b09": "道家豈及此乎。",
    "T52n2103_008:0141b10": "[0141b10] 答。老子道經朴素可崇。莊生內篇宗師可領。",
    "T52n2103_008:0141b11": "暨茲已外製自凡情。黃庭元陽採撮法華以",
    "T52n2103_008:0141b12": "道換佛。改用尤拙。靈寶創自張陵。吳赤烏之",
    "T52n2103_008:0141b13": "年始出。上清肇自葛玄。宋齊之間乃行。尋聖",
    "T52n2103_008:0141b14": "人設教本為招勸。天文大字何所詮談。始自",
    "T52n2103_008:0141b15": "古文大小兩篆。以例求之都不相似。陽平鬼",
    "T52n2103_008:0141b16": "書於是乎驗。晉元康中。鮑靖造三皇經被誅。",
    "T52n2103_008:0141b17": "事在晉史。後人諱之。改為三洞。其名雖變厥",
    "T52n2103_008:0141b18": "體尚存。猶明三皇以為宗極。斯皆語出凡心",
    "T52n2103_008:0141b19": "寔知非教。不關聖口豈是典經。而張葛之徒。",
    "T52n2103_008:0141b20": "皆雜符禁化俗。怪誕違爽無為。哀哉吁何乃",
    "T52n2103_008:0141b21": "指蟲&#x8FF9;欲比倉文。以毒乳而方甘露乎(依張魯蜀記。凡",
    "T52n2103_008:0141b22": "有二十四治。而陽平一治最為大者。今道士上章及奏符厭。皆稱陽平。重其本故也。以上清為洞玄。靈寶為洞真。",
    "T52n2103_008:0141b23": "三皇為洞神故曰三皇)。",
    "T52n2103_008:0141b24": "[0141b24] 問。道經幽簡本接利人。佛經顯博源拔鈍士。",
    "T52n2103_008:0141b25": "窮理徵事皎然可見。",
    "T52n2103_008:0141b26": "[0141b26] 答曰。釋典洸洸幽顯並蘊。玄章浩浩廣略俱",
    "T52n2103_008:0141b27": "通。大智度曰。為利人略說。為解義故。為利人",
    "T52n2103_008:0141b28": "廣說。為誦持故。為鈍人略說。為誦持故。為鈍",
    "T52n2103_008:0141b29": "人廣說。為解義故。(如般若一座敷玄鷲嶽。及其階益乃)數十周。智",
    "T52n2103_008:0141c01": "典既然餘經皆爾。通言博在其鈍。何誣之甚。",
    "T52n2103_008:0141c02": "香城金簡龍宮玉牒天上人間釋典何量。八",
    "T52n2103_008:0141c03": "音部帙其數無邊。十二該之罄無不盡。可謂",
    "T52n2103_008:0141c04": "詩篇三百。蔽者一言。以此例之。廣略可見。詳",
    "T52n2103_008:0141c05": "其道經三十六部廣則定廣無略可收。即是",
    "T52n2103_008:0141c06": "純鈍何利之有。廣而可略則非定廣。略而可",
    "T52n2103_008:0141c07": "廣則非定略。釋典之深。於是乎在。",
    "T52n2103_008:0141c08": "教旨通局第十一(典康世治而不出生死為局。近比王化而遠期",
    "T52n2103_008:0141c09": "出世為通)",
    "T52n2103_008:0141c10": "[0141c10] 問。姬孔立教。可以安上治民移風易俗。老莊",
    "T52n2103_008:0141c11": "談玄。可以歸淳反素息尚無為。為化足矣。何",
    "T52n2103_008:0141c12": "假胡經。又簪抽髮削毀容易姓。可以化彼強",
    "T52n2103_008:0141c13": "夷。不可施之中夏。其猶車可陸運不可汎流。",
    "T52n2103_008:0141c14": "船可水行不宜陸載。佛經怪誕大而無徵。怖",
    "T52n2103_008:0141c15": "以地獄。則使怯者寒心。誘以天堂。則令愚者",
    "T52n2103_008:0141c16": "虛企。&#x7AEA;說塵劫尚云不遙。傍談沙界猶言未",
    "T52n2103_008:0141c17": "遠。或說貧由慳至富藉施來。貴因恭恪賤興",
    "T52n2103_008:0141c18": "侮慢。慈仁不殺則壽命延長。多殘掠獵則",
    "T52n2103_008:0141c19": "年算減夭。尋討云云。難相符允。竊見好施不",
    "T52n2103_008:0141c20": "害貧而早終。慳貪多殺富而長壽。禪戒苦節",
    "T52n2103_008:0141c21": "嬰羅疹患。坑殘至廣封賞始隆。信謂苦惱",
    "T52n2103_008:0141c22": "由惑而生。爵祿因殺而得。其猶種角生葦。母",
    "T52n2103_008:0141c23": "子乖張。牛毛生蒲。因果不類。雖言業報無以",
    "T52n2103_008:0141c24": "愜心。徒說將來何殊繫影。未若陶甄稟於自",
    "T52n2103_008:0141c25": "然。森羅均於獨化。忽焉自有恍爾而無。吉凶",
    "T52n2103_008:0141c26": "任運離合非我。人死神滅其猶若燈膏明俱",
    "T52n2103_008:0141c27": "盡知何所至。胡勞步驟於空談之際。馳騁於",
    "T52n2103_008:0141c28": "無驗之中。",
    "T52n2103_008:0141c29": "[0141c29] 答曰。異哉子之所陳。何其鄙也。果以拘纏窞",
    "T52n2103_008:0142a01": "井封守一方故耳。孟子曰。人之所知。未若人",
    "T52n2103_008:0142a02": "之所不知信矣。吾當告子。古之明大道者。五",
    "T52n2103_008:0142a03": "變而形名可舉。九變而賞罰可言。所以方內",
    "T52n2103_008:0142a04": "階漸猶未可頓者也。至於釣弋順時禁四民",
    "T52n2103_008:0142a05": "之暴。三軀之禮顯王&#x8FF9;之仁。可謂美矣未盡",
    "T52n2103_008:0142a06": "善也。尋先生制作局云寰宇。天分十二野極",
    "T52n2103_008:0142a07": "流沙。地列九州西窮黑水。談遺過去辯略未",
    "T52n2103_008:0142a08": "來。事盡一生未論三世。豈聖達之不知。信嘉",
    "T52n2103_008:0142a09": "緣之未構。釋迦發窮源之真唱。演大哀之洪",
    "T52n2103_008:0142a10": "慈。上極聖人下及&#x872B;蟻。等行不殺。仁人之至",
    "T52n2103_008:0142a11": "也。若乃道包真俗義冠精靈。移仁壽於菩提。",
    "T52n2103_008:0142a12": "徙教義於權實。使宗虛者悟空空之旨。存有",
    "T52n2103_008:0142a13": "者進戒定之權。於是慧光遐炤。莊王因&#x89A9;夜",
    "T52n2103_008:0142a14": "明。靈液方津。明帝以之神夢(春秋左傳曰。魯莊公七年歲次甲午",
    "T52n2103_008:0142a15": "四月辛卯。夜恒星不見星隕如雨。即周莊王十年也。莊王別傳曰。王遂即易筮之云。西域銅色人出世。所",
    "T52n2103_008:0142a16": "以夜明非中夏之災也。案佛經。如來四月八日入胎。二月八日生。亦二月八日成道。生及成佛皆放光明。而云出世",
    "T52n2103_008:0142a17": "即成佛年也。周以十一月為正。春秋四月即夏之二月也。依天竺用正與夏同。杜預用晉曆算。辛卯二月五日也。安",
    "T52n2103_008:0142a18": "共董奉忠用魯曆算。即二月七日。用前周曆算。即二月八日也。又依什法師年紀及石柱銘。並與春秋符同。如來周",
    "T52n2103_008:0142a19": "桓王五年歲次乙丑生。桓王二十三年歲次癸未出家。莊王十年歲在甲午成佛。襄王十五年歲在甲申滅度。至今",
    "T52n2103_008:0142a20": "一千二百五年)良謂遂通資感悟涉藉緣。運值百齡",
    "T52n2103_008:0142a21": "齊均萬劫。於是秦景西使而摩滕東逝。道暢",
    "T52n2103_008:0142a22": "皇漢之朝。訓敷永平之祀。物無爝螢人斯草",
    "T52n2103_008:0142a23": "偃。始知放華猶昏。而文宣未旭者也。吾子初",
    "T52n2103_008:0142a24": "云其同。而未識其異。故知始之所同者非同。",
    "T52n2103_008:0142a25": "末之所異者非異。何則修淳道者務在反俗。",
    "T52n2103_008:0142a26": "俗既可反道則可淳。反俗之謨莫先剃落。而",
    "T52n2103_008:0142a27": "削髮毀容事存高素。辭親革愛趣聖之方。祛",
    "T52n2103_008:0142a28": "嗜慾於始心。忘形骸於終果。何眷戀乎三",
    "T52n2103_008:0142b01": "界。豈留連於六道。太伯文身斷髮。匪是西夷。",
    "T52n2103_008:0142b02": "范蠡易姓改名。寧非東夏。近讓千乘。論語稱",
    "T52n2103_008:0142b03": "其至德。遠辭九宅。寧羅氏族之拘。故阿含經",
    "T52n2103_008:0142b04": "曰。四姓出家同一釋種。莊子舟車之喻譬。以",
    "T52n2103_008:0142b05": "古今猶禮有損益樂有相沿。吾子何為濫云",
    "T52n2103_008:0142b06": "國土。惟聖教無方。不以人天乖應。妙化無",
    "T52n2103_008:0142b07": "外。豈以華戎阻情。是以一音演唱萬品齊悟。",
    "T52n2103_008:0142b08": "豈以夷夏而為隔哉。維摩經曰。佛以一音演",
    "T52n2103_008:0142b09": "說法。眾生隨類各得解。夫讖介之惡歷劫不",
    "T52n2103_008:0142b10": "亡。毫釐之善永為身用。但禍福相乘不無倚",
    "T52n2103_008:0142b11": "伏。得失相襲輕重冥傳。福成則天堂自至。罪",
    "T52n2103_008:0142b12": "積則地獄斯臻。此乃必然之數。無所容疑。若",
    "T52n2103_008:0142b13": "造善於幽得報於顯。世謂陰德。人咸信矣。造",
    "T52n2103_008:0142b14": "惡於顯得報於幽。斯理盡然。寧不信也。易曰。",
    "T52n2103_008:0142b15": "積善必有餘慶。積惡必有餘殃。而商臣肆惡",
    "T52n2103_008:0142b16": "乃獲長壽。顏子庶幾而致早終。伯牛含&#x51B2;和",
    "T52n2103_008:0142b17": "而納疾。盜跖抱凶悖而輕強。斯皆善惡無徵",
    "T52n2103_008:0142b18": "生茲網惑。若無釋教則此塗永躓矣。",
    "T52n2103_008:0142b19": "[0142b19] 經曰。業有三報。一者現報。二者生報。三者後",
    "T52n2103_008:0142b20": "報。現報者。善惡始於此身。苦樂即此身受。生",
    "T52n2103_008:0142b21": "報者。次身便受。後報者。或二生或三生百千",
    "T52n2103_008:0142b22": "萬生。然後乃受。受之無主必由於心。心無定",
    "T52n2103_008:0142b23": "司必感於事。緣有強弱。故報有遲速。故經曰。",
    "T52n2103_008:0142b24": "譬如負債強者先牽。此因果之賞罰。三報之",
    "T52n2103_008:0142b25": "弘趣。自非通才達識。罕得其門。世或有積善",
    "T52n2103_008:0142b26": "而得殃。或有凶邪而致慶。此皆現業未熟而",
    "T52n2103_008:0142b27": "前報已應。故曰。貞祥遇禍妖孽享福。疑似之",
    "T52n2103_008:0142b28": "嫌於是乎在。斯則顏子短壽。運鍾在昔。今之",
    "T52n2103_008:0142b29": "積德利在方將。盜跖長年。詶於往善。今之",
    "T52n2103_008:0142c01": "肆惡衰在未來。注曰。楚穆王字商臣。楚成王",
    "T52n2103_008:0142c02": "之太子。世有殺父之愆。諡之為穆。名實之差",
    "T52n2103_008:0142c03": "起於此矣。此皆生後二報。非現報也。故經",
    "T52n2103_008:0142c04": "曰。雜業故雜受。如歌利王之刖羼提。現被霹",
    "T52n2103_008:0142c05": "靂。末利夫人供養須菩提。見為王后。若斯",
    "T52n2103_008:0142c06": "之流。皆現報也。子云。多殘為富貴之因。持戒",
    "T52n2103_008:0142c07": "為患疾之本。經有成通。可得而言矣。或有惡",
    "T52n2103_008:0142c08": "緣發善業。多殺而致爵。或有善緣發惡業。多",
    "T52n2103_008:0142c09": "禪戒而獲病。病從惡業而招。豈修善而得。貴",
    "T52n2103_008:0142c10": "從善業而興。非坑殘所感。故論曰。是緣不定",
    "T52n2103_008:0142c11": "非受不定。受定者言。因不可變也。其猶種稻",
    "T52n2103_008:0142c12": "得稻。必不生麥。麥雖不生。不可陸種。地為緣",
    "T52n2103_008:0142c13": "也。稻即因矣。然因果浩博。諒難詳究。依經",
    "T52n2103_008:0142c14": "成言略標二種。一者生業。二者受業。俱行十",
    "T52n2103_008:0142c15": "善同得人身。生業也。貧富貴賤聰鈍短長。受",
    "T52n2103_008:0142c16": "業也。故施獲大富慳致貧窮。忍得端正瞋",
    "T52n2103_008:0142c17": "招醜陋。相當因果也。惟業報理微通人尚昧。",
    "T52n2103_008:0142c18": "思不能及。邪見是興。或說人死神滅更無來",
    "T52n2103_008:0142c19": "生(斷見也)或云聚散莫窮心神無間(常見也)或言吉",
    "T52n2103_008:0142c20": "凶苦樂皆天所為(他因外道)或計諸法自然不由因",
    "T52n2103_008:0142c21": "得(無因外道)果。以禍福之數交謝於六府。苦樂之",
    "T52n2103_008:0142c22": "報迭代而兩行。遂使遇之者非其所對。乃謂",
    "T52n2103_008:0142c23": "名教之書無宗於上。善惡報應無徵於下。若",
    "T52n2103_008:0142c24": "能覽三報以觀窮通之分。則尼父不答。仲由",
    "T52n2103_008:0142c25": "斷可知矣。是故文子稱黃帝之言曰。形有糜",
    "T52n2103_008:0142c26": "而神不化。以不化乘化其變無窮。又嬴博之",
    "T52n2103_008:0142c27": "葬曰。骨肉歸乎地。而神氣無不之。釋典曰。",
    "T52n2103_008:0142c28": "識神無形假乘四蛇。形無常主神無常家。斯",
    "T52n2103_008:0142c29": "皆神馳六道之明證。形盡一生之朗說。未能",
    "T52n2103_008:0143a01": "信經希詳軒誥。因茲而觀。佛經所以越六典",
    "T52n2103_008:0143a02": "絕九流者。豈不以&#x758E;神達要陶鑄靈府窮原",
    "T52n2103_008:0143a03": "盡化水鏡無垠者矣。",
    "T52n2103_008:0143a04": "依法除疑第十二(法有常楷。人無定則若能依法則眾疑自除)",
    "T52n2103_008:0143a05": "[0143a05] 於是。童子愀然而怒曰。僕聞釋典沖深非。名",
    "T52n2103_008:0143a06": "教所議。玄風悠邈。豈器象所該。故染漬風",
    "T52n2103_008:0143a07": "流者。脫形梏於始心。研窮理味者。蕩心塵於",
    "T52n2103_008:0143a08": "終慮。抗志與夷皓齊蹤。潔己與嚴鄭等&#x8FF9;。忽",
    "T52n2103_008:0143a09": "榮譽去嗜慾。然釋訓稍陵競為奢侈。上減父",
    "T52n2103_008:0143a10": "母之資。下損妻孥之分。齋會盡肴膳之甘。塔",
    "T52n2103_008:0143a11": "寺極莊嚴之美。罄私家之年儲。費軍國之資",
    "T52n2103_008:0143a12": "實。然諸沙門秀異者寡。受茲重惠未能報",
    "T52n2103_008:0143a13": "德。或墾植田圃與農夫等流。或估貨求財與",
    "T52n2103_008:0143a14": "商民爭利。或交託貴勝以自矜豪。或占算吉",
    "T52n2103_008:0143a15": "凶殉於名譽。遂使澄源漸濁流浪轉渾。僕所",
    "T52n2103_008:0143a16": "以致怪。良在於斯。覬欲清心佛法鑽仰餘風。",
    "T52n2103_008:0143a17": "&#x89A9;此悵然洗心無託。先生憮然而笑曰。余聞",
    "T52n2103_008:0143a18": "麟介之物。不達&#x81EF;壤之事。毛羽之族。豈識流",
    "T52n2103_008:0143a19": "浪之形。類異區分固其宜耳。惟十性淵博含",
    "T52n2103_008:0143a20": "生等有。二諦該深物我斯貫。辯有也則九道",
    "T52n2103_008:0143a21": "森然。談空也則萬像斯寂。故般若曰。色即薩",
    "T52n2103_008:0143a22": "婆若。薩婆若即色。然色是無知之頑質。薩婆",
    "T52n2103_008:0143a23": "若諸佛之靈照。論有居然無別。言無一而莫",
    "T52n2103_008:0143a24": "異。極矣哉極矣哉。老氏之虛無乃有外而張",
    "T52n2103_008:0143a25": "義。釋師之法性乃即色而遊玄。遊玄不礙於",
    "T52n2103_008:0143a26": "器象。何緣假之可除。即色而冥乎法性。則境",
    "T52n2103_008:0143a27": "智而俱寂般若曰。不壞假名而說諸法實相。",
    "T52n2103_008:0143a28": "維摩曰。但除其病而不除法。信哉此道。孰可",
    "T52n2103_008:0143a29": "逮乎。故能拯溺俗於沈流。拔幽根於重劫。遠",
    "T52n2103_008:0143b01": "開三乘之津。廣闢天人之路。夫大士建行。以",
    "T52n2103_008:0143b02": "檀度為先。標牓宗極。以塔寺為首。施而有報。",
    "T52n2103_008:0143b03": "匪成虛費。惠而有德。豈曰空為。且精微稍薄。",
    "T52n2103_008:0143b04": "華侈漸興。失在物懷。何關聖慮。故崇軒玉璽。",
    "T52n2103_008:0143b05": "非堯舜之心。翠居麗食。豈釋迦之意。今大周",
    "T52n2103_008:0143b06": "馭宇淳風遐被。振道綱於六合。布德網於",
    "T52n2103_008:0143b07": "八荒。川無扣浪之夫。谷無含難之士。四民",
    "T52n2103_008:0143b08": "咸安其業。百官各盡其分。嘉穀委於中田。",
    "T52n2103_008:0143b09": "倉庫積而成朽。方將擊壤以頌太平。鼓腹而",
    "T52n2103_008:0143b10": "觀盛化。吾子何拘妄慮窮竭。古人歎曰。才之",
    "T52n2103_008:0143b11": "為難。信矣。孔門三千並海內翹秀。簡充四科",
    "T52n2103_008:0143b12": "數不盈十。其中伯牛惡疾。回也夭極。商也",
    "T52n2103_008:0143b13": "慳&#x608B;。賜也貨殖。求也聚斂。由也凶愎。而舉",
    "T52n2103_008:0143b14": "世推載。為人倫之宗。欽尚高軌。為搢紳之",
    "T52n2103_008:0143b15": "表。百代慕其遺風。千戴仰其景行。至於沙",
    "T52n2103_008:0143b16": "門苦相駁節。蓋髮膚微嗣世人之所重。而沙",
    "T52n2103_008:0143b17": "門遺之如脫屣。名位財色有情之所滯。而沙",
    "T52n2103_008:0143b18": "門視之如秕糠。斯乃忍人所不能忍。去人所",
    "T52n2103_008:0143b19": "不能去。可謂超世之津梁。弘道之勝趣也。錄",
    "T52n2103_008:0143b20": "其脫俗之誠。足消四事。採其高尚之&#x8FF9;。可報",
    "T52n2103_008:0143b21": "四恩。況優於此者乎。夫崑山多玉。尚有礫沙。",
    "T52n2103_008:0143b22": "浮水豐金。寧無土石。沙門之中禪禁寔多。不",
    "T52n2103_008:0143b23": "無五三缺於戒律。正可以道廢人。不應以人",
    "T52n2103_008:0143b24": "廢道。子何&#x89A9;此遂替釋教。故經曰。依法不依",
    "T52n2103_008:0143b25": "人。依智不依識。不可見紂跖之蹤而忽堯孔",
    "T52n2103_008:0143b26": "之軌。覽調達之&#x8FF9;而忘妙德之風。今當為子",
    "T52n2103_008:0143b27": "撮言其致。三乘俱出生死。而幽駕大有淺深。",
    "T52n2103_008:0143b28": "九流咸明宇內。&#x51B2;賾寧無總別。儒經曰。夫孝",
    "T52n2103_008:0143b29": "德之本。教之所由生也。既云德本。道高仁義",
    "T52n2103_008:0143c01": "之&#x8FF9;。教之由生。墳典因之以弘。然則同歸而",
    "T52n2103_008:0143c02": "殊途。一致而百慮。孝慈為總。子何惑焉。儒",
    "T52n2103_008:0143c03": "之為統。子何疑焉。於是童子莞然而悅曰。",
    "T52n2103_008:0143c04": "夫柏梁之構興。乃知茅茨之仄陋。仰日月之",
    "T52n2103_008:0143c05": "彌高。何丘陵之可匹。&#x89A9;真筌之遼廓。覺世",
    "T52n2103_008:0143c06": "訓之為近。尋二經之實談。悟三張之詭妄。佛",
    "T52n2103_008:0143c07": "生西域形儀罔覿。教流東土得聽餘音。然神",
    "T52n2103_008:0143c08": "蹤曠遠理乖稱謂。因果寂遼信絕名言。今以",
    "T52n2103_008:0143c09": "淺懷得聞高論。銷疑散滯渙若春&#x6C37;。始知釋",
    "T52n2103_008:0143c10": "典茫茫該羅二諦。儒宗硌硌總括九流。信",
    "T52n2103_008:0143c11": "駭常談無得而稱者矣。僕誠不敏。謹承嘉",
    "T52n2103_008:0143c12": "誨。"
}