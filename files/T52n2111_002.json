{
    "T52n2111_002:0554a06": "十門辯惑論卷中",
    "T52n2111_002:0554a08": "大慈恩寺沙門釋復禮撰",
    "T52n2111_002:0554a09": "◎反經贊道門第六",
    "T52n2111_002:0554a10": "[0554a10] 稽疑曰。提婆達多後為如來者。則是菩薩也。",
    "T52n2111_002:0554a11": "豈有菩薩而勸人害父乎。若業合害者。闍王",
    "T52n2111_002:0554a12": "必應自害。何為待勸而害也。若業非害者。菩",
    "T52n2111_002:0554a13": "薩初無害心。不應勸人令害也。聖人設教何",
    "T52n2111_002:0554a14": "至斯哉。",
    "T52n2111_002:0554a15": "[0554a15] 辯惑曰。山非自高。所以高者澤下。夏非自",
    "T52n2111_002:0554a16": "暑。所以暑者冬寒。故水火相革而變生。鹽梅",
    "T52n2111_002:0554a17": "相糅而功著。相糅也者相異也。為功則大同。",
    "T52n2111_002:0554a18": "相革也者相反也。在變則咸順。故可否相濟",
    "T52n2111_002:0554a19": "損益相成。殊途而同歸。何莫由斯道。詳夫大",
    "T52n2111_002:0554a20": "權菩薩住不思議。應物而遊。從人之利害。放",
    "T52n2111_002:0554a21": "情而動。忘己之得失。人之利矣。己雖失而行",
    "T52n2111_002:0554a22": "之。人之害矣。己雖得而違之。而大智若愚正",
    "T52n2111_002:0554a23": "言似反。見之者誹毀。聞之者聽瑩。然則凡",
    "T52n2111_002:0554a24": "夫之行有否有臧。聖人之道或逆或順。凡夫",
    "T52n2111_002:0554a25": "之行褊。否臧不足以訓時。聖人之道弘。逆順",
    "T52n2111_002:0554a26": "咸可以匠物。順而匠物者文殊之等也。逆而",
    "T52n2111_002:0554a27": "匠物者調達之流也。惑曰。順以化人久事斯",
    "T52n2111_002:0554a28": "語。逆而教俗深異所聞。將以書紳希更指",
    "T52n2111_002:0554a29": "掌。釋曰。起予者商也。聊為子言之。夫善著則",
    "T52n2111_002:0554b01": "顯惡。惡著則明善。必然之分其理不忒。故聖",
    "T52n2111_002:0554b02": "人之用權道也。惡既著矣。善自明矣。惡著",
    "T52n2111_002:0554b03": "俾人之內省。善明使物之思齊。思齊既可以",
    "T52n2111_002:0554b04": "勸善。內省又可以止惡。順而弘道者亦以止",
    "T52n2111_002:0554b05": "勸也。逆而行事者亦以止勸也。止勸既均矣。",
    "T52n2111_002:0554b06": "優劣可得乎。而人聞師利是聖人。即扣頭申",
    "T52n2111_002:0554b07": "敬。謂達多為菩薩。即扼腕不平。斯蓋朝三",
    "T52n2111_002:0554b08": "暮四識五迷十。可為受化之人耳。安知為化",
    "T52n2111_002:0554b09": "之理哉。孔子曰。三人行必有我師焉。擇其",
    "T52n2111_002:0554b10": "善者而從之。其不善者而改之。人善為師茲",
    "T52n2111_002:0554b11": "理久著。仲尼既稱善誘矣。調達何用不臧",
    "T52n2111_002:0554b12": "耶。故經云。由提婆達多善知識故。令我具足",
    "T52n2111_002:0554b13": "六波羅蜜。即其義也。惑人又曰。若順道不",
    "T52n2111_002:0554b14": "能勸善也。可須反經以勸之。順道不能",
    "T52n2111_002:0554b15": "止惡也。可須反經以止之。今順而為化既足",
    "T52n2111_002:0554b16": "矣。何用反而為化乎。釋曰。夫二儀覆載四",
    "T52n2111_002:0554b17": "序生成。夏氣長羸隴麥。以之憔悴。秋風凄緊",
    "T52n2111_002:0554b18": "巖桂。以之芳菲。春日遲遲。未可使菊華榮曜。",
    "T52n2111_002:0554b19": "冬霜凜凜。詎能遣松貞搖落。惟夫大悲運物。",
    "T52n2111_002:0554b20": "若兩儀之覆載。因機設教。猶四序之生成。稟",
    "T52n2111_002:0554b21": "悟各殊。似數物之榮悴。智者因喻而得解。庶",
    "T52n2111_002:0554b22": "幾沿淺及深乎。又曰。為惡可以化人者。惡",
    "T52n2111_002:0554b23": "人為惡亦化乎。惡人若已能化者。何用善人",
    "T52n2111_002:0554b24": "為化乎。釋曰。惡人為逆。果或賒而未受。大士",
    "T52n2111_002:0554b25": "行權。報在今而必驗。今則斯須可&#x89A9;物恐怖",
    "T52n2111_002:0554b26": "而能悛賒則冥寞難知。人僥倖而冀免。故惡",
    "T52n2111_002:0554b27": "人不足以化物。必俟大權為化焉。然調達始",
    "T52n2111_002:0554b28": "終行事權實雙辯。經云。惡友猶是權名。論曰。",
    "T52n2111_002:0554b29": "大賓方為實稱。故鷲山會上。天王記十號之",
    "T52n2111_002:0554c01": "尊。奈國經中。地獄比三禪之樂。至仁不遺",
    "T52n2111_002:0554c02": "應同&#x9834;叔。小惡無犯豈作潘崇。固以父王定",
    "T52n2111_002:0554c03": "業不移必遇其逆。佛弟因之有勸示受其殃",
    "T52n2111_002:0554c04": "實也。未始勸人權也。令人見勸。既令人見",
    "T52n2111_002:0554c05": "勸也。亦令人見殃也。殃生於勸。勸止則殃息。",
    "T52n2111_002:0554c06": "見勸故怖殃。怖殃而止勸。斯則調達之勸。",
    "T52n2111_002:0554c07": "欲令人不勸耳。令不勸故勸則勸為不勸乎。",
    "T52n2111_002:0554c08": "權有勸尚為不勸。實無勸安得有勸哉。此迺",
    "T52n2111_002:0554c09": "錫類之義本全。同惡之疑可息。仁而能反。",
    "T52n2111_002:0554c10": "兼四子以為師。非道可行。駕一乘而通達。子",
    "T52n2111_002:0554c11": "夏既其默識。師利曾何致疑。介如石焉。豈",
    "T52n2111_002:0554c12": "俟終日矣。◎",
    "T52n2111_002:0554c13": "◎觀業救捨門第七",
    "T52n2111_002:0554c14": "[0554c14] 稽疑曰。頻婆娑羅首供養佛。佛見提希之",
    "T52n2111_002:0554c15": "時。頻婆幽而未死。以佛大悲神力。芥子尚納",
    "T52n2111_002:0554c16": "須彌。如何不救頻婆。令其遇害。至於闍王瘡",
    "T52n2111_002:0554c17": "痏特照神光。將入地獄遂延遐壽。於逆子何",
    "T52n2111_002:0554c18": "幸獨得延齡。於賢父何幸獨不延也。但頻婆",
    "T52n2111_002:0554c19": "證果賢王也。應救而不救之。闍王賊臣逆子",
    "T52n2111_002:0554c20": "也。不應救而救之。何以勸將來。何以示人子。",
    "T52n2111_002:0554c21": "顛而不扶焉。用彼相任子害父佛何為哉。",
    "T52n2111_002:0554c22": "[0554c22] 辯惑曰。夫業之為理也。大矣哉。深焉不測。廣",
    "T52n2111_002:0554c23": "焉不極。眇眇綿綿變化消息。夷兮無形希兮",
    "T52n2111_002:0554c24": "無聲。無形無聲庶類以生。生極之謂命。習成",
    "T52n2111_002:0554c25": "之謂性。其體也若無而有。其用也不疾而速。",
    "T52n2111_002:0554c26": "方其來也不可排。方其謝也不可止。至若天",
    "T52n2111_002:0554c27": "地之廣。陰陽之靈。日月貞明於上。山川紀",
    "T52n2111_002:0554c28": "理於下。幽顯異致而云為。動植殊途而布",
    "T52n2111_002:0554c29": "濩。人咸見其然也。而莫知所以然也。故或",
    "T52n2111_002:0555a01": "推之於自然。或付之於造化。或言始生於元",
    "T52n2111_002:0555a02": "氣。或云稍長於盤古。或謂中有神我傍興眾",
    "T52n2111_002:0555a03": "物。或執上有梵天下生群類。或道冥為自性。",
    "T52n2111_002:0555a04": "從無形而變有形。或計體是微塵。從不化而",
    "T52n2111_002:0555a05": "生所化。斯皆失其本而迷其末。昧其源而惑",
    "T52n2111_002:0555a06": "其流。所以異見紛馳殊情競舉。豈知業因心",
    "T52n2111_002:0555a07": "起。心為業用。業引心而受形。心隨業而作境。",
    "T52n2111_002:0555a08": "六道昇降財成而不越。二儀上下剖判而斯",
    "T52n2111_002:0555a09": "分。然則因業受身身還造業。從心作境境復",
    "T52n2111_002:0555a10": "生心。無始無終譬之於輪轉。非空非有喻之",
    "T52n2111_002:0555a11": "於幻化。四生易其滋漫。三界難以歸根然",
    "T52n2111_002:0555a12": "而業之以善惡分流。報之以苦樂殊應。積善",
    "T52n2111_002:0555a13": "餘慶。為善所以致樂。積惡餘殃。作惡所以階",
    "T52n2111_002:0555a14": "苦。若影隨形而曲直。雖離朱督繩。不能比其",
    "T52n2111_002:0555a15": "定。若嚮隨聲而大小。雖師曠調軫。未可喻",
    "T52n2111_002:0555a16": "其均。不見形直而影斜。豈有善修而報苦。不",
    "T52n2111_002:0555a17": "聞聲小而嚮著。詎有惡成而果樂。亦猶田畯",
    "T52n2111_002:0555a18": "勉職黍稷盈疇。農夫失時茨棘遍野。借使耕",
    "T52n2111_002:0555a19": "而鹵莽其事耘而滅裂其業欲望不稂不莠",
    "T52n2111_002:0555a20": "如坻如京。採薜&#x8318;於水中。搴芙蓉於木末",
    "T52n2111_002:0555a21": "也。或曰。善為福始惡是罪源。同影嚮之無",
    "T52n2111_002:0555a22": "違。類耕耘之有報。敬聞命矣。何迺頻婆為善",
    "T52n2111_002:0555a23": "翻以禍終。阿闍積釁仍蒙福末。釋曰。不亦",
    "T52n2111_002:0555a24": "善乎。而問之也。子聞業之有報也。未聞報之",
    "T52n2111_002:0555a25": "有時也。夫業之感報。有三時不同焉。有見報",
    "T52n2111_002:0555a26": "業者。此身作業即身而受也。有生報業者。",
    "T52n2111_002:0555a27": "今身造業次生而受也。有後報業者。此生未",
    "T52n2111_002:0555a28": "受後後生方受也。初猶禾菽之類也。經時即",
    "T52n2111_002:0555a29": "熟焉。次猶[禾*來]麰之等也。易歲乃登焉。後猶",
    "T52n2111_002:0555b01": "桃李之輩也。積年方實焉。故昔勤今墮者。",
    "T52n2111_002:0555b02": "野無秋實之望。家有歲積之盈。昔墮今勤",
    "T52n2111_002:0555b03": "者。朝無數粒之資。夕有餘糧之畜。豈可以見",
    "T52n2111_002:0555b04": "勤者不足謂不足非始於惰乎。見墮者有餘",
    "T52n2111_002:0555b05": "謂有餘非始於勤乎。冀以象而申意。更借事",
    "T52n2111_002:0555b06": "而明理。曰有二人相與為&#x96A3;築室焉。一人先",
    "T52n2111_002:0555b07": "拙而後巧。一人先巧而後廢。先拙者築室甚",
    "T52n2111_002:0555b08": "陋。居而習伎。伎成而思巧。既巧而變其拙",
    "T52n2111_002:0555b09": "矣。先巧者築室甚精。居而自養。養過而業",
    "T52n2111_002:0555b10": "廢。既廢而失其巧矣。雖失其巧其屋尚精焉。",
    "T52n2111_002:0555b11": "雖變其拙其居猶陋焉。及乎歲序綿移風雨",
    "T52n2111_002:0555b12": "飄浸。舊宇既廢新搆聿興。即工拙所營。精陋",
    "T52n2111_002:0555b13": "復反矣。因斯而談。身者心之宅。而業之果也。",
    "T52n2111_002:0555b14": "業者心之用。而身之因也。工拙相代者。善惡",
    "T52n2111_002:0555b15": "更習也。舊宇新搆者。前身後生也。頻婆雖今",
    "T52n2111_002:0555b16": "無遺行而昔有不臧。阿闍雖現見惡人而往",
    "T52n2111_002:0555b17": "修善業不臧。所以遇禍修善。所以延齡其致。",
    "T52n2111_002:0555b18": "可尋何足多怪。來論曰。以佛大悲神力。芥子",
    "T52n2111_002:0555b19": "尚納須彌。如何不救頻婆。令其遇害。釋曰。夫",
    "T52n2111_002:0555b20": "業有決定也者。有不定也者。不定則易轉。其",
    "T52n2111_002:0555b21": "業可亡。決定則難移。其報必受。頻婆定業也。",
    "T52n2111_002:0555b22": "如何可救乎。故良醫不能愈命盡之人。慈母",
    "T52n2111_002:0555b23": "不能乳口噤之子矣。然則人而有業。物也無",
    "T52n2111_002:0555b24": "心。無心則我心能制。山大或可入於小。有業",
    "T52n2111_002:0555b25": "則彼業為主。命促不可引而長。今乃以無心",
    "T52n2111_002:0555b26": "而例有心。將有業而齊無業。北轅適越相去。",
    "T52n2111_002:0555b27": "不亦漸遙哉。又曰。於逆子何幸獨得延齡於。",
    "T52n2111_002:0555b28": "賢父何幸獨不延也。",
    "T52n2111_002:0555b29": "[0555b29] 釋曰。按涅槃經。頻婆娑羅往於毘富羅山遊",
    "T52n2111_002:0555c01": "行射獵。周遍曠野悉無所得。唯見一仙五通",
    "T52n2111_002:0555c02": "具足。即&#x52C5;左右而令殺之。其仙誓言。我於",
    "T52n2111_002:0555c03": "未來亦當如是而害汝命。又云。佛語闍王。汝",
    "T52n2111_002:0555c04": "昔已於毘婆尸佛。初發阿耨菩提之心。竊以",
    "T52n2111_002:0555c05": "馳騁發狂肆虐於五通之上景行。行止歸心。",
    "T52n2111_002:0555c06": "於七佛之初。或宿善不亡因懺浣而延壽。或",
    "T52n2111_002:0555c07": "餘殃未殄。遭殺逆而非命。非命由乎肆虐。詎",
    "T52n2111_002:0555c08": "是無辜延壽。始乎歸心寧稱有幸。請修三報",
    "T52n2111_002:0555c09": "之理。當反一隅之惑。又曰。頻婆得果賢王也。",
    "T52n2111_002:0555c10": "應救而不救之。闍王賊臣逆子也。不應救而",
    "T52n2111_002:0555c11": "救之。釋曰。觀無量壽經云。頻婆娑羅幽閉置",
    "T52n2111_002:0555c12": "於七重室內自然增進成阿那含。諸經論並",
    "T52n2111_002:0555c13": "云。阿那含者名為不還。更不還生欲界故。涅",
    "T52n2111_002:0555c14": "槃云。阿闍唯見現在不見未來。父王無辜橫",
    "T52n2111_002:0555c15": "加逆害。心生悔熱遍體生瘡。又云。若不隨順",
    "T52n2111_002:0555c16": "耆婆語者。來月七日墮阿鼻獄。詳夫幽憤而",
    "T52n2111_002:0555c17": "昇上果。雖外凶而內吉。冥目而超下界。雖",
    "T52n2111_002:0555c18": "名死而實生。救之即翻損。任之則自益。至",
    "T52n2111_002:0555c19": "若身瘡而心熱。罔知迴向之路。業深而報近。",
    "T52n2111_002:0555c20": "將墜泥犁之城。救之則為益。任之則為損。",
    "T52n2111_002:0555c21": "斯則觀其所應救。救之以為益。察其所應",
    "T52n2111_002:0555c22": "捨。捨之以為利。而曰應救而不救之。所不",
    "T52n2111_002:0555c23": "應救而救之。聖心雖微知之何陋矣。然定報",
    "T52n2111_002:0555c24": "受之而不易。明業之難犯也。重罪悔之而以",
    "T52n2111_002:0555c25": "輕。明行之可革也。行可革。惡人遷善於濫觴。",
    "T52n2111_002:0555c26": "業難犯。善人止惡於探湯。惡止善行即有恥",
    "T52n2111_002:0555c27": "且格。斯蓋導之以德也。豈若齊之以刑也。父",
    "T52n2111_002:0555c28": "子咸已進於道。何顛不扶乎。賢愚並可從於",
    "T52n2111_002:0555c29": "化。何來不勸乎。知我者希則我貴矣。在旃",
    "T52n2111_002:0556a01": "在旃。",
    "T52n2111_002:0556a02": "隨教抑揚門第八",
    "T52n2111_002:0556a03": "[0556a03] 稽疑曰。涅槃章門總括群品。不依涅槃恐難",
    "T52n2111_002:0556a04": "成佛。何為讚功德之處。輕於般若法花乎。若",
    "T52n2111_002:0556a05": "以般若捨執著為優。則涅槃為半偈捨身。豈",
    "T52n2111_002:0556a06": "劣於般若也。若以法花證大乘為優。則涅",
    "T52n2111_002:0556a07": "槃以大空為門。豈劣於法花也。法門不二。何",
    "T52n2111_002:0556a08": "為二之哉。",
    "T52n2111_002:0556a09": "[0556a09] 辯惑曰。真身寂靜豈存言說。至理希微本亡",
    "T52n2111_002:0556a10": "性相。雖無言說。不違言說之道。雖無性相。而",
    "T52n2111_002:0556a11": "為性相之津。譬夫明鏡無為。形來而像著。幽",
    "T52n2111_002:0556a12": "谷不撓。聲及而嚮盈。然則眾籟參差。無谷",
    "T52n2111_002:0556a13": "不能以玫嚮。群物絡繹。無鏡何若而生像。",
    "T52n2111_002:0556a14": "故知形聲為之感。鏡谷為之應。感應一虧視",
    "T52n2111_002:0556a15": "聽兼失矣。竊以如來有無緣大慈。不思弘願",
    "T52n2111_002:0556a16": "者。明鏡幽谷也。眾生有聞熏習之種。發菩提",
    "T52n2111_002:0556a17": "之心者。群形眾聲也。玉毫明而三十二相著",
    "T52n2111_002:0556a18": "鏡中之像也。金口發而一十二部宣谷中之",
    "T52n2111_002:0556a19": "響也。自波羅苑內明苦集滅道。堅固林中說",
    "T52n2111_002:0556a20": "常樂我淨。其間八藏咸闡三乘競馳。甘露之",
    "T52n2111_002:0556a21": "味不殊。大雲之澤無別。然而小草大草受之",
    "T52n2111_002:0556a22": "者少多。有緣無緣服之者生死。漸頓於焉百",
    "T52n2111_002:0556a23": "慮。半滿所以多門。本乎其源莫非一致。故自",
    "T52n2111_002:0556a24": "本而觀也。泯然平等矣。自末而觀也。森然不",
    "T52n2111_002:0556a25": "同矣。不同所以各解。平等所以一音。一音故",
    "T52n2111_002:0556a26": "法門以之不二。各解故教跡以之非一。若乃",
    "T52n2111_002:0556a27": "演六度之法。談四絕之理。即有以明空。依空",
    "T52n2111_002:0556a28": "而起行。斯般若之為義也。明七種譬喻。辯三",
    "T52n2111_002:0556a29": "法平等。破二以歸一。迴小以從大。斯法花之",
    "T52n2111_002:0556b01": "為旨也。弘三點之奧。闡四德之妙。異客出其",
    "T52n2111_002:0556b02": "家珍。新醫用其舊乳。斯涅槃之為致也。此",
    "T52n2111_002:0556b03": "並大乘之祕府。方等之妙門。賢聖仰止之崇",
    "T52n2111_002:0556b04": "山。經論朝宗之巨海。得之者咸可以致遠。失",
    "T52n2111_002:0556b05": "之者誰能以不泥。來論云。不依涅槃恐難成",
    "T52n2111_002:0556b06": "佛。仁欲謂不依法花般若而可成佛者乎。然",
    "T52n2111_002:0556b07": "則法花是眾經之王。般若為諸佛之母。孰見",
    "T52n2111_002:0556b08": "無母而孕子。無王而統人哉。義無優劣斷可",
    "T52n2111_002:0556b09": "知矣。來論又云。何因讚功德之處。輕於般若",
    "T52n2111_002:0556b10": "法花乎。夫以隨時之義沿革。不可守其常。唯",
    "T52n2111_002:0556b11": "變所適取捨必貴存其會和扁隨病而授藥。",
    "T52n2111_002:0556b12": "班倕任物而施巧。豈寒溫不變規矩有恒哉。",
    "T52n2111_002:0556b13": "況尋繹成文有異來旨。經云。上語亦善中下",
    "T52n2111_002:0556b14": "亦善。金剛寶藏滿足無缺。又云。如諸藥中醍",
    "T52n2111_002:0556b15": "醐第一。又云。亦如日出放千光明。又云。譬如",
    "T52n2111_002:0556b16": "眾流皆歸於海。又云。修行是經即得具足十",
    "T52n2111_002:0556b17": "事功德。夫以分流設險。海君為百谷之王。",
    "T52n2111_002:0556b18": "列曜成文。日天作三光之主。金剛寶中之第",
    "T52n2111_002:0556b19": "一。醍醐藥中之最上。三語僉善。何句義而",
    "T52n2111_002:0556b20": "非玄。十事以成。何功業而不備。其比興也如",
    "T52n2111_002:0556b21": "彼。其稱揚也如此。靜而詳校諒已非輕。矧如",
    "T52n2111_002:0556b22": "涅槃。梵本偈逾三萬。震旦所譯纔出十千。法",
    "T52n2111_002:0556b23": "鏡開而未全。玄珠得而方半也。惑曰。教跡",
    "T52n2111_002:0556b24": "非一法門不二。辯功德之有無。明經本之廣",
    "T52n2111_002:0556b25": "略。怡然理順矣。但高下相傾長短相形。既法",
    "T52n2111_002:0556b26": "花云。此經第一。餘經得非其亞乎。涅槃云。此",
    "T52n2111_002:0556b27": "經尊勝。餘經得非卑劣乎。般若云。此法門不",
    "T52n2111_002:0556b28": "可思議。餘法門得非可思議者乎。斯義不明。",
    "T52n2111_002:0556b29": "前疑復振也。釋曰。夫以利涉大川舟&#x6A9D;為之",
    "T52n2111_002:0556c01": "最。載馳廣陸車騎為之先。燕處超然宮觀",
    "T52n2111_002:0556c02": "為之長。雖水陸殊位動靜異宜。而萬國非",
    "T52n2111_002:0556c03": "止一人也。九州非止一地也。故畫鷁芳橈周",
    "T52n2111_002:0556c04": "流而莫輟。騰駒繡轂馳騁而未已。跱鳳華居",
    "T52n2111_002:0556c05": "寢處而寧廢。斯則舟&#x6A9D;未&#x751E;不為最。車騎未",
    "T52n2111_002:0556c06": "&#x751E;不為先。宮觀未&#x751E;不為長也。其有局於水",
    "T52n2111_002:0556c07": "鄉者。得車即破之。專於山野者。與舟即剖之。",
    "T52n2111_002:0556c08": "身不下堂者莫辯舟車之所用。心務行邁者。",
    "T52n2111_002:0556c09": "罔知棟宇之所適。若斯人者。何足與言於道",
    "T52n2111_002:0556c10": "哉。孔子曰。教人親愛莫善於孝。教人禮順莫",
    "T52n2111_002:0556c11": "善於悌。又曰。法象莫大乎天地。著明莫大乎",
    "T52n2111_002:0556c12": "日月。此亦各隨其義以稱莫善也。以云莫大",
    "T52n2111_002:0556c13": "也。諸經言乎第一者。蓋亦從此而明歟。◎"
}