{
    "X79n1559_014:0375a11": "嘉泰普燈錄卷第十四",
    "X79n1559_014:0375a13": "平江府報恩光孝禪寺(臣)僧　(正受)　編",
    "X79n1559_014:0375a14": "南嶽第十五世(臨濟十一世楊岐四世)",
    "X79n1559_014:0375a15": "東京天寧佛果圓悟克勤禪師法嗣(卷上)",
    "X79n1559_014:0375a16": "潭州大溈佛性法泰禪師漢州人。族季氏。冠為大僧。",
    "X79n1559_014:0375a17": "習南山教。久而游方。機契五祖。後於圓悟語下。頓明",
    "X79n1559_014:0375a18": "大法。出住鼎之德山．邵之西湖及谷山．道吾。　勑居",
    "X79n1559_014:0375a19": "大溈。　賜號佛性。　上堂曰。推真真無有相。窮妄妄",
    "X79n1559_014:0375a20": "無有形。真妄兩無所有。廓然露出眼睛。眼睛既露。見",
    "X79n1559_014:0375a21": "箇甚麼。曉日爍開巖畔雪。朔風吹綻蠟梅華。　上堂。",
    "X79n1559_014:0375a22": "涅槃無異路。方便有多門。拈起拄杖曰。看看。山僧拄",
    "X79n1559_014:0375a23": "杖子一口吸盡西江水。東海鯉魚[跳兆+孛]跳上三十三天。",
    "X79n1559_014:0375a24": "帝釋忿怒。把須彌山一摑粉碎。堅牢地神合掌讚歡",
    "X79n1559_014:0375b01": "曰。諦觀法王法。法王法如是。以拄杖擊禪床。下座。",
    "X79n1559_014:0375b02": "　上堂。今朝正月已半。是處燈火撩亂。滿城羅綺駢闐。",
    "X79n1559_014:0375b03": "交互往來遊翫。文殊走入閙籃中。普賢端坐高樓看。",
    "X79n1559_014:0375b04": "且道觀音在甚麼處。震天椎畫鼓。聒地奏笙歌。　上",
    "X79n1559_014:0375b05": "堂。渺渺邈邈。十方該括。坦坦蕩蕩。絕形絕相。目欲眎",
    "X79n1559_014:0375b06": "而睛枯。口欲談而詞喪。文殊．普賢全無伎倆。臨濟．德",
    "X79n1559_014:0375b07": "山不妨提唱。龜吞陝府鐵牛。蛇齩嘉州大像。赫得東",
    "X79n1559_014:0375b08": "海鯉魚直至如今肚脹。嘻。　上堂。火雲燒田苗。泉源",
    "X79n1559_014:0375b09": "絕流注。娑竭大龍王。不知在何處。以拄杖擊禪床曰。",
    "X79n1559_014:0375b10": "在這裏。看看。南山起雲。北山下雨。老僧更為震雷聲。",
    "X79n1559_014:0375b11": "助發威光令遠布。乃高聲曰。閧弄。閧弄。　上堂。得念",
    "X79n1559_014:0375b12": "失念。無非解脫。是甚麼語話。成法破法。皆名涅槃。料",
    "X79n1559_014:0375b13": "掉沒交涉。智慧愚癡。通為般若。顢頇佛性。菩薩外道。",
    "X79n1559_014:0375b14": "所成就法。皆是菩提。猶較些子。然雖如是。也是楊廣",
    "X79n1559_014:0375b15": "失駱駞。　上堂。德山棒下金沙異。臨濟喝中賓主分。",
    "X79n1559_014:0375b16": "到此若無真正眼。可憐辜負本來人。喝一喝。拍禪床。",
    "X79n1559_014:0375b17": "下座。　上堂。欲識佛去處。只這語聲是。咄。傅大士不",
    "X79n1559_014:0375b18": "識好惡。以昭昭靈靈教壞人家男女。被誌公和尚一",
    "X79n1559_014:0375b19": "喝曰。大士莫作是說。別更道看。大士復說偈曰。空手",
    "X79n1559_014:0375b20": "把鋤頭。步行騎水牛。人從橋上過。橋流水不流。誌公",
    "X79n1559_014:0375b21": "呵呵大笑曰。前頭由似可。末後更愁人。　上堂。憶昔",
    "X79n1559_014:0375b22": "游方日。獲得二種物。一是金剛鎚。一是千聖骨。持行",
    "X79n1559_014:0375b23": "宇宙中。氣岸高突兀。如是三十年。用之為準則。而今",
    "X79n1559_014:0375b24": "年老矣。二物知何物。擲下金剛鎚。擊碎千聖骨。拋向",
    "X79n1559_014:0375c01": "四衢道。不能更惜得。任意過浮生。指南將作北。呼龜",
    "X79n1559_014:0375c02": "以為鼈。喚豆以為粟。從他明眼人。笑我無繩墨。　僧",
    "X79n1559_014:0375c03": "問。理隨事變。該萬有而一片虗凝。事逐理融。等千差",
    "X79n1559_014:0375c04": "而咸歸實際。如何是理法界。曰。山河大地。云。如何是",
    "X79n1559_014:0375c05": "事法界。曰。萬象森羅。云。如何是理事無礙法界。曰。東",
    "X79n1559_014:0375c06": "西南北。云。如何是事事無礙法界。曰。上下四維。　問。",
    "X79n1559_014:0375c07": "如何是十身調御。投子下禪床立。未審意旨如何。曰。",
    "X79n1559_014:0375c08": "脚跟下七穿八穴。",
    "X79n1559_014:0375c09": "鄧州丹霞佛智蓬庵端裕禪師吳越王之裔。六世祖",
    "X79n1559_014:0375c10": "安守會稽。因家焉。師生而挺嶷。眉目淵秀。十四驅烏",
    "X79n1559_014:0375c11": "於大善寺。十八得度受具。往依淨慈法真一禪師。未",
    "X79n1559_014:0375c12": "幾。偶僧擊露柱曰。你何不說禪。師聞微省。去謁龍門",
    "X79n1559_014:0375c13": "遠．甘露卓．泐潭祥。皆以頴邁見推。晚見圓悟於鐘阜。",
    "X79n1559_014:0375c14": "一日。悟問。誰知正法眼藏向這瞎驢邊滅却。即今是",
    "X79n1559_014:0375c15": "滅不滅。云。請和尚合取口好。曰。此猶未出常情。師擬",
    "X79n1559_014:0375c16": "對。悟擊之。師頓去所滯。嘗述偈自通。侍悟居天寧。命",
    "X79n1559_014:0375c17": "典記室。尋分座。道聲藹著。京西憲王公請開法丹霞。",
    "X79n1559_014:0375c18": "次遷虎丘。徑山謝事。徇平江道俗之請。庵于西華。閱",
    "X79n1559_014:0375c19": "數稔。　勑居建康保寧。後移蘇城萬壽及閩中賢沙．",
    "X79n1559_014:0375c20": "壽山西禪。復被　旨補靈隱。　慈寧皇太后幸韋王",
    "X79n1559_014:0375c21": "第。　召師演法。　賜金襴僧伽梨。乞歸西華。紹興戊",
    "X79n1559_014:0375c22": "辰秋。四明育王遣使固邀。月餘始就。　上堂曰。德山",
    "X79n1559_014:0375c23": "入門便棒。多向皮袋裏埋蹤。臨濟入門便喝。總在聲",
    "X79n1559_014:0375c24": "塵中出沒。若是英靈衲子。直須足下風生。超越古今",
    "X79n1559_014:0376a01": "途轍。拈拄杖。卓一下。喝一喝。曰。只這箇。何似生。若喚",
    "X79n1559_014:0376a02": "作棒喝。瞌睡未省。不喚作棒喝。未識德山．臨濟。畢竟",
    "X79n1559_014:0376a03": "如何。復卓一下。曰。總不得動著。　上堂。盡大地是沙",
    "X79n1559_014:0376a04": "門眼。徧十方是自己光。為甚麼東弗于逮打鼓。西瞿",
    "X79n1559_014:0376a05": "耶尼不聞。南瞻部洲點燈。北鬱單越暗坐。直饒向箇",
    "X79n1559_014:0376a06": "裏道得十全。猶是光影裏活計。[打丁+慼]拂子曰。百雜碎了",
    "X79n1559_014:0376a07": "也。作麼生是出身一路。擲下拂子曰。參。　上堂。頂[寧*頂]",
    "X79n1559_014:0376a08": "一著。佛祖不知。若玄機尚戢。影草未彰。通身有透關",
    "X79n1559_014:0376a09": "眼也照不著。若過這邊來。正按金剛寶王。放出踞地",
    "X79n1559_014:0376a10": "師子。許你挨拶一步地。雖然已是頭角不全。即今莫",
    "X79n1559_014:0376a11": "有疾焰過風者麼。喝曰。甚麼處去也。復喝一喝。下座。",
    "X79n1559_014:0376a12": "上堂。動則影現。覺則冰生。直饒不動不覺。猶是秦時",
    "X79n1559_014:0376a13": "[車*度]輅鑽。到這裏。便須千差密照。萬戶俱開。毫端撥轉",
    "X79n1559_014:0376a14": "機輪。命脉不沉毒海。有時覺如湛水。有時動若星飛。",
    "X79n1559_014:0376a15": "有時動覺俱忘。有時照用自在。且道正恁麼時。是動",
    "X79n1559_014:0376a16": "是覺。是照是用。還有人區分得出麼。鐵牛橫古路。觸",
    "X79n1559_014:0376a17": "著骨毛寒。　上堂。易填巨壑。難滿漏巵。若有操持。了",
    "X79n1559_014:0376a18": "無難易。拈却大地。寬綽有餘。放出纖毫。礙塞無路。忽",
    "X79n1559_014:0376a19": "若不拈不放。向甚麼處履踐。同誠共休戚。飲水亦須",
    "X79n1559_014:0376a20": "肥。　僧問。如何是賓中賓。曰。你是田厙奴。云。如何是",
    "X79n1559_014:0376a21": "賓中主。曰。相逢猶莽鹵。云。如何是主中賓。曰。劒氣爍",
    "X79n1559_014:0376a22": "愁雲。云。如何是主中主。曰。敲骨打髓。師蒞眾。色必凜",
    "X79n1559_014:0376a23": "然。寢食不背眾。唱道無倦。紹興庚午十月。初示微疾。",
    "X79n1559_014:0376a24": "至十七夜。書偈付主事曰。吾小休。至五鼓起坐。首座",
    "X79n1559_014:0376b01": "法全請遺訓。師曰。盡此心意。以道相資。語絕而逝。火",
    "X79n1559_014:0376b02": "後。目睛．齒．舌不壞。其地發光終夕。得設利者無筭。踰",
    "X79n1559_014:0376b03": "月不絕。黃冠羅肇常平日問道於師。適外歸。獨無所",
    "X79n1559_014:0376b04": "獲。道念勤切。方與客食。咀噍間。若有物。吐哺則設利",
    "X79n1559_014:0376b05": "也。大如菽。色若琥珀。好事者持去。遂再拜於闍維所。",
    "X79n1559_014:0376b06": "聞香匳有聲。亟開。所獲如前。而差紅潤。門人奉遺骨",
    "X79n1559_014:0376b07": "分塔於鄮峰西華。壽六十有六。夏四十有八。　諡曰",
    "X79n1559_014:0376b08": "大悟。塔名寶勝。",
    "X79n1559_014:0376b09": "建康府華藏密印安民禪師嘉定人。族朱氏。初講楞",
    "X79n1559_014:0376b10": "嚴於成都。為義學所歸。時圓悟居昭覺。師往扣。悟令",
    "X79n1559_014:0376b11": "看國師三喚侍者之語。趙州云。如人暗中書字。字雖",
    "X79n1559_014:0376b12": "不成。文彩已彰。那裏是文彩已彰處。但恁麼參取(有本",
    "X79n1559_014:0376b13": "小異)。後因悟普說。僧出請問十玄談。云。只如古人道。問",
    "X79n1559_014:0376b14": "君心印作何顏。意旨如何。悟曰。文彩已彰。師於言下",
    "X79n1559_014:0376b15": "有省。悟未之許。一日。造室白悟曰。和尚休舉語。待某",
    "X79n1559_014:0376b16": "說看。悟諾之。師曰。尋常拈槌竪拂。豈不是經中道。一",
    "X79n1559_014:0376b17": "切世界諸所有相。皆即菩提妙明真心。悟笑曰。你元",
    "X79n1559_014:0376b18": "來在這裏作活計。師又曰。下喝敲床時。豈不是返聞",
    "X79n1559_014:0376b19": "聞自性。性成無上道。悟曰。你豈不見經中道。妙性圓",
    "X79n1559_014:0376b20": "明。離諸名相。本來無有世界眾生。師釋然。悟出蜀。居",
    "X79n1559_014:0376b21": "夾山。師罷講侍行。值悟為眾夜參。舉古帆未挂因緣。",
    "X79n1559_014:0376b22": "師聞未領。遂求決。悟曰。你問我。師舉前話。悟曰。庭前",
    "X79n1559_014:0376b23": "栢樹子。師即洞明。謂悟曰。古人道。如一滴投於巨壑。",
    "X79n1559_014:0376b24": "殊不知大海投於一滴。悟笑曰。奈這漢何。未幾。令分",
    "X79n1559_014:0376c01": "座。悟說偈曰。懶誇四分與楞嚴。按下雲頭子細參。不",
    "X79n1559_014:0376c02": "學亮公親馬祖。還如德嶠訪龍潭。七年往返來昭覺。",
    "X79n1559_014:0376c03": "三載翱翔上碧巖。今日煩充第一座。百華藂裏現優",
    "X79n1559_014:0376c04": "曇。後謁佛鑒於蔣山。鑒問。佛果有不曾亂為人說底",
    "X79n1559_014:0376c05": "句。曾與你說麼。師曰。合取狗口。鑒震聲云。不是這箇",
    "X79n1559_014:0376c06": "道理。師曰。無人奪你鹽茶袋。亂叫作甚麼。鑒云。佛果",
    "X79n1559_014:0376c07": "若不為你道。我為你說。師曰。和尚疑時。退院別參去。",
    "X79n1559_014:0376c08": "鑒呵呵大笑。鑒入滅。圓悟繼席。未幾。師開法保寧。遷",
    "X79n1559_014:0376c09": "華藏。旋里。領中峰。　上堂曰。眾賣華兮獨賣松。青青",
    "X79n1559_014:0376c10": "顏色不如紅。筭來終不與時合。歸去來兮翠靄中。可",
    "X79n1559_014:0376c11": "笑古人恁麼道。大似逃峰赴壑。避溺投火。爭如隨分",
    "X79n1559_014:0376c12": "到尺八五分钁頭邊討一箇半箇。雖然如是。保寧半",
    "X79n1559_014:0376c13": "箇也不要。何故。富嫌千口少。貧恨一身多。　上堂。呵",
    "X79n1559_014:0376c14": "佛罵祖。須是德山作家。渡馬渡驢。還他趙州手段。瞎",
    "X79n1559_014:0376c15": "驢滅却正法眼藏。利動君子。聾人不用二種語言。慣",
    "X79n1559_014:0376c16": "鈎鯨鯢。集雲峰下四藤條。雙明雙暗。大愚肋底築三",
    "X79n1559_014:0376c17": "下。同死同生。祖佛未興已前。向上人提撕此事。羚羊",
    "X79n1559_014:0376c18": "挂角之後。仙陀客奪鼓掣旗。露刃藏鋒作師子哮吼。",
    "X79n1559_014:0376c19": "裂破祖師印。掃蕩衲僧蹤。硬如兜羅綿。軟似南賓鐵。",
    "X79n1559_014:0376c20": "摩竭陀國水洩不通。少室峰前親行此令。所以定光",
    "X79n1559_014:0376c21": "招手。智者點頭。可謂良馬不窺鞭。側耳知人意。還會",
    "X79n1559_014:0376c22": "麼。三面狸奴手捉月。兩頭白牯脚拏煙。戴冠碧兔立",
    "X79n1559_014:0376c23": "庭栢。脫殻烏龜飛上天。　冬夜示眾。舉。玉泉皓和尚",
    "X79n1559_014:0376c24": "云。雪雪片片不別。下到臘月。再從來年正月．二月．三",
    "X79n1559_014:0377a01": "月．四月．五月．六月．七月．八月．九月．十月。依前不歇。凍",
    "X79n1559_014:0377a02": "殺餓殺。免教胡說亂說。師曰。不是罵人。亦非贊嘆。高",
    "X79n1559_014:0377a03": "出臨濟．德山。不似雲居．羅漢。且道玉泉意旨作麼生。",
    "X79n1559_014:0377a04": "良久。曰。但得雪消去。自然春到來。師後示寂於本山。",
    "X79n1559_014:0377a05": "闍維。設利頗賸。細民穴地尺許皆得之。尤光明瑩潔。",
    "X79n1559_014:0377a06": "心舌亦不壞。",
    "X79n1559_014:0377a07": "眉州象耳山袁覺禪師眉山人。族袁氏。幼於傳燈院",
    "X79n1559_014:0377a08": "試所習得度。始名圓覺。郡守填綾牒。誤以圓作袁。守",
    "X79n1559_014:0377a09": "慊然戲謂師云。一字名可乎。師笑曰。一字已多。郡守",
    "X79n1559_014:0377a10": "異之。具戒後。即出蜀。謁五祖自．海會宗．龍門遠。皆未",
    "X79n1559_014:0377a11": "得其津涯。又謁闡提照於寶峰。久之。值照入寂。往侍",
    "X79n1559_014:0377a12": "石門政。執役數秋。親承記莂。時圓悟道望傾一時。師",
    "X79n1559_014:0377a13": "曳杖欲一見。石門徒眾顧師云。兄既有得。自宜縫炊",
    "X79n1559_014:0377a14": "巾。何區區復行邁耶。師曰。不然。我是則所往無礙。弗",
    "X79n1559_014:0377a15": "應守株于此。師至蔣山。適悟被　旨居天寧。遂往大",
    "X79n1559_014:0377a16": "溈。依佛性。頃之。入室陳所見。性云。汝忒煞遠在。然知",
    "X79n1559_014:0377a17": "其為法器。俾充侍者。掌賓客。師每侍性。性必舉法華",
    "X79n1559_014:0377a18": "開示悟入四字。令下語。又云。直待我竪點頭時。汝方",
    "X79n1559_014:0377a19": "是也。偶不識被斥。制中無依。寓俗士家。一日。誦法華。",
    "X79n1559_014:0377a20": "至亦後不知何者是火。何者為舍。乃豁然。制罷歸省。",
    "X79n1559_014:0377a21": "性見。首肯之。圓悟再得　旨住雲居。師至彼。以所得",
    "X79n1559_014:0377a22": "白悟。悟呵云。本是淨地。屙屎作麼。師所疑頓釋。紹興",
    "X79n1559_014:0377a23": "丁巳。眉之象耳虗席。郡守謂此道場久為蟊螣囊橐。",
    "X79n1559_014:0377a24": "非名流勝士。莫能起廢。諸禪舉師應聘。嘗語客曰。東",
    "X79n1559_014:0377b01": "坡云。我持此石歸。袖中有東海。山谷云。慧崇煙雨蘆",
    "X79n1559_014:0377b02": "鴈。坐我瀟湘洞庭。欲喚扁舟歸去。傍人謂是丹青。此",
    "X79n1559_014:0377b03": "禪髓也。又曰。我敲床竪拂時。釋迦老子．孔夫子都齊",
    "X79n1559_014:0377b04": "立在下風。有舉此語似佛海遠禪師。遠曰。此覺老語",
    "X79n1559_014:0377b05": "也。我此間即不恁麼。",
    "X79n1559_014:0377b06": "成都府昭覺徹庵道元禪師綿之巴以人。族鄧氏。幼",
    "X79n1559_014:0377b07": "於降寂寺圓具。東游。謁大別心道禪師。因看廓然無",
    "X79n1559_014:0377b08": "聖之語。忽失笑曰。達磨元來在這裏。道譽之。往參佛",
    "X79n1559_014:0377b09": "鑒．佛眼。蒙賞識。後依圓悟於金山。以所見告悟。弗之",
    "X79n1559_014:0377b10": "許。　高宗皇帝駕幸維揚。　召悟說法。　賜號圓悟。",
    "X79n1559_014:0377b11": "又　賜侍僧十人．紫衣。師與焉。圓悟　詔住雲居。師",
    "X79n1559_014:0377b12": "從之。雖有信入。終以梗胸之物未去為疑。會悟問參",
    "X79n1559_014:0377b13": "徒。生死到來時如何。僧云。香臺子笑和尚。次問師。汝",
    "X79n1559_014:0377b14": "作麼生。云。草賊大敗。悟曰。有人問你時如何。師擬答。",
    "X79n1559_014:0377b15": "悟憑陵曰。草賊大敗。師即徹證。圓悟以拳擊之。師拊",
    "X79n1559_014:0377b16": "掌大笑。悟曰。汝見甚麼便如此。云。毒拳未報。永劫不",
    "X79n1559_014:0377b17": "忘。悟歸照。親命首眾。悟將順世。以師繼席(機語未見)。",
    "X79n1559_014:0377b18": "平江府虎丘紹隆禪師和之含山人也。九歲謝覩。居",
    "X79n1559_014:0377b19": "佛慧院。踰六年。得度受具。又五年。荷包謁長蘆淨照",
    "X79n1559_014:0377b20": "信禪師。得其大略。有傳圓悟語至者。師讀之。嘆曰。想",
    "X79n1559_014:0377b21": "酢生液。雖未澆腸沃胃。要且使人慶快。第恨未聆謦",
    "X79n1559_014:0377b22": "欬耳。遂由寶峰依湛堂。客黃龍。叩死心。其機語妙出",
    "X79n1559_014:0377b23": "一時。即至夾山。聞悟移道林。師隨往。一日。入室。悟問",
    "X79n1559_014:0377b24": "曰。見見之時。見非是見。見猶離見。見不能及。舉拳曰。",
    "X79n1559_014:0377c01": "還見麼。云。見。曰。頭上安頭。師聞。脫然契證。悟叱曰。見",
    "X79n1559_014:0377c02": "箇甚麼。云。竹密不妨流水過。悟肯之。自此且且不忘。",
    "X79n1559_014:0377c03": "二十年盡圓悟之妙。歸邑。繼住城西開聖。建炎之擾。",
    "X79n1559_014:0377c04": "乃結廬銅峰之下。郡守尚書李公光延居彰教。四年。",
    "X79n1559_014:0377c05": "徙虎丘。道化益盛。　上堂曰。凡有展托。盡落今時。不",
    "X79n1559_014:0377c06": "展不托。墮坑落壍。直饒風吹不入。雨灑不著。檢點將",
    "X79n1559_014:0377c07": "來。自救不了。豈不見道。直似澄潭月影。靜夜鍾聲。隨",
    "X79n1559_014:0377c08": "扣擊以無虧。觸波瀾而不散。此猶是生死岸頭事。拈",
    "X79n1559_014:0377c09": "拄杖。畫一畫。曰。盡斷賢沙老漢許多葛藤。點頭石不",
    "X79n1559_014:0377c10": "覺拊掌大笑。且道笑箇甚麼。腦後見腮。莫與往來。",
    "X79n1559_014:0377c11": "　上堂。百鳥不來春又暄。凭欄溢目水連天。無心還似",
    "X79n1559_014:0377c12": "今宵月。照見三千與大千。　上堂。摩竭陀國親行此",
    "X79n1559_014:0377c13": "令。拈拄杖。卓一下。曰。大盡三十日。小盡二十九。　上",
    "X79n1559_014:0377c14": "堂。眼裏不著砂。耳裏不著水。堪笑老俱胝。無端竪一",
    "X79n1559_014:0377c15": "指。諸禪德。且道誰是解笑者。還會麼。閙市拶出憍尸",
    "X79n1559_014:0377c16": "迦。吃嘹舌頭三千里。　上堂。不犯之令。明古今風月。",
    "X79n1559_014:0377c17": "靈機常獨耀。萬象悉澄徹。更說甚麼正法眼藏瞎驢",
    "X79n1559_014:0377c18": "邊滅。無計較中翻成計較。無途轍中翻成途轍。一時",
    "X79n1559_014:0377c19": "與你截斷。秤鎚硬似鐵。別。別。八月秋。何處熱。　上堂。",
    "X79n1559_014:0377c20": "有佛處不得住。上無攀仰。無佛處急走過。下絕己躬。",
    "X79n1559_014:0377c21": "從來無向背。本自絕羅籠。出門撞著須菩提。寸草不",
    "X79n1559_014:0377c22": "生千萬里。自是長觜鳥。休言芳樹不棲。謾自說禪說",
    "X79n1559_014:0377c23": "道。摩斯吒直饒心挂樹頭。未免身沉海底。莫動著。動",
    "X79n1559_014:0377c24": "著三十棒且置。休夏自恣一句作麼生道。青山淥水",
    "X79n1559_014:0378a01": "元依舊。明月清風共一家。　僧問。為國開堂一句作",
    "X79n1559_014:0378a02": "麼生道。曰。一願　皇帝萬歲。二願重臣千秋。云。只如",
    "X79n1559_014:0378a03": "生佛未興時一著落在甚麼處。曰。吾常於此切。云。官",
    "X79n1559_014:0378a04": "不容針。更借一問時如何。曰。據虎頭。收虎尾。云。中間",
    "X79n1559_014:0378a05": "事作麼生。曰。草繩自縛漢。云。毗婆尸佛早留心。直至",
    "X79n1559_014:0378a06": "如今不得妙。曰。幾行巖下路。少見白頭人。　問。九旬",
    "X79n1559_014:0378a07": "禁足。意旨如何。曰。理長即就。云。只如六根不具底人。",
    "X79n1559_014:0378a08": "還禁得也無。曰。穿過鼻孔。云。學人今日小出大遇。曰。",
    "X79n1559_014:0378a09": "降將不斬。云。恁麼則和尚放某逐便也。曰。停囚長智。",
    "X79n1559_014:0378a10": "問。雪峰道。盡大地撮來如粟米粒大。拋向而前。漆桶",
    "X79n1559_014:0378a11": "不快。打鼓普請看。未審此意如何。曰。一畆之地。三虵",
    "X79n1559_014:0378a12": "九鼠。云。乞師再垂指示。曰。海口難宣。　問。如何是大",
    "X79n1559_014:0378a13": "道真源。曰。和泥合水。云。便恁麼去時如何。曰。截斷草",
    "X79n1559_014:0378a14": "鞋跟。　問。如何是佛法的的大意。曰。虵頭生角。　問。",
    "X79n1559_014:0378a15": "古人到這裏。因甚麼不肯住。曰。老僧也恁麼。云。忽然",
    "X79n1559_014:0378a16": "一刀兩段時如何。曰。平地神仙。　問。萬機休罷。千聖",
    "X79n1559_014:0378a17": "不携時如何。曰。未足觀光。云。還有奇特事也無。曰。獨",
    "X79n1559_014:0378a18": "坐大雄峰。紹興丙辰。感微疾。白眾曰。當以首座宗達",
    "X79n1559_014:0378a19": "承院事。請於郡從之。乃書偈而逝。五月八日也。塔全",
    "X79n1559_014:0378a20": "軀於寺之西南隅。住世六十有五。坐夏四十有五。",
    "X79n1559_014:0378a21": "眉州中巖華嚴祖覺禪師嘉之龍游人。族楊氏。世業",
    "X79n1559_014:0378a22": "儒。父洪有大名。後居眉。師生而偉異。少為書生。志齊",
    "X79n1559_014:0378a23": "昌黎。嘗著文大排釋教。忽患贅瘡。毉莫愈。乃自悔。從",
    "X79n1559_014:0378a24": "彌勒慧目能禪師。疾瘳。然右膝不舉。師因手書華嚴",
    "X79n1559_014:0378b01": "合論畢。夜感異夢。且即捨杖步趨。心意快然。因習誦。",
    "X79n1559_014:0378b02": "一日。誦至現相品。曰。佛身無有生。而能示出生。法性",
    "X79n1559_014:0378b03": "如虗空。諸佛於中住。遂悟旨趣。四眾命講不輟。大觀",
    "X79n1559_014:0378b04": "庚寅。師佐慧目。來居中巖。政和乙未春得度。明年。成",
    "X79n1559_014:0378b05": "都師周公燾俾朝請李隲制疏。以照覺寺命師大敞",
    "X79n1559_014:0378b06": "講筵。師詞辯橫放。若決江河。眾所歆歎。適南堂靜禪",
    "X79n1559_014:0378b07": "師過門。謂師曰。觀公講說。獨步西南。惜未解離文字",
    "X79n1559_014:0378b08": "相耳。儻問道方外。即今之周金剛也。師欣然罷講。南",
    "X79n1559_014:0378b09": "至荊渚。會丞相張公商英撰峩眉寺記。證辨舊文。誤",
    "X79n1559_014:0378b10": "以賢首位等普賢。修書破之。復著三聖圓融論四篇。",
    "X79n1559_014:0378b11": "公讀之。撫几稱善。乃曰。師果不爾負。可往蔣山依佛",
    "X79n1559_014:0378b12": "果老。發明向上關棙。他日豈易量哉。師如其言。徑至",
    "X79n1559_014:0378b13": "鍾阜。一日。入室。悟舉羅山垂語問之。師罔措夙夜。數",
    "X79n1559_014:0378b14": "年有省。述偈曰。家住孤峰頂。長年半掩門。自嗟身已",
    "X79n1559_014:0378b15": "老。活計付兒孫。悟為印可。次日見之。悟曰。昨日公案",
    "X79n1559_014:0378b16": "作麼生。師佇思。悟呵逐之。又五載。莫能領解。辭之廬",
    "X79n1559_014:0378b17": "山。於棲賢寺閱浮山圓鑑禪師削執論。遂大悟。方知",
    "X79n1559_014:0378b18": "佛果鉗鎚妙密。作偈寄悟曰。出林依舊入蓬蒿。天網",
    "X79n1559_014:0378b19": "恢恢不可逃。誰信業緣無避處。歸來不怕語聲高。悟",
    "X79n1559_014:0378b20": "大喜。持以示眾曰。覺華嚴徹矣。悟歸蜀。再住昭覺。適",
    "X79n1559_014:0378b21": "師亦西還。命掌牋記。令嗣座。力辭。隱峩眉之南埵。撰",
    "X79n1559_014:0378b22": "佛祖紀傳六百卷。將成。復出峽。探索遺逸。以彌縫之。",
    "X79n1559_014:0378b23": "初抵長沙。丞相張公浚力以智度請開法。堅臥不起。",
    "X79n1559_014:0378b24": "公諭曰。師以固守為志節。豈從上傳持此道者。乃爾",
    "X79n1559_014:0378c01": "用心耶。師翻然就之。法席大盛如三佛時。癸亥八月。",
    "X79n1559_014:0378c02": "謝院事入淅。以華嚴要訣并錄大藏不備載者。傳入",
    "X79n1559_014:0378c03": "海東。又欲通箋經旨。償所志願。復泝流西歸。部使者",
    "X79n1559_014:0378c04": "大監榮公[薿(予(丁一))+(了(丁一))]以成都信相延之。未幾。移瓦屋開善。僅",
    "X79n1559_014:0378c05": "二年。前卭守史公堪顧中巖久不振。乃移文漕使。迎",
    "X79n1559_014:0378c06": "師主之。師欣從。凡於槌拂之下。未嘗有倦色。故道俗",
    "X79n1559_014:0378c07": "覩之者無虗時。　上堂曰。炅光洞耀。逈脫根塵。大用",
    "X79n1559_014:0378c08": "現前。不存軌則。一見便見。擬議則差。起意推求。便成",
    "X79n1559_014:0378c09": "剩法。所以祖師道。圓同太虗。無欠無餘。良由取捨。所",
    "X79n1559_014:0378c10": "以不如。若能取捨俱忘。觸目無滯。拈來便用。立處皆",
    "X79n1559_014:0378c11": "真。譬如擲劒揮空。不論及之不及。若更推尋玄妙。扸",
    "X79n1559_014:0378c12": "出精明。病在鑽穴索空。撥波求水。念念忘本。步步迷",
    "X79n1559_014:0378c13": "源。借使窮究萬法。始末洞明。未契本源。但名假法。喚",
    "X79n1559_014:0378c14": "作從門入者不是家珍。直得大地山河無絲毫過患。",
    "X79n1559_014:0378c15": "先要得个入門。方知性海圓澄。萬有俱備。無有一法",
    "X79n1559_014:0378c16": "從外而入。未有一法從內而出。直饒如此。猶是無風",
    "X79n1559_014:0378c17": "匝匝之波。乃至萬緣俱喪。表裏一如。三際十方。坦然",
    "X79n1559_014:0378c18": "平等。聊且得箇轉身句子。尚在半途。更須掃蕩玄機。",
    "X79n1559_014:0378c19": "盡却聖解。即偏而常正。猶如鶴在銀籠。即正而常偏。",
    "X79n1559_014:0378c20": "大似龍銜異寶。萬年松徑。白雪漫漫。異草寒巖。未嘗",
    "X79n1559_014:0378c21": "顧戀。尚坐一色。喚作貼肉汗衫。教中謂之解脫坑。亦",
    "X79n1559_014:0378c22": "名寂滅病。須是不稟威音佛。透出未生前。不挂萬年",
    "X79n1559_014:0378c23": "衣。不坐空王殿。視本來人如破草履。見佛祖似生冤",
    "X79n1559_014:0378c24": "家。不入異類中。不行無間路。雖然恁麼奇特。猶未是",
    "X79n1559_014:0379a01": "渠儂極則處。不見道。不見一色。始是半提。更須知有",
    "X79n1559_014:0379a02": "全提時節始得。我若全提去。法堂前定是草深一丈。",
    "X79n1559_014:0379a03": "盡大地道絕人稀。諸禪德。快須著些精彩。豈可取次",
    "X79n1559_014:0379a04": "承當。他時異日。只成自誤。山僧恁麼道。還有知落處",
    "X79n1559_014:0379a05": "底麼。良久。曰。夜行人只貪明月。不覺和衣渡水寒。",
    "X79n1559_014:0379a06": "　上堂。一塵起。大地收。一葉落。天下秋。懸須彌於諸人",
    "X79n1559_014:0379a07": "鼻孔上。著大海於諸人眼睛中。得則得。只是未知有",
    "X79n1559_014:0379a08": "向上一竅在。古人事不獲已。垂一言半句。只要教人",
    "X79n1559_014:0379a09": "會去。殊不知向好肉上剜瘡。豈況舉古明今。遠照近",
    "X79n1559_014:0379a10": "用。大似嚼飯餧嬰兒。有甚麼用處。所以雲門道。西天",
    "X79n1559_014:0379a11": "二十八祖．唐土六祖．盡乾坤大地天下老和尚總在",
    "X79n1559_014:0379a12": "拄杖頭上。直饒會得倜儻分明。放過你去。只在半途。",
    "X79n1559_014:0379a13": "若不放過。盡是野狐精去。還委悉麼。燕市屠牛春色",
    "X79n1559_014:0379a14": "好。鈎齊元在直鈎中。　到虎丘。請上堂。某逢歒手。雖",
    "X79n1559_014:0379a15": "有行而難藏。月到天心。得無遮而自在。欲行向上路。",
    "X79n1559_014:0379a16": "須得同參證明。方可脫體提持。全機出沒。更不必優",
    "X79n1559_014:0379a17": "游性海。入理深談。只知語妙意玄。切恐渾身泥水。又",
    "X79n1559_014:0379a18": "不欲破三作五。換斗移星。免使家醜外揚。教他傍觀",
    "X79n1559_014:0379a19": "者哂。且不敢正偏回互。隱密全該。正按則理事雙忘。",
    "X79n1559_014:0379a20": "言思路絕。傍提則龍吟枯木。韻出青霄。又恐劒已化",
    "X79n1559_014:0379a21": "龍。刻舟無益。亦不敢說四種料簡。列四主賓。一句具",
    "X79n1559_014:0379a22": "三玄。一玄具三要。一喝分賓主。照用一時行。自知是",
    "X79n1559_014:0379a23": "已陳芻狗。靈龜負圖。只欲說句裏明機。風前有路。未",
    "X79n1559_014:0379a24": "語先分付。用處絕蹤由。終是野鴈見人。意已先改。更",
    "X79n1559_014:0379b01": "說言無展事。語不投機。承言者喪。滯句者迷。不犯波",
    "X79n1559_014:0379b02": "瀾。迢然自異。不立窠臼。徧界難藏。大似滯殻迷封。日",
    "X79n1559_014:0379b03": "中逃影。擊禪床一下。曰。今日一齊打破。更不用這箇",
    "X79n1559_014:0379b04": "閑家具。別有騎聲蓋色。越格超宗底一著子。不免對",
    "X79n1559_014:0379b05": "眾拈出。舉拂子曰。還見麼。海山幸有任公子。一鈎曾",
    "X79n1559_014:0379b06": "連十二鼇。　上堂。舉石霜和尚遷化。眾請首座繼鍾",
    "X79n1559_014:0379b07": "住持。虔侍者所問公案。師曰。宗師行處。如火消冰。透",
    "X79n1559_014:0379b08": "過是非關。全機亡得喪。盡道首座滯在一色。侍者知",
    "X79n1559_014:0379b09": "見超師。可謂體妙失宗。全迷向背。殊不知首座如鷺",
    "X79n1559_014:0379b10": "鶿立雪。品類不齊。侍者似鳳翥丹霄。不縈金鏁。一人",
    "X79n1559_014:0379b11": "高高山頂立。一人深深海底行。各自隨方而來。同會",
    "X79n1559_014:0379b12": "九重城裏。而今要識此二人麼。竪起拂子曰。龍臥碧",
    "X79n1559_014:0379b13": "潭風凜凜。垂下拂子曰。鶴歸霄漢背摩天。　僧問。最",
    "X79n1559_014:0379b14": "初威音王。末後婁至佛。未審最初參見甚麼人。曰。家",
    "X79n1559_014:0379b15": "在大梁城。更問長安路。云。只如德山擔疏鈔行脚。意",
    "X79n1559_014:0379b16": "在甚麼處。曰。拶破你眼睛。云。與和尚悟華嚴宗旨相",
    "X79n1559_014:0379b17": "去幾何。云。同途不同轍。云。昔日德山。今朝和尚。曰。夕",
    "X79n1559_014:0379b18": "陽西去水東流。　問。世尊拈華。當為何事。曰。揭開腦",
    "X79n1559_014:0379b19": "蓋。云。爭奈迦葉微笑何。曰。情知你落第二頭。云。恁麼",
    "X79n1559_014:0379b20": "則載斷脚跟。曰。猶自不知羞。　問。如何是一喝如金",
    "X79n1559_014:0379b21": "剛王寶劒。曰。血濺梵天。云。如何是一喝如踞地師子。",
    "X79n1559_014:0379b22": "曰。驚殺野狐狸。云。如何是一喝如探竿影草。曰。驗得",
    "X79n1559_014:0379b23": "你骨出。云。如何是一喝不作一喝用。曰。直須識取把",
    "X79n1559_014:0379b24": "針人。莫道鴛鴦好毛羽。　問。如何是荊南境。曰。千里",
    "X79n1559_014:0379c01": "雲濤三峽嶮。一帆風浪五湖寬。云。如何是境中人。曰。",
    "X79n1559_014:0379c02": "直諫豈無唐獨座。英雄宜有眷髯翁。云。人境已蒙師",
    "X79n1559_014:0379c03": "指示。高提祖印事如何。曰。巡海夜叉頭載角。電光石",
    "X79n1559_014:0379c04": "火莫踟蹰。僧禮拜。師曰。更須透過未生前。　問。如何",
    "X79n1559_014:0379c05": "是正中偏。曰。更深垂却夜明簾。云。如何是偏中正。曰。",
    "X79n1559_014:0379c06": "天曉賊人投古井。云。如何是正中來。曰。百卉乘春在",
    "X79n1559_014:0379c07": "處開。云。如何是兼中至。曰。雨雪交加無處避。云。如何",
    "X79n1559_014:0379c08": "是兼中到。曰。兩頭截斷無依倚。心法雙忘始得玄。紹",
    "X79n1559_014:0379c09": "興庚午孟夏。示少恙。至五月朔。晨起。眾衲環擁。求末",
    "X79n1559_014:0379c10": "後句。師撝之曰。吾平生口過不少。今尚何言。去。去。吾",
    "X79n1559_014:0379c11": "將少憩焉。遂瞑目而逝。三日慈客儼如。火浴後。獲設",
    "X79n1559_014:0379c12": "利。有大如蚌珠。五色者莫計。塔于院之東。師以踐履",
    "X79n1559_014:0379c13": "無玷而嚴於授受。宣撫邵公溥．給事馮公檝與數十",
    "X79n1559_014:0379c14": "勝流。皆以師事之。閱世六十四。坐夏三十五。",
    "X79n1559_014:0379c15": "潭州福嚴文演禪師成都新繁人。族楊氏。年十八。依",
    "X79n1559_014:0379c16": "廣孝子安為僧。登戒住習經論。久之。謁正法明禪師。",
    "X79n1559_014:0379c17": "聞舉雲門胡餅話。有省。後見圓悟。始極法源。初住智",
    "X79n1559_014:0379c18": "度。晚遷福嚴。　上堂曰。當陽坐斷。凡聖跡絕。隨手放",
    "X79n1559_014:0379c19": "開。天回地轉。直得日月交互。虎嘯龍吟。頭頭物物。耳",
    "X79n1559_014:0379c20": "聞目眎。安立諦上是箇甚麼。還委悉麼。阿斯吒。咄。",
    "X79n1559_014:0379c21": "　上堂。等閑地明白。不思量現成。前佛後佛於此指注",
    "X79n1559_014:0379c22": "不及。天下衲僧計較不就。制遏不住。逈脫情塵。唯自",
    "X79n1559_014:0379c23": "肯方親。全機放下。一向靠將去。上無佛祖可依。下無",
    "X79n1559_014:0379c24": "自己可據。如大虗空更無執礙。直是炟赫地不昧一",
    "X79n1559_014:0380a01": "切。得這些巴鼻子了。便乃應用無窮。然亦須隨手揑",
    "X79n1559_014:0380a02": "破始得。何故。大紅爐中不容點雪。　僧問。如何是定",
    "X79n1559_014:0380a03": "林正主。曰。坐斷天下人舌頭。云。未審如何親近。曰。覰",
    "X79n1559_014:0380a04": "著則瞎。　問。學人上來。請師相見。曰。三要印開。云。功",
    "X79n1559_014:0380a05": "不浪施也。曰。見箇甚麼。云。賓主儼然。曰。望空啟告。紹",
    "X79n1559_014:0380a06": "興丙子十一月二十六。端坐。忽集耆舊。囑以後事。書",
    "X79n1559_014:0380a07": "偈罷。喝一喝。擲筆而逝。壽六十五。臘四十八。闍維。獲",
    "X79n1559_014:0380a08": "設利五色。同靈骨藏于院之三生塔。",
    "X79n1559_014:0380a09": "平江府西山明因曇玩禪師溫之樂清人。族黃氏。妙",
    "X79n1559_014:0380a10": "齡披削。徧參叢社。宣和庚子。回至鐘阜。適　朝廷易",
    "X79n1559_014:0380a11": "僧為德士。師與同志數人入頭陀巖。食松自處。久之。",
    "X79n1559_014:0380a12": "圓悟被　旨居是山。親至巖所。令去鬚髮。及悟　詔",
    "X79n1559_014:0380a13": "補京師天寧。與師俱往。命掌香水海。未幾。因舉桴擊",
    "X79n1559_014:0380a14": "鼓。頓明大法。悟默識之。室中凡有所問。皆對曰。莫理",
    "X79n1559_014:0380a15": "會。故流輩咸以莫理會稱之。　皇叔齊安郡王乞",
    "X79n1559_014:0380a16": "　旨請開法明因。次遷寶華。　上堂曰。你有一對眼。我",
    "X79n1559_014:0380a17": "也有一對眼。汝若瞞還自瞞。汝若成佛作祖。老僧無",
    "X79n1559_014:0380a18": "汝底分。汝若做驢做馬。老僧救汝不得。　一日。眾檀",
    "X79n1559_014:0380a19": "越入山請師上堂。說偈曰。我無長處名虗出。謝汝殷",
    "X79n1559_014:0380a20": "勤特地來。明因無法堪分付。謾把山門為汝開。　僧",
    "X79n1559_014:0380a21": "問。和尚未見圓悟時如何。曰。莫理會。云。見後如何。曰。",
    "X79n1559_014:0380a22": "莫理會。云。見與未見時如何。曰。莫理會。莫理會。紹興",
    "X79n1559_014:0380a23": "二十三年謝事。居四明雪竇明覺塔所。　皇叔欲",
    "X79n1559_014:0380a24": "　奏回象軾。竟以疾辭之。明年歸寂。顯異特甚。故不詳",
    "X79n1559_014:0380b01": "錄。",
    "X79n1559_014:0380b02": "平江府虎丘雪庭元淨禪師雙溪人也。　上堂曰。要",
    "X79n1559_014:0380b03": "行便行。要坐便坐。六處神通是箇甚麼。把定時。一物",
    "X79n1559_014:0380b04": "不為。放行時。殺人放火。忽有箇衲僧出來道。這無面",
    "X79n1559_014:0380b05": "目漢。不要亂做。雪庭只向伊道。將謂無人證明。　上",
    "X79n1559_014:0380b06": "堂。知有底人。過萬年如同一日。不知有者。過一日如",
    "X79n1559_014:0380b07": "同萬年。不見死心和尚道。山僧行脚三十餘年。以九",
    "X79n1559_014:0380b08": "十日為一夏。增一日也不得。減一日也不得。取不得。",
    "X79n1559_014:0380b09": "捨不得。不可得中只麼得。翠雲見處又且不然。山僧",
    "X79n1559_014:0380b10": "行脚三十來年。誰管他一日．九十日。也無得。也無不",
    "X79n1559_014:0380b11": "得。處處當來見彌勒。且道彌勒在甚麼處。金風吹滿",
    "X79n1559_014:0380b12": "水。落葉滿長安。　上堂。說得須是見得。見得又須說",
    "X79n1559_014:0380b13": "得。見得說不得。落在陰界。見解偏枯。說得見不得。落",
    "X79n1559_014:0380b14": "在時機。墮在毒海。若是翠雲門下。直饒說得見得。好",
    "X79n1559_014:0380b15": "與三十棒。說不得見不得。也好與三十棒。翠雲恁麼",
    "X79n1559_014:0380b16": "道。也好與三十棒。遂高聲召大眾曰。嶮。　上堂。日日",
    "X79n1559_014:0380b17": "日東出。日日日西沒。是時人知有。自古自今。如麻似",
    "X79n1559_014:0380b18": "粟。忽然捩轉話頭。亦不從東出。亦不從西沒。且道從",
    "X79n1559_014:0380b19": "甚麼處出沒。若是透關底人聞恁麼道。定知五里牌",
    "X79n1559_014:0380b20": "在郭門外。若是透不過者。往往道半山熱瞞人。　僧",
    "X79n1559_014:0380b21": "問。如何是到家一句。曰。坐觀成敗。　問。不與萬法為",
    "X79n1559_014:0380b22": "侶者是甚麼人。曰。遠親不如近隣。云。待汝一口吸盡",
    "X79n1559_014:0380b23": "西江水即向汝道。又作麼生。曰。近隣不如遠親。　問。",
    "X79n1559_014:0380b24": "亡僧遷化向甚麼處去。曰。糞堆頭。云。意旨如何。曰。築",
    "X79n1559_014:0380c01": "著磕著。",
    "X79n1559_014:0380c02": "懷安軍雲頂[、/(、*、)]庵宗正禪師潼川郪縣人。　上堂。拈",
    "X79n1559_014:0380c03": "拄杖。卓一下。曰。聞處絕聞。竪起曰。見處絕見。風動塵",
    "X79n1559_014:0380c04": "起。垛生招箭。未恁麼已前。分明成兩片。德山橫按絕",
    "X79n1559_014:0380c05": "商量。黃檗用時機掣電。大千沙界一毛頭。手眼通身",
    "X79n1559_014:0380c06": "無背面。咄。",
    "X79n1559_014:0380c07": "衢州天寧訥堂梵思禪師蘇臺人。族朱氏。年二十一。",
    "X79n1559_014:0380c08": "去髮受具。游師席。往來佛鑑．佛眼會下有年。晚依圓",
    "X79n1559_014:0380c09": "悟。徹證後七坐道場。　上堂曰。趯翻生死海。踏倒涅",
    "X79n1559_014:0380c10": "槃岸。世上無活人。黃泉無死漢。遂拈拄杖曰。訥堂今",
    "X79n1559_014:0380c11": "日拄杖子有分付處也。還有承當得者麼。試出來擔",
    "X79n1559_014:0380c12": "荷看。有麼。有麼。良久。擲拄杖。下座。　上堂。知有底也",
    "X79n1559_014:0380c13": "喫粥喫飯。不知有底也喫粥喫飯。如何直下驗得他",
    "X79n1559_014:0380c14": "有之與無．是之與非．邪之與正。若驗不出。參學事大",
    "X79n1559_014:0380c15": "遠在。喝一喝。下座。　上堂。山僧是楊岐四世孫。這老",
    "X79n1559_014:0380c16": "漢有箇三脚驢子弄蹄行公案。雖人人舉得。只是不",
    "X79n1559_014:0380c17": "知落處。山僧不惜眉毛。為諸人下箇註脚。乃曰。八角",
    "X79n1559_014:0380c18": "磨盤空裏走。",
    "X79n1559_014:0380c19": "岳州君山佛照覺禪師上堂曰。是即徹底是。從來",
    "X79n1559_014:0380c20": "脫體先天地。非即徹底非。萬別千差共一機。是也是",
    "X79n1559_014:0380c21": "不著。非也非不及。此時佛祖從何立。曉天霜重泄真",
    "X79n1559_014:0380c22": "機。一顆圓明色非色。既非色。且道是箇甚麼。妙體全",
    "X79n1559_014:0380c23": "標處。分明只自知。　上堂。舉。古者道。仰之彌高。鑽之",
    "X79n1559_014:0380c24": "彌堅。瞻之在前。忽焉在後。諸人還識得麼。若也不識。",
    "X79n1559_014:0381a01": "為你注破。仰之彌高。不隔絲毫。要津把斷。佛祖難逃。",
    "X79n1559_014:0381a02": "鑽之彌堅。真體自然。鳥啼華笑。在碧巖前。瞻之在前。",
    "X79n1559_014:0381a03": "非正非偏。十方坐斷。威鎮大千。忽焉在後。一場漏逗。",
    "X79n1559_014:0381a04": "堪笑雲門。藏身北斗。咄。",
    "X79n1559_014:0381a05": "平江府寶華顯禪師本郡人也。　上堂曰。喫粥了也。",
    "X79n1559_014:0381a06": "頭上安頭。洗鉢盂去。為虵畫足。更問如何。自納敗闕。",
    "X79n1559_014:0381a07": "良久。高聲召大眾。眾舉首。師曰。歸堂喫茶。　上堂。禪",
    "X79n1559_014:0381a08": "莫參。道休學。歇意忘機常廓落。現成公案早周遮。只",
    "X79n1559_014:0381a09": "箇無心已穿鑿。直饒坐斷未生前。難透山僧錯錯錯。",
    "X79n1559_014:0381a10": "紹興府東山覺禪師後住因聖。　上堂曰。三通鼓罷。",
    "X79n1559_014:0381a11": "諸人各各上來。擬待理會祖師西來意。還知劒去久",
    "X79n1559_014:0381a12": "矣麼。設使直下悟去。也是斬頭覓活。東山事不獲已。",
    "X79n1559_014:0381a13": "且向第二頭鞠拶看。以手拍禪床。下座。　上堂。花爛",
    "X79n1559_014:0381a14": "熳。景暄妍。休說壺中別有天。百草頭邊如薦得。東高",
    "X79n1559_014:0381a15": "三丈。西闊八寸。　上堂。東弗于代與西瞿耶尼鬪額。",
    "X79n1559_014:0381a16": "會麼。你諸人猶自不知。鉢盂口向天在。　上堂。滿口",
    "X79n1559_014:0381a17": "道不得。偶爾成文。良久。曰。喫棒得也未。　上堂。老演",
    "X79n1559_014:0381a18": "師翁道。說心說性。老僧這裏是。惡口山僧道。若是教",
    "X79n1559_014:0381a19": "外別傳。乃是當的帝都丁。　上堂。舉。昔廣額屠兒。日",
    "X79n1559_014:0381a20": "殺千羊。一日。至佛所。颺下屠刀。云。我是千佛一數。世",
    "X79n1559_014:0381a21": "尊云。如是。如是。今時叢林將謂廣額過去是一佛。權",
    "X79n1559_014:0381a22": "現屠兒。日殺千羊。如此見廣額。且喜沒交涉。又曰。廣",
    "X79n1559_014:0381a23": "額正是箇殺人不眨眼底漢。颺下屠刀。立地成佛。且",
    "X79n1559_014:0381a24": "喜沒交涉。又道。廣額颺下屠刀。云。我是千佛一數。這",
    "X79n1559_014:0381b01": "一佛多少分明。且喜沒交涉。要識廣額麼。夾路桃華",
    "X79n1559_014:0381b02": "風雨後。馬蹄何處避殘紅。",
    "X79n1559_014:0381b04": "嘉泰普燈錄卷第十四"
}