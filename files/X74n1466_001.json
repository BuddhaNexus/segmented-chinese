{
    "X74n1466_001:0072b05": "No. 1466-A",
    "X74n1466_001:0072b06": " 無量壽佛讚註(并引)",
    "X74n1466_001:0072b08": "[0072b08] 大智律師所製讚詞。文約義豐。旨趣宏遠。唯心之道",
    "X74n1466_001:0072b09": "盡於此矣。嘗慨吾宗二三豪傑註釋流行。隨言取解",
    "X74n1466_001:0072b10": "暗乎指歸。有抑乎作者之意。深可惜焉。偶諸同道。以",
    "X74n1466_001:0072b11": "愚曾習山家之教。薄究斯宗。再命箋註。愚雖不敏。有",
    "X74n1466_001:0072b12": "異前聞。遂採經論格言。直申厥旨。庶幾少悟西邁之",
    "X74n1466_001:0072b13": "資&#x7CAE;。非特沽出藍之譽也。覽者取長其理。無取長其",
    "X74n1466_001:0072b14": "情焉。",
    "X74n1466_001:0072b15": "[0072b15] 庚午中秋日寓三江蘭若註",
    "X74n1466_001:0072b20": "No. 1466",
    "X74n1466_001:0072b21": "無量壽佛讚註",
    "X74n1466_001:0072b23": "拙庵 戒度 註",
    "X74n1466_001:0072b24": "[0072b24] 八萬四千之妙相。得非本性彌陀。",
    "X74n1466_001:0072c01": "[0072c01] 初句舉彼果德。十六觀經相好光明各有八萬四",
    "X74n1466_001:0072c02": "千。以本攝末故但云相。為表因中塵勞清淨。是故",
    "X74n1466_001:0072c03": "相好以八萬四千為數。眾生亦具如是法門。但由",
    "X74n1466_001:0072c04": "未顯翻作塵勞。諸佛已悟則成勝用。維摩經云。八",
    "X74n1466_001:0072c05": "萬四千諸煩惱門。而諸眾生為之疲勞。諸佛即以",
    "X74n1466_001:0072c06": "此法而作佛事。然此相好皆是圓實。無作道品之",
    "X74n1466_001:0072c07": "所修發。稱之為妙。次句指佛即性。果德高深。了知",
    "X74n1466_001:0072c08": "生佛不離剎那。同一覺源。圓照諸法。現前一念即",
    "X74n1466_001:0072c09": "是諸佛法界之身。以諸如來無別所證。全證眾生",
    "X74n1466_001:0072c10": "本有妙性。金剛錍云。故知果地依正融通。並依眾",
    "X74n1466_001:0072c11": "生理本故也。大經云。眾生即是佛。何以故。若離眾",
    "X74n1466_001:0072c12": "生不得三菩提故。起信論云。所言覺義者。謂心體",
    "X74n1466_001:0072c13": "離念。離念相者。等&#x8657;空界。無所不&#x5FA7;。法界一相即",
    "X74n1466_001:0072c14": "是如來常住法身。依此法身說名本覺。是知果佛",
    "X74n1466_001:0072c15": "圓明之體即我凡夫本具性德。全是眾生色心依",
    "X74n1466_001:0072c16": "正。更無別體。既全我心。當處顯發。但觀自心即是",
    "X74n1466_001:0072c17": "佛身。是故經云。心想佛時。是心即是三十二相．八",
    "X74n1466_001:0072c18": "十種好。是心作佛。是心是佛。又般若經云。佛是我",
    "X74n1466_001:0072c19": "心。是我心見佛。是我心作佛。如來藏經云。我以佛",
    "X74n1466_001:0072c20": "眼觀一切眾生貪嗔癡諸煩惱中。有如來智．如來",
    "X74n1466_001:0072c21": "眼．如來身。結跏趺坐儼然不動。常無染污。德相具",
    "X74n1466_001:0072c22": "足。如我無異。維摩經云。諸佛解脫。當於眾生心行",
    "X74n1466_001:0072c23": "中求。斯即唯依心現。不離真如。終日觀心。終日觀",
    "X74n1466_001:0072c24": "佛。全心是佛。全佛是心。良由法界全體作我一念。",
    "X74n1466_001:0073a01": "亦復全體作彌陀身。既俱法界心佛無差。彼彼互",
    "X74n1466_001:0073a02": "融不可思議。豈唯心佛。諸法亦然。是則世出世間",
    "X74n1466_001:0073a03": "二死五住地獄色心依正因果。無非皆是法界圓",
    "X74n1466_001:0073a04": "融三德秘藏。但由彌陀悟此理故。了性順修。圓證",
    "X74n1466_001:0073a05": "三身。感四淨土。一切眾生迷此理故。背性逆修。恒",
    "X74n1466_001:0073a06": "居三道。長埋四趣。雖全在迷。與佛所證未始暫乖。",
    "X74n1466_001:0073a07": "但為眾生不知三障理全是佛。即以此理起惑造",
    "X74n1466_001:0073a08": "業輪迴生死。長劫用理。長劫不知。不由不知而失",
    "X74n1466_001:0073a09": "此理。現前苦果即是法身。三惑昏暗全體照明。結",
    "X74n1466_001:0073a10": "業纏縛皆解脫相。故荊谿云。眾生無始。唯有煩惱",
    "X74n1466_001:0073a11": "業苦而已。即此全是理性三因。又云。且論無始苦",
    "X74n1466_001:0073a12": "輪無際。與業煩惱不並不別。乃至云。是故三道及",
    "X74n1466_001:0073a13": "以三德並無前後。性德三因無時不具。&#x76D6;言三障",
    "X74n1466_001:0073a14": "全是諸佛究竟果用。我輩今日既知此理。必須專",
    "X74n1466_001:0073a15": "想彌陀依正。熏乎心性顯真佛體。雖托彼境。須知",
    "X74n1466_001:0073a16": "依正同居一心。心具而生豈離心性者。一毫法見",
    "X74n1466_001:0073a17": "從外來。則非大乘唯心境觀。又復。雖以彌陀一佛",
    "X74n1466_001:0073a18": "為境。已具諸佛。故經云。見無量壽佛者。即見十方",
    "X74n1466_001:0073a19": "無量諸佛。良以諸佛同證三法秘密之藏。一佛秘",
    "X74n1466_001:0073a20": "藏不少。諸佛秘藏不多。舉一即諸。全諸即一。經云。",
    "X74n1466_001:0073a21": "一身一智慧。力．無畏亦然。",
    "X74n1466_001:0073a22": "[0073a22] 十萬億剎之遐方。的是唯心淨土。",
    "X74n1466_001:0073a23": "[0073a23] 初句指彼安養。經云。從是西方過十萬億佛剎。有",
    "X74n1466_001:0073a24": "世界名曰極樂。此即法藏比丘因中所取同居淨",
    "X74n1466_001:0073b01": "土也。次句了土唯心者。良由現前一心本具三德。",
    "X74n1466_001:0073b02": "名常寂光。湛然不動名之為常。性本離染名之為",
    "X74n1466_001:0073b03": "寂。法界洞朗名之為光。即此全是唯心之體。故祖",
    "X74n1466_001:0073b04": "師云。身土居于一心。故知心體即常寂光。寂光諸",
    "X74n1466_001:0073b05": "土無二無別。遮那之身與土相稱。法興報應一體",
    "X74n1466_001:0073b06": "無差。又云。阿鼻依正全處極聖之自心。毗盧身土",
    "X74n1466_001:0073b07": "不逾下凡之一念。但由心體本無自性。隨緣變造",
    "X74n1466_001:0073b08": "起三土用。是故彌陀高棲安養。雖過十萬敻在他",
    "X74n1466_001:0073b09": "域。悉我自心寂光理土。華嚴云。三界無別法。唯是",
    "X74n1466_001:0073b10": "一心作。是故十方諸佛。一切眾生。過現未來&#x8657;空",
    "X74n1466_001:0073b11": "剎土。唯心本具。全心發生。楞嚴云。妙覺明心&#x5FA7;十",
    "X74n1466_001:0073b12": "方界。含育如來十方國土清淨寶嚴妙覺王剎。又",
    "X74n1466_001:0073b13": "云。十方&#x8657;空生汝心內。猶如片雲點太清裏。況諸",
    "X74n1466_001:0073b14": "世界在&#x8657;空耶。汝等一人發真歸源。此十方空皆",
    "X74n1466_001:0073b15": "悉消殞。良由此心圓具三德。周&#x5FA7;法界。同常寂光。",
    "X74n1466_001:0073b16": "未有一法出我心外。未有一法非我心體。是故全",
    "X74n1466_001:0073b17": "心是土。全土是心。心既無外。寧有淨土懸處他方。",
    "X74n1466_001:0073b18": "能如是解。則見彼土純是自心。非他方也。終日取",
    "X74n1466_001:0073b19": "土。故全性起修。則非自然。終日唯心。故全修即性。",
    "X74n1466_001:0073b20": "則非因緣。修性俱泯。唯心體顯。又復應知。八萬相",
    "X74n1466_001:0073b21": "好乃彌陀勝應之身。既達本性。則三身具足四德",
    "X74n1466_001:0073b22": "無虧。即始覺之智也。十萬億剎乃西方同居之土。",
    "X74n1466_001:0073b23": "若了唯心。即是寂光無非法界。即本覺之理也。始",
    "X74n1466_001:0073b24": "覺滿足。本覺究顯。始本一合。無復分張。是知離身",
    "X74n1466_001:0073c01": "無土離土無身。一法二義。何者。身亦三德。土亦三",
    "X74n1466_001:0073c02": "德。既俱三德。俱是法界。法界一相。身土無差。又復",
    "X74n1466_001:0073c03": "國土屬依。佛身屬正。依正既居一心。一心豈分能",
    "X74n1466_001:0073c04": "所。是故彌陀身土不離我心。一念圓成全體即佛。",
    "X74n1466_001:0073c05": "唯心淨土不待遠求。本性彌陀豈從外&#x8994;。如是解",
    "X74n1466_001:0073c06": "者方契圓修。若但觀彼應佛依正。豈得謂之唯心",
    "X74n1466_001:0073c07": "本性也。",
    "X74n1466_001:0073c08": "[0073c08] 淨穢雖隔。豈越自心。",
    "X74n1466_001:0073c09": "[0073c09] 躡上唯心淨土也。雖曰淨土唯我自心。奈何此心",
    "X74n1466_001:0073c10": "全體穢染。彼佛國土淨妙莊嚴。淨穢宛然。唯心安",
    "X74n1466_001:0073c11": "在。當知此是識心計度。若了唯心豈存淨穢。良以",
    "X74n1466_001:0073c12": "淨穢諸土悉是寂光全體起用。物機妄執淨穢斯",
    "X74n1466_001:0073c13": "分。究論法體豈其然乎。如淨名經。螺髻梵王呵身",
    "X74n1466_001:0073c14": "子云。勿作是意。謂此佛土以為不淨。所以者何。我",
    "X74n1466_001:0073c15": "見釋迦牟尼佛土清淨。譬如自在天宮。仁者心有",
    "X74n1466_001:0073c16": "高下。不依佛慧。故見此土為不淨爾。又云。隨其心",
    "X74n1466_001:0073c17": "淨則佛土淨。亦可例云。隨其心穢則佛土穢。迷法",
    "X74n1466_001:0073c18": "性為無明。名之為穢。悟無明即法性。名之為淨。此",
    "X74n1466_001:0073c19": "乃一理之內而分淨穢。譬如清水濁水雖殊。濕性",
    "X74n1466_001:0073c20": "無別。所以安養之淨。湛忍之穢。雖敻隔十萬之遙。",
    "X74n1466_001:0073c21": "同常寂光。悉我心性。既知淨穢全是心性。心性本",
    "X74n1466_001:0073c22": "空。淨穢無主。毗盧遮那&#x5FA7;一切處。一切諸法無非",
    "X74n1466_001:0073c23": "佛性。豈容淨穢於其間哉。",
    "X74n1466_001:0073c24": "[0073c24] 生佛乃殊。寧乖己性。",
    "X74n1466_001:0074a01": "[0074a01] 躡上本性彌陀也。彌陀已悟。圓證三身。眾生在迷。",
    "X74n1466_001:0074a02": "翻成三障。迷悟且隔。己性有乖。斯是執情。何關至",
    "X74n1466_001:0074a03": "理。真如界內絕生佛之假名。平等性中無自他之",
    "X74n1466_001:0074a04": "形相。眾生三障全體是理。諸佛三身無非性具。世",
    "X74n1466_001:0074a05": "間相常。眾生即佛。雖見思昏倒而有理在焉。若知",
    "X74n1466_001:0074a06": "此心與佛無殊。則十方諸佛同趣我心。故金錍云。",
    "X74n1466_001:0074a07": "佛果具自他之因性。我心具諸佛之果德。果上以",
    "X74n1466_001:0074a08": "佛眼佛智觀之。則唯佛無生。因中若實慧實眼冥",
    "X74n1466_001:0074a09": "符。亦全生是佛。不二門云。但識一念。&#x5FA7;見己他生",
    "X74n1466_001:0074a10": "佛。他生他佛尚與心同。況己心生佛寧乖一念。良",
    "X74n1466_001:0074a11": "以唯心本具。即心變造。全體起用。因果理同。能知",
    "X74n1466_001:0074a12": "此者。始可與言心佛眾生無差別矣。",
    "X74n1466_001:0074a13": "[0074a13] 心體&#x8657;曠不礙往來。性本包容何妨取舍。",
    "X74n1466_001:0074a14": "[0074a14] 心之與性。或以真妄分之。如荊谿云。隨緣不變名",
    "X74n1466_001:0074a15": "性。不變隨緣名心。今文心性並屬乎真。一體二名",
    "X74n1466_001:0074a16": "耳。如楞嚴云。常住真心。性淨明體。又云。圓妙明心。",
    "X74n1466_001:0074a17": "寶明妙性。心性之為體也。&#x8657;而通。寂而照。體性常",
    "X74n1466_001:0074a18": "住。德量無邊。三諦圓融。一心具足。故輔行云。能觀",
    "X74n1466_001:0074a19": "心性名上定。上定者名第一義。名為佛性。名毗盧",
    "X74n1466_001:0074a20": "遮那。即此遮那性具三佛性。遮那&#x5FA7;故佛性亦&#x5FA7;。",
    "X74n1466_001:0074a21": "故知三佛唯一剎那。三佛&#x5FA7;故剎那即&#x5FA7;。此則三",
    "X74n1466_001:0074a22": "諦妙性妙心也。&#x8657;曠言其性&#x5FA7;。是示體量也。廣大",
    "X74n1466_001:0074a23": "悉備。圓&#x5FA7;諸法。無有方所。金剛錍云。非內外。&#x5FA7;&#x8657;",
    "X74n1466_001:0074a24": "空。同諸佛。等法界。則知此心&#x5FA7;一切處也。包容言",
    "X74n1466_001:0074b01": "其性具。是示體德也。良由此性具一切法。即一切",
    "X74n1466_001:0074b02": "法。包有萬德。靡所不容。故荊谿云。此&#x5FA7;性具諸佛",
    "X74n1466_001:0074b03": "之身。一身一切身。如諸佛之感土。一土一切土。身",
    "X74n1466_001:0074b04": "土相即。身說土說。大小一多亦復如是。則知此心",
    "X74n1466_001:0074b05": "具一切法也。楞嚴云。如意點容十方三世一切世",
    "X74n1466_001:0074b06": "間出世間法。唯聖與凡無不包容盡其涯際。良以",
    "X74n1466_001:0074b07": "即心是法。即法是心。芥子常納須彌。微塵本含法",
    "X74n1466_001:0074b08": "界。皆悉當處全是心性故也。譬如函&#x76D6;盛貯他物",
    "X74n1466_001:0074b09": "之謂乎。故天台云。多所含容而無積聚。斯則如來",
    "X74n1466_001:0074b10": "藏理亡泯。諸法雖亡而存。諸法宛爾。常空常假。雙",
    "X74n1466_001:0074b11": "空雙照。二邊叵得。中道不存。是大涅槃。名秘密藏。",
    "X74n1466_001:0074b12": "心性若爾。詎有穢之可捨。淨之可往乎。良以往來",
    "X74n1466_001:0074b13": "取捨淨穢身土皆是法界。即是妙心妙性。心性湛",
    "X74n1466_001:0074b14": "然無一異相。彌陀依正全是自心。豈以心性復取",
    "X74n1466_001:0074b15": "心性。譬如有人欲避&#x8657;空遠向他國。祇益疲勞。空",
    "X74n1466_001:0074b16": "云何避。若其然者。則終日往來不移跬步。終日取",
    "X74n1466_001:0074b17": "捨不步思惟。又復應知。往來取捨是緣生法。緣生",
    "X74n1466_001:0074b18": "無性了不可得。故中論云。因緣生法即空假中。又",
    "X74n1466_001:0074b19": "云。諸法不自生。亦不從他生。不共不無因。是故說",
    "X74n1466_001:0074b20": "無生。既達三諦。復離四句。則往來之相取捨之心",
    "X74n1466_001:0074b21": "無所寄矣。十疑論云。智者熾然求生淨土。達生體",
    "X74n1466_001:0074b22": "不可得。是真無生。此謂心淨則佛土淨。愚者為生",
    "X74n1466_001:0074b23": "所縛。聞生即作生解。聞無生即作無生解。不知生",
    "X74n1466_001:0074b24": "即無生。無生即生。能如是解。念念進修。上品金臺",
    "X74n1466_001:0074c01": "一生可獲。",
    "X74n1466_001:0074c02": "[0074c02] 是以舉念即登於寶界。還歸地產之家鄉。彈指仰對",
    "X74n1466_001:0074c03": "於慈容。實會天真之父子。",
    "X74n1466_001:0074c04": "[0074c04] 是以乃承上之詞。舉念．彈指喻其疾速。還歸者。楞",
    "X74n1466_001:0074c05": "嚴云。猶如有人因事遠遊。未得歸還明了其家。所",
    "X74n1466_001:0074c06": "歸道路。地即實相地。家即法性家。天真猶天然也。",
    "X74n1466_001:0074c07": "父子者。生如來家為法王子。亦可遠取大通佛所。",
    "X74n1466_001:0074c08": "彌陀為十六王子。時覆講法華經為父子義。究論",
    "X74n1466_001:0074c09": "其本。居實際地。住佛性家。則與彌陀久成父子。一",
    "X74n1466_001:0074c10": "迷鄉土。父子頓乖。今既了土唯心。悟佛即性。猶在",
    "X74n1466_001:0074c11": "不失。舉足下足豈越故鄉。念茲在茲常親慈父。",
    "X74n1466_001:0074c12": "[0074c12] 幾生負德&#x6282;受沉淪。今日投誠必蒙拯濟。",
    "X74n1466_001:0074c13": "[0074c13] 幾生言其無始。負德語其起妄。本具三德。迷背不",
    "X74n1466_001:0074c14": "覺。遂受生死。辜違父子之性德也。楞伽云。一切眾",
    "X74n1466_001:0074c15": "生。從無始來生死相續。皆由不知常住真心性淨",
    "X74n1466_001:0074c16": "明體。用諸妄想。此相不真。故有輪轉。又云。由諸眾",
    "X74n1466_001:0074c17": "生違此本明。雖終日行而不自覺。枉入諸趣。必蒙",
    "X74n1466_001:0074c18": "拯濟者。彌陀悟本。運同體悲。眾生迷強。受諸幻苦。",
    "X74n1466_001:0074c19": "悲苦相對。感應道交。故楞嚴云。十方如來憐念眾",
    "X74n1466_001:0074c20": "生。如母憶子。若子逃逝。雖憶何為。子若憶母。如母",
    "X74n1466_001:0074c21": "憶時。我今遭苦期心欲脫。必與彌陀悲體相冥。決",
    "X74n1466_001:0074c22": "蒙拯拔。如人遇難求彼強援。必得脫免。",
    "X74n1466_001:0074c23": "[0074c23] 三心圓發。一志西馳。盡來際以依承。歷塵劫而稱讚。",
    "X74n1466_001:0074c24": "[0074c24] 三心即上品上生中志誠心．深心．迴向發願心也。",
    "X74n1466_001:0075a01": "志誠即法身。深心即般若。迴向即解脫。三心實在",
    "X74n1466_001:0075a02": "一念中具。全三是一。即一而三。故云圓發。一志等",
    "X74n1466_001:0075a03": "者。經云。應當專心繫念一處。想於西方。又云。當起",
    "X74n1466_001:0075a04": "想念。正坐西向。心多馳散三昧難成。專想不移往",
    "X74n1466_001:0075a05": "生易得。盡來際者。如華嚴中盛談來際即實報土。",
    "X74n1466_001:0075a06": "法性常住三際無餘。從今獲遇&#x4E98;徹未來。決志親",
    "X74n1466_001:0075a07": "承終無退轉。歷劫稱讚者。良以彌陀積劫勤求道",
    "X74n1466_001:0075a08": "場。證得三身究顯萬德圓備。縱使辨才天女億劫",
    "X74n1466_001:0075a09": "稱揚莫宣少分。應須諦了。能讚所讚皆是法界。名",
    "X74n1466_001:0075a10": "&#x5FA7;&#x8657;空。一切眾生聞此偈句。十方諸佛受我詠讚。",
    "X74n1466_001:0075a11": "於一言音演無量義。讚佛一德萬德溥收。四辨敷",
    "X74n1466_001:0075a12": "陳不涉唇吻。八音競唱不落言詮。豁悟圓通。返聞",
    "X74n1466_001:0075a13": "自性。如是讚嘆與不讚嘆更無異轍矣。",
    "X74n1466_001:0075a15": "無量壽佛讚註(終)",
    "X74n1466_001:0075a18": "No. 1466-B",
    "X74n1466_001:0075a19": "[0075a19] 澤錄錄餘生。與世浮沉。烏知有所謂安養徑捷法門。",
    "X74n1466_001:0075a20": "曩嘗沿幹慈水。邂逅懸胥徐鑑者。精進此道。因得勸",
    "X74n1466_001:0075a21": "發。自此幡然有驚。謝去塵緣。寓于滄洲之等觀。憶念",
    "X74n1466_001:0075a22": "修習。朝夕不敢墮。寒暑不知變者。&#x76D6;有&#x79CA;矣。凡有禮",
    "X74n1466_001:0075a23": "念。必先嚴誦 大智律師之讚語。續得拙庵度律師",
    "X74n1466_001:0075a24": "註解斯文。文義明白。深恐湮沒。敬募同志用鏤諸板。",
    "X74n1466_001:0075b01": "誓與見聞咸希極證。吁。唯心本性固人人之所具。敢",
    "X74n1466_001:0075b02": "問諸人。十二時中所謂心所謂性是何面目。",
    "X74n1466_001:0075b03": "[0075b03] 嘉定辛未&#x79CA;夏月望唯心居士樓澤法名正因謹跋",
    "X74n1466_001:0075b06": "No. 1466-C",
    "X74n1466_001:0075b07": "[0075b07] 予在唐之昔。雖見修淨業者盛誦大智律師之讚語。",
    "X74n1466_001:0075b08": "未知拙庵宗師之有註。今祐公將來。文字之中偶得",
    "X74n1466_001:0075b09": "此文。冀即彫于板以廣其傳。適有僧覺住．淨光。平常",
    "X74n1466_001:0075b10": "留心西方。卒見此文。感歎而舍淨財。命工開板。誓與",
    "X74n1466_001:0075b11": "人人明于唯心本性。即登寶剎矣。",
    "X74n1466_001:0075b12": "[0075b12] 日本建保三年乙亥九月初三日入宋傳法比丘俊"
}