{
    "T85n2883_001:1384c02": "No. 2883",
    "T85n2883_001:1384c03": "佛說法王經",
    "T85n2883_001:1384c05": "[1384c05] 於其光□□□□□□□□□菩薩□□□□",
    "T85n2883_001:1384c06": "□□□□，即從坐起，繞佛三匝，&#x5374;住一面，五",
    "T85n2883_001:1384c07": "體投地，悲泣流涕而白佛言：「天中尊！如來欲",
    "T85n2883_001:1384c08": "入涅槃，時欲將至。若滅度後千五百歲，五濁",
    "T85n2883_001:1384c09": "眾生多作惡業，專行十惡，如此眾生福德力",
    "T85n2883_001:1384c10": "薄，於佛所說十二部經甚深妙法，多文廣義",
    "T85n2883_001:1384c11": "意趣難解，於其法□不可□攬。願佛慈悲，為",
    "T85n2883_001:1384c12": "說大乘決定真實，令此眾生得真妙藥，療諸",
    "T85n2883_001:1384c13": "毒病，悉令得愈。」[1384c13] 佛告虛空藏菩薩：「善哉，善哉！",
    "T85n2883_001:1384c14": "善男子！汝能為諸眾生問如是事，得大利益，",
    "T85n2883_001:1384c15": "不可思議。我當為汝分別宣說真實大乘決",
    "T85n2883_001:1384c16": "定了義。何以故？度眾生故，令諸眾生離煩惱",
    "T85n2883_001:1384c17": "故，出地獄苦生淨土故，必定解脫超生死故。",
    "T85n2883_001:1384c18": "汝等皆當一心，為汝宣說。」[1384c18] 爾時，大眾皆大歡",
    "T85n2883_001:1384c19": "喜踊躍，異口同音，俱發聲言：「願佛慈悲，為我",
    "T85n2883_001:1384c20": "宣說。」[1384c20] 佛言：「諸善男子！欲求解脫當斷攀緣，一",
    "T85n2883_001:1384c21": "心無二，捨有心相，心性體空，於心性中，無染",
    "T85n2883_001:1384c22": "無捨。若無取捨，即無所得；若無所得，即名菩",
    "T85n2883_001:1384c23": "提。何以故？眾多煩惱，皆一心生，心若不生，煩",
    "T85n2883_001:1384c24": "惱不生，於諸境智即無取捨。若無取捨，即離",
    "T85n2883_001:1384c25": "諸著；若離諸著，即不攀緣。」[1384c25] 虛空藏菩薩白佛",
    "T85n2883_001:1384c26": "言：「世尊！眾生境智能生善惡。是緣起處，內外",
    "T85n2883_001:1384c27": "二邊諸法相入。云何於中，而不取捨？」[1384c27] 佛告虛",
    "T85n2883_001:1384c28": "空藏菩薩言：「善男子！一禪聚觀諸內、外必竟",
    "T85n2883_001:1384c29": "不有。何以故？觀內顧內真性不生，觀外顧外",
    "T85n2883_001:1385a01": "無明不起；無生無起，即無涅槃，是為清淨，是",
    "T85n2883_001:1385a02": "妙良藥。」[1385a02] 虛空藏菩薩白佛言：「世尊！如來所說",
    "T85n2883_001:1385a03": "大乘實相甚深微妙，無上良藥入一乘諦，而",
    "T85n2883_001:1385a04": "後眾生三業不淨，作十惡業行闡提行，根基",
    "T85n2883_001:1385a05": "狹劣難可措心藥病差別，作何方便令入大",
    "T85n2883_001:1385a06": "乘？」[1385a06] 佛告虛空藏菩薩：「我有方便令入大乘。」[1385a06] 虛",
    "T85n2883_001:1385a07": "空藏菩薩白佛言：「世尊！我從昔聞如來為大",
    "T85n2883_001:1385a08": "乘人說六波羅蜜法，為中乘人說十二因緣",
    "T85n2883_001:1385a09": "法，為小乘人說四諦法，為闡提人說十善法，",
    "T85n2883_001:1385a10": "皆對病根為說良藥。云何今日說一乘法以",
    "T85n2883_001:1385a11": "救四人？」[1385a11] 佛告虛空藏菩薩言：「我說一乘道法，",
    "T85n2883_001:1385a12": "猶如一地能生萬物長養一切，猶如大雨普",
    "T85n2883_001:1385a13": "潤一切，在地生者皆得潤澤；猶如一米一味",
    "T85n2883_001:1385a14": "之飯，在世眾生人及非人皆以為食，食者悉",
    "T85n2883_001:1385a15": "能長養身命。譬如藥王善合妙丹，眾生病熱",
    "T85n2883_001:1385a16": "服者清涼，眾生病冷服者溫熱，諸下痢者服",
    "T85n2883_001:1385a17": "之即斷，諸下閉者服之即通，無病不愈。我說",
    "T85n2883_001:1385a18": "一乘法於彼四人，療諸疾病亦復如是。」[1385a18] 虛空",
    "T85n2883_001:1385a19": "藏菩薩白佛言：「世尊！以何方便，令彼十惡闡",
    "T85n2883_001:1385a20": "提眾生入一乘道？」[1385a20] 佛告虛空藏菩薩：「善男子！",
    "T85n2883_001:1385a21": "我一乘法即具三乘，更無別說而作三乘。汝",
    "T85n2883_001:1385a22": "當諦聽，為汝宣說。[1385a22] 「善男子！妙道深體一",
    "T85n2883_001:1385a23": "相無二，以方便故而說三乘，諸法三乘皆",
    "T85n2883_001:1385a24": "符一觀，一切眾生雖有四種，而於佛性亦",
    "T85n2883_001:1385a25": "無有二。何以故？一切佛、一切眾生，同一性相",
    "T85n2883_001:1385a26": "一體無異，眾生之心自起分別。佛是眾生，眾",
    "T85n2883_001:1385a27": "生是佛，一切眾生皆有佛性，佛性、眾生性皆",
    "T85n2883_001:1385a28": "同一性，一性平等等諸法故，我有方便令入",
    "T85n2883_001:1385a29": "一乘。[1385a29] 「善男子！令彼眾生牢固心城，勿令賊入",
    "T85n2883_001:1385b01": "六識大門，金剛守護觀心住處、知心住處，於",
    "T85n2883_001:1385b02": "心住處即不住心。若不住心，心則不住；不住",
    "T85n2883_001:1385b03": "諸惡及以境界，即不攀緣；離攀緣故，心即無",
    "T85n2883_001:1385b04": "求；心若無求，心則無住；若無住處，即名實住",
    "T85n2883_001:1385b05": "心。[1385b05] 「善男子！眾生之心作諸煩惱，皆為心神所",
    "T85n2883_001:1385b06": "起不住故。其心若住，即無煩惱；若無煩惱，即",
    "T85n2883_001:1385b07": "是菩提。」[1385b07] 虛空藏菩薩白佛言：「世尊！一切眾生",
    "T85n2883_001:1385b08": "作諸煩惱其心不住，從何力起而作攀緣？願",
    "T85n2883_001:1385b09": "佛慈悲為眾宣說。」[1385b09] 佛言：「一切眾生作諸緣起，",
    "T85n2883_001:1385b10": "有二性力。何等為二？一者、緣外境界起，是緣",
    "T85n2883_001:1385b11": "性力；二者、不緣境界起自心自起，是性力。善",
    "T85n2883_001:1385b12": "男子！令諸眾生不起二性，則無煩惱、則無菩",
    "T85n2883_001:1385b13": "提。若無煩惱、若無菩提，入真實處，是真菩提。",
    "T85n2883_001:1385b14": "汝等菩薩若化眾生，當令心住。」[1385b14] 虛空藏菩薩",
    "T85n2883_001:1385b15": "白佛言：「世尊！化度眾生令其心住，住在何處",
    "T85n2883_001:1385b16": "而得菩提？」[1385b16] 佛告虛空藏菩薩言：「善哉，善哉！善",
    "T85n2883_001:1385b17": "男子！汝能善問，如是心義，是大菩薩摩訶薩",
    "T85n2883_001:1385b18": "不可思議。汝當諦聽，為汝宣說。善男子！若化",
    "T85n2883_001:1385b19": "眾生令其心住，住不在內、住不在外、住不中",
    "T85n2883_001:1385b20": "間；諸佛乘法亦不在內、亦不在外、亦不在",
    "T85n2883_001:1385b21": "中間；住一心神於無住處，故得菩提。若得菩",
    "T85n2883_001:1385b22": "提，亦無菩提可得，是名如如。何以故？煩惱妄",
    "T85n2883_001:1385b23": "生，為妄空故；諸法不自生，法亦空故；此心但",
    "T85n2883_001:1385b24": "有空名，心亦不可得，心亦空故。諸善男子若",
    "T85n2883_001:1385b25": "知心空，不應於一空心中妄見一切；若見一",
    "T85n2883_001:1385b26": "切即名心垢。心垢若無，即名漏盡，眼、色與心",
    "T85n2883_001:1385b27": "界三空常淨。」[1385b27] 虛空藏菩薩白佛言：「世尊！諸法",
    "T85n2883_001:1385b28": "若然，一切眾生應於一身、一心、一世界能入",
    "T85n2883_001:1385b29": "一佛世界，一佛世界能入遍滿虛空一切佛",
    "T85n2883_001:1385c01": "法世界。」[1385c01] 佛告虛空藏菩薩：「善男子！如是，如",
    "T85n2883_001:1385c02": "是。一切世界入一世界，一一世界有一一蓮",
    "T85n2883_001:1385c03": "華座，一一蓮華中各有一如來座，一一如來",
    "T85n2883_001:1385c04": "身充滿一切世界，示現一切世界皆悉虛空。",
    "T85n2883_001:1385c05": "諸佛莊嚴一切世界，有一一菩薩身充滿一",
    "T85n2883_001:1385c06": "切世界。有大神力，於一毛孔中安置一切世",
    "T85n2883_001:1385c07": "界，一切世界入一眾生身，一一眾生身一一",
    "T85n2883_001:1385c08": "世界數，一一世界即是一佛，一一佛道場一",
    "T85n2883_001:1385c09": "菩提樹，一菩提樹下各有一佛座，一佛身",
    "T85n2883_001:1385c10": "充滿一切世界，一一佛妙聲亦充滿一切世",
    "T85n2883_001:1385c11": "界，一切世界皆隨所應、無不聞解皆為歡喜。",
    "T85n2883_001:1385c12": "[1385c12] 「諸行者知法在其身中，不應而於他方一切",
    "T85n2883_001:1385c13": "世界之處而求佛身、應於一心一世界處而",
    "T85n2883_001:1385c14": "求佛身。於一身中能生一切身，於一切身中",
    "T85n2883_001:1385c15": "能生一身。何以故？一身一佛身故。一切眾生",
    "T85n2883_001:1385c16": "身，眾生身及諸佛身皆從一心生，一心若善",
    "T85n2883_001:1385c17": "諸法善盡，一心若惡諸法惡盡，若作惡業則",
    "T85n2883_001:1385c18": "生惡眾生之身，若作善業則生天人諸身，若",
    "T85n2883_001:1385c19": "於一心離一心想，於心相中空無所得，復離",
    "T85n2883_001:1385c20": "空心界於無取地能生佛身。於佛身中一身",
    "T85n2883_001:1385c21": "無二，一佛性故。一佛性中即一心性，於一心",
    "T85n2883_001:1385c22": "外更無他求，若作他求即為顛倒。何以故？一",
    "T85n2883_001:1385c23": "切心法無由外請，於外請處即名為他，若",
    "T85n2883_001:1385c24": "求他處即名虛妄。」[1385c24] 虛空藏菩薩白佛言：「世尊！",
    "T85n2883_001:1385c25": "於一心中而得佛者，一切心中皆有佛性，一",
    "T85n2883_001:1385c26": "切眾生皆有佛性。若各各能定身心，即得成",
    "T85n2883_001:1385c27": "佛，離此外更無求佛處。」[1385c27] 佛告虛空藏菩薩言：",
    "T85n2883_001:1385c28": "「善男子！如是，如是。如汝所言，一切眾生皆有",
    "T85n2883_001:1385c29": "佛性。諸佛如來皆以一心法，令諸一切眾生、",
    "T85n2883_001:1386a01": "一切之心，於一心中而求佛法、而得佛身。」[1386a01] 虛",
    "T85n2883_001:1386a02": "空藏菩薩白佛言：「世尊！若諸眾生有佛性，於",
    "T85n2883_001:1386a03": "佛性中而求得佛，一切眾生皆有心，亦有佛",
    "T85n2883_001:1386a04": "性，是為可得、是為可見。」[1386a04] 佛告虛空藏菩薩言：",
    "T85n2883_001:1386a05": "「善男子！入佛妙性實相之際，亦不可得、非不",
    "T85n2883_001:1386a06": "可得，亦不可見、非不可見。何以故？菩薩說佛",
    "T85n2883_001:1386a07": "性有，即名謗佛；說佛性無，亦為謗佛；說佛性",
    "T85n2883_001:1386a08": "亦有亦無，亦為謗佛；說佛性非有非無，亦為",
    "T85n2883_001:1386a09": "謗佛。何以故？菩薩、眾生、佛性非有如虛空，非",
    "T85n2883_001:1386a10": "無如菟角；菟角無故，虛空常故。非有質相，",
    "T85n2883_001:1386a11": "非有空相，離諸形相，無所著故。不在生處，",
    "T85n2883_001:1386a12": "是故不垢，不住滅處，是故不斷。眾生佛性",
    "T85n2883_001:1386a13": "妙相如是，說佛性有，即增益謗；說佛性無，損",
    "T85n2883_001:1386a14": "減謗；說佛性非有非無，戲論謗；說佛性似有",
    "T85n2883_001:1386a15": "似無，相違謗。」[1386a15] 虛空藏菩薩白佛言：「世尊！眾生",
    "T85n2883_001:1386a16": "佛性若妙如是，離諸境界則無所染，由如虛",
    "T85n2883_001:1386a17": "空體性常淨。云何眾生作諸煩惱？若作煩惱",
    "T85n2883_001:1386a18": "心則是垢。是心之垢，從何而生？唯願世尊為",
    "T85n2883_001:1386a19": "眾宣說，令諸眾生皆悉聞知，令諸眾生破諸",
    "T85n2883_001:1386a20": "煩惱，除蕩心垢永離蓋纏。」[1386a20] 佛即嬉怡微笑，以",
    "T85n2883_001:1386a21": "左手掌摩菩薩頂，放大光明普照一切。爾時，",
    "T85n2883_001:1386a22": "大眾，一切眾生皆大歡喜踊躍。[1386a22] 佛言：「菩薩為",
    "T85n2883_001:1386a23": "諸眾生所作如是問，是名正問，是度眾生。若",
    "T85n2883_001:1386a24": "作他問，是名邪問，是滅眾生。菩薩！汝能正問",
    "T85n2883_001:1386a25": "是度眾生，汝等眾生皆當一心專念諦聽，除",
    "T85n2883_001:1386a26": "散亂想無營物外，坐性堅志。為汝宣說，若聞",
    "T85n2883_001:1386a27": "說者，一切十惡眾生皆得解脫。」[1386a27] 虛空藏菩薩",
    "T85n2883_001:1386a28": "白佛言：「世尊！我等大眾、一切眾生皆以一心",
    "T85n2883_001:1386a29": "無餘亂想，唯願世尊為眾宣說。」[1386a29] 佛告菩薩大",
    "T85n2883_001:1386b01": "眾等：「一切煩惱從顛倒生，一切顛倒從妄想",
    "T85n2883_001:1386b02": "生，一切妄想從有我生，一切有我從無本生，",
    "T85n2883_001:1386b03": "一切無本即是無住。無住無本，即為不有；有",
    "T85n2883_001:1386b04": "則為垢，無則為淨。於其淨處是常波羅蜜，是",
    "T85n2883_001:1386b05": "樂波羅蜜，是我波羅蜜，是淨波羅蜜。若作是",
    "T85n2883_001:1386b06": "見，名為正見；若作餘見，名為邪見。如是見者，",
    "T85n2883_001:1386b07": "是人有慧；作他見者，是人無慧。若有慧者，則",
    "T85n2883_001:1386b08": "方便解；若無慧者，則方便縛。」[1386b08] 虛空藏菩薩白",
    "T85n2883_001:1386b09": "佛言：「世尊！於其淨處，若有眾生常起常想，常",
    "T85n2883_001:1386b10": "起樂想，常起我想，常起淨想，即是有慧，即",
    "T85n2883_001:1386b11": "非顛倒也。」[1386b11] 佛言：「菩薩！若有眾生如是想，則名",
    "T85n2883_001:1386b12": "正想，是人正見，是人有慧。何以故？如來法",
    "T85n2883_001:1386b13": "身常波羅蜜、樂波羅蜜、我波羅蜜、淨波羅蜜，",
    "T85n2883_001:1386b14": "清淨處諸佛法身，作是見者，是人是佛真一",
    "T85n2883_001:1386b15": "弟子，從正法生、從法化生、從佛口生，得佛四",
    "T85n2883_001:1386b16": "依，雖曰凡夫，是四依菩薩。善男子！於我滅後，",
    "T85n2883_001:1386b17": "若五百歲、若千歲、若千五百歲後，若復有人",
    "T85n2883_001:1386b18": "能於此經，受持讀誦如說修行，於常樂我淨",
    "T85n2883_001:1386b19": "處信心正見，復以此法教一眾生，則名菩薩，",
    "T85n2883_001:1386b20": "雖曰凡夫得受供養，是出家人。」[1386b20] 虛空藏菩薩",
    "T85n2883_001:1386b21": "白佛言：「世尊！夫是出家之人，剔除鬚髮而被",
    "T85n2883_001:1386b22": "法服，受持具戒，不染於俗，是名出家，得受供",
    "T85n2883_001:1386b23": "養。如來今說凡夫是出家人，得受供養，不",
    "T85n2883_001:1386b24": "了其義。願佛慈悲，為我宣說。」[1386b24] 佛告虛空藏菩",
    "T85n2883_001:1386b25": "薩言：「善男子！剔除鬚髮者，剔除名想、伏身無",
    "T85n2883_001:1386b26": "我；而被法服，直心無諂曲、欲離俗故；持具戒",
    "T85n2883_001:1386b27": "者，不起貪嗔癡；我說彼人是名出家。雖是",
    "T85n2883_001:1386b28": "凡夫，能伏身心不起我慢，心不染塵俗，久離",
    "T85n2883_001:1386b29": "於俗心，如金剛不壞戒性，雖是凡夫是真出",
    "T85n2883_001:1386c01": "家。復於此教大乘經中修行如說，信佛語故，",
    "T85n2883_001:1386c02": "見常樂我淨，為眾生宣說，雖是凡夫是四依",
    "T85n2883_001:1386c03": "人，是行菩薩，得受供養，名曰行者。得慧方便",
    "T85n2883_001:1386c04": "說大乘法，如是法性皆不離心，從心化生，湛",
    "T85n2883_001:1386c05": "然常一，一相無二，於一相中亦無內外亦無",
    "T85n2883_001:1386c06": "中間，離一切故。若離一切，即無生滅；無生滅",
    "T85n2883_001:1386c07": "者，即是真如；真如常住，法僧不滅，三界眾生",
    "T85n2883_001:1386c08": "自生自滅。善男子！故說眾生無我，諸佛如來",
    "T85n2883_001:1386c09": "是真實我，能破生死流故。汝等眾生！若求常",
    "T85n2883_001:1386c10": "住，當離諸欲，作無生行。」[1386c10] 虛空藏菩薩白佛言：",
    "T85n2883_001:1386c11": "「世尊！作何行業名無生行？」[1386c11] 佛言：「諸善男子！",
    "T85n2883_001:1386c12": "我不生他，則他不生我。何以故？體性清淨空，",
    "T85n2883_001:1386c13": "非有非無常；諸境空清淨，非無非不斷。菩薩",
    "T85n2883_001:1386c14": "諸佛如來恒以一味一性之香，燻諸眾生一心",
    "T85n2883_001:1386c15": "性淨，而諸智者得會空解，而諸愚者入迷執",
    "T85n2883_001:1386c16": "縛。何以故？智者眾生無有癡故，於有覺性，覺",
    "T85n2883_001:1386c17": "諸無明不起，無覺不空不定，入一清淨永離",
    "T85n2883_001:1386c18": "諸惱。愚者眾生為有癡故，於有覺性不覺無",
    "T85n2883_001:1386c19": "明，即起無覺作諸塵惱。若有悟覺，則無無覺；",
    "T85n2883_001:1386c20": "若無無覺，則病不生；若病不生，則無有覺。若",
    "T85n2883_001:1386c21": "無有覺、若無無覺，即無癡心。何以故？一疑心",
    "T85n2883_001:1386c22": "中有二意故。若無疑心，即不生病；若有生處，",
    "T85n2883_001:1386c23": "即入空舍。一性真空有為無相，逢境緣起如",
    "T85n2883_001:1386c24": "空幻化。菩薩令諸眾生當斷疑心，而作心師、",
    "T85n2883_001:1386c25": "不師於心，離諸可欲無令放逸。若生念處，即",
    "T85n2883_001:1386c26": "須當斷，前念後念念不相違，即得順理不起",
    "T85n2883_001:1386c27": "無明，不定有覺本不動故，若起念時，止念前",
    "T85n2883_001:1386c28": "起。」[1386c28] 虛空藏菩薩白佛言：「世尊！念前若起，作何",
    "T85n2883_001:1386c29": "法覺而能止之？」[1386c29] 佛言：「菩薩令諸行者每觀心",
    "T85n2883_001:1387a01": "住處，知心住處即不住心。以是覺故，覺則止",
    "T85n2883_001:1387a02": "之，念欲不起，即無止觀。若有起處安住虛空，",
    "T85n2883_001:1387a03": "一性空中染淨俱滅，自性清淨不取不捨，念",
    "T85n2883_001:1387a04": "亦不生，無生無行，心行處滅言語道斷。一佛",
    "T85n2883_001:1387a05": "性覺更無餘覺，妙性常存猶如虛空，不著一",
    "T85n2883_001:1387a06": "切。菩薩若行此行，猶如執杖以打虛空，不",
    "T85n2883_001:1387a07": "染而著，是名法行。若有染處即入方外，遊行",
    "T85n2883_001:1387a08": "淨地，一心無二入定正性，觀一實諦而以懺",
    "T85n2883_001:1387a09": "悔。」[1387a09] 爾時，眾中有一闡提名曰多欲，從昔以來",
    "T85n2883_001:1387a10": "多作惡業，專行十惡，為諸憎恚嫉姤四蛇牽",
    "T85n2883_001:1387a11": "引，為諸妄想二鼠嚙斷心根。猶如有人繩懸",
    "T85n2883_001:1387a12": "在樹，四蛇在下吐毒向之，樹上二鼠嚙繩欲",
    "T85n2883_001:1387a13": "斷。若心滅，即三業淨；若心不滅，眼、色與心俱",
    "T85n2883_001:1387a14": "為妄想，為見所縛將墮地獄。[1387a14] 爾時，一闡提因",
    "T85n2883_001:1387a15": "佛聞法，於一念中心生慚愧，欲問如來懺悔",
    "T85n2883_001:1387a16": "之法，心懷慚愧不能發問。如來神通即知其",
    "T85n2883_001:1387a17": "意，欲令是人離諸苦惱、出地獄門苦，語虛空",
    "T85n2883_001:1387a18": "藏菩薩言：「於我涅槃後，若有闡提之人多作",
    "T85n2883_001:1387a19": "惡業，滅佛三寶謗正法作五逆，必當墮落於",
    "T85n2883_001:1387a20": "諸地獄，乃至十二大劫由不得出。汝等菩薩當",
    "T85n2883_001:1387a21": "發慈心，令此眾生發露懺悔皆得解脫。」[1387a21] 虛空",
    "T85n2883_001:1387a22": "藏菩薩白佛言：「世尊！作何法悔而得罪除？願",
    "T85n2883_001:1387a23": "佛慈悲為分別說。」[1387a23] 佛言：「菩薩若欲懺悔當觀",
    "T85n2883_001:1387a24": "實諦，若見實諦諸罪悉除。」[1387a24] 佛說語已，爾時眾",
    "T85n2883_001:1387a25": "中百千萬億一切眾生人及非人，皆悉一心",
    "T85n2883_001:1387a26": "觀一實諦，觀見見已罪垢皆滅，唯闡提人不",
    "T85n2883_001:1387a27": "見。其一闡提多欲即從座起，五體投地而白",
    "T85n2883_001:1387a28": "佛言：「世尊！我心無明，雖復學觀不見實諦，從",
    "T85n2883_001:1387a29": "無始以來乃至今日純行十惡，作何方便令",
    "T85n2883_001:1387b01": "我得見實諦，令罪消除？」[1387b01] 佛告多欲：「汝等闡提",
    "T85n2883_001:1387b02": "皆悉一心，為汝分別解說。多欲！汝等眾生當",
    "T85n2883_001:1387b03": "觀身心一佛性，法身佛性即一無二。若此二",
    "T85n2883_001:1387b04": "種能作一觀，是名正觀，亦名一相正見。若見",
    "T85n2883_001:1387b05": "有二即名為邪，若作邪見即煩惱起。若無邪",
    "T85n2883_001:1387b06": "見煩惱不生，煩惱若斷即名清淨。」[1387b06] 佛言：「汝等",
    "T85n2883_001:1387b07": "眾生皆當一心觀一佛性，佛性之外更無所",
    "T85n2883_001:1387b08": "見。若有所見皆為虛妄，作是虛妄則為顛倒。",
    "T85n2883_001:1387b09": "多欲！一心淨則法法淨，一心垢則多法垢，垢",
    "T85n2883_001:1387b10": "則為罪，淨則為真，心若離垢，罪即不生。」[1387b10] 多欲",
    "T85n2883_001:1387b11": "白佛言：「世尊！我從昔來乃至今日，作諸惡業",
    "T85n2883_001:1387b12": "無量無邊，歷千萬劫今日發心，觀一佛性實",
    "T85n2883_001:1387b13": "諦，無邊之罪皆悉除不？願佛世尊為我解說，",
    "T85n2883_001:1387b14": "令我一心無疑。」[1387b14] 佛言：「多欲！若觀實諦，諸罪悉",
    "T85n2883_001:1387b15": "除。何以故？多欲！昔日垢心今日淨心，一心無",
    "T85n2883_001:1387b16": "二更無別心；今日心淨昔心亦淨，是故當知",
    "T85n2883_001:1387b17": "從無數劫來，諸罪盡滅。譬如千年塵鏡以衣",
    "T85n2883_001:1387b18": "一拂，其鏡即明，諸塵皆盡，無有遺餘。又如千",
    "T85n2883_001:1387b19": "年闇室燃一炬燈，諸闇皆盡。汝等眾生！常應",
    "T85n2883_001:1387b20": "一心觀一實諦，於諸法內作諸法行，去離世",
    "T85n2883_001:1387b21": "間一切諸法。何以故？多欲！世間動不動法皆",
    "T85n2883_001:1387b22": "是敗壞，其法若壞行亦無常，行若無常法則",
    "T85n2883_001:1387b23": "生滅，離生滅法即名真諦。多欲！譬如瓦師作",
    "T85n2883_001:1387b24": "諸瓦器，隨心所欲其器無定，其器相□及以",
    "T85n2883_001:1387b25": "名字皆悉生滅，唯有瓦性一性是常，諸餘體段",
    "T85n2883_001:1387b26": "悉皆生滅，是生滅體即不自生，若不自生即",
    "T85n2883_001:1387b27": "是不有。多欲！佛性如瓦，眾生性如器，是生滅",
    "T85n2883_001:1387b28": "法。若離諸業即是佛身，觀一佛身即無他業。」",
    "T85n2883_001:1387b29": "[1387b29] 多欲白佛言：「世尊！我觀實諦諸罪已滅，復作",
    "T85n2883_001:1387c01": "何業而生法身？」[1387c01] 佛告多欲：「若觀實諦，諸病不",
    "T85n2883_001:1387c02": "起罪垢俱息，心如金剛必竟不壞；善能持戒，",
    "T85n2883_001:1387c03": "心如虛空內外清淨；善入禪聚，心如風火，諸",
    "T85n2883_001:1387c04": "行悉散；善依智慧，即名解脫，以解脫故則能",
    "T85n2883_001:1387c05": "知見。多欲！汝能修行是事，即得五分法身。」[1387c05] 多",
    "T85n2883_001:1387c06": "欲白佛言：「世尊！五分法身有何因果？」[1387c06] 佛言：「多",
    "T85n2883_001:1387c07": "欲！佛性常因、法身常果。何以故？因心佛性緣",
    "T85n2883_001:1387c08": "得果，離因離果則無因果，若無因果是佛真",
    "T85n2883_001:1387c09": "身。多欲！於心淨國當住寂淨當觀實念，則此",
    "T85n2883_001:1387c10": "念中即生淨國，可為眾生如如說法，入心真",
    "T85n2883_001:1387c11": "空離諸動說，三識一性金剛不壞。」",
    "T85n2883_001:1387c12": "[1387c12] 爾時，眾中復有菩薩名曰無行，即從座起，偏",
    "T85n2883_001:1387c13": "袒右肩右膝著地，合掌向佛而白佛言：「世尊！",
    "T85n2883_001:1387c14": "若佛滅後五百歲、若千歲、若千五百歲後，若",
    "T85n2883_001:1387c15": "為眾生說法，當何法說？願佛慈悲為我宣說，",
    "T85n2883_001:1387c16": "令我無疑。」[1387c16] 佛告無行菩薩：「善男子！若一千五",
    "T85n2883_001:1387c17": "百歲後為眾生說法者，說體不說相，說義不",
    "T85n2883_001:1387c18": "說文，如是說者是真說法。若說文相，動口動",
    "T85n2883_001:1387c19": "心，皆是誹謗。善男子！若於一切眾生處說法，",
    "T85n2883_001:1387c20": "當如如相說、平等相說。何以故？當時一切眾",
    "T85n2883_001:1387c21": "生皆同一病，一心、一佛性、一性平等等諸法",
    "T85n2883_001:1387c22": "故，於中若說高下即名邪說，其口當破、其舌",
    "T85n2883_001:1387c23": "當裂。何以故？一切眾生心垢同一垢，一切眾",
    "T85n2883_001:1387c24": "生心淨同一淨。何以故？一切眾生一心淨，則",
    "T85n2883_001:1387c25": "同一十善法淨；一切眾生一心垢，則同一十",
    "T85n2883_001:1387c26": "惡垢。眾生若病，同一病眾生須藥應須一藥，",
    "T85n2883_001:1387c27": "若說多法即名顛倒。何以故？為妄分別善惡",
    "T85n2883_001:1387c28": "法、破一切法故，隨基說法斷佛道故。菩薩若",
    "T85n2883_001:1387c29": "當說法，當如如相說。」[1387c29] 無行菩薩白佛言：「世",
    "T85n2883_001:1388a01": "尊！云何如如相說？」[1388a01] 佛告無行菩薩言：「善男",
    "T85n2883_001:1388a02": "子！說一體真法是如如說，直心具說是如如",
    "T85n2883_001:1388a03": "說，無偏執說是如如說，無分別說是如如說，",
    "T85n2883_001:1388a04": "住心一淨處說是如如說，諸說不可說是如",
    "T85n2883_001:1388a05": "如說。」[1388a05] 爾時，無行菩薩欲令大眾一切眾生悉",
    "T85n2883_001:1388a06": "皆明了，重白佛言：「世尊！云何說不可說是如",
    "T85n2883_001:1388a07": "如說？」[1388a07] 佛告無行菩薩言：「善男子！一切諸法自",
    "T85n2883_001:1388a08": "相空說，則不可說；一切說法無相說，即不可",
    "T85n2883_001:1388a09": "說；一切諸法無作說，即不可說。善男子！若如",
    "T85n2883_001:1388a10": "是說，即不可說是如如說。」[1388a10] 無行菩薩白佛言：",
    "T85n2883_001:1388a11": "「世尊！法若如是說，云何直心具說？」[1388a11] 佛告無行",
    "T85n2883_001:1388a12": "菩薩言：「善男子！直心者直以心信如來義，說",
    "T85n2883_001:1388a13": "不以自心說，具者具十善義、具四諦義、具十",
    "T85n2883_001:1388a14": "二因緣義、具六波羅蜜義、具三解脫門義，具",
    "T85n2883_001:1388a15": "如是等法，於一心中一佛性地等一淨說，是",
    "T85n2883_001:1388a16": "名具說，是如如說。何以故？一切諸法俱為一",
    "T85n2883_001:1388a17": "故。菩薩等一淨法，猶如一大海水味，種種珍",
    "T85n2883_001:1388a18": "寶，所有求者隨心即得；猶如一神丹，種種諸",
    "T85n2883_001:1388a19": "雜藥和合而以合成，療治一切病，服者一一",
    "T85n2883_001:1388a20": "除愈等。一淨法、一心淨、一佛性、一性淨法亦",
    "T85n2883_001:1388a21": "復如是，等諸法故，如是說者是淨說。[1388a21] 「若別說",
    "T85n2883_001:1388a22": "者，是穢說。何以故？一切眾生皆有佛性、無無",
    "T85n2883_001:1388a23": "佛性，但覺有遠近，無無法身分者，若定根機，",
    "T85n2883_001:1388a24": "為小乘人說小乘法，為闡提人說闡提法。若",
    "T85n2883_001:1388a25": "如是說，即名不說佛道法，是斷佛性、是滅佛",
    "T85n2883_001:1388a26": "身，是說法人當歷百千萬劫墮諸地獄，縱佛",
    "T85n2883_001:1388a27": "出世由不得出。縱令得出，若生人中即生邊",
    "T85n2883_001:1388a28": "地下賤無有三寶處，缺脣無舌，獲如是報。何",
    "T85n2883_001:1388a29": "以故？菩薩、眾生之性則是法性，法性常淨具一",
    "T85n2883_001:1388b01": "切諸實相好，從本以來無得無失、無出無沒，",
    "T85n2883_001:1388b02": "性常真實，亦無虛妄亦無煩惱，亦無涅槃亦",
    "T85n2883_001:1388b03": "無增減，究竟清淨一性清淨，即是菩提清淨",
    "T85n2883_001:1388b04": "性。菩提性一性無二平等清淨言語道斷，猶如",
    "T85n2883_001:1388b05": "虛空，內外清淨是一清淨，亦不處內外，亦不",
    "T85n2883_001:1388b06": "處中間，無言無說，云何於中分別病藥？若無",
    "T85n2883_001:1388b07": "分別，是無分別智。[1388b07] 「善男子！離一心外、一清淨",
    "T85n2883_001:1388b08": "外、一佛性外，即無佛可求，即無法可說，即無",
    "T85n2883_001:1388b09": "僧可得。何以故？佛是法故，法是僧故，僧是無",
    "T85n2883_001:1388b10": "為，無為則是佛性，佛性則是法身。是故我",
    "T85n2883_001:1388b11": "說，此經唯說一眾生身、一心、一清淨、一佛性、",
    "T85n2883_001:1388b12": "一佛道場、一菩提樹，充滿一切世界入一切",
    "T85n2883_001:1388b13": "眾生身。[1388b13] 「善男子！一切佛從此經生，一切法從",
    "T85n2883_001:1388b14": "此經生，一切僧從此經見，受持是經者即名",
    "T85n2883_001:1388b15": "受持三寶，念此經者即名念三寶，供養此經",
    "T85n2883_001:1388b16": "者即名供養三寶。」[1388b16] 無行菩薩白佛言：「世尊！云",
    "T85n2883_001:1388b17": "何念三寶？若念三寶得幾多福？」[1388b17] 佛告無行菩",
    "T85n2883_001:1388b18": "薩：「善男子！若念三寶猶如虛空，其福無量不",
    "T85n2883_001:1388b19": "可思議。若念三寶安住虛空，心中乃至不見",
    "T85n2883_001:1388b20": "佛法僧，是則不見諸法，不見諸法則於法中",
    "T85n2883_001:1388b21": "無疑惑，於清淨處念一實相一體三寶，是念",
    "T85n2883_001:1388b22": "三寶。」[1388b22] 無行菩薩白佛言：「世尊！於三寶中一心",
    "T85n2883_001:1388b23": "正念，於煩惱處自心不起、對緣不起，於諸善",
    "T85n2883_001:1388b24": "法亦復如是。住一淨心依一佛性，不動不住",
    "T85n2883_001:1388b25": "不為法體，救眾生如己身，化諸眾生如化一",
    "T85n2883_001:1388b26": "身，愛諸眾生由如護眼，是菩薩行、非菩薩行？",
    "T85n2883_001:1388b27": "願佛世尊為我宣說。」[1388b27] 佛告無行菩薩：「是菩薩",
    "T85n2883_001:1388b28": "行。若化眾生，當令眾生持心不持語，持行不",
    "T85n2883_001:1388b29": "持法；若為說法，說文不說字，說義不說文。何",
    "T85n2883_001:1388c01": "以故？佛性是義故。何以故？離文相故。若取",
    "T85n2883_001:1388c02": "文相是為虛妄，若捨佛性是為失本。善男子！",
    "T85n2883_001:1388c03": "若失佛性而求佛者，由如影中為人治病，由",
    "T85n2883_001:1388c04": "如攢&#x6C37;而以求火，由如無翼鳥意欲高飛，終",
    "T85n2883_001:1388c05": "無得法。[1388c05] 「善男子！於此經中調心取義，不得隨",
    "T85n2883_001:1388c06": "文當取其理，若不取理即名虛妄，亦復不得",
    "T85n2883_001:1388c07": "於其理上惡取空相而化眾生，即名空見一闡",
    "T85n2883_001:1388c08": "提。但令眾生於一心中、一佛性相觀知實有，",
    "T85n2883_001:1388c09": "是實有相亦不在有、亦不在無，觀此妙有如",
    "T85n2883_001:1388c10": "如實相，當即住心、依此相處；若住相處，即名",
    "T85n2883_001:1388c11": "清淨；是清淨處，住即無本、住即是動。是故諸",
    "T85n2883_001:1388c12": "佛如來從無本處建立一切法。」[1388c12] 爾時，無行菩",
    "T85n2883_001:1388c13": "薩欲重宣此義而說偈言：",
    "T85n2883_001:1388c14": "「大聖大佛尊，  欲入涅槃寂，  為度眾生故，",
    "T85n2883_001:1388c15": " 說實一乘經。  我住慈悲地，  怜愍眾生故，",
    "T85n2883_001:1388c16": " 於諸了義處，  問佛一乘心。  如來所說法，",
    "T85n2883_001:1388c17": " 皆離於世間，  入實說佛性，  諸法皆清淨。",
    "T85n2883_001:1388c18": " 離文離相處，  亦不中內外，  說即不可說，",
    "T85n2883_001:1388c19": " 故名說如如。  是故平等法，  住在於一性，",
    "T85n2883_001:1388c20": " 一性清淨法，  本來不生滅。  於空不空中，",
    "T85n2883_001:1388c21": " 妙性常無體，  解脫非解脫，  本淨不染故。",
    "T85n2883_001:1388c22": " 諸染本不著，  妄著如&#x57FF;污，  是&#x57FF;自為污，",
    "T85n2883_001:1388c23": " 妙性常淨故。  淨即無所淨，  污亦無所污，",
    "T85n2883_001:1388c24": " &#x57FF;性是為垢，  垢性本相空。  垢性似狂花，",
    "T85n2883_001:1388c25": " 落樹還如故，  樹性無生滅，  狂花自來去。",
    "T85n2883_001:1388c26": " 佛性本無生，  離諸生滅處，  無有動不動，",
    "T85n2883_001:1388c27": " 性本常爾故。  一一不一一，  不名不可說，",
    "T85n2883_001:1388c28": " 亦復離諸見，  不見處可見。  常樂我淨故，",
    "T85n2883_001:1388c29": " 見則是菩提，  菩提妙覺性，  不動無所覺。",
    "T85n2883_001:1389a01": " 即是眾生身，  一心一佛性，  一佛一道場，",
    "T85n2883_001:1389a02": " 一大菩提樹，  能滿虛空界，  普入眾生身。",
    "T85n2883_001:1389a03": " 於真三寶中，  同一無有二，  不住形質處，",
    "T85n2883_001:1389a04": " 亦不住空邊，  入於妄有所，  必竟空寂舍。",
    "T85n2883_001:1389a05": " 本來無本處，  建立一切法，  教化諸眾生，",
    "T85n2883_001:1389a06": " 使入如來藏。」",
    "T85n2883_001:1389a07": "[1389a07] 爾時，佛見無行菩薩說偈語訖，即以神力故，",
    "T85n2883_001:1389a08": "放大光明遍于三千大千世界。其光明中現",
    "T85n2883_001:1389a09": "十方淨土，其諸國土皆悉嚴淨，具有一切",
    "T85n2883_001:1389a10": "園林池沼。其池水中皆有五色蓮華臺座，其",
    "T85n2883_001:1389a11": "一一華上各有一一大城，其一一大城內皆",
    "T85n2883_001:1389a12": "有一一清淨大磨尼寶，其一一大磨尼寶內",
    "T85n2883_001:1389a13": "有一如來座，一千二百五十人俱。其諸佛等",
    "T85n2883_001:1389a14": "皆為大眾說一乘法，悉令眾生於一身中、一",
    "T85n2883_001:1389a15": "佛、一性、一清淨處住心不動，不緣諸境不入",
    "T85n2883_001:1389a16": "諸智，心如虛空不染一切，心如金剛不壞諸",
    "T85n2883_001:1389a17": "戒，心如海水恒流智慧，皆悉解脫解脫智見",
    "T85n2883_001:1389a18": "得五分法身。爾時，無行菩薩及諸大眾一切",
    "T85n2883_001:1389a19": "眾生，見是事已心大歡喜，皆住一心不緣一",
    "T85n2883_001:1389a20": "切入清淨處。[1389a20] 佛即收光，語諸大眾言：「諸行",
    "T85n2883_001:1389a21": "者！我欲入涅槃寂，時欲將至。若我滅後，五濁",
    "T85n2883_001:1389a22": "惡世於此經中如諸修行觀一身心，不住諸",
    "T85n2883_001:1389a23": "惡不離菩提，必得解脫得一乘道。」[1389a23] 佛告無行",
    "T85n2883_001:1389a24": "菩薩言：「若我滅後，五濁惡世得見此經、得聞",
    "T85n2883_001:1389a25": "此義，其人即如值佛。若我滅後，若有一人能",
    "T85n2883_001:1389a26": "於此經受持讀誦如說修行，其心不動，諸塵",
    "T85n2883_001:1389a27": "不觸過無塵跡，復以此經令諸眾生受持讀",
    "T85n2883_001:1389a28": "誦，復說其義而以教之，是人雖是凡夫，即是",
    "T85n2883_001:1389a29": "菩薩如師子吼。」[1389a29] 爾時，眾中復有菩薩名曰法",
    "T85n2883_001:1389b01": "王，即從座起，繞佛三匝，&#x5374;住一面，五體投地",
    "T85n2883_001:1389b02": "而白佛言：「世尊！我於如來滅後五濁惡世閻",
    "T85n2883_001:1389b03": "浮提中，教化眾生說此良藥，療治眾病，悉令除",
    "T85n2883_001:1389b04": "愈；復以此經金剛慧刀，剪諸眾生無明之意；",
    "T85n2883_001:1389b05": "復以此經清淨法杖，鞭除眾生三毒之垢；復",
    "T85n2883_001:1389b06": "以此經大智力士，解脫眾生十纏之縛；復以",
    "T85n2883_001:1389b07": "此經大智法船，運度眾生令至彼岸；復以此",
    "T85n2883_001:1389b08": "經一性清淨法，令諸眾生皆得一身一心一",
    "T85n2883_001:1389b09": "佛一性一清淨，決定入一乘、決定出地獄。世",
    "T85n2883_001:1389b10": "尊！若我不能救眾生，令諸眾生入諸地獄，即",
    "T85n2883_001:1389b11": "為是我滅沒佛身。唯願世尊！以此佛法付囑",
    "T85n2883_001:1389b12": "於我，為我更說，廣度眾生，令諸眾生少聞多",
    "T85n2883_001:1389b13": "解少見多知，不求多文以取證義，於少法中",
    "T85n2883_001:1389b14": "必定解脫無餘疑問。願佛慈悲，為我宣說。」[1389b14] 佛",
    "T85n2883_001:1389b15": "告大眾：「是法王菩薩已曾供養百千萬億劫",
    "T85n2883_001:1389b16": "諸佛，善能方便救度眾生，是菩薩能以一味",
    "T85n2883_001:1389b17": "常風接續眾生之命。汝等眾生及未來者！若",
    "T85n2883_001:1389b18": "當受持是菩薩名者，復令大善知識轉讀此",
    "T85n2883_001:1389b19": "經廣說其義，若有疾病皆悉得除，諸惡獸神",
    "T85n2883_001:1389b20": "無能近者。[1389b20] 「菩薩！汝有如是利益眾生，我以此",
    "T85n2883_001:1389b21": "經付囑於汝，亦為汝說救度眾生之法，少聞",
    "T85n2883_001:1389b22": "多解少見多知，不求多文以取證義。汝等菩",
    "T85n2883_001:1389b23": "薩皆悉一心諦聽，為汝宣說。一切眾生皆一",
    "T85n2883_001:1389b24": "心一佛一性，一切煩惱皆一心生，皆從境智",
    "T85n2883_001:1389b25": "二處緣起。何以故？以緣性、自性二種性力起，",
    "T85n2883_001:1389b26": "二種力性從一念妄心生，是妄心無本。若一",
    "T85n2883_001:1389b27": "念動時煩惱即起，當觀此念知念妄心。妄心",
    "T85n2883_001:1389b28": "無本，無本即無住，若知無住即覺心生。由於",
    "T85n2883_001:1389b29": "本覺淨心無念，若心無念心即不動，心若不",
    "T85n2883_001:1389c01": "動亦無住心，是名清淨。清淨空心體性清淨，",
    "T85n2883_001:1389c02": "無淨可證，離諸清淨故說清淨。菩薩於清淨",
    "T85n2883_001:1389c03": "心中，無作、無起、無垢、無淨、無增、無減，必竟",
    "T85n2883_001:1389c04": "不染，不在一處，離名數故，常爾不爾，由如",
    "T85n2883_001:1389c05": "金剛不壞一性，猶如虛空容受一切，由如蓮",
    "T85n2883_001:1389c06": "華不著愛水，若行此行必定解脫，超生死流",
    "T85n2883_001:1389c07": "出地獄苦。菩薩此一心法，一名懺悔解脫，見",
    "T85n2883_001:1389c08": "實體故；二名法行解脫，住一處故；三名無行",
    "T85n2883_001:1389c09": "解脫，無住著故。此三解脫皆一心生，一切眾",
    "T85n2883_001:1389c10": "生無二心故，一切眾生皆一乘故。」[1389c10] 佛言法王",
    "T85n2883_001:1389c11": "菩薩：「善男子！能知一法即當知一切法，一法",
    "T85n2883_001:1389c12": "不知一切法不知。何以故？諸法無不一相故。",
    "T85n2883_001:1389c13": "菩薩聞是一者即是少聞，無法不知是名多",
    "T85n2883_001:1389c14": "解。何以故？一切法性歸一淨故。見是一者即",
    "T85n2883_001:1389c15": "見一切佛身。何以故？一切佛身從一清淨處",
    "T85n2883_001:1389c16": "生，一淨之地是一切佛身，一切佛道場，一切",
    "T85n2883_001:1389c17": "佛菩提樹。[1389c17] 「善男子！於此法中斷諸煩惱，由如",
    "T85n2883_001:1389c18": "伐樹，唯斷一根不斷枝葉。何以故？譬如有人",
    "T85n2883_001:1389c19": "身中毒箭，於身受痛，當即拔箭其痛即除；若",
    "T85n2883_001:1389c20": "不拔箭痛則不除。待問箭毛羽是何鳥翼？復",
    "T85n2883_001:1389c21": "問其竹是何山出？復問其箭是誰之射？是人",
    "T85n2883_001:1389c22": "苦痛其命已終，然拔其箭終知無益。[1389c22] 「善男子！",
    "T85n2883_001:1389c23": "心若有垢當即淨心；心若在淨，即名清淨。諸",
    "T85n2883_001:1389c24": "說清淨，離諸有取能入無取。何以故？無本無",
    "T85n2883_001:1389c25": "住處，常樂我淨故；無本無住真如真實不離",
    "T85n2883_001:1389c26": "一切，本離離故；性不離道處，住無住故，與心",
    "T85n2883_001:1389c27": "等一，無異不共故；不在常處，本不斷故；不動",
    "T85n2883_001:1389c28": "不住，性常一故，一亦不一，離名數故。[1389c28] 「善男子！",
    "T85n2883_001:1389c29": "六風不動大樹恒安，一性金剛二見不起，有",
    "T85n2883_001:1390a01": "無不在住妙常空，慧劍無生剪諸煩惱，空解",
    "T85n2883_001:1390a02": "無礙降伏自心，魔王不生怨賊不起。[1390a02] 「善男子！",
    "T85n2883_001:1390a03": "於此法中求實體者，如種一不種枝葉，但養",
    "T85n2883_001:1390a04": "其根，若得生者花&#x83D3;自出。我此少法亦復如",
    "T85n2883_001:1390a05": "是，由如一阿摩勤&#x83D3;，種此一&#x83D3;即得無窮之&#x83D3;。",
    "T85n2883_001:1390a06": "我說此法於諸法中最為第一，於諸乘中最",
    "T85n2883_001:1390a07": "為大乘王，是故此經名為『法王』；又以此經付",
    "T85n2883_001:1390a08": "囑法王菩薩，故名『法王』。汝等大眾持是經者，",
    "T85n2883_001:1390a09": "即脫諸難，若當持者如在在處處持。何以故？",
    "T85n2883_001:1390a10": "佛性常於心中常空寂，內禪真實清淨金剛，",
    "T85n2883_001:1390a11": "六入城門常如如界，在不在處在空處中。汝",
    "T85n2883_001:1390a12": "等大眾皆悉勿語，時欲將至，欲入涅槃，是經",
    "T85n2883_001:1390a13": "名『涅槃莊嚴般若波羅蜜無礙解脫』。」佛說語",
    "T85n2883_001:1390a14": "已。爾時，大眾皆得涅槃般若波羅蜜空脫無",
    "T85n2883_001:1390a15": "礙。[1390a15] 爾時，法王菩薩從投地起，即於本處入大",
    "T85n2883_001:1390a16": "涅槃，會空解脫於無著地，舉足、下足皆遊清",
    "T85n2883_001:1390a17": "淨，合掌向佛作禮而去。"
}