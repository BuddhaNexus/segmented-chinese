{
    "X74n1484_001:0571b04": "消災延壽藥師懺法卷上",
    "X74n1484_001:0571b06": "熏修藥師懺儀",
    "X74n1484_001:0571b07": "嚴淨壇場",
    "X74n1484_001:0571b08": "楊枝淨水。遍洒三千。性空八德利人天。福慧廣增延。",
    "X74n1484_001:0571b09": "滅罪除愆。火燄化紅蓮。",
    "X74n1484_001:0571b10": "南無清涼地菩薩摩訶薩(三稱)",
    "X74n1484_001:0571b11": "南無聖觀自在菩薩(三稱)　(眾持大悲等呪心經畢舉)",
    "X74n1484_001:0571b12": "　摩訶般若波羅蜜多(云云)。",
    "X74n1484_001:0571b13": "唵。捺摩巴葛瓦帝。阿巴囉密沓。阿優哩阿納。蘇必你。",
    "X74n1484_001:0571b14": "實執沓。牒左囉宰也。怛塔哿達也。阿囉訶帝。三藥三",
    "X74n1484_001:0571b15": "不達也。怛你也塔。唵。薩哩巴。桑斯葛哩。叭哩述沓。達",
    "X74n1484_001:0571b16": "囉馬帝。哿哿捺。桑馬兀哿帝。莎巴瓦。比述帝。馬喝捺",
    "X74n1484_001:0571b17": "也。叭哩瓦哩莎喝。願將以此勝功德。祝贊",
    "X74n1484_001:0571b18": "皇帝萬萬歲。聖明君。諸國來朝會。南無無量壽。祝讚",
    "X74n1484_001:0571b19": "皇帝萬萬歲(再云)。",
    "X74n1484_001:0571b20": "　以此經呪功德　　回向護法龍天",
    "X74n1484_001:0571b21": "　三界岳瀆靈聰　　守護道場真宰",
    "X74n1484_001:0571b22": "　祈福保安平善　　莊嚴無上菩提",
    "X74n1484_001:0571b23": "　普願法界眾生　　共入毗盧性海",
    "X74n1484_001:0571b24": "香讚",
    "X74n1484_001:0571c01": "爐香乍爇。法界蒙熏。藥師海會悉遙聞。隨處結祥雲。",
    "X74n1484_001:0571c02": "誠意方殷。諸佛現全身。",
    "X74n1484_001:0571c03": "香雲葢菩薩摩訶薩(三稱　跪誦藥師經一卷)",
    "X74n1484_001:0571c04": "　普賢王菩薩　　象駕光臨",
    "X74n1484_001:0571c05": "　有一菩薩　　結跏趺坐　　名曰普賢",
    "X74n1484_001:0571c06": "　身白玉色　　五十種光　　光五十種色",
    "X74n1484_001:0571c07": "　以為項光　　身諸毛孔　　流出金光",
    "X74n1484_001:0571c08": "　其金光端　　無量化佛　　諸化菩薩",
    "X74n1484_001:0571c09": "　以為眷屬　　安庠徐步　　雨大寶華",
    "X74n1484_001:0571c10": "　至行者前　　其象開口　　於象牙上",
    "X74n1484_001:0571c11": "　諸池玉女　　鼓樂絃歌　　其聲微妙",
    "X74n1484_001:0571c12": "　讚歎大乘　　一實之道　　行者見已",
    "X74n1484_001:0571c13": "　歡喜敬禮　　復更讀誦　　甚深經典",
    "X74n1484_001:0571c14": "　徧禮十方　　無量諸佛　　禮多寶佛塔",
    "X74n1484_001:0571c15": "　及釋迦牟尼　　并禮普賢　　諸大菩薩",
    "X74n1484_001:0571c16": "　發是誓願　　若我宿福　　應見普賢",
    "X74n1484_001:0571c17": "　願尊者徧吉　　示我色身",
    "X74n1484_001:0571c18": "普賢王菩薩摩訶薩(三聲)",
    "X74n1484_001:0571c19": "一切恭敬",
    "X74n1484_001:0571c20": "一心頂禮十方法界常住佛",
    "X74n1484_001:0571c21": "一心頂禮十方法界常住法",
    "X74n1484_001:0571c22": "一心頂禮十方法界常住僧",
    "X74n1484_001:0571c23": "是諸眾等各各胡跪嚴持香華如法供養。",
    "X74n1484_001:0571c24": "　願此香華遍十方　　以為微妙光明臺",
    "X74n1484_001:0572a01": "　諸天音樂天寶香　　諸天肴饍天寶衣",
    "X74n1484_001:0572a02": "　不可思議妙法塵　　一一塵出一切塵",
    "X74n1484_001:0572a03": "　一一塵出一切法　　旋轉無礙互莊嚴",
    "X74n1484_001:0572a04": "　遍至十方三寶前　　十方法界三寶前",
    "X74n1484_001:0572a05": "　皆有我身脩供養　　一一皆悉徧法界",
    "X74n1484_001:0572a06": "　彼彼無雜無障礙　　盡未來際作佛事",
    "X74n1484_001:0572a07": "　普熏法界諸眾生　　蒙熏皆發菩提心",
    "X74n1484_001:0572a08": "　同入無生證佛智",
    "X74n1484_001:0572a09": "　願此香華雲　　遍滿十方界　　供養一切佛",
    "X74n1484_001:0572a10": "　尊法諸菩薩　　緣覺聲聞眾　　及一切天僊",
    "X74n1484_001:0572a11": "　以起光明臺　　過於無邊界　　無邊佛土中",
    "X74n1484_001:0572a12": "　受用作佛事　　普熏諸眾生　　皆發菩提心",
    "X74n1484_001:0572a13": "　容顏甚奇妙　　光明照十方　　我適曾供養",
    "X74n1484_001:0572a14": "　今復還親覲　　聖主天中王　　迦陵頻伽聲",
    "X74n1484_001:0572a15": "　哀愍眾生者　　我等今敬禮",
    "X74n1484_001:0572a16": "南無寶曇華菩薩摩訶薩(三稱)",
    "X74n1484_001:0572a17": "藥師如來(云)證明禮懺(述和　主白白云)。",
    "X74n1484_001:0572a18": "　妄念成生滅　　真如不變遷　　總持難思議",
    "X74n1484_001:0572a19": "　無住對空宣",
    "X74n1484_001:0572a20": "仰白十方三寶。藥師如來。剎海天龍。一切聖眾。願賜",
    "X74n1484_001:0572a21": "慈悲。俯垂證鑒。有疏披宣。伏希諦聽。",
    "X74n1484_001:0572a22": "(表白宣意畢)",
    "X74n1484_001:0572a23": "上來情旨。恭對披宣。大圓鏡中。諒垂印可。是以脩香",
    "X74n1484_001:0572a24": "華供養。燈燭莊嚴。命我等流。代行懺法。今則依仗如",
    "X74n1484_001:0572b01": "來大寂滅海。歸投普門大悲願王。蕩罪業於無何有",
    "X74n1484_001:0572b02": "之鄉。剪芥蒂於不萌枝之地。心純是法。與法相應。理",
    "X74n1484_001:0572b03": "事圓融。行願成就。我既如是。佛必哀憐。祈叩洪慈。冥",
    "X74n1484_001:0572b04": "熏加被。",
    "X74n1484_001:0572b05": "　佛面猶如淨滿月　　亦如千日放光明",
    "X74n1484_001:0572b06": "　圓光普照於十方　　喜捨慈悲皆具足",
    "X74n1484_001:0572b07": "啟運藥師道場懺法今當歸命三世諸佛",
    "X74n1484_001:0572b08": "南無過去毗婆尸佛南無尸棄佛",
    "X74n1484_001:0572b09": "南無毗舍浮佛南無拘留孫佛",
    "X74n1484_001:0572b10": "南無拘那含牟尼佛南無迦葉佛",
    "X74n1484_001:0572b11": "南無本師釋迦牟尼佛南無當來彌勒尊佛",
    "X74n1484_001:0572b12": "南無藥師琉璃光如來",
    "X74n1484_001:0572b13": "南無藥師海會佛菩薩(三稱)",
    "X74n1484_001:0572b14": "開經偈",
    "X74n1484_001:0572b15": "　無上甚深微妙法　　百千萬劫難遭遇",
    "X74n1484_001:0572b16": "　我今見聞得受持　　願解如來懺法義",
    "X74n1484_001:0572b17": "消災延壽藥師懺法卷上",
    "X74n1484_001:0572b18": "一切諸佛。愍念眾生。為說藥師道場懺法。良以眾生",
    "X74n1484_001:0572b19": "垢重。無明暗覆。不諳因果。不勤懺悔。縱貪嗔癡。肆殺",
    "X74n1484_001:0572b20": "盜婬。無量無邊。所作罪垢。無量無邊。所結冤業。不覺",
    "X74n1484_001:0572b21": "不知。日深日厚。以致促長壽而夭枉。黜官位而下賤。",
    "X74n1484_001:0572b22": "削富饒而貧窮。折子女而孤獨。罹斯九橫。墜墮三塗。",
    "X74n1484_001:0572b23": "紛紛苦果。自作自受。種種惡報。或現或後。纖毫無差。",
    "X74n1484_001:0572b24": "遲速必報。爾時。",
    "X74n1484_001:0572c01": "藥師琉璃光如來。慈悲拯濟。說是本願功德經。令讀",
    "X74n1484_001:0572c02": "誦者。造彼如來形像七軀。一一像前。各置七燈。一一",
    "X74n1484_001:0572c03": "燈量。大如車輪。燃至四十九日。光明不絕。是惟剎利。",
    "X74n1484_001:0572c04": "居士大家。多饒財寶。倉庫盈溢之所堪為。而緜力眾",
    "X74n1484_001:0572c05": "生。心雖喜樂。不能如法莊嚴。以是因緣。即於本願功",
    "X74n1484_001:0572c06": "德經中。譯出消災延壽懺法。便諸眾生。齋戒沐浴。或",
    "X74n1484_001:0572c07": "於寺院。或在家庭。或延禪侶。或偕善士。洒掃熏修。香",
    "X74n1484_001:0572c08": "華燈燭。隨分供養。依科讚詠。虔誠敬禮。則無求不應。",
    "X74n1484_001:0572c09": "無願不成。經云。說悔先罪。淨名所尚。改往修來。洗浣",
    "X74n1484_001:0572c10": "身心。斷除眾惡。誓不更造。多劫罪愆。淨盡無餘。隨所",
    "X74n1484_001:0572c11": "樂求。悉令滿足。(某等)志心頂禮。求哀懺悔。",
    "X74n1484_001:0572c12": "南無毗盧遮那佛南無本師釋迦牟尼佛",
    "X74n1484_001:0572c13": "南無藥師琉璃光如來南無無量壽佛",
    "X74n1484_001:0572c14": "南無盡十方遍法界過去一切諸佛",
    "X74n1484_001:0572c15": "南無盡十方遍法界現在一切諸佛",
    "X74n1484_001:0572c16": "南無盡十方遍法界未來一切諸佛",
    "X74n1484_001:0572c17": "南無藥師琉璃光如來本願功德經",
    "X74n1484_001:0572c18": "南無日光遍照菩薩南無月光遍照菩薩",
    "X74n1484_001:0572c19": "南無文殊師利菩薩南無觀世音菩薩",
    "X74n1484_001:0572c20": "南無得大勢菩薩南無無盡意菩薩",
    "X74n1484_001:0572c21": "南無寶曇華菩薩南無藥王菩薩",
    "X74n1484_001:0572c22": "南無藥上菩薩南無彌勒菩薩",
    "X74n1484_001:0572c23": "南無消灾障菩薩南無增福壽菩薩",
    "X74n1484_001:0572c24": "南無樂音樹下三萬六千菩薩",
    "X74n1484_001:0573a01": "南無阿難尊者八千比丘諸大聖僧",
    "X74n1484_001:0573a02": "南無救脫菩薩",
    "X74n1484_001:0573a03": "禮諸佛已。次復懺悔。緣念像法轉時。若諸有情。為欲",
    "X74n1484_001:0573a04": "利益安樂拔除一切業鄣。建立殊勝功德者為欲滿",
    "X74n1484_001:0573a05": "修諸佛大願。具足受持諸佛名號。及正法寶藏者。欲",
    "X74n1484_001:0573a06": "得阿耨多羅三藐三菩提。三十二相。八十隨形。莊嚴",
    "X74n1484_001:0573a07": "其身者。欲得無量智慧方便。令諸眾生安立大乘者。",
    "X74n1484_001:0573a08": "為欲修行梵行。得不缺戒。具三聚戒。究竟清淨。無有",
    "X74n1484_001:0573a09": "毀犯者。欲得諸根完具。無諸疾苦。家屬資具。悉皆豐",
    "X74n1484_001:0573a10": "足者。欲得破魔罥網。解脫一切外道纏縛拔種種惡",
    "X74n1484_001:0573a11": "見稠林者。若有女人。欲轉女成男。具丈夫相者。為欲",
    "X74n1484_001:0573a12": "求男女而得男女。求長壽而得長壽者。或當王法所",
    "X74n1484_001:0573a13": "加。欲解脫一切憂苦者。欲得上妙飲食。飽足法味。及",
    "X74n1484_001:0573a14": "種種上妙衣服。一切寶莊嚴具者。欲行惠施。一切所",
    "X74n1484_001:0573a15": "有悉無貪惜。施來求者。欲得正見精進。善調意樂。多",
    "X74n1484_001:0573a16": "聞聰利。解甚深義。恒求勝法常遇善友者。欲受持學",
    "X74n1484_001:0573a17": "處。願生西方極樂世界。無量壽佛所。聽聞正法者。若",
    "X74n1484_001:0573a18": "有已毀之戒。而欲還清淨。已盡之命。而欲復救續。乃",
    "X74n1484_001:0573a19": "至國界人眾。種種諸橫。種種諸難。而欲消伏隱沒順",
    "X74n1484_001:0573a20": "時歡樂者。應當如法莊嚴。歸命。",
    "X74n1484_001:0573a21": "藥師琉璃光如來。一心精進。修三摩地。所以者何。彼",
    "X74n1484_001:0573a22": "如來行菩薩道時。所發十二微妙上願。殊勝功德。令",
    "X74n1484_001:0573a23": "諸聞者。業障消除。一切所求。皆得滿願故。是唯一生",
    "X74n1484_001:0573a24": "所繫菩薩。為能如實信解。如說修行。應當以身命財。",
    "X74n1484_001:0573b01": "不生恡惜。竭力莊嚴。必獲果遂。是故今日。與現前(眾",
    "X74n1484_001:0573b02": "等)各各志心。歸命頂禮。",
    "X74n1484_001:0573b03": "南無毗盧遮那佛南無本師釋迦牟尼佛",
    "X74n1484_001:0573b04": "南無藥師琉璃光如來南無無量壽佛",
    "X74n1484_001:0573b05": "南無盡十方徧法界過去一切諸佛",
    "X74n1484_001:0573b06": "南無盡十方徧法界現在一切諸佛",
    "X74n1484_001:0573b07": "南無盡十方徧法界未來一切諸佛",
    "X74n1484_001:0573b08": "南無藥師琉璃光如來本願功德經",
    "X74n1484_001:0573b09": "南無日光遍照菩薩南無月光遍照菩薩",
    "X74n1484_001:0573b10": "南無文殊師利菩薩南無觀世音菩薩",
    "X74n1484_001:0573b11": "南無得大勢菩薩南無無盡意菩薩",
    "X74n1484_001:0573b12": "南無寶曇華菩薩南無藥王菩薩",
    "X74n1484_001:0573b13": "南無藥上菩薩南無彌勒菩薩",
    "X74n1484_001:0573b14": "南無消灾障菩薩南無增福壽菩薩",
    "X74n1484_001:0573b15": "南無樂音樹下三萬六千菩薩",
    "X74n1484_001:0573b16": "南無阿難尊者八千比丘諸大聖僧",
    "X74n1484_001:0573b17": "南無救脫菩薩",
    "X74n1484_001:0573b18": "禮諸佛已。志心歸命。惟願諸佛菩薩。同運慈悲。降臨",
    "X74n1484_001:0573b19": "道場。一切天龍八部。藥叉諸將。悉生哀愍。來到道場。",
    "X74n1484_001:0573b20": "是諸聖眾。願悉證明。我於今日。欲為十方一切六道",
    "X74n1484_001:0573b21": "眾生。修行無上菩提。斷除一切業障。同入如來本大",
    "X74n1484_001:0573b22": "願海。普現色身。於一念中。供養一切十方三寶。於一",
    "X74n1484_001:0573b23": "念中。普度一切六道眾生。令入平等大慧。故於今日。",
    "X74n1484_001:0573b24": "一心精進。如說修行。惟願諸佛菩薩。",
    "X74n1484_001:0573c01": "藥師如來本願力故。受我懺悔。令我所行。決定破除",
    "X74n1484_001:0573c02": "罪障。行願圓成。如經所說。願悉證明。南無藥師琉璃",
    "X74n1484_001:0573c03": "光如來。應正等覺。明行圓滿。光明廣大。功德巍巍。身",
    "X74n1484_001:0573c04": "善安住。燄網莊嚴。過於日月。幽冥眾生。悉蒙開曉。隨",
    "X74n1484_001:0573c05": "所樂求。一切皆遂。所有病苦。悉皆消滅。無量菩薩。行",
    "X74n1484_001:0573c06": "無量善巧方便。無量廣大願。我若一劫。若一劫餘。而",
    "X74n1484_001:0573c07": "廣說者。劫可速盡。彼佛行願。善巧方便。無有盡也。是",
    "X74n1484_001:0573c08": "故志心。歸命頂禮。",
    "X74n1484_001:0573c09": "南無薄伽伐帝。鞞殺社。窶嚕薜琉璃。鉢囉婆。喝喇闍",
    "X74n1484_001:0573c10": "也。怛他揭哆耶。阿囉訶帝。三藐三勃陀耶。怛姪他。唵。",
    "X74n1484_001:0573c11": "鞞殺逝。鞞殺逝。鞞殺社。三沒揭帝莎訶",
    "X74n1484_001:0573c12": "讚",
    "X74n1484_001:0573c13": "藥師如來。世界琉璃。慈悲喜捨悉隨宜。懺法度羣迷。",
    "X74n1484_001:0573c14": "稽首歸依。所願滿求祈。",
    "X74n1484_001:0573c15": "藥師佛藥師佛消灾延壽藥師佛",
    "X74n1484_001:0573c16": "南無消灾延壽藥師佛",
    "X74n1484_001:0573c17": "(遶壇起佛偈念佛迴向)。",
    "X74n1484_001:0573c18": "　稽首東方滿月界　　微妙正覺藥師尊",
    "X74n1484_001:0573c19": "　三祇果滿不思議　　十號名稱無等倫",
    "X74n1484_001:0573c20": "　二六願門因地發　　百千相好果中圓",
    "X74n1484_001:0573c21": "　慈悲海闊測難量　　功德山高讚莫盡",
    "X74n1484_001:0573c22": "南無東方淨琉璃世界藥師琉璃光如來",
    "X74n1484_001:0573c23": "南無消灾延壽藥師佛(或百聲千聲隨意迴向)",
    "X74n1484_001:0573c24": "消灾延壽藥師懺法卷上"
}