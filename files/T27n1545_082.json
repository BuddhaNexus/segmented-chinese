{
    "T27n1545_082:0421c12": "阿毘達磨大毘婆沙論卷第八十",
    "T27n1545_082:0421c13": "二",
    "T27n1545_082:0421c15": "五百大阿羅漢等造",
    "T27n1545_082:0421c16": "三藏法師玄奘奉　詔譯",
    "T27n1545_082:0421c17": "結蘊第二中十門納息第四之十二",
    "T27n1545_082:0421c18": "問此四無量加行云何。答緣七有情而起加",
    "T27n1545_082:0421c19": "行。七有情者。謂分欲界一切有情為怨親。",
    "T27n1545_082:0421c20": "中三品差別。怨親二品。復各分三謂下中上。",
    "T27n1545_082:0421c21": "中品有情總為一種無差別故。於此七品",
    "T27n1545_082:0421c22": "有情境中。若欲修慈先緣親品。於親品中",
    "T27n1545_082:0421c23": "先緣上品。上品親者。謂自父母軌範親教。或",
    "T27n1545_082:0421c24": "餘隨一可尊重處。智慧多聞同梵行者。於",
    "T27n1545_082:0421c25": "此上品親有情境作是思惟。云何當令此",
    "T27n1545_082:0421c26": "有情類得如是樂。然心剛強難可調伏。從",
    "T27n1545_082:0421c27": "無始來串習成故。於極有恩諸有情所惡",
    "T27n1545_082:0421c28": "阿世耶任運生長。善阿世耶雖作意起而不",
    "T27n1545_082:0421c29": "能住。復應勇勵思其重恩制心令住。如",
    "T27n1545_082:0422a01": "以芥子投於錐鋒。雖有著時而難可住。",
    "T27n1545_082:0422a02": "久習不已加行乃成。由善巧力投之方住。",
    "T27n1545_082:0422a03": "如是行者於上品。親要勤修習與樂意樂。",
    "T27n1545_082:0422a04": "經於多時乃得堅住。於上品親與樂意樂",
    "T27n1545_082:0422a05": "得堅住已。次於中親復修如是與樂意樂。",
    "T27n1545_082:0422a06": "此既成已次於下親復修如是與樂意樂。此",
    "T27n1545_082:0422a07": "既成已次於中品。次於下怨。次於中怨。後",
    "T27n1545_082:0422a08": "於上怨。各修如是與樂意樂。漸次修習至",
    "T27n1545_082:0422a09": "成滿時。普於欲界一切有情。與樂意樂平等",
    "T27n1545_082:0422a10": "相續。如於上親。上怨亦爾。齊此名為修慈",
    "T27n1545_082:0422a11": "究竟。修悲修喜次第亦然。拔苦慶慰意樂有",
    "T27n1545_082:0422a12": "別。云何當令此有情類。離如是苦是悲意",
    "T27n1545_082:0422a13": "樂。此有情類得樂離苦。豈不快哉是喜意",
    "T27n1545_082:0422a14": "樂。欲修捨時先緣中品。謂於彼起捨置意",
    "T27n1545_082:0422a15": "樂。中品有情最易捨故。緣親發愛。緣怨發",
    "T27n1545_082:0422a16": "瞋。故緣處中。初修於捨。捨中品已。次捨",
    "T27n1545_082:0422a17": "下怨。次捨中怨。次捨上怨。次捨下親。次捨",
    "T27n1545_082:0422a18": "中親。次捨上親。先捨其怨。後捨親者瞋心",
    "T27n1545_082:0422a19": "易捨非愛心故。漸次修習至成滿時。普於",
    "T27n1545_082:0422a20": "欲界一切有情。捨置意樂平等相續。無異",
    "T27n1545_082:0422a21": "分別猶如持秤。緣有情類如總觀林。齊",
    "T27n1545_082:0422a22": "此名為修捨究竟。問何等有情能修無量。",
    "T27n1545_082:0422a23": "答有情種性略有二種。一於有情樂求過",
    "T27n1545_082:0422a24": "失。二於有情樂求功德。若於有情樂求",
    "T27n1545_082:0422a25": "失者。於四無量多不能修。所以者何。阿羅",
    "T27n1545_082:0422a26": "漢等欲求其失亦可得故。彼於先時亦有",
    "T27n1545_082:0422a27": "瑕隙。故令我等今輕毀之。誰能於彼作饒",
    "T27n1545_082:0422a28": "益事。若於有情樂求德者。於四無量多分",
    "T27n1545_082:0422a29": "能修。所以者何。斷善根者欲求其德亦可",
    "T27n1545_082:0422b01": "得故。彼於先時多修善業。故今感得尊貴",
    "T27n1545_082:0422b02": "家生形貌端嚴眾所樂見。言詞威肅聞皆敬",
    "T27n1545_082:0422b03": "受。智慧多聞人皆推仰。我應於彼作饒益",
    "T27n1545_082:0422b04": "事。",
    "T27n1545_082:0422b05": "問此四無量次第云何。為如說而生為別",
    "T27n1545_082:0422b06": "有次第。有作是說。如說而生。謂瑜伽師先",
    "T27n1545_082:0422b07": "於欲界諸有情類欲與饒益。與饒益者即",
    "T27n1545_082:0422b08": "是慈相。故佛說慈以為第一。次於欲界諸",
    "T27n1545_082:0422b09": "有情類欲除衰損。除衰損者即是悲相。故",
    "T27n1545_082:0422b10": "佛說悲以為第二。彼諸有情既得饒益復",
    "T27n1545_082:0422b11": "離衰損。次應於彼而生慶慰。慶慰彼者即",
    "T27n1545_082:0422b12": "是喜相。故佛說喜以為第三。既於有情生",
    "T27n1545_082:0422b13": "慶慰已。次應於彼平等捨置。等捨置者即",
    "T27n1545_082:0422b14": "是捨相。故佛說捨以為第四。故四無量如",
    "T27n1545_082:0422b15": "說而生。復有說者。此四無量先悲次慈次喜",
    "T27n1545_082:0422b16": "後捨。謂瑜伽師先於欲界諸有情類欲除",
    "T27n1545_082:0422b17": "衰損。次復於彼欲與饒益。次復於彼深生",
    "T27n1545_082:0422b18": "慶慰。最後於彼平等捨置。尊者僧伽筏蘇說",
    "T27n1545_082:0422b19": "曰。悲喜二種互相制御。若先起悲次必生喜。",
    "T27n1545_082:0422b20": "悲令心下須喜策故。若先生喜次必起悲。",
    "T27n1545_082:0422b21": "喜令心舉須悲制故。評曰。應作是說。非",
    "T27n1545_082:0422b22": "四無量如說而生。所以者何。修觀行者隨",
    "T27n1545_082:0422b23": "樂生故。有觀行者先起於慈。次悲次喜後",
    "T27n1545_082:0422b24": "起於捨。廣說乃至有觀行者先起於捨。次",
    "T27n1545_082:0422b25": "喜次悲後起於慈。或有不定有觀行者得",
    "T27n1545_082:0422b26": "慈非餘。廣說乃至有觀行者得捨非餘。",
    "T27n1545_082:0422b27": "或有不定非四無量有順次入。或逆次入。",
    "T27n1545_082:0422b28": "或順超入。或逆超入。如通解脫勝處遍處",
    "T27n1545_082:0422b29": "問若未起初靜慮無量。能起第二靜慮無",
    "T27n1545_082:0422c01": "量不。乃至若未起第三靜慮無量。能起第",
    "T27n1545_082:0422c02": "四靜慮無量不。有說。不能初靜慮無量與",
    "T27n1545_082:0422c03": "第二靜慮無量。為加行門依梯隥故。乃至",
    "T27n1545_082:0422c04": "第三靜慮無量與第四靜慮無量為加行門",
    "T27n1545_082:0422c05": "依梯隥故。有說。亦能謂觀行者。若依此地",
    "T27n1545_082:0422c06": "得自在力即依此地先起無量。未起下地",
    "T27n1545_082:0422c07": "無漏聖道。尚起上地無漏聖道。況四無量而",
    "T27n1545_082:0422c08": "不能起。問為下地無量後起上地無量速",
    "T27n1545_082:0422c09": "疾。為上地無量後起下地無量速疾耶。答",
    "T27n1545_082:0422c10": "上地無量後起下地無量速疾。非下地無量",
    "T27n1545_082:0422c11": "後起上地無量速疾。如學梵書後學佉盧",
    "T27n1545_082:0422c12": "瑟吒書速疾。非學佉盧瑟吒書後學梵書",
    "T27n1545_082:0422c13": "速疾。問初靜慮無量無間。即能起第二靜慮",
    "T27n1545_082:0422c14": "無量不。乃至第三靜慮無量無間。即能起第",
    "T27n1545_082:0422c15": "四靜慮無量不。依逆次第為問亦爾。有",
    "T27n1545_082:0422c16": "說不能必修自地加行引發方現前故。有",
    "T27n1545_082:0422c17": "說。亦能已熟修者起一加行。或無加行能",
    "T27n1545_082:0422c18": "歷諸地。或上或下起無量故。問慈無量等",
    "T27n1545_082:0422c19": "無間即能起悲無量等不。答如定蘊說。思",
    "T27n1545_082:0422c20": "惟何等入慈等至。謂樂有情乃至思惟何",
    "T27n1545_082:0422c21": "等入捨等至。謂捨有情。有作是說。彼說無",
    "T27n1545_082:0422c22": "量俱生行相。復有說者。彼說無量等無間",
    "T27n1545_082:0422c23": "緣。若作是說彼說無量俱生行相。慈無量",
    "T27n1545_082:0422c24": "等無間能生悲無量等。若作是說彼說無",
    "T27n1545_082:0422c25": "量等無間緣。慈無量等無間不能生悲無量",
    "T27n1545_082:0422c26": "等四種加行。各有差別自加行後現在前故。",
    "T27n1545_082:0422c27": "應知作意略有三種。一自相作意。二共相作",
    "T27n1545_082:0422c28": "意。三勝解作意。自相作意者。如有思惟地",
    "T27n1545_082:0422c29": "為堅相。水為濕相。火為煖相。風為動相。",
    "T27n1545_082:0423a01": "如是一切。共相作意者。如十六聖行相俱生",
    "T27n1545_082:0423a02": "作意等。勝解作意者。如不淨觀持息念解脫",
    "T27n1545_082:0423a03": "勝處遍處等俱生作意。問此四無量於三種",
    "T27n1545_082:0423a04": "中。為與何等作意俱生。答唯與勝解作意",
    "T27n1545_082:0423a05": "俱生假想起故。",
    "T27n1545_082:0423a06": "問且慈無量欲與他樂。緣何等樂與有情",
    "T27n1545_082:0423a07": "耶。有作是說。彼緣第三靜慮中樂欲與有",
    "T27n1545_082:0423a08": "情。生死樂中此最勝故若作是說。諸有未",
    "T27n1545_082:0423a09": "得第三靜慮。彼應不能起慈無量。或有",
    "T27n1545_082:0423a10": "說者。彼餘生中曾受第三靜慮中樂。今復依",
    "T27n1545_082:0423a11": "止第三靜慮起宿住隨念智。緣曾受樂欲",
    "T27n1545_082:0423a12": "與有情。若作是說。諸有未得第三靜慮宿",
    "T27n1545_082:0423a13": "住智者。彼應不能起慈無量。復有說者。",
    "T27n1545_082:0423a14": "彼緣無間所受諸樂欲與有情。謂飲食樂",
    "T27n1545_082:0423a15": "或車乘樂。或衣服樂或臥具樂。或餘種種近",
    "T27n1545_082:0423a16": "所受樂。緣此諸樂欲與有情。尊者世友作",
    "T27n1545_082:0423a17": "如是說。彼緣有情所受樂相。欲令有情恒",
    "T27n1545_082:0423a18": "受此樂。若作是說慈應不能普緣有情。",
    "T27n1545_082:0423a19": "所以者何。非諸有情皆有樂故。復作是說。",
    "T27n1545_082:0423a20": "彼緣有情起樂根相。欲令有情恒受此樂。",
    "T27n1545_082:0423a21": "若作是說。慈應不能普緣有情。所以者何。",
    "T27n1545_082:0423a22": "非諸有情於一切位。恒起樂根現在前故。",
    "T27n1545_082:0423a23": "復作是說。彼緣有情所受飲食車乘衣服。及",
    "T27n1545_082:0423a24": "臥具等種種樂相。欲令有情恒受此樂。若",
    "T27n1545_082:0423a25": "作是說。慈應不能普緣有情。所以者何。",
    "T27n1545_082:0423a26": "非諸有情皆得如是諸樂具故。大德說曰。",
    "T27n1545_082:0423a27": "先加行時緣曾所見諸有情樂。以憐愍心",
    "T27n1545_082:0423a28": "起勝解想。欲令一切欲界有情。平等皆得",
    "T27n1545_082:0423a29": "如是樂具。由此因緣皆受勝樂。此中意說。",
    "T27n1545_082:0423b01": "諸瑜伽師居近村城阿練若處。於日初分",
    "T27n1545_082:0423b02": "著衣持鉢。入近村城如法乞食。於所經",
    "T27n1545_082:0423b03": "處見諸有情純受勝樂。謂乘象馬輦輿等",
    "T27n1545_082:0423b04": "行。眾寶嚴身僮僕侍衛音樂讚詠。陳列香",
    "T27n1545_082:0423b05": "花受極快樂。如諸天子見諸有情唯受劇",
    "T27n1545_082:0423b06": "苦。謂無衣服頭髮蓬亂身體臭穢。手足皴裂",
    "T27n1545_082:0423b07": "執破瓦盂巡行乞匃。飢窮苦逼如諸餓鬼。",
    "T27n1545_082:0423b08": "見是事已速還住處。收衣洗足結跏趺",
    "T27n1545_082:0423b09": "坐。柔軟身心令其調適。離諸障蓋有所堪",
    "T27n1545_082:0423b10": "能。憶想先時所見苦樂。於有情類等起憐",
    "T27n1545_082:0423b11": "愍。欲令皆受所見勝樂。問所緣有情非皆",
    "T27n1545_082:0423b12": "得樂。如何慈觀非顛倒耶。答利益意樂所",
    "T27n1545_082:0423b13": "等起故。安樂意樂所等起故。調善意樂所",
    "T27n1545_082:0423b14": "等起故憐愍意樂所等起故。如理作意所",
    "T27n1545_082:0423b15": "等起故。善根相應故。慚愧相應故。自性是善",
    "T27n1545_082:0423b16": "故。伏諸煩惱故。遠離煩惱故。不名顛倒。",
    "T27n1545_082:0423b17": "復有說者。設名顛倒亦無有失。問若名顛",
    "T27n1545_082:0423b18": "倒應成不善。答顛倒有二種。一自性。二所",
    "T27n1545_082:0423b19": "緣。具二顛倒乃名不善。慈無量觀雖有所",
    "T27n1545_082:0423b20": "緣顛倒。而非自性顛倒故非不善。尊者世",
    "T27n1545_082:0423b21": "友作如是說。慈無量觀雖不能令所緣有",
    "T27n1545_082:0423b22": "情皆得勝樂。而亦緣彼諸有情類樂具為",
    "T27n1545_082:0423b23": "境故非顛倒。復作是說。緣諸有情樂根",
    "T27n1545_082:0423b24": "為境故非顛倒。復作是說。修此加行能伏",
    "T27n1545_082:0423b25": "瞋纏故非顛倒。大德說曰。如是慈觀能違",
    "T27n1545_082:0423b26": "瞋心故非顛倒。問此慈無量為緣一有情",
    "T27n1545_082:0423b27": "欲與其樂。為緣多有情欲與其樂。答此",
    "T27n1545_082:0423b28": "慈無量初修習時。緣多有情欲與其樂。總",
    "T27n1545_082:0423b29": "緣有情修慈心故。後成滿已緣一緣多。欲",
    "T27n1545_082:0423c01": "與其樂隨意自在。如慈無量問答分別悲",
    "T27n1545_082:0423c02": "亦應爾。",
    "T27n1545_082:0423c03": "如契經說。慈俱行心無怨無對無惱無害廣",
    "T27n1545_082:0423c04": "大無量善修習故。與樂勝解遍緣一方二方",
    "T27n1545_082:0423c05": "三方四方上下。若竪若橫緣此世間。遍一",
    "T27n1545_082:0423c06": "切分遍一切處。一切有情慈俱行心。與樂",
    "T27n1545_082:0423c07": "勝解遍具足住。乃至廣說。問此慈無量緣諸",
    "T27n1545_082:0423c08": "有情。何故經說緣一方等。答此經應言。緣",
    "T27n1545_082:0423c09": "東方等諸有情類。而言遍緣一方等者。於",
    "T27n1545_082:0423c10": "有情類以方聲說。如舉其器示器中物。",
    "T27n1545_082:0423c11": "此經復說。緣此世間遍一切分遍一切處。一",
    "T27n1545_082:0423c12": "切有情慈俱行心。與樂勝解遍具足住者。問",
    "T27n1545_082:0423c13": "此慈無量緣諸有情。為以方域邊際而觀。",
    "T27n1545_082:0423c14": "為以有情邊際而觀。設爾何失。二俱有過。",
    "T27n1545_082:0423c15": "所以者何。若以方域邊際觀者。何故經說",
    "T27n1545_082:0423c16": "緣此世間遍一切分。遍一切處一切有情。若",
    "T27n1545_082:0423c17": "以有情邊際觀者。何故非別得有情海邊",
    "T27n1545_082:0423c18": "際。有作是說。此以方域邊際而觀。問若爾。",
    "T27n1545_082:0423c19": "善通後所設難。前所設難當云何通。答應",
    "T27n1545_082:0423c20": "知此說。少分一切。謂一切言略有二種。一",
    "T27n1545_082:0423c21": "少分一切。二一切一切。此經但說少分一切。",
    "T27n1545_082:0423c22": "故不違理。復有說者。此以有情邊際而觀。",
    "T27n1545_082:0423c23": "問若爾。善通前所設難。後所設難當云何",
    "T27n1545_082:0423c24": "通。答雖無別得有情邊際。而有總得有情",
    "T27n1545_082:0423c25": "邊際。如四生攝一切有情。無一有情非四",
    "T27n1545_082:0423c26": "生攝。或有說者。佛以有情邊際而觀。餘以",
    "T27n1545_082:0423c27": "方域邊際而觀。有餘師說。佛及獨覺俱以",
    "T27n1545_082:0423c28": "有情邊際而觀。聲聞異生但以方域邊際而",
    "T27n1545_082:0423c29": "觀。評曰。應作是說。此不決定以四無量皆",
    "T27n1545_082:0424a01": "是假想。皆與勝解作意相應。或有一切皆",
    "T27n1545_082:0424a02": "以有情邊際而觀。或有一切皆以方域邊",
    "T27n1545_082:0424a03": "際而觀。",
    "T27n1545_082:0424a04": "如世尊說。苾芻當知。我七歲中修慈心故。",
    "T27n1545_082:0424a05": "七成壞劫不來生此。世界壞時生極光淨。",
    "T27n1545_082:0424a06": "世界成已生空梵宮。作大梵王威德自在。",
    "T27n1545_082:0424a07": "於千世界我為獨尊。復於後時來生欲界。",
    "T27n1545_082:0424a08": "三十六反作天帝釋。於無量世作轉輪王。",
    "T27n1545_082:0424a09": "具四種兵成就七寶。以法御世亦號法王。",
    "T27n1545_082:0424a10": "此經所言七歲中者。佛意正說經七雨時。謂",
    "T27n1545_082:0424a11": "昔勝時有一菩薩名大威勇。於中印度作",
    "T27n1545_082:0424a12": "大國王。以大威恩統攝一切。然彼國土時",
    "T27n1545_082:0424a13": "多暑熱。去城不遠有一大林。其地高涼花",
    "T27n1545_082:0424a14": "果茂盛。草木青翠泉池清冷。時彼國人於雨",
    "T27n1545_082:0424a15": "四月。多捨城邑來此避暑。各隨所樂作",
    "T27n1545_082:0424a16": "諸事業。時菩薩王以國事務及諸城邑委任",
    "T27n1545_082:0424a17": "大臣。亦往此林居高靜處。離欲界染修四",
    "T27n1545_082:0424a18": "無量。雨四月中無時懈廢。既度雨際節氣",
    "T27n1545_082:0424a19": "漸涼。林中諸人各還城邑作諸事業。爾時",
    "T27n1545_082:0424a20": "菩薩亦從林出。還詣王都設大法祀。廣修",
    "T27n1545_082:0424a21": "施福以諸飲食。衣服香花象馬輦輿。房舍僮",
    "T27n1545_082:0424a22": "僕燈明臥具。及醫藥等奉施沙門。并婆羅",
    "T27n1545_082:0424a23": "門貧病孤獨。遠行羈客諸乞求者。既修施已",
    "T27n1545_082:0424a24": "受持淨戒。如是往還經於六反。至第七反",
    "T27n1545_082:0424a25": "過雨際時。有說。壽終生極光淨。有作是",
    "T27n1545_082:0424a26": "說。壞劫時至菩薩命終。生極光淨。故知七",
    "T27n1545_082:0424a27": "歲謂七雨時。問菩薩所修四無量定是色界",
    "T27n1545_082:0424a28": "繫。可由此故生極光淨及生梵天。云何復",
    "T27n1545_082:0424a29": "作帝釋輪王。豈色界業招欲界果。答菩薩爾",
    "T27n1545_082:0424b01": "時起三無量。一欲界繫。由此得作帝釋輪",
    "T27n1545_082:0424b02": "王。二初靜慮繫。由此得作大梵天王。三第",
    "T27n1545_082:0424b03": "二靜慮繫。由此得生極光淨天。復次欲界",
    "T27n1545_082:0424b04": "雖無根本無量。而有無量入出定心。此招",
    "T27n1545_082:0424b05": "輪王帝釋異熟。根本無量感極光淨或大梵",
    "T27n1545_082:0424b06": "王。復次欲界雖無究竟無量。而有加行。由",
    "T27n1545_082:0424b07": "此得作帝釋輪王。究竟無量能招梵王或",
    "T27n1545_082:0424b08": "極光淨。復次欲界具有一切善根相似種子。",
    "T27n1545_082:0424b09": "乃至亦有相似滅定由有無量相似善根。",
    "T27n1545_082:0424b10": "得作輪王或天帝釋。由有無量真實善根。",
    "T27n1545_082:0424b11": "得生梵天或極光淨。復次菩薩林中修無",
    "T27n1545_082:0424b12": "量故。生極光淨或作梵王。由還王都設",
    "T27n1545_082:0424b13": "大施會作轉輪王。由受持戒作天帝釋。復",
    "T27n1545_082:0424b14": "次此經中說三福業事。謂施戒修。如彼經",
    "T27n1545_082:0424b15": "說。苾芻當知。我念過去造三種業得三種",
    "T27n1545_082:0424b16": "果。由彼我今具大威德。所謂布施調伏寂",
    "T27n1545_082:0424b17": "靜。布施即是施福業事。調伏即是戒福業事。",
    "T27n1545_082:0424b18": "寂靜即是修福業事。施福業事能感輪王。戒",
    "T27n1545_082:0424b19": "福業事感天帝釋。修福業事感大梵王。或",
    "T27n1545_082:0424b20": "極光淨。如契經說。有三種福業事。一施性",
    "T27n1545_082:0424b21": "福業事。謂以諸飲食衣服香花。廣說乃至及",
    "T27n1545_082:0424b22": "醫藥等。奉施沙門婆羅門等。二戒性福業事。",
    "T27n1545_082:0424b23": "謂離斷生命離不與取。離欲邪行。離虛誑",
    "T27n1545_082:0424b24": "語。離飲酒等。三修性福業事。謂慈俱行心。",
    "T27n1545_082:0424b25": "無怨無對無惱無害。廣說如前。悲喜捨俱行",
    "T27n1545_082:0424b26": "心廣說亦爾。問色無色界有多善根。何故唯",
    "T27n1545_082:0424b27": "說此四無量。為修性福業事耶。答世間唯",
    "T27n1545_082:0424b28": "於饒益他事起福業想。色無色界諸善根",
    "T27n1545_082:0424b29": "中。無欲饒益他如四無量者。是故偏說",
    "T27n1545_082:0424c01": "此為修福業事。復次世於福果起於福想。",
    "T27n1545_082:0424c02": "諸善根中無有能感廣饒益果如無量者。",
    "T27n1545_082:0424c03": "是故偏說。復次此四無量及所得果。堅牢難",
    "T27n1545_082:0424c04": "壞故獨名福。如伽他說。",
    "T27n1545_082:0424c05": "　福非火所燒　　風亦不能碎",
    "T27n1545_082:0424c06": "　福非水所爛　　能淨持世間",
    "T27n1545_082:0424c07": "　福能與王賊　　勇猛相抗拒",
    "T27n1545_082:0424c08": "　不為人非人　　之所能侵奪",
    "T27n1545_082:0424c09": "　福終無損失　　如堅固伏藏",
    "T27n1545_082:0424c10": "　以決定能招　　此世他世樂",
    "T27n1545_082:0424c11": "問非福亦非火所燒等。此中何故唯說福耶。",
    "T27n1545_082:0424c12": "答非福雖非火所燒等。而非福果為火等",
    "T27n1545_082:0424c13": "壞。四無量福及所得果。於去來今非火等",
    "T27n1545_082:0424c14": "壞。",
    "T27n1545_082:0424c15": "如契經說。佛告苾芻。妙眼弟子於諸學處。",
    "T27n1545_082:0424c16": "若有一切及一切種善圓滿者。身壞命終生",
    "T27n1545_082:0424c17": "於梵世。於諸學處若有一切及一切種不善",
    "T27n1545_082:0424c18": "圓滿者。身壞命終或生他化自在天。或生樂",
    "T27n1545_082:0424c19": "變化天。或生覩史多天。或生夜摩天。或生",
    "T27n1545_082:0424c20": "三十三天。或生四大王眾天。或生大剎帝利",
    "T27n1545_082:0424c21": "家。或生大婆羅門家。或生大長者家。或生",
    "T27n1545_082:0424c22": "隨一大富貴家。生如是等諸尊勝家。豐饒財",
    "T27n1545_082:0424c23": "寶倉庫盈溢。具大宗葉多諸眷屬僮僕作使",
    "T27n1545_082:0424c24": "象馬輦輿。恒受快樂。問若爾。妙眼應勝世",
    "T27n1545_082:0424c25": "尊。所以者何。妙眼弟子於諸學處。善圓滿者",
    "T27n1545_082:0424c26": "得生梵世。不善圓滿者生六欲天。及生人",
    "T27n1545_082:0424c27": "中受富貴快樂。世尊弟子於諸學處。善圓",
    "T27n1545_082:0424c28": "滿者生天解脫。不善圓滿者墮諸惡趣受",
    "T27n1545_082:0424c29": "諸劇苦。理豈爾耶。答不應以佛格量妙眼。",
    "T27n1545_082:0425a01": "所以者何。佛弟子中最卑小者。謂預流果尚",
    "T27n1545_082:0425a02": "勝妙眼。況餘尊者。又即世尊昔菩薩位。作",
    "T27n1545_082:0425a03": "梵志師名為妙眼。不應以彼格量世尊。問",
    "T27n1545_082:0425a04": "豈菩薩時勝已成佛。答非彼勝佛但有別",
    "T27n1545_082:0425a05": "意。謂彼妙眼樂修梵住。彼諸弟子求生梵",
    "T27n1545_082:0425a06": "世。故為開示修梵住法。彼弟子中樂修梵",
    "T27n1545_082:0425a07": "住。若已圓滿起梵住者。身壞命終生於梵",
    "T27n1545_082:0425a08": "世。彼弟子中樂修梵住。若未圓滿起梵住",
    "T27n1545_082:0425a09": "者。身壞命終隨福多少。生六欲天。及生人",
    "T27n1545_082:0425a10": "趣諸尊勝家受大快樂。又彼勝時人皆純善",
    "T27n1545_082:0425a11": "不修無量加行善根。亦得生天人中受樂。",
    "T27n1545_082:0425a12": "況修無量加行善根而不生天人中受樂。",
    "T27n1545_082:0425a13": "佛為弟子證得涅槃。制別解脫律儀學處。",
    "T27n1545_082:0425a14": "若有弟子不犯律儀不破學處。不越軌",
    "T27n1545_082:0425a15": "則不踰界分。彼得生天及證解脫若有",
    "T27n1545_082:0425a16": "弟子犯律儀破學處。越軌則踰界分。彼",
    "T27n1545_082:0425a17": "命終已墮諸惡趣。妙眼弟子於四梵住諸學",
    "T27n1545_082:0425a18": "處中修滿未滿。世尊弟子於別解脫律儀學",
    "T27n1545_082:0425a19": "處。有持有犯。故彼與佛不應格量。又彼",
    "T27n1545_082:0425a20": "經說。爾時妙眼作如是念。吾今不應與諸",
    "T27n1545_082:0425a21": "弟子同生一處。應修上慈生極光淨。作",
    "T27n1545_082:0425a22": "是念已。便速修起第二靜慮勝慈無量。於",
    "T27n1545_082:0425a23": "此命終生極光淨。問妙眼菩薩既近佛地。",
    "T27n1545_082:0425a24": "決定應離財法二慳。何緣自修第二靜慮",
    "T27n1545_082:0425a25": "勝慈無量生彼上天。但為弟子說初靜慮",
    "T27n1545_082:0425a26": "四梵住法令生梵世。答彼觀弟子根器所",
    "T27n1545_082:0425a27": "宜。故但為彼說初靜慮。復次彼諸弟子是婆",
    "T27n1545_082:0425a28": "羅門。長夜期心希求梵世。故但為說生梵",
    "T27n1545_082:0425a29": "世因。復次世無佛時無有能起後三靜慮諸",
    "T27n1545_082:0425b01": "無量者。唯除隣近佛地菩薩。問上地無量",
    "T27n1545_082:0425b02": "明淨勝妙過於下地。何故彼說第二靜慮",
    "T27n1545_082:0425b03": "名上慈耶。答觀初靜慮說彼為上。復次",
    "T27n1545_082:0425b04": "勝彼弟子所修無量。故名上慈。復次妙眼所",
    "T27n1545_082:0425b05": "修是未曾得過曾得者故名上慈。復次世無",
    "T27n1545_082:0425b06": "佛時無有能起後三靜慮諸無量者。唯有",
    "T27n1545_082:0425b07": "妙眼能起第二靜慮無量。故名為上。是故",
    "T27n1545_082:0425b08": "尊者妙音說曰。異生無能起上三地諸無量",
    "T27n1545_082:0425b09": "者。由佛說力世尊弟子亦能起之。問何故",
    "T27n1545_082:0425b10": "無量名梵住耶。答梵世在初具可得故。謂",
    "T27n1545_082:0425b11": "未至定雖在最初。而非具有彼無喜故。第",
    "T27n1545_082:0425b12": "二靜慮雖復具有而非最初。上地俱闕。唯",
    "T27n1545_082:0425b13": "初靜慮梵天所居。最初具有故名梵住。復次",
    "T27n1545_082:0425b14": "對治非梵故名梵住。非梵即是欲界煩惱。",
    "T27n1545_082:0425b15": "初靜慮中慈悲喜捨。近對治彼故名梵住。",
    "T27n1545_082:0425b16": "復次對治非梵行故名梵住。非梵行者謂婬",
    "T27n1545_082:0425b17": "欲事。初靜慮中慈悲喜捨近對治彼。故名梵",
    "T27n1545_082:0425b18": "住。復次修梵行者身中可得。故名梵住。復",
    "T27n1545_082:0425b19": "次梵謂世尊慈悲喜捨。佛所施設故名梵",
    "T27n1545_082:0425b20": "住。復次梵謂梵音慈悲喜捨梵音所說。故名",
    "T27n1545_082:0425b21": "梵住。復次修此四種得生梵天。為大梵王",
    "T27n1545_082:0425b22": "故名梵住。復次以四無量於梵福中最勝",
    "T27n1545_082:0425b23": "最尊。故名梵住。問梵住無量有何差別。有",
    "T27n1545_082:0425b24": "作是說。無有差別。謂四梵住即四無量。復",
    "T27n1545_082:0425b25": "有說者。亦有差別。謂名即差別。此名梵住。",
    "T27n1545_082:0425b26": "彼名無量故。復次對治非梵名為梵住。對",
    "T27n1545_082:0425b27": "治戲論名為無量。復次對治非梵行名為",
    "T27n1545_082:0425b28": "梵住。對治戲論行名為無量。復次修梵行",
    "T27n1545_082:0425b29": "者身可得名為梵住。離戲論者身中可得名",
    "T27n1545_082:0425c01": "為無量。復次對治不信名為梵住。對治放",
    "T27n1545_082:0425c02": "逸名為無量。復次在梵世者名為梵住。在",
    "T27n1545_082:0425c03": "上地者名為無量。復次在未至定及梵世",
    "T27n1545_082:0425c04": "者名為梵住。在上地者名為無量。復次在",
    "T27n1545_082:0425c05": "未至定及梵世者名為梵住。亦名無量。在",
    "T27n1545_082:0425c06": "上地者唯名為無量。復次曾所得者名為",
    "T27n1545_082:0425c07": "梵住。未曾得者名為無量。復次內道所得名",
    "T27n1545_082:0425c08": "為梵住。亦名無量。外道所得唯名梵住。復",
    "T27n1545_082:0425c09": "次共所得者名為梵住。不共得者名為無量。",
    "T27n1545_082:0425c10": "是故尊者妙音說曰。梵住是共。異生與聖者",
    "T27n1545_082:0425c11": "共競此法故。無量是不共。聖者與異生不",
    "T27n1545_082:0425c12": "共競此法故。梵住無量是謂差別。",
    "T27n1545_082:0425c13": "佛說有四補特伽羅能生梵福。云何為四。",
    "T27n1545_082:0425c14": "謂有一類補特伽羅。於未曾立窣堵波處。",
    "T27n1545_082:0425c15": "為佛舍利起窣堵波。是名第一補特伽羅",
    "T27n1545_082:0425c16": "能生梵福。復有一類補特伽羅。於未曾立",
    "T27n1545_082:0425c17": "僧伽藍處。為佛弟子起僧伽藍。是名第二",
    "T27n1545_082:0425c18": "補特伽羅能生梵福。復有一類補特伽羅。佛",
    "T27n1545_082:0425c19": "弟子眾既破壞已還令和合。是名第三補特",
    "T27n1545_082:0425c20": "伽羅能生梵福。復有一類補特伽羅。修四",
    "T27n1545_082:0425c21": "梵住。是名第四補特伽羅能生梵福。譬喻者",
    "T27n1545_082:0425c22": "說。如是契經非皆佛說。此中前三亦非一",
    "T27n1545_082:0425c23": "切皆生梵福。彼所得果不相似故。謂若有",
    "T27n1545_082:0425c24": "人在佛生處。得菩提處。轉法輪處。般涅槃",
    "T27n1545_082:0425c25": "處。起大制多眾寶嚴飾。復有餘人。更於諸",
    "T27n1545_082:0425c26": "處。聚砂石等作小制多。彼二生福豈得相",
    "T27n1545_082:0425c27": "似。又若有人。為佛弟子造僧伽藍高廣嚴",
    "T27n1545_082:0425c28": "飾。如誓多林竹林大林闇林寺等。復有餘",
    "T27n1545_082:0425c29": "人。為佛弟子隨宜造立小僧伽藍。彼二生",
    "T27n1545_082:0426a01": "福豈得相似。又若有人。令彼天授所破僧",
    "T27n1545_082:0426a02": "眾還得和合。復有餘人。能善和息憍餉彌",
    "T27n1545_082:0426a03": "等僧鬪諍事。彼二生福豈得相似。故知彼經",
    "T27n1545_082:0426a04": "非皆佛說。亦非一切皆生梵福。四梵住經",
    "T27n1545_082:0426a05": "是佛所說。此四梵住皆是梵福。阿毘達磨諸",
    "T27n1545_082:0426a06": "論師言。如是契經皆佛所說。此中四種皆生",
    "T27n1545_082:0426a07": "梵福。問彼所得果豈相似耶。答所為等故皆",
    "T27n1545_082:0426a08": "生梵福。謂未曾立窣堵波處。為佛世尊真實",
    "T27n1545_082:0426a09": "大梵起窣堵波。若大若小皆生梵福。於未",
    "T27n1545_082:0426a10": "曾立僧伽藍處。為佛弟子修梵行者起僧",
    "T27n1545_082:0426a11": "伽藍。若大若小皆生梵福。佛弟子眾若大若",
    "T27n1545_082:0426a12": "小既破壞已。不得同修清淨梵行。若令和",
    "T27n1545_082:0426a13": "合還得同修清淨梵行。故和合者皆生梵福。",
    "T27n1545_082:0426a14": "所為既等。故前三中。事雖有異而福無別。",
    "T27n1545_082:0426a15": "復次饒益等故皆生梵福。如修無量為欲",
    "T27n1545_082:0426a16": "饒益無量有情。如是未立窣堵波處。為佛",
    "T27n1545_082:0426a17": "舍利起窣堵波。亦為饒益無量有情。謂於",
    "T27n1545_082:0426a18": "是處無量百千。諸有情類以諸香花寶幢幡",
    "T27n1545_082:0426a19": "蓋及伎樂等。諸供養具而供養之。由此起",
    "T27n1545_082:0426a20": "善身語意業。或種豪族多饒財寶。形貌端嚴",
    "T27n1545_082:0426a21": "眾所愛敬。具大威德勝善種子。或種輪王",
    "T27n1545_082:0426a22": "及天帝釋并魔王等諸善種子。或種聲聞獨",
    "T27n1545_082:0426a23": "覺及佛菩提種子。如是饒益無量有情。如",
    "T27n1545_082:0426a24": "修無量為欲饒益無量有情。如是未立僧",
    "T27n1545_082:0426a25": "伽藍處。為佛弟子起僧伽藍。亦為饒益無",
    "T27n1545_082:0426a26": "量有情。謂於是處無量百千諸有情類。以",
    "T27n1545_082:0426a27": "諸飲食臥具醫藥種種資具奉施供養。或經",
    "T27n1545_082:0426a28": "一日或經七日半月一月。或經五年。或常",
    "T27n1545_082:0426a29": "相續。由此起善身語意業。佛弟子眾由此",
    "T27n1545_082:0426b01": "因緣。受持讀誦思惟解說三藏文義。起不",
    "T27n1545_082:0426b02": "淨觀或持息念別總念住。或暖頂忍世第一",
    "T27n1545_082:0426b03": "法。入正決定得果漏盡。由此因緣令施主",
    "T27n1545_082:0426b04": "等或種豪族。廣說乃至。或種聲聞獨覺及佛",
    "T27n1545_082:0426b05": "菩提種子。如是饒益無量有情。如修無量",
    "T27n1545_082:0426b06": "為欲饒益無量有情。如是和合佛弟子眾。",
    "T27n1545_082:0426b07": "亦為饒益無量有情。謂僧破已。應入見",
    "T27n1545_082:0426b08": "道得果盡漏。受持讀誦思惟解說三藏文",
    "T27n1545_082:0426b09": "義。住阿練若修不淨觀持息念等。所有善",
    "T27n1545_082:0426b10": "品皆不得成。應種三乘菩提種者亦不能",
    "T27n1545_082:0426b11": "種。由此三千大千世界法輪不轉。乃至淨居",
    "T27n1545_082:0426b12": "諸天亦有異心現起。佛弟子眾還和合時。應",
    "T27n1545_082:0426b13": "入見道得果盡漏。乃至應種三乘種者。皆",
    "T27n1545_082:0426b14": "能成辦。由此三千大千世界法輪復轉。乃至",
    "T27n1545_082:0426b15": "淨居諸天皆無異心現起。如是饒益無量有",
    "T27n1545_082:0426b16": "情。饒益等故皆生梵福。尊者世友作如是",
    "T27n1545_082:0426b17": "說。若未曾立窣堵波處。為佛舍利起窣堵",
    "T27n1545_082:0426b18": "波。由四因緣能生梵福。一以廣大思願捨",
    "T27n1545_082:0426b19": "多財故。二令無量有情種善根故。三諸所",
    "T27n1545_082:0426b20": "營造善究竟故。四安置如來身界藏故。若",
    "T27n1545_082:0426b21": "未曾立僧伽藍處。為佛弟子起僧伽藍。由",
    "T27n1545_082:0426b22": "四因緣能生梵福。一以廣大思願捨多財",
    "T27n1545_082:0426b23": "故。二令無量有情種善根故。三諸所營造",
    "T27n1545_082:0426b24": "善究竟故。四無所依止佛弟子眾。令得依",
    "T27n1545_082:0426b25": "止修善業故。若僧破已還令和合。由四因",
    "T27n1545_082:0426b26": "緣能生梵福。一捨離四種語惡行故。二攝",
    "T27n1545_082:0426b27": "受四種語妙行故。三破壞非法故。四建立",
    "T27n1545_082:0426b28": "正法故。若有修習四無量者。由四因緣能",
    "T27n1545_082:0426b29": "生梵福。一離違順故。二斷諸蓋故。三得",
    "T27n1545_082:0426c01": "梵果故。四繫屬梵故。由此四種皆生梵",
    "T27n1545_082:0426c02": "福。",
    "T27n1545_082:0426c03": "問此四梵福其量云何。有作是說。若業能",
    "T27n1545_082:0426c04": "招轉輪王果。齊此名為一梵福量。有餘師",
    "T27n1545_082:0426c05": "說。若業能招天帝釋果。齊此名為一梵福",
    "T27n1545_082:0426c06": "量。或有說者。若業能招他化自在天王勝",
    "T27n1545_082:0426c07": "果。齊此名為一梵福量。復有說者。若業能",
    "T27n1545_082:0426c08": "招梵天王果。齊此名為一梵福量。或復有",
    "T27n1545_082:0426c09": "說。世界成時一切有情。能感世界增上果",
    "T27n1545_082:0426c10": "業。齊此名為一梵福量。有餘復說。除近佛",
    "T27n1545_082:0426c11": "地菩薩善業。諸餘有情能招財富增上果業。",
    "T27n1545_082:0426c12": "齊此名為一梵福量。復有餘說。大梵天王",
    "T27n1545_082:0426c13": "最初請佛。轉正法輪所得梵福。齊此名為",
    "T27n1545_082:0426c14": "一梵福量。問梵王何時得此梵福。有作是",
    "T27n1545_082:0426c15": "說。彼初發心欲往請佛。當於爾時即得梵",
    "T27n1545_082:0426c16": "福。彼師不應作如是說。若作是說。應未",
    "T27n1545_082:0426c17": "作業而便得福。復有說者。正請佛時得此",
    "T27n1545_082:0426c18": "梵福。彼亦不應作如是說。正請佛時心是",
    "T27n1545_082:0426c19": "欲界無覆無記。無還無記無異熟果豈名梵",
    "T27n1545_082:0426c20": "福。應作是說。大梵天王既請佛已還歸梵",
    "T27n1545_082:0426c21": "宮。世尊於後轉正法輪。五苾芻眾八萬諸天",
    "T27n1545_082:0426c22": "皆得見諦。諸神傳唱聲至梵宮。梵王聞已歡",
    "T27n1545_082:0426c23": "喜踊躍。作是念言。由我請佛轉正法輪。饒",
    "T27n1545_082:0426c24": "益無邊諸有情類。我所應作念已作訖。梵王",
    "T27n1545_082:0426c25": "爾時乃得梵福。評曰。如是諸說。一梵福量",
    "T27n1545_082:0426c26": "皆是讚美此梵福言。未為稱實而實梵福",
    "T27n1545_082:0426c27": "無量無邊。是廣大思所引發故。",
    "T27n1545_082:0426c28": "說一切有部發智大毘婆沙論卷第八十二"
}