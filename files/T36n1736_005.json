{
    "T36n1736_005:0032c06": "大方廣佛華嚴經隨疏演義鈔卷",
    "T36n1736_005:0032c07": "第五",
    "T36n1736_005:0032c09": "唐清涼山大華嚴寺沙門澄觀述",
    "T36n1736_005:0032c10": "[0032c10] ◎第五依現相。疏文分四。一總明大意。二",
    "T36n1736_005:0032c11": "顯相不同。三別明放光。四料揀同異。今初。",
    "T36n1736_005:0032c12": "應有四句。一者隨相。二者無相。三者無相",
    "T36n1736_005:0032c13": "不礙相。四者相即無相。法性寂寥。即第二",
    "T36n1736_005:0032c14": "句。無相之相。即三四句。下別明中有初一句。",
    "T36n1736_005:0032c15": "故應莫執無相。以斥諸相也。故下經云。",
    "T36n1736_005:0032c16": "如來非以相為體。但是無相寂滅法。身相",
    "T36n1736_005:0032c17": "威儀悉具足。世間隨樂皆得見。十地經云。",
    "T36n1736_005:0032c18": "佛住甚深真法性。寂滅無相同虛空。而於",
    "T36n1736_005:0032c19": "第一實義中。示現種種所行事。所作利益",
    "T36n1736_005:0032c20": "眾生事。皆依法性而得有。相與無相。無差",
    "T36n1736_005:0032c21": "別。入於究竟皆無相等。即其義也。[0032c21] 疏。起教",
    "T36n1736_005:0032c22": "多端下。第二顯相不同也。由所起教異故。",
    "T36n1736_005:0032c23": "能起相殊。如說法華。以放光動地雨華為",
    "T36n1736_005:0032c24": "相。將說涅槃。以聲光遍照普告為相。如",
    "T36n1736_005:0032c25": "說般若。以散金華為相。今經具有諸相。",
    "T36n1736_005:0032c26": "華藏世界六種震動。雨於華雲香雲蓋雲鬘",
    "T36n1736_005:0032c27": "雲瓔珞雲等。皆其相也。又現相品。現五種",
    "T36n1736_005:0032c28": "相等。[0032c28] 疏。故諸會下。第三別明放光。於中文",
    "T36n1736_005:0032c29": "三。初總明。次然有二下。別顯後隨處放異總",
    "T36n1736_005:0033a01": "有十光各有所表至文當知者。重釋隨相。",
    "T36n1736_005:0033a02": "三中言十光者。第一會放於二光。謂現相",
    "T36n1736_005:0033a03": "品初。於如來眾齒之間放種種光。二亦於",
    "T36n1736_005:0033a04": "此品放眉間光。第二會放足輪光。第三會",
    "T36n1736_005:0033a05": "足指放光。第四會足上放光。第五會膝輪放",
    "T36n1736_005:0033a06": "光。第六會亦眉間放光。第七會初不放光。",
    "T36n1736_005:0033a07": "而出現品放二種光。謂放眉間光加於妙",
    "T36n1736_005:0033a08": "德。放於口光加於普賢。第八會總。不放光。",
    "T36n1736_005:0033a09": "第九會亦放眉間白毫光明。初會七會各",
    "T36n1736_005:0033a10": "二光。八會不放故。故九會共有十也。",
    "T36n1736_005:0033a11": "言各有所表者。初面門眾齒放者。表教道遐",
    "T36n1736_005:0033a12": "舒。金口所流。從佛口生。真佛子故。以是",
    "T36n1736_005:0033a13": "義故。於總處放也。又表咀嚼法味滋法",
    "T36n1736_005:0033a14": "身故等。眉間放者。通表一乘中正之道。足",
    "T36n1736_005:0033a15": "輪最下表信四義。一自下而上。信最初故。二",
    "T36n1736_005:0033a16": "最卑微故。三為行本故。四信該果海已滿",
    "T36n1736_005:0033a17": "足故。第三會足指安住故。四足上依行故。",
    "T36n1736_005:0033a18": "五膝輪屈伸可迴向故。六十地眉間。表",
    "T36n1736_005:0033a19": "所證十如具足中道故。七出現眉間。表",
    "T36n1736_005:0033a20": "出現中道。不住生死涅槃之二邊故。又口",
    "T36n1736_005:0033a21": "放光。表佛口生真長子故。第八會不放。",
    "T36n1736_005:0033a22": "行依解發依解光故。或略無故。第九眉間。",
    "T36n1736_005:0033a23": "表證窮法界之中道故。廣如下疏。故云至",
    "T36n1736_005:0033a24": "文當知。[0033a24] 疏。其動地等下。第四料揀同異。慶",
    "T36n1736_005:0033a25": "前起後。二義不同。故取起後。不取慶前",
    "T36n1736_005:0033a26": "言如十地等者。九地初云。說此菩薩八地",
    "T36n1736_005:0033a27": "時。如來現大神通力。振動十方諸國土無",
    "T36n1736_005:0033a28": "量無數難思議等。既牒八地。明是慶前讚",
    "T36n1736_005:0033a29": "竟。便請第九地故。義兼起後。[0033a29] 第六依說",
    "T36n1736_005:0033b01": "人。疏文分二。先總顯來意。後開章別釋。今",
    "T36n1736_005:0033b02": "初。先立理。然法有四種。教理行果。理法湛",
    "T36n1736_005:0033b03": "然無興廢。龍宮教海亦多長在。修行剋",
    "T36n1736_005:0033b04": "果。則在於人。故般若論云。法欲滅者。修行",
    "T36n1736_005:0033b05": "滅故。然弘有二義。一者自行。二者轉化。今",
    "T36n1736_005:0033b06": "取轉化。下文云下。引證也。即第十六卷勝",
    "T36n1736_005:0033b07": "慧菩薩偈。具云。譬如暗中寶無燈不可見。",
    "T36n1736_005:0033b08": "佛法無人說。雖慧莫能了。故說者如燈。能",
    "T36n1736_005:0033b09": "照眾生心寶故。[0033b09] 疏。今此能說通三世間下。",
    "T36n1736_005:0033b10": "開章別釋。於中三。初總明說人。次指文顯",
    "T36n1736_005:0033b11": "說。後說儀不同。今初。總有四種。一明有三。",
    "T36n1736_005:0033b12": "二開三為五。三開五為十。四開十為無",
    "T36n1736_005:0033b13": "量。[0033b13] 疏。開即為五者。開三世間中智正覺一。",
    "T36n1736_005:0033b14": "為三乘故。眾生世間及器世間。仍舊不開。",
    "T36n1736_005:0033b15": "故為五也。[0033b15] 疏。更開為十等者。以三世為三。",
    "T36n1736_005:0033b16": "微塵說為四。毛孔說為五。疏。器及有情各",
    "T36n1736_005:0033b17": "有分圓下。出為十所以。直語世界說。是器",
    "T36n1736_005:0033b18": "家之圓。若言微塵說。即器家之分。但言有",
    "T36n1736_005:0033b19": "情說。是有情家圓。若云毛孔說。即有情家",
    "T36n1736_005:0033b20": "分。言有情者。即含前佛菩薩聲聞眾生也。",
    "T36n1736_005:0033b21": "疏。此上諸說通三世者。上之七說。並通三",
    "T36n1736_005:0033b22": "世也。謂過去佛說。現在佛說。未來佛說等。",
    "T36n1736_005:0033b23": "疏。故普賢下。引證。言如是說等者。等取",
    "T36n1736_005:0033b24": "下句種種悉了知也。亦等餘文。[0033b24] 疏。廣則無",
    "T36n1736_005:0033b25": "量法界品中類非一故者。法界品中。略明五",
    "T36n1736_005:0033b26": "類法界。皆有說義。五類之內一一復多。故",
    "T36n1736_005:0033b27": "云無量。言五類者一法法界。二人法界。三",
    "T36n1736_005:0033b28": "俱融。四俱泯。五無障礙。初中有十門。一事",
    "T36n1736_005:0033b29": "法界。二理法界。三境。四行。五體。六用。七順。",
    "T36n1736_005:0033c01": "八逆。九教。十義。二人法界亦有十門。一人",
    "T36n1736_005:0033c02": "二天三男四女五在家六出家七外道八諸神",
    "T36n1736_005:0033c03": "九菩薩十佛。又事有多事。天有多天。神有",
    "T36n1736_005:0033c04": "多神。百一十城。三千知識等。故云類非一",
    "T36n1736_005:0033c05": "也。[0033c05] 疏。如僧祇下。指文顯說。言菩提樹等。即",
    "T36n1736_005:0033c06": "器世界說。至文當知者。經云。其菩提樹恒",
    "T36n1736_005:0033c07": "出妙音。說種種法無有盡極。而言等者。",
    "T36n1736_005:0033c08": "等取餘文師子座說等。又等取塵毛之文。",
    "T36n1736_005:0033c09": "如善慧地云。或時心欲放大光明演說法",
    "T36n1736_005:0033c10": "門。或時心欲於其身上一一毛孔皆演法",
    "T36n1736_005:0033c11": "音。或時心欲乃至三千大千世界。所有一切",
    "T36n1736_005:0033c12": "形無形物。皆悉演出妙法言音。乃至云。或時",
    "T36n1736_005:0033c13": "心欲令不可說無量世界。地水火風四大聚",
    "T36n1736_005:0033c14": "中。所有微塵一一塵中。皆悉演出不可說法",
    "T36n1736_005:0033c15": "門。如是所念一切隨心無不得者。上之所",
    "T36n1736_005:0033c16": "引。即器界塵毛等說也。[0033c16] 疏。其能說下。三明",
    "T36n1736_005:0033c17": "說儀不同。指下文耳。[0033c17] 第七依聽人。疏文有",
    "T36n1736_005:0033c18": "二。先明大意。後即下諸眾下。略指類別。",
    "T36n1736_005:0033c19": "疏。子期云喪者。列子云。伯牙善鼓琴。鍾",
    "T36n1736_005:0033c20": "子期善聽。伯牙鼓琴志在高山。子期曰。善",
    "T36n1736_005:0033c21": "哉。峨峨兮若泰山。志想流水。鍾子期云。",
    "T36n1736_005:0033c22": "善哉。洋洋兮若江漢。伯牙所念鍾子期必",
    "T36n1736_005:0033c23": "得之。伯牙遊於泰山。又遇天陰卒逢暴",
    "T36n1736_005:0033c24": "雨止於巖下。心悲乃援琴而鼓之。初為霖",
    "T36n1736_005:0033c25": "雨之操。更造崩山之音。音曲每奏。鍾子期",
    "T36n1736_005:0033c26": "輒窮其趣。伯牙乃捨琴而歎曰。善哉。子之",
    "T36n1736_005:0033c27": "善聽。夫志想像猶吾心也。吾於何處",
    "T36n1736_005:0033c28": "以逃聲哉。莊子加云。鍾子期死。伯牙終身",
    "T36n1736_005:0033c29": "不復鼓琴。文選云。士為知己者用。女為",
    "T36n1736_005:0034a01": "悅己者容。明人之道術在遇知音。知音即",
    "T36n1736_005:0034a02": "聽者。[0034a02] 第八依德。本文三。初明大意。次略。有",
    "T36n1736_005:0034a03": "二類下別釋。後若感者下揀濫。初中疏。川",
    "T36n1736_005:0034a04": "有珠下喻。內無得下合。後然唯約說",
    "T36n1736_005:0034a05": "者。揀定。[0034a05] 第九依請人者。文二。先舉無顯",
    "T36n1736_005:0034a06": "有。後然有二下。別示請儀。[0034a06] 第十依能加者。",
    "T36n1736_005:0034a07": "亦二。先總明大意。後然若佛下。別釋所以。",
    "T36n1736_005:0034a08": "今初先立理。後指陳。前中借尚書意故。彼",
    "T36n1736_005:0034a09": "第四云。民罔常懷。懷之有仁。鬼神無常",
    "T36n1736_005:0034a10": "享。享于克誠。心冥至極下。指陳也。以入定",
    "T36n1736_005:0034a11": "契理故佛加耳。故下文中。以三昧力故。",
    "T36n1736_005:0034a12": "感十方諸佛現前等。別釋中四。一總彰有無。",
    "T36n1736_005:0034a13": "二所以加者下。出加所以。三若爾僧祇隨好",
    "T36n1736_005:0034a14": "下。釋通妨難。四加有下。就類彰別。二中先",
    "T36n1736_005:0034a15": "徵後釋。釋有三意。疏。欲顯諸佛同加即同",
    "T36n1736_005:0034a16": "說故者。即第一意。若佛自說即不可言加。",
    "T36n1736_005:0034a17": "即但名自說耳。今由同加皆與智勸說。",
    "T36n1736_005:0034a18": "則顯同說也。疏。一說一切說故者。第二",
    "T36n1736_005:0034a19": "意也。上顯通方之法。此顯圓融之教。然一",
    "T36n1736_005:0034a20": "經中。總具四句。今但舉一以順同加義。故",
    "T36n1736_005:0034a21": "言四句者。一者一說如僧祇等。二者一",
    "T36n1736_005:0034a22": "說一切說。如向所明。三者一切說是一說。",
    "T36n1736_005:0034a23": "如一切處文殊遍周法界同聲說偈。顯法",
    "T36n1736_005:0034a24": "無異故。四者一切說是一切說。如十方來證",
    "T36n1736_005:0034a25": "皆自敘云。我等諸佛所亦如是說。餘三不",
    "T36n1736_005:0034a26": "順同加故。疏不明耳。疏。亦顯果海下。第",
    "T36n1736_005:0034a27": "三意也。佛表果海。菩薩表因故。故十地經",
    "T36n1736_005:0034a28": "云。此處難宣示。我今說少分。論經云一分。",
    "T36n1736_005:0034a29": "論釋云果分不可說。但說因分。因分於果",
    "T36n1736_005:0034b01": "分為一分耳。[0034b01] 疏。若爾僧祇下。三釋通妨",
    "T36n1736_005:0034b02": "難。於中三。初設難。二釋難。三遮難。今初",
    "T36n1736_005:0034b03": "也。[0034b03] 疏。表微細下。二釋難也。略舉二意對前",
    "T36n1736_005:0034b04": "三意。言微細難知者。對前同說及一切說。",
    "T36n1736_005:0034b05": "前菩薩說。以受加故表佛同說。今以僧祇",
    "T36n1736_005:0034b06": "數量重重微細。唯佛能知。隨好光明功德。一",
    "T36n1736_005:0034b07": "好一光能破地獄。三重頓圓故亦難知。唯佛",
    "T36n1736_005:0034b08": "能了。故佛自說。疏。超出因果故者。對前果",
    "T36n1736_005:0034b09": "海不可說也。前難中意云。若以菩薩表因。",
    "T36n1736_005:0034b10": "今佛自說應可。表果可說故。今答云。對果",
    "T36n1736_005:0034b11": "說因言因可說。因無果外之因。沒同果海",
    "T36n1736_005:0034b12": "故。因亦叵說。如鳥跡同空跡亦叵說。因既",
    "T36n1736_005:0034b13": "非因。果亦非果。欲拂前因果之相。故佛自",
    "T36n1736_005:0034b14": "說。[0034b14] 疏。然施設不同不應一準者。三遮難也。",
    "T36n1736_005:0034b15": "恐有難言。若今佛說。即表微細。餘應是&#x9E81;。",
    "T36n1736_005:0034b16": "此言超出前應繫著故。此遮云。聖教施設。",
    "T36n1736_005:0034b17": "千差萬別。各取一表不應剋定。受加表於",
    "T36n1736_005:0034b18": "同說。亦非&#x9E81;非著。佛說表細顯超。亦不",
    "T36n1736_005:0034b19": "礙於同說。約表小異大旨全同。何不亡言",
    "T36n1736_005:0034b20": "觸途生滯。故云不應一準。[0034b20] 疏。加有二種下。",
    "T36n1736_005:0034b21": "第四就類彰別。於中二。先顯別。後指文。前",
    "T36n1736_005:0034b22": "中顯有三業者。口業勸說以益辯。意業",
    "T36n1736_005:0034b23": "冥加以益智。身業摩頂以增威。然意與智",
    "T36n1736_005:0034b24": "雖則是冥。以與身語同時。此二顯彰以少",
    "T36n1736_005:0034b25": "從多故。三皆稱顯。冥唯與智故有不同。[0034b25] 疏。",
    "T36n1736_005:0034b26": "普光法界下。後指文也。普光攝三會。謂二",
    "T36n1736_005:0034b27": "七八也。法界即是第九會故。此四會並唯有",
    "T36n1736_005:0034b28": "冥。由二七兩會不入定故。故無顯加。而文",
    "T36n1736_005:0034b29": "殊師利普賢菩薩。皆言承佛神力故是冥",
    "T36n1736_005:0034c01": "加。第八會普賢雖入三昧無有加分。但有",
    "T36n1736_005:0034c02": "作用發起故無顯加。亦云承佛神力故",
    "T36n1736_005:0034c03": "有冥加。法界品。如來自入三昧不可有",
    "T36n1736_005:0034c04": "加。下普賢文殊有說無定故闕顯加。皆",
    "T36n1736_005:0034c05": "承佛力故。能說能證故有冥加。疏。餘皆",
    "T36n1736_005:0034c06": "具二者。即餘五會。顯必有冥者。釋具所以。",
    "T36n1736_005:0034c07": "冥即未必有顯。顯即必有於冥。以如來有",
    "T36n1736_005:0034c08": "力有慈常冥加故。未定緣闕。不容有顯",
    "T36n1736_005:0034c09": "故唯有冥。顯加之時冥常不捨。又有意加",
    "T36n1736_005:0034c10": "故言必有。疏。餘至下明者。謂冥顯加相有",
    "T36n1736_005:0034c11": "多義門。隨文具顯也。[0034c11] 第二藏教所攝。疏文",
    "T36n1736_005:0034c12": "分二。先總。後別。總中亦二。先總科後。今初",
    "T36n1736_005:0034c13": "下。牒釋總名。引世親攝論者。然攝大乘論。",
    "T36n1736_005:0034c14": "本論即無著菩薩所造。釋有多家。此方有二",
    "T36n1736_005:0034c15": "本。即世親無性。二菩薩也。大唐三藏俱譯",
    "T36n1736_005:0034c16": "二本。各有十卷。梁朝真諦譯。世親釋論。有",
    "T36n1736_005:0034c17": "十五卷。今稱梁攝論。是釋義大同小異。疏家",
    "T36n1736_005:0034c18": "隨便引之。恐濫三本故。各以異名揀之。",
    "T36n1736_005:0034c19": "然依古德多引梁論。若今自取多引無性",
    "T36n1736_005:0034c20": "世親。疏。謂攝一切所應知義者。即彼論自",
    "T36n1736_005:0034c21": "釋攝義。所應知者。然論無別釋。下廣顯論",
    "T36n1736_005:0034c22": "所明。即十勝相。謂一應知依止勝相。二應知",
    "T36n1736_005:0034c23": "相勝相。三應知入勝相等。十相皆言應知。",
    "T36n1736_005:0034c24": "即理事等法皆應知也。[0034c24] 疏。攝即包含者。疏家",
    "T36n1736_005:0034c25": "轉將攝義復釋於舍。以前標云以舍攝",
    "T36n1736_005:0034c26": "故。故牒釋也。疏言三藏下。第二別釋分二。",
    "T36n1736_005:0034c27": "先三藏。後二藏。前中三。初總列。次初中下。",
    "T36n1736_005:0034c28": "別釋。後然此三藏下。總顯所詮。二中三藏即",
    "T36n1736_005:0034c29": "為三別。皆先標。後釋。疏。今初亦名下釋也。",
    "T36n1736_005:0035a01": "於中四。一會梵音。二敘古釋。三敘古破。",
    "T36n1736_005:0035a02": "四會順違。今初。言梵音素怛纜者。唐三",
    "T36n1736_005:0035a03": "藏譯云。是中天之語。什公多譯為修多羅。",
    "T36n1736_005:0035a04": "亦云修&#x59AC;路。多通諸天什公是龜茲人近",
    "T36n1736_005:0035a05": "於東天。實叉三藏于闐國人多近東北。然什",
    "T36n1736_005:0035a06": "公亦遊五天。隨時所受小有輕重。語其大",
    "T36n1736_005:0035a07": "旨理則無乖。然前後三藏。多云修多羅也。",
    "T36n1736_005:0035a08": "梵音楚夏者。秦洛謂之中華。亦名華夏。亦",
    "T36n1736_005:0035a09": "云中夏。淮南楚地。非是中方。楚洛言音呼",
    "T36n1736_005:0035a10": "召輕重。今西域梵語有似於斯。中天如中",
    "T36n1736_005:0035a11": "夏。餘四如楚蜀。西來三藏。或有南天。或有",
    "T36n1736_005:0035a12": "北天。或有中天。東西各異。[0035a12] 疏。古譯為契經",
    "T36n1736_005:0035a13": "下。第二敘古釋也。於中五。一標名。二智",
    "T36n1736_005:0035a14": "論下。引證。三契謂契理下。會義。四即契理",
    "T36n1736_005:0035a15": "合機之經下。會六釋以契對經。即名依主。",
    "T36n1736_005:0035a16": "以契經對藏。便名持業。五復云下。會傍",
    "T36n1736_005:0035a17": "正。疏有云。按五印度至斥於古德。經非敵對",
    "T36n1736_005:0035a18": "者。第三敘古破。此古即是靜法寺苑公刊",
    "T36n1736_005:0035a19": "定記中義也。但言有云。即是刊定記主。若",
    "T36n1736_005:0035a20": "云古德。多是藏和尚。亦有此前諸德。此中",
    "T36n1736_005:0035a21": "總舉先古諸德。又此中疏撮略刊定之意",
    "T36n1736_005:0035a22": "耳。刊定記敘古義竟。便云。今詳諸論及以",
    "T36n1736_005:0035a23": "梵本。良恐不爾。所以者何。此中通辯。有三",
    "T36n1736_005:0035a24": "失故。一敵對翻名失。二以義為名失。三總",
    "T36n1736_005:0035a25": "別不分失。今疏所明即第一失。謂修多羅一",
    "T36n1736_005:0035a26": "名既含四實。線既敵對。經何得非。經亦是",
    "T36n1736_005:0035a27": "敵對。言非敵對。故云敵對翻名失。故今疏",
    "T36n1736_005:0035a28": "云斥於古德經非敵對。二以義為名失者。意",
    "T36n1736_005:0035a29": "云。經字是名。契字是義。以經有契理合機",
    "T36n1736_005:0035b01": "之義故。借契義。以助經名。而呼契經兩字",
    "T36n1736_005:0035b02": "全作名者。即是以義為名失也。若是全名",
    "T36n1736_005:0035b03": "者。應云欲底修多羅。欲底之言。有其三義。",
    "T36n1736_005:0035b04": "一者契義。二順古所行。三依正道理。今取",
    "T36n1736_005:0035b05": "契義。既無欲底之言。明知名無契字也。又",
    "T36n1736_005:0035b06": "舉例云。如質多名心。集起為義。詎翻集",
    "T36n1736_005:0035b07": "起亦作名耶。意云。集起既非心名。契理豈",
    "T36n1736_005:0035b08": "是經目也。三總別不分失者。彼云。但藏部立",
    "T36n1736_005:0035b09": "名。各有兩重總別。一謂三藏十二部為總",
    "T36n1736_005:0035b10": "名。修多羅等為別稱。二謂修多羅為總號。",
    "T36n1736_005:0035b11": "毘奈耶應頌等為別目。古來相傳。唯辯前",
    "T36n1736_005:0035b12": "門不論於後。今修多羅依藏部中總相業",
    "T36n1736_005:0035b13": "用。而立其名。餘藏部名依藏部中別相業",
    "T36n1736_005:0035b14": "用。所以者何。修多羅業能貫攝故。餘藏餘部",
    "T36n1736_005:0035b15": "所詮所化。由此貫攝彼方成故。故涅槃十五",
    "T36n1736_005:0035b16": "云。始從如是我聞。終至歡喜奉行。一切皆",
    "T36n1736_005:0035b17": "名修多羅故。釋曰。刊定記文猶似難見。今",
    "T36n1736_005:0035b18": "更為釋。言各有兩重總別者。如三藏中兩",
    "T36n1736_005:0035b19": "重者。一云三藏是總。經律論為別。二修多",
    "T36n1736_005:0035b20": "羅是總稱。調伏對法為別稱故。三藏中修多",
    "T36n1736_005:0035b21": "羅即是總名。雖標總稱即受別名。故云今",
    "T36n1736_005:0035b22": "修多羅依三藏中總相業用。古人不知此",
    "T36n1736_005:0035b23": "從總相得名。但謂為別。故云總別不分失",
    "T36n1736_005:0035b24": "也。又如十二部亦有兩重總別者。一云。十",
    "T36n1736_005:0035b25": "二部經是總名也。謂修多羅祇夜等。即為",
    "T36n1736_005:0035b26": "別稱。二云。修多羅是總名。祇夜等十一為別",
    "T36n1736_005:0035b27": "稱。不取修多羅。以修多羅為總故。亦雖標",
    "T36n1736_005:0035b28": "總稱。即受別名。是則三藏中修多羅。通於",
    "T36n1736_005:0035b29": "二藏。十二分中修多羅。通餘十一故。若不",
    "T36n1736_005:0035c01": "通者。修多羅既稱契理合機。餘無此名應",
    "T36n1736_005:0035c02": "不契理合機。既俱契理合機。明知修多羅",
    "T36n1736_005:0035c03": "是從總相立名耳。三藏十二部。皆有兩重",
    "T36n1736_005:0035c04": "總別。故云各有也。刊定之意亦有理在。今",
    "T36n1736_005:0035c05": "謂若十二部中修多羅。則通十一及於三藏。",
    "T36n1736_005:0035c06": "若三藏中修多羅名。唯通十二不通二藏。",
    "T36n1736_005:0035c07": "二藏之中有契合者。自屬十二分中修多",
    "T36n1736_005:0035c08": "羅耳。思之以非苦要故。[0035c08] 疏。略不敘。唯",
    "T36n1736_005:0035c09": "明初一。恐欲知根本故鈔具敘耳。彼復破",
    "T36n1736_005:0035c10": "於遠公三修多羅。至十藏品當說。[0035c10] 疏。今更",
    "T36n1736_005:0035c11": "詳之者。第四會順違也。於中三。初全縱。次",
    "T36n1736_005:0035c12": "半奪。後出古意。今初。言古如所破者。經線",
    "T36n1736_005:0035c13": "俱為敵對而言線是經非故如所破。[0035c13] 疏。若",
    "T36n1736_005:0035c14": "兼順義下。二半奪也。縱其經是敵對。奪其不",
    "T36n1736_005:0035c15": "名聖教。是故一名含於多實。應須順義",
    "T36n1736_005:0035c16": "立名。如仙陀婆一名四實。若譯經中五味",
    "T36n1736_005:0035c17": "之處。應譯為鹽。若譯經中王之所乘。仙陀",
    "T36n1736_005:0035c18": "婆者。應譯為馬。不可言水言器。今譯佛",
    "T36n1736_005:0035c19": "經云修多羅。合名聖教也。言線言索非",
    "T36n1736_005:0035c20": "全愜當。故云經自屬於席。經敵對應名聖教。",
    "T36n1736_005:0035c21": "梁攝已下。引文為證。即第一論。然此所引",
    "T36n1736_005:0035c22": "上兩句全是論文。為成聖教下。乃取義釋。",
    "T36n1736_005:0035c23": "以彼本論云攝大乘論即阿毘達磨教及修",
    "T36n1736_005:0035c24": "多羅。釋論云。此言大乘者。欲揀小乘阿毘",
    "T36n1736_005:0035c25": "達磨。何不但說阿毘達磨名。復說於修多",
    "T36n1736_005:0035c26": "羅名。有阿毘達磨非是聖教故。此中意云。",
    "T36n1736_005:0035c27": "若但言阿毘達磨。揀濫不盡故。加修多羅",
    "T36n1736_005:0035c28": "言。揀異凡夫所造之論。明是聖教之論故。",
    "T36n1736_005:0035c29": "今引意者。本論牒修多羅。釋論之中乃云聖",
    "T36n1736_005:0036a01": "教。明是譯修多羅為聖教也。[0036a01] 疏。古德見此",
    "T36n1736_005:0036a02": "方儒墨皆稱為經。下出古意也。席經不",
    "T36n1736_005:0036a03": "順本義。是故借耳。儒即儒教。夫子為主。墨",
    "T36n1736_005:0036a04": "即墨教。墨翟為主。亡身益物。是其所宗。",
    "T36n1736_005:0036a05": "如夏禹之勤用斯意也。儒有九經五經等。",
    "T36n1736_005:0036a06": "皆稱為經。經者。常也。典也。聖人之言方得",
    "T36n1736_005:0036a07": "稱經。此方既以聖人之言為經故。譯聖",
    "T36n1736_005:0036a08": "教亦名經也。言雙含二義者。即聖教及經",
    "T36n1736_005:0036a09": "緯義也。俱順兩方者。順此方夫子等經。順",
    "T36n1736_005:0036a10": "西域經緯聖教之經也。恐濫席經故。加契",
    "T36n1736_005:0036a11": "字以揀之耳。古人既以敵對為線。明知",
    "T36n1736_005:0036a12": "亦未了契經。半從義耳。故為允當。[0036a12] 疏。二",
    "T36n1736_005:0036a13": "顯相下。此中大意。取其一名四實。以會雜",
    "T36n1736_005:0036a14": "心五義。便是顯修多羅之相。文中三。初總",
    "T36n1736_005:0036a15": "舉包含。二故雜心下。正會五義。三總上五",
    "T36n1736_005:0036a16": "義下以義貫通。二中即雜心。第八修多羅品",
    "T36n1736_005:0036a17": "云。修多羅者。凡有五義。一曰出生。出生諸",
    "T36n1736_005:0036a18": "義故。二曰涌泉。義味無盡故。三曰顯示。顯",
    "T36n1736_005:0036a19": "示諸義故。四曰繩墨。辨諸邪正故。五曰結",
    "T36n1736_005:0036a20": "鬘。貫穿諸法故。如是五義。是修多羅義。今",
    "T36n1736_005:0036a21": "疏引初二義不次者。依古疏引。取義便",
    "T36n1736_005:0036a22": "耳。[0036a22] 疏。總上五義不出貫攝。於中二。先總",
    "T36n1736_005:0036a23": "釋貫攝。後彰所貫攝。前中有三。初標義。",
    "T36n1736_005:0036a24": "二引證。三釋所引。疏。故佛地論第一者。二",
    "T36n1736_005:0036a25": "引證也。全引論文。更無所少。而次下對所",
    "T36n1736_005:0036a26": "詮云。應知此中宣說佛地。饒益有情。依所",
    "T36n1736_005:0036a27": "詮義。名佛地經。如緣起經。如集寶論。意云",
    "T36n1736_005:0036a28": "皆從所詮也。[0036a28] 疏。此或貫攝通所說所化下。",
    "T36n1736_005:0036a29": "三釋所引論也。釋有二義。一通。二局。上即",
    "T36n1736_005:0036b01": "通也。言二義通所說者。謂貫穿所說之法。",
    "T36n1736_005:0036b02": "攝令不散故。故下疏引瑜伽。云攝取聖",
    "T36n1736_005:0036b03": "語。言二義通所化者。貫穿所化眾生心行。",
    "T36n1736_005:0036b04": "攝取不捨故。局義可知。[0036b04] 疏。又世親攝論下。",
    "T36n1736_005:0036b05": "第二彰所貫攝之法。於中二。初引攝論正",
    "T36n1736_005:0036b06": "釋。後例同指餘。前中即彼論第一。文中亦",
    "T36n1736_005:0036b07": "二。先引論總標。後依者下。引論別釋。釋標",
    "T36n1736_005:0036b08": "四義則分為四。初釋依中。舉其三事。一於",
    "T36n1736_005:0036b09": "是處者。即說經處。如佛在摩竭提國等。二",
    "T36n1736_005:0036b10": "由此者。即說經因緣。即所被機等。如十地",
    "T36n1736_005:0036b11": "經。由十方佛加。解脫月請等。三為此者。即",
    "T36n1736_005:0036b12": "說經意。如發心品云。為欲顯示佛法故。",
    "T36n1736_005:0036b13": "為以智光普照故。為欲開闡實義故等。",
    "T36n1736_005:0036b14": "故梁論云。是處是人是用。疏。相者。謂世俗",
    "T36n1736_005:0036b15": "諦相。勝義諦相者。謂世尊說法。有何相貌。",
    "T36n1736_005:0036b16": "諸佛唯依二諦為眾生說。更無餘相。疏。",
    "T36n1736_005:0036b17": "法者。謂蘊界處等者。即所詮法門軌持之法。",
    "T36n1736_005:0036b18": "一一皆通二諦。蘊即五蘊。界即十八界。處即",
    "T36n1736_005:0036b19": "十二處。緣起即十二因緣。諦即四諦。食即四",
    "T36n1736_005:0036b20": "食。如世親論第十初說。靜慮即四靜慮。無量",
    "T36n1736_005:0036b21": "即四無量。無色即四無色。解脫即八解脫。勝",
    "T36n1736_005:0036b22": "處即八勝處。遍處即十遍處。菩提分即三十",
    "T36n1736_005:0036b23": "七品等。無礙解即四辯才。無諍即無諍三昧。",
    "T36n1736_005:0036b24": "等者。等餘法數。並下經文廣有其相。疏。義",
    "T36n1736_005:0036b25": "者隨順密意說等者。義名所以。世尊說法。",
    "T36n1736_005:0036b26": "或顯了說。或密意說。如說一切皆空。此就",
    "T36n1736_005:0036b27": "第一義說。凡夫不解謂無俗諦等。亦如四",
    "T36n1736_005:0036b28": "意趣四隨等。梁論釋義云。義者所作事故名",
    "T36n1736_005:0036b29": "義。生道滅惑是事。此意云。佛所說經。但",
    "T36n1736_005:0036c01": "令眾生生道滅惑。以為其義耳。亦佛之意",
    "T36n1736_005:0036c02": "趣也。[0036c02] 疏。瑜伽二十五。顯揚二十等者。二例同",
    "T36n1736_005:0036c03": "指餘。先例同。謂彼二論皆云素怛纜者。謂佛",
    "T36n1736_005:0036c04": "世尊於彼方所。為彼有情。依彼所有諸行",
    "T36n1736_005:0036c05": "差別。演說無量蘊相應語。乃至廣說。結集",
    "T36n1736_005:0036c06": "法者。攝取聖語為法久住。以美妙言次第",
    "T36n1736_005:0036c07": "結集。貫穿縫綴。能引義利。能引梵行真妙",
    "T36n1736_005:0036c08": "實義。是素怛纜。疏。餘義至十二分中當明",
    "T36n1736_005:0036c09": "者。下有異名有四。一依仁王二諦品名為",
    "T36n1736_005:0036c10": "法本。二依梁論名為聖教。三依成論名直",
    "T36n1736_005:0036c11": "說語言。四依智論第二。但名為經。四中疏",
    "T36n1736_005:0036c12": "文已有二四。初三二名在十藏品。又三局",
    "T36n1736_005:0036c13": "十二分中修多羅。故此不釋。又遠公立三修",
    "T36n1736_005:0036c14": "多羅。一總相。二別相。三略相。刊定記。破於",
    "T36n1736_005:0036c15": "後二。並在十藏品中。故云餘義等。第二毘",
    "T36n1736_005:0036c16": "奈耶藏。[0036c16] 疏。文分二。初總科。後前中下。別釋。",
    "T36n1736_005:0036c17": "於釋名中二。先正釋。後辯異名。今初。[0036c17] 疏。此",
    "T36n1736_005:0036c18": "翻為調伏者。準刊定記云。義翻為調伏。若",
    "T36n1736_005:0036c19": "敵對翻。正稱為律。若素律師疏云。梵曰毘",
    "T36n1736_005:0036c20": "尼。或云鞞泥迦。毘那耶。鼻那夜。此等皆由",
    "T36n1736_005:0036c21": "梵音輕重不同。傳有訛略不得正名。正曰",
    "T36n1736_005:0036c22": "毘奈耶。此云調伏。[0036c22] 疏。毘尼或翻為滅下。二",
    "T36n1736_005:0036c23": "辯異名。於中有四。今初。名滅者東塔。又云",
    "T36n1736_005:0036c24": "毘膩多。此云已調伏。當其滅義故。母論第",
    "T36n1736_005:0036c25": "一云。滅諸惡法。故名毘尼。釋曰。若依此釋。",
    "T36n1736_005:0036c26": "則毘尼但是毘膩多之言略耳。則與毘奈",
    "T36n1736_005:0036c27": "耶。調伏之義有乖。而上又云。毘尼。鞞泥迦",
    "T36n1736_005:0036c28": "等皆梵音輕重。則毘尼亦是毘奈耶略稱。含",
    "T36n1736_005:0036c29": "其調伏與滅二義耳。故疏云。毘尼或翻為",
    "T36n1736_005:0037a01": "滅。疏。滅有三義等者。釋義。一滅業非者。",
    "T36n1736_005:0037a02": "不殺盜等故。律中有犯毘尼。有諍毘尼。二",
    "T36n1736_005:0037a03": "滅煩惱者。是發業之本故。律云為調伏貪",
    "T36n1736_005:0037a04": "嗔等令盡。是故世尊制增戒學。三得滅果",
    "T36n1736_005:0037a05": "者。即無為果故。戒經云。戒淨有智慧。便得",
    "T36n1736_005:0037a06": "第一道。疏。或名尸羅等者。第二名也。即雙",
    "T36n1736_005:0037a07": "從因果得名。[0037a07] 疏。亦名波羅提木叉等者。第",
    "T36n1736_005:0037a08": "三名也。言揀異定道者。非是定共道共二",
    "T36n1736_005:0037a09": "戒。是遠離&#x898A;縛業緣。名為解脫。疏。亦翻為",
    "T36n1736_005:0037a10": "隨順解脫者。即第三名中別義也。故遺教經",
    "T36n1736_005:0037a11": "云。戒是正順解脫之本。故名波羅提木叉。又",
    "T36n1736_005:0037a12": "相續解脫經云。五分法身。名為解脫。梵云。",
    "T36n1736_005:0037a13": "毘木叉。若涅槃解脫。梵云木叉。依此亦可",
    "T36n1736_005:0037a14": "雙從因果得名。隨順是因故。又刊定記云。",
    "T36n1736_005:0037a15": "離過無障。名無木叉。業用無礙名毘木叉。",
    "T36n1736_005:0037a16": "又云。復有異名。名優波羅叉。此西域外道",
    "T36n1736_005:0037a17": "律名。又名刺闍爾地(地字音提)此西域王法律",
    "T36n1736_005:0037a18": "名。[0037a18] 疏。後顯相者下。顯相文二。先指前總說。",
    "T36n1736_005:0037a19": "謂制伏過非及滅惡等。即行止行調練三",
    "T36n1736_005:0037a20": "業。性善守信等。通於止作。毘尼以止惡作",
    "T36n1736_005:0037a21": "善為宗。律宗其唯持犯故。以止作總為顯",
    "T36n1736_005:0037a22": "相。[0037a22] 疏。若別說者下。二論別釋。言廣如彼論",
    "T36n1736_005:0037a23": "者。論云犯罪者。謂五眾罪。等起者。為無知",
    "T36n1736_005:0037a24": "故。放逸故。煩惱盛故。不尊敬故。而犯諸罪。",
    "T36n1736_005:0037a25": "還淨者。謂由意樂不由治罰。如受律儀。",
    "T36n1736_005:0037a26": "出離者有七種。一各各相對說悔所犯。二誓",
    "T36n1736_005:0037a27": "受治罰。謂受學等。三等有妨害。為先制學",
    "T36n1736_005:0037a28": "處。後由異門。還復開許。四別立止息。謂僧",
    "T36n1736_005:0037a29": "和合還捨所制。五轉根。謂苾芻苾芻尼轉男",
    "T36n1736_005:0037b01": "女形故。捨不共罪。六由真實觀。謂作殊勝",
    "T36n1736_005:0037b02": "法嗢&#x62D5;南等。諸行相觀。七由法爾得。謂由",
    "T36n1736_005:0037b03": "見諦法爾而得謂無小隨小罪。應知毘",
    "T36n1736_005:0037b04": "奈耶。復有四義。一補特伽羅故。世尊依彼",
    "T36n1736_005:0037b05": "制所學處。二制立故。謂告白彼補特伽羅所",
    "T36n1736_005:0037b06": "犯過已。大師集僧制所學處。三分別故。謂",
    "T36n1736_005:0037b07": "制學處已。更廣解釋先所略說。四決擇故。",
    "T36n1736_005:0037b08": "謂於此中決判所犯。云何有罪。云何無罪。",
    "T36n1736_005:0037b09": "然明了論。釋無小隨小罪。自有二說。一云",
    "T36n1736_005:0037b10": "小謂第二篇罪。隨小謂二種方便罪。一云小",
    "T36n1736_005:0037b11": "謂性罪。隨小謂諸戒中制罪。問今明大乘。那",
    "T36n1736_005:0037b12": "引小教有。答云。理實三藏大小不同。今且",
    "T36n1736_005:0037b13": "就引接教說。古來同此。今更一解。謂持心",
    "T36n1736_005:0037b14": "雖異名意大同。故得引小。又上所引論名。",
    "T36n1736_005:0037b15": "分明易曉故。又上云如受律儀者。梁論云。",
    "T36n1736_005:0037b16": "如本受持對治。第三阿毘達磨藏文中二。",
    "T36n1736_005:0037b17": "先標。後釋。釋中三。初辯名。二顯相。後異名。",
    "T36n1736_005:0037b18": "初中二。先得名。後釋名。前中先釋法。後釋",
    "T36n1736_005:0037b19": "對。前中即取俱舍意釋。故論云。能持自性",
    "T36n1736_005:0037b20": "故名為法。若勝義法唯是涅槃。若法相法通",
    "T36n1736_005:0037b21": "四聖諦。是善是常故名為勝。即釋彼論也。",
    "T36n1736_005:0037b22": "相者性也狀也。二俱名相者。亦釋彼論也。",
    "T36n1736_005:0037b23": "以四聖諦中滅諦是理。而皆云相者。滅諦之",
    "T36n1736_005:0037b24": "相。即體相也。餘三約相即相狀也。[0037b24] 疏。法既",
    "T36n1736_005:0037b25": "有二下。釋對。亦取論意。彼論云。此能對向。",
    "T36n1736_005:0037b26": "或能對觀故。為此屬之。[0037b26] 疏。其能對者下。出",
    "T36n1736_005:0037b27": "對法體。亦取論意。故論頌云。淨慧隨行名",
    "T36n1736_005:0037b28": "對法。論曰。慧謂擇法。淨謂無漏。淨慧眷屬",
    "T36n1736_005:0037b29": "名曰隨行。如是總說。無漏五蘊名為對法。",
    "T36n1736_005:0037c01": "疏。由對果對境分二對名等者。釋疑。疑云",
    "T36n1736_005:0037c02": "唯一淨慧。何有二對之名。故為此通。疏。慧",
    "T36n1736_005:0037c03": "但是對而非是法。非所對故者。揀濫。此是古",
    "T36n1736_005:0037c04": "德解釋。意云為分能所故。言慧但是對。若",
    "T36n1736_005:0037c05": "據法能持自性。慧何非法。故今揀云非",
    "T36n1736_005:0037c06": "所對故。[0037c06] 疏。言對法者下。二釋名也。即會六",
    "T36n1736_005:0037c07": "釋。法之對者。依主釋也。疏。故對法藏特名",
    "T36n1736_005:0037c08": "慧論者。若據所對所依。應名法論。慧依於",
    "T36n1736_005:0037c09": "法。慧為其主。故名慧論。故所詮中詮於慧",
    "T36n1736_005:0037c10": "學。疏。舊譯已下出其異名。兼成上慧義。",
    "T36n1736_005:0037c11": "[0037c11] 疏。世親攝論云下。第二辯相。於中二。先總。",
    "T36n1736_005:0037c12": "後對。義同前下。別釋數者。數字通去入二",
    "T36n1736_005:0037c13": "聲。此取去聲。數數宣說者。數即入聲。自相",
    "T36n1736_005:0037c14": "者。如色變礙為相。受以領納為相等。共相",
    "T36n1736_005:0037c15": "者。共有無常苦空等。廣如十地疏明。疏。論",
    "T36n1736_005:0037c16": "處所等者。即瑜伽論說。論有七例。頌云。論",
    "T36n1736_005:0037c17": "體論處所。論據論莊嚴。論負論出離。論多所",
    "T36n1736_005:0037c18": "作法。亦如初地中辯。言能勝伏他論者。勝",
    "T36n1736_005:0037c19": "約能立。伏約能破。故梁論云。伏者此法能",
    "T36n1736_005:0037c20": "伏諸說。立破二能。由正說依正等方便故。",
    "T36n1736_005:0037c21": "云通者梁論名解。由阿毘達磨。通修多羅",
    "T36n1736_005:0037c22": "義。易解了故。亦名已下。三辯異名。文處",
    "T36n1736_005:0037c23": "可知。問曰。三藏前二。是佛所說。後一論藏。",
    "T36n1736_005:0037c24": "是菩薩說。是則如來不說三藏耶。答婆沙",
    "T36n1736_005:0037c25": "最初即有此問。問曰。誰造此論。答佛世尊。",
    "T36n1736_005:0037c26": "誰問誰答。或云舍利弗問。或云諸天問。乃",
    "T36n1736_005:0037c27": "至或云化比丘問。佛答。若爾何以云迦多演",
    "T36n1736_005:0037c28": "尼子造。答。造彼諷誦耳。有云。亦是彼說。是",
    "T36n1736_005:0037c29": "則論藏。有是佛說。有是菩薩說。取經中",
    "T36n1736_005:0038a01": "義廣以釋之。以本統末。亦佛說三藏耳。",
    "T36n1736_005:0038a02": "[0038a02] 疏。然此三藏約其所詮下。第三總顯所詮",
    "T36n1736_005:0038a03": "也。疏。如攝論說者。亦是世親攝論第一。論",
    "T36n1736_005:0038a04": "云。又能說三學故。立素怛纜藏。能成辦增",
    "T36n1736_005:0038a05": "上戒增上心學故。立毘奈耶藏。謂具尸羅。",
    "T36n1736_005:0038a06": "即無悔等。漸次能得三摩地故。能成辦增",
    "T36n1736_005:0038a07": "上慧故。立阿毘達磨藏。謂能決擇無倒義",
    "T36n1736_005:0038a08": "故。梁論亦同。疏。兼各通三者。經中戒慧其",
    "T36n1736_005:0038a09": "文非一。毘尼增三文云。云何增戒學。所謂",
    "T36n1736_005:0038a10": "增心學增慧學。是名增戒學等。[0038a10] 疏。第二明",
    "T36n1736_005:0038a11": "二藏等。疏文有四。一標二即。由前三下。釋",
    "T36n1736_005:0038a12": "三故。莊嚴下引證。四此就二乘下。出所以。",
    "T36n1736_005:0038a13": "於中分三。初正出為二所以。次若約教行",
    "T36n1736_005:0038a14": "別故下。出三乘三藏不同。後又由緣覺下。重",
    "T36n1736_005:0038a15": "成二藏之義。疏。即大小半滿不同者。諸經",
    "T36n1736_005:0038a16": "論中多以大小相對故。分大小經律論。別",
    "T36n1736_005:0038a17": "大乘之中有大乘經律論。小乘之中有小乘",
    "T36n1736_005:0038a18": "經律論。別華嚴般若等為大乘經。菩薩戒",
    "T36n1736_005:0038a19": "善戒經等為律。瑜伽智度等為論。小乘四阿",
    "T36n1736_005:0038a20": "含等為經。五部律為戒。婆沙等為論。故大",
    "T36n1736_005:0038a21": "小三藏迢然不同。言半滿者。即出涅槃。北",
    "T36n1736_005:0038a22": "經第四。如來性品文云。善男子。譬如長者唯",
    "T36n1736_005:0038a23": "有一子。心常憶念憐愛不已。將詣師所欲",
    "T36n1736_005:0038a24": "令受學。懼不速成尋便將還。以愛念故。",
    "T36n1736_005:0038a25": "晝夜殷勤教其半字。而不教誨毘伽羅論。何",
    "T36n1736_005:0038a26": "以故。以其幼稚力未堪故等。下合云。所言",
    "T36n1736_005:0038a27": "一子者。謂一切眾生。如來視於一切眾生猶",
    "T36n1736_005:0038a28": "如一子。教一子者。謂聲聞弟子。半字者謂",
    "T36n1736_005:0038a29": "九部經典。毘伽羅論者。所謂方等大乘經典。",
    "T36n1736_005:0038b01": "以諸聲聞無有慧力。是故如來為說半字",
    "T36n1736_005:0038b02": "九部經典。而不為說毘伽羅論。方等大乘。",
    "T36n1736_005:0038b03": "善男子。如彼長者子年既長大。堪任讀學。",
    "T36n1736_005:0038b04": "若不為說毘伽羅論何名為藏。乃至云。",
    "T36n1736_005:0038b05": "今我亦爾。為諸弟子說於半字九部經已。",
    "T36n1736_005:0038b06": "次為演說毘伽羅論。所謂如來常存不變。上",
    "T36n1736_005:0038b07": "即經文。半滿是喻。大小是法。餘義可知。",
    "T36n1736_005:0038b08": "又西方三藏之外加一雜藏。謂陀羅尼五明",
    "T36n1736_005:0038b09": "論等為四藏。大小俱有則有八藏。若六波羅",
    "T36n1736_005:0038b10": "蜜經說有五藏。小乘三藏及雜藏為一藏。",
    "T36n1736_005:0038b11": "大乘為一藏。故為五藏。若大開為三即",
    "T36n1736_005:0038b12": "有七藏。三乘各三便是九藏。加一雜藏便",
    "T36n1736_005:0038b13": "為十藏。三乘各四應十二藏。疏中。第二明",
    "T36n1736_005:0038b14": "所攝下。文中有二。初明彼攝此經。後若約",
    "T36n1736_005:0038b15": "下。明此攝彼藏。文並可知。上來藏攝竟。◎",
    "T36n1736_005:0038b16": "[0038b16] ◎第二明教攝中。[0038b16] 疏。二者諸宗立教等者。由",
    "T36n1736_005:0038b17": "前經藏有權實等。故有此門。於中三。一",
    "T36n1736_005:0038b18": "標舉將說。二總辯深玄。三開章別解。今初",
    "T36n1736_005:0038b19": "可知。[0038b19] 疏。夫教海&#x51B2;深下。二總辯深玄。有",
    "T36n1736_005:0038b20": "標釋結。今初。教海總含深廣。文略語深。法",
    "T36n1736_005:0038b21": "雲智光略明深廣。下經云。一切諸佛雲雨",
    "T36n1736_005:0038b22": "說法。唯十地菩薩。能安能受能攝能持。佛剎",
    "T36n1736_005:0038b23": "微塵法門海故。雲雨說法故。夜摩偈讚品。勝",
    "T36n1736_005:0038b24": "林菩薩云。譬如孟夏月。空淨無雲翳。赫日",
    "T36n1736_005:0038b25": "揚光輝。十方靡不充。其光無限量。無有",
    "T36n1736_005:0038b26": "能測知。有目斯尚然。何況盲冥者。諸佛亦如",
    "T36n1736_005:0038b27": "是。功德無邊際。不可思議劫。莫能分別知。",
    "T36n1736_005:0038b28": "故云智光無際。妙辯叵窮者。法華云。諸法寂",
    "T36n1736_005:0038b29": "滅相。不可以言宣。是法不可示。言詞相寂",
    "T36n1736_005:0038c01": "滅。故四辯八音。不能談其狀也。普賢行",
    "T36n1736_005:0038c02": "願云。如來功德。假使十方一切諸佛。經不可",
    "T36n1736_005:0038c03": "說不可說佛剎微塵劫。相續演說不可窮盡。",
    "T36n1736_005:0038c04": "[0038c04] 疏。以無言之言至無窮之機者。二釋即出",
    "T36n1736_005:0038c05": "叵窮所以。全依體上起大用故。非是無",
    "T36n1736_005:0038c06": "言非在言故。然能說之妙。謂無言之言。所",
    "T36n1736_005:0038c07": "說之深。謂言絕之理。故經云。了法不在言。",
    "T36n1736_005:0038c08": "善入無言際。而能示言說。如響遍世間。法",
    "T36n1736_005:0038c09": "華云。以方便力故。為五比丘說等。以無變",
    "T36n1736_005:0038c10": "之變者。能說多端故。下經云。一法門中無量",
    "T36n1736_005:0038c11": "門。無量千劫如是說。所演法門廣大義。普",
    "T36n1736_005:0038c12": "運光天之所了等。應無窮之機者。所感非一",
    "T36n1736_005:0038c13": "故。故九地云。如是乃至不可說世界所有眾",
    "T36n1736_005:0038c14": "生。一剎那間。一一皆以無量言音而興問",
    "T36n1736_005:0038c15": "難。一一問難。各各不同。菩薩於一念頃悉",
    "T36n1736_005:0038c16": "能領受。亦以一音普為解說。各隨心樂。令",
    "T36n1736_005:0038c17": "得歡喜等。菩薩尚爾。何況如來。出現品云。",
    "T36n1736_005:0038c18": "如來音聲亦復如是。普入一切處。一切眾",
    "T36n1736_005:0038c19": "生。一切法。一切業。一切報中。而無所住者。",
    "T36n1736_005:0038c20": "即無變之變也。又云。佛子。如來隨一切眾生",
    "T36n1736_005:0038c21": "心行欲樂。無量差別出若干音聲。而轉法",
    "T36n1736_005:0038c22": "輪者。即應無窮之機也。廣如下說。是知如",
    "T36n1736_005:0038c23": "來教法。能深能廣能高能遠。其猶大海周天",
    "T36n1736_005:0038c24": "雖涉而難越。孤&#x5CEF;四絕可仰而叵昇也。[0038c24] 疏。",
    "T36n1736_005:0038c25": "極位所承凡情難揖者。三結成難思。揖",
    "T36n1736_005:0038c26": "由測也。九地已下。皆測量不及。唯十地菩薩",
    "T36n1736_005:0038c27": "位極能承故。十地經云。譬如娑竭羅龍王",
    "T36n1736_005:0038c28": "所&#x9714;大雨。唯除大海餘一切處。皆不能安。",
    "T36n1736_005:0038c29": "不能受。不能攝。不能持。如來祕藏大法",
    "T36n1736_005:0039a01": "明大法照大法雨。亦復如是。唯除第十地",
    "T36n1736_005:0039a02": "菩薩能安能受能攝能持。餘一切眾生聲聞",
    "T36n1736_005:0039a03": "獨覺。乃至第九地菩薩。皆不能安不能受。",
    "T36n1736_005:0039a04": "不能攝不能持。第五經云。佛子眾會廣無",
    "T36n1736_005:0039a05": "限。欲共測量諸佛智。諸佛法門無有邊。",
    "T36n1736_005:0039a06": "能悉了知甚為難。喜目云。諸佛法海無有",
    "T36n1736_005:0039a07": "邊。我悉一時能普飲等。證上可知。◎"
}