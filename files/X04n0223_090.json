{
    "X04n0223_090:0603b14": "大方廣佛新華嚴經合論卷第九十",
    "X04n0223_090:0603b15": "唐于闐國三藏沙門實叉難陀譯經",
    "X04n0223_090:0603b16": "唐太原方山長者李通玄造論",
    "X04n0223_090:0603b17": "唐福州開元寺沙門志寧釐經合論",
    "X04n0223_090:0603b18": "入法界品第三十九之三",
    "X04n0223_090:0603b19": "[0603b19] 【經】云何為種種三昧所謂普藏嚴法界三昧普照一",
    "X04n0223_090:0603b20": "切三世無礙境界三昧法界無差別智光明三昧入",
    "X04n0223_090:0603b21": "如來境界不動轉三昧普照無邊&#x8657;空三昧入如來",
    "X04n0223_090:0603b22": "力三昧佛無畏勇猛奮迅莊嚴三昧一切法界旋轉",
    "X04n0223_090:0603b23": "藏三昧如月普現一切法界以無礙音大開演三昧",
    "X04n0223_090:0603b24": "普清淨法光明三昧無礙繒法王幢三昧一一境界",
    "X04n0223_090:0603c01": "中悉見一切諸佛海三昧於一切世間悉現身三昧",
    "X04n0223_090:0603c02": "入如來無差別身境界三昧隨一切世間轉大悲藏",
    "X04n0223_090:0603c03": "三昧知一切法無有跡三昧知一切法究竟寂滅三",
    "X04n0223_090:0603c04": "昧雖無所得而能變化普現世間三昧普入一切剎",
    "X04n0223_090:0603c05": "三昧莊嚴一切佛剎成正覺三昧觀一切世間主色",
    "X04n0223_090:0603c06": "相差別三昧觀一切眾生境界無障礙三昧能出生",
    "X04n0223_090:0603c07": "一切如來母三昧能修行入一切佛海功德道三昧",
    "X04n0223_090:0603c08": "一一境界中出現神變盡未來際三昧入一切如來",
    "X04n0223_090:0603c09": "本事海三昧盡未來際護持一切如來種性三昧以",
    "X04n0223_090:0603c10": "決定解力令現在十方一切佛剎海皆清淨三昧一",
    "X04n0223_090:0603c11": "念中普照一切佛所住三昧入一切境界無礙際三",
    "X04n0223_090:0603c12": "昧令一切世界為一佛剎三昧出一切佛變化身三",
    "X04n0223_090:0603c13": "昧以金剛王智知一切諸根海三昧知一切如來同",
    "X04n0223_090:0603c14": "一身三昧知一切法界所安立悉住心念際三昧於",
    "X04n0223_090:0603c15": "一切法界廣大國土中示現涅槃三昧令住最上處",
    "X04n0223_090:0603c16": "三昧於一切佛剎現種種眾生差別身三昧普入一",
    "X04n0223_090:0603c17": "切佛智慧三昧知一切法性相三昧一念普知三世",
    "X04n0223_090:0603c18": "法三昧念念中普現法界身三昧以師子勇猛智知",
    "X04n0223_090:0603c19": "一切如來出興次第三昧於一切法界境界慧眼圓",
    "X04n0223_090:0603c20": "滿三昧勇猛趣向十力三昧放一切功德圓滿光明",
    "X04n0223_090:0603c21": "普照世間三昧不動藏三昧說一法普入一切法三",
    "X04n0223_090:0603c22": "昧於一法以一切言音差別訓釋三昧演說一切佛",
    "X04n0223_090:0603c23": "無二法三昧知三世無礙際三昧知一切劫無差別",
    "X04n0223_090:0603c24": "三昧入十力微細方便三昧於一切劫成就一切菩",
    "X04n0223_090:0604a01": "薩行不斷絕三昧十方普現身三昧於法界自在成",
    "X04n0223_090:0604a02": "正覺三昧生一切安隱受三昧出一切莊嚴具莊嚴",
    "X04n0223_090:0604a03": "&#x8657;空界三昧念念中出等眾生數變化身雲三昧如",
    "X04n0223_090:0604a04": "來淨空月光明三昧常見一切如來住&#x8657;空三昧開",
    "X04n0223_090:0604a05": "示一切佛莊嚴三昧照明一切法義燈三昧照十力",
    "X04n0223_090:0604a06": "境界三昧三世一切佛幢相三昧一切佛一密藏三",
    "X04n0223_090:0604a07": "昧念念中所作皆究竟三昧無盡福德藏三昧見無",
    "X04n0223_090:0604a08": "邊佛境界三昧堅住一切法三昧現一切如來變化",
    "X04n0223_090:0604a09": "悉令知見三昧念念中佛日常出現三昧一日中悉",
    "X04n0223_090:0604a10": "知三世所有法三昧普音演說一切法性寂滅三昧",
    "X04n0223_090:0604a11": "見一切佛自在力三昧法界開敷蓮華三昧觀諸法",
    "X04n0223_090:0604a12": "如&#x8657;空無住處三昧十方海普入一方三昧入一切",
    "X04n0223_090:0604a13": "法界無源底三昧一切法界海三昧以寂靜身放一",
    "X04n0223_090:0604a14": "切光明三昧一念中現一切神通大願三昧一切時",
    "X04n0223_090:0604a15": "一切處成正覺三昧以一莊嚴入一切法界三昧普",
    "X04n0223_090:0604a16": "現一切諸佛身三昧知一切眾生廣大殊勝神通智",
    "X04n0223_090:0604a17": "三昧一念中其身&#x5FA7;法界三昧現一乘淨法界三昧",
    "X04n0223_090:0604a18": "入普門法界示現大莊嚴三昧住持一切佛法輪三",
    "X04n0223_090:0604a19": "昧以一切法門莊嚴一法門三昧以因陀羅網願行",
    "X04n0223_090:0604a20": "攝一切眾生界三昧分別一切世界門三昧乘蓮華",
    "X04n0223_090:0604a21": "自在遊步三昧知一切眾生種種差別神通智三昧",
    "X04n0223_090:0604a22": "令其身恒現一切眾生前三昧知一切眾生差別音",
    "X04n0223_090:0604a23": "聲言辭海三昧知一切眾生差別智神通三昧大悲",
    "X04n0223_090:0604a24": "平等藏三昧一切佛入如來際三昧觀察一切如來",
    "X04n0223_090:0604b01": "解脫處師子嚬伸三昧菩薩以如是等不可說佛剎",
    "X04n0223_090:0604b02": "微塵數三昧入毗盧遮那如來念念充滿一切法界",
    "X04n0223_090:0604b03": "三昧神變海。",
    "X04n0223_090:0604b04": "[0604b04] 【論】二云何為種種三昧已下至入毗盧遮那如來",
    "X04n0223_090:0604b05": "念念充滿法界三昧神變海有六十六行經正說",
    "X04n0223_090:0604b06": "所入三昧之名分。",
    "X04n0223_090:0604b07": "[0604b07] 【經】其諸菩薩皆悉具足大智神通明利自在住於諸",
    "X04n0223_090:0604b08": "地以廣大智普觀一切從諸智慧種性而生一切智",
    "X04n0223_090:0604b09": "智常現在前得離癡翳清淨智眼為諸眾生作調御",
    "X04n0223_090:0604b10": "師住佛平等於一切法無有分別了達境界知諸世",
    "X04n0223_090:0604b11": "間性皆寂滅無有依處普詣一切諸佛國土而無所",
    "X04n0223_090:0604b12": "著悉能觀察一切諸法而無所住&#x5FA7;入一切妙法宮",
    "X04n0223_090:0604b13": "殿而無所來教化調伏一切世間普為眾生現安隱",
    "X04n0223_090:0604b14": "處智慧解脫為其所行恒以智身住離貪際超諸有",
    "X04n0223_090:0604b15": "海示真實際智光圓滿普見諸法住於三昧堅固不",
    "X04n0223_090:0604b16": "動於諸眾生恒起大悲知諸法門悉皆如幻一切眾",
    "X04n0223_090:0604b17": "生悉皆如夢一切如來悉皆如影一切言音悉皆如",
    "X04n0223_090:0604b18": "響一切諸法悉皆如化善能積集殊勝行願智慧圓",
    "X04n0223_090:0604b19": "滿清淨善巧心極寂靜善入一切總持境界具三昧",
    "X04n0223_090:0604b20": "力勇猛無怯獲明智眼住法界際到一切法無所得",
    "X04n0223_090:0604b21": "處修習無涯智慧大海到智波羅蜜究竟彼岸為般",
    "X04n0223_090:0604b22": "若波羅蜜之所攝持以神通波羅蜜普入世間依三",
    "X04n0223_090:0604b23": "昧波羅蜜得心自在以不顛倒智知一切義以巧分",
    "X04n0223_090:0604b24": "別智開示法藏以現了智訓釋文詞以大願力說法",
    "X04n0223_090:0604c01": "無盡以無所畏大師子吼常樂觀察無依處法以淨",
    "X04n0223_090:0604c02": "法眼普觀一切以淨智月照世成壞以智慧光照真",
    "X04n0223_090:0604c03": "實諦福德智慧如金剛山一切譬喻所不能及善觀",
    "X04n0223_090:0604c04": "諸法慧根增長勇猛精進摧伏眾魔無量智慧威光",
    "X04n0223_090:0604c05": "熾盛其身超出一切世間得一切法無礙智慧善能",
    "X04n0223_090:0604c06": "悟解盡無盡際住於普際入真實際無相觀智常現",
    "X04n0223_090:0604c07": "在前善巧成就諸菩薩行以無二智知諸境界普見",
    "X04n0223_090:0604c08": "一切世間諸趣&#x5FA7;往一切諸佛國土智燈圓滿於一",
    "X04n0223_090:0604c09": "切法無諸闇障放淨法光照十方界為諸世間真實",
    "X04n0223_090:0604c10": "福田若見若聞所願皆滿福德高大超諸世間勇猛",
    "X04n0223_090:0604c11": "無畏摧諸外道演微妙音&#x5FA7;一切剎普見諸佛心無",
    "X04n0223_090:0604c12": "厭足於佛法身已得自在隨所應化而為現身一身",
    "X04n0223_090:0604c13": "充滿一切佛剎已得自在清淨神通乘大智舟所往",
    "X04n0223_090:0604c14": "無礙智慧圓滿周&#x5FA7;法界譬如日出普照世間隨眾",
    "X04n0223_090:0604c15": "生心現其色像知諸眾生根性欲樂入一切法無諍",
    "X04n0223_090:0604c16": "境界知諸法性無生無起能令小大自在相入決了",
    "X04n0223_090:0604c17": "佛地甚深之趣以無盡句說甚深義於一句中演說",
    "X04n0223_090:0604c18": "一切脩多羅海獲大智慧陀羅尼身凡所受持永無",
    "X04n0223_090:0604c19": "忘失一念能憶無量劫事一念悉知三世一切諸眾",
    "X04n0223_090:0604c20": "生智恒以一切陀羅尼門演說無邊諸佛法海常轉",
    "X04n0223_090:0604c21": "不退清淨法輪令諸眾生皆生智慧得佛境界智慧",
    "X04n0223_090:0604c22": "光明入於善見甚深三昧入一切法無障礙際於一",
    "X04n0223_090:0604c23": "切法勝智自在一切境界清淨莊嚴普入十方一切",
    "X04n0223_090:0604c24": "法界隨其方所靡不咸至一一塵中現成正覺於無",
    "X04n0223_090:0605a01": "色性現一切色以一切方普入一方其諸菩薩具如",
    "X04n0223_090:0605a02": "是等無邊福智功德之藏常為諸佛之所稱歎種種",
    "X04n0223_090:0605a03": "言辭說其功德不能令盡靡不咸在逝多林中深入",
    "X04n0223_090:0605a04": "如來功德大海悉見於佛光明所照。",
    "X04n0223_090:0605a05": "[0605a05] 【論】三其諸菩薩皆悉具足大神通已下至悉見於",
    "X04n0223_090:0605a06": "佛光明所照有五十三行半經明諸菩薩蒙佛光",
    "X04n0223_090:0605a07": "明所益之德分。",
    "X04n0223_090:0605a08": "[0605a08] 【經】爾時諸菩薩得不思議正法光明心大歡喜各於",
    "X04n0223_090:0605a09": "其身及以樓閣諸莊嚴具并其所坐師子之座&#x5FA7;逝",
    "X04n0223_090:0605a10": "多林一切物中化現種種大莊嚴雲充滿一切十方",
    "X04n0223_090:0605a11": "法界所謂於念念中放大光明雲充滿十方悉能開",
    "X04n0223_090:0605a12": "悟一切眾生出一切摩尼寶鈴雲充滿十方出微妙",
    "X04n0223_090:0605a13": "音稱揚讚歎三世諸佛一切功德出一切音樂雲充",
    "X04n0223_090:0605a14": "滿十方音中演說一切眾生諸業果報出一切菩薩",
    "X04n0223_090:0605a15": "種種願行色相雲充滿十方說諸菩薩所有大願出",
    "X04n0223_090:0605a16": "一切如來自在變化雲充滿十方演出一切諸佛如",
    "X04n0223_090:0605a17": "來語言音聲出一切菩薩相好莊嚴身雲充滿十方",
    "X04n0223_090:0605a18": "說諸如來於一切國土出興次第出三世如來道場",
    "X04n0223_090:0605a19": "雲充滿十方現一切如來成等正覺功德莊嚴出一",
    "X04n0223_090:0605a20": "切龍王雲充滿十方雨一切諸香出一切世主身雲",
    "X04n0223_090:0605a21": "充滿十方演說普賢菩薩之行出一切寶莊嚴清淨",
    "X04n0223_090:0605a22": "佛剎雲充滿十方現一切如來轉正法輪是諸菩薩",
    "X04n0223_090:0605a23": "以得不思議法光明故法應如是出興此等不可說",
    "X04n0223_090:0605a24": "佛剎微塵數大神變莊嚴雲爾時文殊師利菩薩承",
    "X04n0223_090:0605b01": "佛神力欲重宣此逝多林中諸神變事觀察十方而",
    "X04n0223_090:0605b02": "說頌言。",
    "X04n0223_090:0605b03": "[0605b03] 【論】四爾時諸菩薩已下至說頌有二十一行半經",
    "X04n0223_090:0605b04": "明諸菩薩所得三昧神通現變化雲莊嚴逝多林",
    "X04n0223_090:0605b05": "及十方國分。",
    "X04n0223_090:0605b06": "[0605b06] 【經】 汝應觀此逝多林  以佛威神廣無際",
    "X04n0223_090:0605b07": " 一切莊嚴皆示現  十方法界悉充滿",
    "X04n0223_090:0605b08": " 十方一切諸國土  無邊品類大莊嚴",
    "X04n0223_090:0605b09": " 於其座等境界中  色像分明皆顯現",
    "X04n0223_090:0605b10": " 從諸佛子毛孔出  種種莊嚴寶燄雲",
    "X04n0223_090:0605b11": " 及發如來微妙音  &#x5FA7;滿十方一切剎",
    "X04n0223_090:0605b12": " 寶樹華中現妙身  其身色相等梵王",
    "X04n0223_090:0605b13": " 從禪定起而遊步  進止威儀恒寂靜",
    "X04n0223_090:0605b14": " 如來一一毛孔內  常現難思變化身",
    "X04n0223_090:0605b15": " 皆如普賢大菩薩  種種諸相為嚴好",
    "X04n0223_090:0605b16": " 逝多林上&#x8657;空中  所有莊嚴發妙音",
    "X04n0223_090:0605b17": " 普說三世諸菩薩  成就一切功德海",
    "X04n0223_090:0605b18": " 逝多林中諸寶樹  亦出無量妙音聲",
    "X04n0223_090:0605b19": " 演說一切諸&#x7FA3;生  種種業海各差別",
    "X04n0223_090:0605b20": " 林中所有眾境界  悉現三世諸如來",
    "X04n0223_090:0605b21": " 一一皆起大神通  十方剎海微塵數",
    "X04n0223_090:0605b22": " 十方所有諸國土  一切剎海微塵數",
    "X04n0223_090:0605b23": " 悉入如來毛孔中  次第莊嚴皆現&#x89A9;",
    "X04n0223_090:0605b24": " 所有莊嚴皆現佛  數等眾生&#x5FA7;世間",
    "X04n0223_090:0605c01": " 一一咸放大光明  種種隨宜化&#x7FA3;品",
    "X04n0223_090:0605c02": " 香燄眾華及寶藏  一切莊嚴殊妙雲",
    "X04n0223_090:0605c03": " 靡不廣大等&#x8657;空  &#x5FA7;滿十方諸國土",
    "X04n0223_090:0605c04": " 十方三世一切佛  所有莊嚴妙道場",
    "X04n0223_090:0605c05": " 於此園林境界中  一一色像皆明現",
    "X04n0223_090:0605c06": " 一切普賢諸佛子  百千劫海莊嚴剎",
    "X04n0223_090:0605c07": " 其數無量等眾生  莫不於此林中見",
    "X04n0223_090:0605c08": "[0605c08] 【論】五汝應觀此逝多林已下至莫不於此林中見",
    "X04n0223_090:0605c09": "有二十六行頌明文殊師利重頌前法如文具明",
    "X04n0223_090:0605c10": "已上明佛光所照諸菩薩蒙光照入嚬伸三昧普",
    "X04n0223_090:0605c11": "賢境界方便門但是一切三昧總是方便行門普",
    "X04n0223_090:0605c12": "賢境界總是文殊法身根本智所成就故。",
    "X04n0223_090:0605c13": "[0605c13] 【經】爾時彼諸菩薩以佛三昧光明照故即時得入如",
    "X04n0223_090:0605c14": "是三昧一一皆得不可說佛剎微塵數大悲門利益",
    "X04n0223_090:0605c15": "安樂一切眾生於其身上一一毛孔皆出不可說佛",
    "X04n0223_090:0605c16": "剎微塵數光明一一光明皆化現不可說佛剎微塵",
    "X04n0223_090:0605c17": "數菩薩其身形相如諸世主普現一切眾生之前周",
    "X04n0223_090:0605c18": "&#x5E00;&#x5FA7;滿十方法界種種方便教化調伏或現不可說",
    "X04n0223_090:0605c19": "佛剎微塵數諸天宮殿無常門或現不可說佛剎微",
    "X04n0223_090:0605c20": "塵數一切眾生受生門或現不可說佛剎微塵數一",
    "X04n0223_090:0605c21": "切菩薩修行門或現不可說佛剎微塵數夢境門或",
    "X04n0223_090:0605c22": "現不可說佛剎微塵數菩薩大願門或現不可說佛",
    "X04n0223_090:0605c23": "剎微塵數震動世界門或現不可說佛剎微塵數分",
    "X04n0223_090:0605c24": "別世界門或現不可說佛剎微塵數現生世界門或",
    "X04n0223_090:0606a01": "現不可說佛剎微塵數檀波羅蜜門或現不可說佛",
    "X04n0223_090:0606a02": "剎微塵數一切如來修諸功德種種苦行尸波羅蜜",
    "X04n0223_090:0606a03": "門或現不可說佛剎微塵數割截肢體羼提波羅蜜",
    "X04n0223_090:0606a04": "門或現不可說佛剎微塵數勤修毗&#x68C3;耶波羅蜜門",
    "X04n0223_090:0606a05": "或現不可說佛剎微塵數一切菩薩修諸三昧禪定",
    "X04n0223_090:0606a06": "解脫門或現不可說佛剎微塵數佛道圓滿智光明",
    "X04n0223_090:0606a07": "門或現不可說佛剎微塵數勤求佛法為一文一句",
    "X04n0223_090:0606a08": "故捨無數身命門或現不可說佛剎微塵數親近一",
    "X04n0223_090:0606a09": "切佛諮問一切法心無疲厭門或現不可說佛剎微",
    "X04n0223_090:0606a10": "塵數隨諸眾生時節欲樂往詣其所方便成熟令住",
    "X04n0223_090:0606a11": "一切智海光明門或現不可說佛剎微塵數降伏眾",
    "X04n0223_090:0606a12": "魔制諸外道顯現菩薩福智力門或現不可說佛剎",
    "X04n0223_090:0606a13": "微塵數知一切工巧明智門或現不可說佛剎微塵",
    "X04n0223_090:0606a14": "數知一切眾生差別明智門或現不可說佛剎微塵",
    "X04n0223_090:0606a15": "數知一切法差別明智門或現不可說佛剎微塵數",
    "X04n0223_090:0606a16": "知一切眾生心樂差別明智門或現不可說佛剎微",
    "X04n0223_090:0606a17": "塵數知一切眾生根行煩惱習氣明智門或現不可",
    "X04n0223_090:0606a18": "說佛剎微塵數知一切眾生種種業明智門或現不",
    "X04n0223_090:0606a19": "可說佛剎微塵數開悟一切眾生門以如是等不可",
    "X04n0223_090:0606a20": "說佛剎微塵數方便門往詣一切眾生住處而成熟",
    "X04n0223_090:0606a21": "之所謂或往天宮或往龍宮或往夜叉乾闥婆阿脩",
    "X04n0223_090:0606a22": "羅迦樓羅緊那羅摩&#x777A;羅伽宮或往梵王宮或往人",
    "X04n0223_090:0606a23": "王宮或往閻羅王宮或往畜生餓鬼地獄之所住處",
    "X04n0223_090:0606a24": "以平等大悲平等大願平等智慧平等方便攝諸眾",
    "X04n0223_090:0606b01": "生或有見已而調伏者或有聞已而調伏者或有憶",
    "X04n0223_090:0606b02": "念而調伏者或聞音聲而調伏者或聞名號而調伏",
    "X04n0223_090:0606b03": "者或見圓光而調伏者或見光網而調伏者隨諸眾",
    "X04n0223_090:0606b04": "生心之所樂皆詣其所令其獲益佛子此逝多林一",
    "X04n0223_090:0606b05": "切菩薩為欲成熟諸眾生故或時現處種種嚴飾諸",
    "X04n0223_090:0606b06": "宮殿中或時示現住自樓閣寶師子座道場眾會所",
    "X04n0223_090:0606b07": "共圍遶周&#x5FA7;十方皆令得見然亦不離此逝多林如",
    "X04n0223_090:0606b08": "來之所佛子此諸菩薩或時示現無量化身雲或現",
    "X04n0223_090:0606b09": "其身獨一無侶所謂或現沙門身或現婆羅門身或",
    "X04n0223_090:0606b10": "現苦行身或現充盛身或現醫王身或現商主身或",
    "X04n0223_090:0606b11": "現淨命身或現妓樂身或現奉事諸天身或現工巧",
    "X04n0223_090:0606b12": "技術身往詣一切村營城邑王都聚落諸眾生所隨",
    "X04n0223_090:0606b13": "其所應以種種形相種種威儀種種音聲種種言論",
    "X04n0223_090:0606b14": "種種住處於一切世間猶如帝網行菩薩行或說一",
    "X04n0223_090:0606b15": "切世間工巧事業或說一切智慧照世明燈或說一",
    "X04n0223_090:0606b16": "切眾生業力所莊嚴或說十方國土建立諸乘位或",
    "X04n0223_090:0606b17": "說智燈所照一切法境界教化成就一切眾生而亦",
    "X04n0223_090:0606b18": "不離此逝多林如來之所。",
    "X04n0223_090:0606b19": "[0606b19] 【論】六爾時彼諸菩薩已下至不離逝多林如來之",
    "X04n0223_090:0606b20": "所有六十三行經明諸菩薩以佛三昧光明照故",
    "X04n0223_090:0606b21": "得如上三昧及無限大悲無限神通無限饒益眾",
    "X04n0223_090:0606b22": "生分已上二十七段經文總明答前菩薩大眾前",
    "X04n0223_090:0606b23": "後所問四十法門竟此法界法門明智體自在以",
    "X04n0223_090:0606b24": "智力自現不藉如來口言又令文殊普賢二人本",
    "X04n0223_090:0606c01": "位自宣本果之行令易解故不迷教之體用已上",
    "X04n0223_090:0606c02": "是一部經之始終圓滿總以法界體收第二爾時",
    "X04n0223_090:0606c03": "文殊師利童子已下直至經末已來為文殊師利",
    "X04n0223_090:0606c04": "童子從善住樓閣南行就根利生成行表法令後",
    "X04n0223_090:0606c05": "發心者不迷其行令易開解分自爾時文殊師利",
    "X04n0223_090:0606c06": "童子已下名為就俗利生成行門已前教中但云",
    "X04n0223_090:0606c07": "文殊師利不云童子明此已下入俗化蒙以行立",
    "X04n0223_090:0606c08": "名便名童子明已前總約佛果普光明智中起子",
    "X04n0223_090:0606c09": "方賢聖以立化儀即覺首自首等五位諸菩薩是",
    "X04n0223_090:0606c10": "皆通化無方潛顯自在文殊為信首不名童子自",
    "X04n0223_090:0606c11": "此已下以法界體中入俗草創化蒙約行所行立",
    "X04n0223_090:0606c12": "名即號文殊師利童子以妙智慧化童蒙入佛智",
    "X04n0223_090:0606c13": "慧生佛家故此是三世諸佛始發菩提心初法身",
    "X04n0223_090:0606c14": "現根本智無性之理妙慧故一切三世諸佛從此",
    "X04n0223_090:0606c15": "而初生佛家從此而成就普賢大願行故何故名",
    "X04n0223_090:0606c16": "為就俗利生成行門者已前但云昇天表行成就",
    "X04n0223_090:0606c17": "諸天未往人間俗中化利此法界品已前一卷半",
    "X04n0223_090:0606c18": "餘經但有菩薩聲聞世主已得道者未有處俗凡",
    "X04n0223_090:0606c19": "夫入此法門自文殊師利童子從善住樓閣已下",
    "X04n0223_090:0606c20": "是入人間就根接俗化利凡夫令其得此法界道",
    "X04n0223_090:0606c21": "理又令善財童子&#x5FA7;求善知識五十三人以表五",
    "X04n0223_090:0606c22": "位三種因果法身中根本智普賢差別智中行於",
    "X04n0223_090:0606c23": "此二中無所住智名之為佛以此三法具足名之",
    "X04n0223_090:0606c24": "為佛以此三法&#x5FA7;與五位終始而作因果名為乘",
    "X04n0223_090:0607a01": "如來乘直至道場亦名乘法界乘以法界還以此",
    "X04n0223_090:0607a02": "三種因果為體用故前後五位因果例然總以此",
    "X04n0223_090:0607a03": "三法為因果此佛文殊師利普賢菩薩與五十箇",
    "X04n0223_090:0607a04": "善知識行而作因果而自無因果為自佛果位中",
    "X04n0223_090:0607a05": "無所修無所行故但與五位中修行者作治染淨",
    "X04n0223_090:0607a06": "二障習氣生熟處說名因果然法身理智萬行自",
    "X04n0223_090:0607a07": "無因果但以五位中加行治惑習氣而立如來因",
    "X04n0223_090:0607a08": "果之名以文殊師利往詣覺城人間就根教化令",
    "X04n0223_090:0607a09": "善財起加行位求五十三善知識成一百一十因",
    "X04n0223_090:0607a10": "果法門令學者不迷其五位之行使易解故與後",
    "X04n0223_090:0607a11": "發菩提心者作修行之樣式故名為就俗利生成",
    "X04n0223_090:0607a12": "行門為與學者成行樣式令不迷故更有餘意至",
    "X04n0223_090:0607a13": "下就位方明從此就俗利生成行門中自文殊師",
    "X04n0223_090:0607a14": "利童子已下至經末長科三段。",
    "X04n0223_090:0607a15": "[0607a15] 【經】爾時文殊師利童子從善住樓閣出與無量同行",
    "X04n0223_090:0607a16": "菩薩及常隨侍衛諸金剛神普為眾生供養諸佛諸",
    "X04n0223_090:0607a17": "身眾神久發堅誓願常隨從諸足行神樂聞妙法主",
    "X04n0223_090:0607a18": "地神常修大悲主水神智光照耀主火神摩尼為冠",
    "X04n0223_090:0607a19": "主風神明練十方一切儀式主方神專勤除滅無明",
    "X04n0223_090:0607a20": "黑闇主夜神一心匪懈闡明佛日主晝神莊嚴法界",
    "X04n0223_090:0607a21": "一切&#x8657;空主空神普度眾生超諸有海主海神常勤",
    "X04n0223_090:0607a22": "積集趣一切智助道善根高大如山主山神常勤守",
    "X04n0223_090:0607a23": "護一切眾生菩提心城主城神常勤守護一切智智",
    "X04n0223_090:0607a24": "無上法城諸大龍王常勤守護一切眾生諸夜叉王",
    "X04n0223_090:0607b01": "常令眾生增長歡喜乾闥婆王常勤除滅諸餓鬼趣",
    "X04n0223_090:0607b02": "鳩槃茶王恒願拔濟一切眾生出諸有海迦樓羅王",
    "X04n0223_090:0607b03": "願得成就諸如來身高出世間阿脩羅王見佛歡喜",
    "X04n0223_090:0607b04": "曲躬恭敬摩&#x777A;羅伽王常厭生死恒樂見佛諸大天",
    "X04n0223_090:0607b05": "王尊重於佛讚歎供養諸大梵王文殊師利與如是",
    "X04n0223_090:0607b06": "等功德莊嚴諸菩薩眾出自住處來詣佛所右遶世",
    "X04n0223_090:0607b07": "尊經無量&#x5E00;以諸供具種種供養供養畢已辭退南",
    "X04n0223_090:0607b08": "行往於人間爾時尊者舍利弗承佛神力見文殊師",
    "X04n0223_090:0607b09": "利菩薩與諸菩薩眾會莊嚴出逝多林往於南方遊",
    "X04n0223_090:0607b10": "行人間作如是念我今當與文殊師利俱往南方時",
    "X04n0223_090:0607b11": "尊者舍利弗與六千比丘前後圍遶出自住處來詣",
    "X04n0223_090:0607b12": "佛所頂禮佛足具白世尊世尊聽許右遶三&#x5E00;辭退",
    "X04n0223_090:0607b13": "而去往文殊師利所此六千比丘是舍利弗自所同",
    "X04n0223_090:0607b14": "住出家未久所謂海覺比丘善生比丘福光比丘大",
    "X04n0223_090:0607b15": "童子比丘電生比丘淨行比丘天德比丘君慧比丘",
    "X04n0223_090:0607b16": "梵勝比丘寂慧比丘如是等其數六千悉曾供養無",
    "X04n0223_090:0607b17": "量諸佛深植善根解力廣大信眼明徹其心寬博觀",
    "X04n0223_090:0607b18": "佛境界了法本性饒益眾生常樂勤求諸佛功德皆",
    "X04n0223_090:0607b19": "是文殊師利說法教化之所成就爾時尊者舍利弗",
    "X04n0223_090:0607b20": "在行道中觀諸比丘告海覺言海覺汝可觀察文殊",
    "X04n0223_090:0607b21": "師利菩薩清淨之身相好莊嚴一切天人莫能思議",
    "X04n0223_090:0607b22": "汝可觀察文殊師利圓光&#x668E;徹令無量眾生發歡喜",
    "X04n0223_090:0607b23": "心汝可觀察文殊師利光網莊嚴除滅眾生無量苦",
    "X04n0223_090:0607b24": "惱汝可觀察文殊師利眾會具足皆是菩薩往昔善",
    "X04n0223_090:0607c01": "根之所攝受汝可觀察文殊師利所行之路左右八",
    "X04n0223_090:0607c02": "步平坦莊嚴汝可觀察文殊師利所住之處周迴十",
    "X04n0223_090:0607c03": "方常有道場隨逐而轉汝可觀察文殊師利所行之",
    "X04n0223_090:0607c04": "路具足無量福德莊嚴左右兩邊有大伏藏種種珍",
    "X04n0223_090:0607c05": "寶自然而出汝可觀察文殊師利曾供養佛善根所",
    "X04n0223_090:0607c06": "流一切樹間出莊嚴藏汝可觀察文殊師利諸世間",
    "X04n0223_090:0607c07": "主雨供具雲頂禮恭敬以為供養汝可觀察文殊師",
    "X04n0223_090:0607c08": "利十方一切諸佛如來將說法時悉放眉間白毫相",
    "X04n0223_090:0607c09": "光來照其身從頂上入爾時尊者舍利弗為諸比丘",
    "X04n0223_090:0607c10": "稱揚讚歎開示演說文殊師利童子有如是等無量",
    "X04n0223_090:0607c11": "功德具足莊嚴彼諸比丘聞是說已心意清淨信解",
    "X04n0223_090:0607c12": "堅固喜不自持舉身踊躍形體柔&#x8F2D;諸根悅豫憂苦",
    "X04n0223_090:0607c13": "悉除垢障咸盡常見諸佛深求正法具菩薩根得菩",
    "X04n0223_090:0607c14": "薩力大悲大願皆自出生入於諸度甚深境界十方",
    "X04n0223_090:0607c15": "佛海常現在前於一切智深生信樂即白尊者舍利",
    "X04n0223_090:0607c16": "弗言唯願大師將引我等往詣於彼聖人之所時舍",
    "X04n0223_090:0607c17": "利弗即與俱行至其所已白言仁者此諸比丘願得",
    "X04n0223_090:0607c18": "奉覲爾時文殊師利童子無量自在菩薩圍遶并其",
    "X04n0223_090:0607c19": "大眾如象王迴觀諸比丘時諸比丘頂禮其足合掌",
    "X04n0223_090:0607c20": "恭敬作如是言我今奉見恭敬禮拜及餘所有一切",
    "X04n0223_090:0607c21": "善根唯願仁者文殊師利和上舍利弗世尊釋迦牟",
    "X04n0223_090:0607c22": "尼皆悉證知如仁所有如是色身如是音聲如是相",
    "X04n0223_090:0607c23": "好如是自在願我一切悉當具得爾時文殊師利菩",
    "X04n0223_090:0607c24": "薩告諸比丘言比丘若善男子善女人成就十種趣",
    "X04n0223_090:0608a01": "大乘法則能速入如來之地況菩薩地何者為十所",
    "X04n0223_090:0608a02": "謂積集一切善根心無疲厭見一切佛承事供養心",
    "X04n0223_090:0608a03": "無疲厭求一切佛法心無疲厭行一切波羅蜜心無",
    "X04n0223_090:0608a04": "疲厭成就一切菩薩三昧心無疲厭次第入一切三",
    "X04n0223_090:0608a05": "世心無疲厭普嚴淨十方佛剎心無疲厭教化調伏",
    "X04n0223_090:0608a06": "一切眾生心無疲厭於一切剎一切劫中成就菩薩",
    "X04n0223_090:0608a07": "行心無疲厭為成就一眾生故修行一切佛剎微塵",
    "X04n0223_090:0608a08": "數波羅蜜成就如來一切力如是次第為成熟一切",
    "X04n0223_090:0608a09": "眾生界成就如來一切力心無疲厭比丘若善男子",
    "X04n0223_090:0608a10": "善女人成就深信發此十種無疲厭心則能長養一",
    "X04n0223_090:0608a11": "切善根捨離一切諸生死趣超過一切世間種性不",
    "X04n0223_090:0608a12": "墮聲聞辟支佛地生一切如來家具一切菩薩願學",
    "X04n0223_090:0608a13": "習一切如來功德修行一切菩薩諸行得如來力摧",
    "X04n0223_090:0608a14": "伏眾魔及諸外道亦能除滅一切煩惱入菩薩地近",
    "X04n0223_090:0608a15": "如來地時諸比丘聞此法已則得三昧名無礙眼見",
    "X04n0223_090:0608a16": "一切佛境界得此三昧故悉見十方無量無邊一切",
    "X04n0223_090:0608a17": "世界諸佛如來及其所有道場眾會亦悉見彼十方",
    "X04n0223_090:0608a18": "世界一切諸趣所有眾生亦悉見彼十方世界種種",
    "X04n0223_090:0608a19": "差別亦悉見彼一切世界所有微塵亦悉見彼諸世",
    "X04n0223_090:0608a20": "界中一切眾生所住宮殿以種種寶而為莊嚴及亦",
    "X04n0223_090:0608a21": "聞彼諸佛如來種種言音演說諸法文辭訓釋悉皆",
    "X04n0223_090:0608a22": "解了亦能觀察彼世界中一切眾生諸根心欲亦能",
    "X04n0223_090:0608a23": "憶念彼世界中一切眾生前後十生亦能憶念彼世",
    "X04n0223_090:0608a24": "界中過去未來各十劫事亦能憶念彼諸如來十本",
    "X04n0223_090:0608b01": "生事十成正覺十轉法輪十種神通十種說法十種",
    "X04n0223_090:0608b02": "教誡十種辯才又即成就十千菩提心十千三昧十",
    "X04n0223_090:0608b03": "千波羅蜜悉皆清淨得大智慧圓滿光明得菩薩十",
    "X04n0223_090:0608b04": "神通柔&#x8F2D;微妙住菩薩心堅固不動爾時文殊師利",
    "X04n0223_090:0608b05": "菩薩勸諸比丘住普賢行住普賢行已入大願海入",
    "X04n0223_090:0608b06": "大願海已成就大願海以成就大願海故心清淨心",
    "X04n0223_090:0608b07": "清淨故身清淨身清淨故身輕利身清淨輕利故得",
    "X04n0223_090:0608b08": "大神通無有退轉得此神通故不離文殊師利足下",
    "X04n0223_090:0608b09": "普於十方一切佛所悉現其身具足成就一切佛法。",
    "X04n0223_090:0608b10": "[0608b10] 【論】第一從爾時文殊師利童子從善住樓閣已下",
    "X04n0223_090:0608b11": "至六十二卷之初爾時文殊師利菩薩勸諸比丘",
    "X04n0223_090:0608b12": "發阿耨多羅三藐三菩提心已此一段經名為創",
    "X04n0223_090:0608b13": "始就根入俗遊歷門於此門中分為兩段一從爾",
    "X04n0223_090:0608b14": "時文殊師利童子已下至辭退南行往於人間有",
    "X04n0223_090:0608b15": "二十行半經明與同行菩薩及常隨侍衛之眾辭",
    "X04n0223_090:0608b16": "佛南行往於人間分二爾時尊者舍利弗已下至",
    "X04n0223_090:0608b17": "成就一切佛法有八十六行半經明舍利弗等六",
    "X04n0223_090:0608b18": "千比丘隨逐文殊師利南行在路發心得此一乘",
    "X04n0223_090:0608b19": "法門分隨文釋義者第一從初爾時文殊師利童",
    "X04n0223_090:0608b20": "子從善住樓閣出者明以自法身現根本智樓閣",
    "X04n0223_090:0608b21": "中起差別智以利眾生故名為出無量同行菩薩",
    "X04n0223_090:0608b22": "者成助道翼從共教化眾生故是萬行主伴常隨",
    "X04n0223_090:0608b23": "侍衛諸金剛神者都舉諸侍衛之神此神之中約",
    "X04n0223_090:0608b24": "有二義一以諸神所行約自德立名二約文殊師",
    "X04n0223_090:0608c01": "利之德差別行上以標其德以為侍衛守護之義",
    "X04n0223_090:0608c02": "此一段并菩薩神天有三十二眾通後六千比丘",
    "X04n0223_090:0608c03": "眾以為四十二眾以為四十二種方便行成就眾",
    "X04n0223_090:0608c04": "生大智慧解脫之海初金剛神者法身中普光明",
    "X04n0223_090:0608c05": "智也智現名神普為眾生供養身眾神者是恭敬",
    "X04n0223_090:0608c06": "義以廣化身雲十方恭敬供養諸佛引接眾生報",
    "X04n0223_090:0608c07": "得其身端正嚴飾故足行神者是精勤教化眾生",
    "X04n0223_090:0608c08": "無疲勞行風神以摩尼為寶冠者表明淨無垢智",
    "X04n0223_090:0608c09": "能設教義以風體能吹壞散一切萬物亦能昇持",
    "X04n0223_090:0608c10": "生長一切萬物然自無體性所依以離垢寶冠表",
    "X04n0223_090:0608c11": "之像法身智慧能說教網散壞煩惱染淨自無所",
    "X04n0223_090:0608c12": "依以巽為風教故餘如經自具如鳩槃茶王所除",
    "X04n0223_090:0608c13": "餓鬼趣者此以大囊垂下如冬瓜坐以踞之行以",
    "X04n0223_090:0608c14": "置之於肩取像表法以大悲垂俗荷負眾生無辭",
    "X04n0223_090:0608c15": "勞倦摩&#x777A;羅伽王者此是腹行大蟒之類取像表",
    "X04n0223_090:0608c16": "法以&#x80F7;腹行是恭敬義此是守護僧伽藍神自餘",
    "X04n0223_090:0608c17": "准名下義表之倣此及文殊師利諸菩薩出自住",
    "X04n0223_090:0608c18": "處者隨根接俗也右遶如來無量&#x5E00;者敬順所行",
    "X04n0223_090:0608c19": "右遶者從南自東至北是二舍利弗等六千比丘",
    "X04n0223_090:0608c20": "隨逐文殊南行段中復分為七段一爾時尊者舍",
    "X04n0223_090:0608c21": "利弗已下至皆是文殊師利說法教化之所成就",
    "X04n0223_090:0608c22": "有十三行半經明舍利弗及六千比丘隨文殊師",
    "X04n0223_090:0608c23": "利南行分二爾時尊者舍利弗已下至白毫相光",
    "X04n0223_090:0608c24": "來照其身從頂上入有十六行經明舍利弗勸諸",
    "X04n0223_090:0609a01": "比丘觀察文殊師利隨路行時十種福相嚴身及",
    "X04n0223_090:0609a02": "道路分三爾時尊者舍利弗已下至此諸比丘願",
    "X04n0223_090:0609a03": "得奉覲有十行半經明舍利弗讚歎文殊師利十",
    "X04n0223_090:0609a04": "無量德諸比丘眾咸欲願見文殊師利舍利弗為",
    "X04n0223_090:0609a05": "白文殊師利分四爾時文殊師利童子菩薩已下",
    "X04n0223_090:0609a06": "至願我一切悉當具得有六行半經明六千比丘",
    "X04n0223_090:0609a07": "頂禮文殊師利自發大願請佛證知分五爾時文",
    "X04n0223_090:0609a08": "殊師利菩薩告諸比丘已下至入如來地有十八",
    "X04n0223_090:0609a09": "行經明文殊師利菩薩為諸比丘說十種無疲厭",
    "X04n0223_090:0609a10": "法行不墮二乘地入如來地分六諸比丘聞此法",
    "X04n0223_090:0609a11": "已已下至住菩薩心堅固不動有十六行經明六",
    "X04n0223_090:0609a12": "千比丘聞文殊師利說法得無礙眼三昧於一切",
    "X04n0223_090:0609a13": "法各得十十法解脫門分七爾時文殊師利菩薩",
    "X04n0223_090:0609a14": "勸諸比丘已下至卷末有六行經明文殊師利重",
    "X04n0223_090:0609a15": "勸比丘住普賢行便得不離文殊師利足下普於",
    "X04n0223_090:0609a16": "十方佛所悉現身具足一切佛法分隨文釋義者",
    "X04n0223_090:0609a17": "六千比丘表信心亦入位故以十信心十住十行",
    "X04n0223_090:0609a18": "十迴向十地十一地路上一時總得故故云六千",
    "X04n0223_090:0609a19": "前後圍遶以舍利弗為主自餘為伴主伴同行明",
    "X04n0223_090:0609a20": "昇進進求正法故出自住處者出自聲聞及諸權",
    "X04n0223_090:0609a21": "見故趣求法界大菩提故遶佛三&#x5E00;者順佛正教",
    "X04n0223_090:0609a22": "故遶佛三&#x5E00;皆是右遶自南向東向北向西至西",
    "X04n0223_090:0609a23": "如是三&#x5E00;以為右遶成法今人返左行如是六千",
    "X04n0223_090:0609a24": "比丘是舍利弗同住出家未久非是羅漢宿世有",
    "X04n0223_090:0609b01": "種皆易發心經云六千比丘悉曾供養無量諸佛",
    "X04n0223_090:0609b02": "深植善根解力廣大信根明徹者明往昔曾種信",
    "X04n0223_090:0609b03": "根今生信種已熟舍利弗勸諸比丘令觀文殊師",
    "X04n0223_090:0609b04": "利菩薩福德圓光&#x668E;徹者是心淨之常光能令見",
    "X04n0223_090:0609b05": "者歡喜光網者是法網圓滿明其教光嚴身見者",
    "X04n0223_090:0609b06": "滅苦故文殊師利所行之路左右八步平坦莊嚴",
    "X04n0223_090:0609b07": "者明身心常與八正道俱故周&#x5FA7;十方皆有道場",
    "X04n0223_090:0609b08": "者化行常滿十方十方諸佛說法之時放眉間光",
    "X04n0223_090:0609b09": "灌文殊頂者明文殊師利是十方佛創蒙發心法",
    "X04n0223_090:0609b10": "身無相智慧之頂一切諸佛初發心時入此智慧",
    "X04n0223_090:0609b11": "而生佛家故一切眾生初發菩提心皆以此法身",
    "X04n0223_090:0609b12": "無相智慧為體一切眾生皆自有之皆須方便三",
    "X04n0223_090:0609b13": "昧方能明現故樹皆寶嚴明因行報生六千比丘",
    "X04n0223_090:0609b14": "觀察文殊師利及所聞十種無疲厭法便獲得無",
    "X04n0223_090:0609b15": "礙眼三昧者得法身中無相智眼明淨以執亡見",
    "X04n0223_090:0609b16": "謝智眼圓通非肉眼故身邊等五見亡法自明矣",
    "X04n0223_090:0609b17": "即十方礙盡初一切法中各明十法以明三昧力",
    "X04n0223_090:0609b18": "創始初明後勸普賢願行加進一切諸明悉達此",
    "X04n0223_090:0609b19": "已上明六千比丘發心竟後明覺成發緣利物如",
    "X04n0223_090:0609b20": "舍利弗是示現聲聞前已述訖已上餘義可解之",
    "X04n0223_090:0609b21": "意如文自具。",
    "X04n0223_090:0609b23": "大方廣佛新華嚴經合論卷第九十",
    "X04n0223_090:0609c01": "音切"
}