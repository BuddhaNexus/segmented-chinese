{
    "X81n1571_017:0561c13": "五燈全書卷第十七",
    "X81n1571_017:0561c15": "京都聖感禪寺住持(臣)僧 (超永) 編輯",
    "X81n1571_017:0561c16": "京都古華嚴寺住持(臣)僧 (超揆) 較閱 進",
    "X81n1571_017:0561c17": "呈",
    "X81n1571_017:0561c18": "溈仰宗",
    "X81n1571_017:0561c19": "南嶽下三世",
    "X81n1571_017:0561c20": "百丈海禪師法嗣",
    "X81n1571_017:0561c21": "潭州溈山靈祐禪師[0561c21] 福州長谿趙氏子。年十五出家。",
    "X81n1571_017:0561c22": "依本郡建善寺法常律師剃髮。於杭州龍興寺。究大",
    "X81n1571_017:0561c23": "小乘教。二十三遊江西。參百丈。丈一見許之入室。遂",
    "X81n1571_017:0561c24": "居參學之首。侍立次。丈問誰。師曰某甲。丈曰。汝撥爐",
    "X81n1571_017:0562a01": "中有火否。師撥之曰。無火。丈躬起深撥得少火。舉以",
    "X81n1571_017:0562a02": "示之曰。汝道無。這箇&#x807B;。師由是發悟。禮謝陳所解。丈",
    "X81n1571_017:0562a03": "曰。此暫時岐路耳。欲識佛性義。當觀時節因緣。時節",
    "X81n1571_017:0562a04": "既至。如迷忽悟。如忘忽憶。方省己物。不從他得。故祖",
    "X81n1571_017:0562a05": "師云。悟了同未悟。無心亦無法。祇是無&#x8657;妄。凡聖等",
    "X81n1571_017:0562a06": "心。本來心法。元自備足。汝今既爾。善自護持。次日。同",
    "X81n1571_017:0562a07": "百丈入山作務。丈曰。將得火來麼。師曰。將得來。丈曰。",
    "X81n1571_017:0562a08": "在甚處。師乃拈一枝柴。吹兩吹。度與百丈。丈曰。如蟲",
    "X81n1571_017:0562a09": "禦木。司馬頭陀。自湖南來。謂丈曰。頃在湖南。尋得一",
    "X81n1571_017:0562a10": "山名大溈。是一千五百人善知識所居之處。丈曰。老",
    "X81n1571_017:0562a11": "僧住得否。陀曰。非和尚所居。丈曰何也。陀曰。和尚是",
    "X81n1571_017:0562a12": "骨人。彼是肉山。設居徒不盈千。丈曰。吾眾中莫有人",
    "X81n1571_017:0562a13": "住得否。陀曰。待歷觀之。時華林覺。為第一座。丈令侍",
    "X81n1571_017:0562a14": "者請至。問曰。此人如何。陀請謦欬一聲行數步。陀曰。",
    "X81n1571_017:0562a15": "不可。丈又令喚師。師時為典座。陀一見乃曰。此正是",
    "X81n1571_017:0562a16": "溈山主人也。丈是夜召師入室。囑曰。吾化緣在此。溈",
    "X81n1571_017:0562a17": "山勝境。汝當居之。嗣續吾宗。廣度後學。時華林覺為",
    "X81n1571_017:0562a18": "首座。聞之曰。某甲忝居上首。典座何得住持。丈曰。若",
    "X81n1571_017:0562a19": "能對眾下得一語出格。當與住持。即指淨瓶問曰。不",
    "X81n1571_017:0562a20": "得喚作淨瓶。汝喚作甚麼。林曰。不可喚作木&#x63EC;也。丈",
    "X81n1571_017:0562a21": "乃問師。師踢倒淨瓶。便出去。丈笑曰。第一座輪&#x5374;山",
    "X81n1571_017:0562a22": "子也。師遂往焉。是山峭絕。敻無人煙。猿猱為伍。橡栗",
    "X81n1571_017:0562a23": "充食。經五七載。絕無來者。師自念言。我本住持。為利",
    "X81n1571_017:0562a24": "益於人。既絕往還。自善何濟。即捨庵而欲他往。行至",
    "X81n1571_017:0562b01": "山口。見蛇虎交橫在路。師曰。汝等諸獸。不用攔吾行",
    "X81n1571_017:0562b02": "路。吾若於此山有緣。汝等各自散去。吾若無緣。汝等",
    "X81n1571_017:0562b03": "不用動。吾從路過。一任汝喫。言訖。蟲虎四散而去。師",
    "X81n1571_017:0562b04": "乃回庵。未及一載。懶安向數僧。從百丈來。輔佐於師。",
    "X81n1571_017:0562b05": "安曰。某與和尚作典座。待僧及五百人。不論時節。即",
    "X81n1571_017:0562b06": "不造粥。便放某甲下山。自後山下居民。稍稍知之。率",
    "X81n1571_017:0562b07": "眾共營梵宇。連帥李景讓。奏號同慶寺。相國裴公休。",
    "X81n1571_017:0562b08": "&#x751E;咨元奧。由是天下禪學輻輳焉 上堂。夫道人之",
    "X81n1571_017:0562b09": "心。質直無偽。無背無面。無詐妄心。一切時中視聽。尋",
    "X81n1571_017:0562b10": "常更無委曲。亦不閉眼塞耳。但情不附物。即得從上",
    "X81n1571_017:0562b11": "諸聖。祇說濁邊過患。若無如許多惡覺。情見想習之",
    "X81n1571_017:0562b12": "事。譬如秋水澄渟。清淨無為。澹泞無礙。喚他作道人。",
    "X81n1571_017:0562b13": "亦名無事人。時有僧問。頓悟之人。更有修否。師曰。若",
    "X81n1571_017:0562b14": "真悟得本。他自知時。修與不修。是兩頭語。如今初心。",
    "X81n1571_017:0562b15": "雖從緣得一念頓悟自理。猶有無始曠劫習氣。未能",
    "X81n1571_017:0562b16": "頓淨。須教渠淨。除現業流識。即是修也。不可別有法。",
    "X81n1571_017:0562b17": "教渠修行趣向。從聞入理。聞理深妙。心自圓明。不居",
    "X81n1571_017:0562b18": "惑地。縱有百千妙義。抑揚當時。此乃得坐披衣。自解",
    "X81n1571_017:0562b19": "作活計始得。以要言之。則實際理地。不受一塵。萬行",
    "X81n1571_017:0562b20": "門中。不捨一法。若也單刀直入。則凡聖情盡。體露真",
    "X81n1571_017:0562b21": "常。理事不二。即如如佛 仰山問。如何是祖師西來",
    "X81n1571_017:0562b22": "意。師指燈籠曰。大好燈籠。仰曰。莫祇這便是麼。師曰。",
    "X81n1571_017:0562b23": "這箇是甚麼。仰曰。大好燈籠。師曰。果然不見 一日",
    "X81n1571_017:0562b24": "師謂眾曰。如許多人。祇得大機。不得大用。仰山舉此",
    "X81n1571_017:0562c01": "語。問山下庵主曰。和尚恁麼道。意旨如何。主曰。更舉",
    "X81n1571_017:0562c02": "看。仰擬再舉。被庵主踏倒。仰歸舉似師。師呵呵大笑",
    "X81n1571_017:0562c03": " 師在法堂坐。庫頭繫木魚。火頭擲&#x5374;火抄。拊掌大",
    "X81n1571_017:0562c04": "笑。師曰。眾中也有恁麼人。遂喚來問。你作麼生。火頭",
    "X81n1571_017:0562c05": "曰。某甲。不喫粥肚饑。所以歡喜。師乃點頭(後鏡清怤曰。將知溈",
    "X81n1571_017:0562c06": "山眾裏無人。臥龍球曰。將知溈山眾裏有人) 師摘茶次。謂仰山曰。終日",
    "X81n1571_017:0562c07": "摘茶。祇聞子聲。不見子形。仰撼茶樹。師曰。子祇得其",
    "X81n1571_017:0562c08": "用。不得其體。仰曰。未審和尚如何。師良久。仰曰。和尚",
    "X81n1571_017:0562c09": "祇得其體。不得其用。師曰。放子三十棒。仰曰。和尚棒",
    "X81n1571_017:0562c10": "某甲喫。某甲棒教誰喫。師曰。放子三十棒(玄覺曰。且道過在甚",
    "X81n1571_017:0562c11": "麼處) 上堂。僧出曰。請和尚為眾說法。師曰。我為汝得",
    "X81n1571_017:0562c12": "徹困也。僧禮拜 (後人舉似雪&#x5CEF;。&#x5CEF;曰。古人得恁麼老婆心切。玄沙曰。山頭和尚。蹉過古人",
    "X81n1571_017:0562c13": "事也。雪&#x5CEF;聞之。乃問沙曰。甚麼處是老僧蹉過古人事處。沙曰。大小溈山。被那僧一問。直得百雜碎。&#x5CEF;乃駭然)",
    "X81n1571_017:0562c14": " 師坐次。仰山入來。師曰。寂子速道莫入陰界。仰曰。",
    "X81n1571_017:0562c15": "慧寂信亦不立。師曰。子信了不立。不信不立。仰曰。祇",
    "X81n1571_017:0562c16": "是慧寂。更信阿誰。師曰。若恁麼。即是定性聲聞。仰曰。",
    "X81n1571_017:0562c17": "慧寂佛亦不立 師問仰山。涅槃經四十卷。多少是",
    "X81n1571_017:0562c18": "佛說。多少是魔說。仰曰。總是魔說。師曰。已後無人奈",
    "X81n1571_017:0562c19": "子何。仰曰。慧寂即一期之事。行履在甚麼處。師曰。祇",
    "X81n1571_017:0562c20": "貴子眼正。不說子行履 仰山蹋衣次。提起問師曰。",
    "X81n1571_017:0562c21": "正恁麼時。和尚作麼生。師曰。正恁麼時。我這裏無作",
    "X81n1571_017:0562c22": "麼生。仰曰。和尚有身而無用。師良久。&#x5374;拈起問曰。汝",
    "X81n1571_017:0562c23": "正恁麼時作麼生。仰曰。正恁麼時。和尚還見伊否。師",
    "X81n1571_017:0562c24": "曰。汝有用而無身。師後忽問仰山。汝春間有話未圓。",
    "X81n1571_017:0563a01": "今試道看。仰曰。正恁麼時。切忌勃訴。師曰。停囚長智",
    "X81n1571_017:0563a02": " 師一日喚院主。主便來。師曰。我喚院主。汝來作甚",
    "X81n1571_017:0563a03": "麼。主無對。(曹山代曰。也知和尚不喚某甲)又令侍者。喚第一座。座便",
    "X81n1571_017:0563a04": "至師曰。我喚第一座。汝來作甚麼。座亦無對(曹山代曰。若令",
    "X81n1571_017:0563a05": "侍者喚恐不來。法眼曰。適來侍者喚) 師問雲巖。聞汝久在藥山。是否。",
    "X81n1571_017:0563a06": "巖曰是。師曰。如何是藥山大人相。巖曰。涅槃後有。師",
    "X81n1571_017:0563a07": "曰。如何是涅槃後有。巖曰。水灑不著。巖&#x5374;問師。百丈",
    "X81n1571_017:0563a08": "大人相如何。師曰。巍巍堂堂。煒煒煌煌。聲前非聲。色",
    "X81n1571_017:0563a09": "後非色。蚊子上鐵牛。無汝下觜處 師過淨瓶與仰",
    "X81n1571_017:0563a10": "山。山擬接。師&#x5374;縮手曰。是甚麼。仰曰。和尚還見箇甚",
    "X81n1571_017:0563a11": "麼。師曰。若恁麼。何用更就吾覓。仰曰。雖然如此。仁義",
    "X81n1571_017:0563a12": "道中。與和尚提瓶挈水。亦是本分事。師乃過淨瓶與",
    "X81n1571_017:0563a13": "仰山 師與仰山行次。指柏樹子問曰。前面是甚麼。",
    "X81n1571_017:0563a14": "仰曰。柏樹子。師&#x5374;問耘田翁。翁亦曰柏樹子。師曰。這",
    "X81n1571_017:0563a15": "耘田翁。向後亦有五百眾 師問仰山。何處來。仰曰。",
    "X81n1571_017:0563a16": "田中來。師曰。禾好刈也未。仰作刈禾勢。師曰。汝適來",
    "X81n1571_017:0563a17": "作青見作黃見。作不青不黃見。仰曰。和尚背後是甚",
    "X81n1571_017:0563a18": "麼。師曰。子還見麼。仰拈禾穗曰。和尚何曾問這箇。師",
    "X81n1571_017:0563a19": "曰。此是&#x9D5E;王擇乳 師問仰山。天寒人寒。仰曰。大家",
    "X81n1571_017:0563a20": "在這裏。師曰。何不直說。仰曰。適來也不曲。和尚如何。",
    "X81n1571_017:0563a21": "師曰。直須隨流 上堂。仲冬嚴寒年年事。&#x6677;運推移",
    "X81n1571_017:0563a22": "事若何。仰山進前叉手而立。師曰。我情知汝答這話",
    "X81n1571_017:0563a23": "不得。香嚴曰。某甲偏答得這話。師躡前問。嚴亦進前",
    "X81n1571_017:0563a24": "叉手而立。師曰。賴遇寂子不會 師一日見劉鐵磨",
    "X81n1571_017:0563b01": "來。師曰。老牸牛汝來也。磨曰。來日臺山大會齋。和尚",
    "X81n1571_017:0563b02": "還去麼。師乃放身作臥勢。磨便出去(雪竇顯頌曰。曾騎鐵馬入重城。",
    "X81n1571_017:0563b03": "&#x52D1;下傳聞六國清。猶把金鞭問歸客。夜深誰共御街行) 有僧來禮拜。師作起",
    "X81n1571_017:0563b04": "勢。僧曰。請和尚不用起。師曰。老僧未曾坐。僧曰。某甲",
    "X81n1571_017:0563b05": "未曾禮。師曰。何故無禮。僧無對(同安代曰。和尚不怪) 問如何",
    "X81n1571_017:0563b06": "是道。師曰。無心是道。曰某甲不會。師曰。會取不會底",
    "X81n1571_017:0563b07": "好。曰如何是不會底。師曰。祇汝是不是別人。復曰。今",
    "X81n1571_017:0563b08": "時人。但直下體取不會底。正是汝心。正是汝佛。若向",
    "X81n1571_017:0563b09": "外得一知一解。將為禪道。且沒交涉。名運糞入。不名",
    "X81n1571_017:0563b10": "運糞出。汙汝心田。所以道不是道 問如何是百丈",
    "X81n1571_017:0563b11": "真。師下禪床叉手立。曰如何是和尚真。師&#x5374;坐 師",
    "X81n1571_017:0563b12": "坐次。仰山從方丈前過。師曰。若是百丈先師見子。須",
    "X81n1571_017:0563b13": "喫痛棒始得。仰曰。即今事作麼生。師曰。合取兩片皮。",
    "X81n1571_017:0563b14": "仰曰。此恩難報。師曰。非子不才。迺老僧年邁。仰曰。今",
    "X81n1571_017:0563b15": "日親見百丈師翁來。師曰。子在甚麼處見。仰曰。不道",
    "X81n1571_017:0563b16": "見。祇是無別。師曰。始終作家 師問仰山。即今事且",
    "X81n1571_017:0563b17": "置。古來事作麼生。仰叉手近前。師曰。猶是即今事。古",
    "X81n1571_017:0563b18": "來事作麼生。仰退後立。師曰。汝屈我。我屈汝。仰便禮",
    "X81n1571_017:0563b19": "拜 仰山香嚴侍立次。師舉手曰。如今恁麼者少。不",
    "X81n1571_017:0563b20": "恁麼者多。嚴從東過西立。仰從西過東立。師曰。這箇",
    "X81n1571_017:0563b21": "因緣。三十年後。如金擲地相似。仰曰。亦須是和尚提",
    "X81n1571_017:0563b22": "唱始得。嚴曰。即今亦不少。師曰。合取口 師坐次。仰",
    "X81n1571_017:0563b23": "山入來。師以兩手相交示之。仰作女人拜。師曰。如是",
    "X81n1571_017:0563b24": "如是 師方丈內坐次。仰山入來。師曰。寂子近日宗",
    "X81n1571_017:0563c01": "門令嗣作麼生。仰曰。大有人疑著此事。師曰。寂子作",
    "X81n1571_017:0563c02": "麼生。仰曰。慧寂祇管困來合眼。倦即坐禪。所以未曾",
    "X81n1571_017:0563c03": "說著在。師曰。到這田地也難得。仰曰。據慧寂所見。祇",
    "X81n1571_017:0563c04": "如此一句。也著不得。師曰。汝為一人也不得。仰曰。自",
    "X81n1571_017:0563c05": "古聖人盡皆如此。師曰。大有人笑汝恁麼祇對。仰曰。",
    "X81n1571_017:0563c06": "解笑者。是慧寂同參。師曰。出頭事作麼生。仰繞禪床",
    "X81n1571_017:0563c07": "一匝。師曰。裂破古今 仰山香嚴侍立次。師曰。過去",
    "X81n1571_017:0563c08": "現在未來。佛佛道同。人人得箇解脫路。仰曰。如何是",
    "X81n1571_017:0563c09": "人人解脫路。師回顧香嚴曰。寂子借問。何不答伊。嚴",
    "X81n1571_017:0563c10": "曰。若道過去未來現在。某甲&#x5374;有箇祇對處。師曰。子",
    "X81n1571_017:0563c11": "作麼生祇對。嚴珍重便出。師&#x5374;問仰山曰。智閒恁麼",
    "X81n1571_017:0563c12": "祇對。還契寂子也無。仰曰不契。師曰。子又作麼生。仰",
    "X81n1571_017:0563c13": "亦珍重出去。師呵呵大笑曰。如水乳合 一日師翹",
    "X81n1571_017:0563c14": "起一足。謂仰山曰。我每日得他負載。感伊不徹。仰曰。",
    "X81n1571_017:0563c15": "當時給孤園中。與此無別。師曰。更須道始得。仰曰。寒",
    "X81n1571_017:0563c16": "時與他襪著。也不為分外。師曰。不負當初。子今已徹。",
    "X81n1571_017:0563c17": "仰曰。恁麼更要答話在。師曰道看。仰曰。誠如是言。師",
    "X81n1571_017:0563c18": "曰。如是如是 師問仰山。生住異滅。汝作麼生會。仰",
    "X81n1571_017:0563c19": "曰。一念起時不見有生住異滅。師曰。子何得遣法。仰",
    "X81n1571_017:0563c20": "曰。和尚適來問甚麼。師曰。生住異滅。仰曰。&#x5374;喚作遣",
    "X81n1571_017:0563c21": "法 師問仰山。妙淨明心。汝作麼生會。仰曰。山河大",
    "X81n1571_017:0563c22": "地。日月星辰。師曰。汝祇得其事。仰曰。和尚適來問甚",
    "X81n1571_017:0563c23": "麼。師曰。妙淨明心。仰曰。喚作事得麼。師曰。如是如是",
    "X81n1571_017:0563c24": " 石霜會下。有二禪客到云。此間無一人會禪。後普",
    "X81n1571_017:0564a01": "請搬柴。仰山見二禪客歇。將一橛柴問曰。還道得麼。",
    "X81n1571_017:0564a02": "俱無對。仰曰。莫道無人會禪好。仰歸舉似師曰。今日",
    "X81n1571_017:0564a03": "二禪客。被慧寂勘破。師曰。甚麼處被子勘破。仰舉前",
    "X81n1571_017:0564a04": "話。師曰。寂子又被吾勘破(雲居錫曰。甚處是溈山勘破仰山處) 師睡",
    "X81n1571_017:0564a05": "次。仰山問訊。師便回而向壁。仰曰。和尚何得如此。師",
    "X81n1571_017:0564a06": "起曰。我適來得一夢。你試為我原看。仰取一盆水。與",
    "X81n1571_017:0564a07": "師洗面。少頃。香嚴亦來問訊。師曰。我適來得一夢。寂",
    "X81n1571_017:0564a08": "子為我原了。汝更與我原看。嚴乃點一&#x6900;茶來。師曰。",
    "X81n1571_017:0564a09": "二子見解。過於鶖子 師因泥壁次。李軍容來。具公",
    "X81n1571_017:0564a10": "裳。直至師背後。端笏而立。師回首見。便側泥盤。作接",
    "X81n1571_017:0564a11": "泥勢。李便轉笏。作進泥勢。師便拋下泥盤。同歸方丈",
    "X81n1571_017:0564a12": " 問不作溈山一頂笠。無由得到莫傜村。如何是溈",
    "X81n1571_017:0564a13": "山一頂笠。師喚曰。近前來。僧近前。師與一踏 上堂。",
    "X81n1571_017:0564a14": "老僧百年後。向山下。作一頭水牯牛。左&#x8107;下書五字",
    "X81n1571_017:0564a15": "曰。溈山僧某甲。當恁麼時。喚作溈山僧。又是水牯牛。",
    "X81n1571_017:0564a16": "喚作水牯牛。又是溈山僧。畢竟喚作甚麼即得。仰山",
    "X81n1571_017:0564a17": "出。禮拜而退。(雲居膺代曰。師無異號。資福寶曰。當時但作此○相。拓呈之。新羅和尚作此[○@牛]",
    "X81n1571_017:0564a18": "相拓呈之。又曰。同道者方知。芭蕉徹作此相拓呈之。又曰。說也說了也。注也注了也。悟取好乃述偈曰。不是",
    "X81n1571_017:0564a19": "溈山不是牛。一身兩號實難酬。離卻兩頭應須道。如何道得出常流) 師敷揚宗教。凡",
    "X81n1571_017:0564a20": "四十餘年。達者不可勝數。唐宣宗大中癸酉正月九",
    "X81n1571_017:0564a21": "日。盥&#x6F44;敷坐。怡然而寂。壽八十三。臘六十四。塔於本",
    "X81n1571_017:0564a22": "山。敕諡大圓禪師。塔曰清淨。",
    "X81n1571_017:0564a23": "南嶽下四世",
    "X81n1571_017:0564a24": "溈山祐禪師法嗣",
    "X81n1571_017:0564b01": "袁州仰山慧寂通智禪師[0564b01] 韶州懷化葉氏子。年九歲。",
    "X81n1571_017:0564b02": "於廣州。投和安通出家。十四歲父母取歸。欲與婚媾。",
    "X81n1571_017:0564b03": "師不從。遂斷二指。跪致父母前。誓求正法以答劬勞。",
    "X81n1571_017:0564b04": "父母乃許。再詣通處。得披剃。未登具。即遊方。初謁耽",
    "X81n1571_017:0564b05": "源。已悟元旨。後參溈山。遂升堂奧。耽源謂師曰。國師",
    "X81n1571_017:0564b06": "當時。傳得六代祖師圓相。共九十七箇。授與老僧。乃",
    "X81n1571_017:0564b07": "曰。吾滅後三十年。南方有一沙彌到來。大興此教。次",
    "X81n1571_017:0564b08": "第傳受。無令斷絕。我今付汝。汝當奉持。遂將其本過",
    "X81n1571_017:0564b09": "與師。師接得一&#x89A7;。便將火燒&#x5374;。耽源一日問。前來諸",
    "X81n1571_017:0564b10": "相甚宜秘惜。師曰。當時看了。便燒&#x5374;也。源曰。吾此法",
    "X81n1571_017:0564b11": "門。無人能會。惟先師及諸祖師諸大聖人。方可委悉。",
    "X81n1571_017:0564b12": "子何得焚之。師曰。慧寂一&#x89A7;已知其意。但用得不可",
    "X81n1571_017:0564b13": "執本也。源曰。然雖如此。於子即得。後人信之不及。師",
    "X81n1571_017:0564b14": "曰。和尚若要。重錄不難。即重集一本呈上。更無遺失。",
    "X81n1571_017:0564b15": "源然之 耽源上堂。師出眾。作此○相。以手拓呈了。",
    "X81n1571_017:0564b16": "&#x5374;叉手立。源以兩手相交作拳示之。師進前三步。作",
    "X81n1571_017:0564b17": "女人拜。源點頭。師便禮拜 師浣衲次。耽源曰。正恁",
    "X81n1571_017:0564b18": "麼時作麼生。師曰。正恁麼時。向甚麼處見 參溈山。",
    "X81n1571_017:0564b19": "溈問。汝是有主沙彌。無主沙彌。師曰有主。曰主在甚",
    "X81n1571_017:0564b20": "麼處。師從西過東立。溈異之。師問。如何是真佛住處。",
    "X81n1571_017:0564b21": "溈曰。以思無思之妙。返思靈燄之無窮。思盡還源。性",
    "X81n1571_017:0564b22": "相常住。事理不二。真佛如如。師於言下頓悟。自此執",
    "X81n1571_017:0564b23": "侍。一十五載 參巖頭。頭舉起拂子。師展坐具。巖拈",
    "X81n1571_017:0564b24": "拂子置背後。師將坐具搭肩上而出。巖曰。我不肯汝",
    "X81n1571_017:0564c01": "放。祇肯汝收 掃地次。溈問。塵非掃得。空不自生。如",
    "X81n1571_017:0564c02": "何是塵非掃得。師掃地一下。溈曰。如何是空不自生。",
    "X81n1571_017:0564c03": "師指自身又指溈。溈曰。塵非掃得。空不自生。離此二",
    "X81n1571_017:0564c04": "途。又作麼生。師又掃地一下。又指自身并指溈 溈",
    "X81n1571_017:0564c05": "一日指田問師。這丘田。那頭高。這頭低。師曰。&#x5374;是這",
    "X81n1571_017:0564c06": "頭高。那頭低。溈曰。你若不信。向中間立看兩頭。師曰。",
    "X81n1571_017:0564c07": "不必立中間。亦莫住兩頭。溈曰。若如是著水看。水能",
    "X81n1571_017:0564c08": "平物。師曰。水亦無定。但高處高平。低處低平。溈便休",
    "X81n1571_017:0564c09": " 有施主。送絹與溈山。師問。和尚受施主如是供養。",
    "X81n1571_017:0564c10": "將何報答。溈敲禪床示之。師曰。和尚何得將眾人物。",
    "X81n1571_017:0564c11": "作自己用 師在溈山。為直歲。作務歸。溈問。甚麼處",
    "X81n1571_017:0564c12": "去來。師曰。田中來。溈曰。田中多少人。師插鍬叉手。溈",
    "X81n1571_017:0564c13": "曰。今日南山大有人刈茅。師&#x39DE;鍬便行。(玄沙曰。我若見即踏倒鍬",
    "X81n1571_017:0564c14": "子。僧問鏡清。仰山插鍬意旨如何。清曰。狗銜赦書。諸侯避道。曰祇如玄沙踏倒意旨如何。清曰。不奈船何。打破",
    "X81n1571_017:0564c15": "戽斗。曰南山插茅意旨如何。清曰李靖三兄。久經行陣。雲居錫曰。且道鏡清下此一判。著不著) 師",
    "X81n1571_017:0564c16": "在溈山牧牛時。踢天泰問。一毛頭師子現即不問。百",
    "X81n1571_017:0564c17": "億毛頭百億師子現。又作麼生。師便騎牛歸。侍立溈",
    "X81n1571_017:0564c18": "山次。舉前話方了。&#x5374;見泰來。師曰。便是這箇上座。溈",
    "X81n1571_017:0564c19": "遂問。百億毛頭百億師子現。豈不是上座道。泰曰是。",
    "X81n1571_017:0564c20": "師曰。正當現時。毛前現。毛後現。泰曰。現時不說前後。",
    "X81n1571_017:0564c21": "溈山大笑。師曰。師子腰折也。便下去 一日。第一座",
    "X81n1571_017:0564c22": "舉起拂子曰。若人作得道理即與之。師曰。某甲作得",
    "X81n1571_017:0564c23": "道理。還得否。座曰。但作得道理便得。乃乃掣將拂子",
    "X81n1571_017:0564c24": "去(雲居錫曰。甚麼處是仰山道理) 一日雨下。天性謂師曰。好雨。師",
    "X81n1571_017:0565a01": "曰。好在甚麼處。性無語。師曰。某甲&#x5374;道得。性曰。好在",
    "X81n1571_017:0565a02": "甚麼處。師指雨。性又無語。師曰。何得大智而默 師",
    "X81n1571_017:0565a03": "隨溈山遊山。到磐陀石上坐。師侍立次。忽&#x9D76;銜一紅",
    "X81n1571_017:0565a04": "柿。落在面前。溈拾與師。師接得。洗了度與溈。溈曰。子",
    "X81n1571_017:0565a05": "甚處得來。師曰。此是和尚道德所感。溈曰。汝也不得",
    "X81n1571_017:0565a06": "無分。即分半與師。(玄沙曰。大小溈山被仰山一坐。至今起不得) 溈山問",
    "X81n1571_017:0565a07": "師。忽有人問汝。汝作麼生祇對。師曰。東寺師叔若在。",
    "X81n1571_017:0565a08": "某甲不致寂寞。溈曰。放汝一箇不祇對罪。師曰。生之",
    "X81n1571_017:0565a09": "與殺。祇在一言。溈曰。不負汝見。別有人不肯。師曰阿",
    "X81n1571_017:0565a10": "誰。溈指露柱曰。這箇。師曰。道甚麼。溈曰。道甚麼。師曰。",
    "X81n1571_017:0565a11": "白鼠推遷。銀臺不變 師問溈山。大用現前。請師辨",
    "X81n1571_017:0565a12": "白。溈山下座歸方丈。師隨後入。溈問。子適來問甚麼",
    "X81n1571_017:0565a13": "話。師再舉。溈曰。還記得吾答語否。師曰記得。溈曰。你",
    "X81n1571_017:0565a14": "試舉看。師便珍重出去。溈曰錯。師回首曰。閒師弟若",
    "X81n1571_017:0565a15": "來。莫道某甲無語好 師問東寺曰。借一路過那邊",
    "X81n1571_017:0565a16": "還得否。寺曰。大凡沙門。不可祇一路也。別更有麼。師",
    "X81n1571_017:0565a17": "良久。寺&#x5374;問。借一路過那邊得否。師曰。大凡沙門。不",
    "X81n1571_017:0565a18": "可祇一路也。別更有麼。寺曰。祇有此。師曰。大唐天子。",
    "X81n1571_017:0565a19": "決定姓金 師在溈山。前坡牧牛次。見一僧上山。不",
    "X81n1571_017:0565a20": "久便下來。師乃問。上座何不且留山中。僧曰。祗為因",
    "X81n1571_017:0565a21": "緣不契。師曰。有何因緣。試舉看。曰和尚問某名甚麼。",
    "X81n1571_017:0565a22": "某答歸真。和尚曰。歸真何在。某甲無對。師曰。上座&#x5374;",
    "X81n1571_017:0565a23": "回。向和尚道。某甲道得也。和尚問作麼生道。但曰眼",
    "X81n1571_017:0565a24": "裏耳裏鼻裏。僧回。一如所教。溈曰。脫空謾語漢。此是",
    "X81n1571_017:0565b01": "五百人善知識語 師臥次。夢入彌勒內院。眾堂中",
    "X81n1571_017:0565b02": "諸位皆足。惟第二位空。師遂就座。有一尊者。白槌曰。",
    "X81n1571_017:0565b03": "今當第二座說法。師起白槌曰。摩訶衍法。離四句絕",
    "X81n1571_017:0565b04": "百非。諦聽諦聽。眾皆散去。及覺舉似溈。溈曰。子已入",
    "X81n1571_017:0565b05": "聖位。師便禮拜 師侍溈行次。忽見前面塵起。溈曰。",
    "X81n1571_017:0565b06": "面前是甚麼。師近前看了。&#x5374;作此◎相。溈點頭 溈",
    "X81n1571_017:0565b07": "山示眾曰。一切眾生。皆無佛性。鹽官示眾曰。一切眾",
    "X81n1571_017:0565b08": "生。皆有佛性。鹽官有二僧。往探問。既到溈山。聞溈山",
    "X81n1571_017:0565b09": "舉揚。莫測其涯。若生輕慢。因一日與師言話次。乃勸",
    "X81n1571_017:0565b10": "曰。師兄須是勤學佛法。不得容易。師乃作此○相。以",
    "X81n1571_017:0565b11": "手拓呈了。&#x5374;拋向背後。遂展兩手。就二僧索。二僧罔",
    "X81n1571_017:0565b12": "措。師曰。吾兄直須勤學佛法。不得容易。便起去。時二",
    "X81n1571_017:0565b13": "僧。&#x5374;回鹽官。行三十里。一僧。忽燃有省。乃曰。當知溈",
    "X81n1571_017:0565b14": "山道一切眾生皆無佛性。信之不錯。便回溈山。一僧",
    "X81n1571_017:0565b15": "更前行數里。因過水忽然有省。自歎曰。溈山道。一切",
    "X81n1571_017:0565b16": "眾生皆無佛性。灼然有他恁麼道。亦回溈山。久依法",
    "X81n1571_017:0565b17": "席 溈山同師牧牛吹。溈曰。此中還有菩薩也無。師",
    "X81n1571_017:0565b18": "曰有。溈曰。汝見那箇是。試指出看。師曰。和尚疑那箇",
    "X81n1571_017:0565b19": "不是。試指出看。溈便休 師送果子。上溈山。溈接得",
    "X81n1571_017:0565b20": "問。子甚麼處得來。師曰。家園底。溈曰。堪喫也未。師曰。",
    "X81n1571_017:0565b21": "未敢嘗。先獻和尚。溈曰。是阿誰底。師曰。慧寂底。溈曰。",
    "X81n1571_017:0565b22": "既是子底。因甚麼教我先&#x751E;。師曰。和尚&#x751E;千&#x751E;萬。溈",
    "X81n1571_017:0565b23": "便喫曰。猶帶酸澀在。師曰。酸澀莫非自知。溈不答",
    "X81n1571_017:0565b24": " 赤千行者。聞鐘聲乃問。有耳打鐘。無耳打鐘。師曰。汝",
    "X81n1571_017:0565c01": "但問。莫愁我答不得。千曰。早箇問了也。師喝曰。去",
    "X81n1571_017:0565c02": " 師夏末問訊溈山次。溈曰。子一夏不見。上來在下面",
    "X81n1571_017:0565c03": "作何所務。師曰。某甲在下面。鉏得一片畬。下得一籮",
    "X81n1571_017:0565c04": "種。溈曰。子今夏不&#x8657;過。師&#x5374;問。未審和尚一夏之中。",
    "X81n1571_017:0565c05": "作何所務。溈曰。日中一食。夜後一寢。師曰。和尚今夏",
    "X81n1571_017:0565c06": "亦不&#x8657;過。道了乃吐舌。溈曰。寂子何得自傷己命",
    "X81n1571_017:0565c07": " 溈山一日見師來。即以兩手相交過。各撥三下。&#x5374;豎",
    "X81n1571_017:0565c08": "一指。師亦以兩手相交過。各撥三下。&#x5374;向胸前。仰一",
    "X81n1571_017:0565c09": "手。覆一手。以目瞻視。溈山休去 溈山餧&#x9D76;生飯。回",
    "X81n1571_017:0565c10": "頭見師曰。今日為伊上堂一上。師曰。某甲隨例得聞。",
    "X81n1571_017:0565c11": "溈曰。聞底事作麼生。師曰。&#x9D76;作&#x9D76;鳴。鵲作鵲噪。溈曰。",
    "X81n1571_017:0565c12": "爭奈聲色何。師曰。和尚適來道甚麼。溈曰。我祇道為",
    "X81n1571_017:0565c13": "伊上堂一上。師曰。為甚麼喚作聲色。溈曰。雖然如此。",
    "X81n1571_017:0565c14": "驗過也無妨。師曰。大事因緣。又作麼生驗。溈豎起拳。",
    "X81n1571_017:0565c15": "師曰。終是指東畫西。溈曰。子適來問甚麼。師曰。問和",
    "X81n1571_017:0565c16": "尚大事因緣。溈曰。為甚麼喚作指東畫西。師曰。為著",
    "X81n1571_017:0565c17": "聲色故。某甲所以問過。溈曰。&#x7ADD;未曉了此事。師曰。如",
    "X81n1571_017:0565c18": "何得曉了此事。溈曰。寂子聲色。老僧東西。師曰。一月",
    "X81n1571_017:0565c19": "千江。體不分水。溈曰。應須與麼始得。師曰。如金與金。",
    "X81n1571_017:0565c20": "終無異色。豈有異名。溈曰。作麼生是無異名底道理。",
    "X81n1571_017:0565c21": "師曰。瓶盤釵釧券盂盆。溈曰。寂子說禪。如師子吼。驚",
    "X81n1571_017:0565c22": "散狐狼野干之屬 師後開法王莽山。問僧。近離甚",
    "X81n1571_017:0565c23": "處。曰廬山。師曰。曾到五老峰麼。曰不曾到。師曰。闍黎",
    "X81n1571_017:0565c24": "不曾遊山(雲門曰。此語皆為慈悲之故。有落草之談) 上堂。汝等諸人。各",
    "X81n1571_017:0566a01": "自回光返照。莫記吾言。汝無始劫來。背明投暗。妄想",
    "X81n1571_017:0566a02": "根深。卒難頓拔。所以假設方便。奪汝麤識。如將黃葉",
    "X81n1571_017:0566a03": "止啼。有甚麼是處。亦如人將百種貨物與金寶。作一",
    "X81n1571_017:0566a04": "鋪貨賣。祇擬輕重來機。所以道石頭是真金鋪。我這",
    "X81n1571_017:0566a05": "裏是雜貨鋪。有人來覓鼠糞。我亦拈與他。來覓真金。",
    "X81n1571_017:0566a06": "我亦拈與他。時有僧問。鼠糞即不要。請和尚真金。師",
    "X81n1571_017:0566a07": "曰。囓鏃擬開口。驢年亦不會。僧無對。師曰。索喚則有",
    "X81n1571_017:0566a08": "交易。不索喚則無。我若說禪宗。身邊要一人相伴亦",
    "X81n1571_017:0566a09": "無。豈況有五百七百眾耶。我若東說西說。則爭頭向",
    "X81n1571_017:0566a10": "前采拾。如將空拳誑小兒。都無實處。我今分明向汝",
    "X81n1571_017:0566a11": "說聖邊事。且莫將心湊泊。但向自己性海。如實而修。",
    "X81n1571_017:0566a12": "不要三明六通。何以故。此是聖末邊事。如今且要識",
    "X81n1571_017:0566a13": "心達本。但得其本。不愁其末。他時後日自具去在。若",
    "X81n1571_017:0566a14": "未得本。縱饒將情學他亦不得。汝豈不見。溈山和尚",
    "X81n1571_017:0566a15": "云。凡聖情盡。體露真常。事理不二。即如如佛 問如",
    "X81n1571_017:0566a16": "何是祖師意。師以手於空作此[○@佛]相示之。僧無語",
    "X81n1571_017:0566a17": " 師謂第一座曰。不思善。不思惡。正恁麼時作麼生。座",
    "X81n1571_017:0566a18": "曰。正恁麼時。是某甲放身命處。師曰。何不問老僧。座",
    "X81n1571_017:0566a19": "曰。正恁麼時。不見有和尚。師曰。扶我教不起 師因",
    "X81n1571_017:0566a20": "歸溈山省覲。溈問。子既稱善知識。爭辨得諸方來者。",
    "X81n1571_017:0566a21": "知有不知有。有師承無師承。是義學是元學。子試說",
    "X81n1571_017:0566a22": "看。師曰。慧寂有驗處。但見僧來。便豎起拂子問伊。諸",
    "X81n1571_017:0566a23": "方還說這箇不說。又曰。這箇且置。諸方老宿意。作麼",
    "X81n1571_017:0566a24": "生。溈歎曰。此是從上宗門中牙爪 溈問。大地眾生。",
    "X81n1571_017:0566b01": "業識茫茫。無本可據。子作麼生知他有之與無。師曰。",
    "X81n1571_017:0566b02": "慧寂有驗處。時有一僧。從面前過。師召曰。闍黎。僧回",
    "X81n1571_017:0566b03": "首。師曰。和尚。這箇便是業識茫茫。無本可據。溈曰。此",
    "X81n1571_017:0566b04": "是師子一滴乳。迸散六斛驢乳 師問僧。甚處來。曰",
    "X81n1571_017:0566b05": "幽州。師曰。我恰要箇幽州信米作麼價。曰某甲來時。",
    "X81n1571_017:0566b06": "無端從市中過。踏折他橋梁。師便休 師見僧來。豎",
    "X81n1571_017:0566b07": "起拂子。僧便喝。師曰。喝即不無。且道老僧過在甚麼",
    "X81n1571_017:0566b08": "處。曰和尚不合將境示人。師便打 有梵僧。從空而",
    "X81n1571_017:0566b09": "至。師曰。近離甚處。曰西天。師曰。幾時離彼。曰今早。師",
    "X81n1571_017:0566b10": "曰。何太遲生。曰遊山翫水。師曰。神通遊戲則不無闍",
    "X81n1571_017:0566b11": "黎。佛法須還老僧始得。曰特來東土禮文殊。&#x5374;遇小",
    "X81n1571_017:0566b12": "釋迦。遂出梵書貝多葉。與師作禮。乘空而去。自此號",
    "X81n1571_017:0566b13": "小釋迦 師住東平時。溈山令僧送書并鏡與師。師",
    "X81n1571_017:0566b14": "上堂。提起示眾曰。且道。是溈山鏡。東平鏡。若道是東",
    "X81n1571_017:0566b15": "平鏡。又是溈山送來。若道是溈山鏡。又在東平手裏。",
    "X81n1571_017:0566b16": "道得則留取。道不得則撲破去也。眾無語。師遂撲破",
    "X81n1571_017:0566b17": " 僧參問。和尚還識字否。師曰隨分。僧以手畫此○",
    "X81n1571_017:0566b18": "相拓呈。師以衣袖拂之。僧又作此○相拓呈。師以兩",
    "X81n1571_017:0566b19": "手作背拋勢。僧以目視之。師低頭。僧遶師一匝。師便",
    "X81n1571_017:0566b20": "打。僧遂出去 師坐次。有僧來作禮。師不顧。其僧乃",
    "X81n1571_017:0566b21": "問。師識字否。師曰隨分。僧乃右旋一匝曰。是甚麼字。",
    "X81n1571_017:0566b22": "師於地上書十字酬之。僧又左旋一匝曰。是甚字。師",
    "X81n1571_017:0566b23": "改十字作卍字。僧畫此○相。以兩手拓。如修羅掌日",
    "X81n1571_017:0566b24": "月勢曰。是甚麼字。師乃畫此[○@卍]相對之。僧乃作婁至",
    "X81n1571_017:0566c01": "德勢。師曰。如是如是。此是諸佛之所護念。汝亦如是。",
    "X81n1571_017:0566c02": "吾亦如是。善自護持。其僧禮謝。騰空而去 時有一",
    "X81n1571_017:0566c03": "道者見。經五日後遂問師。師曰。汝還見否。道者曰。某",
    "X81n1571_017:0566c04": "甲見出門騰空而去。師曰。此是西天羅漢。故來探吾",
    "X81n1571_017:0566c05": "道。道者曰。某雖&#x89A9;種種三昧。不辨其理。師曰。吾以義",
    "X81n1571_017:0566c06": "為汝解釋。此是八種三昧。是覺海變為義海。體則同",
    "X81n1571_017:0566c07": "然。此義合有因有果。即時異時。總別不離。隱身三昧",
    "X81n1571_017:0566c08": "也 師問僧。近離甚處。曰南方。師舉拄杖曰。彼中老",
    "X81n1571_017:0566c09": "宿。還說這箇麼。曰不說。師曰。既不說這箇。還說那箇",
    "X81n1571_017:0566c10": "否。曰不說。師召大德。僧應諾。師曰。參堂去。僧便出。師",
    "X81n1571_017:0566c11": "復召曰。大德。僧回首。師曰。近前來。僧近前。師以拄杖。",
    "X81n1571_017:0566c12": "頭上點一下曰。去 劉侍御問。了心之旨可得聞乎。",
    "X81n1571_017:0566c13": "師曰。若要了心。無心可了。無了之心。是名真了 師",
    "X81n1571_017:0566c14": "一日在法堂上坐。見一僧從外來。便問訊了。向東邊",
    "X81n1571_017:0566c15": "叉手立。以目視師。師乃垂下左足。僧&#x5374;過西邊叉手",
    "X81n1571_017:0566c16": "立。師垂下右足。僧向中間叉手立。師收雙足。僧禮拜。",
    "X81n1571_017:0566c17": "師曰。老僧自住此。未曾打著一人。拈拄杖便打。僧便",
    "X81n1571_017:0566c18": "騰空而去 希聲陸公。欲謁師。先作此○相對呈。師",
    "X81n1571_017:0566c19": "開封。於相下而書曰。不思而知。落第二頭。思而知之。",
    "X81n1571_017:0566c20": "落第三首。遂封回(韋宙相公機語相似。茲不重出)公見即入山。師乃",
    "X81n1571_017:0566c21": "門迎。公纔見便問。三門俱開。從何門入。師曰。從信門",
    "X81n1571_017:0566c22": "入。公至法堂。又問。不出魔界。便入佛界時如何。師以",
    "X81n1571_017:0566c23": "拂子倒點三下。公便設禮。又問。和尚還持戒否。師曰。",
    "X81n1571_017:0566c24": "不持戒。曰還坐禪否。師曰。不坐禪。公良久。師曰會麼。",
    "X81n1571_017:0567a01": "曰不會。師曰。聽老僧一頌。滔滔不持戒。兀兀不坐禪。",
    "X81n1571_017:0567a02": "釅茶三兩&#x6900;。意在钁頭邊。師&#x5374;問。承聞相公看經得",
    "X81n1571_017:0567a03": "悟。是否。曰弟子因看涅槃經。有云不斷煩惱而入涅",
    "X81n1571_017:0567a04": "槃。得箇安樂處。師豎起拂子曰。祇如這箇作麼生入。",
    "X81n1571_017:0567a05": "曰入之一字也消不得。師曰。入之一字。不為相公。公",
    "X81n1571_017:0567a06": "便起去(法燈曰。上座且道。入之一字。為甚麼人。又曰。相公且莫煩惱) 龐居士問。",
    "X81n1571_017:0567a07": "久嚮仰山。到來為甚麼&#x5374;覆。師豎起拂子。士曰恰是。",
    "X81n1571_017:0567a08": "師曰。是仰是覆。士乃打露柱曰。雖然無人。也要露柱",
    "X81n1571_017:0567a09": "證明。師擲拂子曰。若到諸方。一任舉似 師指雪師",
    "X81n1571_017:0567a10": "子問眾。有過得此色者麼。眾無對(雲門曰。當時便好與推倒) 師",
    "X81n1571_017:0567a11": "問雙峰。近日見處如何。曰據某見處。實無一法可當",
    "X81n1571_017:0567a12": "情。師曰。汝解猶在境。曰某祇如此。師兄又如何。師曰。",
    "X81n1571_017:0567a13": "汝豈不知無一法可當情者。溈山聞曰。寂子一句。疑",
    "X81n1571_017:0567a14": "殺天下人(玄覺曰。經道實無有法。然燈佛與我授記。他道實無一法可當情。為甚麼道解猶在",
    "X81n1571_017:0567a15": "境。且道。利害在甚麼處) 師臥次。僧問曰。身還解說法也無。師",
    "X81n1571_017:0567a16": "曰。我說不得。別有一人說得。曰說得底人在甚麼處。",
    "X81n1571_017:0567a17": "師推出枕子。溈山問曰。寂子用&#x5292;刃上事 師閉目",
    "X81n1571_017:0567a18": "坐次。有僧潛來身邊立。師開目。於地上作此[○@水]相。顧",
    "X81n1571_017:0567a19": "視其僧。僧無語 師攜拄杖行次。僧問。和尚手中是",
    "X81n1571_017:0567a20": "甚麼。師便拈向背後曰。見麼。僧無對 師問一僧。汝",
    "X81n1571_017:0567a21": "會甚麼。曰會卜。師提起拂子曰。這箇六十四卦中。阿",
    "X81n1571_017:0567a22": "那卦收。僧無對。師自代曰。適來是雷天大壯。如今變",
    "X81n1571_017:0567a23": "為地火明彝 問僧。名甚麼。曰靈通。師曰。便請入燈",
    "X81n1571_017:0567a24": "籠。曰早箇入了也(法眼別曰。喚甚麼作燈籠) 問古人道見色便",
    "X81n1571_017:0567b01": "見心。禪床是色。請和尚離&#x5374;色。指學人心。師曰。那箇",
    "X81n1571_017:0567b02": "是禪床。指出來看。僧無語(玄覺曰。忽然被伊卻指禪床。作麼生對伊。有僧曰。卻",
    "X81n1571_017:0567b03": "請和尚道。玄覺代拊掌三下) 問如何是毗盧師。師乃叱之。僧曰。",
    "X81n1571_017:0567b04": "如何是和尚師。師曰。莫無禮 師共一僧語。旁有僧",
    "X81n1571_017:0567b05": "曰。語底是文殊。默底是維摩。師曰。不語不默底。莫是",
    "X81n1571_017:0567b06": "汝否。僧默然。師曰。何不現神通。曰不辭現神通。祇恐",
    "X81n1571_017:0567b07": "和尚收作教。師曰。鑒汝來處。未有教外底眼 問天",
    "X81n1571_017:0567b08": "堂地獄。相去幾何。師將拄杖。畫地一畫 師住觀音",
    "X81n1571_017:0567b09": "時。出牓曰。看經次不得問事。有僧來問訊。見師看經。",
    "X81n1571_017:0567b10": "旁立而待。師卷&#x5374;經問。會麼。曰某甲不看經。爭得會。",
    "X81n1571_017:0567b11": "師曰。汝已後會去在。其僧到巖頭。頭問。甚處來。曰江",
    "X81n1571_017:0567b12": "西觀音來。頭曰。和尚有何言句。僧舉前話。頭曰。這箇",
    "X81n1571_017:0567b13": "老師。我將謂被故紙埋&#x5374;。元來猶在 僧思[邱-丘+益]問。禪",
    "X81n1571_017:0567b14": "宗頓悟。畢竟入門的意如何。師曰。此意極難。若是祖",
    "X81n1571_017:0567b15": "宗門下。上根上智。一聞千悟。得大總持。其有根微智",
    "X81n1571_017:0567b16": "劣。若不安禪靜慮。到這裏總須茫然。曰除此一路。別",
    "X81n1571_017:0567b17": "更有入處否。師曰有。曰。如何即是。師曰。汝是甚處人。",
    "X81n1571_017:0567b18": "曰幽州人。師曰。汝還思彼處否。曰常思。師曰。能思者",
    "X81n1571_017:0567b19": "是心。所思者是境。彼處樓臺林苑。人馬駢闐。汝反思",
    "X81n1571_017:0567b20": "底。還有許多般也無。曰某甲到這裏。總不見有。師曰。",
    "X81n1571_017:0567b21": "汝解猶在心。信位即得。人位未在。曰除&#x5374;這箇。別更",
    "X81n1571_017:0567b22": "有意也無。師曰。別有別無。即不堪也。曰到這裏作麼",
    "X81n1571_017:0567b23": "生即是。師曰。據汝所解。祇得一元。得坐披衣。向後自",
    "X81n1571_017:0567b24": "看。[邱-丘+益]禮謝之 師接機利物。為宗門標準。再遷東平。",
    "X81n1571_017:0567c01": "將順寂。數僧侍立。師以偈示之曰。一二二三子。平目",
    "X81n1571_017:0567c02": "復仰視。兩口一無舌。即是吾宗旨。至日午。陞座辭眾。",
    "X81n1571_017:0567c03": "復說偈曰。年滿七十七。無常在今日。日輪正當午。兩",
    "X81n1571_017:0567c04": "手攀屈膝。言訖。以兩手抱膝而終。閱明年。南塔涌公",
    "X81n1571_017:0567c05": "遷靈骨。歸仰山。塔於集雲峰下。&#x52C5;諡智通禪師。妙光",
    "X81n1571_017:0567c06": "之塔。",
    "X81n1571_017:0567c07": "鄧州香嚴智閒禪師[0567c07] 青州人。厭俗辭親。觀方慕道。在",
    "X81n1571_017:0567c08": "百丈時。性識聰敏。參禪不得。洎丈遷化。遂參溈山。山",
    "X81n1571_017:0567c09": "問。我聞。汝在百丈先師處。問一答十。問十答百。此是",
    "X81n1571_017:0567c10": "汝聰明靈利。意解識想。生死根本。父母未生時。試道",
    "X81n1571_017:0567c11": "一句看。師被一問。直得茫然歸寮。將平日看過底文",
    "X81n1571_017:0567c12": "字。從頭要尋。一句酬對。竟不能得。乃自歎曰。&#x7575;餅不",
    "X81n1571_017:0567c13": "可充饑。屢乞溈山說破。山曰。我若說似汝。汝已後罵",
    "X81n1571_017:0567c14": "我去。我說底是我底。終不干汝事。師遂將平昔所看",
    "X81n1571_017:0567c15": "文字燒&#x5374;曰。此生不學佛法也。且作箇長行粥飯僧。",
    "X81n1571_017:0567c16": "免役心神。乃泣辭溈山。直過南陽。&#x89A9;忠國師遺跡。遂",
    "X81n1571_017:0567c17": "憩止焉。一日芟除草木。偶拋瓦礫。擊竹作聲。忽然省",
    "X81n1571_017:0567c18": "悟。遽歸沐浴。焚香遙禮溈山。讚曰。和尚大慈。恩逾父",
    "X81n1571_017:0567c19": "母。當時若為我說破。何有今日之事。乃有頌曰。一擊",
    "X81n1571_017:0567c20": "忘所知。更不假修持。動容揚古路。不墮悄然機。處處",
    "X81n1571_017:0567c21": "無蹤跡。聲色外威儀。諸方達道者。咸言上上機。溈山",
    "X81n1571_017:0567c22": "聞得。謂仰山曰。此子徹也。仰曰。此是心機。意識著述",
    "X81n1571_017:0567c23": "得成。待某甲親自勘過。仰後見師曰。和尚讚歎師弟。",
    "X81n1571_017:0567c24": "發明大事。你試說看。師舉前頌。仰曰。此是夙習記持",
    "X81n1571_017:0568a01": "而成。若有正悟。別更說看。師又成頌曰。去年貧未是",
    "X81n1571_017:0568a02": "貧。今年貧始是貧。去年貧猶有卓錐之地。今年貧錐",
    "X81n1571_017:0568a03": "也無。仰曰。如來禪。許師弟會。祖師禪。未夢見在。師復",
    "X81n1571_017:0568a04": "有頌曰。我有一機。瞬目視伊。若人不會。別喚沙彌。仰",
    "X81n1571_017:0568a05": "乃報溈山曰。且喜閒師弟會祖師禪也(玄覺曰。且道如來禪與祖",
    "X81n1571_017:0568a06": "師禪。分不分。長慶稜曰。一時坐卻) 師初開堂。溈山令僧送書并拄",
    "X81n1571_017:0568a07": "杖至。師接得便哭蒼天蒼天。僧曰。和尚為甚麼如此。",
    "X81n1571_017:0568a08": "師曰。祇為春行秋令 上堂。道由悟達。不在語言。況",
    "X81n1571_017:0568a09": "是密密堂堂。曾無間隔。不勞心意。暫借回光。日用全",
    "X81n1571_017:0568a10": "功。迷徒自背 僧問。如何是香嚴境。師曰。華木不滋",
    "X81n1571_017:0568a11": " 問如何是僊陀婆。師敲禪床曰。過這裏來 問如",
    "X81n1571_017:0568a12": "何是現在學。師以扇子旋轉示之曰。見麼。僧無語",
    "X81n1571_017:0568a13": " 問如何是正命食。師以手撮而示之 問如何是無",
    "X81n1571_017:0568a14": "表戒。師曰。待闍黎作俗即說 問如何是聲色外相",
    "X81n1571_017:0568a15": "見一句。師曰。如某甲未住香嚴時。且道在甚麼處。曰",
    "X81n1571_017:0568a16": "恁麼則亦不敢道有所在。師曰。如幻人心心所法",
    "X81n1571_017:0568a17": " 問如何是直截根源佛所印。師拋下拄杖。散手而去",
    "X81n1571_017:0568a18": " 問如何是佛法大意。師曰。今年霜降早。蕎麥總不",
    "X81n1571_017:0568a19": "收 問如何是西來意。師以手入懷作拳。展開與之。",
    "X81n1571_017:0568a20": "僧乃跪膝。以兩手作受勢。師曰。是甚麼。僧無對 問",
    "X81n1571_017:0568a21": "離四句絕百非。請和尚道。師曰。獵師前。不得說本師",
    "X81n1571_017:0568a22": "戒 上堂。若論此事。如人上樹。口銜樹枝。&#x811A;不踏枝。",
    "X81n1571_017:0568a23": "手不攀枝。樹下忽有人問。如何是祖師西來意。不對",
    "X81n1571_017:0568a24": "他。又違他所問。若對他。又喪身失命。當恁麼時。作麼",
    "X81n1571_017:0568b01": "生即得。時有虎頭招上座。出眾曰。樹上即不問。未上",
    "X81n1571_017:0568b02": "樹時。請和尚道。師乃呵呵大笑 師問僧。甚處來。曰",
    "X81n1571_017:0568b03": "溈山來。師曰。和尚近日有何言句。曰有僧問。如何是",
    "X81n1571_017:0568b04": "西來意。和尚豎起拂子。師曰。彼中兄弟作麼生會。曰",
    "X81n1571_017:0568b05": "彼中商量道。即色明心。附物顯理。師曰。會即便會。著",
    "X81n1571_017:0568b06": "甚死急。僧&#x5374;問。師意如何。師亦豎起拂子(玄沙曰。祇這香嚴。&#x811A;",
    "X81n1571_017:0568b07": "跟未點地。雲居錫曰。甚麼處是香嚴&#x811A;跟未點地處) 師有偈曰。子啐母啄。子",
    "X81n1571_017:0568b08": "覺母&#x6BBB;。子母俱亡。應緣不錯。同道唱和。妙元獨&#x811A;",
    "X81n1571_017:0568b09": " 師凡示學徒。語多簡直。有偈頌二百餘篇。隨緣對機。",
    "X81n1571_017:0568b10": "不拘聲律。諸方盛行。後諡襲燈禪師。",
    "X81n1571_017:0568b11": "杭州徑山洪諲禪師[0568b11] 吳興吳氏子。十九投本郡無上",
    "X81n1571_017:0568b12": "出家。二十二受戒。回以講論自矜。上以入海算沙。於",
    "X81n1571_017:0568b13": "理無益語激之。無以對。初參雲巖。次參溈山。遂機契",
    "X81n1571_017:0568b14": "而得法焉 僧問。掩息如&#x7070;時如何。師曰。猶是時人",
    "X81n1571_017:0568b15": "功幹。曰幹後如何。師曰。耕人田不種。曰畢竟如何。師",
    "X81n1571_017:0568b16": "曰。禾熟不臨場 問龍門不假風雷勢。便透得者如",
    "X81n1571_017:0568b17": "何。師曰。猶是一品二品。曰此既是階級。向上事如何。",
    "X81n1571_017:0568b18": "師曰。吾不知有汝龍門 問如霜如雪時如何。師曰。",
    "X81n1571_017:0568b19": "猶是污染。曰不污染時如何。師曰。不同色 許州全",
    "X81n1571_017:0568b20": "明。先問石霜。一毫穿眾穴時如何。霜曰。直須萬年去。",
    "X81n1571_017:0568b21": "曰萬年後如何。霜曰。登科任汝登科。拔萃任汝拔萃。",
    "X81n1571_017:0568b22": "後問師曰。一毫穿眾穴時如何。師曰。光靴任汝光靴。",
    "X81n1571_017:0568b23": "結果任汝結果 問如何是長。師曰。千聖不能量。曰",
    "X81n1571_017:0568b24": "如何是短。師曰。蟭螟眼裏著不滿。其僧不肯。便去舉",
    "X81n1571_017:0568c01": "似石霜。霜曰。祇為太近實頭。僧&#x5374;問霜。如何是長。霜",
    "X81n1571_017:0568c02": "曰不屈曲。曰如何是短。霜曰。雙陸盤中不喝彩 佛",
    "X81n1571_017:0568c03": "日長老訪師。師問。伏承長老獨化一方。何以薦遊峰",
    "X81n1571_017:0568c04": "頂。日曰。朗月當空挂。冰霜不自寒。師曰。莫是長老家",
    "X81n1571_017:0568c05": "風也無。日曰。峭峙萬重關。於中含寶月。師曰。此猶是",
    "X81n1571_017:0568c06": "文言。作麼生是長老家風。日曰。今日賴遇佛日。&#x5374;問。",
    "X81n1571_017:0568c07": "隱密全真。時人知有道不得。太省無辜。時人知有道",
    "X81n1571_017:0568c08": "得。於此二途。猶是時人升降處。未審和尚親道自道",
    "X81n1571_017:0568c09": "如何道。師曰。我家道處無可道。日曰。如來路上無私",
    "X81n1571_017:0568c10": "曲。便請元音和一場。師曰。任汝二輪更互照。碧潭雲",
    "X81n1571_017:0568c11": "外不相關。日曰。為報白頭無限客。此回年少莫歸鄉。",
    "X81n1571_017:0568c12": "師曰。老少同輪無向背。我家元路勿參差。日曰。一言",
    "X81n1571_017:0568c13": "定天下。四句為誰宣。師曰。汝言有三四。我道。其中一",
    "X81n1571_017:0568c14": "也無。師因有偈曰。東西不相顧。南北與誰留。汝言有",
    "X81n1571_017:0568c15": "三四。我道一也無。唐昭宗光化辛酉九月二十八日。",
    "X81n1571_017:0568c16": "白眾而化。",
    "X81n1571_017:0568c17": "滁州定山神英禪師[0568c17] 因椑樹省和尚行&#x811A;時。參問不",
    "X81n1571_017:0568c18": "落數量。請師道。師提起數珠曰。是落不落。樹曰。圓珠",
    "X81n1571_017:0568c19": "三竅。時人知有。請師圓前話。師便打。樹拂袖便出。師",
    "X81n1571_017:0568c20": "曰。三十年後。搥胸大哭去在。樹住後示眾曰。老僧二",
    "X81n1571_017:0568c21": "十年前。至定山。被他熱謾一上。不同小小 師見首",
    "X81n1571_017:0568c22": "座洗衣。遂問。作甚麼。座提起衣示之。師曰。洗底是甚",
    "X81n1571_017:0568c23": "衣。座曰。關中使鐵錢。師喚維那。移下座挂搭著。",
    "X81n1571_017:0568c24": "襄州延慶山法端禪師[0568c24] 僧問。蚯蚓斬為兩段。兩頭俱",
    "X81n1571_017:0569a01": "動。佛性在阿那頭。師展兩手。(洞山別曰。問底在阿那頭)師滅後。&#x52C5;",
    "X81n1571_017:0569a02": "諡紹真禪師。塔曰明金。",
    "X81n1571_017:0569a03": "益州應天和尚[0569a03] 僧問。人人盡有佛性。如何是和尚佛",
    "X81n1571_017:0569a04": "性。師曰。汝喚甚麼作佛性。曰恁麼則和尚無佛性也。",
    "X81n1571_017:0569a05": "師乃&#x544C;快活快活。",
    "X81n1571_017:0569a06": "福州九峰慈慧禪師[0569a06] 初在溈山。山上堂曰。汝等諸人。",
    "X81n1571_017:0569a07": "祇得大機。不得大用。師便抽身出去。溈召之。師更不",
    "X81n1571_017:0569a08": "回顧。溈曰。此子堪為法器 一日辭溈山曰。某甲辭",
    "X81n1571_017:0569a09": "違和尚。千里之外。不離左右。溈動容曰。善為。",
    "X81n1571_017:0569a10": "京兆府米和尚[0569a10] 參學後。歸受業寺。有老宿問。月中斷",
    "X81n1571_017:0569a11": "井索。時人喚作蛇。未審七師見佛。喚作甚麼。師曰。若",
    "X81n1571_017:0569a12": "有佛見。即同眾生。(法眼別曰。此是甚麼時節。問。法燈別曰。喚底不是)老宿曰。",
    "X81n1571_017:0569a13": "千年桃核 師令僧去問仰山曰。今時還假悟也無。",
    "X81n1571_017:0569a14": "仰曰。悟即不無。爭奈落在第二頭。師深肯之 又令",
    "X81n1571_017:0569a15": "僧問洞山曰。那箇究竟作麼生。洞曰。&#x5374;須問他始得。",
    "X81n1571_017:0569a16": "師亦肯之 僧問。自古上賢。還達真正理也無。師曰。",
    "X81n1571_017:0569a17": "達。曰祇如真正理作麼生達。師曰。當時霍光。賣假銀",
    "X81n1571_017:0569a18": "城與單于。契書是甚麼人做。曰某甲直得杜口無言。",
    "X81n1571_017:0569a19": "師曰。平地教人作保 問。如何是衲衣下事。師曰。醜",
    "X81n1571_017:0569a20": "陋任君嫌。不挂雲霞色。",
    "X81n1571_017:0569a21": "晉州霍山和尚[0569a21] 因仰山一僧到。自稱集雲峰下四藤",
    "X81n1571_017:0569a22": "條。天下大禪佛。參。師乃喚維那打鐘著。大禪佛。驟步",
    "X81n1571_017:0569a23": "而去。",
    "X81n1571_017:0569a24": "元康和尚[0569a24] 因訪石樓。樓纔見。便收足坐。師曰。得恁麼",
    "X81n1571_017:0569b01": "威儀周足。樓曰。汝適來見箇甚麼。師曰。無端被人領",
    "X81n1571_017:0569b02": "過。樓曰。須是與麼始為真見。師曰。苦哉賺殺幾人來。",
    "X81n1571_017:0569b03": "樓便起身。師曰。見則見矣。動則不動。樓曰。盡力道不",
    "X81n1571_017:0569b04": "出定也。師拊掌三下。後有僧舉似南泉。泉曰。天下人。",
    "X81n1571_017:0569b05": "斷這兩箇漢是非不得。若斷得。與他同參。",
    "X81n1571_017:0569b06": "蘄州三角山法遇庵主[0569b06] 因荒亂&#x5BBC;帥入山。執刃而問。",
    "X81n1571_017:0569b07": "和尚有甚財寶。師曰。僧家之寶。非君所宜。&#x5BBC;曰。是何",
    "X81n1571_017:0569b08": "寶。師震聲一喝。&#x5BBC;不悟。以刃加之。",
    "X81n1571_017:0569b09": "襄州王敬初常侍[0569b09] 視事次。米和尚至。公乃舉筆示之。",
    "X81n1571_017:0569b10": "米曰。還判得&#x8657;空否。公擲筆入宅。更不復出。米致疑。",
    "X81n1571_017:0569b11": "明日憑鼓山供養主。入探其意。米亦隨至。潛在屏蔽",
    "X81n1571_017:0569b12": "間偵伺。供養主纔坐問曰。昨日米和尚。有甚麼言句。",
    "X81n1571_017:0569b13": "便不相見。公曰。師子&#x9F69;人。韓&#x7379;逐塊。米聞此語。即省",
    "X81n1571_017:0569b14": "前謬。遽出朗笑曰。我會也。我會也。公曰。會即不無。你",
    "X81n1571_017:0569b15": "試道看。米曰。請常侍舉。公乃豎起一隻&#x7B6F;。米曰。這野",
    "X81n1571_017:0569b16": "狐精。公曰。這漢徹也 問僧。一切眾生。還有佛性也",
    "X81n1571_017:0569b17": "無。曰有。公指壁上畫狗子曰。這箇還有也無。僧無對",
    "X81n1571_017:0569b18": "公自代曰。看&#x9F69;著汝。",
    "X81n1571_017:0569b19": "南嶽下五世",
    "X81n1571_017:0569b20": "仰山寂禪師法嗣",
    "X81n1571_017:0569b21": "袁州仰山西塔光穆禪師[0569b21] 僧問。如何是正聞。師曰。不",
    "X81n1571_017:0569b22": "從耳入。曰作麼生。師曰。還聞麼 問祖意教意。是同",
    "X81n1571_017:0569b23": "是別。師曰。同別且置。汝道。瓶觜裏甚麼物出來入去",
    "X81n1571_017:0569b24": " 問如何是西來意。師曰。汝無佛性 問如何是頓。",
    "X81n1571_017:0569c01": "師作圓相示之。曰如何是漸。師以手空中撥三下。",
    "X81n1571_017:0569c02": "袁州仰山南塔光涌禪師[0569c02] 豫章豐城章氏子。母乳之",
    "X81n1571_017:0569c03": "夕。神光照庭。&#x5ED0;馬皆驚。因以光涌名之。少甚俊敏。依",
    "X81n1571_017:0569c04": "仰山剃度。北遊謁臨濟。復歸侍山。山曰。汝來作甚麼。",
    "X81n1571_017:0569c05": "師曰。禮覲和尚。山曰。還見和尚麼。師曰見。山曰。和尚",
    "X81n1571_017:0569c06": "何似驢。師曰。某甲見和尚。亦不似佛。山曰。若不似佛。",
    "X81n1571_017:0569c07": "似箇甚麼。師曰。若有所似。與驢何別。山大驚曰。凡聖",
    "X81n1571_017:0569c08": "兩忘。情盡體露。吾以此驗人二十年。無決了者。子保",
    "X81n1571_017:0569c09": "任之。山每指謂人曰。此子肉身佛也 問文殊是七",
    "X81n1571_017:0569c10": "佛之師。文殊還有師否。師曰。遇緣即有。曰如何是文",
    "X81n1571_017:0569c11": "殊師。師豎起拂子。僧曰。莫祇這便是麼。師放下拂子",
    "X81n1571_017:0569c12": "叉手 問如何是妙用一句。師曰。水到渠成 問真",
    "X81n1571_017:0569c13": "佛在何處。師曰。言下無相也。不在別處。",
    "X81n1571_017:0569c14": "晉州霍山景通禪師[0569c14] 初參仰山。山閉目坐。師乃翹起",
    "X81n1571_017:0569c15": "右足曰。如是如是。西天二十八祖亦如是。中華六祖",
    "X81n1571_017:0569c16": "亦如是。和尚亦如是。景通亦如是。仰山起來。打四藤",
    "X81n1571_017:0569c17": "條。師因此自稱集雲&#x5CEF;下四藤條天下大禪佛(歸宗下。亦",
    "X81n1571_017:0569c18": "有大禪佛名智通) 住後。有行者問。如何是佛法大意。師乃",
    "X81n1571_017:0569c19": "禮拜。者曰。和尚為甚麼禮俗人。師曰。汝不見道尊重",
    "X81n1571_017:0569c20": "弟子 師問僧。甚麼處來。僧提起坐具。師曰。龍頭蛇",
    "X81n1571_017:0569c21": "尾 問如何是佛。師便打。僧亦打。師曰。汝打我有道",
    "X81n1571_017:0569c22": "理。我打汝無道理。僧無語。師又打。&#x8D82;出 師化緣將",
    "X81n1571_017:0569c23": "畢。先備薪於郊野。&#x5FA7;辭檀信。食訖。至薪所。謂弟子曰。",
    "X81n1571_017:0569c24": "日午當來報。至日午。師自執炬。登積薪上。以笠置頂",
    "X81n1571_017:0570a01": "後。作圓光相。手執拄杖。作降魔杵勢立。終於紅焰中。",
    "X81n1571_017:0570a02": "杭州無著文喜禪師[0570a02] 嘉禾語溪朱氏子。七歲依本邑",
    "X81n1571_017:0570a03": "常樂寺國清。出家剃染。後習律聽教。屬會昌沙汰。反",
    "X81n1571_017:0570a04": "服韓晦。大中初。例重懺度於鹽官齊&#x5CEF;寺。後謁大慈",
    "X81n1571_017:0570a05": "空。空曰。子何不&#x5FA7;參。師直往五臺山華嚴寺。至金剛",
    "X81n1571_017:0570a06": "窟禮謁。遇一老翁。牽牛而行。邀師入寺。翁呼均提。有",
    "X81n1571_017:0570a07": "童子應聲出迎。翁縱牛。引師陞堂。堂宇皆耀金色。翁",
    "X81n1571_017:0570a08": "踞床。指繡墩命坐。翁曰。近自何來。師曰南方。翁曰。南",
    "X81n1571_017:0570a09": "方佛法。如何住持。師曰。末法比丘。少奉戒律。翁曰。多",
    "X81n1571_017:0570a10": "少眾。師曰。或三百。或五百。師&#x5374;問。此間佛法。如何住",
    "X81n1571_017:0570a11": "持。翁曰。龍蛇混雜。凡聖同居。師曰。多少眾。翁曰。前三",
    "X81n1571_017:0570a12": "三。後三三。翁呼童子致茶。并進酥酪。師納其味。心意",
    "X81n1571_017:0570a13": "豁然。翁拈起玻&#x74C8;盞問曰。南方還有這箇否。師曰無。",
    "X81n1571_017:0570a14": "翁曰。尋常將甚麼喫茶。師無對。師&#x89A9;日色稍晚。遂問",
    "X81n1571_017:0570a15": "翁。擬投一宿得否。翁曰。汝有執心在。不得宿。師曰。某",
    "X81n1571_017:0570a16": "甲無執心。翁曰。汝曾受戒否。師曰。受戒久矣。翁曰。汝",
    "X81n1571_017:0570a17": "若無執心。何用受戒。師辭退。翁令童子相送。師問童",
    "X81n1571_017:0570a18": "子。前三三後三三是多少。童召大德。師應諾。童曰。是",
    "X81n1571_017:0570a19": "多少。師復問曰。此為何處。童曰。此金剛窟般若寺也。",
    "X81n1571_017:0570a20": "師悽然悟彼翁者即文殊也。不可再見。即稽首童子。",
    "X81n1571_017:0570a21": "願乞一言為別。童說偈曰。面上無嗔供養具。口裏無",
    "X81n1571_017:0570a22": "嗔吐妙香。心裏無嗔是珍寶。無垢無染是真常。言訖。",
    "X81n1571_017:0570a23": "均提與寺俱隱。但見五色雲中。文殊乘金毛師子往",
    "X81n1571_017:0570a24": "來。忽有白雲。白東方來。覆之不見。時有滄州菩提寺",
    "X81n1571_017:0570b01": "僧修政等至。尚聞山石震吼之聲。師因駐錫五臺。咸",
    "X81n1571_017:0570b02": "通三年。至洪州觀音。參仰山。頓了心契。令充典座。文",
    "X81n1571_017:0570b03": "殊&#x751E;現於粥鑊上師以攪粥篦便打曰。文殊自文殊。",
    "X81n1571_017:0570b04": "文喜自文喜。殊乃說偈曰。苦瓠連根苦。甜瓜徹蔕甜。",
    "X81n1571_017:0570b05": "修行三大劫。&#x5374;被老僧嫌。一日有異僧。來求齋食。師",
    "X81n1571_017:0570b06": "減己分饋之。仰山預知。問曰。適來果位人至。汝給食",
    "X81n1571_017:0570b07": "否。師曰。輟己回施。仰曰。汝大利益。後旋浙。錢王請主",
    "X81n1571_017:0570b08": "龍泉 僧問。如何是涅槃相。師曰。香&#x70DF;盡處驗 問。",
    "X81n1571_017:0570b09": "如何是佛法大意。師曰。喚院主來。這師僧患顛 問",
    "X81n1571_017:0570b10": "如何是自己。師默然。僧罔措再問。師曰。青天蒙昧夜。",
    "X81n1571_017:0570b11": "不向月邊飛 唐僖宗大順庚戌。錢王奏賜紫衣。署",
    "X81n1571_017:0570b12": "無著禪師。師於光化庚申十月三日子夜。告眾曰。三",
    "X81n1571_017:0570b13": "界心盡。即是涅槃。言訖。跏趺而終。白光照室。竹樹同",
    "X81n1571_017:0570b14": "色。壽八十。六臘十。塔於靈隱山之西塢。天福壬戌。宣",
    "X81n1571_017:0570b15": "城帥田頵應杭將許思叛。縱兵大掠。發師塔。&#x89A9;肉身",
    "X81n1571_017:0570b16": "不壞。爪髮俱長。武肅錢王異之。遣裨將邵志重加封",
    "X81n1571_017:0570b17": "瘞。至宋寧宗嘉定庚辰。遷於淨慈山智覺壽禪師塔",
    "X81n1571_017:0570b18": "左 皇朝世祖順治庚寅。又遷於勝果山右隴。",
    "X81n1571_017:0570b19": "新羅國五觀山順支了悟禪師[0570b19] 僧問。如何是西來意。",
    "X81n1571_017:0570b20": "師豎拂子。僧曰。莫這箇便是。師放下拂子 問以字",
    "X81n1571_017:0570b21": "不成八字不是。是甚麼字。師作圓相示之 有僧。於",
    "X81n1571_017:0570b22": "師前。作五花圓相。師畫破作一圓相。",
    "X81n1571_017:0570b23": "袁州仰山東塔和尚[0570b23] 僧問。如何是君王&#x5292;。師曰。落纜",
    "X81n1571_017:0570b24": "不釆功。曰用者如何。師曰。不落人手 問法王與君",
    "X81n1571_017:0570c01": "王相見時如何。師曰。兩掌無私。曰見後如何。師曰。中",
    "X81n1571_017:0570c02": "間絕像。",
    "X81n1571_017:0570c03": "香嚴閒禪師法嗣",
    "X81n1571_017:0570c04": "吉州止觀和尚[0570c04] 僧問。如何是毗盧師。師攔胸與一拓",
    "X81n1571_017:0570c05": " 問如何是頓。師曰。非梁陳。",
    "X81n1571_017:0570c06": "壽州紹宗禪師[0570c06] 僧問。如何是西來意。師曰。好事不出",
    "X81n1571_017:0570c07": "門。惡事行千里 有官人謂師曰。見說江西不立宗。",
    "X81n1571_017:0570c08": "師曰。遇緣即立。曰遇緣立箇甚麼。師曰。江西不立宗。",
    "X81n1571_017:0570c09": "益州南禪無染禪師[0570c09] 僧問。無句之句。師還答也無。師",
    "X81n1571_017:0570c10": "曰。從來祇明恁麼事。曰畢竟如何。師曰。且問看。",
    "X81n1571_017:0570c11": "益州平長山和尚[0570c11] 僧問。視瞬不及處如何。師曰。我眨",
    "X81n1571_017:0570c12": "眼也沒工夫 問如何是祖師意。師曰。西天來唐土去。",
    "X81n1571_017:0570c13": "益州崇福演教禪師[0570c13] 僧問。如何是寬廓之言。師曰。無",
    "X81n1571_017:0570c14": "口得道 問如何是西來意。師曰。今日明日。",
    "X81n1571_017:0570c15": "安州大安山清幹禪師[0570c15] 僧問。從上諸聖。從何而證。師",
    "X81n1571_017:0570c16": "乃斫額 問如何是祖師西來意。師曰。羊頭車子推",
    "X81n1571_017:0570c17": "明月。",
    "X81n1571_017:0570c18": "終南山豐德寺和尚[0570c18] 僧問。如何是和尚家風。師曰。觸",
    "X81n1571_017:0570c19": "事面牆 問如何是本來事。師曰。終不更問人。",
    "X81n1571_017:0570c20": "均州武當山佛巖暉禪師[0570c20] 僧問。某甲項年有疾。又中",
    "X81n1571_017:0570c21": "毒藥。請師醫。師曰。二宜湯一&#x6900; 問如何是佛向上",
    "X81n1571_017:0570c22": "事。曰螺髻子。曰如何是佛向下事。師曰。蓮華座。",
    "X81n1571_017:0570c23": "江州廬山雙谿田道者[0570c23] 僧問。如何是啐啄之機。師以",
    "X81n1571_017:0570c24": "手作啄勢 問如何是西來意。師曰。甚麼處得箇問",
    "X81n1571_017:0571a01": "頭來。",
    "X81n1571_017:0571a02": "徑山諲禪師法嗣",
    "X81n1571_017:0571a03": "洪州米嶺和尚[0571a03] 常語曰。莫過於此。僧問。未審是甚麼",
    "X81n1571_017:0571a04": "莫過於此。師曰。不出是。僧後問長慶。為甚麼不出是。",
    "X81n1571_017:0571a05": "慶曰。汝擬喚作甚麼。",
    "X81n1571_017:0571a06": "雙峰和尚法嗣",
    "X81n1571_017:0571a07": "福州雙峰古禪師[0571a07] 本業講經。因參先雙峰。峰問。大德",
    "X81n1571_017:0571a08": "甚麼處住。曰城裏。峰曰。尋常還思老僧否。曰常思和",
    "X81n1571_017:0571a09": "尚。無由禮覲。峰曰。祇這思底。便是大德。師從此領旨。",
    "X81n1571_017:0571a10": "即罷講席。侍奉數年。後到石霜。但隨眾而已。更不參",
    "X81n1571_017:0571a11": "請。眾謂。古侍者。嘗受雙峰印記。往往聞於石霜。霜欲",
    "X81n1571_017:0571a12": "詰其所悟。而未得其便。因師辭去。霜將拂子送出門",
    "X81n1571_017:0571a13": "首。召曰。古侍者。師回首。霜曰。擬著即差。是者即乖。不",
    "X81n1571_017:0571a14": "擬不是。亦莫作箇會。除非知有莫能知之。好去好去。",
    "X81n1571_017:0571a15": "師應喏喏。即前邁 尋屬雙蜂示寂。師乃繼續住持。",
    "X81n1571_017:0571a16": "僧問。和尚當時辭石霜。石霜恁麼道。意作麼生。師曰。",
    "X81n1571_017:0571a17": "祇教意不著是非(玄覺曰。且道他會石霜意不會)。",
    "X81n1571_017:0571a18": "南嶽下六世",
    "X81n1571_017:0571a19": "西塔穆禪師法嗣",
    "X81n1571_017:0571a20": "吉州資福如寶禪師[0571a20] 僧問。如何是應機之句。師默然。",
    "X81n1571_017:0571a21": " 問如何是元旨。師曰。汝與我掩&#x5374;門 問魯祖面",
    "X81n1571_017:0571a22": "壁意作麼生。師曰。沒交涉 問如何是從上真正眼。",
    "X81n1571_017:0571a23": "師槌胸曰。蒼天蒼天。曰借問有何妨。師曰。困 問這",
    "X81n1571_017:0571a24": "箇還受學也無。師曰。未曾钁地栽&#x8657;空 問如何是",
    "X81n1571_017:0571b01": "衲僧急切處。師曰。不過此問。曰學人未問已前請師",
    "X81n1571_017:0571b02": "道。師曰。噫 問如何是一塵入正受。師作入定勢。曰",
    "X81n1571_017:0571b03": "如何是諸塵三昧起。師曰。汝問阿誰 問如何是一",
    "X81n1571_017:0571b04": "路涅槃門。師彈指一聲。又展開兩手。曰如何領會。師",
    "X81n1571_017:0571b05": "曰。不是秋月明。子自橫行八九 問如何是和尚家",
    "X81n1571_017:0571b06": "風。師曰。飯後三&#x6900;茶 師一日拈起蒲團。示眾曰。諸",
    "X81n1571_017:0571b07": "佛菩薩入理聖人。皆從這裏出。便擲下擘開胸曰。作",
    "X81n1571_017:0571b08": "麼生。眾無對 問學人自入叢林。一夏將末。未蒙和",
    "X81n1571_017:0571b09": "尚指教。願垂提拯。師拓開曰。老僧住持已來。未曾瞎",
    "X81n1571_017:0571b10": "&#x5374;一人眼 師有時坐良久。周視左右曰。會麼。眾曰",
    "X81n1571_017:0571b11": "不會。師曰。不會即謾汝去也 師一日將蒲團於頭",
    "X81n1571_017:0571b12": "上曰。汝諸人。恁麼時難共語。眾無對。乃將坐&#x5374;曰。猶",
    "X81n1571_017:0571b13": "較些子。",
    "X81n1571_017:0571b14": "南塔涌禪師法嗣",
    "X81n1571_017:0571b15": "郢州芭蕉山慧清禪師[0571b15] 新羅國人。上堂。拈拄杖曰。你",
    "X81n1571_017:0571b16": "有拄杖子。我與你拄杖子。你無拄杖子。我奪&#x5374;你拄",
    "X81n1571_017:0571b17": "杖子。靠拄杖。下座 僧問。如何是芭蕉水。師曰。冬溫",
    "X81n1571_017:0571b18": "夏&#x51C9; 問如何是吹毛&#x5292;。師曰。進前三步。曰用者如",
    "X81n1571_017:0571b19": "何師曰。退後三步 問如何是和尚為人一句。師曰。",
    "X81n1571_017:0571b20": "祇恐闍黎不問 上堂會麼相悉者少。珍重 問不",
    "X81n1571_017:0571b21": "語有問時如何。師曰。未出三門千里程 問如何是",
    "X81n1571_017:0571b22": "自己。師曰。望南看北斗 問光境俱亡。復是何物。師",
    "X81n1571_017:0571b23": "曰。知曰。知箇甚麼。師曰。建州九郎 上堂。如人行次。",
    "X81n1571_017:0571b24": "忽遇前面萬丈深坑。背後野火來逼。兩岸是荊棘叢",
    "X81n1571_017:0571c01": "林。若也向前。則墮在坑&#x58CD;。若也退後。則野火燒身。若",
    "X81n1571_017:0571c02": "也轉側。則被荊棘林礙。當與麼時。作麼生免得。若也",
    "X81n1571_017:0571c03": "免得。合有出身之路。若免不得。墮身死漢 問如何",
    "X81n1571_017:0571c04": "是提婆宗。師曰。赤幡在左 問僧。近離甚處。僧曰。請",
    "X81n1571_017:0571c05": "師試道看。師曰。將謂是舶上商人。元來是當州小客",
    "X81n1571_017:0571c06": " 問不問二頭三首。請師直指本來面目。師默然正",
    "X81n1571_017:0571c07": "坐 問賊來須打。客來須看。忽遇客賊俱來時如何。",
    "X81n1571_017:0571c08": "師曰。屋裏有一緉破草鞋。曰祇如破草鞋。還堪受用",
    "X81n1571_017:0571c09": "也無。師曰。汝若將去。前凶後不吉 問北斗藏身意",
    "X81n1571_017:0571c10": "旨如何。師曰。九九八十一。乃曰。會麼曰不。會師曰。一",
    "X81n1571_017:0571c11": "二三四五 師謂眾曰。我年二十八。到仰山參見南",
    "X81n1571_017:0571c12": "塔。見上堂曰。汝等諸人。若是箇漢。從孃肚裏出來。便",
    "X81n1571_017:0571c13": "作師子吼好麼。我於言下。歇得身心。便住五載 問",
    "X81n1571_017:0571c14": "古佛未出興時如何。師曰。千年茄子根。曰出興後如",
    "X81n1571_017:0571c15": "何。師曰。金剛努出眼 上堂良久曰。也大相辱。珍重",
    "X81n1571_017:0571c16": " 問如何是祖師意。師曰。汝問那箇祖師意。曰達磨",
    "X81n1571_017:0571c17": "西來意。師曰。獨自棲棲暗渡江 問牛頭未見四祖",
    "X81n1571_017:0571c18": "時如何。師曰。知曰。見後如何。師曰。知 問甚麼物無",
    "X81n1571_017:0571c19": "兩頭。甚麼物無背面。師曰。我身無兩頭。我語無背面",
    "X81n1571_017:0571c20": " 問如何是透法身句。師曰。一不得問。二不得休。曰",
    "X81n1571_017:0571c21": "學人不會。師曰。第三度來。與汝相見。",
    "X81n1571_017:0571c22": "越州清化全怤禪師[0571c22] 吳郡崑山人也。初參南塔。塔問。",
    "X81n1571_017:0571c23": "從何而來。師曰。鄂州塔曰。鄂州使君名甚麼。師曰。化",
    "X81n1571_017:0571c24": "下不敢相觸忤。曰此地道不畏。師曰。大丈夫何必相",
    "X81n1571_017:0572a01": "試。塔囅然而笑。遂乃印可。時廬陵安福縣宰。建應國",
    "X81n1571_017:0572a02": "禪苑。迎師聚徒。本道上聞。賜名清化 僧問。如何是",
    "X81n1571_017:0572a03": "和尚急切為人處。師曰。朝看東南。暮看西北。曰不會。",
    "X81n1571_017:0572a04": "師曰。徒訪東陽客。不識西陽珍 問如何是正法眼。",
    "X81n1571_017:0572a05": "師曰。我&#x5374;不知。曰和尚為甚麼不知。師曰。不可青天",
    "X81n1571_017:0572a06": "白日尿床也 師後還故國。錢氏文穆王。特加禮重。",
    "X81n1571_017:0572a07": "晉天福丁酉歲。錢氏戍將。闢雲峰山建院。亦以清化",
    "X81n1571_017:0572a08": "為名。延師開堂。僧問。如何是佛法大意。師曰。華表柱",
    "X81n1571_017:0572a09": "頭木鶴飛 問路逢達道人。不將語默對。未審。將甚",
    "X81n1571_017:0572a10": "麼對。師曰。眼裏瞳人吹&#x544C;子 問和尚年多少。師曰。",
    "X81n1571_017:0572a11": "始見去年九月九。如今又見秋葉黃。曰恁麼則無數",
    "X81n1571_017:0572a12": "也。師曰。問取黃葉。曰畢竟事如何。師曰。六隻骰子滿",
    "X81n1571_017:0572a13": "盆紅 問亡僧遷化。向甚麼處去。師曰。長江無間斷。",
    "X81n1571_017:0572a14": "聚沫任風飄。曰還受祭祀也無。師曰。祭祀即不無。曰",
    "X81n1571_017:0572a15": "如何祭祀。師曰。漁歌舉櫂。谷裏聞聲 忠獻王賜紫",
    "X81n1571_017:0572a16": "方袍。師不受。王改以衲衣。仍號純一禪師。師曰。吾非",
    "X81n1571_017:0572a17": "飾讓也。慮後人倣吾而逞欲耳 師於後晉開運丁",
    "X81n1571_017:0572a18": "未秋。示寂。時大風摧震竹木。壽六十六。臘四十五。",
    "X81n1571_017:0572a19": "韶州黃連山義初明微禪師[0572a19] 僧問。三乘十二分教即",
    "X81n1571_017:0572a20": "不問。請師開口不答話。師曰。寶華臺上定古今。曰如",
    "X81n1571_017:0572a21": "何是寶華臺上定古今。師曰。一點墨子。輪流不移。曰",
    "X81n1571_017:0572a22": "學人全體不會。請師指示。師曰。靈覺雖轉。空華不墜。",
    "X81n1571_017:0572a23": " 問古路無蹤。如何進步。師曰。金烏遶須彌。元與劫",
    "X81n1571_017:0572a24": "同時。曰恁麼則得達於彼岸也。師曰。黃河三千年一",
    "X81n1571_017:0572b01": "度清 廣主劉氏。嚮師道化。請入府內說法。僧問。人",
    "X81n1571_017:0572b02": "王與法王。相見時如何。師曰。兩鏡相照。萬象歷然。曰",
    "X81n1571_017:0572b03": "法王心要。達磨西來。五祖付與曹谿。自此不傳衣&#x9262;。",
    "X81n1571_017:0572b04": "未審。碧玉階前將何付囑。師曰。石羊水上行。木馬夜",
    "X81n1571_017:0572b05": "翻駒。曰恁。麼則我王有感。萬國歸朝。師曰。時人盡唱",
    "X81n1571_017:0572b06": "太平歌 問如何是佛。師曰。胸題卍字。背負圓光。曰",
    "X81n1571_017:0572b07": "如何是道。師展兩手示之。僧曰。佛之與道。相去幾何。",
    "X81n1571_017:0572b08": "師曰。如水如波。",
    "X81n1571_017:0572b09": "韶州慧林鴻究妙濟禪師[0572b09] 僧問。千聖常行此路。如何",
    "X81n1571_017:0572b10": "是此路。師曰。果然不見 問魯祖面壁意旨如何。師",
    "X81n1571_017:0572b11": "曰有甚。麼雪處 問如何是急切事。師曰。鈍漢 問",
    "X81n1571_017:0572b12": "如何是和尚家風。師曰。諸方大例 問定慧等學。明",
    "X81n1571_017:0572b13": "見佛性。此理如何。師曰。新修梵宇。",
    "X81n1571_017:0572b14": "南嶽下七世",
    "X81n1571_017:0572b15": "資福寶禪師法嗣",
    "X81n1571_017:0572b16": "吉州資福貞邃禪師[0572b16] 僧問。和尚見古人得何意旨便",
    "X81n1571_017:0572b17": "歇去。師作此[○@魚]相示之 問如何是古人歌。師作此",
    "X81n1571_017:0572b18": "○相示之 問如何是最初一句。師曰。未具世界時。",
    "X81n1571_017:0572b19": "闍黎亦在此 問百丈卷席意旨如何。師良久。問古",
    "X81n1571_017:0572b20": "人道前三三後三三意旨如何。師曰。汝名甚麼。曰某",
    "X81n1571_017:0572b21": "甲。師曰。喫茶去 上堂隔江見資福剎竿。便回去&#x811A;",
    "X81n1571_017:0572b22": "跟下。好與三十棒。況過江來時。有僧纔出。師曰。不堪",
    "X81n1571_017:0572b23": "共語 問如何是古佛心。師曰。山河大地。",
    "X81n1571_017:0572b24": "吉州福壽和尚[0572b24] 僧問。祖意教意是同是別。師展手",
    "X81n1571_017:0572c01": " 問文殊騎師子。普賢騎象王。未審釋迦騎甚麼。師舉",
    "X81n1571_017:0572c02": "手曰。[口*耶][口*耶]。",
    "X81n1571_017:0572c03": "潭州鹿苑和尚[0572c03] 僧問。餘國作佛。還有異名也。無師作",
    "X81n1571_017:0572c04": "此○相示之 問如何是鹿苑一路。師曰。吉獠舌頭",
    "X81n1571_017:0572c05": "問將來 問如何是閉門造車。師曰。南嶽石橋。曰如",
    "X81n1571_017:0572c06": "何是出門合轍。師曰。拄杖頭鞋 上堂展兩手曰。天",
    "X81n1571_017:0572c07": "下老和尚諸上座命根總在這裏。有僧出曰。還收得",
    "X81n1571_017:0572c08": "也無。師曰。天台石橋側。曰某甲不恁麼。師曰。伏惟尚",
    "X81n1571_017:0572c09": "饗 問如何是世尊不說說。師曰。須彌山倒。曰如何",
    "X81n1571_017:0572c10": "是迦葉不聞聞。師曰。大海枯竭。",
    "X81n1571_017:0572c11": "芭蕉清禪師法嗣",
    "X81n1571_017:0572c12": "郢州芭蕉山繼徹禪師[0572c12] 初參風穴。穴問。如何是正法",
    "X81n1571_017:0572c13": "眼。師曰泥彈子。穴異之。次謁先芭蕉。值上堂舉仰山",
    "X81n1571_017:0572c14": "道兩口一無舌。此是吾宗旨。師豁然有省。住後。僧問。",
    "X81n1571_017:0572c15": "如何是林溪境。師曰。有山有水。曰如何是境中人。師",
    "X81n1571_017:0572c16": "曰。三門前。佛殿後 問如何是深深處。師曰。石人開",
    "X81n1571_017:0572c17": "石戶。石鎖兩頭搖 上堂。昔日如來於波羅奈國。梵",
    "X81n1571_017:0572c18": "王請轉法輪。如來不已而已。有屈宗風隨機逗教。遂",
    "X81n1571_017:0572c19": "有三乘名字。流傳於天上人間。至今光揚不墜。若據",
    "X81n1571_017:0572c20": "祖宗門下。天地懸殊。上上根機。頓超不異。作麼生是",
    "X81n1571_017:0572c21": "混融一句。還有人道得麼。若道得。有參學眼。若道不",
    "X81n1571_017:0572c22": "得。天寬地窄。便下座 上堂眼中無翳。空裏無花。水",
    "X81n1571_017:0572c23": "長船高。泥多佛大。莫將問來。我也無答。會麼。問在答",
    "X81n1571_017:0572c24": "處。答在問處。便下座 問三乘十二分教即不問。如",
    "X81n1571_017:0573a01": "何是宗門一句。師曰。七縱八橫。曰如何領會。師曰。泥",
    "X81n1571_017:0573a02": "裏倒。泥裏起 問如何是祖師西來意。師曰。著體汗",
    "X81n1571_017:0573a03": "衫 問有一人。不舍生死。不證涅槃。師還提攜也無。",
    "X81n1571_017:0573a04": "師曰。不提攜。曰為甚麼不提攜。師曰。林溪麤識好惡",
    "X81n1571_017:0573a05": " 問如何是吹毛&#x5292;。師曰。透曰。用者如何。師曰。鈍",
    "X81n1571_017:0573a06": " 問寂寂無依時如何。師曰。未是衲僧分上事。曰如何",
    "X81n1571_017:0573a07": "是衲僧分上事。師曰。要行即行。要坐即坐 師有偈",
    "X81n1571_017:0573a08": "曰。芭蕉的旨。不挂唇齒。木童唱和。石人側耳。",
    "X81n1571_017:0573a09": "郢州興陽山清讓禪師[0573a09] 僧問。大通智勝佛。十劫坐道",
    "X81n1571_017:0573a10": "場。佛法不現前。不得成佛道時如何。師曰。其問甚諦",
    "X81n1571_017:0573a11": "當。曰既是坐道場。為甚麼不得成佛道。師曰。為伊不",
    "X81n1571_017:0573a12": "成佛。",
    "X81n1571_017:0573a13": "洪州幽谷山法滿禪師[0573a13] 僧問。如何是道。師良久曰。會",
    "X81n1571_017:0573a14": "麼。曰學人不會。師曰。聽取一偈。話道語下無聲。舉揚",
    "X81n1571_017:0573a15": "奧旨丁寧。禪要如今會取。不須退後消停。",
    "X81n1571_017:0573a16": "郢州芭蕉山遇禪師[0573a16] 僧問。如何是祖師西來意。師曰。",
    "X81n1571_017:0573a17": "是星皆拱北。無水不朝東。曰爭奈學人未會何。師曰。",
    "X81n1571_017:0573a18": "逢人但恁麼舉。",
    "X81n1571_017:0573a19": "郢州芭蕉山圓禪師[0573a19] 僧問。如何是和尚接人一句。師",
    "X81n1571_017:0573a20": "曰。要頭截取去。曰豈無方便。師曰。心不負人。面無慚",
    "X81n1571_017:0573a21": "色 上堂三千大千世界。夜來被老僧都合成一塊。",
    "X81n1571_017:0573a22": "輥向須彌項上。帝釋大怒。拈得撲成粉碎。諸上座。還",
    "X81n1571_017:0573a23": "覺頭痛也無。良久曰。莫不識痛痒好。珍重。",
    "X81n1571_017:0573a24": "彭州承天院辭確禪師[0573a24] 僧問。學人有一隻箭。射即是",
    "X81n1571_017:0573b01": "不射即是。師曰。作麼生是。闍黎箭。僧便喝。師曰。這箇",
    "X81n1571_017:0573b02": "是草箭子。曰如何是和尚箭。師曰。禁忌須屈指禱祈",
    "X81n1571_017:0573b03": "便扣牙 問心隨萬境轉。阿那箇是轉萬境底心。師",
    "X81n1571_017:0573b04": "曰。嘉州大像古人鐫 問眾罪如霜露。慧日能消除。",
    "X81n1571_017:0573b05": "時如何。師曰亭臺深夜雨。樓閣靜時鐘。曰為甚麼因",
    "X81n1571_017:0573b06": "緣會遇時。果報還自受。師曰。管筆能書。片舌解語。",
    "X81n1571_017:0573b07": " 開法上堂。正令提綱。猶是&#x63D1;窠造偽佛法。祇對特地",
    "X81n1571_017:0573b08": "謾昧上流。問著即參差。答著即交互。大德。擬向甚麼",
    "X81n1571_017:0573b09": "處下口。然則如是事。無一向權柄在手。縱奪臨機。有",
    "X81n1571_017:0573b10": "疑請問。僧問。如何是第一義。師曰。&#x7FA3;峰穿海去。滴水",
    "X81n1571_017:0573b11": "下巖來。問師唱誰家曲。宗風嗣阿誰。師曰。道頭會尾",
    "X81n1571_017:0573b12": "舉。意知心。",
    "X81n1571_017:0573b13": "興元府牛頭山精禪師[0573b13] 僧問。如何是古佛心。師曰。東",
    "X81n1571_017:0573b14": "海浮漚。曰如何領會。師曰。秤鎚落井 問不居凡聖。",
    "X81n1571_017:0573b15": "是甚麼人。師曰。梁朝傅大士。曰此理如何。師曰。齊國",
    "X81n1571_017:0573b16": "孟&#x751E;君。",
    "X81n1571_017:0573b17": "益州覺城院信禪師[0573b17] 僧問。如何是出身一路。師曰。三",
    "X81n1571_017:0573b18": "門前。曰如何領會。師曰。緊峭草鞋。",
    "X81n1571_017:0573b19": "郢州芭蕉山閒禪師[0573b19] 僧問。十語九不中時如何。師曰。",
    "X81n1571_017:0573b20": "閉門屋裏坐。抱首哭蒼天。",
    "X81n1571_017:0573b21": "郢州芭蕉山令遵禪師[0573b21] 僧問。直得無下口處時如何。",
    "X81n1571_017:0573b22": "師曰。便須進一步。曰向甚麼處下&#x811A;。師曰。東山西嶺",
    "X81n1571_017:0573b23": "上。",
    "X81n1571_017:0573b24": "慧林究禪師法嗣",
    "X81n1571_017:0573c01": "韶州靈瑞和尚[0573c01] 俗士問。如何是佛。師喝曰。汝是村裏",
    "X81n1571_017:0573c02": "人 問如何是西來意。師曰。十萬八千里 問如何",
    "X81n1571_017:0573c03": "是本來心。師曰。坐&#x5374;毗盧頂。出沒太&#x8657;中 問如何",
    "X81n1571_017:0573c04": "是教外別傳底事。師曰。兩箇靈龜泥裏&#x9B2C;。直至如今",
    "X81n1571_017:0573c05": "困未休。曰不會。師曰木雞銜卵走。燕雀乘虎飛。潭中",
    "X81n1571_017:0573c06": "魚不現。石女&#x5374;生兒。",
    "X81n1571_017:0573c07": "南嶽下八世",
    "X81n1571_017:0573c08": "報慈韶禪師法嗣",
    "X81n1571_017:0573c09": "蘄州三角山志謙禪師[0573c09] 僧問。如何是佛。師曰。速禮三",
    "X81n1571_017:0573c10": "拜。僧禮拜。師曰。一撥便轉。",
    "X81n1571_017:0573c11": "郢州興陽詞鐸禪師[0573c11] 僧問。佛界與眾生界。相去多少。",
    "X81n1571_017:0573c12": "師曰。道不得。真箇那。師曰。有些子。"
}