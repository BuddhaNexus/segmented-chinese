{
    "T08n0247_001:0845a05": "No. 247",
    "T08n0247_001:0845a06": "佛說了義般若波羅蜜多經",
    "T08n0247_001:0845a08": "西天譯經三藏朝奉大夫試鴻臚卿",
    "T08n0247_001:0845a09": "傳法大師臣施護奉 詔譯",
    "T08n0247_001:0845a10": "[0845a10] 爾時，世尊告尊者舍利子言：「汝今當知，諸有",
    "T08n0247_001:0845a11": "菩薩摩訶薩，樂欲修習般若波羅蜜多相應行",
    "T08n0247_001:0845a12": "者，當於諸法如實了知，諸有所作離一切相。」",
    "T08n0247_001:0845a13": "[0845a13] 是時尊者舍利子，合掌恭敬前白佛言：「世尊！",
    "T08n0247_001:0845a14": "如世尊言，諸有菩薩摩訶薩，樂欲修習般若",
    "T08n0247_001:0845a15": "波羅蜜多相應行者，云何了知諸法自性？於",
    "T08n0247_001:0845a16": "諸所作云何離相？」[0845a16] 佛言：「舍利子！若諸菩薩摩",
    "T08n0247_001:0845a17": "訶薩，樂欲圓滿相應勝行，及於諸法離所作",
    "T08n0247_001:0845a18": "相者，當了諸法住無所住，即能圓滿相應勝",
    "T08n0247_001:0845a19": "行。[0845a19] 「復次，舍利子！若諸菩薩摩訶薩，於諸法中",
    "T08n0247_001:0845a20": "行施行者，無能施、無所施、施無所得。若如是",
    "T08n0247_001:0845a21": "者，即能圓滿施波羅蜜。又復修習諸戒法者，",
    "T08n0247_001:0845a22": "無能持、無所持、無起作。若如是者。即能圓滿",
    "T08n0247_001:0845a23": "戒波羅蜜。又復修習忍辱法者，於諸法中無",
    "T08n0247_001:0845a24": "所動轉、離諸起作。若如是者，即能圓滿忍波",
    "T08n0247_001:0845a25": "羅蜜。又復當於相應行中精進修習，若身若",
    "T08n0247_001:0845a26": "心，無有懈倦、無起作相。若如是者，即能圓滿",
    "T08n0247_001:0845a27": "精進波羅蜜。又復於諸法中無有散亂，離所",
    "T08n0247_001:0845a28": "得相。若如是者，即能圓滿定波羅蜜。",
    "T08n0247_001:0845a29": "[0845a29] 「舍利子！若諸菩薩摩訶薩，樂欲安住般若波",
    "T08n0247_001:0845b01": "羅蜜多相應者，應當圓滿四念處，四正斷，四",
    "T08n0247_001:0845b02": "神足，五根，五力，七覺支，八正道法。",
    "T08n0247_001:0845b03": "[0845b03] 「又復觀想空三摩地、無相三摩地、無願三摩",
    "T08n0247_001:0845b04": "地，四禪定法，四無量法，四無色定法，八解",
    "T08n0247_001:0845b05": "脫法，九先行法，九想法。何名九想？所謂：內法",
    "T08n0247_001:0845b06": "想、尾布野迦想、離赤想、離青想、尾佉禰多想、",
    "T08n0247_001:0845b07": "無住想、離散想、無熱惱想、離飲食想，如是名",
    "T08n0247_001:0845b08": "為九想法。",
    "T08n0247_001:0845b09": "[0845b09] 「又復念佛想、念法想、念僧想、念戒施天等",
    "T08n0247_001:0845b10": "想，離煩惱想，念生滅想，念無常苦無我等",
    "T08n0247_001:0845b11": "想，念諸世間不究竟想，念苦智想、集智想、",
    "T08n0247_001:0845b12": "滅智想、道智想，盡智想，無生智想，法智想，",
    "T08n0247_001:0845b13": "無我智想，和合智想，如實智想，語言分別想、",
    "T08n0247_001:0845b14": "離語言分別想，未知當知根想、已知根想、具",
    "T08n0247_001:0845b15": "知根想，不淨想、清淨想，奢摩他毘&#x9262;舍那",
    "T08n0247_001:0845b16": "想，三明想，四了知想，四無畏想，五神通想，",
    "T08n0247_001:0845b17": "六波羅蜜想，七種住心想，八大人法想，九眾",
    "T08n0247_001:0845b18": "生住想，如來十力想，十八不共法想，大慈想、",
    "T08n0247_001:0845b19": "大悲想，乃至一切智智想，於如是等法當作",
    "T08n0247_001:0845b20": "如是想。",
    "T08n0247_001:0845b21": "[0845b21] 「又復，諸菩薩摩訶薩，樂欲圓滿一切智、一切",
    "T08n0247_001:0845b22": "種智者，當於般若波羅蜜多如實觀想。",
    "T08n0247_001:0845b23": "[0845b23] 「又復若欲圓滿道相智、一切相智，了達一切",
    "T08n0247_001:0845b24": "眾生心行相等，斷除一切眾生諸雜染者，應",
    "T08n0247_001:0845b25": "當修習般若波羅蜜多相應勝行。[0845b25] 「舍利子！如",
    "T08n0247_001:0845b26": "我上說諸法想門，菩薩摩訶薩當如是學。」",
    "T08n0247_001:0845b27": "[0845b27] 爾時，尊者舍利子復白佛言：「世尊！諸菩薩摩",
    "T08n0247_001:0845b28": "訶薩，修般若波羅蜜多者，當斷何法？」[0845b28] 佛言：「舍",
    "T08n0247_001:0845b29": "利子！修般若波羅蜜多者，應當斷除十種",
    "T08n0247_001:0845c01": "疑惑。何等為十？所謂：有性疑、無性疑、諸法",
    "T08n0247_001:0845c02": "差別疑、毀謗疑、一法疑、多法疑、同異疑、上",
    "T08n0247_001:0845c03": "品疑、如名疑、如名義疑。此等十疑應當除",
    "T08n0247_001:0845c04": "斷，若如是者，即菩薩摩訶薩於一切相悉無",
    "T08n0247_001:0845c05": "所觀。以相無所觀故，名亦無所觀；般若波羅",
    "T08n0247_001:0845c06": "蜜多亦無所觀，諸行無所觀，色無所觀，受、想、",
    "T08n0247_001:0845c07": "行、識皆無所觀。何以故？色自性空，空離性",
    "T08n0247_001:0845c08": "故。色體即空，離色無別空，空體即色，離空無",
    "T08n0247_001:0845c09": "別色。是義云何？名分別故。[0845c09] 「舍利子！當知色",
    "T08n0247_001:0845c10": "法自性，不生不滅、非染非淨。彼名自性，亦非",
    "T08n0247_001:0845c11": "緣法，離諸疑惑，無所從來亦無所住，如實所",
    "T08n0247_001:0845c12": "生，離三際故。色法如是，受、想、行、識亦復如是。",
    "T08n0247_001:0845c13": "是故菩薩摩訶薩，於諸名相皆無所觀，以無",
    "T08n0247_001:0845c14": "所觀故而無所入，無所入者，即能圓滿般若",
    "T08n0247_001:0845c15": "波羅蜜多相應勝行。」"
}