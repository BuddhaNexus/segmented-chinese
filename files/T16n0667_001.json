{
    "T16n0667_001:0460b23": "No. 667 [No. 666]",
    "T16n0667_001:0460b24": "大方廣如來藏經",
    "T16n0667_001:0460b26": "開府儀同三司特進試鴻臚卿肅國公",
    "T16n0667_001:0460b27": "食邑三千戶賜紫贈司空諡大鑒正號",
    "T16n0667_001:0460b28": "大廣智大興善寺三藏沙門不空奉 詔譯",
    "T16n0667_001:0460b29": "[0460b29] 如是我聞：[0460b29] 一時，婆伽梵住靈鷲山寶蓋鹿母",
    "T16n0667_001:0460c01": "宅，於栴檀藏大樓閣中成等正覺，十年之後，",
    "T16n0667_001:0460c02": "當熱時際，與大苾芻眾千人俱，有學、無學、聲",
    "T16n0667_001:0460c03": "聞、羅漢，諸漏已盡無復煩惱，皆得自在，心善",
    "T16n0667_001:0460c04": "解脫、慧善解脫，獲得正智。猶如大龍所作已",
    "T16n0667_001:0460c05": "辦，捨棄重擔逮得已利，盡諸有結到於彼岸。",
    "T16n0667_001:0460c06": "所謂：具壽大迦葉波、具壽漚樓頻蠡迦葉波、",
    "T16n0667_001:0460c07": "具壽那提迦葉波、具壽伽耶迦葉波、具壽大",
    "T16n0667_001:0460c08": "迦旃延、具壽俱郗羅、具壽薄俱羅、具壽離波",
    "T16n0667_001:0460c09": "多、具壽須菩提、具壽滿慈子、具壽語自在、具",
    "T16n0667_001:0460c10": "壽舍利子、具壽大目揵連、具壽憍陳如、具壽",
    "T16n0667_001:0460c11": "烏陀夷、具壽羅呼羅、具壽難陀、具壽鄔波難",
    "T16n0667_001:0460c12": "陀、具壽阿難陀，與如是等上首苾芻一千人",
    "T16n0667_001:0460c13": "俱。[0460c13] 復有六十殑伽河沙數菩薩摩訶薩俱，",
    "T16n0667_001:0460c14": "從種種佛剎而來集會，皆是一生補處，得",
    "T16n0667_001:0460c15": "大神通力無所畏，已曾承事無量俱胝那庾",
    "T16n0667_001:0460c16": "多百千諸佛，悉皆能轉不退法輪；若有無",
    "T16n0667_001:0460c17": "量阿僧祇世界有情纔稱名者，皆於阿耨多",
    "T16n0667_001:0460c18": "羅三藐三菩提得不退轉。所謂：法慧菩薩、師",
    "T16n0667_001:0460c19": "子慧菩薩、虎慧菩薩、義慧菩薩、勝慧菩薩、",
    "T16n0667_001:0460c20": "月光菩薩、寶月光菩薩、滿月光菩薩、大勇",
    "T16n0667_001:0460c21": "健菩薩、無量勇健菩薩、無邊勇健菩薩、三世",
    "T16n0667_001:0460c22": "勇健菩薩、得大勢菩薩、觀自在菩薩、香象菩",
    "T16n0667_001:0460c23": "薩、香悅菩薩、香悅吉祥菩薩、吉祥藏菩薩、計",
    "T16n0667_001:0460c24": "都菩薩、大幢菩薩、無垢幢菩薩、無上幢菩薩、",
    "T16n0667_001:0460c25": "極解寶剎菩薩、無垢寶剎菩薩、歡喜王菩薩、",
    "T16n0667_001:0460c26": "常歡喜菩薩、虛空庫菩薩、迷盧菩薩、大迷盧",
    "T16n0667_001:0460c27": "菩薩、蘇迷盧菩薩、功德寶光菩薩、陀羅尼自",
    "T16n0667_001:0460c28": "在王菩薩、持地菩薩、除一切有情病菩薩、",
    "T16n0667_001:0460c29": "歡喜意菩薩、憂悲意菩薩、無憂菩薩、光藏菩",
    "T16n0667_001:0461a01": "薩、栴檀菩薩、於此無爭菩薩、無量雷音菩薩、",
    "T16n0667_001:0461a02": "起菩提行菩薩、不空見菩薩、一切法自在",
    "T16n0667_001:0461a03": "菩薩、慈氏菩薩、曼殊室利童真菩薩，如是",
    "T16n0667_001:0461a04": "等而為上首，有六十殑伽沙數菩薩摩訶薩",
    "T16n0667_001:0461a05": "俱。",
    "T16n0667_001:0461a06": "[0461a06] 復有無量世界中，無量阿僧祇天、龍、藥叉、揵",
    "T16n0667_001:0461a07": "達&#x56A9;、阿蘇羅、孽嚕茶、緊那羅、摩呼羅伽，人非人",
    "T16n0667_001:0461a08": "等皆來集會；復有國王、大臣、寮佐、長者、居士",
    "T16n0667_001:0461a09": "及諸人眾皆來集會。",
    "T16n0667_001:0461a10": "[0461a10] 爾時世尊，與百千眾前後圍遶恭敬供養。爾",
    "T16n0667_001:0461a11": "時世尊於栴檀藏大樓閣中，食時之後入佛神",
    "T16n0667_001:0461a12": "力故，從栴檀藏忽然涌出俱胝那庾多百千",
    "T16n0667_001:0461a13": "蓮花，一一蓮花有俱胝那庾多百千葉，量如",
    "T16n0667_001:0461a14": "車輪色香具足；是諸蓮花上昇虛空，遍覆一",
    "T16n0667_001:0461a15": "切諸佛剎土共相合成，如寶宮殿安住虛空，",
    "T16n0667_001:0461a16": "彼一切俱胝那庾多百千蓮花皆悉開敷；於",
    "T16n0667_001:0461a17": "一一花中皆有如來結跏趺坐，具三十二大",
    "T16n0667_001:0461a18": "丈夫相、放百千光。是時以佛威神力故，諸蓮",
    "T16n0667_001:0461a19": "花葉忽然痿瘁，形色臭穢而可厭惡，皆不悅",
    "T16n0667_001:0461a20": "意；於花胎中諸如來等，各放無量百千光",
    "T16n0667_001:0461a21": "明，普現一切諸佛剎土皆悉端嚴。",
    "T16n0667_001:0461a22": "[0461a22] 爾時一切菩薩及四部眾皆悉驚愕，生奇特",
    "T16n0667_001:0461a23": "想，怪未曾有。以佛世尊現作如是神通之事，",
    "T16n0667_001:0461a24": "大眾見斯，咸懷疑惑，作是念言：「何因緣現俱",
    "T16n0667_001:0461a25": "胝那庾多百千蓮花，於須臾頃形色變壞，",
    "T16n0667_001:0461a26": "甚可厭惡，無復悅意；於蓮花中現如來相，結",
    "T16n0667_001:0461a27": "跏趺坐，放百千光明，如是光明令人愛樂？」",
    "T16n0667_001:0461a28": "[0461a28] 爾時金剛慧菩薩摩訶薩，及諸大眾皆悉雲",
    "T16n0667_001:0461a29": "集於栴檀藏大樓閣中恭敬而坐。",
    "T16n0667_001:0461b01": "[0461b01] 爾時世尊告金剛慧菩薩摩訶薩言：「汝善男",
    "T16n0667_001:0461b02": "子！今應可問如來、應、正等覺甚深法要。」",
    "T16n0667_001:0461b03": "[0461b03] 爾時金剛慧菩薩摩訶薩承佛聖旨，普為一",
    "T16n0667_001:0461b04": "切天人世間，菩薩摩訶薩及四部眾懷疑惑",
    "T16n0667_001:0461b05": "故，白佛言：「世尊！以何因緣一切世界現於俱",
    "T16n0667_001:0461b06": "胝那庾多百千蓮花，一切於花胎中皆有如",
    "T16n0667_001:0461b07": "來結跏趺坐放百千光；是諸蓮花忽然之間，",
    "T16n0667_001:0461b08": "形色可惡而令生厭，於彼花中俱胝那庾多",
    "T16n0667_001:0461b09": "百千如來，合掌而住儼然不動？」",
    "T16n0667_001:0461b10": "[0461b10] 爾時金剛慧菩薩摩訶薩以伽他問曰：",
    "T16n0667_001:0461b11": "「我曾不見如來相，  而作神通之變化；",
    "T16n0667_001:0461b12": " 現佛無量千俱胝，  住蓮花胎寂不動。",
    "T16n0667_001:0461b13": " 放千光明而影現，  悉皆映蔽諸佛剎；",
    "T16n0667_001:0461b14": " 奇特於法而遊戲，  彼諸佛等悉端嚴。",
    "T16n0667_001:0461b15": " 猶如妙寶而顯現，  於惡色蓮花中坐；",
    "T16n0667_001:0461b16": " 是蓮花葉皆可惡，  云何作是大神通？",
    "T16n0667_001:0461b17": " 我曾見佛如恒沙，  見彼殊勝神通事；",
    "T16n0667_001:0461b18": " 我未曾見如是相，  如今遊戲之顯著。",
    "T16n0667_001:0461b19": " 唯願天中尊說示，  何因何緣而顯現？",
    "T16n0667_001:0461b20": " 唯願世利作哀愍，  為除一切諸疑惑。」",
    "T16n0667_001:0461b21": "[0461b21] 爾時世尊告金剛慧等上首菩薩，及一切眾",
    "T16n0667_001:0461b22": "菩薩言：「諸善男子！有《大方廣如來藏經》甚深",
    "T16n0667_001:0461b23": "法要，如來欲說，是故先現如是色相。汝等善",
    "T16n0667_001:0461b24": "聽！極善聽！作意思惟。」",
    "T16n0667_001:0461b25": "[0461b25] 爾時金剛慧菩薩等一切菩薩摩訶薩言：「善",
    "T16n0667_001:0461b26": "哉！世尊！願樂欲聞。」",
    "T16n0667_001:0461b27": "[0461b27] 佛言：「諸善男子！如此如來變化蓮花，忽然之",
    "T16n0667_001:0461b28": "間成惡色相，臭穢可惡令不愛樂，如是花",
    "T16n0667_001:0461b29": "中而現佛形，結跏趺坐放百千光明，相好",
    "T16n0667_001:0461c01": "端嚴人所樂見。如是知已，有多天、龍、藥叉、健",
    "T16n0667_001:0461c02": "達&#x56A9;、阿蘇羅、[薩/子]路茶、緊那羅、摩呼羅伽，人非人",
    "T16n0667_001:0461c03": "等，禮拜供養。如是，如是！善男子！如來、應、正等",
    "T16n0667_001:0461c04": "覺，以佛自己智慧光明，眼見一切有情欲、",
    "T16n0667_001:0461c05": "瞋、癡、貪、無明、煩惱。彼善男子、善女人，為於",
    "T16n0667_001:0461c06": "煩惱之所凌沒，於胎藏中有俱胝百千諸佛，",
    "T16n0667_001:0461c07": "悉皆如我。如來智眼，觀察彼等有佛法體，結",
    "T16n0667_001:0461c08": "跏趺坐寂不動搖，於一切煩惱染污之中，如",
    "T16n0667_001:0461c09": "來法藏本無搖動，諸有趣見所不能染，是",
    "T16n0667_001:0461c10": "故我今作如是言：『彼等一切如來，如我無異。』",
    "T16n0667_001:0461c11": "善男子！如是如來以佛智眼，見一切有情如",
    "T16n0667_001:0461c12": "來藏。善男子！譬如以天妙眼，見於如是惡",
    "T16n0667_001:0461c13": "色惡香諸蓮花葉纏裹逼迫，是以天眼見",
    "T16n0667_001:0461c14": "彼花中，佛真實體結跏趺坐。既知是已，欲見",
    "T16n0667_001:0461c15": "如來，應須除去臭穢惡業，為令顯於佛形相",
    "T16n0667_001:0461c16": "故。如是，如是！善男子！如來以佛眼，觀察一切",
    "T16n0667_001:0461c17": "有情如來藏，令彼有情欲、瞋、癡、貪、無明、煩惱",
    "T16n0667_001:0461c18": "藏，悉除遣故而為說法；由聞法故則正修",
    "T16n0667_001:0461c19": "行，即得清淨如來實體。善男子！如來出世",
    "T16n0667_001:0461c20": "若不出世，法性法界一切有情，如來藏常恒",
    "T16n0667_001:0461c21": "不變。",
    "T16n0667_001:0461c22": "[0461c22] 「復次，善男子！若諸有情可厭煩惱藏纏，為彼",
    "T16n0667_001:0461c23": "除害煩惱藏故、淨如來智故，如來、應、正等覺",
    "T16n0667_001:0461c24": "為於菩薩而說法要，作如是事令彼勝解。既",
    "T16n0667_001:0461c25": "勝解已，於法堅持，則於一切煩惱、隨煩惱而",
    "T16n0667_001:0461c26": "得解脫。當於是時，如來、應、正等覺於其世間",
    "T16n0667_001:0461c27": "而得其數，是能作於如來佛事。」[0461c27] 爾時世尊說",
    "T16n0667_001:0461c28": "伽他曰：",
    "T16n0667_001:0461c29": "「如彼蓮花可厭惡，  并其胎葉及鬚&#x8602;；",
    "T16n0667_001:0462a01": " 譬如天眼而觀見，  是如來藏無所染。",
    "T16n0667_001:0462a02": " 若能除去萎花葉，  於中即見如來身；",
    "T16n0667_001:0462a03": " 復不被諸煩惱染，  則於世間成正覺。",
    "T16n0667_001:0462a04": " 今我悉見諸有情，  內有如來微妙體；",
    "T16n0667_001:0462a05": " 除彼千俱胝煩惱，  令厭惡如萎蓮花。",
    "T16n0667_001:0462a06": " 我為彼等而除遣，  我智者常說妙法；",
    "T16n0667_001:0462a07": " 佛常思彼諸有情，  悉皆願成如來體。",
    "T16n0667_001:0462a08": " 我以佛眼而觀見，  一切有情住佛位；",
    "T16n0667_001:0462a09": " 是故我常說妙法，  令得三身具佛智。",
    "T16n0667_001:0462a10": "[0462a10] 「復次，善男子！譬如蜜房懸於大樹，其狀團圓，",
    "T16n0667_001:0462a11": "有百千蜂遮護其蜜，求蜜丈夫以巧方便，&#x99C8;",
    "T16n0667_001:0462a12": "逐其蜂而取其蜜隨蜜所用。如是，如是！善男",
    "T16n0667_001:0462a13": "子！一切有情猶如蜜房，為俱胝百千煩惱、",
    "T16n0667_001:0462a14": "隨煩惱之所藏護，以佛智見能知此已，則成",
    "T16n0667_001:0462a15": "正覺。善男子！如是蜜房，智者丈夫既知其",
    "T16n0667_001:0462a16": "蜜，亦復了知於俱胝百千眾煩惱蜂之所守",
    "T16n0667_001:0462a17": "護；如是一切有情，以如來智見知已成佛，",
    "T16n0667_001:0462a18": "於彼為俱胝百千煩惱、隨煩惱之所遮覆。善",
    "T16n0667_001:0462a19": "男子！如來以巧方便力，為害蜂者教諸有情",
    "T16n0667_001:0462a20": "&#x99C8;逐欲、瞋、癡、慢、憍、覆、忿、怒、嫉、慳、煩惱、隨煩惱",
    "T16n0667_001:0462a21": "故，如是說法，令諸有情不為煩惱之所染",
    "T16n0667_001:0462a22": "污，無復逼惱亦不附近。善男子！云何此等有",
    "T16n0667_001:0462a23": "情，我以如來智見為淨除故，於諸世間而作",
    "T16n0667_001:0462a24": "佛事？善男子！以清淨眼見諸有情如是清淨。」",
    "T16n0667_001:0462a25": "[0462a25] 爾時世尊說伽陀曰：",
    "T16n0667_001:0462a26": "「猶如蜜房狀團圓，  眾蜂護而所隱覆；",
    "T16n0667_001:0462a27": " 求蜜丈夫而見已，  悉皆&#x99C8;逐於眾蜂。",
    "T16n0667_001:0462a28": " 我見有情在三有，  亦如蜜房無有異；",
    "T16n0667_001:0462a29": " 俱胝眾生煩惱蜂，  彼煩惱中如來住。",
    "T16n0667_001:0462b01": " 我佛常為淨除故，  害彼煩惱如逐蜂；",
    "T16n0667_001:0462b02": " 以巧方便為說法，  令害俱胝眾煩惱。",
    "T16n0667_001:0462b03": " 云何成佛作佛事？  常於世間如蜜器；",
    "T16n0667_001:0462b04": " 猶如辯才說好蜜，  令證如來淨法身。",
    "T16n0667_001:0462b05": "[0462b05] 「復次，善男子！譬如稻、麥、粟、豆，所有精實為糠",
    "T16n0667_001:0462b06": "所裹，若不去糠不堪食用。善男子！求食之人，",
    "T16n0667_001:0462b07": "若男若女，以其杵臼舂去其糠而充於食。如是，",
    "T16n0667_001:0462b08": "如是！善男子！如來、應供、正遍知以如來眼",
    "T16n0667_001:0462b09": "觀見一切有情具如來體，為煩惱皮之所苞",
    "T16n0667_001:0462b10": "裹，若能悟解則成正覺，堅固安住自然之",
    "T16n0667_001:0462b11": "智。善男子！彼如來藏處在一切煩惱之中，",
    "T16n0667_001:0462b12": "如來為彼有情除煩惱皮，令其清淨而成於",
    "T16n0667_001:0462b13": "佛，為說於法，常作是念：『何時有情[兌*皮]去一切",
    "T16n0667_001:0462b14": "煩惱藏皮，得成如來出現於世？』」[0462b14] 爾時世尊說",
    "T16n0667_001:0462b15": "伽他曰：",
    "T16n0667_001:0462b16": "「譬如稻穀與粟糜，  大小麥等及於豆；",
    "T16n0667_001:0462b17": " 彼等為糠之所裹，  是不堪任於所食。",
    "T16n0667_001:0462b18": " 若能舂杵去於糠，  於食種種而堪用；",
    "T16n0667_001:0462b19": " 精實處糠而不堪，  不懷有情為作利。",
    "T16n0667_001:0462b20": " 我常觀見諸有情，  以煩惱裹如來智；",
    "T16n0667_001:0462b21": " 我為除糠說妙法，  願令速悟證菩提。",
    "T16n0667_001:0462b22": " 與我等法諸有情，  住百煩惱而藏裹；",
    "T16n0667_001:0462b23": " 為令淨除我說法，  何時速成諸佛身？",
    "T16n0667_001:0462b24": "[0462b24] 「復次，善男子！譬如臭穢諸惡積聚，或有丈夫",
    "T16n0667_001:0462b25": "懷挾金磚於傍而過，忽然&#x609E;落墜于穢中；而",
    "T16n0667_001:0462b26": "是金寶沈沒臭穢，或經十年，或二十年，或五",
    "T16n0667_001:0462b27": "十年，或百千年處於糞穢，是其本體不壞不",
    "T16n0667_001:0462b28": "染，亦不於人能作利益。善男子！有天眼者，",
    "T16n0667_001:0462b29": "見彼金磚在於臭穢，告餘人言：『丈夫！汝往於",
    "T16n0667_001:0462c01": "彼糞穢之中，有金勝寶。』其人聞已，則便取之，",
    "T16n0667_001:0462c02": "得已淨洗，隨金所用。善男子！臭穢積聚者，",
    "T16n0667_001:0462c03": "是名種種煩惱及隨煩惱；彼金磚者，是名不",
    "T16n0667_001:0462c04": "壞法；有天眼者，則是如來、應、正遍知。善男子！",
    "T16n0667_001:0462c05": "一切有情如來法性真實勝寶，沒於煩惱臭",
    "T16n0667_001:0462c06": "穢之中，是故如來、應、正等覺，為於有情除諸",
    "T16n0667_001:0462c07": "煩惱臭穢不淨，而說妙法當令成佛，出現世",
    "T16n0667_001:0462c08": "間而作佛事。」[0462c08] 爾時世尊說伽他曰：",
    "T16n0667_001:0462c09": "「譬如有人懷金磚，  忽然&#x609E;落於糞穢；",
    "T16n0667_001:0462c10": " 彼處穢中多歲年，  雖經久遠而不壞。",
    "T16n0667_001:0462c11": " 有天眼者而觀見，  告餘人言此有金，",
    "T16n0667_001:0462c12": " 汝取應洗隨意用。  如我所見諸有情，",
    "T16n0667_001:0462c13": " 沒煩惱穢流長夜，  知彼煩惱為客塵；",
    "T16n0667_001:0462c14": " 自性清淨方便說，  令證清淨如來智。",
    "T16n0667_001:0462c15": "[0462c15] 「復次，善男子！譬如貧窮丈夫，宅內地中有大",
    "T16n0667_001:0462c16": "伏藏，縱廣正等一俱盧舍，滿中盛金，其金",
    "T16n0667_001:0462c17": "下深七丈大量；以地覆故，其大金藏曾不",
    "T16n0667_001:0462c18": "有言語彼丈夫：『丈夫！我在於此，名大伏藏。』彼",
    "T16n0667_001:0462c19": "貧丈夫心懷窮匱，愁憂苦惱，日夜思惟，於上",
    "T16n0667_001:0462c20": "往來，都不知覺，不聞不見彼大伏藏在於",
    "T16n0667_001:0462c21": "地中。如是，如是！善男子！一切有情住於執取",
    "T16n0667_001:0462c22": "作意舍中，而有如來智慧、力、無所畏諸佛",
    "T16n0667_001:0462c23": "法藏，於色、聲、香、味、觸耽著受苦；由此不聞大",
    "T16n0667_001:0462c24": "法寶藏，況有所獲，若滅彼五欲則得清淨。",
    "T16n0667_001:0462c25": "[0462c25] 「復次，善男子！如來出興於世，於菩薩大眾之",
    "T16n0667_001:0462c26": "中，開示大法，種種寶藏；彼勝解已，則便穿掘，",
    "T16n0667_001:0462c27": "入菩薩住。如來、應供、正遍知，為世間法藏，",
    "T16n0667_001:0462c28": "見一切有情未曾有因相，是故譬喻說大法",
    "T16n0667_001:0462c29": "藏，為大施主，無礙辯才、無量智慧，力、無所",
    "T16n0667_001:0463a01": "畏，不共佛法藏。如是，善男子！如來以清淨眼，",
    "T16n0667_001:0463a02": "見一切有情具如來藏，是以為於菩薩宣說",
    "T16n0667_001:0463a03": "妙法。」[0463a03] 爾時世尊說伽他曰：",
    "T16n0667_001:0463a04": "「譬如貧人家伏藏，  金寶充滿在於中；",
    "T16n0667_001:0463a05": " 是彼不動不思惟，  亦不自言是某物。",
    "T16n0667_001:0463a06": " 彼人雖復為主宰，  受於貧乏而不知，",
    "T16n0667_001:0463a07": " 彼亦不說向餘人，  而受貧窮住苦惱。",
    "T16n0667_001:0463a08": " 如是我以佛眼觀，  一切有情處窮匱；",
    "T16n0667_001:0463a09": " 身中而有大伏藏，  住諸佛體不動搖。",
    "T16n0667_001:0463a10": " 見彼體為菩薩說，  汝等穿斯大智藏；",
    "T16n0667_001:0463a11": " 獲得離貧作世尊，  能施無上之法財。",
    "T16n0667_001:0463a12": " 我皆所說而勝解，  一切有情有伏藏；",
    "T16n0667_001:0463a13": " 若能勝解而精勤，  速疾證於最勝覺。",
    "T16n0667_001:0463a14": "[0463a14] 「復次，善男子！譬如藤子、多羅子、贍部果子、阿",
    "T16n0667_001:0463a15": "摩羅果子，由其子芽展轉相生成不壞法，若",
    "T16n0667_001:0463a16": "遇地緣種植，於其久後成大樹王。如是，如是！",
    "T16n0667_001:0463a17": "善男子！如來以如來眼，見一切有情欲、瞋、癡、",
    "T16n0667_001:0463a18": "貪、無明、煩惱乃至皮膚邊際，彼欲、瞋、癡、無明、",
    "T16n0667_001:0463a19": "煩惱藏中有如來藏性，以此名為有性；若能",
    "T16n0667_001:0463a20": "止息名為清涼，則名涅槃。若能淨除無明煩",
    "T16n0667_001:0463a21": "惱，是有情界是則名為大智聚體，彼之有情",
    "T16n0667_001:0463a22": "名大智聚。若佛出現於天世間說微妙法，若",
    "T16n0667_001:0463a23": "見此者則名如來。善男子！若彼見如來、應、正",
    "T16n0667_001:0463a24": "等覺，令諸菩薩摩訶薩咸皆悟解如來智慧，",
    "T16n0667_001:0463a25": "令顯現故。」[0463a25] 爾時世尊說伽他曰：",
    "T16n0667_001:0463a26": "「譬如藤子之中樹，  藤芽一切而可得；",
    "T16n0667_001:0463a27": " 於根贍部咸皆有，  由其種植復得生。",
    "T16n0667_001:0463a28": " 如是我見悉無餘，  一切有情喻藤子；",
    "T16n0667_001:0463a29": " 無漏最勝佛眼觀，  是中備有如來體。",
    "T16n0667_001:0463b01": " 不壞是藏名有情，  於中有智而不異；",
    "T16n0667_001:0463b02": " 安住在定處寂靜，  亦不動搖無所得。",
    "T16n0667_001:0463b03": " 為彼淨故我說法，  云何此等成正覺？",
    "T16n0667_001:0463b04": " 猶如種子成大樹，  當為世間之所依。",
    "T16n0667_001:0463b05": "[0463b05] 「復次，善男子！譬如貧人，以一切寶作如來像，",
    "T16n0667_001:0463b06": "長可肘量。是貧丈夫欲將寶像經過險路，恐",
    "T16n0667_001:0463b07": "其盜劫，即取臭穢故破弊帛以纏其像，不令",
    "T16n0667_001:0463b08": "人測。善男子！是貧丈夫在於曠野忽然命終，",
    "T16n0667_001:0463b09": "如來寶像在於臭穢弊惡帛中，棄擲于地，流",
    "T16n0667_001:0463b10": "轉曠野；行路之人往來過去，踐踏跳驀，不",
    "T16n0667_001:0463b11": "知中有如來形像。由彼裹在臭穢帛中，棄之",
    "T16n0667_001:0463b12": "在地，而皆厭惡，豈生佛想？是時居住曠野諸",
    "T16n0667_001:0463b13": "天以天眼見，即告行路餘人而言：『汝等丈夫！",
    "T16n0667_001:0463b14": "此穢帛中有如來像，應當速解，一切世間宜",
    "T16n0667_001:0463b15": "應禮敬。』如是，如是！善男子！如來以如來眼，見",
    "T16n0667_001:0463b16": "一切有情如彼臭穢故帛煩惱，長於生死險",
    "T16n0667_001:0463b17": "道曠野之所流轉，受於無量傍生之身；彼",
    "T16n0667_001:0463b18": "一切有情煩惱臭穢故弊帛中，有如來體如",
    "T16n0667_001:0463b19": "我無異；如來為解煩惱穢帛所纏裹故，為諸",
    "T16n0667_001:0463b20": "菩薩而說妙法，云何得淨如來智見去離煩",
    "T16n0667_001:0463b21": "惱，得一切世間之所禮故，猶如於我。」[0463b21] 爾時世",
    "T16n0667_001:0463b22": "尊說伽他曰：",
    "T16n0667_001:0463b23": "「譬如穢帛令厭惡，  纏裹彼之如來體；",
    "T16n0667_001:0463b24": " 寶像穢帛之所纏，  棄於曠野險惡處。",
    "T16n0667_001:0463b25": " 諸天天眼而見已，  即告行路餘人言：",
    "T16n0667_001:0463b26": "『寶像在彼臭帛中，  應當速解而恭敬。』",
    "T16n0667_001:0463b27": " 我以天眼如是見，  我觀一切諸有情，",
    "T16n0667_001:0463b28": " 被煩惱帛之所纏，  極受憂惱生死苦。",
    "T16n0667_001:0463b29": " 我見煩惱穢帛中，  結跏趺坐如來體；",
    "T16n0667_001:0463c01": " 安住寂然不傾動，  皆無所有解脫者。",
    "T16n0667_001:0463c02": " 為見彼已而驚悟，  汝等諦聽住勝覺；",
    "T16n0667_001:0463c03": " 一切有情法如是，  於怖畏中常有佛。",
    "T16n0667_001:0463c04": " 即解彼已現佛身，  彼時一切煩惱靜；",
    "T16n0667_001:0463c05": " 是故號名於如來，  人天歡喜而供養。",
    "T16n0667_001:0463c06": "[0463c06] 「復次，善男子！或有孤獨女人，惡形臭穢容貌",
    "T16n0667_001:0463c07": "醜陋，如畢舍支，人所見者厭惡恐怖，止於",
    "T16n0667_001:0463c08": "下劣弊惡之家，偶然交通腹中懷&#x59D9;，決定是",
    "T16n0667_001:0463c09": "為轉輪王胎；然彼女人雖復懷&#x59D9;，亦曾無有",
    "T16n0667_001:0463c10": "如是思念，唯懷貧匱下劣之心，由心羸劣常",
    "T16n0667_001:0463c11": "作是念：『我形醜陋，寄於下劣弊惡之家而過",
    "T16n0667_001:0463c12": "時日，亦不足知是何人類生於我腹。』如是，如",
    "T16n0667_001:0463c13": "是！善男子！一切有情無主無依，生三有中，寄",
    "T16n0667_001:0463c14": "於下劣弊惡之舍，為生死苦之所逼迫。然一",
    "T16n0667_001:0463c15": "一有情有如來界、具如來藏，是彼有情不覺",
    "T16n0667_001:0463c16": "不知。善男子！如來不令一切有情而自欺誑，",
    "T16n0667_001:0463c17": "佛為說法：『善男子！汝等莫自欺誑，發大堅固",
    "T16n0667_001:0463c18": "精進之心，汝等身中皆有佛體，於其後時",
    "T16n0667_001:0463c19": "畢成正覺。汝今已入於菩薩數，即非凡夫；久",
    "T16n0667_001:0463c20": "後亦墮於如來數，即非菩薩。』」[0463c20] 爾時世尊說伽",
    "T16n0667_001:0463c21": "他曰：",
    "T16n0667_001:0463c22": "「譬如婦人無依主，  形容醜惡令厭怖；",
    "T16n0667_001:0463c23": " 寄於弊惡下劣家，  或時而有王胎孕。",
    "T16n0667_001:0463c24": " 彼懷如是之胎孕，  決定是為轉輪王；",
    "T16n0667_001:0463c25": " 其王威德七寶圍，  統領四洲為主宰。",
    "T16n0667_001:0463c26": " 彼愚醜女曾不知，  於已腹中有如是，",
    "T16n0667_001:0463c27": " 在於賤貧弊惡舍，  懷貧窮苦心憂惱。",
    "T16n0667_001:0463c28": " 我見一切諸有情，  無主受於窮迫苦；",
    "T16n0667_001:0463c29": " 在於三界中耽樂，  身中法藏如胎藏。",
    "T16n0667_001:0464a01": " 如是見已告菩薩，  一切有情具法性；",
    "T16n0667_001:0464a02": " 胎中世利有光明，  應生恭敬勿欺誑。",
    "T16n0667_001:0464a03": " 發堅精進以修持，  不久自身成作佛；",
    "T16n0667_001:0464a04": " 不久當坐菩提場，  解脫無量俱胝眾。",
    "T16n0667_001:0464a05": "[0464a05] 「復次，善男子！譬如以蠟作模，或作馬形、象形、",
    "T16n0667_001:0464a06": "男形、女形，泥裹其上而用火炙，銷鍊真金鑄",
    "T16n0667_001:0464a07": "於模內，候其冷已，是其工匠將歸舍宅；其",
    "T16n0667_001:0464a08": "模外為黑泥覆弊，形狀燋惡內有金像，或工",
    "T16n0667_001:0464a09": "匠及工匠弟子，知其模冷，即壞其泥，既淨持",
    "T16n0667_001:0464a10": "已，於須臾頃，是金寶像則便清淨。如是，如是！",
    "T16n0667_001:0464a11": "善男子！如來以如來眼觀見一切有情，如金",
    "T16n0667_001:0464a12": "像模，外為煩惱泥所覆裹，於內虛沖滿有佛",
    "T16n0667_001:0464a13": "法無漏智寶。善男子！我今觀見一切有情悉",
    "T16n0667_001:0464a14": "皆如是，在菩薩眾而說妙法，若菩薩摩訶",
    "T16n0667_001:0464a15": "薩，若得寂靜清涼，如來為彼有情，以金剛器",
    "T16n0667_001:0464a16": "仗淨其法眼，除其煩惱及隨煩惱，為淨如來",
    "T16n0667_001:0464a17": "智寶藏故。善男子！如來猶如持寶像者善男",
    "T16n0667_001:0464a18": "子，而破彼色及隨煩惱，令得解脫是名如來。",
    "T16n0667_001:0464a19": "善男子！如來、應、正等覺，見一切有情如來藏，",
    "T16n0667_001:0464a20": "為無邊俱胝煩惱藏中之所沈沒，為彼有情",
    "T16n0667_001:0464a21": "破煩惱藏，於佛智見安立無上正等菩提。」[0464a21] 爾",
    "T16n0667_001:0464a22": "時世尊說伽他曰：",
    "T16n0667_001:0464a23": "「譬如外色泥作模，  於內空虛無所有，",
    "T16n0667_001:0464a24": " 銷鍊真金滿鑄瀉，  其數或百或一千，",
    "T16n0667_001:0464a25": " 工匠之人知冷已，  則破其泥現於像；",
    "T16n0667_001:0464a26": " 泥除則淨其寶像，  匠意琱琢皆成就。",
    "T16n0667_001:0464a27": " 我見一切諸有情，  猶如金像在泥模，",
    "T16n0667_001:0464a28": " 煩惱於外而蓋覆，  如來之智處於內。",
    "T16n0667_001:0464a29": " 若得寂靜及清涼，  前際清淨智菩薩，",
    "T16n0667_001:0464b01": " 以法器仗而捶擊，  煩惱由斯悉摧壞。",
    "T16n0667_001:0464b02": " 所有如來之佛子，  猶如金像令可愛，",
    "T16n0667_001:0464b03": " 常得天世人供養，  圓滿身相具十力。",
    "T16n0667_001:0464b04": " 我見一切諸有情，  如是清淨成善逝，",
    "T16n0667_001:0464b05": " 成就善逝成佛眼，  滿足無上薩婆若。」",
    "T16n0667_001:0464b06": "[0464b06] 佛告金剛慧菩薩言：「善男子！若在家出家善",
    "T16n0667_001:0464b07": "男子、善女人，於此如來藏經典法要，受持、讀",
    "T16n0667_001:0464b08": "誦、書寫經卷，為他廣說，得福無量。或有善男",
    "T16n0667_001:0464b09": "子、善女人，或餘菩薩，為於積集如來智故，精",
    "T16n0667_001:0464b10": "勤供養一切如來，於一一世界，成就如是色",
    "T16n0667_001:0464b11": "三摩地；由此色三摩地威力，過恒河沙諸佛",
    "T16n0667_001:0464b12": "世界；過恒沙數俱胝那庾多現在諸佛，於一",
    "T16n0667_001:0464b13": "一佛所供養承事，并及菩薩聲聞僧眾。如",
    "T16n0667_001:0464b14": "是乃至過五十恒河沙諸佛世尊，當於和暢",
    "T16n0667_001:0464b15": "安樂之時，各送百千珍妙樓閣，一一量高",
    "T16n0667_001:0464b16": "十踰繕那，縱廣正等一踰繕那，如是一切",
    "T16n0667_001:0464b17": "以寶成天妙香器，散種種花，成辦種種受用",
    "T16n0667_001:0464b18": "之具，日日如是乃至千劫。金剛慧！若苾芻、",
    "T16n0667_001:0464b19": "苾芻尼、鄔波索迦、鄔波斯迦，發菩提心於此",
    "T16n0667_001:0464b20": "如來藏經，取其一喻，或在於身，或在經卷。",
    "T16n0667_001:0464b21": "金剛慧！以此福業與前福業，如來安立百分、",
    "T16n0667_001:0464b22": "迦羅分、千分、百千分、俱胝分、俱胝百分、俱胝",
    "T16n0667_001:0464b23": "千分、俱胝百千分、俱胝那庾多百千分，不及",
    "T16n0667_001:0464b24": "於此迦羅一分，乃至算數譬喻所不能及。",
    "T16n0667_001:0464b25": "金剛慧！若有善男子、善女人求無上菩提者，",
    "T16n0667_001:0464b26": "於彼諸佛世尊，并及菩薩聲聞大眾，取曼陀",
    "T16n0667_001:0464b27": "羅花百千斛，日日供養，復滿千劫。金剛慧！",
    "T16n0667_001:0464b28": "若餘苾芻、苾芻尼、鄔波索迦、鄔波斯迦，發菩",
    "T16n0667_001:0464b29": "提心聞此如來藏經法要，乃至合掌禮敬作",
    "T16n0667_001:0464c01": "隨喜語。金剛慧！以此勝福善根，與前善根",
    "T16n0667_001:0464c02": "獻花功德，如來安立比前功德，百分、迦羅",
    "T16n0667_001:0464c03": "分、千分、無數分，不如一分。」[0464c03] 爾時世尊說伽他",
    "T16n0667_001:0464c04": "曰：",
    "T16n0667_001:0464c05": "「或有樂求菩提者，  聞此經典而受持，",
    "T16n0667_001:0464c06": " 乃至書寫於經卷，  若能恭敬於一偈，",
    "T16n0667_001:0464c07": " 應聽彼福而無量，  發生無量福德藏。",
    "T16n0667_001:0464c08": " 得聞如來之藏經，  若能求勝菩提行，",
    "T16n0667_001:0464c09": " 以神通力住上乘，  供養恭敬人中尊，",
    "T16n0667_001:0464c10": " 并及十方聲聞眾，  乃至滿足於千劫，",
    "T16n0667_001:0464c11": " 多千劫數如恒沙，  超於彼數不思議。",
    "T16n0667_001:0464c12": " 一一世間行無量，  純以寶作妙樓閣，",
    "T16n0667_001:0464c13": " 其量高十踰繕那，  縱廣有一踰繕那，",
    "T16n0667_001:0464c14": " 塗香燒香而供養，  於中七寶微妙座，",
    "T16n0667_001:0464c15": " 以妙繒綵敷其上，  及餘妙座皆敷設，",
    "T16n0667_001:0464c16": " 其數猶如恒河沙，  一一供養於諸佛。",
    "T16n0667_001:0464c17": " 一一送彼如來所，  所有剎中諸如來，",
    "T16n0667_001:0464c18": " 其數猶如恒河沙，  悉皆供養而承事。",
    "T16n0667_001:0464c19": " 若有智者聞此經，  取於一喻而正行，",
    "T16n0667_001:0464c20": " 若能受持及讀誦，  此福超過前福聚。",
    "T16n0667_001:0464c21": " 有情歸依於此經，  疾證於彼無上覺，",
    "T16n0667_001:0464c22": " 此如來藏相應法，  若智菩薩能思惟，",
    "T16n0667_001:0464c23": " 一切有情勝法性，  速疾覺悟自然智。」",
    "T16n0667_001:0464c24": "[0464c24] 佛告金剛慧：「以此得知，如是法門，於諸菩薩",
    "T16n0667_001:0464c25": "摩訶薩成多利益，能引薩婆若智。金剛慧！",
    "T16n0667_001:0464c26": "我念過去無量無數廣大不思議無量不可說",
    "T16n0667_001:0464c27": "劫，從此已後，當於是時有佛，名常放光明如",
    "T16n0667_001:0464c28": "來、應、正等覺、明行圓滿、善逝、世間解、調御士、無",
    "T16n0667_001:0464c29": "上丈夫、天人師、佛、婆伽梵。金剛慧！以何因緣",
    "T16n0667_001:0465a01": "彼佛世尊名常放光明？金剛慧！彼佛世尊常",
    "T16n0667_001:0465a02": "放光明如來、應、正等覺為菩薩時，在母胎中，",
    "T16n0667_001:0465a03": "以身光明透徹于外，普照東方十佛剎土微",
    "T16n0667_001:0465a04": "塵等百千世界；如是照已，乃至南西北方",
    "T16n0667_001:0465a05": "四維上下，各十佛剎微塵等百千世界普皆",
    "T16n0667_001:0465a06": "照曜。金剛慧！彼諸世界，由於菩薩在母胎中",
    "T16n0667_001:0465a07": "身光普照，而是光明令人適悅發生歡喜。金",
    "T16n0667_001:0465a08": "剛慧！由彼菩薩身光照故，微塵數百千世界，",
    "T16n0667_001:0465a09": "是中有情為光照觸，獲大威德，色相具足，具",
    "T16n0667_001:0465a10": "念、具慧、具行、具智、具於辯才。是彼諸世界中",
    "T16n0667_001:0465a11": "一切有情，墮于地獄、傍生、閻魔羅界、阿蘇羅",
    "T16n0667_001:0465a12": "趣者，由彼菩薩身光明照，光纔觸已，一切",
    "T16n0667_001:0465a13": "皆捨惡趣之身，生於人天。是彼諸世界所有",
    "T16n0667_001:0465a14": "人天，由於菩薩身光照觸，皆於無上菩提",
    "T16n0667_001:0465a15": "得不退轉，獲五神通。是彼諸世界所有不退",
    "T16n0667_001:0465a16": "轉菩薩，以彼菩薩身光照觸，光纔觸已，悉皆",
    "T16n0667_001:0465a17": "成就無生法忍，各各獲得名五百功德轉陀",
    "T16n0667_001:0465a18": "羅尼。如是微塵百千世界，由彼菩薩身光",
    "T16n0667_001:0465a19": "明照成吠&#x7460;璃，黃金為繩以界八道，一切寶",
    "T16n0667_001:0465a20": "樹八行布列，花果莊嚴，色香殊異；是諸寶",
    "T16n0667_001:0465a21": "樹，香風搖擊，從其樹出和雅悅意微妙之聲，",
    "T16n0667_001:0465a22": "所謂：佛聲、法聲、僧聲、菩薩聲、菩提聲，根、力、覺",
    "T16n0667_001:0465a23": "分、解脫、等持、等至之聲。由寶樹聲，彼微塵",
    "T16n0667_001:0465a24": "數百千界中一切有情，悉皆獲得法喜禪悅。",
    "T16n0667_001:0465a25": "是諸世界中所有一切有情，遠離地獄、傍生、",
    "T16n0667_001:0465a26": "閻魔羅界、阿蘇羅趣。是彼菩薩在母腹中，光",
    "T16n0667_001:0465a27": "明如月合掌而住，晝夜六時常放光明，乃",
    "T16n0667_001:0465a28": "至誕生。金剛慧！是彼菩薩，亦初生已便成",
    "T16n0667_001:0465a29": "正覺。彼佛世尊既成佛已，而於身中常放",
    "T16n0667_001:0465b01": "光明，乃至般涅槃時常放光明。彼佛世尊",
    "T16n0667_001:0465b02": "般涅槃後，所有舍利置於塔中常放光明。金",
    "T16n0667_001:0465b03": "剛慧！以是因緣，彼時人天號彼世尊，名為",
    "T16n0667_001:0465b04": "常放光明如來。[0465b04] 「復次，金剛慧！彼佛世尊常",
    "T16n0667_001:0465b05": "放光明如來住世之時，有一菩薩名無量光，",
    "T16n0667_001:0465b06": "與二十俱胝菩薩以為眷屬。是時無量光菩",
    "T16n0667_001:0465b07": "薩，於彼常放光明如來、應、正等覺，已曾問此",
    "T16n0667_001:0465b08": "如來藏法門。金剛慧！是彼常放光明如來、應、",
    "T16n0667_001:0465b09": "正遍知，於五百劫不起于座，廣宣說此《如",
    "T16n0667_001:0465b10": "來藏經》。以種種句於法了別，無礙辯才，百千",
    "T16n0667_001:0465b11": "譬喻，哀愍攝受彼菩薩故，是故廣演此如來",
    "T16n0667_001:0465b12": "藏甚深法要，於彼十方各十佛剎微塵數俱",
    "T16n0667_001:0465b13": "胝百千世界中，菩薩以小功力而皆警覺。金",
    "T16n0667_001:0465b14": "剛慧！彼中菩薩聞此《如來藏經》，乃至得聞此",
    "T16n0667_001:0465b15": "經名號，一切漸次善根成熟；已成熟已，各",
    "T16n0667_001:0465b16": "於異國而成正覺，除四菩薩摩訶薩不取菩",
    "T16n0667_001:0465b17": "提。金剛慧！勿生異念，當彼之時，無量光菩薩",
    "T16n0667_001:0465b18": "豈異人乎？即汝身是。何以故？汝金剛慧於",
    "T16n0667_001:0465b19": "彼，往昔為菩薩時，名無量光。金剛慧！彼佛世",
    "T16n0667_001:0465b20": "時，其四菩薩不取菩提者，所謂：曼殊室利",
    "T16n0667_001:0465b21": "菩薩、得大勢菩薩、觀自在菩薩，則汝金剛慧",
    "T16n0667_001:0465b22": "是為第四。金剛慧！如是大利益如來藏法要，",
    "T16n0667_001:0465b23": "菩薩摩訶薩，由聞此故佛智成就。」[0465b23] 爾時世尊",
    "T16n0667_001:0465b24": "說伽他曰：",
    "T16n0667_001:0465b25": "「昔常放光明世尊，  過去之世無量劫，",
    "T16n0667_001:0465b26": " 以身常放大光明，  照曜俱胝百千界。",
    "T16n0667_001:0465b27": " 初成無上正覺已，  彼時無量光菩薩，",
    "T16n0667_001:0465b28": " 問彼世尊此法王，  如是經典彼時說。",
    "T16n0667_001:0465b29": " 當彼佛時聞此經，  從於彼佛而聞已，",
    "T16n0667_001:0465c01": " 悉皆獲得勝菩提，  唯除於此四菩薩。",
    "T16n0667_001:0465c02": " 得大勢及觀自在，  曼殊室利為第三，",
    "T16n0667_001:0465c03": " 第四即汝金剛慧，  當於是時聞此經。",
    "T16n0667_001:0465c04": " 昔時無量光菩薩，  即是於汝金剛慧；",
    "T16n0667_001:0465c05": " 當於彼時為佛子，  我曾於先行勝行。",
    "T16n0667_001:0465c06": " 聞此妙經之名號，  從師子憧如來所，",
    "T16n0667_001:0465c07": " 恭敬合掌聞此經，  我昔由此善根業，",
    "T16n0667_001:0465c08": " 速得最勝菩提位，  是故智者持此經。」",
    "T16n0667_001:0465c09": "[0465c09] 爾時世尊復告金剛慧菩薩言：「若善男子、善",
    "T16n0667_001:0465c10": "女人，被於業障之所纏縛，得聞此《如來藏經》，",
    "T16n0667_001:0465c11": "受持讀誦，為他敷演；由彼聞此經典，讀誦受",
    "T16n0667_001:0465c12": "持、諷誦敷演、書寫經卷，以小勤勞業障銷滅",
    "T16n0667_001:0465c13": "佛法現前。」",
    "T16n0667_001:0465c14": "[0465c14] 爾時具壽慶喜白佛言：「世尊！若有善男子、善",
    "T16n0667_001:0465c15": "女人，纏縛業障，彼得幾佛世尊加持說法，",
    "T16n0667_001:0465c16": "獲得多聞，得與如是法要相應？」[0465c16] 佛言：「慶喜！",
    "T16n0667_001:0465c17": "若善男子、善女人，於百佛所得加持說法，或",
    "T16n0667_001:0465c18": "有二百，或三、四、五百，或千，或二千，或三、四、五、",
    "T16n0667_001:0465c19": "六、七、八、九，或十千佛所加持說法。或有二百",
    "T16n0667_001:0465c20": "千，或有俱胝那庾多百千佛所，得說法聞",
    "T16n0667_001:0465c21": "持。慶喜！若有菩薩得此如來藏法，書寫經",
    "T16n0667_001:0465c22": "卷、讀誦受持、思惟其義、為他廣說，而彼菩薩",
    "T16n0667_001:0465c23": "應作是念：『我今獲得無上菩提。』其人應受人、",
    "T16n0667_001:0465c24": "天、阿蘇羅供養恭敬。」[0465c24] 佛說是已唯然歡喜，爾",
    "T16n0667_001:0465c25": "時世尊復說伽他曰：",
    "T16n0667_001:0465c26": "「菩薩聞此修多羅，  作是思惟獲勝覺；",
    "T16n0667_001:0465c27": " 若有人手得此經，  人天禮拜應恭敬。",
    "T16n0667_001:0465c28": " 諸佛世尊大導師，  稱讚彼人人中最，",
    "T16n0667_001:0465c29": " 亦名最勝之法王。  若經入于彼人手，",
    "T16n0667_001:0466a01": " 是人照曜如滿月，  應受禮敬如世尊，",
    "T16n0667_001:0466a02": " 能持法炬為世雄，  由入此經於彼手。」",
    "T16n0667_001:0466a03": "[0466a03] 爾時世尊說是經已，金剛慧菩薩摩訶薩等，",
    "T16n0667_001:0466a04": "并諸菩薩、諸大聲聞眾、人、天、阿蘇羅等，聞佛",
    "T16n0667_001:0466a05": "所說，歡喜奉行。"
}