{
    "X65n1277_002:0007c10": "高峰龍泉院因師集賢語錄卷之二",
    "X65n1277_002:0007c12": "六祖院住持小師 如瑛 編",
    "X65n1277_002:0007c13": "入壇佛事門",
    "X65n1277_002:0007c14": "加持法事陳情文",
    "X65n1277_002:0007c15": "[0007c15] 恭聞佛真法身猶若&#x8657;空。應物現形如水中月。言念",
    "X65n1277_002:0007c16": "臣僧某甲。幸處中華叨為釋子。荷天地包含之德。感",
    "X65n1277_002:0007c17": "君師頒訓之恩。意悟宗乘心無退轉。昔日阿難遺教",
    "X65n1277_002:0007c18": "洎僧俗以均沾令辰。信士崇因冀存亡而獲利。於是",
    "X65n1277_002:0007c19": "冥陽會闡水陸筵開。以臣僧某甲稟性雖愚持心不",
    "X65n1277_002:0007c20": "昧。準靈鷲世尊之教旨。依天台智者之科儀。慮宣揚",
    "X65n1277_002:0007c21": "而無序無倫。恐讚祝而有&#x758E;有謬。預陳情素。冒瀆覺",
    "X65n1277_002:0007c22": "皇。伏冀慈悲曲垂庇佑。庶使心持法印。中存微妙之",
    "X65n1277_002:0007c23": "自然。口誦真詮。上達聖&#x8066;而不外。今則法筵肇建。望",
    "X65n1277_002:0007c24": "賜護持勝會周圓。恭伸懺謝。但臣僧某甲誠惶誠懼。",
    "X65n1277_002:0008a01": "激切屏營之至。",
    "X65n1277_002:0008a02": "淨三業文",
    "X65n1277_002:0008a03": "[0008a03] 切以銀河耿耿。玉漏沉沉。一天之斗轉星移。萬里之",
    "X65n1277_002:0008a04": "風清霧捲。初演漁山之法樂。乍燃雞舌之明香。擊法",
    "X65n1277_002:0008a05": "鼓而吹法螺聲聞遠邇。禮梵容而歌梵唄迎集聖賢。",
    "X65n1277_002:0008a06": "果簇金盤似溈山而拾得。花攢寶器如善慧以持來。",
    "X65n1277_002:0008a07": "一善纔興。萬愆俱雪。身心垢淨憑法水以滌除。忿恨",
    "X65n1277_002:0008a08": "業消仗慈風而蕩去。致使色身清潔。庶令法體圓明。",
    "X65n1277_002:0008a09": "戒行孤高。慧心不昧。信士伸拳拳之禱。緇流嚴肅肅",
    "X65n1277_002:0008a10": "之儀。恭謹一心。各淨三業。 即請淨三業真言。",
    "X65n1277_002:0008a11": "[0008a11] 又",
    "X65n1277_002:0008a12": "[0008a12] 切以漏滴銅壺。星移銀漢。正天籟初沉之際。當塵勞",
    "X65n1277_002:0008a13": "暫息之時。金爐燃遍界之香。玉磬擊遏雲之韻。花簇",
    "X65n1277_002:0008a14": "簇錦簇簇。&#x706F;煌煌燭煌煌。高揚向上宗乘。大作無邊",
    "X65n1277_002:0008a15": "佛事。當使身口意業以清淨。要令戒定慧根之圓明。",
    "X65n1277_002:0008a16": "教有真言。即當持誦(同前)。",
    "X65n1277_002:0008a17": "[0008a17] 又",
    "X65n1277_002:0008a18": "[0008a18] 夫以道場冰潔。眾志葵傾。焚戒香定香慧香解脫真",
    "X65n1277_002:0008a19": "香。洒佛水法水僧水摩訶演水。花簇三春之錦。&#x706F;燃",
    "X65n1277_002:0008a20": "一漢之星。玉磬鳴時振鴻音而&#x621E;&#x621E;。金鐃響處等漁",
    "X65n1277_002:0008a21": "梵以鏘鏘。道風開優&#x9262;之花。德雨潤苾&#x84AD;之草。六塵",
    "X65n1277_002:0008a22": "內淨而性識圓明。五濁外蠲而法身清淨。願鑒一忱",
    "X65n1277_002:0008a23": "之凡懇。當持三業之真言(同前)。",
    "X65n1277_002:0008a24": "[0008a24] 又",
    "X65n1277_002:0008b01": "[0008b01] 切以法自心生。心隨法變。若能一念清淨。是故十方",
    "X65n1277_002:0008b02": "湛然。若皓月之當天。狀芙蕖之出水。菩提智性本自",
    "X65n1277_002:0008b03": "圓明。煩惱客塵妄生分別。強去獼猴貪水石。迷來浪",
    "X65n1277_002:0008b04": "蕩拾花針。回光皆在於當人。潔淨須憑於秘&#x546A;(同前)。",
    "X65n1277_002:0008b05": "[0008b05] 又",
    "X65n1277_002:0008b06": "[0008b06] 金鴨香飄騰瑞氣。玉虫&#x706F;布燦祥光。欲潔淨於六塵。",
    "X65n1277_002:0008b07": "當滌清於三業(同前)。",
    "X65n1277_002:0008b08": "塗香灌掌語",
    "X65n1277_002:0008b09": "[0008b09] 淨澄三業已。內外垢皆無。體同諸如來。身意悉清淨。",
    "X65n1277_002:0008b10": "次以塗香清淨水諷誦灌掌陀羅尼曰 伽陀。",
    "X65n1277_002:0008b11": "[0008b11] 一滴塗香纔點處。六塵垢穢盡消除。次當歸命薄伽",
    "X65n1277_002:0008b12": "師。惟願慈悲垂加護。 諷真言。",
    "X65n1277_002:0008b13": "祝香文",
    "X65n1277_002:0008b14": "[0008b14] 切以法身不動。凡有感以皆通。聖眼非遙。故無求而",
    "X65n1277_002:0008b15": "不應。欲達十方之信。須傳五分之香。是香也。福根種",
    "X65n1277_002:0008b16": "就。心地栽培。清奇本自天然。雕&#x65B5;豈由人力。蘭麝叢",
    "X65n1277_002:0008b17": "中推第一。旃檀林裏擅無&#x53CC;。焚時瑞氣爇金爐。散處",
    "X65n1277_002:0008b18": "祥雲飛玉殿。一縷之寒煙纔起。十方之諸佛遙聞。薰",
    "X65n1277_002:0008b19": "成戒定慧香。普獻上中下界。欲傳妙偈。庸藉洪音。",
    "X65n1277_002:0008b20": "[0008b20] 戒香．定香．慧香．解脫香．解脫知見香。光明雲臺遍法",
    "X65n1277_002:0008b21": "界。供養十方無量佛。供養甚深微妙法。供養四果羅",
    "X65n1277_002:0008b22": "漢僧。供養合會諸聖賢。見聞普薰真常樂。法界人天",
    "X65n1277_002:0008b23": "亦如是。",
    "X65n1277_002:0008b24": "[0008b24] 香奉&#x732E;供養佛法僧。弟子今將香奉&#x732E;。一切眾生",
    "X65n1277_002:0008c01": "亦復然。常願在佛前。",
    "X65n1277_002:0008c02": "[0008c02] 又",
    "X65n1277_002:0008c03": "[0008c03] 道場初啟。香室先興。騰騰瑞氣為臺。靉靉祥雲作&#x76D6;。",
    "X65n1277_002:0008c04": "供養佛法僧三寶。聞達天地水萬靈。若將表於寸誠。",
    "X65n1277_002:0008c05": "用先焚於百和(同前)。",
    "X65n1277_002:0008c06": "[0008c06] 又",
    "X65n1277_002:0008c07": "[0008c07] 是香也。簷蔔名高。旃檀價重。爇金爐而祥煙靉靆。通",
    "X65n1277_002:0008c08": "璇宇而瑞氣氤氳。遍徹十方三寶之前。遠達四府萬",
    "X65n1277_002:0008c09": "靈之上。通凡心之至懇。為眾善之妙門。",
    "X65n1277_002:0008c10": "[0008c10] 又",
    "X65n1277_002:0008c11": "[0008c11] 是香也。希奇種性。清淨根株。或稱雞舌之名。或摽牛",
    "X65n1277_002:0008c12": "首之號。可以靈山達信。海藏通真。薰成戒定慧香。普",
    "X65n1277_002:0008c13": "&#x732E;佛法僧寶。",
    "X65n1277_002:0008c14": "安慰文",
    "X65n1277_002:0008c15": "[0008c15] 梵音纔起處。法樂乍鳴時。金聲震動於山河。玉偈潛",
    "X65n1277_002:0008c16": "驚於天地。切慮諸方。禁忌此處。龍神寧無怖畏之情。",
    "X65n1277_002:0008c17": "庸仗慰安之力。我佛如來教藏中有安慰土地真言。",
    "X65n1277_002:0008c18": "謹當持誦。 伽陀。",
    "X65n1277_002:0008c19": "[0008c19] 岳瀆山川諸靈貺。此間土地眾龍神。纔聞宣演妙真",
    "X65n1277_002:0008c20": "言。各鎮方隅生歡喜。 諷真言。",
    "X65n1277_002:0008c21": "[0008c21] 又",
    "X65n1277_002:0008c22": "[0008c22] 恭聞巍巍金相。皎皎玉毫。道為三界之師。德作四生",
    "X65n1277_002:0008c23": "之父。行則梵王前引。動則帝釋後隨。菩薩周圍。修羅",
    "X65n1277_002:0008c24": "外護。萬億幢旛閃閃。百千鑼鼓喧喧。破蕩風雲。沸騰",
    "X65n1277_002:0009a01": "江海。乾闥婆兜鍪發焰。夜叉眾戈戟生寒。纔至門庭",
    "X65n1277_002:0009a02": "恐驚禁忌。我佛如來教有安慰土地真言。謹當持誦",
    "X65n1277_002:0009a03": "(同前)。",
    "X65n1277_002:0009a04": "淨水文",
    "X65n1277_002:0009a05": "[0009a05] 法筵光啟。誠意精虔。欲迎諸聖以來臨。必藉四方之",
    "X65n1277_002:0009a06": "清淨。故憑法水灌洒道場。其水也。崑崙孕秀。河漢流",
    "X65n1277_002:0009a07": "芳。蓮華香裏碧波寒。楊柳枝頭甘露洒。蓬岳之三山",
    "X65n1277_002:0009a08": "對揖。曹溪之一派長流。鼓祥風而玉皺千江。翻驟雨",
    "X65n1277_002:0009a09": "而銀推四瀆。禹門春暖魚透三層。莊海秋高鵬搏萬",
    "X65n1277_002:0009a10": "里。七寶池中標玉字。九龍口裏浴金仙。群生藉此潤",
    "X65n1277_002:0009a11": "焦枯。大地因茲消垢穢。用憑佛水。普洒法筵。蕩除萬",
    "X65n1277_002:0009a12": "劫之昏蒙。永獲一真之清淨。 伽陀。",
    "X65n1277_002:0009a13": "[0009a13] 菩薩柳頭甘露水能令一滴洒十方腥膻垢穢盡蠲",
    "X65n1277_002:0009a14": "除令此道場悉清淨 諷真言。",
    "X65n1277_002:0009a15": "[0009a15] 又",
    "X65n1277_002:0009a16": "[0009a16] 夫水也。靈派自高。妙源誰究。四海月明夜湛湛乎玉",
    "X65n1277_002:0009a17": "潔[涾-日]清。九江風靜時浩浩乎霜飛雪瑩。滋乎小。滋乎",
    "X65n1277_002:0009a18": "大。無所不宜。決之東。決之西。何方不利。曹溪舊傳一",
    "X65n1277_002:0009a19": "滴。藥山曾指四來。上善推其嘉聲。良柔全其真性。滴",
    "X65n1277_002:0009a20": "之乃骨毛輕爽。可以除有漏之塵煩。飲之則心膽清",
    "X65n1277_002:0009a21": "涼。可以消無邊之熱惱。是以甘露王碧琉璃瓶內。觀",
    "X65n1277_002:0009a22": "自在綠楊柳枝頭。洒之則點點無私。沾之則時時有",
    "X65n1277_002:0009a23": "潤。用憑佛水。普淨法筵(同前)。",
    "X65n1277_002:0009a24": "[0009a24] 又",
    "X65n1277_002:0009b01": "[0009b01] 是水也。方圓隨器。盈&#x8657;任時。春泮冬凝。坎流艮止。浩",
    "X65n1277_002:0009b02": "浩乎妙源莫測。滔滔乎靈派難窮。碧澗藏龍。寒潭浸",
    "X65n1277_002:0009b03": "月。或在君王龍筆下化作恩波。或居菩薩柳枝頭洒",
    "X65n1277_002:0009b04": "為甘露。一滴纔飛。十方俱潔(同前)。",
    "X65n1277_002:0009b05": "去穢文",
    "X65n1277_002:0009b06": "[0009b06] 切以物之利地也其情常混。水之成道也其心善淵。",
    "X65n1277_002:0009b07": "修諸六府則全所養之宜。配以五行則盡所潤之美。",
    "X65n1277_002:0009b08": "動則輕風生浪。靜而皎月澄輝。仰如來興造化之功。",
    "X65n1277_002:0009b09": "本軍吒利加持之力。化此德水作諸淨塗。天不愛其",
    "X65n1277_002:0009b10": "道降而為甘露之祥。地不愛其寶湧而為醴泉之瑞。",
    "X65n1277_002:0009b11": "無一物不被沾濡之惠澤。使十方皆為清淨之道場。",
    "X65n1277_002:0009b12": "教有伽陀。去其穢污。",
    "X65n1277_002:0009b13": "[0009b13] 又",
    "X65n1277_002:0009b14": "[0009b14] 地水火風合陰陽而並立。腥膻穢垢混凡聖以同居。",
    "X65n1277_002:0009b15": "煩惱憂深。愛憎業重。每被四蛇煎逼。又為二鼠侵凌。",
    "X65n1277_002:0009b16": "五&#x76D6;未除。八垢難去。故憑法水而滌蕩一切昏蒙。密",
    "X65n1277_002:0009b17": "藉真言而蠲除萬般穢濁。",
    "X65n1277_002:0009b18": "普變文",
    "X65n1277_002:0009b19": "[0009b19] 切以香雲靉靆。花雨繽紛。梵音響震於九天。法樂聲",
    "X65n1277_002:0009b20": "喧於十地。旛幢雜綵平分三&#x5D8B;。煙霞&#x706F;燭交光移下。",
    "X65n1277_002:0009b21": "一天星斗六和羅列。三德宣揚。大開香積之&#x53A8;。普&#x732E;",
    "X65n1277_002:0009b22": "仙源之果。金言高演。玉軸頻宣。裝嚴於紫磨相前。鋪",
    "X65n1277_002:0009b23": "設於碧蓮臺畔。迎請千賢萬聖。歸依五眼六通。望法",
    "X65n1277_002:0009b24": "駕以光臨。迓香車而下降。切慮所陳供養難使遍週。",
    "X65n1277_002:0009c01": "須仗真言悉令充足。 伽陀。",
    "X65n1277_002:0009c02": "[0009c02] 佛賜阿伽甘露水。僧持變化不思議。一財一食量無",
    "X65n1277_002:0009c03": "邊。萬聖千賢皆充足。 諷真言。",
    "X65n1277_002:0009c04": "讚三寶文",
    "X65n1277_002:0009c05": "[0009c05] 恭惟佛寶者。積廣大因。成滿月相。功高無上而不可",
    "X65n1277_002:0009c06": "極。行深無際而不可窮。皇矣金粟如來。大哉毗盧尸",
    "X65n1277_002:0009c07": "祖。昭徹自效。獨行最真。道將莫測而其測愈深。功將",
    "X65n1277_002:0009c08": "莫傳而其傳愈遠。不生不滅巍巍坐斷涅槃城。無古",
    "X65n1277_002:0009c09": "無今寂寂不離安養國。演三乘法諦於金剛座上。開",
    "X65n1277_002:0009c10": "四無礙辨於鹿野苑中。伏波旬外道而屈膝受降。驅",
    "X65n1277_002:0009c11": "猛虎毒龍而斂威馴伏。日月出矣晃如眉際之毫光。",
    "X65n1277_002:0009c12": "江漢濯乎浩若胸中之教海。涅不緇而磨不磷。德將",
    "X65n1277_002:0009c13": "同於大&#x8657;。火不爇而水不濡。行將固於金玉。處妙有",
    "X65n1277_002:0009c14": "而不有。居無為而不為。天龍恭敬而未&#x751E;解顏。帝釋",
    "X65n1277_002:0009c15": "欽崇而何曾外[(厂@((既-旡)-日+口))*頁]。端嚴甚微妙。號曰天人師。澤浸無",
    "X65n1277_002:0009c16": "垠。化施不宰。說法則言近而旨遠。啟教則源深而流",
    "X65n1277_002:0009c17": "長。名差別而有法身報身。世數異而論大劫小劫。現",
    "X65n1277_002:0009c18": "神通則高七多羅樹。示妙相則過須彌山王。確其然",
    "X65n1277_002:0009c19": "乎。信不誣矣。伏願暫別水軒月殿。緩乘風馬雲車。旌",
    "X65n1277_002:0009c20": "幢耀五彩輝華。仙樂播八音嘹喨。放玉毫而照群品。",
    "X65n1277_002:0009c21": "洒甘露而潤焦枯。既有感以皆通。[(厂@((既-旡)-日+口))*頁]何求而不應。仰",
    "X65n1277_002:0009c22": "惟聖駕。俯降道場。",
    "X65n1277_002:0009c23": "[0009c23] 法寶者。大覺遺言。群生法樂。甚深奧義。秘密玄文。龍",
    "X65n1277_002:0009c24": "王敬而海藏收。帝釋欽而天神捧。阿蜀王親寫者三",
    "X65n1277_002:0010a01": "藏刺血抽毫。梁武帝頓悟者一誠度僧建寺。言其遠",
    "X65n1277_002:0010a02": "則有裴相國訓圓覺之義。白居易書光明之文。語其",
    "X65n1277_002:0010a03": "近則有王舒王譯金剛之詞。張無盡注法華之論。五",
    "X65n1277_002:0010a04": "千餘卷之貝葉洋洋乎哉。一十二部之梵書浩浩如",
    "X65n1277_002:0010a05": "也。誦之者如瞽刮膜忽&#x89A9;青黃。悟之者如天去雲燦",
    "X65n1277_002:0010a06": "見星斗。翻譯既憑於羅什大士。顯靈須仗於法蘭上",
    "X65n1277_002:0010a07": "人。&#x4E98;古繇今經天緯地。其事則思而隱。其言則曲而",
    "X65n1277_002:0010a08": "中。為一切生死之權門。作萬世不刊之典要。昔日靈",
    "X65n1277_002:0010a09": "山會上惟聞付與飲光。當時大庾嶺頭豈憑傳與神",
    "X65n1277_002:0010a10": "秀。欽載護持者國王帝主。使丕圖而并固乾坤。信受",
    "X65n1277_002:0010a11": "奉行者土地人民。獲洪休而克昌厥後。可以為三途",
    "X65n1277_002:0010a12": "之惠炬。可以為六道之梯航。簧鼓其詞者譬如把火",
    "X65n1277_002:0010a13": "燒天空自委苶。贅疣其說者猶似仰空射箭徒招陸",
    "X65n1277_002:0010a14": "沉。所謂盡精盡微不增不減。有如此者其功成哉。伏",
    "X65n1277_002:0010a15": "願象駕崢嶸遠遠負離華藏海。龍王踊躍駸駸捧出",
    "X65n1277_002:0010a16": "水晶宮。玉函開而檀軸錚鏦。寶&#x6C0E;舒而墨光燦爛。回",
    "X65n1277_002:0010a17": "鸞鼓舞。返鵲毰毸。如雲漢以為章。若大觀而在上。庶",
    "X65n1277_002:0010a18": "使手披目&#x89A9;去妄念而達正宗。意想心持契本源而",
    "X65n1277_002:0010a19": "悟真諦。中懷激切不自皇寧。稽首歸依。虔誠拜請。",
    "X65n1277_002:0010a20": "[0010a20] 僧寶者。因心修慧。緣性悟宗。欲超十地而先學十科。",
    "X65n1277_002:0010a21": "欲透三關而先明三業。不羇世態離絕攀緣。宛然塵",
    "X65n1277_002:0010a22": "垢之外而物莫能攖。泛若不繫之舟而道將自化。光",
    "X65n1277_002:0010a23": "矣而不耀。信矣而不誣。久居知識之叢林。深造祖師",
    "X65n1277_002:0010a24": "之閫域。日將月就。修行如履於堅冰。進道若初成山",
    "X65n1277_002:0010b01": "如覆於始簣。灌花引水摘葉尋枝。身如出岫之浮雲",
    "X65n1277_002:0010b02": "可知自在。志若摩天之鵰鶚始信孤高。咄下悟玄機。",
    "X65n1277_002:0010b03": "捧頭明要旨。有喝散白雲之意氣。有打破&#x8657;空之鉗",
    "X65n1277_002:0010b04": "鎚。卷舒立方外乾坤。縱橫挂域中日月。以柔弱謙下",
    "X65n1277_002:0010b05": "為表。以蘊空括澹為宗。續燄聯芳傳衣嗣祖。十問而",
    "X65n1277_002:0010b06": "九不答。目擊道存。一喝而三日聾。言由在耳。修己於",
    "X65n1277_002:0010b07": "己獨取後。愛人於人未&#x751E;先。乘般若舟而遊阿耨池",
    "X65n1277_002:0010b08": "中。抱兔角杖而息珊瑚樹下。眉垂一握雪坐來惟覺",
    "X65n1277_002:0010b09": "瀑潭秋。衲擁半肩雲行處漸離塵世遠。是非&#x53CC;泯。名",
    "X65n1277_002:0010b10": "利兩忘。或默或語而性自明。不有不無而心自確。誠",
    "X65n1277_002:0010b11": "哉是也。亶其然乎。伏願高捲雲衣。跨玉麒麟而暫離",
    "X65n1277_002:0010b12": "禪席。緩挑囊&#x9262;。&#x643A;楖栗杖而略下繩床。隨步散香花。",
    "X65n1277_002:0010b13": "縱意吟風月。躡五綴玉盂渡海。飛六鐶金錫凌空。願",
    "X65n1277_002:0010b14": "臨娑婆世界證明。休向百尺竿頭進步。我今稽首恭",
    "X65n1277_002:0010b15": "&#x7AE2;來臨。信士鞠躬虔誠拜請。",
    "X65n1277_002:0010b16": "[0010b16] 又",
    "X65n1277_002:0010b17": "[0010b17] 信心肅穆。緇意精專。楞伽韻徹於三天。般若聲聞於",
    "X65n1277_002:0010b18": "十地。大雄垂世如月現於澄潭。聖力興慈似聲傳於",
    "X65n1277_002:0010b19": "空谷。四生慈父。三界醫王。應供於天上人間。利濟於",
    "X65n1277_002:0010b20": "他方此土。作希有之佛事&#x4E98;古窮今。闡最上之法門",
    "X65n1277_002:0010b21": "超凡入聖。端坐於千花臺上常放白玉毫光。聲遍於",
    "X65n1277_002:0010b22": "十方界中廣布黃金色相。千百億身而示現有感皆",
    "X65n1277_002:0010b23": "通。三十二種以莊嚴無方不見。是夜法筵啟建。勝會",
    "X65n1277_002:0010b24": "精嚴。先迎佛法僧三寶為作證明。次召天地水萬靈",
    "X65n1277_002:0010c01": "俯垂享鑒。伏願放玉毫而晃耀。舒金色以光輝。百千",
    "X65n1277_002:0010c02": "聖眾參隨。萬億神靈圍遶。皆依次第降臨道場。不捨",
    "X65n1277_002:0010c03": "慈悲證明功德。",
    "X65n1277_002:0010c04": "讚護法文",
    "X65n1277_002:0010c05": "[0010c05] 參隨三寶。護法四王。顯聖德以昂藏。挺神儀而偉異。",
    "X65n1277_002:0010c06": "杖寶&#x5292;而妖魔碎膽。撼金鈴而外道寒心。壯氣騰騰。",
    "X65n1277_002:0010c07": "威風凜凜。動則旌旗蔽日。行則戈戟森雲。顧盻五岳",
    "X65n1277_002:0010c08": "傾。叱&#x54A4;萬靈伏。現神威而莫測。護教法以長存。功實",
    "X65n1277_002:0010c09": "難量。德難具述。受今虔請。願賜降臨。",
    "X65n1277_002:0010c10": "大輪結界文",
    "X65n1277_002:0010c11": "[0010c11] 切聞佛慈廣大讚莫能窮。教法流傳。求之心應于之",
    "X65n1277_002:0010c12": "夜。寶香輕噴。銀燭高輝。然恐外道天魔別生遮障。使",
    "X65n1277_002:0010c13": "此&#x706F;光香氣未獲通聞。須憑我佛威光。令得法印成",
    "X65n1277_002:0010c14": "就。庶使天魔拱手外道歸心。擁護道場嚴持壇界。今",
    "X65n1277_002:0010c15": "則金鈴慢撼寶杵盤旋。歌揚海潮之音。諷誦竺乾之",
    "X65n1277_002:0010c16": "&#x546A;。敢借一輪淨地。結成百寶壇場。先當召請六天王。",
    "X65n1277_002:0010c17": "次誦瑜珈五部教。伏願三身調御四智能仁。同賜降",
    "X65n1277_002:0010c18": "臨證明結界。",
    "X65n1277_002:0010c19": "[0010c19] (舉)本師釋迦(眾和)牟尼佛(跪膝舉鈴云)。",
    "X65n1277_002:0010c20": " 釋子特宣金口教  惟憑我佛玉毫光",
    "X65n1277_002:0010c21": " 陳請法駕護道場  是仗真言秘密偈",
    "X65n1277_002:0010c22": " 聲聲上徹天仙界  句句下開地獄門",
    "X65n1277_002:0010c23": " 若有魍魎及邪魔  立殄歸降於正道",
    "X65n1277_002:0010c24": " 欲求嚴潔十方界  先須啟請六天王",
    "X65n1277_002:0011a01": " 聞宣祕語降臨來  證我加持結壇界",
    "X65n1277_002:0011a02": "[0011a02] 謹爇&#x7700;香。稽首和南。一心奉請千百億化身本師",
    "X65n1277_002:0011b01": "釋迦如來。光含萬像。德庇四生。巍巍光降道場。歷",
    "X65n1277_002:0011b02": "歷證明結界。信士虔誠。躬伸設拜。",
    "X65n1277_002:0011c01": "[0011c01] ",
    "X65n1277_002:0011d09": "[0011d09] 上來迎請六方天王降臨道場。為今宵夜代佛行持",
    "X65n1277_002:0011d10": "法事。臣僧結定六方界。莫與邪魔侵道場。能令法席",
    "X65n1277_002:0011d11": "鎮光輝。讚演如來真實議。香煙起處為界。燈光照處",
    "X65n1277_002:0011d12": "為界。香水灑處為界。梵音徹處為界。鈴聲振處為界。",
    "X65n1277_002:0011d13": "鐃鑼響處為界。結天界。結地界。結方隅界。須憑功德。",
    "X65n1277_002:0011d14": "已遂周圓召三界聖。&#x8066;望萬靈感格。今依科教。稟奉",
    "X65n1277_002:0011d15": "遺言。先陳啟請。次誦真詮。伏冀洪慈。密垂加護(就舉",
    "X65n1277_002:0011d16": "鈴云)。",
    "X65n1277_002:0011d17": " 奉請恒沙悉地眾  法身聖者大輪王",
    "X65n1277_002:0011d18": " 瑜伽五部曼拏羅  灌頂金剛為上首",
    "X65n1277_002:0011d19": " 一身現出百八臂  手手皆結&#x9641;羅尼",
    "X65n1277_002:0011d20": " 湧大火頭霹靂聲  降伏妖魔諸外道",
    "X65n1277_002:0011d21": " 空中跳躑輪刀&#x5292;  口中哮吼似雷鳴",
    "X65n1277_002:0011d22": " 回睛轉眼掣電光  忿怒攢眉實可畏",
    "X65n1277_002:0011d23": " 有大神通自在力  隨聲應念盡遙聞",
    "X65n1277_002:0011d24": " 來往由如一剎那  聖者威雄不可測",
    "X65n1277_002:0011e01": " 手持金索降魔杵  足踏寶石鎮閻浮",
    "X65n1277_002:0011e02": " 童子四面散天華  來結道場三昧界",
    "X65n1277_002:0011e03": " 大輪聖者降臨來  大輪聖者降臨來",
    "X65n1277_002:0011e04": "[0011e04] 為今宵夜代佛行持法事。臣僧(某甲)一心請(起身巡",
    "X65n1277_002:0011e05": "座念真言云)。",
    "X65n1277_002:0011e06": "[0011e06] 南無悉揭哩耶墜尾伽南娑婆達多&#x8A90;多南怛枳",
    "X65n1277_002:0011e07": "多唵毗盧神毗盧施摩訶斫伽羅&#x39DE;折哩拔折那",
    "X65n1277_002:0011e08": "薩多薩多娑羅帝娑羅帝怛羅曳怛羅曳毗多摩",
    "X65n1277_002:0011e09": "尼三[口*半]叱寧達羅摩哩悉羯哩耶娑婆訶",
    "X65n1277_002:0011e10": " 天阿蘇羅藥叉等  來聽法者應志心",
    "X65n1277_002:0011e11": " 擁護佛法使長存  各各勤行世尊教",
    "X65n1277_002:0011e12": " 諸有聽徒來至此  或居地上或&#x8657;空",
    "X65n1277_002:0011e13": " 常於人世起慈心  日夜自身依法住",
    "X65n1277_002:0011e14": " 願諸世界常安隱  無邊福智益群生",
    "X65n1277_002:0011e15": " 所有罪障悉消除  遠離眾苦歸圓寂",
    "X65n1277_002:0011e16": " 每用戒香塗瑩體  常持定服以資身",
    "X65n1277_002:0011f01": " 菩提妙果遍莊嚴  隨所住處常安樂",
    "X65n1277_002:0011f02": " 菩提妙果遍莊嚴  供主虔誠常安樂",
    "X65n1277_002:0011f03": " 菩提妙果遍莊嚴  合道場人常安樂",
    "X65n1277_002:0011f04": " 六方擁護有鎡基  十道歸降無盡期",
    "X65n1277_002:0011f05": " 如違三寶真詮教  頭破七分似阿梨",
    "X65n1277_002:0011f06": "[0011f06] 是夜道場嚴淨結界云周。先迎三寶為作證明。次召",
    "X65n1277_002:0011f07": "萬靈望垂降駕。供主虔誠。恭身拜請。"
}