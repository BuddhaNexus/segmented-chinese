{
    "T35n1735_054:0907c12": "大方廣佛華嚴經疏卷第五十四",
    "T35n1735_054:0907c14": "唐清涼山大華嚴寺沙門澄觀撰",
    "T35n1735_054:0907c15": "入法界品第三十九(已下入第六十經)",
    "T35n1735_054:0907c16": "[0907c16] 初來意者。先辨分來。夫行因證立證藉行",
    "T35n1735_054:0907c17": "深。前分託法行成故。此依人入證。亦為遠",
    "T35n1735_054:0907c18": "答解脫海故。會品於意不異分來。無別會",
    "T35n1735_054:0907c19": "品故。二釋名有三。初分名者。謂依佛菩薩",
    "T35n1735_054:0907c20": "諸勝善友。深證法界故名依人入證。證法",
    "T35n1735_054:0907c21": "在己謂之成德。二會名。約處名逝多林園",
    "T35n1735_054:0907c22": "重閣會。林名戰勝。以表依人。園名給孤用",
    "T35n1735_054:0907c23": "表悲厚。重閣之義以顯二智互嚴。悲智並",
    "T35n1735_054:0907c24": "為能證。亦為重義。若兼取城名聞物亦",
    "T35n1735_054:0907c25": "表依人。約法如品名釋。三品名者。入通能",
    "T35n1735_054:0907c26": "所。謂悟解證得之名。法界是所入之法。謂",
    "T35n1735_054:0907c27": "理事等別。然法含持軌界有多義。梁論十",
    "T35n1735_054:0907c28": "五云。欲顯法身含法界五義故。轉名法",
    "T35n1735_054:0907c29": "界。一性義。以無二我為性。一切眾生不",
    "T35n1735_054:0908a01": "過此性故。二因義。一切聖人四念處等法。",
    "T35n1735_054:0908a02": "緣此生故。三藏義。一切虛妄法所隱覆故。",
    "T35n1735_054:0908a03": "非凡夫二乘所能緣故。四真實義。過世間",
    "T35n1735_054:0908a04": "法。以世間法或自然壞或對治壞。離此二",
    "T35n1735_054:0908a05": "壞故。五甚深義。若與此相應自性成淨善",
    "T35n1735_054:0908a06": "故。若外不相應自性成殼故。上之五義皆",
    "T35n1735_054:0908a07": "理法界。復有持義族義及分齊義。然持曲有",
    "T35n1735_054:0908a08": "三。一持自體相。二持諸法差別。三持自種",
    "T35n1735_054:0908a09": "類不相雜亂。與法義同。族者種族即十八",
    "T35n1735_054:0908a10": "界。上二並通事理。分齊者。緣起事法不",
    "T35n1735_054:0908a11": "相雜故。於中性通依主持業。因唯依主。後",
    "T35n1735_054:0908a12": "六唯持業。心境合目名入法界。始則相違終",
    "T35n1735_054:0908a13": "則持業。入即法界故。三明宗趣者。分會",
    "T35n1735_054:0908a14": "品同既入法界為目。即以為宗。於中三門",
    "T35n1735_054:0908a15": "分別。一約義。二約類。三約位。初中有二。",
    "T35n1735_054:0908a16": "先明所入。總唯一真無礙法界。語其性相",
    "T35n1735_054:0908a17": "不出事理。隨義別顯略有五門。一有為法",
    "T35n1735_054:0908a18": "界。二無為法界。三俱是。四俱非。五無障礙。",
    "T35n1735_054:0908a19": "然五各二門。初有為二者。一本識能持諸",
    "T35n1735_054:0908a20": "法種子。名為法界。唯識云。無始時來界等。",
    "T35n1735_054:0908a21": "此約因義。而其界體不約法身。二三世之",
    "T35n1735_054:0908a22": "法差別邊際名為法界。不思議品云。一切諸",
    "T35n1735_054:0908a23": "佛知過去一切法界。悉無有餘等。此即分",
    "T35n1735_054:0908a24": "齊之義。二無為法界。二者一性淨門。在凡",
    "T35n1735_054:0908a25": "位中性恒淨故。真空一味無差別故。二離",
    "T35n1735_054:0908a26": "垢門。謂由對治方顯淨故。隨行淺深分",
    "T35n1735_054:0908a27": "十種故。三亦有為亦無為法界有二者。一隨",
    "T35n1735_054:0908a28": "相門。謂受想行蘊及五種色。并八無為。此",
    "T35n1735_054:0908a29": "十六法。唯意所知十八界中名為法界。二無",
    "T35n1735_054:0908b01": "礙門。謂一心法界具含二門。一心真如門。二",
    "T35n1735_054:0908b02": "心生滅門。雖此二門皆各總攝一切諸法。",
    "T35n1735_054:0908b03": "然其二位恒不相雜。其猶攝水之波非靜。",
    "T35n1735_054:0908b04": "攝波之水非動故。第四迴向云。於有為",
    "T35n1735_054:0908b05": "界示無為法。而不滅壞有為之相。於無為",
    "T35n1735_054:0908b06": "界示有為法。而不分別無為之性。此明事",
    "T35n1735_054:0908b07": "理無礙。四非有為非無為法界二門者。一形",
    "T35n1735_054:0908b08": "奪門。謂緣無不理之緣。故非有為。理無不",
    "T35n1735_054:0908b09": "緣之理。故非無為。法體平等形奪雙泯。",
    "T35n1735_054:0908b10": "大品三十九中。須菩提白佛言。是法平等。",
    "T35n1735_054:0908b11": "為是有為為是無為。佛言。非有為法非無",
    "T35n1735_054:0908b12": "為法。何以故。離有為法。無為法不可得。",
    "T35n1735_054:0908b13": "離無為法有為法不可得。須菩提。是有為",
    "T35n1735_054:0908b14": "性無為性。是二法不合不散。此之謂也。二無",
    "T35n1735_054:0908b15": "寄門。謂此法界離相離性。故非此二。又非",
    "T35n1735_054:0908b16": "二諦故。又非二名言所能至故。是故俱非。",
    "T35n1735_054:0908b17": "解深密第一云。一切法者略有二種。所謂",
    "T35n1735_054:0908b18": "有為無為。是中有為。非有為非無為。無為非",
    "T35n1735_054:0908b19": "無為非有為等。五無障礙法界二門者。一",
    "T35n1735_054:0908b20": "普攝門。謂於上四門。隨一即攝餘一切故。",
    "T35n1735_054:0908b21": "是故善財。或&#x89A9;山海。或見堂字。皆名入法",
    "T35n1735_054:0908b22": "界。二圓融門。謂以理融事故。令事無分齊。",
    "T35n1735_054:0908b23": "微塵非小能容十剎。剎海非大潛入一塵",
    "T35n1735_054:0908b24": "也。以事顯理故令理非無分。謂一多無礙。",
    "T35n1735_054:0908b25": "或云一法界。或云諸法界。然由一非一故",
    "T35n1735_054:0908b26": "即諸。諸非諸故即一。乃至重重無盡。是以善",
    "T35n1735_054:0908b27": "財暫時執手遂經多劫。纔入樓閣普見無",
    "T35n1735_054:0908b28": "邊。皆此類也。上來五門十義。總明所入法",
    "T35n1735_054:0908b29": "界。皆應以六相融之。二明能入亦有五",
    "T35n1735_054:0908c01": "門。一淨信。二正解。三修行。四證得。五圓滿。",
    "T35n1735_054:0908c02": "此五於前所入法界。有其二門。一隨一能",
    "T35n1735_054:0908c03": "入通五所入。隨一所入遍五能入。二此五",
    "T35n1735_054:0908c04": "能入如其次第。各入一門。此上心境二義",
    "T35n1735_054:0908c05": "十門。六相圓融。總為一聚無障礙法界。第",
    "T35n1735_054:0908c06": "二法界類別亦有五門。謂一所入。二能入。三",
    "T35n1735_054:0908c07": "無二。四俱泯。五存亡無礙。初所入中亦有五",
    "T35n1735_054:0908c08": "重。一法法界。二人法界。三俱融。四俱泯。五",
    "T35n1735_054:0908c09": "無障礙。初中有十一事法界。謂十重居宅等。",
    "T35n1735_054:0908c10": "二理法界。謂一味湛然等。三境法界。謂所",
    "T35n1735_054:0908c11": "知分齊等。四行法界。謂悲智廣深等。五體法",
    "T35n1735_054:0908c12": "界謂寂滅無生等。六用法界。謂勝通自在等。",
    "T35n1735_054:0908c13": "七順法界。謂六度正行等。八逆法界。謂五",
    "T35n1735_054:0908c14": "熱無厭等。九教法界。謂所聞言說等。十義法",
    "T35n1735_054:0908c15": "界。謂所詮旨趣等。此十法界同一緣起無礙",
    "T35n1735_054:0908c16": "鎔融。一具一切。二人法界亦有十門。謂",
    "T35n1735_054:0908c17": "人天男女在家出家。外道諸神菩薩及佛。此",
    "T35n1735_054:0908c18": "並緣起相分參而不雜。善財見已便入法界。",
    "T35n1735_054:0908c19": "故名人法界。三人法俱融法界者。謂前十",
    "T35n1735_054:0908c20": "人十法同一緣起。隨義相分融攝無二。四",
    "T35n1735_054:0908c21": "人法俱泯法界者。謂平等果海離於言數。",
    "T35n1735_054:0908c22": "緣起性相俱不可說。五無障礙法界者。謂",
    "T35n1735_054:0908c23": "合前四句。於彼人法一異無障。存亡不礙",
    "T35n1735_054:0908c24": "自在圓融。如理思之。二明能入亦有五重。",
    "T35n1735_054:0908c25": "一身。二智。三俱。四泯。五圓。謂入樓觀而還",
    "T35n1735_054:0908c26": "合身證也。鑒無邊之理事智證也。同普",
    "T35n1735_054:0908c27": "賢而普遍俱證也。身智相即而兩亡俱泯也。",
    "T35n1735_054:0908c28": "一異存亡而無礙自在圓融也。餘可準知。",
    "T35n1735_054:0908c29": "三能所渾融無二際限不分。就義開殊理",
    "T35n1735_054:0909a01": "仍不雜。此五能所如次。及通可以意得。四",
    "T35n1735_054:0909a02": "能所圓融形奪俱泯。五一異存亡無礙具足。",
    "T35n1735_054:0909a03": "如理思之。上來約類辨竟。第三約位明入",
    "T35n1735_054:0909a04": "法界者。準下文中。所入法界大位有二。即",
    "T35n1735_054:0909a05": "因與果。於前人法。無不皆是佛果所收。即",
    "T35n1735_054:0909a06": "如來師子嚬申三昧所現法界自在是也。又",
    "T35n1735_054:0909a07": "於前人法。無不皆屬因位所攝。即文殊普",
    "T35n1735_054:0909a08": "賢所現法界法門是也。因中曲有信等五位",
    "T35n1735_054:0909a09": "法界不同。二明能入準文亦二。對前果位。",
    "T35n1735_054:0909a10": "明諸菩薩頓入法界。對前因位。寄顯善財",
    "T35n1735_054:0909a11": "漸入法界因果。既其無礙漸頓。亦乃圓融。",
    "T35n1735_054:0909a12": "但以布教成詮寄斯位別耳。次正釋文。一",
    "T35n1735_054:0909a13": "品大分為二。初明本會。二爾時文殊師利從",
    "T35n1735_054:0909a14": "善住樓閣出下明末會。亦前明果法界。後",
    "T35n1735_054:0909a15": "明因法界。又前頓入法界。後明漸入法界。",
    "T35n1735_054:0909a16": "又前總後別。總別圓融本末無礙。又前即亡",
    "T35n1735_054:0909a17": "修頓證。是正宗之極。後是寄人修入。以辨",
    "T35n1735_054:0909a18": "流通。通正圓融中後無礙。就本會中長科",
    "T35n1735_054:0909a19": "十分。一序分。二請分。三三昧現相分。四遠集",
    "T35n1735_054:0909a20": "新眾分。五舉失顯得分。六偈頌讚德分。七",
    "T35n1735_054:0909a21": "普賢開發分。八毫光示益分。九文殊述德分。",
    "T35n1735_054:0909a22": "十無涯大用分。今初。雖義貫末會。以從處",
    "T35n1735_054:0909a23": "別獨判在初。文分為三。初智正覺世間圓",
    "T35n1735_054:0909a24": "滿。二在室羅下器世間圓滿。三與菩薩下眾",
    "T35n1735_054:0909a25": "生世間圓滿。今初。言世尊者。梵云薄伽梵。",
    "T35n1735_054:0909a26": "包含六義。如佛地論。一自在義。永不繫",
    "T35n1735_054:0909a27": "屬諸煩惱故。二熾盛義。猛焰智光所燒煉",
    "T35n1735_054:0909a28": "故。三端嚴義。三十二相所莊嚴故。四名稱",
    "T35n1735_054:0909a29": "義。一切殊勝功德圓滿。無不知故。五吉",
    "T35n1735_054:0909b01": "祥義。一切世間親近供養。咸稱讚故。六尊",
    "T35n1735_054:0909b02": "貴義。具一切功德。常起方便利益世間。安",
    "T35n1735_054:0909b03": "樂一切無懈廢故。今舉後該初。亦是標",
    "T35n1735_054:0909b04": "人取法。具無盡德故曰世尊。二器世間圓",
    "T35n1735_054:0909b05": "滿中有三。一國城。此云聞者。西域記云。昔",
    "T35n1735_054:0909b06": "有古老仙人住於此處。後有少仙名為聞",
    "T35n1735_054:0909b07": "者。於彼稟學老仙。沒後少仙於此建立城",
    "T35n1735_054:0909b08": "郭。故取其名。亦云聞物。以此城多出聰敏",
    "T35n1735_054:0909b09": "博達。名聞人物故。即中印度境。二逝多下",
    "T35n1735_054:0909b10": "明林園。逝多者梵音華言戰勝。即太子之",
    "T35n1735_054:0909b11": "名。給孤獨者梵云須達多。正言賑濟無依",
    "T35n1735_054:0909b12": "義云給孤獨也。即長者之稱。長者仁而聰",
    "T35n1735_054:0909b13": "敏。積而能散。拯乏濟貧哀孤恤老。時美",
    "T35n1735_054:0909b14": "其德故立斯稱。長者側金買地。太子施樹",
    "T35n1735_054:0909b15": "同成功業。二人式崇共立伽藍之號。三明",
    "T35n1735_054:0909b16": "重閣即說法之所。表所證法界。體無不周",
    "T35n1735_054:0909b17": "曰大。德無不備曰嚴。依體起用為重閣。",
    "T35n1735_054:0909b18": "第三眾生世間。即輔翼圓滿。於中三。一",
    "T35n1735_054:0909b19": "菩薩。二聲聞。三世主。初中亦三。一舉數。二",
    "T35n1735_054:0909b20": "列名。三歎德。今初。此會菩薩標名乃少。",
    "T35n1735_054:0909b21": "列名乃多者。有所表故。數中欲顯五位同",
    "T35n1735_054:0909b22": "證入故。位各十度。一一相融成五百故。第",
    "T35n1735_054:0909b23": "六妙覺是所入故。又表解行者多證者稀故。",
    "T35n1735_054:0909b24": "二普賢下列名分三。初標上首。二列別名。",
    "T35n1735_054:0909b25": "三總結數。今初以二大聖是助化主故。又",
    "T35n1735_054:0909b26": "有所表故。至下當明。二其名。曰下別列中。",
    "T35n1735_054:0909b27": "有十四位。位各有十。其間亦有增減。成百",
    "T35n1735_054:0909b28": "四十一人。名各一義皆有深旨。今且寄表大",
    "T35n1735_054:0909b29": "分為二。前四十一人通表住等四位。後天冠",
    "T35n1735_054:0909c01": "下十位百人。別表十地十度。今初十幢表向",
    "T35n1735_054:0909c02": "行德高出故。二有九威力者。表行能進修",
    "T35n1735_054:0909c03": "故。三十藏表地義如前釋。四有十二眼者。",
    "T35n1735_054:0909c04": "表解能照法故。所以不次者。欲表圓融之",
    "T35n1735_054:0909c05": "位無前後故。後十位中如次。別表行布十",
    "T35n1735_054:0909c06": "地十度。一十冠者。初地冠於諸地之首。檀",
    "T35n1735_054:0909c07": "冠眾行之先故。又一一位中各具十者。一",
    "T35n1735_054:0909c08": "地之中。具足一切諸地功德故。一度之中",
    "T35n1735_054:0909c09": "具足十度。為莊嚴故。二十髻者。持戒無垢",
    "T35n1735_054:0909c10": "檢束尊高故。三十光者。發聞持光照法忍",
    "T35n1735_054:0909c11": "故。四十又名幢者。焰慧精進超世高出故。",
    "T35n1735_054:0909c12": "又道品伏惑精進伏慢故。五十音者。禪定",
    "T35n1735_054:0909c13": "發生難勝悅機故。六十上者。般若現前最尊",
    "T35n1735_054:0909c14": "上故。七十勝者。遠行方便有中殊勝行故。",
    "T35n1735_054:0909c15": "八有十一自在王者。相用不動大願無礙",
    "T35n1735_054:0909c16": "故。九十又名音者。善慧演法自力生故。",
    "T35n1735_054:0909c17": "十有九人同名覺者。法雲受職墮佛數故。",
    "T35n1735_054:0909c18": "智覺諸法無所遺故。然其幢等亦有通義。",
    "T35n1735_054:0909c19": "類釋可知。三如是下結數。第三此諸下。",
    "T35n1735_054:0909c20": "歎德有十一句。初句為總。上名以隨宜",
    "T35n1735_054:0909c21": "別顯。各以一德立名。今德以據實內通。故",
    "T35n1735_054:0909c22": "言皆悉成就普賢行願。餘十句別。於中",
    "T35n1735_054:0909c23": "前六明智用普周。後四明智用離障通為",
    "T35n1735_054:0909c24": "五對。一境遍身多對。窮依近正故。二見用",
    "T35n1735_054:0909c25": "詣實對。十眼離障不往而見。一念契實身",
    "T35n1735_054:0909c26": "心普周。三內照外演對。四智淨色隨對。五",
    "T35n1735_054:0909c27": "悲深智廣對。以即智之悲故於生無翳。",
    "T35n1735_054:0909c28": "無外之智故照同虛空。前對虛空自取淨",
    "T35n1735_054:0909c29": "義。今取廣義。第二及與下辨聲聞眾文",
    "T35n1735_054:0910a01": "二。初標數類。後悉覺下歎德文有十句。然",
    "T35n1735_054:0910a02": "此聲聞皆是菩薩。欲顯深法託為聲聞故。",
    "T35n1735_054:0910a03": "所歎德言含本&#x8FF9;。今釋為二門。一就&#x8FF9;約",
    "T35n1735_054:0910a04": "小十句。皆聲聞德。一得現觀。於四真諦善",
    "T35n1735_054:0910a05": "覺了故。二入正性離生。無方便慧已作證",
    "T35n1735_054:0910a06": "故。三所學已窮故云深入。法華云。我等同",
    "T35n1735_054:0910a07": "入法性。即三獸渡河。理無二故。古人亦將",
    "T35n1735_054:0910a08": "上三如次配見修無學。四生分已盡由缺",
    "T35n1735_054:0910a09": "大悲。故自永出。五有為無為之德依佛成",
    "T35n1735_054:0910a10": "故。即逮得己利。六已盡有結。謂九結十使現",
    "T35n1735_054:0910a11": "行離故。七無煩惱礙種子亡故。八心善解脫",
    "T35n1735_054:0910a12": "故。寂如虛空。九慧善解脫故於佛無惑。十",
    "T35n1735_054:0910a13": "明非定性。皆可迴心故。信入佛智。二約",
    "T35n1735_054:0910a14": "本門。就菩薩歎故。如來不思議境界經云。",
    "T35n1735_054:0910a15": "復有無量百千億菩薩。現聲聞形。亦來會",
    "T35n1735_054:0910a16": "坐。其名曰舍利弗大目揵連等。廣如彼說。",
    "T35n1735_054:0910a17": "明皆是權故。下身子令海覺等觀文殊德",
    "T35n1735_054:0910a18": "十中。一覺第一義。二方便已具善能入於無",
    "T35n1735_054:0910a19": "際際故。三二空真理窮其源故。四具足大",
    "T35n1735_054:0910a20": "悲能入不染。方永出故。五依十力等離",
    "T35n1735_054:0910a21": "小見故。六不斷不俱方能離故。七已淨所",
    "T35n1735_054:0910a22": "知無二礙故。八處亂恒寂了本空故。九佛",
    "T35n1735_054:0910a23": "不共德。雖未證得亦無疑故。十一切種智",
    "T35n1735_054:0910a24": "證信入故。第三及與無量下諸世主眾亦先",
    "T35n1735_054:0910a25": "標數類。後悉曾下歎德十中。初一歎福。次",
    "T35n1735_054:0910a26": "四歎悲。於中初句總餘三句別。一無緣普",
    "T35n1735_054:0910a27": "應。二護念初心。三誓不捨惡。次二句歎智",
    "T35n1735_054:0910a28": "德。一智入權門。二行護理教。正法兼理護",
    "T35n1735_054:0910a29": "兼行故。上七皆行。八即是願願行具故。第九",
    "T35n1735_054:0910b01": "入位。上九自分十即勝進。上序分竟。大",
    "T35n1735_054:0910b02": "文第二。時諸菩薩下請分。眾集本為聞經",
    "T35n1735_054:0910b03": "故。文分為二。初標眾念請。二如來境下顯",
    "T35n1735_054:0910b04": "所請法。今初聲聞下如聾盲。此能念者釋",
    "T35n1735_054:0910b05": "有二義。一約本&#x8FF9;。就本能念就&#x8FF9;不知。二",
    "T35n1735_054:0910b06": "唯就&#x8FF9;說。意法師云。理處不隔故得同疑。",
    "T35n1735_054:0910b07": "未積大心故不廁其次。此亦有理。猶葉公",
    "T35n1735_054:0910b08": "好龍真龍難視。同居法會同仰法門。所現",
    "T35n1735_054:0910b09": "超倫故如聾瞽。二所念中有六十句。初後",
    "T35n1735_054:0910b10": "三十句是所請法。中三十句但是請儀。其",
    "T35n1735_054:0910b11": "三十請法多同初會四十句法以初會為",
    "T35n1735_054:0910b12": "總。此說將終會同本故。就文分二。前三十",
    "T35n1735_054:0910b13": "句念德難思。後唯願下三十句。請隨機演。",
    "T35n1735_054:0910b14": "以初十句明自體圓著。寄顯果海絕言。最",
    "T35n1735_054:0910b15": "後十句明化用普周。令寄言顯果。由斯文",
    "T35n1735_054:0910b16": "有影略。理實兼皆請示如初會辨。今初念德",
    "T35n1735_054:0910b17": "中。初十句。正明所念果法。次十明玄妙難",
    "T35n1735_054:0910b18": "思。後十明緣會可了。今初十中。前八攝初",
    "T35n1735_054:0910b19": "會。最初十句。即內行成滿德。以如來自在",
    "T35n1735_054:0910b20": "攝彼神通及無能攝取故。一境界者。即所",
    "T35n1735_054:0910b21": "緣分齊故。如出現等品辨。二智行者。悲智無",
    "T35n1735_054:0910b22": "礙無功用行。亦如出現品辨。三加持者。謂勝",
    "T35n1735_054:0910b23": "力任持令有所作。如不思議法品辨。四謂",
    "T35n1735_054:0910b24": "十力等。五即四種十種無畏等。六即師子奮",
    "T35n1735_054:0910b25": "迅等。七所住者即初會佛地。佛所住地故。",
    "T35n1735_054:0910b26": "若別釋者。即常住大悲等如不思議品。八",
    "T35n1735_054:0910b27": "謂十自在等。及攝二句如向所辨。廣引諸",
    "T35n1735_054:0910b28": "文釋義並如初會。後二句即攝初會。次十",
    "T35n1735_054:0910b29": "句體相顯著。德前有六根三業。今身合六",
    "T35n1735_054:0910c01": "根及於二業。智即意業心意俱不可知。但",
    "T35n1735_054:0910c02": "以智知故。所以合者。欲顯身兼十身故。",
    "T35n1735_054:0910c03": "合六根三業智導故但云智。二一切下十句。",
    "T35n1735_054:0910c04": "明玄妙難思人天莫測。於中初二句總",
    "T35n1735_054:0910c05": "明解行不及。謂智慧不能通暢。心行不能",
    "T35n1735_054:0910c06": "詣證。次五句明三慧莫測故不能成自利。",
    "T35n1735_054:0910c07": "謂初三句聞慧莫測。一妙故不能印持於",
    "T35n1735_054:0910c08": "境。二深故不能曉了於心。三廣故不能忍",
    "T35n1735_054:0910c09": "可包納。次句玄故。修慧不能觀察委照。後",
    "T35n1735_054:0910c10": "句融故。思慧不能揀其優劣故。晉本揀擇",
    "T35n1735_054:0910c11": "名思惟。在觀察上。後三句四辯莫宣。故不",
    "T35n1735_054:0910c12": "能成利他。謂法義不能大開曲示。詞辯不",
    "T35n1735_054:0910c13": "能宣明。樂說不能令他解了。三唯除下十",
    "T35n1735_054:0910c14": "句緣會可了中。前四佛力上加為緣。後六自",
    "T35n1735_054:0910c15": "根堪受為因。具此可知。前中初三現緣。後",
    "T35n1735_054:0910c16": "一宿願。後六中初一宿善。餘五現德。於",
    "T35n1735_054:0910c17": "上十句分有分知全有全知。又此十句通",
    "T35n1735_054:0910c18": "有二意。一成上顯深。二起後請說。第二請",
    "T35n1735_054:0910c19": "隨機演中二。初十一句請隨機宜。後顯示下",
    "T35n1735_054:0910c20": "二十句請所說法。今初。前云緣會可知。今",
    "T35n1735_054:0910c21": "請以緣隨器。於中初三約內心器殊。次一",
    "T35n1735_054:0910c22": "約外類音異。上四通於凡聖。後七多約菩",
    "T35n1735_054:0910c23": "薩。一財等有殊。二地位優劣。三依根除障。",
    "T35n1735_054:0910c24": "四作業差異。五緣境不同。六曾依何德而",
    "T35n1735_054:0910c25": "修。七曾聽何法為種。又六宜依何德以",
    "T35n1735_054:0910c26": "化。七宜何廣略而說種種不同。皆請隨順。",
    "T35n1735_054:0910c27": "第二請所說法中二。先列所請後如是等",
    "T35n1735_054:0910c28": "下結請。今初分二。前十句請說往因。後",
    "T35n1735_054:0910c29": "十句請今果用。今初此十句中。七與初",
    "T35n1735_054:0911a01": "會名義全同。諸道即彼助道海。此中方便即",
    "T35n1735_054:0911a02": "前智海。即名異義同。彼有乘海無此本",
    "T35n1735_054:0911a03": "事。則名義俱異。以彼通請一切菩薩故。",
    "T35n1735_054:0911a04": "顯乘乘不同。今約本師為問故。加本事",
    "T35n1735_054:0911a05": "則乘通諸句。為成十故略之。或本事即是",
    "T35n1735_054:0911a06": "乘海。昔所乘故。餘如初會。後及成下十句。",
    "T35n1735_054:0911a07": "請果用中。此十望初會第三十句義即多",
    "T35n1735_054:0911a08": "同而文多。異欲顯果用無邊。故影略其文。",
    "T35n1735_054:0911a09": "一因圓果成即佛。海二成必演法即演說海。",
    "T35n1735_054:0911a10": "三法詮淨國即世界海。四皆為調生即名號",
    "T35n1735_054:0911a11": "海。五雙開菩提涅槃之果城。即涅槃防非止",
    "T35n1735_054:0911a12": "惡故。即解脫海。六示生行業為至果之因。",
    "T35n1735_054:0911a13": "即眾生海。七遍入機處隨機立壽。即壽量",
    "T35n1735_054:0911a14": "海。八為眾生田令得常命。即波羅蜜海。檀",
    "T35n1735_054:0911a15": "為最初故。九說諸度為安立世界海之法",
    "T35n1735_054:0911a16": "式故。十三輪變化猶水月鏡像即變化海。",
    "T35n1735_054:0911a17": "結請可知。大文第三爾時世尊下三昧",
    "T35n1735_054:0911a18": "現相分。酬前念請示相答故。於中二。先",
    "T35n1735_054:0911a19": "明三昧為能現。二入此三昧下明所現淨",
    "T35n1735_054:0911a20": "土。今初無方大用依體起故。故先入定。",
    "T35n1735_054:0911a21": "即以此義先明入定。後集眾海。前來諸會",
    "T35n1735_054:0911a22": "為明從相入實。前集後定與此不同。佛自",
    "T35n1735_054:0911a23": "入者表證法界唯佛窮故。不言答者表證",
    "T35n1735_054:0911a24": "離言故。又令目擊而自證故。文分為三。初",
    "T35n1735_054:0911a25": "入定緣領前念故。二大悲下明入定因。三",
    "T35n1735_054:0911a26": "入師子下正明入定。就入因中有四種悲。",
    "T35n1735_054:0911a27": "以為入定益物之本。各有二義。一身二義",
    "T35n1735_054:0911a28": "者。一是入定所依之身悲所熏故。二身者",
    "T35n1735_054:0911a29": "體義依義。欲入深定。全依大悲而為體故。",
    "T35n1735_054:0911b01": "二門二義者。一佛有大智大定大悲等門。",
    "T35n1735_054:0911b02": "今欲益生唯依悲門。令物入故。二者定",
    "T35n1735_054:0911b03": "為所入。悲為能入故。三首二義者。一者初",
    "T35n1735_054:0911b04": "義。凡所益物。皆以大悲為先導故。二者",
    "T35n1735_054:0911b05": "勝上義。謂非不用智定之門。此增勝故。",
    "T35n1735_054:0911b06": "四方便二義者。一悲智相導互為方便。今",
    "T35n1735_054:0911b07": "以悲為入定益物之方便故。二者以是即",
    "T35n1735_054:0911b08": "智定之悲不滯愛見。故名方便。方能令物",
    "T35n1735_054:0911b09": "普入法界。又此四悲。亦是從佛向機之漸",
    "T35n1735_054:0911b10": "次矣。此上四悲皆遍虛空。亦有二義。一",
    "T35n1735_054:0911b11": "廣周故。二無緣故。第三正明入定者。以定",
    "T35n1735_054:0911b12": "業用從喻為名。言嚬申者。有人云。梵音訛",
    "T35n1735_054:0911b13": "略。具正應云毘實廩多。此翻為自在無畏。",
    "T35n1735_054:0911b14": "如師子王群獸之中自在無畏故。然舊經翻",
    "T35n1735_054:0911b15": "為師子奮迅。且嚬毘二言小有相濫。奮迅之",
    "T35n1735_054:0911b16": "語殊不似於毘實廩多。涅槃二十五中。既",
    "T35n1735_054:0911b17": "云嚬申欠呿。明知嚬申奮迅俱是此言下",
    "T35n1735_054:0911b18": "婆須蜜女。亦云見我嚬申。但敵對而翻為",
    "T35n1735_054:0911b19": "自在無畏。從義而譯以為嚬申。曾何訛略",
    "T35n1735_054:0911b20": "故依古德。用此方言釋之。嚬申奮迅。俱是",
    "T35n1735_054:0911b21": "展舒四體通暢之狀。總相釋者。即用之體",
    "T35n1735_054:0911b22": "寂而造極。則差別萬殊無非法界。即體之",
    "T35n1735_054:0911b23": "用不為而周故。小大相參。緣起無盡。名曰",
    "T35n1735_054:0911b24": "嚬申自在之義。若別解者。涅槃師子吼品明",
    "T35n1735_054:0911b25": "師子王自知身力牙齒鋒鋩。乃至晨朝出穴",
    "T35n1735_054:0911b26": "而吼。為十一事故廣有喻合。又離世間品",
    "T35n1735_054:0911b27": "顯菩薩師子王。白淨法為身等。合首足等。",
    "T35n1735_054:0911b28": "與涅槃復異。此文以大悲為身。故知但取",
    "T35n1735_054:0911b29": "義似。未必揩定。今會取諸文。先以十義合",
    "T35n1735_054:0911c01": "彼師子。後依涅槃為十一事。今初謂以同",
    "T35n1735_054:0911c02": "體大悲為身。以增上大悲為首。以即智",
    "T35n1735_054:0911c03": "大慈為眼。純以智慧為牙爪。大悲方便為",
    "T35n1735_054:0911c04": "振尾。悲為方便居其末故。方便振動義故。",
    "T35n1735_054:0911c05": "總取四悲為足。依此立故。以法界三昧為",
    "T35n1735_054:0911c06": "窟所入證故。以無緣大悲為窟門。入出由",
    "T35n1735_054:0911c07": "此故。以體用無礙為嚬申。舒展自在故。以",
    "T35n1735_054:0911c08": "演法界法門為哮吼。決定宣說一切眾生。",
    "T35n1735_054:0911c09": "本與如來同法界故。如此師子隨一一毛",
    "T35n1735_054:0911c10": "皆稱法界。次言為十一事而嚬申者。一摧",
    "T35n1735_054:0911c11": "破魔軍詐師子故。二示眾神力十力等力",
    "T35n1735_054:0911c12": "為十力故。三淨法界土佛住處故。四為邪",
    "T35n1735_054:0911c13": "見凡夫知歸處故。五安撫生死怖群黨故。",
    "T35n1735_054:0911c14": "六覺悟無明眠眾生故。七為行惡法獸捨",
    "T35n1735_054:0911c15": "放逸故。八令諸菩薩及邪見諸獸。來歸附",
    "T35n1735_054:0911c16": "故。九調諸外道及二乘香象。令如聾盲捨",
    "T35n1735_054:0911c17": "憍慢故。十教諸菩薩子息令頓證故。十一",
    "T35n1735_054:0911c18": "莊嚴正見。四部眷屬俱增威勢。不怖一切",
    "T35n1735_054:0911c19": "邪黨。一切邪黨皆怖畏故。又野干隨逐師",
    "T35n1735_054:0911c20": "子百年。不能作師子吼。二乘安處法會",
    "T35n1735_054:0911c21": "如聾如盲。五十七中十奮迅義。亦應此說。",
    "T35n1735_054:0911c22": "第二所現淨土者。總相而言。即前十一事中",
    "T35n1735_054:0911c23": "淨所住處。別相而論具前多義。然此現相云",
    "T35n1735_054:0911c24": "何詶前諸問。令其目擊可現證故。云何目",
    "T35n1735_054:0911c25": "擊。此淨土分具答三十句問。且從相顯。此中",
    "T35n1735_054:0911c26": "答初果體十問。所現境界答境界問。四種大",
    "T35n1735_054:0911c27": "悲為眾生現。即答智行問。令眾證見即答",
    "T35n1735_054:0911c28": "加持問。知是如來威力答佛力問。三昧之",
    "T35n1735_054:0911c29": "用答無畏問。正入三昧答三昧問。淨法界土",
    "T35n1735_054:0912a01": "答住處問。令大小融攝答自在問。見如來",
    "T35n1735_054:0912a02": "身遍於法界答佛身問。則見如來大悲方",
    "T35n1735_054:0912a03": "便答智慧問。餘二十句集眾中答眾集。亦",
    "T35n1735_054:0912a04": "是三昧力故。是知能現所現種種境事。無",
    "T35n1735_054:0912a05": "非教體。又二聖開顯中廣明無盡之用。亦",
    "T35n1735_054:0912a06": "顯答相至文當知。就文分三。初結前標",
    "T35n1735_054:0912a07": "後。二于時下嚴此園林。三如於此下結通",
    "T35n1735_054:0912a08": "法界。二中有二。先正顯嚴即器世間嚴。後",
    "T35n1735_054:0912a09": "何以故下出嚴所因。顯智正覺世間嚴。今",
    "T35n1735_054:0912a10": "初有三。一嚴重閣。二嚴園林。三嚴虛空從",
    "T35n1735_054:0912a11": "略之廣說。有此三表三緣起。謂嚴閣顯",
    "T35n1735_054:0912a12": "自體緣起嚴。林表有為緣起。嚴空表無為",
    "T35n1735_054:0912a13": "緣起。今初分二。先明廣處。謂破情顯法即",
    "T35n1735_054:0912a14": "事會真故。自內而觀廣博無際。然不壞事",
    "T35n1735_054:0912a15": "故。自外而觀閣外有園。園外有空莊嚴各",
    "T35n1735_054:0912a16": "異。斯即事理交徹。十方三際無不圓融。",
    "T35n1735_054:0912a17": "林空例然。二金剛為地下。正顯莊嚴。表緣",
    "T35n1735_054:0912a18": "起萬德無不備故。其間表法以意消息。第",
    "T35n1735_054:0912a19": "二爾時復以下。明園林嚴。第三爾時逝多",
    "T35n1735_054:0912a20": "林。上虛空下明虛空嚴。並顯可知。第二出",
    "T35n1735_054:0912a21": "因中先徵後釋。釋即智正覺嚴。是前為眾",
    "T35n1735_054:0912a22": "示其身力佛力。上加文有十句。一慈善根",
    "T35n1735_054:0912a23": "力。二無漏智力。以上二力而加眾故。三福",
    "T35n1735_054:0912a24": "威德力。餘皆自在神通力。於中一展二卷。三",
    "T35n1735_054:0912a25": "橫包四豎攝。五一切即一。六一即一切。七成",
    "T35n1735_054:0912a26": "壞相即餘義準思。第三結通法界中二。先結",
    "T35n1735_054:0912a27": "前標後。二所謂下正顯嚴相。言見如來身",
    "T35n1735_054:0912a28": "住逝多林者。住彼彼十方界中之林。此明",
    "T35n1735_054:0912a29": "一會遍一切處如光明覺品。非是彼界遙見",
    "T35n1735_054:0912b01": "此佛。住於園林下諸嚴事皆爾。現相分竟。",
    "T35n1735_054:0912b02": "大文第四爾時東方下。明集新眾分。即遠",
    "T35n1735_054:0912b03": "集同證。亦三昧中。令諸菩薩皆來歸附。文中",
    "T35n1735_054:0912b04": "三。初別集十方。二通讚德行。三總結集因。",
    "T35n1735_054:0912b05": "今初十方即為十段。段各有十。今初東方。",
    "T35n1735_054:0912b06": "一來處遠近。然皆遠集者。表證入甚深故。",
    "T35n1735_054:0912b07": "唯初會及此皆遠集者。初為所信此為證",
    "T35n1735_054:0912b08": "入。證入於初一合相故。中間隨位深淺不",
    "T35n1735_054:0912b09": "同。義似金剛矣。二有世界下。明世界名別。",
    "T35n1735_054:0912b10": "可以義思。三本事佛號勝德王者。福德有",
    "T35n1735_054:0912b11": "於光明遍照。所以為勝。二嚴無礙自在稱",
    "T35n1735_054:0912b12": "王。四主菩薩名願光明者。於遍照光中主",
    "T35n1735_054:0912b13": "此願光故。上皆帶此佛號者。顯是此佛勝",
    "T35n1735_054:0912b14": "德願力故。五眷屬俱來者。對上成主伴故。",
    "T35n1735_054:0912b15": "六廣興雲供表因嚴果故。皆云天者自然",
    "T35n1735_054:0912b16": "成故。七詣佛作禮表因趣果故。八化座本",
    "T35n1735_054:0912b17": "方。本方者表參而不雜故。座表法空閣表",
    "T35n1735_054:0912b18": "空有重顯。九冠網嚴身。以顯勝德嚴法身",
    "T35n1735_054:0912b19": "故。有髻珠者。表一乘圓旨居心頂故。十",
    "T35n1735_054:0912b20": "眷屬同坐表主伴同證故。餘方十段倣此可",
    "T35n1735_054:0912b21": "知。其間剎佛菩薩之名。本意難定。但可說",
    "T35n1735_054:0912b22": "者隨宜。初二及六無珠冠者。蓋文略耳。",
    "T35n1735_054:0912b23": "又此等供具非唯表法。並是以人同法。依正",
    "T35n1735_054:0912b24": "因果無礙法界自在之德耳。二南方中供具",
    "T35n1735_054:0912b25": "皆云持者。表修持故。三西方皆言須彌山",
    "T35n1735_054:0912b26": "雲者。四德妙高清涼利物故。四北方皆言",
    "T35n1735_054:0912b27": "衣者寂忍慚愧嚴法身故。五東北方云樓",
    "T35n1735_054:0912b28": "閣者。悲智二利相因顯故。六東南方云圓",
    "T35n1735_054:0912b29": "滿光者。權實二智無缺行故。七西南方云",
    "T35n1735_054:0912c01": "焰者。以淨智慧燒惑薪故。亦表皆想所持",
    "T35n1735_054:0912c02": "不可取故。上之七方興供表法。通答菩薩",
    "T35n1735_054:0912c03": "神通。下之三段。兼亦別答前來問中後二十",
    "T35n1735_054:0912c04": "句。八西北方十句。皆答前最後為一切眾",
    "T35n1735_054:0912c05": "生現諸佛影像。若約表者。為顯緣有似非",
    "T35n1735_054:0912c06": "真故。九下方毛孔中十句。答前九問十句。",
    "T35n1735_054:0912c07": "皆言方便海。則通答往昔成就方便。初一句",
    "T35n1735_054:0912c08": "通顯所隨眾生言音。次五句答因中五問。謂",
    "T35n1735_054:0912c09": "二答諸行。此句應顯趣求一切智心。以第",
    "T35n1735_054:0912c10": "五明行圓滿。此為行初故。三答所起菩薩",
    "T35n1735_054:0912c11": "大願。四答所淨諸波羅蜜。五正答圓滿諸菩",
    "T35n1735_054:0912c12": "薩行。六別答所作神通。然問就如來因中。",
    "T35n1735_054:0912c13": "此通一切菩薩。通別之異耳。其助道及出離",
    "T35n1735_054:0912c14": "問。亦是通答。以諸句中皆是助道。並即出",
    "T35n1735_054:0912c15": "離故。餘四句答果用中五問。謂七答第一",
    "T35n1735_054:0912c16": "正覺問。八答轉法輪。九答調伏眾生。其國",
    "T35n1735_054:0912c17": "土一種現淨土分通答。十答開示一切智法",
    "T35n1735_054:0912c18": "城。及示一切眾生道。以能證是道所證是",
    "T35n1735_054:0912c19": "智故。而皆言音聲者。表無言之法假言顯",
    "T35n1735_054:0912c20": "故。十上方相好等中十句。通答因問中第",
    "T35n1735_054:0912c21": "十本事因緣。兼答波羅蜜及所入諸地。以",
    "T35n1735_054:0912c22": "十度即是別地所行故。別約初句。答入一",
    "T35n1735_054:0912c23": "切眾生所住處。及受一切眾生所施。并為一",
    "T35n1735_054:0912c24": "切眾生說布施功德。如文思之。其答問中",
    "T35n1735_054:0912c25": "或不次者。以十方齊來諸供齊現。文不累",
    "T35n1735_054:0912c26": "書隨方異說。以問次往收無不次矣。又",
    "T35n1735_054:0912c27": "皆言本事者。表三世之法體常住故。由得",
    "T35n1735_054:0912c28": "體用非一異智。以用隨體無不存故。德相",
    "T35n1735_054:0912c29": "業用皆自在故。蜜嚴第三云。金剛藏菩薩。",
    "T35n1735_054:0913a01": "現種種形說種種法。乃至云淨所依止入於",
    "T35n1735_054:0913a02": "佛地。如來蘊界常無變異故。若理事別修則",
    "T35n1735_054:0913a03": "不得爾故。不同餘處現法體用俱有。過未",
    "T35n1735_054:0913a04": "體用皆無。況於小乘三世有耶。以彼過未",
    "T35n1735_054:0913a05": "有體無用故。第二如是十方下通讚德行",
    "T35n1735_054:0913a06": "中三。初總。次以淨智下別。後如是等下",
    "T35n1735_054:0913a07": "結。就別讚中三十四句分三。初五句明上",
    "T35n1735_054:0913a08": "近諸佛德。二於一塵中下十四句。下攝眾生",
    "T35n1735_054:0913a09": "德。三一切菩薩神通下十五句。大用自在德。",
    "T35n1735_054:0913a10": "亦名三種三業。今初一淨眼見佛即是意業。",
    "T35n1735_054:0913a11": "二聞如來法即淨修語業。餘三句並顯身業",
    "T35n1735_054:0913a12": "自在。第二下攝眾生德中三。初微細化生。",
    "T35n1735_054:0913a13": "二知一切眾生下七句。明攝眾生之智故。",
    "T35n1735_054:0913a14": "末句結云十力無畏。前六別明。一緣集非",
    "T35n1735_054:0913a15": "真故。二隨機本質映光有勝劣故。三諸趣",
    "T35n1735_054:0913a16": "思所起故。四隨照映質有妍媸故。五想所",
    "T35n1735_054:0913a17": "持故。六無而忽有暫有還無故。三勇猛下",
    "T35n1735_054:0913a18": "五句明攝生語業。於中初句總顯決定。下",
    "T35n1735_054:0913a19": "四倒明四辯。第三大用自在德中。初句總",
    "T35n1735_054:0913a20": "明所得。餘別明通用。於中三。一三業摧邪",
    "T35n1735_054:0913a21": "勇進通三故。二恒以智下六句。明意業自",
    "T35n1735_054:0913a22": "在。皆權實雙行故。一智了三世事慧達",
    "T35n1735_054:0913a23": "三世空。二知法如空空無可諍。而不壞有",
    "T35n1735_054:0913a24": "故不著空。三進無進相故曰無來。四即有",
    "T35n1735_054:0913a25": "而空。五即空而有故云方便。六智入性土。",
    "T35n1735_054:0913a26": "三以自在力下七句。身業自在可知。第三",
    "T35n1735_054:0913a27": "如是等下總結集因。大文第五于時上首",
    "T35n1735_054:0913a28": "下。舉失顯得分。亦名舉劣顯勝明不共故。",
    "T35n1735_054:0913a29": "於中三。初明不見之人。二皆悉下明所不",
    "T35n1735_054:0913b01": "見境。三何以下釋不見所由。今初。舍利此",
    "T35n1735_054:0913b02": "云鶖鷺。其母目睛明利似彼鳥故。弗者子",
    "T35n1735_054:0913b03": "也。從母立稱故標子言。目揵連此云採菽",
    "T35n1735_054:0913b04": "氏。上古仙人山居豆食。尊者母是彼種。從外",
    "T35n1735_054:0913b05": "氏立名。有大神通揀餘此姓。故復云大。",
    "T35n1735_054:0913b06": "摩訶迦葉此云大飲光。本族仙人及尊者身。",
    "T35n1735_054:0913b07": "並有光明飲蔽日月。頭陀第一揀餘迦葉。",
    "T35n1735_054:0913b08": "故云大也。離波多此云室星。祀之而生故。",
    "T35n1735_054:0913b09": "或云所供養。或云假和合。即智論二鬼食",
    "T35n1735_054:0913b10": "人之事須菩提此云善現。生而室空現善",
    "T35n1735_054:0913b11": "相故。阿[少/兔]樓馱此云無滅。一食之施九十一",
    "T35n1735_054:0913b12": "反天上人間。不沒惡趣故。難陀此云歡喜。",
    "T35n1735_054:0913b13": "性極聰敏音聲絕倫故。劫賓那此云黃頭。",
    "T35n1735_054:0913b14": "黃頭仙人之族故。迦旃延此云翦剃種。富樓",
    "T35n1735_054:0913b15": "那此云滿願。具云滿慈子。其母甚慈亦從",
    "T35n1735_054:0913b16": "母稱。而言等者等取五百。廣辨古今譯殊。",
    "T35n1735_054:0913b17": "德行緣起如智論及音義中說。第二明所不",
    "T35n1735_054:0913b18": "見境中三。初不見果有十句。初總餘別。",
    "T35n1735_054:0913b19": "多同念請果中。初之十句。重閣同空等即是",
    "T35n1735_054:0913b20": "神變。不壞本相即是遊戲。餘可準思。次亦",
    "T35n1735_054:0913b21": "復下明不見因。即諸菩薩初總明即分齊境",
    "T35n1735_054:0913b22": "界。次菩薩大會下別顯會通新舊。入謂身",
    "T35n1735_054:0913b23": "遍剎塵。智入諸法等。普至即新來普詣即",
    "T35n1735_054:0913b24": "此往。皆言普者一橫&#x7AEA;遍故。二一即一切",
    "T35n1735_054:0913b25": "故。餘句準上諸來菩薩作用中辨。及上離世",
    "T35n1735_054:0913b26": "間品十十所明。後如是等下總結不見。第三",
    "T35n1735_054:0913b27": "不見所由者。然皆廢本從&#x8FF9;。以顯一乘因",
    "T35n1735_054:0913b28": "果不共深玄。篤諸後學令習因種。文中",
    "T35n1735_054:0913b29": "二。先徵後釋。徵意云。身廁祇園自對尊會。",
    "T35n1735_054:0913c01": "而莫&#x89A9;神變。其故何耶後釋意云。彼境殊勝",
    "T35n1735_054:0913c02": "宿因現緣皆皆缺故。其猶日月麗天盲者不",
    "T35n1735_054:0913c03": "&#x89A9;。雷霆震地聾者不聞。道契則&#x96A3;不在身",
    "T35n1735_054:0913c04": "近故。菩薩自遠而至。聲聞在會不知。文自",
    "T35n1735_054:0913c05": "廣釋分為三別。初法次喻後徵以結成。今初",
    "T35n1735_054:0913c06": "分二。先明缺宿因故。後復次下明缺現",
    "T35n1735_054:0913c07": "緣故。今初分四。初一總標大小善差。二本",
    "T35n1735_054:0913c08": "不修下舉劣異勝。三如是皆是下舉勝揀",
    "T35n1735_054:0913c09": "劣。四以是因緣下結不見聞。今初有小善",
    "T35n1735_054:0913c10": "根得廁嘉會。大小善異不&#x89A9;希奇。二舉",
    "T35n1735_054:0913c11": "劣中有十八句。前十二句釋不見佛果之",
    "T35n1735_054:0913c12": "因。後六句釋不見菩薩之因。前中初句總",
    "T35n1735_054:0913c13": "餘句別。由不讚等。即是不集見佛自在善",
    "T35n1735_054:0913c14": "根於中二。初二句不讚果故。後九句不修",
    "T35n1735_054:0913c15": "因故。於中亦二。前五句缺自分行。後四句",
    "T35n1735_054:0913c16": "缺勝進行。亦是前明陜心。後顯劣心故不",
    "T35n1735_054:0913c17": "能見。二本不得菩薩眼下。釋不見菩薩所",
    "T35n1735_054:0913c18": "因。一不見十眼所見無礙法界。二缺無障",
    "T35n1735_054:0913c19": "礙智之因。若但修真常離念。即共二乘菩提",
    "T35n1735_054:0913c20": "之善。法華遊戲神通。即聞而不樂。此中樂",
    "T35n1735_054:0913c21": "而不聞餘可思之。既本因中不修不見。願",
    "T35n1735_054:0913c22": "諸後學修見佛因。勿滯冥寂。第三舉勝揀",
    "T35n1735_054:0913c23": "劣。言如是等者。指前佛神通等所不見法。",
    "T35n1735_054:0913c24": "普賢智境即是舉勝。不共二乘名為揀劣。",
    "T35n1735_054:0913c25": "第四以是因緣下結不見聞。以前缺因。境",
    "T35n1735_054:0913c26": "勝因緣故不能見。於中初後總明。中十別",
    "T35n1735_054:0913c27": "顯。謂眼不見心不知耳不聞。本有不證新",
    "T35n1735_054:0913c28": "成不獲。無方便不能念觀。無後得不能",
    "T35n1735_054:0913c29": "籌量淺深思惟旨趣。分別事理。第二明",
    "T35n1735_054:0914a01": "缺現緣故不見中三初明無勝德行故不",
    "T35n1735_054:0914a02": "見。次何以故下。明住自乘解脫故不見。後",
    "T35n1735_054:0914a03": "是故雖在下結成不見。今初分二。先十句明",
    "T35n1735_054:0914a04": "無勝德行。即是前所不見境。亦即是前宿",
    "T35n1735_054:0914a05": "因不修勝進。四句不修故無。無故不見。初",
    "T35n1735_054:0914a06": "總餘別。勢力即是加持。餘皆同前。後是",
    "T35n1735_054:0914a07": "故於此下。十句顯不能見。入有二義前文",
    "T35n1735_054:0914a08": "約證。今約了達餘可知。第二明住自乘",
    "T35n1735_054:0914a09": "故不見中。先徵後釋。以此二段反覆相成",
    "T35n1735_054:0914a10": "故。徵以釋之。謂何以無如是善根等。由住",
    "T35n1735_054:0914a11": "自乘作證故。亦應徵云。何以作證。由無",
    "T35n1735_054:0914a12": "上善根故。所無在前故略不明耳。此段亦",
    "T35n1735_054:0914a13": "同法華。自釋心不喜樂。云何以故。世尊令",
    "T35n1735_054:0914a14": "我等出於三界得涅槃證故。釋文亦二。先",
    "T35n1735_054:0914a15": "明住自乘作證。後於彼智慧下結成所無。",
    "T35n1735_054:0914a16": "今初十句初總餘別。別中一道者。以見修等",
    "T35n1735_054:0914a17": "道斷感集故。不同菩薩無住道等。二三",
    "T35n1735_054:0914a18": "行果可知。四觀諦智別。謂我空法有。不能",
    "T35n1735_054:0914a19": "我有法空。名無有諦。以證現觀名決定",
    "T35n1735_054:0914a20": "智故。無菩薩中道第一義三諦之理。亦如",
    "T35n1735_054:0914a21": "涅槃聲聞有諦而無真實。五已證理故。六",
    "T35n1735_054:0914a22": "捨事故。下三句成上聲聞行。一內無悲。二",
    "T35n1735_054:0914a23": "外捨物。三但自調。又上十句總為四失。一",
    "T35n1735_054:0914a24": "初句出&#x9E81;而不出細。但出分段故。次四",
    "T35n1735_054:0914a25": "句得權失實。次三句滯寂失悲。後二句捨",
    "T35n1735_054:0914a26": "生自度。二結成所無即由住自乘故。無前",
    "T35n1735_054:0914a27": "智等亦有十句。但於前一智有十不能。餘",
    "T35n1735_054:0914a28": "三昧等例此可知。第二佛子如恒河下喻顯。",
    "T35n1735_054:0914a29": "文有十喻。自古諸德。皆將配前所迷佛果",
    "T35n1735_054:0914b01": "十句。唯第九二天一喻。喻上第二如來嚴好。",
    "T35n1735_054:0914b02": "餘皆如次。此亦有理。今解有二。一者隨一",
    "T35n1735_054:0914b03": "一喻總喻不見因果等境。以合文中亦言",
    "T35n1735_054:0914b04": "不見菩薩眾故。又不喻菩薩之德義不盡",
    "T35n1735_054:0914b05": "故。又合文中多從總合。但言不見如來神",
    "T35n1735_054:0914b06": "變。明通諸句。二者別喻諸德。若全不別何",
    "T35n1735_054:0914b07": "俟多喻。然雖別喻亦通因果。而前九約勝",
    "T35n1735_054:0914b08": "境為喻。謂恒河須彌等喻佛德故。後一就",
    "T35n1735_054:0914b09": "劣法為喻。入滅盡定喻二乘故。於前九中。",
    "T35n1735_054:0914b10": "配所迷菩薩之德。其義則次配所迷如來之",
    "T35n1735_054:0914b11": "德。義少不次。所喻義別至文當知。又第一",
    "T35n1735_054:0914b12": "五十單喻聲聞不見。第二三四七。雙喻菩薩",
    "T35n1735_054:0914b13": "聲聞見不見別。餘三佛對聲聞論見不見。",
    "T35n1735_054:0914b14": "有此三類者。文影略耳。又唯約聲聞說者。",
    "T35n1735_054:0914b15": "十喻皆喻彼無德故。就中初一兼喻有障",
    "T35n1735_054:0914b16": "故。後一兼喻住自乘故。且就前九約勝境",
    "T35n1735_054:0914b17": "為喻。顯九種勝德。其後一種總明不共顯",
    "T35n1735_054:0914b18": "十無盡。前九德中。一一皆具通別二意。今",
    "T35n1735_054:0914b19": "初鬼對恒河喻。其恒河清流。通喻佛及菩",
    "T35n1735_054:0914b20": "薩潤益甚深德。別喻佛神力及菩薩境界德。",
    "T35n1735_054:0914b21": "以此二句為初總故。鬼喻二乘有所知障",
    "T35n1735_054:0914b22": "故不見亦喻不得諸法喜故。言餓鬼等",
    "T35n1735_054:0914b23": "者。生分已盡為鬼。未得無生忍衣為裸形。",
    "T35n1735_054:0914b24": "不得法界行食為飢。不得真解脫味為",
    "T35n1735_054:0914b25": "渴。由此故稱為餓。此上並無真道。即是",
    "T35n1735_054:0914b26": "業餘行苦所遷。為舉體燋然。即是苦餘空見",
    "T35n1735_054:0914b27": "為烏鷲。有見為豺狼。於斯作決定解為",
    "T35n1735_054:0914b28": "搏撮。內含大機有真脫分。名為渴所逼",
    "T35n1735_054:0914b29": "欲求水飲身在法會名住河邊。不&#x89A9;神",
    "T35n1735_054:0914c01": "變名不見河。雖&#x89A9;世尊但見丈六。為",
    "T35n1735_054:0914c02": "見枯竭。無明翳瞙名為業障。即煩惱。餘",
    "T35n1735_054:0914c03": "後彼大下合中先合業障。不曾已下合裸形",
    "T35n1735_054:0914c04": "等。第二覺夢相對喻。夢遊天宮。通喻佛及",
    "T35n1735_054:0914c05": "菩薩高顯廣大德。別喻如來遊戲神變。二句",
    "T35n1735_054:0914c06": "及菩薩大會已下十一句。喻甚相似。然此",
    "T35n1735_054:0914c07": "下八喻約二乘喻。明其無德亦有通別。",
    "T35n1735_054:0914c08": "通則於一一德不了。皆由前缺因緣故。",
    "T35n1735_054:0914c09": "別則各喻無德不同。此一喻無如是神通",
    "T35n1735_054:0914c10": "故。又不知菩薩如夢故。然合文中。明無",
    "T35n1735_054:0914c11": "如是智眼故者。從通相合故。下數段皆",
    "T35n1735_054:0914c12": "合無眼。文中先喻。後一切菩薩下合。合中二",
    "T35n1735_054:0914c13": "先合夢者自見。後一切聲聞下合大會不見。",
    "T35n1735_054:0914c14": "並可思也。第三愚對雪山喻。雪山良藥通",
    "T35n1735_054:0914c15": "喻幽邃難見德。別喻亦喻佛境界所悲境",
    "T35n1735_054:0914c16": "故。喻菩薩所住處。悲救眾生為所住故。",
    "T35n1735_054:0914c17": "其捕獵等。喻聲聞無大悲救眾生病亦是",
    "T35n1735_054:0914c18": "無如是境界故。第四伏藏難知喻藏。則",
    "T35n1735_054:0914c19": "通喻祕密難知德。別喻如來尊勝可寶重",
    "T35n1735_054:0914c20": "故。喻菩薩所入三昧。及觀察嚬申勇猛供",
    "T35n1735_054:0914c21": "養。如喻思之。薄福喻聲聞無如是威德",
    "T35n1735_054:0914c22": "故。第五盲不見寶喻。寶洲通喻&#x9008;絕難",
    "T35n1735_054:0914c23": "測德。別喻如來妙行積行圓妙故。喻菩薩",
    "T35n1735_054:0914c24": "受記成熟勇猛可知。盲喻二乘無如是善",
    "T35n1735_054:0914c25": "根故。第六淨眼無障喻。通喻智照難量德。",
    "T35n1735_054:0914c26": "別喻如來威德。菩薩法身已下五句不&#x89A9;",
    "T35n1735_054:0914c27": "威儀喻二乘無如是自在故。第七遍處定",
    "T35n1735_054:0914c28": "境喻。通喻周遍難思德。別喻如來淨剎菩",
    "T35n1735_054:0914c29": "薩常光。眾色莊嚴菩薩放大光明網。不見",
    "T35n1735_054:0915a01": "定境喻聲聞無如是三昧故。喻中言遍處",
    "T35n1735_054:0915a02": "者於一切處周遍觀察無有間隙故名遍",
    "T35n1735_054:0915a03": "處。然喻伽智度俱舍等論。皆說有十今有",
    "T35n1735_054:0915a04": "十二。前八同彼。彼中九名空遍處。十名識",
    "T35n1735_054:0915a05": "遍處。先觀青等普遍。次觀青等為何所依。",
    "T35n1735_054:0915a06": "知由地等。次思所觀由何廣大。知由於",
    "T35n1735_054:0915a07": "空。次思能觀知由依識。前八依第四靜慮。",
    "T35n1735_054:0915a08": "觀欲可見色。後二依無色定。瑜伽十二云。",
    "T35n1735_054:0915a09": "何故遍處唯說色觸二處建立。由此二種",
    "T35n1735_054:0915a10": "共自他身。遍有色界常相續故。眼等根色",
    "T35n1735_054:0915a11": "唯屬自身。香味二塵不遍一切。聲塵有間",
    "T35n1735_054:0915a12": "是故不說。無色界中空遍一切處。識所行境",
    "T35n1735_054:0915a13": "亦遍一切。故立此二。今以宗別合空識二。",
    "T35n1735_054:0915a14": "為天遍處。前論所揀。皆容假想稱性周遍。",
    "T35n1735_054:0915a15": "加於三事。十名種種眾生。身遍處者即前所",
    "T35n1735_054:0915a16": "揀眼等。根色十一。語言音聲即前聲塵。十二",
    "T35n1735_054:0915a17": "一切所緣即六塵境。則收前香味及法塵境。",
    "T35n1735_054:0915a18": "例此天遍處言。亦可通於諸天。次如來所",
    "T35n1735_054:0915a19": "現下合文可知。第八妙藥翳形喻。通喻隱",
    "T35n1735_054:0915a20": "顯超世德。別喻如來住持。喻菩薩起變化雲",
    "T35n1735_054:0915a21": "德。不&#x89A9;者。喻聲聞無如是解脫故。第九二",
    "T35n1735_054:0915a22": "天隨人喻。通喻微妙難壞德。別喻如來嚴",
    "T35n1735_054:0915a23": "好。菩薩身遍十方。諸行圓滿德。不&#x89A9;二天",
    "T35n1735_054:0915a24": "喻二乘無如是勢力故。亦喻無悲捨眾",
    "T35n1735_054:0915a25": "生故。第十滅定不行喻。唯喻聲聞。安住自",
    "T35n1735_054:0915a26": "乘證實際故。亦總喻無德。又上十喻。從後",
    "T35n1735_054:0915a27": "逆次配前缺因。後之十句謂一喻無法喜。",
    "T35n1735_054:0915a28": "二喻不知菩薩如夢。三喻不從如來加被",
    "T35n1735_054:0915a29": "之所生等。如理思之。其前十句。但通為",
    "T35n1735_054:0915b01": "不見之因。第三何以故下徵以結成。文有",
    "T35n1735_054:0915b02": "十句結前十喻。唯第七八為順前合故有",
    "T35n1735_054:0915b03": "前&#x5374;。餘皆如次。上來法喻廣顯聲聞不見",
    "T35n1735_054:0915b04": "聞等問。般若經明聲聞若智若斷。皆是菩",
    "T35n1735_054:0915b05": "薩無生法忍。若是其忍。何以上文。皆言無",
    "T35n1735_054:0915b06": "菩薩德耶。又文殊巡行經中。五百聲聞聞",
    "T35n1735_054:0915b07": "而不信。法華不輕亦令其聞。何得此中不",
    "T35n1735_054:0915b08": "令聞耶。答為顯不共故。故智論明般若",
    "T35n1735_054:0915b09": "有共不共。指此不思議經。不共二乘說",
    "T35n1735_054:0915b10": "故。又大聖化儀其類不等。或令聞不信以",
    "T35n1735_054:0915b11": "為遠種。如上所引或以威力令其出會。",
    "T35n1735_054:0915b12": "如法華中五千拂席。或令在會使其不聞。",
    "T35n1735_054:0915b13": "即如今經。然法華漸教之終將收敗種故。",
    "T35n1735_054:0915b14": "加令其去篤勵在會。使其信受。此經頓教",
    "T35n1735_054:0915b15": "之始為顯深勝。留使不聞。令諸後學修見",
    "T35n1735_054:0915b16": "聞種。又復大乘該於小乘。則其智斷皆是菩",
    "T35n1735_054:0915b17": "薩法忍小智不知大智故。此云於有無諦作",
    "T35n1735_054:0915b18": "決定解不見不聞。又若已開顯即權為實漸。",
    "T35n1735_054:0915b19": "故法華云。汝等所行是菩薩道。若權實相對。",
    "T35n1735_054:0915b20": "則如聾盲非其器故。其猶黎庶以對於王。",
    "T35n1735_054:0915b21": "貴賤懸隔以王收人。則率土之內莫非王",
    "T35n1735_054:0915b22": "人。是以若約普收。即一切眾生無不具有",
    "T35n1735_054:0915b23": "如來智慧。況於二乘無漏因果。若校優劣。",
    "T35n1735_054:0915b24": "則權教久行菩薩尚不信聞。況於二乘。二乘",
    "T35n1735_054:0915b25": "上首尚如聾盲。況凡夫外道。既非其分本",
    "T35n1735_054:0915b26": "不合列。為顯法勝大權菩薩示為聾盲。",
    "T35n1735_054:0915b27": "是知聾盲於勝有力。能顯勝故。勝劣相望",
    "T35n1735_054:0915b28": "力用交徹。成大緣起方是深玄。"
}