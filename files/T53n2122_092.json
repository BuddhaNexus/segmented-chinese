{
    "T53n2122_092:0963b07": "法苑珠林卷第九十二",
    "T53n2122_092:0963b09": "西明寺沙門釋道世撰",
    "T53n2122_092:0963b10": "利害篇第九十二(此有二部)",
    "T53n2122_092:0963b11": "述意部第一",
    "T53n2122_092:0963b12": "[0963b12] 夫三界含識四生稟命。六情攀緣七識結業。",
    "T53n2122_092:0963b13": "欲火所燒貪心難滿。事等駛河作同沃焦。故",
    "T53n2122_092:0963b14": "以尺波寸影。大力所不能駐。月御日車雄才",
    "T53n2122_092:0963b15": "莫之能遏。其間飲苦餐毒抱痛。銜悲身口",
    "T53n2122_092:0963b16": "為十使所。由意思乃為八疵之。主皆為愛",
    "T53n2122_092:0963b17": "著。妻子財色拘。靽致使無始至今常受八",
    "T53n2122_092:0963b18": "苦。自作教他相續不絕。見善不讚聞惡隨喜。",
    "T53n2122_092:0963b19": "焚林涸澤走犬揚鷹窮鄭衛之響。極甘旨之",
    "T53n2122_092:0963b20": "味。戲笑為惡儵忽成非。侮慢形像[夌*欠]踐塔",
    "T53n2122_092:0963b21": "寺。不敬方等毀離和合。自定權衡棄他斗",
    "T53n2122_092:0963b22": "斛。愧心負理慚謝欺親。雖七尺非他方寸",
    "T53n2122_092:0963b23": "在我。而能惺其情性在人未易。恣此心口",
    "T53n2122_092:0963b24": "眾罪所集。並願道俗各運丹誠。洗蕩邪貪永",
    "T53n2122_092:0963b25": "離慾火。身口清淨行願具足。消三障業朗三",
    "T53n2122_092:0963b26": "達智。五眼六通得意自在。五蓋六塵於茲永",
    "T53n2122_092:0963b27": "絕也。",
    "T53n2122_092:0963b28": "引證部第二",
    "T53n2122_092:0963b29": "[0963b29] 如大莊嚴論云。佛言。我昔曾聞。有一比丘。",
    "T53n2122_092:0963c01": "在一國中城邑聚落競共供養。同出家者憎",
    "T53n2122_092:0963c02": "嫉誹謗。比丘弟子。聞是誹謗。白其師言。某",
    "T53n2122_092:0963c03": "甲比丘誹謗和尚。時彼和尚聞是語已。即",
    "T53n2122_092:0963c04": "喚謗者。善言慰喻以衣與之。諸弟子等白其",
    "T53n2122_092:0963c05": "師言。彼誹謗人是我之怨。云何和尚慰喻",
    "T53n2122_092:0963c06": "與衣。師答之言彼誹謗者。於我有恩。應當供",
    "T53n2122_092:0963c07": "養。即說偈言。",
    "T53n2122_092:0963c08": " 如雹害禾穀  有人能遮斷",
    "T53n2122_092:0963c09": " 田主甚歡喜  報之以財帛",
    "T53n2122_092:0963c10": " 彼謗是親厚  不名為怨家",
    "T53n2122_092:0963c11": " 遮我利養雹  我應報其恩",
    "T53n2122_092:0963c12": " 如彼提婆達  利養雹所害",
    "T53n2122_092:0963c13": " 由其貪著故  善法無毫釐",
    "T53n2122_092:0963c14": " 如以毛繩戮  皮斷肉骨壞",
    "T53n2122_092:0963c15": " 髓斷及爾心  利養過毛繩",
    "T53n2122_092:0963c16": " 絕於持戒皮  能破禪定肉",
    "T53n2122_092:0963c17": " 析於智慧骨  滅妙善心髓",
    "T53n2122_092:0963c18": " 由貪利養故  不樂閑靜處",
    "T53n2122_092:0963c19": " 心常緣利養  晝夜不休息",
    "T53n2122_092:0963c20": "[0963c20] 又雜寶藏經云。爾時阿闍世王。為提婆達多",
    "T53n2122_092:0963c21": "日送五百釜飯。多得利養。諸比丘皆白世尊",
    "T53n2122_092:0963c22": "知。佛言。比丘莫羨提婆得利養事。即說偈",
    "T53n2122_092:0963c23": "言。",
    "T53n2122_092:0963c24": " 芭蕉生實苦  蘆竹[竺-二+韋]亦然",
    "T53n2122_092:0963c25": " 駏驉懷妊死  騾驢亦復然",
    "T53n2122_092:0963c26": " 愚貪利養害  智者所嗤笑",
    "T53n2122_092:0963c27": "[0963c27] 是故佛語比丘。利養者是大災害。能作障難。",
    "T53n2122_092:0963c28": "乃至羅漢亦為利養之所障難。比丘問言。此",
    "T53n2122_092:0963c29": "能作何障。佛言。利養之害。能破皮破肉破",
    "T53n2122_092:0964a01": "骨破髓。為破淨戒之皮。禪定之肉。智慧之",
    "T53n2122_092:0964a02": "骨。微妙善心之髓。",
    "T53n2122_092:0964a03": "[0964a03] 又百喻經云。昔有婆羅門。自謂多知無不明",
    "T53n2122_092:0964a04": "達。欲顯其德。遂至他國。抱兒而哭。有人問",
    "T53n2122_092:0964a05": "言。汝何故哭。婆羅門言。今此小兒七日當",
    "T53n2122_092:0964a06": "死。愍其夭傷以是哭耳。時人語言。人命難",
    "T53n2122_092:0964a07": "知計算喜錯。或能不死何為見哭。婆羅門言。",
    "T53n2122_092:0964a08": "日月可暗。星宿可落。我之所記。終無違失。",
    "T53n2122_092:0964a09": "為名利故。至七日頭。自殺其子。以證己說。",
    "T53n2122_092:0964a10": "時諸世人&#x5374;後七日。聞其兒死咸皆歎言。真",
    "T53n2122_092:0964a11": "是智者。所言不錯。心生信服悉來致敬。猶",
    "T53n2122_092:0964a12": "如佛之四輩弟子。為利養故自稱得道。有",
    "T53n2122_092:0964a13": "愚人法殺善法子。詐現慈德。故使將來受苦",
    "T53n2122_092:0964a14": "無窮。如婆羅門為驗己言殺子惑世。",
    "T53n2122_092:0964a15": "[0964a15] 又百喻經云。昔有一人。其婦端正唯有鼻醜。",
    "T53n2122_092:0964a16": "其夫出外見他婦女。面貌端正其鼻甚好。便",
    "T53n2122_092:0964a17": "截他鼻持來歸家。急喚其婦。汝速出來。與",
    "T53n2122_092:0964a18": "汝好鼻。即割其鼻。以他鼻著。既不相著。復",
    "T53n2122_092:0964a19": "失其鼻。唐使其婦受大苦痛。世間愚人亦復",
    "T53n2122_092:0964a20": "如是。聞他宿舊沙門有大名德為人恭敬得",
    "T53n2122_092:0964a21": "大利養。便自假稱妄言有德。既失其利後",
    "T53n2122_092:0964a22": "傷其行。如截他鼻徒自傷損。世間愚人亦復",
    "T53n2122_092:0964a23": "如是。",
    "T53n2122_092:0964a24": "[0964a24] 又百喻經云。往有商人。貸他半錢久不得償。",
    "T53n2122_092:0964a25": "即便往債。前有大河。雇他兩錢然後得度。",
    "T53n2122_092:0964a26": "到彼往債竟不見得。來還度河。復雇兩錢。",
    "T53n2122_092:0964a27": "為半錢債而失四錢。兼有道路疲勞之困。所",
    "T53n2122_092:0964a28": "債甚少所失極多。果被眾人之所怪笑。世人",
    "T53n2122_092:0964a29": "亦爾。求少名利致毀大行。苟容己身不顧",
    "T53n2122_092:0964b01": "禮義。現受惡名後得苦報。",
    "T53n2122_092:0964b02": "[0964b02] 又增一阿含經云。世尊告諸比丘。有人似師",
    "T53n2122_092:0964b03": "子者。有似羊者。云何似師子者。或有人得",
    "T53n2122_092:0964b04": "供養衣食等。便自食噉不起染著之心。設不",
    "T53n2122_092:0964b05": "得利養。不起亂念。無增減心。猶如師子王食",
    "T53n2122_092:0964b06": "噉小畜不生好惡染著之心。云何似羊。猶",
    "T53n2122_092:0964b07": "如有人受人供養便自食噉起染著心。不知",
    "T53n2122_092:0964b08": "惡道而自貢高。猶如群羊有一羊出群已詣",
    "T53n2122_092:0964b09": "大糞聚。飽食屎已還至羊群。而自貢高。我",
    "T53n2122_092:0964b10": "得好食。諸羊不得。是故比丘。當學師子王。",
    "T53n2122_092:0964b11": "莫如食糞羊也。",
    "T53n2122_092:0964b12": "[0964b12] 又毘尼母經云。若有比丘。於好於惡心生平",
    "T53n2122_092:0964b13": "等。見他得利如己所得心生隨喜。如此比丘",
    "T53n2122_092:0964b14": "堪為世人作師。迦葉入聚落時。不礙不縛不",
    "T53n2122_092:0964b15": "取。欲得利者求利。欲得福者求福。如自己",
    "T53n2122_092:0964b16": "得利歡喜。亦復同之。如毛空中轉。無礙",
    "T53n2122_092:0964b17": "無繫縛。",
    "T53n2122_092:0964b18": " 若善入聚落  衰利心平等",
    "T53n2122_092:0964b19": " 同梵共入眾  不生嫉&#x59AC;心",
    "T53n2122_092:0964b20": " 汝所親識舍  無別新舊處",
    "T53n2122_092:0964b21": " 是名師行法",
    "T53n2122_092:0964b22": "[0964b22] 又佛藏經云。舍利弗。汝今一心善聽。我當",
    "T53n2122_092:0964b23": "語汝。若有一心行道比丘。千億天神皆共",
    "T53n2122_092:0964b24": "同心。以諸樂具欲共供養。舍利弗。諸人供養",
    "T53n2122_092:0964b25": "坐禪比丘不及天神。是故舍利弗。汝勿憂念",
    "T53n2122_092:0964b26": "不得自供養。又云。或有比丘。因以我法出家",
    "T53n2122_092:0964b27": "受戒。於此法中勤行精進。雖天神諸人不念。",
    "T53n2122_092:0964b28": "但能一心精進行道者。終亦不念衣食所須。",
    "T53n2122_092:0964b29": "所以者何。如來福藏無量難盡。舍利弗。設使",
    "T53n2122_092:0964c01": "一切世間人皆共出家隨順法行。於白毫相",
    "T53n2122_092:0964c02": "百千億分不盡其一。舍利弗。如來如是無量",
    "T53n2122_092:0964c03": "福德。若諸比丘所得飲食。及所須物趣得皆",
    "T53n2122_092:0964c04": "足。舍利弗。是故比丘應如是念。不應於所須",
    "T53n2122_092:0964c05": "物行諸邪命惡法。",
    "T53n2122_092:0964c06": "[0964c06] 又迦葉經云。時五百比丘云。我等不能精進。",
    "T53n2122_092:0964c07": "恐不能消信施供養。請乞歸俗。文殊師利菩",
    "T53n2122_092:0964c08": "薩讚言。若不能消信施之食。寧可一日數百",
    "T53n2122_092:0964c09": "歸俗。不應一日破戒受人信施。爾時世尊告",
    "T53n2122_092:0964c10": "文殊師利菩薩言。善男子。若有修禪解脫者。",
    "T53n2122_092:0964c11": "我聽彼人受信施食。",
    "T53n2122_092:0964c12": "[0964c12] 又僧護經云。爾時舍衛國中有五百商人。共",
    "T53n2122_092:0964c13": "立誓言。欲入大海。商人共議求覓法師將入",
    "T53n2122_092:0964c14": "大海。時聞法利可得往還。眾中有一長者。",
    "T53n2122_092:0964c15": "告諸商人。我有門師名曰僧護。可請為師。辯",
    "T53n2122_092:0964c16": "才多智。甚能說法。時諸商人往到僧護所。頭",
    "T53n2122_092:0964c17": "面作禮。白言。我等欲入大海。今請大德作",
    "T53n2122_092:0964c18": "說法師。我等聞法可得往還。僧護答曰。可白",
    "T53n2122_092:0964c19": "和尚舍利弗。商人受教往白。舍利弗言。可",
    "T53n2122_092:0964c20": "共問佛。時舍利弗及僧護。將諸商人詣佛禮",
    "T53n2122_092:0964c21": "已。具白所由。爾時世尊知僧護比丘廣度眾",
    "T53n2122_092:0964c22": "生。即便聽許。時諸商人踊躍歡喜。即與僧",
    "T53n2122_092:0964c23": "護法師俱入大海。未至寶所。龍王捉住。時諸",
    "T53n2122_092:0964c24": "商人甚大驚&#x6091;。胡跪合掌而仰問言。是何",
    "T53n2122_092:0964c25": "神祇而捉船住。若欲所須應現身形。爾時龍",
    "T53n2122_092:0964c26": "王忽然現身。時諸商人即便問曰。欲何所索。",
    "T53n2122_092:0964c27": "龍王答曰。以此僧護比丘與我。商人答曰。從",
    "T53n2122_092:0964c28": "佛世尊及舍利弗所。而請將來。云何得與龍",
    "T53n2122_092:0964c29": "王答曰。若不與我盡沒殺汝。時諸商人即大",
    "T53n2122_092:0965a01": "驚&#x6091;。尋自思惟。曾於佛所聞如是偈言。",
    "T53n2122_092:0965a02": " 為護一家  寧捨一人  為護一村",
    "T53n2122_092:0965a03": " 寧捨一家  為護一國  寧捨一村",
    "T53n2122_092:0965a04": " 為護身命  寧捨國財",
    "T53n2122_092:0965a05": "[0965a05] 時諸商人俛仰不已。將僧護比丘捨與龍王。",
    "T53n2122_092:0965a06": "龍王歡喜將詣宮中。爾時龍王即以四龍聰",
    "T53n2122_092:0965a07": "明智慧者。作僧護弟子。龍王白言。尊者為",
    "T53n2122_092:0965a08": "我教此四龍各一阿含。第一龍者。教增一阿",
    "T53n2122_092:0965a09": "含。第二龍者。教中阿含。第三龍者。教雜阿",
    "T53n2122_092:0965a10": "含。第四龍者。教長阿含。僧護答曰。可爾。僧",
    "T53n2122_092:0965a11": "護即教第一龍者。默然聽受。第二龍者。眠",
    "T53n2122_092:0965a12": "目口誦。第三龍者。迴顧聽受。第四龍者。遠",
    "T53n2122_092:0965a13": "住聽受。此四龍子聰明智慧。於六月中誦四",
    "T53n2122_092:0965a14": "阿含。領在心懷盡無遺餘。時大龍王詣僧護",
    "T53n2122_092:0965a15": "所。拜跪問訊不愁悶耶。僧護答曰。甚大愁",
    "T53n2122_092:0965a16": "悶。龍王問曰。何故愁悶。僧護答曰。受持法",
    "T53n2122_092:0965a17": "者要須軌則。此諸龍等在畜生道無軌則心。",
    "T53n2122_092:0965a18": "不如佛法受持誦習。龍王白言。大德不言呵",
    "T53n2122_092:0965a19": "諸龍等。所以者何。以護師命故作此聽。龍",
    "T53n2122_092:0965a20": "有四毒。不得如法受持讀誦。何以故。初默",
    "T53n2122_092:0965a21": "受者。以聲毒故。不得如法。若出聲者。必害師",
    "T53n2122_092:0965a22": "命。是故默然而受。第二閉目受者。以見毒",
    "T53n2122_092:0965a23": "故。不得如法。若見師者必害師命。是故閉",
    "T53n2122_092:0965a24": "目而受。第三迴顧受者。以氣毒故。不得如",
    "T53n2122_092:0965a25": "法。若氣噓師必害師命。是以迴顧而受。第",
    "T53n2122_092:0965a26": "四遠住受者。以觸毒故。不得如法。若身觸",
    "T53n2122_092:0965a27": "師必害師命。是以遠住而受。時諸商人採",
    "T53n2122_092:0965a28": "寶迴還。至失師處。共相謂言。我等本時於此",
    "T53n2122_092:0965a29": "失師。今若還到佛所。舍利弗目連諸尊者等。",
    "T53n2122_092:0965b01": "若問於我僧護法師何在。當以何答。爾時龍",
    "T53n2122_092:0965b02": "王知商人還。即持僧護來付商人。告商人曰。",
    "T53n2122_092:0965b03": "此是汝師僧護比丘。時諸商人踊躍歡喜。平",
    "T53n2122_092:0965b04": "安得出。",
    "T53n2122_092:0965b05": "[0965b05] 爾時僧護問諸商人曰。水陸二道從何道去。",
    "T53n2122_092:0965b06": "商人白言。水道甚遠徑過六月。糧食將盡不",
    "T53n2122_092:0965b07": "可得達。即共詳議從陸道去。於中路宿。僧",
    "T53n2122_092:0965b08": "護告商人曰。要離眾宿。汝等夜發高聲喚",
    "T53n2122_092:0965b09": "我。商人敬諾。僧護出眾夜宿坐禪。中夜眠",
    "T53n2122_092:0965b10": "息。商人夜發迭互相喚。僧護不覺即便捨去。",
    "T53n2122_092:0965b11": "夜勢將盡大風雨起。僧護始寤。揚聲大喚。竟",
    "T53n2122_092:0965b12": "無應者。心口念言。此便大罪伴棄我去。",
    "T53n2122_092:0965b13": "[0965b13] 爾時僧護失伴獨去。涉路未遠聞揵稚聲。尋",
    "T53n2122_092:0965b14": "聲向寺。路值一人。即便問曰。何因緣故打",
    "T53n2122_092:0965b15": "揵稚聲。其人答曰。入溫室浴。僧護念言。我",
    "T53n2122_092:0965b16": "從遠來可就僧浴。即入僧房見諸人等。狀似",
    "T53n2122_092:0965b17": "眾僧。共入溫室。見諸浴具衣瓶瓨器。浴室",
    "T53n2122_092:0965b18": "盡皆火然。爾時僧眾共入溫室入已火然。筋",
    "T53n2122_092:0965b19": "肉消盡骨如焦炷。僧護驚&#x6091;問諸比丘。汝",
    "T53n2122_092:0965b20": "是何人。比丘答言。閻浮提人。為性難信。汝",
    "T53n2122_092:0965b21": "到佛所便可問佛。即便驚&#x6091;捨寺逃走。進",
    "T53n2122_092:0965b22": "路未遠。復值一寺。其寺嚴博。殊麗精好。亦",
    "T53n2122_092:0965b23": "聞稚聲。復見比丘。即便問言。何因打稚聲。",
    "T53n2122_092:0965b24": "比丘答言。眾僧食飯。尋自思惟。我今遠來甚",
    "T53n2122_092:0965b25": "成飢乏。亦須飯食。入僧坊已。見僧和集食",
    "T53n2122_092:0965b26": "器敷具悉皆火然。人及房舍盡皆火然。如前",
    "T53n2122_092:0965b27": "不異。僧護問言。汝是何人。其人答言。更不",
    "T53n2122_092:0965b28": "異前。僧護驚&#x6091;更疾捨去。進路未遠復值",
    "T53n2122_092:0965b29": "一寺。其寺嚴麗更不異前。入僧房已。復見",
    "T53n2122_092:0965c01": "諸比丘坐於火床。互相抓搔。肉盡筋出。五",
    "T53n2122_092:0965c02": "藏骨髓亦如焦炷。僧護問曰。汝是何人。比",
    "T53n2122_092:0965c03": "丘答言。閻浮提人。為性難信。汝到佛所便",
    "T53n2122_092:0965c04": "可問佛。僧護驚&#x6091;復疾捨去。進路未遠復",
    "T53n2122_092:0965c05": "值一寺。如是入寺。見諸眾僧共坐而食。諸",
    "T53n2122_092:0965c06": "比丘言。汝今出去。僧護躇&#x8E70;未及出去。見",
    "T53n2122_092:0965c07": "諸比丘&#x9262;中唯是人糞熱沸涌出。時諸比丘",
    "T53n2122_092:0965c08": "皆悉食噉。食已火然。咽喉五藏。皆成煙焰。",
    "T53n2122_092:0965c09": "流下直過。見已驚&#x6091;復疾而去。其去未遠",
    "T53n2122_092:0965c10": "復見一寺。其寺嚴麗如前不異。即入僧房見",
    "T53n2122_092:0965c11": "諸比丘手把鐵椎互相棒打。摧碎如塵。見已",
    "T53n2122_092:0965c12": "驚&#x6091;復更進路。其去未遠復見一寺。其寺",
    "T53n2122_092:0965c13": "嚴好亦不異前。於前即入僧房聞揵稚",
    "T53n2122_092:0965c14": "聲。僧護問曰。何故揵稚。諸比丘答言。欲",
    "T53n2122_092:0965c15": "飲甜漿。僧護即自念言。我今渴乏須飲甜漿。",
    "T53n2122_092:0965c16": "即入眾中見諸食器床臥敷具。諸比丘等互",
    "T53n2122_092:0965c17": "相罵辱。諸食器中盛滿融銅。諸比丘等皆共",
    "T53n2122_092:0965c18": "飲噉。食已火然咽喉五藏。皆成炭火。流下",
    "T53n2122_092:0965c19": "直過。見已驚&#x6091;進路而去。其去不遠見大",
    "T53n2122_092:0965c20": "肉地。其火焰熾噭聲號疼。苦楚難忍。見已",
    "T53n2122_092:0965c21": "驚&#x6091;進路而去。其去未遠復見大地。如前",
    "T53n2122_092:0965c22": "無異。復更前進見大肉甕。盡皆火然。熬疼",
    "T53n2122_092:0965c23": "難忍。如前無異。復更前進亦見肉甕。盡皆",
    "T53n2122_092:0965c24": "火然。如前無異。復更前進見一肉瓶。其火",
    "T53n2122_092:0965c25": "焰熾。噭聲號苦毒痛難忍。復更前進見一肉",
    "T53n2122_092:0965c26": "瓶。其火焰熾如前不異。復更前進見大肉泉。",
    "T53n2122_092:0965c27": "其火焰熾爛皮涌沸。苦聲楚毒亦不異前。見",
    "T53n2122_092:0965c28": "已驚&#x6091;。復更前進。進路未遠見一大肉甕。",
    "T53n2122_092:0965c29": "其火焰熾苦事如前。復更前進見一比丘。手",
    "T53n2122_092:0966a01": "捉利刀而自劓鼻。劓已復生。生已復劓。終",
    "T53n2122_092:0966a02": "而復始。無有休息。復更前進如前不異。復",
    "T53n2122_092:0966a03": "更前進見一比丘。水中獨立。口自唱言水水",
    "T53n2122_092:0966a04": "不息。而受苦毒。復更前進見一比丘。在鐵",
    "T53n2122_092:0966a05": "刺園中立鐵刺上。苦聲號噭亦不異前。復",
    "T53n2122_092:0966a06": "更前進見一肉廳。其火焰熾。苦聲號噭與",
    "T53n2122_092:0966a07": "前無異。復更前進見一肉橛。形如象牙。其",
    "T53n2122_092:0966a08": "火焰熾。受苦如前。復更前進見一騞駝。火",
    "T53n2122_092:0966a09": "燒身體。苦聲號噭亦不異前。復更前進見",
    "T53n2122_092:0966a10": "馬一匹。火燒身體。苦痛號噭亦不異前。復",
    "T53n2122_092:0966a11": "更前進見一白象。熾火燒身。苦不異前。復",
    "T53n2122_092:0966a12": "更前進見一驢身。猛火燒身苦不異前。復更",
    "T53n2122_092:0966a13": "前進見一羝羊。猛火燒身苦不異前。復更前",
    "T53n2122_092:0966a14": "進見一肉臺。大火焰熾。苦不異前。復更前",
    "T53n2122_092:0966a15": "進見一肉臺。如前不異。復更前進見一肉房。",
    "T53n2122_092:0966a16": "猛火燒身。苦聲號噭亦不異前。復更前進",
    "T53n2122_092:0966a17": "見一肉床。苦火燒身亦不異前。復更前進",
    "T53n2122_092:0966a18": "見一肉稱。火燒申縮。苦不異前。復更前進",
    "T53n2122_092:0966a19": "見一肉拘執。火燒申縮。苦不異前。復更前",
    "T53n2122_092:0966a20": "進見一肉繩床。火燒受苦。亦不異前。復更",
    "T53n2122_092:0966a21": "前進見一肉壁。火燒搖動苦不異前。復更前",
    "T53n2122_092:0966a22": "進見一廁井。屎尿涌沸苦不異前。復更前",
    "T53n2122_092:0966a23": "進見一高座。上有比丘攝心端坐。猛火焚燒",
    "T53n2122_092:0966a24": "苦聲如前。復更前進更見一高座。受苦皆",
    "T53n2122_092:0966a25": "上亦不異前。復更前進見肉揵稚。火燒苦",
    "T53n2122_092:0966a26": "聲亦不異前。復更前進見肉胡岐支。胡名拘",
    "T53n2122_092:0966a27": "修羅。猛火燒身受苦如前。復更前進見一",
    "T53n2122_092:0966a28": "肉山。火燒爛臭振動號吼。苦不異前。復更",
    "T53n2122_092:0966a29": "前進見須曼那華樹。火燒受苦亦不異前。復",
    "T53n2122_092:0966b01": "更前進見一肉華樹。火燒出聲。苦不異",
    "T53n2122_092:0966b02": "前。復更前進見肉果樹。火燒苦聲亦不異",
    "T53n2122_092:0966b03": "前。復更前進見一肉樹。火燒受苦亦不異",
    "T53n2122_092:0966b04": "前。復更前進見一肉柱。火燒受苦亦不異前。",
    "T53n2122_092:0966b05": "復更前進見一肉柱。獄卒斧斫。受苦如前。復",
    "T53n2122_092:0966b06": "更前進見十四肉樹。火燒受苦亦不異前。復",
    "T53n2122_092:0966b07": "更前進見二比丘。以拳相打頭腦破裂。膿",
    "T53n2122_092:0966b08": "血流出。消已還生。終而復始。苦不休息。僧",
    "T53n2122_092:0966b09": "護比丘出更前進見二沙彌。眠臥相抱。猛",
    "T53n2122_092:0966b10": "火燒身。苦不休息。僧護比丘見已驚&#x6091;。問",
    "T53n2122_092:0966b11": "沙彌言。汝是何人受如是苦。沙彌答言。閻",
    "T53n2122_092:0966b12": "浮提人受性難信。汝到世尊所便可問佛。見",
    "T53n2122_092:0966b13": "已驚&#x6091;。復更前進。在路遙見林樹榮茂可",
    "T53n2122_092:0966b14": "樂往趣。入林見五百仙人游止林間。仙人見",
    "T53n2122_092:0966b15": "僧護比丘馳散避去。共相謂言。釋迦弟子污",
    "T53n2122_092:0966b16": "我等園。僧護比丘從仙人借樹。寄止一宿。明",
    "T53n2122_092:0966b17": "當早去。仙人眾中第一上座。大有慈悲。&#x52C5;",
    "T53n2122_092:0966b18": "諸小仙。借沙門樹。僧護即得一樹。於其樹",
    "T53n2122_092:0966b19": "下敷尼師檀。跏趺而坐。於初夜中伏滅五",
    "T53n2122_092:0966b20": "蓋。中夜眠息。後夜端坐。高聲作唄。時諸仙",
    "T53n2122_092:0966b21": "人聞作唄聲。寤解性空證不還果。見法歡喜。",
    "T53n2122_092:0966b22": "詣沙門所頭面作禮。請祈沙門受三歸依。於",
    "T53n2122_092:0966b23": "佛法中求欲出家。爾時僧護即度仙人。如法",
    "T53n2122_092:0966b24": "出家教修禪法。不久得定證羅漢果。如旃",
    "T53n2122_092:0966b25": "檀林自相圍繞。得道比丘賢聖為眾。",
    "T53n2122_092:0966b26": "[0966b26] 爾時僧護比丘與諸弟子。共詣祇桓精舍。到",
    "T53n2122_092:0966b27": "於佛所。頭面禮足。&#x5374;住一面。爾時世尊慰勞",
    "T53n2122_092:0966b28": "諸比丘。汝等行路不疲苦耶。乞食易得不。爾",
    "T53n2122_092:0966b29": "時僧護白佛言。我等行路不大疲苦。乞食易",
    "T53n2122_092:0966c01": "得不生勞苦。得見世尊。爾時世尊為大眾說",
    "T53n2122_092:0966c02": "法。僧護比丘在大眾中。高聲唱說已先所見",
    "T53n2122_092:0966c03": "地獄因緣。佛告僧護。汝先所見比丘浴室。此",
    "T53n2122_092:0966c04": "非浴室。是地獄人。此諸罪人迦葉佛時。是",
    "T53n2122_092:0966c05": "出家比丘不依戒律。順己愚情。以僧浴具及",
    "T53n2122_092:0966c06": "諸器物。隨意而用。持律比丘常教軌則。不",
    "T53n2122_092:0966c07": "順其教。從迦葉佛涅槃已來。受地獄苦。至",
    "T53n2122_092:0966c08": "今不息。佛告僧護。汝初見寺者。非是僧寺。",
    "T53n2122_092:0966c09": "亦非比丘。是地獄人。迦葉佛時。是出家人。",
    "T53n2122_092:0966c10": "五德不成。四方僧物不打揵稚眾共默用。以",
    "T53n2122_092:0966c11": "是因緣受火床苦。至今不息。",
    "T53n2122_092:0966c12": "[0966c12] 第二寺者。亦非寺僧。是地獄人。迦葉佛時。",
    "T53n2122_092:0966c13": "是出家人五德不具。見有諸檀越造作寺廟",
    "T53n2122_092:0966c14": "四事豐足。檀越初心造寺之時。要打揵稚",
    "T53n2122_092:0966c15": "作廣濟之意。是諸比丘不打揵稚。默然受",
    "T53n2122_092:0966c16": "用。有客比丘來不得飲食。還空&#x9262;出。以是",
    "T53n2122_092:0966c17": "因緣。受火床苦。遞相抓搔筋肉消盡。骨",
    "T53n2122_092:0966c18": "如焦炷至今不息。第三寺者。非是僧寺。是",
    "T53n2122_092:0966c19": "地獄人也。迦葉佛時。是出家人。懈怠共住。",
    "T53n2122_092:0966c20": "共相謂言。我等今者。可共請一持律比丘。共",
    "T53n2122_092:0966c21": "作法事。可得如法。即共推覓一淨行比丘。",
    "T53n2122_092:0966c22": "共住食宿。此淨行比丘復更推覓同行比丘。",
    "T53n2122_092:0966c23": "時淨行人轉轉增多。前怠比丘即便追逐。令",
    "T53n2122_092:0966c24": "出寺外。時破戒人於夜分中。以火燒寺。滅",
    "T53n2122_092:0966c25": "諸比丘。以是因緣。手執鐵椎。互相摧滅。受",
    "T53n2122_092:0967a01": "大苦惱。至今不息。第四寺者。非是僧寺。亦",
    "T53n2122_092:0967a02": "是地獄。迦葉佛時。是出家人。常住寺中。有",
    "T53n2122_092:0967a03": "諸檀越。施僧雜食。應現前分。時有客僧來。",
    "T53n2122_092:0967a04": "舊住比丘。以慳心故。待客出去。後方分物。",
    "T53n2122_092:0967a05": "未及得分。蟲出臭爛。捐棄於外。以是因緣。",
    "T53n2122_092:0967a06": "入地獄中。噉糞屎食。至今不息。第五寺者。非",
    "T53n2122_092:0967a07": "是僧寺。是地獄人。迦葉佛時。是出家人。臨",
    "T53n2122_092:0967a08": "中食上不如法食。惡口相罵。以是因緣。受",
    "T53n2122_092:0967a09": "鐵床苦。諸食器中沸火漫流。筋肉消盡。骨",
    "T53n2122_092:0967a10": "如焦炷。至今不息。第六寺者。非是僧寺。是",
    "T53n2122_092:0967a11": "地獄人。迦葉佛時。是出家人。不打揵稚。",
    "T53n2122_092:0967a12": "默然共飲。眾僧甜漿。恐外僧來。以慳因緣。故",
    "T53n2122_092:0967a13": "墮地獄飲噉融銅。至今不息。",
    "T53n2122_092:0967a14": "[0967a14] 爾時佛告僧護比丘。汝見第一地獄者。迦葉",
    "T53n2122_092:0967a15": "佛時。是出家人。眾僧田中為己私種。不酬",
    "T53n2122_092:0967a16": "僧直故受地獄。至今不息。第二地獄者。迦",
    "T53n2122_092:0967a17": "葉佛時。是白衣人。在僧田中種不酬僧直故",
    "T53n2122_092:0967a18": "受地獄。作大肉地受諸苦惱。至今不息。汝",
    "T53n2122_092:0967a19": "見第一肉瓨者。非是肉瓨。乃是罪人。迦葉",
    "T53n2122_092:0967a20": "佛時。是眾僧上座不能坐禪不解戒律。飽食",
    "T53n2122_092:0967a21": "熟睡。但能論說無益之語。精膳供養在先飲",
    "T53n2122_092:0967a22": "噉。以是因緣入地獄中作大肉瓨。火燒受苦。",
    "T53n2122_092:0967a23": "至今不息。第二瓨者。是出家人。為僧當&#x53A8;。",
    "T53n2122_092:0967a24": "軟美供養。在先食噉。&#x9E81;&#x6F81;惡者。僧中而行。",
    "T53n2122_092:0967a25": "故作肉瓨。火燒受苦。至今不息。第三瓨者。",
    "T53n2122_092:0967a26": "是僧淨人作飲食時。美妙好者先自&#x751E;噉。或",
    "T53n2122_092:0967a27": "與婦兒。&#x9E81;&#x6F81;惡者方僧中行。以是因緣。在",
    "T53n2122_092:0967a28": "地獄中作大肉瓨。火燒受苦。至今不息。",
    "T53n2122_092:0967a29": "[0967a29] 爾時世尊復告僧護比丘。汝見第一瓶者。非",
    "T53n2122_092:0967b01": "是瓶耶。是地獄人。迦葉佛時。是出家人為僧",
    "T53n2122_092:0967b02": "當&#x53A8;。應朝食者留至後日。後日食者至第三",
    "T53n2122_092:0967b03": "日。以是因緣入地獄中作大肉瓶。火燒受苦。",
    "T53n2122_092:0967b04": "至今不息。第二瓶者。是出家人。有諸檀越",
    "T53n2122_092:0967b05": "奉送蘇瓶。供養現前眾僧。人人應分。此當",
    "T53n2122_092:0967b06": "事人。見有客僧留隱在後。客僧去已然後乃",
    "T53n2122_092:0967b07": "分。以是因緣。入地獄中作大肉瓶。火燒受",
    "T53n2122_092:0967b08": "苦。至今不息。",
    "T53n2122_092:0967b09": "[0967b09] 汝見水中立人者。迦葉佛時。是出家人為僧",
    "T53n2122_092:0967b10": "當水。見僧用水過多。遂可意處與之。即捉",
    "T53n2122_092:0967b11": "其水。餘者不給。以是因緣。入地獄中水中獨",
    "T53n2122_092:0967b12": "立唱言。水水受苦。至今不息。",
    "T53n2122_092:0967b13": "[0967b13] 汝見大甕者。迦葉佛時。是出家人為僧典果",
    "T53n2122_092:0967b14": "菜。香美好者。先自食噉。酢果&#x6F81;菜。然後與",
    "T53n2122_092:0967b15": "僧。或逐隨意選好者與。以不平等故入地獄",
    "T53n2122_092:0967b16": "作大肉甕。火燒受苦。至今不息。",
    "T53n2122_092:0967b17": "[0967b17] 汝見刀劓鼻者。迦葉佛時。是出家人。佛僧",
    "T53n2122_092:0967b18": "淨地洟唾污地。故入地獄刀劓其鼻。火燒",
    "T53n2122_092:0967b19": "受苦。至今不息。",
    "T53n2122_092:0967b20": "[0967b20] 汝見比丘手捉&#x65B5;斤自&#x65B5;己舌。是地獄人。迦",
    "T53n2122_092:0967b21": "葉佛時。是出家沙彌。為僧當分石蜜&#x65B5;作",
    "T53n2122_092:0967b22": "數段。於斧刃許少著石蜜。沙彌噉舐。故受",
    "T53n2122_092:0967b23": "&#x65B5;舌苦。至今不息。",
    "T53n2122_092:0967b24": "[0967b24] 爾時世尊復告僧護比丘。汝見泉者。是地獄",
    "T53n2122_092:0967b25": "人。迦葉佛時。是出家沙彌。為僧當蜜。先自",
    "T53n2122_092:0967b26": "&#x751E;噉。後殘與僧。減少不遍。故入地獄作大肉",
    "T53n2122_092:0967b27": "泉。火燒沸爛受大苦惱。今猶不息。",
    "T53n2122_092:0967b28": "[0967b28] 汝見比丘刺上立者。是地獄人。迦葉佛時。",
    "T53n2122_092:0967b29": "是出家人。以惡口毀呰罵諸比丘。故入地",
    "T53n2122_092:0967c01": "獄立鐵刺上。火燒受苦。至今不息。",
    "T53n2122_092:0967c02": "[0967c02] 汝見肉廳者。是地獄人。迦葉佛時。是出家",
    "T53n2122_092:0967c03": "人五德不具。為僧當&#x53A8;。精美好者先自食噉。",
    "T53n2122_092:0967c04": "或將與白衣。使食殘者與眾僧故。受地獄苦。",
    "T53n2122_092:0967c05": "至今不息。",
    "T53n2122_092:0967c06": "[0967c06] 汝見&#x5B8D;橛者。是地獄人。迦葉佛時。是出家",
    "T53n2122_092:0967c07": "人。寺中常住僧牆壁上。浪&#x7AEA;樴[木*戈]。非為",
    "T53n2122_092:0967c08": "僧事。懸己衣&#x9262;。故入地獄。作大肉橛。火燒",
    "T53n2122_092:0967c09": "受苦。至今不息。",
    "T53n2122_092:0967c10": "[0967c10] 爾時世尊復告僧護。汝見第一駝者。是地獄",
    "T53n2122_092:0967c11": "人迦葉佛時。是出家人寺中上座。長受食分。",
    "T53n2122_092:0967c12": "或得一人二人食分。持律比丘如法教授。上",
    "T53n2122_092:0967c13": "座之法不應如是。時老比丘答律師言。汝無",
    "T53n2122_092:0967c14": "所知。聲如&#x9A5D;駝。我於眾中身為上座。&#x546A;願",
    "T53n2122_092:0967c15": "說法。或時作唄。計勞應得。汝等何故常瞋",
    "T53n2122_092:0967c16": "責我。以是因緣。入地獄中受&#x9A5D;駝身。火燒",
    "T53n2122_092:0967c17": "號噭受苦。至今不息。",
    "T53n2122_092:0967c18": "[0967c18] 汝見馬者。是地獄人。迦葉佛時。作僧淨人",
    "T53n2122_092:0967c19": "使用供養。過分食噉。或與眷屬。知識白衣。",
    "T53n2122_092:0967c20": "諸比丘等。呵責語言。汝不應爾。其人惡口",
    "T53n2122_092:0967c21": "呵諸比丘。汝猶如馬常食不飽。我為僧作甚",
    "T53n2122_092:0967c22": "大勞苦。功熟應得。故入地獄。受於馬身。火",
    "T53n2122_092:0967c23": "燒身體受大苦惱。至今不息。",
    "T53n2122_092:0967c24": "[0967c24] 汝見象者。是地獄人。迦葉佛時。是出家人。",
    "T53n2122_092:0967c25": "為僧當&#x53A8;。諸檀越等持諸供養向寺施僧。或",
    "T53n2122_092:0967c26": "食後檀越白言。大德可打揵稚集僧施食。比",
    "T53n2122_092:0967c27": "丘惡口答白衣言。諸比丘等猶如白象。食不",
    "T53n2122_092:0967c28": "飽耶。向食已竟停留後日。故入地獄受白象",
    "T53n2122_092:0967c29": "身。火燒受苦。至今不息。",
    "T53n2122_092:0968a01": "[0968a01] 汝見驢者。是地獄人。迦葉佛時。是出家人。為",
    "T53n2122_092:0968a02": "僧當&#x53A8;五德不具。分僧飲食常自長受二三",
    "T53n2122_092:0968a03": "人分。持律比丘如法呵責。此人答言。我當",
    "T53n2122_092:0968a04": "僧&#x53A8;及園果菜。常勞僧事。甚大勞苦。汝諸",
    "T53n2122_092:0968a05": "比丘不知我恩。狀似如驢。但養一身何不默",
    "T53n2122_092:0968a06": "然。故入地獄作驢受苦。至今不息。",
    "T53n2122_092:0968a07": "[0968a07] 汝見羝羊者。是地獄人。迦葉佛時。是出家人。",
    "T53n2122_092:0968a08": "為僧寺主。當田內外檢校不&#x52C5;弟子諸小比",
    "T53n2122_092:0968a09": "丘。不如法打稚。諸律師等白言。寺主何不",
    "T53n2122_092:0968a10": "時節鳴稚集僧比丘。答言。我當營僧甚成勞",
    "T53n2122_092:0968a11": "苦。汝諸比丘猶如羝羊噉食而住。何不自打。",
    "T53n2122_092:0968a12": "故入地獄受羝羊身火燒痛毒受苦。至今不",
    "T53n2122_092:0968a13": "息。",
    "T53n2122_092:0968a14": "[0968a14] 爾時世尊復告僧護。汝見肉臺者。實非肉臺。",
    "T53n2122_092:0968a15": "是地獄人。迦葉佛時。是出家人當僧房敷",
    "T53n2122_092:0968a16": "具。閉僧房門。將僧戶鑰四方游行。眾僧於",
    "T53n2122_092:0968a17": "後不得敷具及諸房舍。以是因緣故入地獄。",
    "T53n2122_092:0968a18": "作大肉臺火燒受苦。至今不息。",
    "T53n2122_092:0968a19": "[0968a19] 汝見第二大肉臺者。是地獄人。迦葉佛時。是",
    "T53n2122_092:0968a20": "出家人為僧寺主。選好房舍而自受用。及與",
    "T53n2122_092:0968a21": "知識。不依戒律隨次分房。不平等故入地獄",
    "T53n2122_092:0968a22": "中。作大肉臺受苦萬端。至今不息。",
    "T53n2122_092:0968a23": "[0968a23] 汝見肉房者。是地獄人。迦葉佛時。是出家人",
    "T53n2122_092:0968a24": "住僧房中。以為己有終身不移。不依戒律以",
    "T53n2122_092:0968a25": "次分房。故作大肉房火燒受苦。至今不息。",
    "T53n2122_092:0968a26": "[0968a26] 汝見肉繩床者。是地獄人。迦葉佛時。是出",
    "T53n2122_092:0968a27": "家人。捉僧繩床不依戒律。如自己有以次分",
    "T53n2122_092:0968a28": "床。故入地獄。作大肉繩床火燒受苦。至今不",
    "T53n2122_092:0968a29": "息。",
    "T53n2122_092:0968b01": "[0968b01] 汝見第二繩床者。是地獄人。迦葉佛時。是出",
    "T53n2122_092:0968b02": "家人。破僧繩床自用然火。故入地獄。作大肉",
    "T53n2122_092:0968b03": "繩床火燒受苦。至今不息。",
    "T53n2122_092:0968b04": "[0968b04] 汝見敷具者。是地獄人。迦葉佛時。是出家",
    "T53n2122_092:0968b05": "人。用僧敷具。如自己有。以&#x811A;蹋上不依戒",
    "T53n2122_092:0968b06": "律。故入地獄作肉敷具。火燒申縮受苦萬端。",
    "T53n2122_092:0968b07": "至今不息。",
    "T53n2122_092:0968b08": "[0968b08] 汝見肉拘執者。是地獄人。迦葉佛時。是出",
    "T53n2122_092:0968b09": "家人。以僧拘執如自己有。不依戒律。或用",
    "T53n2122_092:0968b10": "破壞。故入地獄。作肉拘執火燒受苦。至今",
    "T53n2122_092:0968b11": "不息。",
    "T53n2122_092:0968b12": "[0968b12] 汝見繩床者。是地獄人。迦葉佛時。是出家",
    "T53n2122_092:0968b13": "人。恃王勢力。似如聖德。四輩弟子聖心讚",
    "T53n2122_092:0968b14": "歎。時彼比丘默受歎施好繩床及諸好飲食。",
    "T53n2122_092:0968b15": "作聖心受故入地獄。作肉繩床火燒受苦。至",
    "T53n2122_092:0968b16": "今不息。",
    "T53n2122_092:0968b17": "[0968b17] 汝見肉壁者。是地獄人。迦葉佛時。是出家",
    "T53n2122_092:0968b18": "人。眾僧壁上&#x7AEA;[木*戈]破壁。縣已衣&#x9262;。故入地",
    "T53n2122_092:0968b19": "獄。作大肉壁火燒受苦。至今不息。",
    "T53n2122_092:0968b20": "[0968b20] 汝見肉索者。是地獄人。迦葉佛時。是出家",
    "T53n2122_092:0968b21": "人。捉眾僧索私自己用。故墮地獄。作大肉",
    "T53n2122_092:0968b22": "索火燒受苦。至今不息。",
    "T53n2122_092:0968b23": "[0968b23] 汝見廁井者。是地獄人。迦葉佛時。是出家",
    "T53n2122_092:0968b24": "人。住寺比丘。佛僧淨地大小便利。不擇處",
    "T53n2122_092:0968b25": "所。持律比丘如法呵責。不受教誨。糞氣臭",
    "T53n2122_092:0968b26": "穢熏諸眾僧。故入地獄。作肉廁井火燒受苦。",
    "T53n2122_092:0968b27": "至今不息。",
    "T53n2122_092:0968b28": "[0968b28] 汝見高座法師者。是地獄人。迦葉佛時。是",
    "T53n2122_092:0968b29": "出家人。不明律藏。重作輕說。說輕為重。有",
    "T53n2122_092:0968c01": "根之人說作無根。無根之人說&#x5675;有根。應",
    "T53n2122_092:0968c02": "懺悔者說言不懺。不應懺悔者強說&#x5675;懺悔。",
    "T53n2122_092:0968c03": "故入地獄。坐高座上火燒受苦。至今不息。",
    "T53n2122_092:0968c04": "[0968c04] 汝見第二高座法師者。是地獄人。迦葉佛時。",
    "T53n2122_092:0968c05": "是大法師邪命說法。得利養家如理而說。無",
    "T53n2122_092:0968c06": "利養時法說非法。非法說法。故入地獄。處鐵",
    "T53n2122_092:0968c07": "高座火燒受苦。至今不息。",
    "T53n2122_092:0968c08": "[0968c08] 汝見肉揵稚號噭聲者。是地獄人。迦葉佛",
    "T53n2122_092:0968c09": "時。是出家人。以三寶物非法打稚詐作羯",
    "T53n2122_092:0968c10": "磨。捉三寶物為己受用。故入地獄。作肉揵",
    "T53n2122_092:0968c11": "稚火燒受苦。至今不息。",
    "T53n2122_092:0968c12": "[0968c12] 汝見拘修羅者。實非岐支。是地獄人。迦葉",
    "T53n2122_092:0968c13": "佛時。是出家人。為僧寺主。以僧&#x53A8;食衒賣",
    "T53n2122_092:0968c14": "得物。用作衣裳。斷僧供養。故入地獄。作肉",
    "T53n2122_092:0968c15": "岐支火燒受苦。至今不息。",
    "T53n2122_092:0968c16": "[0968c16] 汝見第二拘修羅者。實非岐支。是地獄人。迦",
    "T53n2122_092:0968c17": "葉佛時。是出家人。作僧寺中分物維那。以",
    "T53n2122_092:0968c18": "春分物轉至夏分。夏分中衣物向冬分中分。",
    "T53n2122_092:0968c19": "故入地獄。作肉拘修羅火燒受苦。至今不",
    "T53n2122_092:0968c20": "息。",
    "T53n2122_092:0968c21": "[0968c21] 汝見肉山者。是地獄人。迦葉佛時。是出家",
    "T53n2122_092:0968c22": "人。為僧典座五德不具。少有威勢偷眾僧",
    "T53n2122_092:0968c23": "物。斷僧衣裳。故入地獄。作大肉山火燒受",
    "T53n2122_092:0968c24": "苦。至今不息。",
    "T53n2122_092:0968c25": "[0968c25] 爾時世尊復告僧護。汝始初見須曼那柱。實",
    "T53n2122_092:0968c26": "非是柱。是地獄人。迦葉佛時。是出家人。當佛",
    "T53n2122_092:0968c27": "剎人四輩檀越須曼那華散供養佛。華既乾",
    "T53n2122_092:0968c28": "已比丘掃取。賣之將為己用。故入地獄。作須",
    "T53n2122_092:0968c29": "曼那柱。火燒受苦。至今不息。",
    "T53n2122_092:0969a01": "[0969a01] 第二汝見須曼那華柱者。是地獄人。迦葉佛",
    "T53n2122_092:0969a02": "時。是出家人。當供養剎柱。四輩檀越以須曼",
    "T53n2122_092:0969a03": "那華油用供養佛。比丘減取以為己用。故墮",
    "T53n2122_092:0969a04": "地獄。作大須曼那柱火燒受苦。至今不息。",
    "T53n2122_092:0969a05": "[0969a05] 汝見華樹者。是地獄人。迦葉佛時。是出家",
    "T53n2122_092:0969a06": "人。當僧果菜。園有好華果為己私用。或與",
    "T53n2122_092:0969a07": "白衣。故入地獄。作大華樹火燒受苦。至今",
    "T53n2122_092:0969a08": "不息。",
    "T53n2122_092:0969a09": "[0969a09] 汝見果樹者。是地獄人。迦葉佛時。是出家",
    "T53n2122_092:0969a10": "人。當僧果菜。香美好果私自食噉。或與白",
    "T53n2122_092:0969a11": "衣。故入地獄。作肉果樹火燒受苦。至今不",
    "T53n2122_092:0969a12": "息。",
    "T53n2122_092:0969a13": "[0969a13] 汝見一樹者。是地獄人。迦葉佛時。是出家",
    "T53n2122_092:0969a14": "人。為僧當薪。以眾僧薪將己房中。私自然",
    "T53n2122_092:0969a15": "火。或與白衣知識。故入地獄。作大肉樹火",
    "T53n2122_092:0969a16": "燒受苦。至今不息。",
    "T53n2122_092:0969a17": "[0969a17] 爾時世尊復告僧護。汝見第一柱者。實非是",
    "T53n2122_092:0969a18": "柱。是地獄人。迦葉佛時。是出家人。寺中常",
    "T53n2122_092:0969a19": "住破佛剎柱為己私用。故入地獄。作大肉柱",
    "T53n2122_092:0969a20": "火燒受苦。至今不息。",
    "T53n2122_092:0969a21": "[0969a21] 汝見第二柱者。是地獄人。迦葉佛時。是白",
    "T53n2122_092:0969a22": "衣人。以刀刮取像上金色。故入地獄。作大",
    "T53n2122_092:0969a23": "肉柱。獄卒捉斧。斫身受苦。猛火燒身。至今",
    "T53n2122_092:0969a24": "不息。",
    "T53n2122_092:0969a25": "[0969a25] 汝見第三柱者。是地獄人。迦葉佛時。是出",
    "T53n2122_092:0969a26": "家人。為僧當事。用僧梁柱浪與白衣。故入",
    "T53n2122_092:0969a27": "地獄。作大肉柱火燒受苦。至今不息。",
    "T53n2122_092:0969a28": "[0969a28] 汝見第四樹者。是地獄人。迦葉佛時。是出",
    "T53n2122_092:0969a29": "家人。五德不具作大眾主。為僧斷事隨愛恚",
    "T53n2122_092:0969b01": "&#x6091;癡。斷事不平。故入地獄。作四肉樹。火燒",
    "T53n2122_092:0969b02": "受苦至今不息。",
    "T53n2122_092:0969b03": "[0969b03] 汝見第五樹者。是地獄人。迦葉佛時。是出",
    "T53n2122_092:0969b04": "家人。在寺常住不依戒律。分諸敷具好者自",
    "T53n2122_092:0969b05": "取。或隨瞋愛好惡差別。於佛法中塵沙比丘",
    "T53n2122_092:0969b06": "應隨次與。以不平等故。以是因緣此十四人",
    "T53n2122_092:0969b07": "墮地獄中。作大肉樹火燒受苦。至今不息。",
    "T53n2122_092:0969b08": "[0969b08] 汝見二比丘者。是地獄人。迦葉佛時。是出",
    "T53n2122_092:0969b09": "家人。於大眾中&#x9B2A;諍相打。故入地獄。猛火",
    "T53n2122_092:0969b10": "焚身受相打苦。至今不息。",
    "T53n2122_092:0969b11": "[0969b11] 汝見二沙彌者。是地獄人。迦葉佛時。是出家",
    "T53n2122_092:0969b12": "人。共一被褥相抱眠臥。故入地獄。火燒被",
    "T53n2122_092:0969b13": "褥中相抱受苦。至今不息。",
    "T53n2122_092:0969b14": "[0969b14] 爾時世尊。重告僧護。以是因緣。我今語汝。",
    "T53n2122_092:0969b15": "在地獄中。出家人多。白衣&#x5C20;少。所以者何。",
    "T53n2122_092:0969b16": "出家之眾多喜犯戒。不順毘尼。互相欺[夌*欠]。私",
    "T53n2122_092:0969b17": "用僧物。或分飲食。不能平等。是故我今更重",
    "T53n2122_092:0969b18": "告汝。當勤持戒頂戴奉行。是諸罪人於過去",
    "T53n2122_092:0969b19": "世時。出家破戒。雖復精進。四輩檀越見諸",
    "T53n2122_092:0969b20": "比丘威儀似僧。恭敬僧寶四事供養。猶故能",
    "T53n2122_092:0969b21": "令得大果報。無量無邊不可思議。若一比丘",
    "T53n2122_092:0969b22": "常於毘尼僧伽藍中如法行道。依時鳴稚。",
    "T53n2122_092:0969b23": "若施此人得福無量。說不可盡。何況供養四",
    "T53n2122_092:0969b24": "方眾僧。",
    "T53n2122_092:0969b25": "[0969b25] 爾時世尊復告僧護。若出家人營僧事業難",
    "T53n2122_092:0969b26": "持淨戒是諸比丘初出家時。樂持淨戒求涅",
    "T53n2122_092:0969b27": "槃心。四輩檀越供養。是諸比丘。應受供養。",
    "T53n2122_092:0969b28": "堅持淨戒。後不生惱。而說偈言。",
    "T53n2122_092:0969b29": " 持戒最為樂  身不受眾苦",
    "T53n2122_092:0969c01": " 睡眠得安隱  悟則心歡喜",
    "T53n2122_092:0969c02": "[0969c02] 爾時世尊復告僧護。有九種人。常處阿鼻地",
    "T53n2122_092:0969c03": "獄中。何等為九。一食眾僧物。二食佛物。三",
    "T53n2122_092:0969c04": "殺父。四殺母。五殺阿羅漢。六破和合僧。七",
    "T53n2122_092:0969c05": "破比丘淨戒。八犯淨行尼戒。九作一闡提。",
    "T53n2122_092:0969c06": "是九種人常在地獄。復有五種人。二處受",
    "T53n2122_092:0969c07": "報。一地獄。餓鬼。何者為五。一斷施眾僧",
    "T53n2122_092:0969c08": "物。二斷施僧食。三劫僧嚫物。四應得能令",
    "T53n2122_092:0969c09": "不得。五法說非法。非法說法。此五種人受",
    "T53n2122_092:0969c10": "是二報。餘業不盡。五道中受。而說偈言。",
    "T53n2122_092:0969c11": " 行惡感地獄  造善受天樂",
    "T53n2122_092:0969c12": " 若能修空定  漏盡證羅漢",
    "T53n2122_092:0969c13": " 歡喜受他施  三衣常知足",
    "T53n2122_092:0969c14": " 定慧修三業  安樂在山谷",
    "T53n2122_092:0969c15": " 寧食熱鐵丸  焦熱如焰火",
    "T53n2122_092:0969c16": " 破戒不應受  得信檀越食",
    "T53n2122_092:0969c17": "[0969c17] 爾時世尊於大眾中。說因緣已。時四部眾歡",
    "T53n2122_092:0969c18": "喜奉行。",
    "T53n2122_092:0969c19": " 浴室及六寺  二地總三瓨",
    "T53n2122_092:0969c20": " 兩瓶漫肉泉  一甕刀劓鼻",
    "T53n2122_092:0969c21": " &#x65B5;舌水中立  立刺肉廳橛",
    "T53n2122_092:0969c22": " 駝馬白象驢  羝羊雙肉臺",
    "T53n2122_092:0969c23": " 肉房二繩床  肉稱及拘執",
    "T53n2122_092:0969c24": " 床壁肉繩索  廁井兩高座",
    "T53n2122_092:0969c25": " 稚二拘修山  兩肉須曼柱",
    "T53n2122_092:0969c26": " 華果一肉樹  一樹三肉樴",
    "T53n2122_092:0969c27": " 兩雙十四樹  兩僧二沙彌",
    "T53n2122_092:0969c28": " 合有五十六  說法本因緣",
    "T53n2122_092:0969c29": "[0969c29] 頌曰。",
    "T53n2122_092:0970a01": " 愚夫貪世利  俗士重虛名",
    "T53n2122_092:0970a02": " 三空既難辯  八風常易傾",
    "T53n2122_092:0970a03": " 物我久空性  色心仍自縈",
    "T53n2122_092:0970a04": " 盛年愛華好  老死丘墓成",
    "T53n2122_092:0970a05": " 居高非慮禍  持滿不憂盈",
    "T53n2122_092:0970a06": " 名利甘刀害  將非安久禎",
    "T53n2122_092:0970a07": " 凡愚苟求利  譬犬見穢精",
    "T53n2122_092:0970a08": " 不知禍來至  焉知惋苦聲",
    "T53n2122_092:0970a09": "感應緣(上來道俗。不勝名利。受現報者極多。並散在諸篇且引一驗。不繁廣述。屢見白衣無識俗",
    "T53n2122_092:0970a10": "人。見佛呵責弟子。即謂自是好人。偏見僧過。若依經說。白衣之罪。如皂衣膩。服雖有外污不覺別色。出家之人猶",
    "T53n2122_092:0970a11": "如淨[疊*毛]。雖放蠅糞微污即覺易除。所以白衣造罪入於地獄。如石沈水無有出時。出家之人造罪入地獄。如拍",
    "T53n2122_092:0970a12": "&#x6BF1;著地即返。何以故。以造罪時生極慚恥作已尋懺故。亦如滴水在於熱鏊。隨滴似濕亦濕還乾。何以故。",
    "T53n2122_092:0970a13": "以火熏故。俗人造罪入地獄。猶如箭射無&#x5374;返義。亦如以鐵椎。入於深泥亦無出義。何以故。尤害心故。",
    "T53n2122_092:0970a14": "亦如老象入泥無力可出。若富貴之人便生我慢。[夌*欠]突三寶殺害自在。貪染財色晝夜無厭。不生羞&#x803B;異畜",
    "T53n2122_092:0970a15": "生。反謗賢良輕侮佛法。靜思此事深可痛心。若是貧賤之人貪求衣食。王役驅逼。公私擾擾。夙夜孜孜。不",
    "T53n2122_092:0970a16": "信之者。衣食交絕。困苦切身。劫剝三寶。毀盜六親。養活妻兒。存己軀命。所以徙苦至苦。苦遍十方。從闇",
    "T53n2122_092:0970a17": "入闇。闇冥法界。菩薩為此顰眉。諸佛於茲泣血。忽惟斯理哀痛更深)",
    "T53n2122_092:0970a18": "[0970a18] 後魏崇真寺僧慧嶷。死經七日。時與五比丘",
    "T53n2122_092:0970a19": "次第於閻羅王所閱過。嶷以錯召放令還活。",
    "T53n2122_092:0970a20": "具說王前事意。如生官無異。五比丘者。亦是",
    "T53n2122_092:0970a21": "京邑諸寺道人。與嶷同簿而過。一比丘云。是",
    "T53n2122_092:0970a22": "寶明寺僧智聰。自云生來坐禪苦行為業。得",
    "T53n2122_092:0970a23": "升天堂。復有比丘。云是般若寺僧道品。自",
    "T53n2122_092:0970a24": "云誦涅槃經四十卷。亦升天堂。復有一比丘",
    "T53n2122_092:0970a25": "云。是融覺寺僧曇謨最。狀注云。講華嚴涅",
    "T53n2122_092:0970a26": "槃。每常領眾千人解釋義理。王言。講經眾",
    "T53n2122_092:0970a27": "僧我慢貢高。心懷彼我憍已[夌*欠]物。比丘之中",
    "T53n2122_092:0970b01": "第一&#x9E81;行。最報王言。立身已來實不憍慢。",
    "T53n2122_092:0970b02": "惟好講經。王言。付司。即有青衣十人送最向",
    "T53n2122_092:0970b03": "於西北。入門屋舍皆黑。似非好處。復一比丘",
    "T53n2122_092:0970b04": "云。是禪林寺僧道弘。自云。教化四輩檀越。",
    "T53n2122_092:0970b05": "造一切經人中金像十軀。王言。沙門之體必",
    "T53n2122_092:0970b06": "須攝心道&#x5872;志念禪誦不預世事。勤心念戒",
    "T53n2122_092:0970b07": "不作有為。教化求財貪心即起。三毒未除付",
    "T53n2122_092:0970b08": "司依式。還有青衣執送與最。同入一處。又有",
    "T53n2122_092:0970b09": "比丘云。是靈覺寺僧寶真。自云。未出家之前",
    "T53n2122_092:0970b10": "曾作隴西太守。自知苦空歸依三寶。割捨家",
    "T53n2122_092:0970b11": "資造靈覺寺。寺成捨官入道。雖不禪誦禮拜",
    "T53n2122_092:0970b12": "不闕。王曰。卿作太守之日。曲情枉法。劫奪",
    "T53n2122_092:0970b13": "人財以充己物。假作此寺。非卿之力。何勞",
    "T53n2122_092:0970b14": "說此。亦復付司准式。青衣送入黑門。似非",
    "T53n2122_092:0970b15": "好處。慧嶷為以錯召免問。放令還活。具說",
    "T53n2122_092:0970b16": "王前過時事意。時人聞已奏胡太后。太后聞",
    "T53n2122_092:0970b17": "之以為靈異。即遣黃門侍郎。依嶷所陳訪問",
    "T53n2122_092:0970b18": "聰等五寺。並云有此。死來七日。生時業行。",
    "T53n2122_092:0970b19": "如嶷所論不差(事出雒陽伽藍寺記)。"
}