{
    "T53n2122_045:0629a02": "法苑珠林卷第四十五",
    "T53n2122_045:0629a04": "西明寺沙門釋道世撰",
    "T53n2122_045:0629a05": "納諫篇第四十二",
    "T53n2122_045:0629a06": "審察篇第四十三",
    "T53n2122_045:0629a07": "納諫篇(此有二部)",
    "T53n2122_045:0629a08": "述意部第一",
    "T53n2122_045:0629a09": "[0629a09] 夫納其理則言語絕。乖其趣則諍論興。然直",
    "T53n2122_045:0629a10": "言者德之本。納受者行之原。所以籍言而德",
    "T53n2122_045:0629a11": "顯。納受而行全。譬目短於自見必借鏡以觀",
    "T53n2122_045:0629a12": "形。髮拙於自理。必假櫛以自通。故面之所以",
    "T53n2122_045:0629a13": "形。明鏡之力也。髮之所以理。玄櫛之功也。",
    "T53n2122_045:0629a14": "行之所以芳。蓋言之益也。是故身之將敗。必",
    "T53n2122_045:0629a15": "不納正諫之言。命之將終。必不可處於良醫",
    "T53n2122_045:0629a16": "也。",
    "T53n2122_045:0629a17": "引證部第二",
    "T53n2122_045:0629a18": "[0629a18] 如雜寶藏經云。佛言。昔迦尸國王名為惡受。",
    "T53n2122_045:0629a19": "極作非法。苦惱百姓殘賊無道。四遠賈客珍",
    "T53n2122_045:0629a20": "奇勝物。皆稅奪取不酬其直。由是之故國中",
    "T53n2122_045:0629a21": "寶物遂至大貴。諸人稱傳惡名流布。爾時有",
    "T53n2122_045:0629a22": "鸚鵡王在於林中。聞行路人說王之惡。即",
    "T53n2122_045:0629a23": "自思念。我雖是鳥尚知其非。今當詣彼為說",
    "T53n2122_045:0629a24": "善道。彼王若聞我語必作是言。彼鳥之王猶",
    "T53n2122_045:0629a25": "有善言。奈何人王為彼譏責。儻能改修。尋即",
    "T53n2122_045:0629a26": "高飛至王園中。迴翔下降在一樹上。值王夫",
    "T53n2122_045:0629a27": "人入園游觀。于時鸚鵡鼓翼嚶鳴。而語之",
    "T53n2122_045:0629a28": "言。王今暴虐無道之甚。殘害萬民毒及鳥獸。",
    "T53n2122_045:0629a29": "含識嗷嗷人畜憤結。呼嗟之音周聞天下。夫",
    "T53n2122_045:0629b01": "人苛剋與王無異。民之父母豈應如是。夫",
    "T53n2122_045:0629b02": "人聞已瞋恚熾盛。此何小鳥罵我溢口。遣人",
    "T53n2122_045:0629b03": "伺捕。爾時鸚鵡不驚不畏入捕者手。夫人",
    "T53n2122_045:0629b04": "得之即用與王。王語鸚鵡。何以罵我。鸚鵡",
    "T53n2122_045:0629b05": "答言。說王非法乃欲相益。不敢罵王。時王問",
    "T53n2122_045:0629b06": "言。有何非法。答言。有七事非法能危王身。問",
    "T53n2122_045:0629b07": "言。何等為七。答言。一者耽荒女色不敬真正。",
    "T53n2122_045:0629b08": "二者嗜酒醉亂不恤國事。三者貪著&#x68CA;博不",
    "T53n2122_045:0629b09": "修禮敬。四者游獵殺生都無慈心。五者好出",
    "T53n2122_045:0629b10": "惡言初不善語。六者賦役謫罰倍加常則。七",
    "T53n2122_045:0629b11": "者不以義理劫奪民財。有此七事能危王身。",
    "T53n2122_045:0629b12": "又有三事俱敗王國。王復問言。何謂三事。答",
    "T53n2122_045:0629b13": "言。一者親近邪佞諂惡之人。二者不附賢良",
    "T53n2122_045:0629b14": "不受善言。三者好伐他國不養人民。此三",
    "T53n2122_045:0629b15": "不除傾敗之期。非旦則夕。夫為王者率土歸",
    "T53n2122_045:0629b16": "仰。王當如橋濟度萬民。王當如稱親&#x758E;皆",
    "T53n2122_045:0629b17": "平。王當如道不違聖蹤。王者如日普照世間。",
    "T53n2122_045:0629b18": "王者如月與物清涼。王如父母恩育慈矜。王",
    "T53n2122_045:0629b19": "者如天覆蓋一切。王者如地載養萬物。王者",
    "T53n2122_045:0629b20": "如火為諸萬民燒除惡患。王者如水潤澤四",
    "T53n2122_045:0629b21": "方。應如過去轉輪聖王。乃以十善道教化眾",
    "T53n2122_045:0629b22": "生。王聞其言深自慚愧。鸚鵡之言。至誠至",
    "T53n2122_045:0629b23": "&#x6B35;。我為人王所行無道。請遵其教奉以為",
    "T53n2122_045:0629b24": "師受修正行。爾時國內風教既行惡名消滅。",
    "T53n2122_045:0629b25": "夫人臣佐皆生忠敬。一切人民無不歡喜。爾",
    "T53n2122_045:0629b26": "時鸚鵡者我身是也。爾時迦尸國王惡受者。",
    "T53n2122_045:0629b27": "今輔相是也。爾時夫人者今輔相夫人是",
    "T53n2122_045:0629b28": "也。",
    "T53n2122_045:0629b29": "[0629b29] 又薩遮尼乾子經云。時嚴熾王言。大師頗有",
    "T53n2122_045:0629c01": "眾生聰明大智利根有罪過不。答言有。何者",
    "T53n2122_045:0629c02": "是。答言。大王即是。王甚聰明大智利根黠慧。",
    "T53n2122_045:0629c03": "有大威力心不怯弱。好喜布施威德具足。亦",
    "T53n2122_045:0629c04": "有罪過。王言。大師我之罪過云何。答言。大王",
    "T53n2122_045:0629c05": "之罪太極暴惡。太嚴太忽太硬太卒。大王當",
    "T53n2122_045:0629c06": "知。若王子性太惡者。彼為一切多人不用。",
    "T53n2122_045:0629c07": "多人不愛。多人不喜。乃至父母亦不喜見。何",
    "T53n2122_045:0629c08": "況餘人。是故大王。不應太惡。所為作事當",
    "T53n2122_045:0629c09": "安詳不應太卒而說偈言。",
    "T53n2122_045:0629c10": " 若王行惡行  瞋心不見事",
    "T53n2122_045:0629c11": " 動則怖眾生  乃至父母畏",
    "T53n2122_045:0629c12": " 何況餘非親  而當有念愛",
    "T53n2122_045:0629c13": " 大王應當知  智者捨瞋恚",
    "T53n2122_045:0629c14": "[0629c14] 爾時嚴熾王在坐對面聞尼乾子毀訾自身。",
    "T53n2122_045:0629c15": "心生不忍瞋心不喜。心生毒害即作是言。薩",
    "T53n2122_045:0629c16": "遮尼乾子。汝云何於大眾中說我過患。我從",
    "T53n2122_045:0629c17": "昔來無人敢正看我。汝今毀我罪應合死。作",
    "T53n2122_045:0629c18": "是語已告諸臣言。汝當捉此斷其命根。尼乾",
    "T53n2122_045:0629c19": "驚怖語言。大王。汝今莫卒作如是惡。我有善",
    "T53n2122_045:0629c20": "言。願王暫時施我無畏聽我所說。王言。汝何",
    "T53n2122_045:0629c21": "所說當速說。尼乾答言。大王當知。我亦有",
    "T53n2122_045:0629c22": "罪由太實語不虛語稱事語以我如是。大惡",
    "T53n2122_045:0629c23": "人前。急性人前。無慈悲人前。卒作事人前。",
    "T53n2122_045:0629c24": "如是行人前說如是實語。大王當知。點慧之",
    "T53n2122_045:0629c25": "人不應一切時一切處常說實語。應當善觀",
    "T53n2122_045:0629c26": "可與語人不可與語人可語時不可語時。當",
    "T53n2122_045:0629c27": "知實語世人不愛不善讚歎。而說偈言。",
    "T53n2122_045:0629c28": " 智者不知時  卒隨意說實",
    "T53n2122_045:0629c29": " 彼人智者呵  何況無智者",
    "T53n2122_045:0630a01": " 智者一切處  亦不皆實語",
    "T53n2122_045:0630a02": " 是實憍尸迦  實語入惡道",
    "T53n2122_045:0630a03": "[0630a03] 爾時王聞尼乾子說自身過罪。即便開解歸",
    "T53n2122_045:0630a04": "誠懺悔。",
    "T53n2122_045:0630a05": "[0630a05] 又大莊嚴論云。佛言。我昔曾聞。有羌老母入",
    "T53n2122_045:0630a06": "於林中採波羅樹葉賣以自活。路由關邏。邏",
    "T53n2122_045:0630a07": "人稅之。時老母不欲令稅。而語之言。汝能將",
    "T53n2122_045:0630a08": "我至王邊者。稅乃可得。若不爾者終不與汝。",
    "T53n2122_045:0630a09": "於是邏人遂共紛紜。往至王所。王問老母。汝",
    "T53n2122_045:0630a10": "今何故不輸關稅。老母白王。王頗識彼某比",
    "T53n2122_045:0630a11": "丘不。王言。我識是大羅漢。又問。第二比丘王",
    "T53n2122_045:0630a12": "復識不。王言。我識彼亦羅漢。又問。第三比丘",
    "T53n2122_045:0630a13": "王復識不。王答言識。彼亦羅漢。老母抗聲",
    "T53n2122_045:0630a14": "而白王言。是三羅漢皆是我子。此諸子等受",
    "T53n2122_045:0630a15": "王供養。能使大王受無量福。是則名為與王",
    "T53n2122_045:0630a16": "稅物。云何更欲稅奪於我。王聞是已歎未曾",
    "T53n2122_045:0630a17": "有。善哉老母。能生聖子。我實不知彼羅漢",
    "T53n2122_045:0630a18": "是汝子者。應加供養恭敬於汝老母。即說偈",
    "T53n2122_045:0630a19": "言。",
    "T53n2122_045:0630a20": " 吾生育三子  勇健超三界",
    "T53n2122_045:0630a21": " 悉皆證羅漢  為世作福田",
    "T53n2122_045:0630a22": " 王若供養時  獲福當稅物",
    "T53n2122_045:0630a23": " 云何而方欲  稅奪我所有",
    "T53n2122_045:0630a24": "[0630a24] 王聞是偈已身毛皆&#x7AEA;。於三寶所生信敬心。",
    "T53n2122_045:0630a25": "流淚而言如此老母宜加供養況稅其物。",
    "T53n2122_045:0630a26": "[0630a26] 又舊雜譬喻經云。昔有沙門行至他國。夜不",
    "T53n2122_045:0630a27": "得入城於外草中坐。至夜有閱叉鬼來持之",
    "T53n2122_045:0630a28": "當噉。沙門言。汝相離遠矣。鬼言。何以為遠。",
    "T53n2122_045:0630a29": "沙門言。汝欲害我。我當生忉利天上。汝當入",
    "T53n2122_045:0630b01": "地獄。是不為遠耶。鬼則致謝作禮而去。",
    "T53n2122_045:0630b02": "[0630b02] 又摩鄧女經云。時阿難持&#x9262;行乞食已隨水",
    "T53n2122_045:0630b03": "邊行。見一女人在水邊擔水。而阿難從女乞",
    "T53n2122_045:0630b04": "水。女即與水。女隨阿難視所止處。女歸告母。",
    "T53n2122_045:0630b05": "母名摩鄧。女便於家內委臥而啼。母問何為",
    "T53n2122_045:0630b06": "悲啼。女言。母欲嫁我者莫與他人。我於水邊",
    "T53n2122_045:0630b07": "見一沙門從我乞水。我問阿誰。答字阿難。我",
    "T53n2122_045:0630b08": "得阿難乃可嫁。如不得者我不嫁也。母出",
    "T53n2122_045:0630b09": "行問阿難。知阿難承事佛人。母已知還告女",
    "T53n2122_045:0630b10": "言。阿難事佛道人。不肯為汝作夫。女啼不食。",
    "T53n2122_045:0630b11": "母知蠱道。請阿難飯。女便大喜。母語阿難。我",
    "T53n2122_045:0630b12": "女欲為卿作妻。阿難言。我持戒不畜妻。復言。",
    "T53n2122_045:0630b13": "我女不得卿為夫者。便欲自殺。阿難言。我師",
    "T53n2122_045:0630b14": "是佛。不與女人交通。母入語女具述此意。女",
    "T53n2122_045:0630b15": "對母啼言。但為我閉門無令得出。暮自為夫。",
    "T53n2122_045:0630b16": "母便閉門。以蠱道法縛阿難至於晡時。母為",
    "T53n2122_045:0630b17": "女布席臥處。女便大喜。遂自莊飾。阿難不就。",
    "T53n2122_045:0630b18": "母令中庭地出火。牽阿難衣言。汝不為我女",
    "T53n2122_045:0630b19": "作夫。我擲汝火中。阿難自鄙。為佛作沙門今",
    "T53n2122_045:0630b20": "反不能得出。佛即持神心知阿難故救。還佛",
    "T53n2122_045:0630b21": "所具白前事。女見阿難去於家啼哭不止。續",
    "T53n2122_045:0630b22": "念阿難。女明日自求阿難。復見阿難行乞食。",
    "T53n2122_045:0630b23": "隨阿難背後。視阿難足。視阿難面。阿難慚避。",
    "T53n2122_045:0630b24": "女隨不止。阿難白佛言。摩鄧女今日復隨我",
    "T53n2122_045:0630b25": "後。佛使追呼。佛問女云。汝追逐阿難何等所",
    "T53n2122_045:0630b26": "索。女言。我聞阿難無婦。我又無夫。欲為作婦",
    "T53n2122_045:0630b27": "也。佛告女言。阿難無髮汝今有髮。汝能剃",
    "T53n2122_045:0630b28": "髮。我使阿難為汝作夫。女言能剃。佛言。歸",
    "T53n2122_045:0630b29": "報汝母剃頭竟來。女歸具白母知。母言。我",
    "T53n2122_045:0630c01": "生汝護汝頭髮。何為欲得沙門作婦。國中大",
    "T53n2122_045:0630c02": "有豪富。我自嫁汝。女言。我寧生死為阿難作",
    "T53n2122_045:0630c03": "婦。母言。辱我種族。母為下刀剃頭已。女還",
    "T53n2122_045:0630c04": "到佛所言。我已剃髮。佛言。汝愛阿難何等。",
    "T53n2122_045:0630c05": "女言。我愛阿難眼。愛阿難鼻。愛阿難口。愛阿",
    "T53n2122_045:0630c06": "難耳。愛阿難聲。愛阿難行步。佛言。眼中但有",
    "T53n2122_045:0630c07": "淚。鼻中但有洟。口中但有涎。耳中但有&#x77C3;。",
    "T53n2122_045:0630c08": "身中但有屎尿臭處不淨。其有夫妻者便有",
    "T53n2122_045:0630c09": "惡露。惡露中便生兒子。已有兒子便有死亡。",
    "T53n2122_045:0630c10": "已有死亡便有哭泣。於是身中有何所益。女",
    "T53n2122_045:0630c11": "即思念身中惡露。便自正心即得羅漢。佛知",
    "T53n2122_045:0630c12": "得道。即告女言。汝起至阿難所。女即慚愧低",
    "T53n2122_045:0630c13": "頭長跪佛前言。女實愚癡故逐阿難。今我心",
    "T53n2122_045:0630c14": "開如冥中有燈火。如人乘船船壞依岸。如盲",
    "T53n2122_045:0630c15": "人得扶。如老人持杖。今佛與我道令我心開。",
    "T53n2122_045:0630c16": "如是諸比丘俱問佛。是女人何因得道。佛告",
    "T53n2122_045:0630c17": "諸比丘。是摩鄧女先世時。五百世為阿難作",
    "T53n2122_045:0630c18": "婦常相愛敬。故於我法中得道。於今夫妻相",
    "T53n2122_045:0630c19": "見如兄如弟。如是佛道何用不為。佛說是經。",
    "T53n2122_045:0630c20": "諸比丘聞已皆大歡喜。",
    "T53n2122_045:0630c21": "[0630c21] 又百緣經云。佛在世時。舍衛城中有一婆羅",
    "T53n2122_045:0630c22": "門名曰梵摩。多聞辯才明解經論。四韋陀典",
    "T53n2122_045:0630c23": "無不鑒達。其婦生女。端正殊妙智慧辯才無",
    "T53n2122_045:0630c24": "有及者。聞諸婆羅門共父論議。悉能受持一",
    "T53n2122_045:0630c25": "言不失。如是展轉所聞甚多。與耆舊長宿皆",
    "T53n2122_045:0630c26": "來諮啟無不通達。聞世有佛始成正覺教化",
    "T53n2122_045:0630c27": "眾生諮受法昧。尋自莊嚴往詣佛所。見佛發",
    "T53n2122_045:0630c28": "心求索出家。佛告善來比丘尼。頭髮自落法",
    "T53n2122_045:0630c29": "服著身。成比丘尼。精勤修習得阿羅漢果。",
    "T53n2122_045:0631a01": "[0631a01] 阿難見已白佛言。此須漫比丘尼。宿殖何福。",
    "T53n2122_045:0631a02": "今值佛出家得道。佛告阿難。此賢劫中有佛",
    "T53n2122_045:0631a03": "出世。號曰迦葉。入涅槃後於像法中有一比",
    "T53n2122_045:0631a04": "丘尼心常喜樂說法教化。精勤無替。因發誓",
    "T53n2122_045:0631a05": "願。使我來世釋迦牟尼佛法之中明解經論。",
    "T53n2122_045:0631a06": "發是願已便取命終生天人中。聰明智慧無",
    "T53n2122_045:0631a07": "有及者。今值我出家得道。多聞第一。比丘聞",
    "T53n2122_045:0631a08": "已歡喜奉行。",
    "T53n2122_045:0631a09": "[0631a09] 又中阿含經云。禪以聲為刺。世尊亦說以聲",
    "T53n2122_045:0631a10": "為刺。所以者何。我實如是說禪有刺。持戒者",
    "T53n2122_045:0631a11": "以犯戒為刺。護諸根者以嚴飾身為刺。修習",
    "T53n2122_045:0631a12": "惡露者以淨相為刺。修習慈心者以恚為刺。",
    "T53n2122_045:0631a13": "離洒者以飲酒為刺。梵行者以見女色為刺。",
    "T53n2122_045:0631a14": "入初禪者以聲為刺。入第二禪者以覺觀為",
    "T53n2122_045:0631a15": "刺。入第三禪者以喜為刺。入第四禪者以入",
    "T53n2122_045:0631a16": "出息為刺。入空處者以色想為刺。入識處者",
    "T53n2122_045:0631a17": "以空處想為刺。入無所有處者以識處想為",
    "T53n2122_045:0631a18": "刺。入無想處者以無所有處想為刺。入想知",
    "T53n2122_045:0631a19": "滅定者以想知為刺。復有三刺。欲刺恚刺愚",
    "T53n2122_045:0631a20": "癡刺。此三刺者漏盡阿羅訶已斷已知。拔絕",
    "T53n2122_045:0631a21": "根本滅不復生。是為阿羅訶無刺(除此刺者是名納諫)。",
    "T53n2122_045:0631a22": "[0631a22] 又大魚事經云。爾時世尊告諸比丘。昔時有",
    "T53n2122_045:0631a23": "一池水饒諸大魚。爾時大魚&#x52C5;小魚曰。汝等",
    "T53n2122_045:0631a24": "莫離此間往他。處所備為惡人所得。爾時小",
    "T53n2122_045:0631a25": "魚不從大魚教。便往至他處。爾時漁師以飯",
    "T53n2122_045:0631a26": "網羅線捕諸魚。諸小魚見便趣大魚處所。爾",
    "T53n2122_045:0631a27": "時大魚見小魚來。便問小魚曰。汝等莫離此",
    "T53n2122_045:0631a28": "間往至他所不。爾時小魚便答大魚曰。我等",
    "T53n2122_045:0631a29": "向者已至他所來。大魚便&#x52C5;小魚曰。汝等既",
    "T53n2122_045:0631b01": "至他所。不為羅網取捕耶。小魚答大魚曰。我",
    "T53n2122_045:0631b02": "等至彼不為人所捕。然遙見長&#x7DAB;尋我後來。",
    "T53n2122_045:0631b03": "大魚便語小魚曰。汝等已為所害。所以然者。",
    "T53n2122_045:0631b04": "汝所遙見&#x7DAB;尋後來者。昔先祖父母等盡為",
    "T53n2122_045:0631b05": "此&#x7DAB;所害。汝見必為所害。汝非我兒。爾時",
    "T53n2122_045:0631b06": "小魚盡為&#x4C77;師所捕。舉著岸上。如是小魚大",
    "T53n2122_045:0631b07": "有死者(為不受語為網所害)。",
    "T53n2122_045:0631b08": "[0631b08] 又僧祇律云。佛告諸比丘。過去世時有城名",
    "T53n2122_045:0631b09": "波羅柰。國名伽尸。時有一婆羅門。於曠野中",
    "T53n2122_045:0631b10": "造立義井。為放牧行者皆就井飲。并及洗浴。",
    "T53n2122_045:0631b11": "時日向暮。有群野干來趣井飲地殘水。有野",
    "T53n2122_045:0631b12": "干主不飲地水。便內頭罐中飲水。飲已戴",
    "T53n2122_045:0631b13": "罐高舉撲。破瓦罐。罐口猶貫其項。諸野",
    "T53n2122_045:0631b14": "干輩語野干主。若濕樹葉可用者。尚當護",
    "T53n2122_045:0631b15": "之。況復此罐利益行人。云何打破。野干主",
    "T53n2122_045:0631b16": "言。我作是樂。但當快心。那知他事。時有行人",
    "T53n2122_045:0631b17": "語婆羅門。汝罏已破。復更著之。猶如前法。",
    "T53n2122_045:0631b18": "為野干所破。乃至十四。諸野干輩數數諫之。",
    "T53n2122_045:0631b19": "猶不受語。時婆羅門便自念言。是誰破罐。",
    "T53n2122_045:0631b20": "當往伺之。正是野干。便作是念我福德井。而",
    "T53n2122_045:0631b21": "作留難。便作木罐。堅固難破。令頭易入難",
    "T53n2122_045:0631b22": "出。持著井邊。然捉杖屏處伺之。行人飲訖野",
    "T53n2122_045:0631b23": "干主如前入飲。飲訖撲地不能令破。時婆羅",
    "T53n2122_045:0631b24": "門捉杖打殺。空中有天。說此偈言。",
    "T53n2122_045:0631b25": " 知識慈心語  狠[仁-二+戾]不受諫",
    "T53n2122_045:0631b26": " 守頑招此禍  自喪其身命",
    "T53n2122_045:0631b27": " 是故癡野干  遭斯木罐苦",
    "T53n2122_045:0631b28": "[0631b28] 佛告諸比丘。爾時野干主者。今提婆達多是。",
    "T53n2122_045:0631b29": "時群野干者。今諸比丘諫提婆達多者是。當",
    "T53n2122_045:0631c01": "知於過去時已曾不受知識軟語自喪身命。",
    "T53n2122_045:0631c02": "今復不受諸比丘諫。當墮惡道長夜受苦。",
    "T53n2122_045:0631c03": "[0631c03] 頌曰。",
    "T53n2122_045:0631c04": " 智人受諫  愚人拒違  譬同明鏡",
    "T53n2122_045:0631c05": " 影照瑕疵  見過須改  慕在知機",
    "T53n2122_045:0631c06": " 頑戇固執  困厄何依",
    "T53n2122_045:0631c07": "審察篇第四十三(此有四部)",
    "T53n2122_045:0631c08": "述意部審怒部審過部審學部",
    "T53n2122_045:0631c09": "述意部第一",
    "T53n2122_045:0631c10": "[0631c10] 夫聖人利物審境觀心。調識情於寶所。運假",
    "T53n2122_045:0631c11": "實於妄誠。故審非慧無以窮其實。慧非審",
    "T53n2122_045:0631c12": "無以察其照。然則照察之源審定之要。故能",
    "T53n2122_045:0631c13": "無法不緣無境不察。然後緣法察境。乃知同",
    "T53n2122_045:0631c14": "趣於玄功交養於萬法也。",
    "T53n2122_045:0631c15": "審怒部第二",
    "T53n2122_045:0631c16": "[0631c16] 如僧祇律云。佛告諸比丘。過去世時有婆羅",
    "T53n2122_045:0631c17": "門家貧。有婦不生兒。家有那俱羅蟲。便生一",
    "T53n2122_045:0631c18": "子。時婆羅門以無子故養如兒想。那俱羅子",
    "T53n2122_045:0631c19": "於婆羅門亦如父想。於後婦便有身。滿月生",
    "T53n2122_045:0631c20": "子。便作是念。由那俱羅生吉祥子。使我有兒。",
    "T53n2122_045:0631c21": "時婆羅門欲出乞食。便&#x52C5;婦言。汝若出行當",
    "T53n2122_045:0631c22": "將兒去。慎莫留。後婦與兒食已便至比舍。借",
    "T53n2122_045:0631c23": "碓舂穀。是時小兒有蘇酪香。時有毒蛇乘",
    "T53n2122_045:0631c24": "香來至。張口吐毒欲殺小兒。那俱羅蟲便作",
    "T53n2122_045:0631c25": "是念。我父出行母亦不在。云何毒蛇欲殺我",
    "T53n2122_045:0631c26": "弟。便殺毒蛇段為七分。父母知者必當賞我。",
    "T53n2122_045:0631c27": "以血塗口當門而住。欲令父母見之歡喜。時",
    "T53n2122_045:0631c28": "婆羅門始從外來。見婦舍外便瞋恚言。我教",
    "T53n2122_045:0631c29": "行時當將兒去。何以獨行。父欲入門見那俱",
    "T53n2122_045:0632a01": "羅口中有血。便作是念。我夫婦不在將無殺",
    "T53n2122_045:0632a02": "食我兒。徒養此蟲。即前打殺。既入門內自見",
    "T53n2122_045:0632a03": "己兒[口*束]指而戲。復見毒蛇七分在地。時婆羅",
    "T53n2122_045:0632a04": "門深自苦責。是那俱羅善有人情救我子命。",
    "T53n2122_045:0632a05": "我不善觀卒便殺之。可痛可憐。迷悶躄地。空",
    "T53n2122_045:0632a06": "中有天。即說偈言。",
    "T53n2122_045:0632a07": " 宜審諦觀察  勿行卒威怒",
    "T53n2122_045:0632a08": " 善友恩愛離  枉害傷良善",
    "T53n2122_045:0632a09": " 喻如婆羅門  殺彼那俱羅",
    "T53n2122_045:0632a10": "[0632a10] 又佛說大子沐魄經云。佛告諸比丘。昔者有",
    "T53n2122_045:0632a11": "國名波羅柰。王有太子。字名沐魄。生無窮",
    "T53n2122_045:0632a12": "極之相。端正好潔無有雙比。父母奇之供養",
    "T53n2122_045:0632a13": "瞻視。須其長大當為立字。結舌不語十有三",
    "T53n2122_045:0632a14": "年。澹泊拙朴志若死灰。身如枯木。耳不聽",
    "T53n2122_045:0632a15": "音。目不視色。狀類瘖&#x7602;聾盲之人。於是父",
    "T53n2122_045:0632a16": "王患而苦之。王語夫人當奈之何。此子必為",
    "T53n2122_045:0632a17": "他國所笑。夫人語王。當召相師使相之。王即",
    "T53n2122_045:0632a18": "召婆羅門師相之。婆羅門言。此子非世間人。",
    "T53n2122_045:0632a19": "但熒惑耳。外為端正內懷不祥。宜國剪棄將",
    "T53n2122_045:0632a20": "是不久。不可育養。宜當生埋誅而殺之。今不",
    "T53n2122_045:0632a21": "除此子恐後無復立子。於是夫人即隨王所",
    "T53n2122_045:0632a22": "為。王即召國中大臣共議之。一臣言。但棄於",
    "T53n2122_045:0632a23": "深山之中無人之處。一臣言。投於深水之中。",
    "T53n2122_045:0632a24": "一臣言。但隨師所語。掘地作深坎而生埋",
    "T53n2122_045:0632a25": "之。王即召國中外障兵二千餘人。使掘地作",
    "T53n2122_045:0632a26": "藏。給二十歲儲資糧。時以太子奴僕珍寶瓔",
    "T53n2122_045:0632a27": "珞。盡還太子。於是夫人傷絕。我獨無相。子生",
    "T53n2122_045:0632a28": "薄命乃值此殃。事不獲已。於是送太子正殿",
    "T53n2122_045:0632a29": "上。五百夫人來觀太子。見太子端正好潔無",
    "T53n2122_045:0632b01": "有雙比。而言。太子何以不語而當生埋。五百",
    "T53n2122_045:0632b02": "婇女來觀太子。見太子端正好潔無有雙比。",
    "T53n2122_045:0632b03": "而言。太子何以不語而當生埋。各為太子作",
    "T53n2122_045:0632b04": "伎樂。太子默然不觀不聽。於是送太子外殿",
    "T53n2122_045:0632b05": "上。五百大臣來觀太子。見太子端正好潔。馳",
    "T53n2122_045:0632b06": "白大王。此子非不語之人。且見小留。語在不",
    "T53n2122_045:0632b07": "久。婆羅門師不可審信。王言。此是國事非卿",
    "T53n2122_045:0632b08": "所知。作藏已訖來追太子。王語其僕。使太",
    "T53n2122_045:0632b09": "子乘四望象車。令國中人民使觀太子。太子",
    "T53n2122_045:0632b10": "當語。若語者使載來還。於是太子乘車在路。",
    "T53n2122_045:0632b11": "時國中耆艾大臣宛轉車前。太子要當一語。",
    "T53n2122_045:0632b12": "若不語者以車劈我上去。諸龍虎賁扶侍使",
    "T53n2122_045:0632b13": "過。時數千萬人皆圍繞於是太子復不得前。",
    "T53n2122_045:0632b14": "飛鳥走獸。繞藏三匝復塞藏戶。於是太子",
    "T53n2122_045:0632b15": "復不得前。便舉手住而言。正欲不語。而當生",
    "T53n2122_045:0632b16": "埋。正欲發語。恐入地獄。所以不語欲令全身",
    "T53n2122_045:0632b17": "避害。濟神離苦所以不語。而信欺詐之言。謂",
    "T53n2122_045:0632b18": "我聾盲。為實瘖&#x7602;。爾時人民聞太子絕妙之",
    "T53n2122_045:0632b19": "音。行者為止。坐者為起。皆前叩頭願赦我",
    "T53n2122_045:0632b20": "罪。其僕聞之歡喜踊躍。馳白大王。太子已語。",
    "T53n2122_045:0632b21": "上徹蒼天下徹黃泉。飛鳥走獸皆來伏聽於",
    "T53n2122_045:0632b22": "太子前。太子以語歡喜踊躍。王即與夫人乘",
    "T53n2122_045:0632b23": "四望象車往迎太子。太子顧見父王下車避",
    "T53n2122_045:0632b24": "道。四拜而起。勞屈大王遠來見迎。今父子",
    "T53n2122_045:0632b25": "生相捐棄恩愛已離。其義甚乖。不可聽觀。",
    "T53n2122_045:0632b26": "王語太子。不可不可。汝為智者當原不及。共",
    "T53n2122_045:0632b27": "還入國。舉位與汝我自避退。太子答言。我前",
    "T53n2122_045:0632b28": "身已為國王。用行漏失下入地獄六萬餘歲。",
    "T53n2122_045:0632b29": "蒸煮割裂甚痛難忍。父母寧能知我苦痛以",
    "T53n2122_045:0632c01": "不。我厭畏地獄。是以結舌不語十有三年。冀",
    "T53n2122_045:0632c02": "望免出塵埃之外。不與罪會去道以遠。高翔",
    "T53n2122_045:0632c03": "遠逝自濟於世。世間無常恍忽如夢。室家歡",
    "T53n2122_045:0632c04": "娛須臾間耳。憂苦延長歡樂暫有。王知至故",
    "T53n2122_045:0632c05": "惟聽學道。於是太子棄國捐王。入山求道思",
    "T53n2122_045:0632c06": "惟禪定。命終即生兜率天上。福盡下生人間",
    "T53n2122_045:0632c07": "為迦夷國王作太子。太子自知作佛。佛告阿",
    "T53n2122_045:0632c08": "難。爾時太子沐魄者我身是也。王者悅頭壇",
    "T53n2122_045:0632c09": "是也。夫人者摩耶是也。五僕者闍居輪等是",
    "T53n2122_045:0632c10": "也。時婆羅門者調達是也。調達與我世世有",
    "T53n2122_045:0632c11": "怨。諸天龍神歡喜踊躍。作禮而去。",
    "T53n2122_045:0632c12": "審過部第三",
    "T53n2122_045:0632c13": "[0632c13] 如付法藏因緣經云。時宿羅城中有一商主。",
    "T53n2122_045:0632c14": "為僧造作般遮于瑟大會。有一比丘尼得阿",
    "T53n2122_045:0632c15": "羅漢。觀察眾中誰為福田。又復思惟何者僧",
    "T53n2122_045:0632c16": "首。見諸羅漢及與學人久斷煩惱堪受供養。",
    "T53n2122_045:0632c17": "觀一比丘名阿沙羅。未得解脫最居眾首。時",
    "T53n2122_045:0632c18": "比丘尼即往語言。大德今者應自莊嚴。時",
    "T53n2122_045:0632c19": "此比丘未達其意。便著淨衣剃髮澡浴。復",
    "T53n2122_045:0632c20": "於後時此比丘尼更語嚴飾。時阿沙羅極大",
    "T53n2122_045:0632c21": "瞋忿。我隨汝語甚自嚴潔。有何醜惡屢出斯",
    "T53n2122_045:0632c22": "言。比丘尼曰。大德當知。此俗莊嚴非佛法",
    "T53n2122_045:0632c23": "也。佛法莊嚴者。謂獲四果。奇哉大德。甚為輕",
    "T53n2122_045:0632c24": "劣。長者設會多諸賢聖。汝為僧首未免生",
    "T53n2122_045:0632c25": "死。以有漏心最初受供。是故我今欲相覺",
    "T53n2122_045:0632c26": "寤。阿沙羅比丘聞已慘然悲泣。自惟老朽何",
    "T53n2122_045:0632c27": "能盡漏。比丘尼言。佛法無時豈簡壯老。聞",
    "T53n2122_045:0632c28": "此語已因向憂波&#x6BF1;多所。即為說法成阿羅",
    "T53n2122_045:0632c29": "漢。復有一比丘。性嗜飲食。由此貪故不能得",
    "T53n2122_045:0633a01": "道。憂波&#x6BF1;多請令就房。以香乳糜而用與之。",
    "T53n2122_045:0633a02": "語令待冷然後可食。比丘口吹糜尋冷。語尊",
    "T53n2122_045:0633a03": "者言。糜已冷矣。尊者告曰。此糜雖冷汝欲火",
    "T53n2122_045:0633a04": "熱。應以觀水滅汝心火。復以空器令吐食",
    "T53n2122_045:0633a05": "出。既吐食已還使食之。比丘答言。涎唾以",
    "T53n2122_045:0633a06": "合。云何食耶。尊者語言。凡一切食與此無異。",
    "T53n2122_045:0633a07": "汝不觀察妄生貪著。汝今當觀食不淨想。即",
    "T53n2122_045:0633a08": "為說法得羅漢道。",
    "T53n2122_045:0633a09": "[0633a09] 又百喻經云。昔有二毘舍闍鬼。共有一篋一",
    "T53n2122_045:0633a10": "杖一屐。二鬼共諍各欲得二。二鬼紛紜竟日",
    "T53n2122_045:0633a11": "不能使乎時有一人來見之已而問之言。此",
    "T53n2122_045:0633a12": "篋杖屐有何奇異。汝等共諍瞋忿乃爾。二鬼",
    "T53n2122_045:0633a13": "答言。我此篋者。能出一切衣服飲食床褥臥",
    "T53n2122_045:0633a14": "具資生之物。盡從中出。執此杖者。怨敵歸伏",
    "T53n2122_045:0633a15": "無敢與諍。著此屐者。能令人飛行無有罣",
    "T53n2122_045:0633a16": "礙。此人聞已即語鬼言。汝等小遠我當為爾",
    "T53n2122_045:0633a17": "平等分之。鬼聞其語尋即遠避。此人即時抱",
    "T53n2122_045:0633a18": "篋捉杖躡屐而飛。二鬼愕然竟無所得。人語",
    "T53n2122_045:0633a19": "鬼言。爾等所諍我已得去。今使爾等更無所",
    "T53n2122_045:0633a20": "諍。毘舍闍者。喻於眾魔及以外道。布施如篋。",
    "T53n2122_045:0633a21": "人天五道資用之具皆從中出。禪定如杖。消",
    "T53n2122_045:0633a22": "伏魔怨煩惱之賊。持戒如屐。必昇人天。諸",
    "T53n2122_045:0633a23": "魔外道諍篋者喻。於有漏中。強求果報空無",
    "T53n2122_045:0633a24": "所得若能修行。善行及以布施持戒禪定。便",
    "T53n2122_045:0633a25": "得離苦獲得道果。",
    "T53n2122_045:0633a26": "審學部第四",
    "T53n2122_045:0633a27": "[0633a27] 如舊雜譬喻經云。昔有二人從師學道。俱到",
    "T53n2122_045:0633a28": "他國路見象跡。一人言。此是母象懷雌子。象",
    "T53n2122_045:0633a29": "一目盲。象上有一婦人懷女兒。一人言。爾",
    "T53n2122_045:0633b01": "何以知之。答曰。以意思知。汝若不信前到見",
    "T53n2122_045:0633b02": "之。二人俱及象。悉如所言。一人自念我與汝",
    "T53n2122_045:0633b03": "俱從師學。我獨不見。而汝獨知。後還白師。師",
    "T53n2122_045:0633b04": "為重開。乃呼一人問曰。何因知此。答曰。是師",
    "T53n2122_045:0633b05": "常所導者。我見象小便地知是雌象。見其右",
    "T53n2122_045:0633b06": "足踐地深知懷雌也。見道邊右面草不動知",
    "T53n2122_045:0633b07": "右目盲。見象所止有小便知是女人。見右足",
    "T53n2122_045:0633b08": "蹈地深知懷女。我以纖密意思惟之耳。師曰。",
    "T53n2122_045:0633b09": "夫學當以意思穩審乃達也。",
    "T53n2122_045:0633b10": "[0633b10] 又百喻經云。譬如有人磨一大石勤加功力。",
    "T53n2122_045:0633b11": "經歷日月。作小戲牛。用功既重所期甚輕。世",
    "T53n2122_045:0633b12": "間之人亦復如是。磨大石者喻於學問精勤",
    "T53n2122_045:0633b13": "勞苦。作小牛者喻於名聞互相是非。夫為學",
    "T53n2122_045:0633b14": "者。研思精微博通多識。宜應履行遠求勝果。",
    "T53n2122_045:0633b15": "方求名譽憍慢貢高增長過患。",
    "T53n2122_045:0633b16": "[0633b16] 又智度論云。有人一切時見有異事。皆審問",
    "T53n2122_045:0633b17": "之。後時曠野行道逢羅剎執捉其人。其人見",
    "T53n2122_045:0633b18": "捉定死不惑。然見羅剎胸白背黑。怪問所由。",
    "T53n2122_045:0633b19": "羅剎答言。我一生已來不喜見日。所以常背",
    "T53n2122_045:0633b20": "日而行。故前白後黑。其人解意。急掣其手逐",
    "T53n2122_045:0633b21": "向日走。羅剎迴面向日不見其人。其人得",
    "T53n2122_045:0633b22": "脫。因說偈言。",
    "T53n2122_045:0633b23": " 勤學第一道  勤問第一方",
    "T53n2122_045:0633b24": " 道逢羅剎難  背陰向太陽",
    "T53n2122_045:0633b25": "[0633b25] 頌曰。",
    "T53n2122_045:0633b26": " 審察是非  清濁難測  善觀邪正",
    "T53n2122_045:0633b27": " 巧施軌則  內忿濫罰  外諍何息",
    "T53n2122_045:0633b28": " 願澄心腑  詳審慧力",
    "T53n2122_045:0633b29": "感應緣(略引三驗)",
    "T53n2122_045:0633c01": "博物志驗白澤圖驗抱朴子驗",
    "T53n2122_045:0633c02": "[0633c02] 博物志曰。小山有&#x8637;。其形如鼓。一足知禮。澤",
    "T53n2122_045:0633c03": "有委蛇。狀如轂。長如轅。見之者&#x8987;。昔夏禹觀",
    "T53n2122_045:0633c04": "河見長人魚身。出曰。吾河精。豈河伯也。",
    "T53n2122_045:0633c05": "[0633c05] 白澤圖曰。廁之精名曰倚。衣青衣持白杖。知",
    "T53n2122_045:0633c06": "其名呼之者除。不知其名則死。又築室三年",
    "T53n2122_045:0633c07": "不居其中有滿財。長二尺。見人則掩面。見之",
    "T53n2122_045:0633c08": "有福。又築室三年不居。其精名忽。長七尺。見",
    "T53n2122_045:0633c09": "者有福。又築室三年不居其中有小兒。長三",
    "T53n2122_045:0633c10": "尺而無髮。見人則掩鼻。見之有福。又火之精",
    "T53n2122_045:0633c11": "名曰必方。狀如鳥一足。以其名呼之則去。又",
    "T53n2122_045:0633c12": "木之精名彭侯。狀如黑狗無尾。可烹而食之。",
    "T53n2122_045:0633c13": "又千載木其中有蟲。名曰賈詘。狀如豚有兩",
    "T53n2122_045:0633c14": "頭。烹而食之如狗肉味。又上有山林下有川",
    "T53n2122_045:0633c15": "泉地理之間生精。名曰必方。狀如鳥長尾。此",
    "T53n2122_045:0633c16": "陰陽變化之所生。又玉之精名曰岱委。其狀",
    "T53n2122_045:0633c17": "美女衣青衣。見之云桃尖刺之。而呼其名則",
    "T53n2122_045:0633c18": "得之。又金之精名曰倉[口*唐]。狀如豚。居人家。使",
    "T53n2122_045:0633c19": "人不宜妻。以其名呼之則去。又水之精名曰",
    "T53n2122_045:0633c20": "罔象。其狀如小兒。赤目黑色大耳長爪。以索",
    "T53n2122_045:0633c21": "縛之則可得。烹之吉。又故門之精名曰野。狀",
    "T53n2122_045:0633c22": "如侏儒。見之則拜。以其名呼之宜飲食。又故",
    "T53n2122_045:0633c23": "澤之精名曰[穴/兔]。其狀如蛇。一身兩頭五采文。",
    "T53n2122_045:0633c24": "以其名呼之有使取金銀。又故廢丘墓之精",
    "T53n2122_045:0633c25": "名曰無。狀如老役夫。衣青衣而操杵好舂。",
    "T53n2122_045:0633c26": "以其名呼之使人宜禾穀。又故道徑之精名",
    "T53n2122_045:0633c27": "曰忌。狀如野人行歌。以其名呼之。使人不",
    "T53n2122_045:0633c28": "迷。又故車之精名曰寧野。狀如轀車。見之傷",
    "T53n2122_045:0633c29": "人目。以其名呼之不能傷人目。又在道之精",
    "T53n2122_045:0634a01": "名曰作器。狀如丈夫。善&#x8A43;人。以其名呼之",
    "T53n2122_045:0634a02": "則去。又故臼之精名曰意。狀如豚。以其名",
    "T53n2122_045:0634a03": "呼之則去。又故井故淵之精名曰觀。狀如美",
    "T53n2122_045:0634a04": "女。好吹蕭。以其名呼之則去。又絕水有金",
    "T53n2122_045:0634a05": "者精名侯伯。狀如人。長五尺。五綵衣。以其名",
    "T53n2122_045:0634a06": "呼之則去。又故臺屋之精名曰兩貴。狀如赤",
    "T53n2122_045:0634a07": "狗。以其名呼使人目明。又左右有山石水生。",
    "T53n2122_045:0634a08": "其澗水出流千歲不絕。其精名曰喜。狀如小",
    "T53n2122_045:0634a09": "兒黑色。以其名呼之使取飲食。又三軍所戰",
    "T53n2122_045:0634a10": "精名曰賓滿。其狀如人頭。無身赤目。見人則",
    "T53n2122_045:0634a11": "轉。以其名呼之則去。又故水石者精名慶忌。",
    "T53n2122_045:0634a12": "狀如人乘車蓋。一日馳千里。以其名呼之則",
    "T53n2122_045:0634a13": "可使入水取魚。又丘墓之精名曰狼鬼。善與",
    "T53n2122_045:0634a14": "人&#x9B2A;不休。為桃棘矢羽以&#x9D44;羽以射之。狼鬼",
    "T53n2122_045:0634a15": "化為飄風。脫履投之不能化也。又故市之",
    "T53n2122_045:0634a16": "精名曰門。其狀如囷而無手足。以其名呼",
    "T53n2122_045:0634a17": "之則去。又故室之精名曰孫龍。狀如小兒。長",
    "T53n2122_045:0634a18": "一尺四寸。衣黑衣。赤幘大冠帶劍持戟。以其",
    "T53n2122_045:0634a19": "名呼之則去。又山之精名&#x8637;。狀如鼓一足如",
    "T53n2122_045:0634a20": "行。以其名呼之可使取虎狼豹。又故牧弊池",
    "T53n2122_045:0634a21": "之精名曰&#x9AE0;頓。狀如牛無頭。見人則逐人。以",
    "T53n2122_045:0634a22": "其名呼之則去。又夜見堂下有兒被髮走勿",
    "T53n2122_045:0634a23": "惡之精名曰溝。以其名呼之則無咎。又百歲",
    "T53n2122_045:0634a24": "狼化為人女名曰知女。狀如美女。坐道傍告",
    "T53n2122_045:0634a25": "丈夫曰。我無父母兄弟。若丈夫取為妻。經年",
    "T53n2122_045:0634a26": "而食人。以其名呼之則逃走去。又故溷之精",
    "T53n2122_045:0634a27": "名曰卑。狀如美女。而持鏡呼之。知愧則去",
    "T53n2122_045:0634a28": "也。",
    "T53n2122_045:0634a29": "[0634a29] 抱朴子曰。山中大樹能語者非樹語也。其精",
    "T53n2122_045:0634b01": "名曰雲陽。以其名呼之則吉。山中夜見胡人",
    "T53n2122_045:0634b02": "者。銅鐵之精也。見秦人者百歲木也。在水",
    "T53n2122_045:0634b03": "之間見吏者名曰四激。以其名呼之則吉。山",
    "T53n2122_045:0634b04": "中寅日有稱虞吏者虎也。稱當路居者狼也。",
    "T53n2122_045:0634b05": "稱令長者貍也。卯日稱丈夫者兔也。稱東父",
    "T53n2122_045:0634b06": "者麋也。稱西王母者鹿也。辰日稱雨師者",
    "T53n2122_045:0634b07": "龍也。稱河伯者魚也。稱無腸公子者蟹也。已",
    "T53n2122_045:0634b08": "日稱寡人者社中蛇也。稱時君者龜也。午日",
    "T53n2122_045:0634b09": "稱三公者馬也。稱三人者老樹也。未日稱主",
    "T53n2122_045:0634b10": "人者羊也。稱吏者&#x9E9E;也。申日稱人君者猴也。",
    "T53n2122_045:0634b11": "稱九卿者猿也。酉日稱將軍者老雞也。稱賊",
    "T53n2122_045:0634b12": "捕者雉也。戌日稱人姓字者犬也。稱城陽公",
    "T53n2122_045:0634b13": "仲者狐也。亥日稱臣君者&#x732A;也。稱婦人者",
    "T53n2122_045:0634b14": "金玉也。子日稱社君者鼠也。稱神人者伏翼",
    "T53n2122_045:0634b15": "也。丑日稱書生者牛也。知其物則不能為害。",
    "T53n2122_045:0634b16": "又熒惑火精生朱鳥。辰星水精生玄武。歲星",
    "T53n2122_045:0634b17": "木精生青龍。太白金精生白虎。鎮星土精生",
    "T53n2122_045:0634b18": "乘黃。抱朴子曰。山川石木井&#x7AC8;洿池澠皆",
    "T53n2122_045:0634b19": "有精氣。人身之中亦有魂魄。況天地為物。物",
    "T53n2122_045:0634b20": "之至大者。於理當有神精。則賞善而罰惡。",
    "T53n2122_045:0634b21": "但其體大網&#x758E;。不必機發而響應耳。"
}