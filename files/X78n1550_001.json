{
    "X78n1550_001:0316a03": "淨土聖賢錄續編發凡",
    "X78n1550_001:0316a05": "是錄體例。悉準前錄。如出家二眾書一名。在家者",
    "X78n1550_001:0316a06": "書二名。唯二林居士除本傳外。凡所引證。概以字",
    "X78n1550_001:0316a07": "稱。尊所主也。以前錄係居士所定故。",
    "X78n1550_001:0316a08": "前錄首標教主。次闡教聖眾。係探本窮源之意。茲",
    "X78n1550_001:0316a09": "則既稱續編。首二層可以不贅而有明。以前諸書。",
    "X78n1550_001:0316a10": "前錄引用略備。故茲之分門別類。以比邱居先。紀",
    "X78n1550_001:0316a11": "月編年。以 國初為始。但敘事之前後。不論品之",
    "X78n1550_001:0316a12": "高低。唯是所採有限。挂漏必多。願諸君子惠我遺",
    "X78n1550_001:0316a13": "珠。俟編三錄。",
    "X78n1550_001:0316a14": "染香集諸書。凡臨終正念者。輒從登記。夫往生瑞",
    "X78n1550_001:0316a15": "應。雖或隱或顯。未可一定。然必徵諸素行。如其願",
    "X78n1550_001:0316a16": "力未深。功夫未熟。直待臨終念佛。難保決定。回心",
    "X78n1550_001:0316a17": "錄中。如王貞生施靜巖輩。雖亦十念之誠實有百",
    "X78n1550_001:0316a18": "倍之勇。必如是者。生西可卜。否則名實不符。恐有",
    "X78n1550_001:0316a19": "魚目混珠之慮。因略加芟汰。以歸一致。",
    "X78n1550_001:0316a20": "近來載往生者。每經引用。遞有增加。二林居士深",
    "X78n1550_001:0316a21": "痛其習。故前錄中。每一傳後。皆注原書。以作證明。",
    "X78n1550_001:0316a22": "茲仍其體例。但稍易其俚鄙之句。間有近今。故事",
    "X78n1550_001:0316a23": "必出自不妄語人之口。復向故老。咨訪再三。始敢",
    "X78n1550_001:0316a24": "筆之於書。其或淨行可傳。而臨終無正念者。概弗",
    "X78n1550_001:0316b01": "濫登。",
    "X78n1550_001:0316b02": "雲棲往生集。傳後間有贊詞。晰其隱義。而前錄但",
    "X78n1550_001:0316b03": "有總論贊詞。概從簡略。茲則有義不明者。亦用贊",
    "X78n1550_001:0316b04": "詞發之。非敢妄生知見也。聊以導初機云爾。",
    "X78n1550_001:0316b06": "淨土聖賢錄續編偈",
    "X78n1550_001:0316b07": "淨業弟子 胡珽 述",
    "X78n1550_001:0316b08": " 我觀真性海  妙湛本不動  世出世間法",
    "X78n1550_001:0316b09": " 無一不具足  上齊一切佛  下同含識類",
    "X78n1550_001:0316b10": " 平等絕思議  離諸分別相  真俗皆無礙",
    "X78n1550_001:0316b11": " 理事悉圓融  剎那不覺了  &#x63D1;目忽生華",
    "X78n1550_001:0316b12": " 無明為繫縛  障蔽智慧日  故於一相中",
    "X78n1550_001:0316b13": " 妄起淨穢見  忘本唯逐物  念念入輪回",
    "X78n1550_001:0316b14": " 由是顛倒心  沈淪難脫離  隨業而流轉",
    "X78n1550_001:0316b15": " 聖凡從此隔  豈知十方剎  皆是一心生",
    "X78n1550_001:0316b16": " 大覺如&#x8657;空  世界如浮雲  聚散本無&#x8FF9;",
    "X78n1550_001:0316b17": " 空生而空滅  但隨心淨垢  剎剎各差別",
    "X78n1550_001:0316b18": " 業濁現五濁  眾苦所逼惱  心淨感淨土",
    "X78n1550_001:0316b19": " 七寶為莊嚴  迷人但執境  東西自不同",
    "X78n1550_001:0316b20": " 譬如夢幻者  還受夢苦樂  覺知夢非真",
    "X78n1550_001:0316b21": " 苦樂自然滅  我佛大慈悲  示此異方便",
    "X78n1550_001:0316b22": " 一句阿彌陀  能截生死流  不出娑婆界",
    "X78n1550_001:0316b23": " 穩坐紫金蓮  彌陀及心土  非一亦非二",
    "X78n1550_001:0316b24": " 若能如是解  決定入無生  我今輯斯錄",
    "X78n1550_001:0316c01": " 普勸諸有情  願見者聞者  悉發菩提心",
    "X78n1550_001:0316c02": " 修諸福善業  回向無上覺  仰祈三寶力",
    "X78n1550_001:0316c03": " 冥薰而加護  令我及眾生  同生極樂國",
    "X78n1550_001:0316c07": "淨土聖賢錄續編目次",
    "X78n1550_001:0316c09": "卷一",
    "X78n1550_001:0316c10": "往生比邱第一",
    "X78n1550_001:0316c11": "性修行修忍生",
    "X78n1550_001:0316c12": "仁筏實[王*永]常智",
    "X78n1550_001:0316c13": "絡絲僧廣志道證(梅松)",
    "X78n1550_001:0316c14": "千一徹迷嵩安",
    "X78n1550_001:0316c15": "邁春律淨慧明",
    "X78n1550_001:0316c16": "一禪際醒起信",
    "X78n1550_001:0316c17": "真傳達純靈徹",
    "X78n1550_001:0316c18": "道守列權佛度(絕相)",
    "X78n1550_001:0316c19": "覺源正真東瓜和尚",
    "X78n1550_001:0316c20": "定基悟靈圓融",
    "X78n1550_001:0316c21": "悟開方海昌茂",
    "X78n1550_001:0316c22": "往生比邱尼第二",
    "X78n1550_001:0316c23": "湖上老尼本印遂欽",
    "X78n1550_001:0316c24": "律宗佛琦蓮芳",
    "X78n1550_001:0317a01": "朗然妙成道乾",
    "X78n1550_001:0317a02": "蘭若庵尼道悟",
    "X78n1550_001:0317a03": "卷二",
    "X78n1550_001:0317a04": "往生王臣第三",
    "X78n1550_001:0317a05": "張師誠章攀桂",
    "X78n1550_001:0317a06": "往生居士第四之一",
    "X78n1550_001:0317a07": "黃武城吳如庵俞有光",
    "X78n1550_001:0317a08": "蘇起鳳(吳敬山)惲又騑王貞生",
    "X78n1550_001:0317a09": "蔡鵬九唐漚和陳君魁",
    "X78n1550_001:0317a10": "陸士銓馬榮祖彭希涑(顧氏)",
    "X78n1550_001:0317a11": "彭紹升呂蔚若曾庚",
    "X78n1550_001:0317a12": "陸西橋淩樹沈暢(顧居士)",
    "X78n1550_001:0317a13": "蔣龜蒙曹聖友馮庭桂",
    "X78n1550_001:0317a14": "浦文榮鄭兆榮吳濂",
    "X78n1550_001:0317a15": "沈廷瑜施靜巖張孝林(驥鍾)",
    "X78n1550_001:0317a16": "方剛潘萬宗沈舒華",
    "X78n1550_001:0317a17": "沈虞尊馬敬修許仁熟",
    "X78n1550_001:0317a18": "卷三",
    "X78n1550_001:0317a19": "往生居士第四之二",
    "X78n1550_001:0317a20": "裴永度鍾九思周光",
    "X78n1550_001:0317a21": "路坤吳允升范元禮",
    "X78n1550_001:0317a22": "孫復元張清新丁繁桂",
    "X78n1550_001:0317a23": "李勤(杏姑)張惇五曹諧和",
    "X78n1550_001:0317a24": "潘遵懋宋萊周慶孫",
    "X78n1550_001:0317b01": "陳居士余邦賢吳宗魏",
    "X78n1550_001:0317b02": "張齒延金庭棟徐僖(嚴氏)",
    "X78n1550_001:0317b03": "錢萬鎰華漢槎方步瀛",
    "X78n1550_001:0317b04": "朱麟書陳鍠(薛紹基)郭觀光",
    "X78n1550_001:0317b05": "往生雜流第五",
    "X78n1550_001:0317b06": "吳生沈承先周絢堂",
    "X78n1550_001:0317b07": "姚生宋寶官陳德心",
    "X78n1550_001:0317b08": "東門&#x5303;者癡頭道士周耀發",
    "X78n1550_001:0317b09": "瞿晉槐孫松亭陳畫叟",
    "X78n1550_001:0317b10": "丁童子",
    "X78n1550_001:0317b11": "卷四",
    "X78n1550_001:0317b12": "往生女人第六",
    "X78n1550_001:0317b13": "田婆蔣氏黃氏女",
    "X78n1550_001:0317b14": "王荊石女陸氏徐氏",
    "X78n1550_001:0317b15": "兵家婦曹媼(許氏母)陶氏",
    "X78n1550_001:0317b16": "汪氏費孺人許節婦",
    "X78n1550_001:0317b17": "宋孺人鄭氏百不管老媼",
    "X78n1550_001:0317b18": "陸氏吳氏沈媼",
    "X78n1550_001:0317b19": "姚氏汪氏王氏",
    "X78n1550_001:0317b20": "吳媼倪嫗潘氏",
    "X78n1550_001:0317b21": "汝氏祁氏王氏(張氏 陳氏)",
    "X78n1550_001:0317b22": "潘氏朱氏朱氏",
    "X78n1550_001:0317b23": "羅氏王氏女邵媼",
    "X78n1550_001:0317b24": "張家婦俞媼吳婆",
    "X78n1550_001:0317c01": "錢孺人沈婆陸安人",
    "X78n1550_001:0317c02": "往生物類第七",
    "X78n1550_001:0317c03": "雞(蛇 貓 猴 雀 豬)",
    "X78n1550_001:0317c04": "種蓮集第八",
    "X78n1550_001:0317c05": "善隆達禪王君榮",
    "X78n1550_001:0317c06": "唐景垣沈載元王際良",
    "X78n1550_001:0317c07": "夏耀文曹居士邵媼",
    "X78n1550_001:0317c08": "張氏丁氏高士橫",
    "X78n1550_001:0317c09": "丁世濟陸孺人邱逢泰",
    "X78n1550_001:0317c10": "錢氏錢文彬錢文燦",
    "X78n1550_001:0317c12": "[0317c12] 淨土聖賢錄續編目次(終)",
    "X78n1550_001:0317c17": "No. 1550",
    "X78n1550_001:0317c18": "淨土聖賢錄續編卷一",
    "X78n1550_001:0317c20": "往生比邱第一",
    "X78n1550_001:0317c21": "性修",
    "X78n1550_001:0317c22": "[0317c22] 性修。不詳其所出。 大清順治中。住常德府圓照庵。",
    "X78n1550_001:0317c23": "布衣蔬食。日課彌陀萬聲。寒暑不閒。遇歉年。將所有",
    "X78n1550_001:0317c24": "錢米布帛。盡施飢寒孤苦之人。徒眾交責。修唯含淚",
    "X78n1550_001:0318a01": "念佛而已。年七十。一月前。自知時至。屆期。含笑坐逝。",
    "X78n1550_001:0318a02": "天樂迎空。聞於遠近。室內異香。經月不散(身世金丹)",
    "X78n1550_001:0318a03": "西史氏曰。不惜布施。則貪業盡。含淚念佛。則瞋業盡。",
    "X78n1550_001:0318a04": "自奉儉約。則癡業盡。三業盡。而往生品位必高。異香",
    "X78n1550_001:0318a05": "天樂。非其梵行芬芳。心聲嘹亮之所致乎。",
    "X78n1550_001:0318a06": "行修",
    "X78n1550_001:0318a07": "[0318a07] 行修。姓陳。泰州沙村人。業農。不識一丁。無以自活。一",
    "X78n1550_001:0318a08": "日赴水求死。有白衣人救之出。年三十一。出家為僧。",
    "X78n1550_001:0318a09": "冬夏一衲。苦行數年。朝普陀山。中道路絕。遇老人引",
    "X78n1550_001:0318a10": "至家止宿。迨天明。見荒墟而已。歸後。龕坐南關外荒",
    "X78n1550_001:0318a11": "冢中。嘗五七日不食。參向上事。一日夜深有擊龕者。",
    "X78n1550_001:0318a12": "曰。若可受法。修隔龕見橋下有大船。燈火鼓吹過。遂",
    "X78n1550_001:0318a13": "大悟。後移住覺印寺。精修淨業者六年。康&#x7188;四年春。",
    "X78n1550_001:0318a14": "謂人曰。明年六月二日。吾行矣。次年初夏。皆來問訊。",
    "X78n1550_001:0318a15": "州主恐其惑眾。遣兵守之。曰。至期不驗。必置諸法。六",
    "X78n1550_001:0318a16": "月朔猶無恙。人為危慄。明日晨起。書偈曰。慧日中天",
    "X78n1550_001:0318a17": "照大千。晝行禮拜夜參禪。眉間斜挂吹毛劍。地獄天",
    "X78n1550_001:0318a18": "堂任我前。遂端坐龕中。命人舁至一橋。曰。不可。此地",
    "X78n1550_001:0318a19": "人皆畜形也。舁至東壩橋。曰。為我南向。手一魚念佛。",
    "X78n1550_001:0318a20": "輕煙一縷。起自鼻端。須臾火熾。魚聲佛聲。琅琅達雲",
    "X78n1550_001:0318a21": "表。忽聞龕內訇然。龕頂飛墮百步。火餘。遺一物。狀如",
    "X78n1550_001:0318a22": "蓮華。堅白不碎(揚州府志蓮藏○揚州府志載修十一月朔圓寂與蓮藏互異)",
    "X78n1550_001:0318a23": "西史氏曰。出火焚身。非扭&#x63D1;裝飾之謂也。著魔辦道",
    "X78n1550_001:0318a24": "者審之。",
    "X78n1550_001:0318b01": "忍生",
    "X78n1550_001:0318b02": "[0318b02] 忍生。姓李。山西平陽府。世家子也。自幼厭俗。年四十",
    "X78n1550_001:0318b03": "四。出家參禪。深有悟入。崇念佛法門。行&#x811A;至泰州。遇",
    "X78n1550_001:0318b04": "下河楊居士。建庵供養。即閉關清修淨業。化導各莊",
    "X78n1550_001:0318b05": "善信。後因下河被水。又至本州勸化。家家念佛。康&#x7188;",
    "X78n1550_001:0318b06": "八年正月初。預知時至。偏辭檀越。十九日。沐浴更衣。",
    "X78n1550_001:0318b07": "屬大眾念佛緊要。遂趺坐逝。異香滿室中。至二十六",
    "X78n1550_001:0318b08": "日。舉龕野外。出火自焚(蓮藏)。",
    "X78n1550_001:0318b09": "仁筏",
    "X78n1550_001:0318b10": "[0318b10] 仁筏。姓裴。常州北郭人。父母早逝。家業彫零。為人傭",
    "X78n1550_001:0318b11": "作。年三十餘。聞淨土法門。遂發心出家。募刊淨土經",
    "X78n1550_001:0318b12": "書。廣施四眾。後受華山具足戒。習禪定。每夜必坐香",
    "X78n1550_001:0318b13": "數炷。康&#x7188;十九年七月。忽示疾。二十一日。訣別諸友。",
    "X78n1550_001:0318b14": "次夕五鼓。謂其徒曰。吾行矣。乃整衣趺坐。有僧在旁。",
    "X78n1550_001:0318b15": "馱誦佛號。筏曰。佛須朗念。乃高稱佛號。一聲而化(蓮藏)。",
    "X78n1550_001:0318b16": "實[王*永]",
    "X78n1550_001:0318b17": "[0318b17] 實[王*永]。字珍輝。姓陳。鳳陽府霍邱縣人。誕生時。祥光燭",
    "X78n1550_001:0318b18": "鄰。異香滿室。幼有奇相。膚不受垢。性慈恕。喜聞僧誦",
    "X78n1550_001:0318b19": "經。塾師授學。過目如流。師甚愛之。謂其父母曰。此子",
    "X78n1550_001:0318b20": "實非塵俗之流。乃佛門法器。勿相錯誤也。父母許之。",
    "X78n1550_001:0318b21": "遂送本邑大悲庵。從心開和尚。祝髮旋受具戒。研究",
    "X78n1550_001:0318b22": "華嚴涅槃諸大部。宛如宿習者。後移住龍潭下院。一",
    "X78n1550_001:0318b23": "意修持淨業。歷三十年如一日。康&#x7188;六十一年春。示",
    "X78n1550_001:0318b24": "微疾。自知緣盡。屬付院事畢。唯注念淨域。至三月四",
    "X78n1550_001:0318c01": "日早。命具湯洗浴。集眾同稱佛號數百聲。奄然而化。",
    "X78n1550_001:0318c02": "闍維時。火光如五色雲霞。散布四山。世壽四十八。僧",
    "X78n1550_001:0318c03": "臘三十一(南山宗統)。",
    "X78n1550_001:0318c04": "常智",
    "X78n1550_001:0318c05": "[0318c05] 常智。字聞慧。淮安沐陽人。幼喜禮觀音大士。既長披",
    "X78n1550_001:0318c06": "緇。投聞思寺稟具。一日隨眾課誦。至心經之無&#x262B1;礙",
    "X78n1550_001:0318c07": "句。胸中凝結。一時渙然。遂渡江。&#x5FA7;遊名剎。參諸知識。",
    "X78n1550_001:0318c08": "久之無所契。歸而專修淨業。精嚴戒行。凡人有過。必",
    "X78n1550_001:0318c09": "循循化誘。有不遜者。亦必委婉遣之。終無慍色。又與",
    "X78n1550_001:0318c10": "諸同志。結社修懺。數月前。即知寂期。告諸同社。至期",
    "X78n1550_001:0318c11": "集眾禮佛。命湯沐浴。跏趺而逝。闍維。有紫色蓮華。大",
    "X78n1550_001:0318c12": "如斗。自火光中湧出。上有重光。影影如智狀。久之方",
    "X78n1550_001:0318c13": "散。人皆見之(南山宗統)",
    "X78n1550_001:0318c14": "西史氏曰。明師無逾彌陀。善友誰如補處。昔人嘗言",
    "X78n1550_001:0318c15": "之矣。顧後世沙門。輕視淨土。往往指為著相菩提。藉",
    "X78n1550_001:0318c16": "非宿具慧眼。洞明大道者。鮮不為其所搖惑。聞慧&#x5FA7;",
    "X78n1550_001:0318c17": "參不契。其庶幾乎。",
    "X78n1550_001:0318c18": "絡絲僧",
    "X78n1550_001:0318c19": "[0318c19] 絡絲僧。不知何許人也。住杭城之東園。俗以絡絲為",
    "X78n1550_001:0318c20": "業。棄而出家。故名。獨居破庵。晝夜念佛不輟。顧無以",
    "X78n1550_001:0318c21": "自活。謂其舊主曰。但飯我。仍為主絡絲可乎。主從之。",
    "X78n1550_001:0318c22": "既得食。則手軋軋。口喃喃。他無所事矣。如是數年。一",
    "X78n1550_001:0318c23": "日攜零紙滿筐。向西泠居士。吳樹&#x8657;欲易百錢。詰其",
    "X78n1550_001:0318c24": "故。僧徐答曰。老居士前不敢隱。我今日西歸。擬市柴",
    "X78n1550_001:0319a01": "一擔耳。樹&#x8657;曰。果爾。余供師柴。僧合掌謝。擔柴歸。並",
    "X78n1550_001:0319a02": "期某時一臨。為作證明。樹&#x8657;至時往。則僧已積柴為",
    "X78n1550_001:0319a03": "座。趺坐其上。四面火然。僧於火中。舉手作別。忽以手",
    "X78n1550_001:0319a04": "抹面一過。頓現黃金色。頃刻化盡。樹&#x8657;喟然歎曰。古",
    "X78n1550_001:0319a05": "德奇縱。再見於今日矣(染香集)",
    "X78n1550_001:0319a06": "西史氏曰。疊薪自燼。與行修之鼻端出火。類而不類。",
    "X78n1550_001:0319a07": "雖然安知其所焚者。非三昧火乎。",
    "X78n1550_001:0319a08": "廣志",
    "X78n1550_001:0319a09": "[0319a09] 廣志。字爾立。會稽人。出家後。結茅天台黃金洞。專修",
    "X78n1550_001:0319a10": "淨業。蘇州殷天成。詣天台飯僧。服其道行。延住吳山",
    "X78n1550_001:0319a11": "接引庵。垂三十餘年。隨機化導。指歸淨土。從受戒者。",
    "X78n1550_001:0319a12": "累百人。嘗結期念佛。晝夜不絕聲。其弟子造之。見志",
    "X78n1550_001:0319a13": "經行之地。大書阿彌陀佛。放金色光。訝之以問志。志",
    "X78n1550_001:0319a14": "曰。汝自本光發現耳。乾隆二十六年。四月望。要弟子",
    "X78n1550_001:0319a15": "四人。詣庵供佛。臨別謂曰。明日午前。當來送我。及期。",
    "X78n1550_001:0319a16": "眾至焚香。誦佛千聲。端坐而逝(西方公據集驗)。",
    "X78n1550_001:0319a17": "道證",
    "X78n1550_001:0319a18": "[0319a18] 道證。杭州人。住郡東大椿禪院。性誠實。專修淨土。每",
    "X78n1550_001:0319a19": "日三時。炷香為度。長跪佛前。虔持名號。年八十。一日",
    "X78n1550_001:0319a20": "謂眾曰。來年二月十二日。我西歸矣。及期無恙。或戲",
    "X78n1550_001:0319a21": "之曰。今日是二月十二矣。師何不西歸。證驚曰。今果",
    "X78n1550_001:0319a22": "華朝耶。即沐浴焚香。集眾而化。[0319a22] 有僧梅松者。與證同",
    "X78n1550_001:0319a23": "修淨土。住妙嚴寺。其夜夢中。有人告曰。道證師坐化。",
    "X78n1550_001:0319a24": "爾何不一送耶。梅松覺而趨視之。撫其背曰。平日相",
    "X78n1550_001:0319b01": "知。臨去何無消息。雖然。我亦不久於世矣。歸三日。亦",
    "X78n1550_001:0319b02": "坐化。事在乾隆三十年(染香集)",
    "X78n1550_001:0319b03": "西史氏曰。至期而忘西歸。臨去而無消息。&#x8462;無心於",
    "X78n1550_001:0319b04": "生死也。梅松隨步後塵。豈非有宿願而然哉。",
    "X78n1550_001:0319b05": "千一",
    "X78n1550_001:0319b06": "[0319b06] 千一。字遠人。姓王。海甯人。住西湖昭慶寺。謹持戒律。",
    "X78n1550_001:0319b07": "精勤念佛。志樂寂靜。顏其居曰。廬山僻處。潛修其中。",
    "X78n1550_001:0319b08": "乾隆四十三年秋。法侶過訪。一謂曰。公來恰好。正我",
    "X78n1550_001:0319b09": "西歸。可作證明也。說偈坐化。塔於院左(染香集)。",
    "X78n1550_001:0319b10": "徹迷",
    "X78n1550_001:0319b11": "[0319b11] 徹迷。姓鍾。嘉興人。為人撲實。中年投海甯護國院。定",
    "X78n1550_001:0319b12": "高和尚薙染。一心淨業。後移住延恩寺。出入持珠。默",
    "X78n1550_001:0319b13": "觀。餘無所長。人多忽之。一日謂寮眾曰。我將辭別諸",
    "X78n1550_001:0319b14": "公。眾問何往。曰。往西方。眾共笑之。後數日。從外歸。又",
    "X78n1550_001:0319b15": "謂曰。今日決意去矣。頃之。更衣趺坐。大聲云。我去也。",
    "X78n1550_001:0319b16": "遂寂然。眾呼之逝矣。時在乾隆五十六年(染香集)。",
    "X78n1550_001:0319b17": "嵩安",
    "X78n1550_001:0319b18": "[0319b18] 嵩安。不詳其所出。住舒邑白衣庵。性椎魯。秉戒於慈",
    "X78n1550_001:0319b19": "濟履實和尚。信根宿具。荎村道人。教誦法華經。頗有",
    "X78n1550_001:0319b20": "悟入。後銳志念佛。晝夜不輟。晚年得腹鼓疾。自知定",
    "X78n1550_001:0319b21": "業。恬不介意。念佛如常時。疾垂革。徒眾往視。安止之。",
    "X78n1550_001:0319b22": "乃屈指曰。當於某日來候。及期。沐浴更衣。誡徒輩勿",
    "X78n1550_001:0319b23": "哭泣。須高聲念佛。助我往生。頃之。怡然而逝(蓮宗集要)。",
    "X78n1550_001:0319b24": "邁春",
    "X78n1550_001:0319c01": "[0319c01] 邁春。姓周。桐縣人。幼讀書聰慧。好內典。年十九。遊靈",
    "X78n1550_001:0319c02": "隱寺。登法堂。見心空及第額有省。出家天竺延壽堂。",
    "X78n1550_001:0319c03": "&#x5FA7;參名山。入福嚴室。樹蓮和尚。知為法器。一日問曰。",
    "X78n1550_001:0319c04": "煩惱起時。將何止息。春曰。本性湛然。有何煩惱。蓮深",
    "X78n1550_001:0319c05": "契之。遂付大法。春雖得法禪宗。而崇尚淨業。既住雲",
    "X78n1550_001:0319c06": "峰寺。率眾念佛。剋二十一日為期。周而復始。數年不",
    "X78n1550_001:0319c07": "懈。既復結期百日。晝夜持念。不展&#x7240;褥。嘉慶十二年",
    "X78n1550_001:0319c08": "冬。沐浴端坐。謂眾曰。頃見鸚鵡念佛法僧。其音微妙。",
    "X78n1550_001:0319c09": "殊可樂也。合掌而終(染香集)。",
    "X78n1550_001:0319c10": "律淨",
    "X78n1550_001:0319c11": "[0319c11] 律淨。字明徹。姓錢。湖州德清人。年四十。出家抗之慈",
    "X78n1550_001:0319c12": "聖庵。嗣往東園德寧庵。以誦法華經為日課。二十年",
    "X78n1550_001:0319c13": "不閒。一日法侶戒乘。語之曰。汝道心如此堅固。若加",
    "X78n1550_001:0319c14": "以念佛回向。更佳矣。如智者大師得法華三昧。尚求",
    "X78n1550_001:0319c15": "往生淨土。汝何不然。因出十疑論示之。淨瞿然有省。",
    "X78n1550_001:0319c16": "自是誦經畢。即念佛回向。又年餘。嘉慶十一年七月。",
    "X78n1550_001:0319c17": "告其徒增秀曰。吾中秋前。當往西方。八月二日。復謂",
    "X78n1550_001:0319c18": "曰。初七日卯時行矣。問何以知之。淨笑曰。水到渠成。",
    "X78n1550_001:0319c19": "及期往視。已新衣趺坐。時鄰僧多來念佛相助。淨止",
    "X78n1550_001:0319c20": "之曰。用功全在平日。臨渴掘井何為。乃移坐龕中。說",
    "X78n1550_001:0319c21": "偈云。吾年六十九。真實不&#x8657;口。放下者雙手。直往西",
    "X78n1550_001:0319c22": "方走。合掌而寂(染香集)",
    "X78n1550_001:0319c23": "西史氏曰。前仁筏。繼嵩安。皆令高聲唱佛。明乎助緣",
    "X78n1550_001:0319c24": "緊要矣。而茲謂臨渴掘井者。正其功臻純熟。勉人精",
    "X78n1550_001:0320a01": "進耳。三昧未成者。勿以是藉口。",
    "X78n1550_001:0320a02": "慧明",
    "X78n1550_001:0320a03": "[0320a03] 慧明。甯波鄞縣人。住杭州報國寺。性質直。唯知念佛。",
    "X78n1550_001:0320a04": "每執持洪名。聲若潮沸。香盡不知也。得施即放生。隨",
    "X78n1550_001:0320a05": "放隨稱佛名。必回向西方。見人不作寒暄語。但云。死",
    "X78n1550_001:0320a06": "到哉。快些念佛。越中緇白知其名者。每居病危。即延",
    "X78n1550_001:0320a07": "之念佛。助往生緣。或叩其所謂。曰。憶昔患熱病日甚。",
    "X78n1550_001:0320a08": "幾不能支。幸意根中佛號。一句頂一句而出。連&#x7DDC;不",
    "X78n1550_001:0320a09": "已。病魔消&#x5374;。竟仗此而痊。自此以後。無論語默動靜。",
    "X78n1550_001:0320a10": "皆有一佛號。從意根中一句頂一句而出也。嘉慶十",
    "X78n1550_001:0320a11": "二年。頸後患疽。絕不呻吟。臨終色和悅。手作捻珠狀。",
    "X78n1550_001:0320a12": "念佛移時而逝。先是杭城某。夢所識已故黃和尚語",
    "X78n1550_001:0320a13": "曰。我勸汝歸依慧明師。汝因循不果。今明師月內欲",
    "X78n1550_001:0320a14": "西歸。再遲無及矣。汝當速往求之。汝法名大通。已與",
    "X78n1550_001:0320a15": "汝定。醒而異之。天明起詣寺。明已疽發甚劇。急邀同",
    "X78n1550_001:0320a16": "伴五人。求歸依。明許之。及授法名。明手書五字。作鬮",
    "X78n1550_001:0320a17": "置香臺旁。謂曰我病中。不及一一屬付。法名下一字。",
    "X78n1550_001:0320a18": "皆通字派。汝等各隨緣自取。上一字。某適拈得大字。",
    "X78n1550_001:0320a19": "宛若夢中故事云(染香集)",
    "X78n1550_001:0320a20": "西史氏曰。歸依而能預定法名何也。昔世尊於無量",
    "X78n1550_001:0320a21": "劫前。聞古釋迦文講涅槃經。得經中一偈。乃至賣身",
    "X78n1550_001:0320a22": "供養。願來世成佛。亦同此號。是故今日如來。亦號釋",
    "X78n1550_001:0320a23": "迦文。今明師與某。亦無量劫前。願重緣深之所致耳。",
    "X78n1550_001:0320a24": "然則欲生安養。而慮其不遂者。從可想矣。",
    "X78n1550_001:0320b01": "一禪",
    "X78n1550_001:0320b02": "[0320b02] 一禪。海甯人。俗業屠。年四旬。痛悔前非。思唯出家。可",
    "X78n1550_001:0320b03": "解此業。遂於本邑海音寺祝髮。旋受具。任監院職。誦",
    "X78n1550_001:0320b04": "經念佛。發露懺悔。迴向淨土。誠懇翹勤。二十餘載不",
    "X78n1550_001:0320b05": "倦。嘉慶十二年。年六十八。退監院。閉關數月。至臘月",
    "X78n1550_001:0320b06": "二十八日。命眾念佛一晝夜。次早沐浴禮佛而化。闍",
    "X78n1550_001:0320b07": "維。得白色舍利。數十粒(染香集)。",
    "X78n1550_001:0320b08": "際醒",
    "X78n1550_001:0320b09": "[0320b09] 際醒。字徹悟。號訥堂。姓馬。京東豐潤縣人。幼通經史。",
    "X78n1550_001:0320b10": "薙染後。&#x5FA7;歷講席。博貫性相兩宗。而於法華三觀十",
    "X78n1550_001:0320b11": "乘之旨。尤為心得。參廣通粹如純禪師。明向上事。師",
    "X78n1550_001:0320b12": "資道合。乃印心焉。後純公遷萬壽寺。醒繼席廣通。策",
    "X78n1550_001:0320b13": "勵後學。宗風大振。每謂永明壽禪師。乃禪門宗匠。尚",
    "X78n1550_001:0320b14": "歸心淨土。況今末代。尤宜遵承。於是專修淨業。主張",
    "X78n1550_001:0320b15": "蓮宗。日限枝香晤客。過時則禮念而已。嗣遷覺生寺",
    "X78n1550_001:0320b16": "住持。尋退居紅蠡山資福寺。衲子依戀。追隨日眾。遂",
    "X78n1550_001:0320b17": "成叢林。醒為法為人。心終無厭。但一以淨土為歸。每",
    "X78n1550_001:0320b18": "當開演如來。救苦攝樂之恩。或至淚隨聲落。聽者亦",
    "X78n1550_001:0320b19": "未嘗不涕泗沾衣也。其語錄二卷。尤為切至。略言吾",
    "X78n1550_001:0320b20": "人生死關頭。唯二種力。一者。心緒多端。重處偏墜。此",
    "X78n1550_001:0320b21": "心力也。二者。如人負債。強者先牽。此業力也。業力最",
    "X78n1550_001:0320b22": "大。心力尤大。以業無自性全依於心。故心重能使業",
    "X78n1550_001:0320b23": "強。今以重心而修淨業。則淨業強。他日報盡命終。定",
    "X78n1550_001:0320b24": "生西方。不生餘處矣。如大樹大牆。尋常向西而歪。他",
    "X78n1550_001:0320c01": "日若倒。決不向餘處也。何為重心。我輩修習淨業。信",
    "X78n1550_001:0320c02": "貴於深。願貴於切。以信願深切。故一切邪說。莫能搖",
    "X78n1550_001:0320c03": "惑。一切境緣。莫能引轉。假若正修淨業時。達摩祖師。",
    "X78n1550_001:0320c04": "忽現在前。令我捨淨趨禪。可以立地成佛。我不敢從",
    "X78n1550_001:0320c05": "命。即釋迦如來。忽爾現身。謂更有異方便。勝於淨土。",
    "X78n1550_001:0320c06": "令我捨此從彼。我亦不敢依教。此之謂深信。假如赤",
    "X78n1550_001:0320c07": "熱鐵輪。旋轉頂上。不以此苦。退失往生之願。又若輪",
    "X78n1550_001:0320c08": "王勝妙。五欲現前。亦不以此樂。退失往生之願。如此",
    "X78n1550_001:0320c09": "逆順至極。尚不改所願。此之謂切願。信深願切。是謂",
    "X78n1550_001:0320c10": "重心。以是修淨。淨業必強。業強則熟。極樂淨業若熟。",
    "X78n1550_001:0320c11": "娑婆染緣便盡。臨終時。雖欲輪回境界。再現在前。不",
    "X78n1550_001:0320c12": "可得矣。雖欲彌陀淨土。不現在前。亦不可得矣。然此",
    "X78n1550_001:0320c13": "信願要在操之於素。到時自不入於岐路。如古德臨",
    "X78n1550_001:0320c14": "欲命終。六欲天童。次第接引。皆不去。專心待佛。佛現",
    "X78n1550_001:0320c15": "乃去。夫四大分張。此何時也。天童接引。此何境也。苟",
    "X78n1550_001:0320c16": "素常信願。不到十分堅固。當此時。對此境。而能強作",
    "X78n1550_001:0320c17": "主宰乎。又云。有禪者。問曰。一切諸法。悉皆如夢。娑婆",
    "X78n1550_001:0320c18": "固夢也。極樂亦夢也。同是一夢。修之何益。答曰。不然。",
    "X78n1550_001:0320c19": "七地以前。夢中修道。無明大夢。雖等覺猶眠。唯佛一",
    "X78n1550_001:0320c20": "人。始稱大覺。當夢眼未開之時。苦樂宛然。與其夢受",
    "X78n1550_001:0320c21": "娑婆之苦。何若夢受極樂之樂。況娑婆之夢。從夢入",
    "X78n1550_001:0320c22": "夢。展轉沈迷者也。極樂之夢。從夢入覺。漸至於大覺",
    "X78n1550_001:0320c23": "者也。夢雖同。而所以夢者。實不同也。可概論乎。嘉慶",
    "X78n1550_001:0320c24": "十五年二月。預知時至。辭諸外護。屬曰。幻緣不久。&#x8657;",
    "X78n1550_001:0321a01": "生可惜。各宜努力念佛。他年淨土。好相見也。臨寂半",
    "X78n1550_001:0321a02": "月前。示疾。命眾助稱佛號。見空中幢旛。無數。自西而",
    "X78n1550_001:0321a03": "來。告眾曰。淨土相現。吾將西歸。至十二月十七日申",
    "X78n1550_001:0321a04": "刻。復告眾曰。昨見文殊觀音勢至三大士。今復蒙佛",
    "X78n1550_001:0321a05": "親來。接引吾去矣。眾稱佛號愈厲。醒面西端坐。合掌",
    "X78n1550_001:0321a06": "凝眸曰。稱一聲洪名。見一分相好。言畢結印而逝。眾",
    "X78n1550_001:0321a07": "聞異香浮空。露龕七日。貌如生。髮白變黑。闍維。獲舍",
    "X78n1550_001:0321a08": "利百餘粒。世壽七十。僧臘四十九(徹悟禪師語錄)",
    "X78n1550_001:0321a09": "西史氏曰。修禪修淨。而獨歸心於安養。&#x8FF9;其梵行之",
    "X78n1550_001:0321a10": "精嚴。導人之切至。抑何與蓮宗尊宿。如同一轍歟。為",
    "X78n1550_001:0321a11": "人師。作佛祖。吾於是見之矣。",
    "X78n1550_001:0321a12": "起信",
    "X78n1550_001:0321a13": "[0321a13] 起信。字香海。姓單。富春人。父華藏。博通內典。明向上",
    "X78n1550_001:0321a14": "也。令信出家。往南屏求戒。教看誰字話。信窮參力究。",
    "X78n1550_001:0321a15": "嘗徹夜不寐。兀坐一室。如木偶然。嘉慶元年七月望。",
    "X78n1550_001:0321a16": "登吳山值夜分。見燈光互&#x668E;。晃乎心目。有省。歸語華",
    "X78n1550_001:0321a17": "藏。華藏復令&#x5FA7;參知識。至蘇州。遇會一傳公。示念佛",
    "X78n1550_001:0321a18": "法門。信即返杭閉關古梅庵。日課彌陀十萬聲。偶為",
    "X78n1550_001:0321a19": "詩都指歸淨土。有念佛歌曰。念佛好。念佛好。萬事從",
    "X78n1550_001:0321a20": "頭一筆埽。幾回背父走風塵。旅邸神魂多顛倒。不參",
    "X78n1550_001:0321a21": "禪。不矜教。一鑪香篆縈繚繞。奔波肩擔沒來由。訪友",
    "X78n1550_001:0321a22": "尋師何日了。休外求。只內照。衣裏摩尼無價寶。應聲",
    "X78n1550_001:0321a23": "現色忒分明。六道神光誰欠少。水自流。山自峭。靜裏",
    "X78n1550_001:0321a24": "觀來都入妙。笑他名利日忙忙。自在真修誰能造。月",
    "X78n1550_001:0321b01": "沈西。鐘報曉。漫說容顏未衰老。古來賢哲若河沙。誰",
    "X78n1550_001:0321b02": "非白骨埋荒草。獨此心。無壽夭。脫離苦海無煩惱。百",
    "X78n1550_001:0321b03": "年身世等空華。空華勘破一長嘯。&#x9262;囊懸。柱杖&#x629D;。撇",
    "X78n1550_001:0321b04": "&#x5374;塵緣歸路早。人生定數已安排。佛本天真非矜造。",
    "X78n1550_001:0321b05": "閒住庵。嬾談道。吏難役兮君難召。禪&#x7240;鎮日坐忘機。",
    "X78n1550_001:0321b06": "碧眼胡僧&#x89B7;不到。曝晴檐。補破襖。一盂脫粟隨緣飽。",
    "X78n1550_001:0321b07": "敢云閉戶慕清高。亦非目視諸方藐。生寡交。死絕弔。",
    "X78n1550_001:0321b08": "氣盡皮囊便撇掉。土埋火葬總由他。不賸兒孫免不",
    "X78n1550_001:0321b09": "肖。苦莫悲。喜莫笑。總是浮生夢未覺。大家拋&#x5374;瓜葛",
    "X78n1550_001:0321b10": "藤。刀環請唱還鄉調。有一言。最簡要。世人如入羅網",
    "X78n1550_001:0321b11": "鳥。欲脫羅網何處求。唯有勸君念佛好。十七年十月",
    "X78n1550_001:0321b12": "十九日。卒於東園隱修庵。臨終盥沐易衣。念佛坐逝。",
    "X78n1550_001:0321b13": "逾時。頂可灼手。舉體入龕。輕如一[(畾/(冗-几+互))*毛]。華藏贊以聯句",
    "X78n1550_001:0321b14": "云。頂煖決生安樂剎。身輕顯示涅槃心。年三十七(钁",
    "X78n1550_001:0321b15": "頭吟并序染香集)。",
    "X78n1550_001:0321b16": "真傳",
    "X78n1550_001:0321b17": "[0321b17] 真傳。字會一。姓何。蘇州吳縣人。年十九。遇嬾珙和尚。",
    "X78n1550_001:0321b18": "指示佛乘。受五戒。彭二林居士。招入文星閣。傳執贄",
    "X78n1550_001:0321b19": "稱弟子。共修念佛三昧。年二十八。投杭州崇福寺出",
    "X78n1550_001:0321b20": "家。研究楞嚴。唯識大義。為人講說。詞旨明暢。後住嘉",
    "X78n1550_001:0321b21": "興楞嚴寺。矢志募修大藏經版。工興有日矣。忽疾作。",
    "X78n1550_001:0321b22": "退隱蘇州鳳巢庵。一意西歸。嘉慶十七年正月杪。謂",
    "X78n1550_001:0321b23": "其徒曰。爾等勿訝。明日余將去矣。至夜分。蹶然起坐。",
    "X78n1550_001:0321b24": "西向念佛。含笑而逝。年五十三(參茶老人集)",
    "X78n1550_001:0321c01": "西史氏曰。刊經助緣也。念佛正行也。疾作而專務正",
    "X78n1550_001:0321c02": "行。固宜矣。",
    "X78n1550_001:0321c03": "達純",
    "X78n1550_001:0321c04": "[0321c04] 達純。字粹修。號悉檀。姓朱。嘉興桐鄉縣人。自幼薙染。",
    "X78n1550_001:0321c05": "住嘉興覺海寺。精修淨業。一十六年。建西方三聖殿。",
    "X78n1550_001:0321c06": "春冬啟念佛期。遠近觀感。緇素雲集。嘗行般舟三昧",
    "X78n1550_001:0321c07": "二次。一夕夢中。見大蓮華。從空而降。自此知見超卓。",
    "X78n1550_001:0321c08": "辯才無礙。彭二林居士。逖聞道行。延住流水居。及文",
    "X78n1550_001:0321c09": "星閣。領眾念佛。日課嚴密。常演講雲棲彌陀疏鈔。及",
    "X78n1550_001:0321c10": "天台教觀。歷十載不倦。嗣開法南禪寺。百廢具興。淨",
    "X78n1550_001:0321c11": "業無間。旋退隱殊勝庵。愈精念佛。嘉慶十八年冬示",
    "X78n1550_001:0321c12": "疾。次年春。料理院務畢。時其徒悟靈在南禪。手書促",
    "X78n1550_001:0321c13": "至。曰。余將長往。需汝一訣。二月十三日。集眾念佛。沐",
    "X78n1550_001:0321c14": "浴更衣。跏趺說偈曰。多生濁苦纏&#x7DDC;。一旦逍遙變遷。",
    "X78n1550_001:0321c15": "快&#x89A9;彌陀影現。廓然別有一天。合掌而終。年六十三。",
    "X78n1550_001:0321c16": "僧臘五十七(悉檀吟&#x69C0;。染香集)。",
    "X78n1550_001:0321c17": "靈徹",
    "X78n1550_001:0321c18": "[0321c18] 靈徹。杭州人。於郡之寶壽寺出家。精進念佛十餘載。",
    "X78n1550_001:0321c19": "年踰五旬得疾。集眾念佛。以七日為期。自亦力疾隨",
    "X78n1550_001:0321c20": "之。至三日。謝眾曰。吾得淨土生矣。諸公勉之。言訖而",
    "X78n1550_001:0321c21": "逝。時嘉慶二十年(染香集)。",
    "X78n1550_001:0321c22": "道守",
    "X78n1550_001:0321c23": "[0321c23] 道守。鳳陽人。出家九華山。三十年&#x5FA7;歷叢林。缾&#x9262;蕭",
    "X78n1550_001:0321c24": "然。恬淡自得。後住嘉興鍾埭鎮古剎。杜門念佛者四",
    "X78n1550_001:0322a01": "載。嘉慶二十三年春。忽扁舟入城。&#x5FA7;勸檀越。專心念",
    "X78n1550_001:0322a02": "佛。意極懇切。次日相契數人往候。見寮門未啟。排闥",
    "X78n1550_001:0322a03": "視之。已趺坐化去矣(染香集)。",
    "X78n1550_001:0322a04": "列權",
    "X78n1550_001:0322a05": "[0322a05] 列權。字天聖。海甯人。歸定高和尚為弟子。與徹迷同",
    "X78n1550_001:0322a06": "居延恩。念佛精進。嘉慶二十三年冬。謂人曰。吾將逝",
    "X78n1550_001:0322a07": "矣。走別四鄰。眾共驚異。欲送之歸。辭曰。勿爾。時尚未",
    "X78n1550_001:0322a08": "至。翌日晚課如常時。至二鼓始歸寮。及寺眾曉起。則",
    "X78n1550_001:0322a09": "趺坐終矣(染香集)。",
    "X78n1550_001:0322a10": "佛度",
    "X78n1550_001:0322a11": "[0322a11] 佛度。安徽歙縣人。住蘇州南禪寺。過午不食。脅不貼",
    "X78n1550_001:0322a12": "席。專修淨業。嘉慶二十三年春。有疾。辭諸道友。端坐",
    "X78n1550_001:0322a13": "而化。[0322a13] 有僧絕相者。嘉禾人。亦居南禪。與度道誼頗洽。",
    "X78n1550_001:0322a14": "貌極陋。人多輕之。終日不言。持過午不食戒。晨禮四",
    "X78n1550_001:0322a15": "十八願。及大悲懺。餘時佛聲不絕口。夜則面西危坐。",
    "X78n1550_001:0322a16": "如是二十年。及度化去。乃曰。渠去我亦隨之矣。沐浴",
    "X78n1550_001:0322a17": "焚香。面西合掌化(染香集)。",
    "X78n1550_001:0322a18": "覺源",
    "X78n1550_001:0322a19": "[0322a19] 覺源。字性海。安徽定遠張氏子也。幼&#x9834;異。九歲五經",
    "X78n1550_001:0322a20": "俱成誦。弱冠入邑庠。文名日甚。顧無心仕進。每作出",
    "X78n1550_001:0322a21": "世想。閱華嚴法華。多有契語。亡何父母相繼沒。遂決",
    "X78n1550_001:0322a22": "志出家。依金陵耆闍律師祝髮。禮封崇皓清律師。受",
    "X78n1550_001:0322a23": "具足戒。時年已四十矣。自以出家遲暮。行苦行。堅持",
    "X78n1550_001:0322a24": "戒律。不妄語。不非時食。手不觸金銀寶物。身不著獸",
    "X78n1550_001:0322b01": "毛蠶吐。嘗於投子閱藏畢。行二時頭陀。&#x5FA7;參知識。聞",
    "X78n1550_001:0322b02": "焦山借庵禪師。為洞下名德。特往參叩。機緣契合。遂",
    "X78n1550_001:0322b03": "承印記。復住山中閱藏。愈深入教海。於華嚴奧旨。獨",
    "X78n1550_001:0322b04": "有心得。口誦手披。不下數百過。乃至背誦不遺一字。",
    "X78n1550_001:0322b05": "常為緇白。開演大義。抉幽剔微。聽者豁然。因自別其",
    "X78n1550_001:0322b06": "號曰。一真法界。已而棲心安養。日課西方佛名。十萬",
    "X78n1550_001:0322b07": "聲。脅不著席者。數十年。晚年石谷成公。延居高旻寺。",
    "X78n1550_001:0322b08": "素患足疾。雖至增劇。而六時禮拜。無少間。復加禮普",
    "X78n1550_001:0322b09": "明懺及彌陀四十八願。禮已。即誦佛名不歇口。見人",
    "X78n1550_001:0322b10": "不談他語。唯以西方淨業。諄諄勸勉而已。計居十餘",
    "X78n1550_001:0322b11": "載。緇白多欽其品。嘉慶二十四年六月。忽欲歸焦山。",
    "X78n1550_001:0322b12": "成公堅留不可。歸甫逾月。示微疾。八月二十六日。晨",
    "X78n1550_001:0322b13": "起。索浴竟。端坐念佛。如入禪定。闍維時。瑞雲盤空。有",
    "X78n1550_001:0322b14": "光五色。從火際透起。獲舍利三大粒。瑩淨如玉。現藏",
    "X78n1550_001:0322b15": "本山。世壽六十九。著有淨土詩百首行世(染香集)",
    "X78n1550_001:0322b16": "西史氏曰。昔人謂乘戒俱急。生品最高。若有乘無戒。",
    "X78n1550_001:0322b17": "流入鬼神趣中。源如是持戒。如是參修。非乘戒並急",
    "X78n1550_001:0322b18": "者乎。彼輕視木又。而高談般若。嗚呼危矣。",
    "X78n1550_001:0322b19": "正真",
    "X78n1550_001:0322b20": "[0322b20] 正真。字達宗。湖廣湘潭縣人。曾參高旻昭月貞公。薦",
    "X78n1550_001:0322b21": "紳延主鷲峰古剎。初至則&#x983A;垣老屋。人不堪其憂。而",
    "X78n1550_001:0322b22": "真則晏如也。已而檀施普集。百廢咸新。次第建諸殿",
    "X78n1550_001:0322b23": "閣。復置田數百頃。率眾念佛。凡來求法者。雖臧穫所",
    "X78n1550_001:0322b24": "不忍棄。示以持名法門。維時宰官薦紳。遠近緇素皆",
    "X78n1550_001:0322c01": "服其品。太史姚姬傅。觀察章淮樹。尤為宏護。淮樹一",
    "X78n1550_001:0322c02": "日邀真。相對據榻。出其二妾令受經。真曰。受經之法。",
    "X78n1550_001:0322c03": "須正几中庭。焚香恭敬而後可。不然是慢法也。淮樹",
    "X78n1550_001:0322c04": "如所教。既離榻。則梁墜而榻碎。淮樹異之。率二妾同",
    "X78n1550_001:0322c05": "秉戒法。後舍二妾為尼。精修淨土。未幾。真慨然有隱",
    "X78n1550_001:0322c06": "志。屏絕諸緣。著淨土偈若干首。道光元年正月九日。",
    "X78n1550_001:0322c07": "令嗣法脫凡至寮。劇談安養樂趣。貌和神恬。旋自鳴",
    "X78n1550_001:0322c08": "魚。念佛時許。命凡過堂食粥。及復至。則真已新衣逝",
    "X78n1550_001:0322c09": "矣(染香集)。",
    "X78n1550_001:0322c10": "東瓜和尚",
    "X78n1550_001:0322c11": "[0322c11] 東瓜和尚。遺其名。姓孫。杭州人。嗜食東瓜故名。出家",
    "X78n1550_001:0322c12": "華嚴庵。為人緘默。竟日遊行街市。寒暑無間。經十餘",
    "X78n1550_001:0322c13": "年。人莫測之。與鄰庵僧慧照友。將寂之前月。告照曰。",
    "X78n1550_001:0322c14": "新正六日。吾行矣。汝合來送我。屆期。和尚。赴法慧庵",
    "X78n1550_001:0322c15": "齋返。見照先在。曰。汝何來。照笑曰。汝與我約。特來相",
    "X78n1550_001:0322c16": "送耳。和尚曰。微子言。幾忘卻了。遂盥沐新衣禮佛竟。",
    "X78n1550_001:0322c17": "謂照曰。既行。不可無偈。為我書之。偈云。終日走街坊。",
    "X78n1550_001:0322c18": "心中念佛忙。世人都不識。別有一天堂。怡然而終(染",
    "X78n1550_001:0322c19": "香集)",
    "X78n1550_001:0322c20": "西史氏曰。時至而忘歸期。前有道證。至此再見。何其",
    "X78n1550_001:0322c21": "生死自如乎。而究其所以致此者。無他。心即佛故也。",
    "X78n1550_001:0322c22": "今人念佛之功。日僅片時。且不能一其心於安養。而",
    "X78n1550_001:0322c23": "亦欲冀臨終之瑞應。難矣哉。",
    "X78n1550_001:0322c24": "定基",
    "X78n1550_001:0323a01": "[0323a01] 定基。字琳琇。臨海人。出家於天台山。受戒後。&#x5FA7;參知",
    "X78n1550_001:0323a02": "識。晚居蘇州靜室。掩關九載。誓不食鹹味。刺舌血。書",
    "X78n1550_001:0323a03": "華嚴經。八十一卷。日誦阿彌陀佛。為常課。道光元年。",
    "X78n1550_001:0323a04": "詣鄮山禮阿育王塔。臂香供養。塔中舍利。現黃白二",
    "X78n1550_001:0323a05": "珠。大如蓮子。光耀炫目。既歸得蠱疾。醫藥罔效。法侶",
    "X78n1550_001:0323a06": "乘戒往視之。策以一心念佛。求生淨土。基曰然。即於",
    "X78n1550_001:0323a07": "臥榻前。供接引佛像。令庵內僧眾。輪流念佛。至七日。",
    "X78n1550_001:0323a08": "忽起坐。索浴易衣曰。速邀乘公來。其徒從之。乘戒至。",
    "X78n1550_001:0323a09": "基謝曰。蒙君示我念佛。今晨見大勢至菩薩接引。我",
    "X78n1550_001:0323a10": "得中品中生矣。遂斂目合掌而逝。眾聞異香。彌時方",
    "X78n1550_001:0323a11": "息。年五十八(舍利瑞應錄)。",
    "X78n1550_001:0323a12": "悟靈",
    "X78n1550_001:0323a13": "[0323a13] 悟靈。字軼&#x7FA3;。號幻如。浙之海昌金氏子也。幼有出塵",
    "X78n1550_001:0323a14": "志。見佛輒膜拜。洎九齡。善病。亟請於父母。求出家。許",
    "X78n1550_001:0323a15": "之。乃脫白於本城。安國寺西房。禮象隴上座為師。旋",
    "X78n1550_001:0323a16": "圓具於杭州昭慶寺。時悉檀純。公方開念佛堂。於蘇",
    "X78n1550_001:0323a17": "州流水居。靈裹具從之。六時持念不懈。復逐字禮華",
    "X78n1550_001:0323a18": "嚴法華金剛圓覺等經。純公見靈&#x811A;根穩密。即授衣",
    "X78n1550_001:0323a19": "拂。靈於淨土法門。諦信不貳。父早歿。勸母周氏。發往",
    "X78n1550_001:0323a20": "生願。母後果無疾。念佛而脫。其兄蓮隱感而出家。純",
    "X78n1550_001:0323a21": "公寂後。靈繼席南禪。三年引退。居松江韋陀庵。精舍",
    "X78n1550_001:0323a22": "數楹。塵囂不到。與蓮隱同居。以念佛為日課。嘗於中",
    "X78n1550_001:0323a23": "夜禪觀中。見天上眾星。由四方翕聚。成憶佛念佛四",
    "X78n1550_001:0323a24": "字。字大尋丈。晶光晃耀。自是目炯炯有光。凡緇白聞",
    "X78n1550_001:0323b01": "人以及農販牧豎。皆見而生。敬感化念佛者不下數",
    "X78n1550_001:0323b02": "千人。靈既專志淨業。念從上往生諸人。自淨土聖賢",
    "X78n1550_001:0323b03": "錄以後。無有續集。而高人輩出。不可湮沒無傳。於是",
    "X78n1550_001:0323b04": "廣採博訪。輯為染香集一卷。自嘉慶以來。凡染香於",
    "X78n1550_001:0323b05": "此法門者。罔弗紀載。越五年而書成。刻行於世道光",
    "X78n1550_001:0323b06": "八年春患噎隔。集緇白交好。告以別期不久。諸君幸",
    "X78n1550_001:0323b07": "各自愛專志念佛。以圖後會也。自製影堂聯句云。泥",
    "X78n1550_001:0323b08": "牛吼落江心月。木馬嘶歸海上雲。絕醫藥。一意西歸。",
    "X78n1550_001:0323b09": "入五月而劇。人來問疾但曰。生死事大。各自努力。便",
    "X78n1550_001:0323b10": "口佛喃喃而已。十七日西向趺坐。持名。或問臨行一",
    "X78n1550_001:0323b11": "句作麼生。曰。阿彌陀佛。良久。聲漸微。泊然歸寂世壽",
    "X78n1550_001:0323b12": "六十一。坐三十五夏。三日合龕。貌如生(染香續集)",
    "X78n1550_001:0323b13": "西史氏曰導母往生。感兄出家。可謂極孝悌之大者",
    "X78n1550_001:0323b14": "矣。至其見星成字。&#x8462;精誠之極。心光發現耳。修淨業",
    "X78n1550_001:0323b15": "者。勿懷疑貳焉。",
    "X78n1550_001:0323b16": "圓融",
    "X78n1550_001:0323b17": "[0323b17] 圓融。字竺峰。姓姚。湖州德清人。年二十出家。薙染於",
    "X78n1550_001:0323b18": "杭州石屋嶺煙霞寺。旋於昭慶律寺受具足戒。持守",
    "X78n1550_001:0323b19": "無缺。而篤好禮念。以往生淨土。為一生決定志願。不",
    "X78n1550_001:0323b20": "自住庵。恒依人以修。謂可免雜用心也。亦不定居一",
    "X78n1550_001:0323b21": "處。合則留。不合則去。意氣灑落。不為膠執。其所住處",
    "X78n1550_001:0323b22": "不樂隨眾作務。常靜掩一關。禮念並行。不禮則念。不",
    "X78n1550_001:0323b23": "念則禮。無一時間斷。亦不少參以他法。竟以此二事",
    "X78n1550_001:0323b24": "終其身。嘗於一日午間。念。阿彌陀佛名。魚聲朗朗。相",
    "X78n1550_001:0323c01": "應徹一夜。直至次日晡時。人見其終無休歇。大聲喚",
    "X78n1550_001:0323c02": "之。始止。自謂纔如半日耳。問其飢否。則曰我口中甜",
    "X78n1550_001:0323c03": "水如蜜。常盈常嚥。受用無量。更不思食也。脅不貼席",
    "X78n1550_001:0323c04": "者數十年。故少夢。偶有夢。亦不離禮念。更無異緣。其",
    "X78n1550_001:0323c05": "夢中常見佛菩薩活動如生。間作獎勵之語。有時韋",
    "X78n1550_001:0323c06": "馱尊天導引念佛。&#x8462;其所夢皆類此。道光十年。三月",
    "X78n1550_001:0323c07": "十九日。寂於杭城東園之天華庵。前數日。示微疾。自",
    "X78n1550_001:0323c08": "知時至。略屬庵主數語。即默自持念。更無他言。寂後",
    "X78n1550_001:0323c09": "示頂煖相。闍維於龍慶寺之普同塔。香柴無多。頃刻",
    "X78n1550_001:0323c10": "化盡。世壽六十四。不畜徒(染香續集)",
    "X78n1550_001:0323c11": "西史氏曰。居無常者。真解脫也。不畜徒者。真乾淨也",
    "X78n1550_001:0323c12": "闍維速化。謂非不戀世緣之明徵哉。",
    "X78n1550_001:0323c13": "悟開",
    "X78n1550_001:0323c14": "[0323c14] 悟開。字豁然。號水雲道人。姓張。蘇州木瀆人。幼孤。讀",
    "X78n1550_001:0323c15": "書聰慧。喜經史根柢之學。而淡於功名。家貧。棄儒為",
    "X78n1550_001:0323c16": "賈。一日見僧背負警策生死文句。市中行魚勸人念",
    "X78n1550_001:0323c17": "佛。即猛省遂受三歸五戒。已而辭親。禮祥峰文公脫",
    "X78n1550_001:0323c18": "白。旋秉具於高旻如鑑和尚。留住過夏結冬。窮參力",
    "X78n1550_001:0323c19": "究苦不得入。一日偶觸踏破鐵&#x97B5;無覓處。得來全不",
    "X78n1550_001:0323c20": "費工夫語。本參一句。廓然頓現。復閱古德。&#x8AB5;訛公案。",
    "X78n1550_001:0323c21": "皆據實供通。旋開法於荊南顯親寺。未幾引退。歷居",
    "X78n1550_001:0323c22": "雲間練川支硎等處。皆水邊林下。有所修建檀施不",
    "X78n1550_001:0323c23": "足。即自罄其&#x9262;囊。不住。則包裹以行。無貪戀心也。後",
    "X78n1550_001:0323c24": "歸住靈巖之寶藏庵。所至白衣向化。尤夥。一以淨土",
    "X78n1550_001:0324a01": "指歸。著有念佛百問。開示後學。自題偈曰。我以大悲",
    "X78n1550_001:0324a02": "心。闡揚念佛法。仰祈三寶尊。慈悲加護我。假此螢火",
    "X78n1550_001:0324a03": "光。化作智慧燈。照耀於世間。引之深入佛。念佛願往",
    "X78n1550_001:0324a04": "坐。還來度含識。西方不退轉。直至成菩提。道光十年",
    "X78n1550_001:0324a05": "入夏疾作。寄書遠道諸友。諄諄以生死事大為勗且",
    "X78n1550_001:0324a06": "有秋盡當西歸之語。常住事宜。以次了畢。絕藥食。九",
    "X78n1550_001:0324a07": "月二十日淩晨。向西趺坐。合掌誦楞嚴&#x546A;竟。接佛號",
    "X78n1550_001:0324a08": "觀音號。良久聲微。奄然而化。恰在立冬前二日。次日",
    "X78n1550_001:0324a09": "入龕。頂相猶溫。送者數百人。咸讚歎焉(染香續集念佛百問)。",
    "X78n1550_001:0324a10": "方海",
    "X78n1550_001:0324a11": "[0324a11] 方海。字普澄。號西臺。姓崔。湖州烏程人。年二十一。入",
    "X78n1550_001:0324a12": "天台華頂寺祝髮。旋受具於清涼寺際雲禪師專心",
    "X78n1550_001:0324a13": "閱藏。淹貫諸論。已而駐錫蘇州杯渡庵。純提淨土。廣",
    "X78n1550_001:0324a14": "勸緇白。從而信向者甚眾。先後遭父母喪。日禮華嚴",
    "X78n1550_001:0324a15": "法華。諸大乘經。代親迴向。生平所著淨土詩。及書寫",
    "X78n1550_001:0324a16": "經論無算。道光二十一年七月。忽語人曰。我月內將",
    "X78n1550_001:0324a17": "行。諸未了願。屬付汝等。翌日而病。至二十七日。見幢",
    "X78n1550_001:0324a18": "旛招引。曰。佛來迎矣。索筆作偈。據几疾書曰。七十年",
    "X78n1550_001:0324a19": "來夢幻多。彌陀一句盡消磨。而今直入如來地。空有",
    "X78n1550_001:0324a20": "雙忘禮寶陀遂擲筆而逝。世壽七十。僧臘四十九(西",
    "X78n1550_001:0324a21": "臺賸&#x7A3E;)。",
    "X78n1550_001:0324a22": "昌茂",
    "X78n1550_001:0324a23": "[0324a23] 昌茂。字在經。紹興人。年二十五。出家於南海積善堂。",
    "X78n1550_001:0324a24": "詣鄮山舍利塔前。然指供佛。&#x5FA7;參名山知識。晚年住",
    "X78n1550_001:0324b01": "蘇州松雲庵。終身供奉阿彌陀佛。及地藏菩薩。見人",
    "X78n1550_001:0324b02": "輒談因果。勸修淨土。歸依者盈千。生平不放燄口。曰",
    "X78n1550_001:0324b03": "無德行故。受人銀錢。隨受隨施。嘗刊佛經數種。及萬",
    "X78n1550_001:0324b04": "善同歸等書。又鑄大鐘三具。發願度地獄眾生。道光",
    "X78n1550_001:0324b05": "二十八年。正月二十三夜忽患胃疾。自知將終。禮佛",
    "X78n1550_001:0324b06": "誦經。益加嚴密。命邀歸依弟子某某來。時夜將半侍",
    "X78n1550_001:0324b07": "者勸待天明。曰。白菩薩至。吾定四更時去矣。口中念",
    "X78n1550_001:0324b08": "佛不絕。令沐浴更衣。果至四更。危坐而逝年八十三。",
    "X78n1550_001:0324b09": "闍維得青白色舍利十餘粒(王吟軒述)",
    "X78n1550_001:0324b10": "西史氏曰。人疑白菩薩。為無常惡鬼。故師之生西。疑",
    "X78n1550_001:0324b11": "信者各半。余昔聞師言。江河社稷之神。不敢僭受菩",
    "X78n1550_001:0324b12": "薩之號。夫神且不可。況鬼乎。白菩薩者。或觀音應現",
    "X78n1550_001:0324b13": "也觀其捨報安詳。合諸素行。往生無足疑者。",
    "X78n1550_001:0324b14": "[0324b14] 總論曰。自蓮宗之教行。有志之士。聞風向化者盛矣。",
    "X78n1550_001:0324b15": "顧念佛者如牛毛。往生者如麟角。究其病根。信行願",
    "X78n1550_001:0324b16": "不切故耳。如上諸公。或明向上而理事圓融。或專淨",
    "X78n1550_001:0324b17": "行而戒忍堅固。卒乃出輪回。登聖域。甚哉。其善牖後",
    "X78n1550_001:0324b18": "人也。彼身作沙門。而心非沙門者。&#x89A9;此當何如愧奮",
    "X78n1550_001:0324b19": "耶。",
    "X78n1550_001:0324b20": "往生比邱尼第二",
    "X78n1550_001:0324b21": "湖上老尼",
    "X78n1550_001:0324b22": "[0324b22] 湖上老尼。不詳其人。念佛誦經。極虔謹。精嚴戒律。有",
    "X78n1550_001:0324b23": "道人每歲一來。來則劇談彌日。然後去。一日尼預與",
    "X78n1550_001:0324b24": "道人約。待之不至。自言將逝不得與此友別。柰何復",
    "X78n1550_001:0324c01": "待數日。又不至。乃命一舁龕斷橋上。手執線香一枝。",
    "X78n1550_001:0324c02": "從容入龕。頃之火發。遂自焚。觀者如堵。至身已焦黑。",
    "X78n1550_001:0324c03": "念佛聲猶不絕云(何士瑗陰&#x96B2;文註釋)。",
    "X78n1550_001:0324c04": "本印",
    "X78n1550_001:0324c05": "[0324c05] 本印。字松岐。吳縣人。幼多病。因發願出家。年二十五。",
    "X78n1550_001:0324c06": "父母送之城中。圓通庵薙染。尋受具戒。別買屋數間",
    "X78n1550_001:0324c07": "以居。名曰觀幻。戒行潔清。勤修福業。歷諸名剎。供佛",
    "X78n1550_001:0324c08": "飯僧。迴向淨土。乾隆四十五年八月。自九華歸。結期",
    "X78n1550_001:0324c09": "禮大悲懺。甫逾二七。忽感微疾。曰。吾生緣其盡乎。遂",
    "X78n1550_001:0324c10": "輟懺。專持佛名。至十月初旬。臥&#x7240;七日。右脅西向。念",
    "X78n1550_001:0324c11": "佛無間。已而屬付後事畢。命其徒誦阿彌陀經。至三",
    "X78n1550_001:0324c12": "周。寂然而逝(西方公據集驗)。",
    "X78n1550_001:0324c13": "遂欽",
    "X78n1550_001:0324c14": "[0324c14] 遂欽。字越成。無錫人。九歲出家。稍長遇一尼師激發。",
    "X78n1550_001:0324c15": "專持佛名。行住無間。尋住蘇州南園白衣庵。興復殿",
    "X78n1550_001:0324c16": "堂。念佛益切。年五十。始受具戒。至五十五。其年三月。",
    "X78n1550_001:0324c17": "雞初鳴。召其徒曰。吾將去矣。徒曰。師無他恙。何出此",
    "X78n1550_001:0324c18": "言。因泣下。欽曰。癡人。哭我何益。認真念佛可爾。遂趺",
    "X78n1550_001:0324c19": "坐西向。同稱佛名。盡炷香乃逝。事在乾隆五十三年",
    "X78n1550_001:0324c20": "(西方公據集驗)。",
    "X78n1550_001:0324c21": "律宗",
    "X78n1550_001:0324c22": "[0324c22] 律宗。字聖可。嘉定人。三歲失母。其祖母&#x64D5;至蘇城圓",
    "X78n1550_001:0324c23": "通庵。尋薙染受具戒。少好禮佛。長誦法華經。苦不能",
    "X78n1550_001:0324c24": "解義。因詣金山。及杭州崇福。參究累冬。歸而專修淨",
    "X78n1550_001:0325a01": "業。屢詣諸名山。供佛飯僧。年五十三。得咳疾。遂閉關",
    "X78n1550_001:0325a02": "不出。以西方為期。至年六十四。正月望。集諸緇白。同",
    "X78n1550_001:0325a03": "稱佛名。至日昃。顧視左右。勸勉修行。語劇苦切。尋舉",
    "X78n1550_001:0325a04": "手稱西方極樂世界。大慈大悲。阿彌陀佛。如是者三。",
    "X78n1550_001:0325a05": "趺坐而逝。蓮華香滿室中。事在乾隆五十五年(西方",
    "X78n1550_001:0325a06": "公據集驗)。",
    "X78n1550_001:0325a07": "佛琦",
    "X78n1550_001:0325a08": "[0325a08] 佛琦。字見琳。長洲縣人。自少不願有家。既長。其母送",
    "X78n1550_001:0325a09": "閶門外雨華庵。薙染。尋受具戒。已而受城中崇佛庵。",
    "X78n1550_001:0325a10": "尼道堅屬付。繼為庵主。募金千餘兩。造西方三聖旃",
    "X78n1550_001:0325a11": "檀像。高八尺。歲結七日期場。集淨行僧。為念佛會。歷",
    "X78n1550_001:0325a12": "諸名山。供佛飯僧。為常州天寧寺。置田三十畝。晚而",
    "X78n1550_001:0325a13": "專修淨業。將逝前三日。見菩薩現身。兩童子侍。或言",
    "X78n1550_001:0325a14": "聞菊花香。琦曰。此青蓮華香也。乾隆五十六年。八月",
    "X78n1550_001:0325a15": "晦。有近事女問疾。琦令扶起。集眾焚香。稱佛名可二",
    "X78n1550_001:0325a16": "千聲。遂逝(西方公據集驗)",
    "X78n1550_001:0325a17": "西史氏曰。飯僧作福。在家人恒有之。今出家女眾。亦",
    "X78n1550_001:0325a18": "屢見焉。謂非能破慳貪者乎。雖然。女眾可以修福。而",
    "X78n1550_001:0325a19": "號為沙門者。愈當精進。若夫但圖人之供養。而不知",
    "X78n1550_001:0325a20": "己之承事。嗚呼。其亦可以已矣。",
    "X78n1550_001:0325a21": "蓮芳",
    "X78n1550_001:0325a22": "[0325a22] 蓮芳。不詳其所出。居崇佛庵。目擊琦往生事&#x8FF9;遂亦",
    "X78n1550_001:0325a23": "密密行持。年三十餘。得疾。念力益堅。臨終。亦正念分",
    "X78n1550_001:0325a24": "明。面西趺坐。合掌而逝。事在嘉慶十三年(染香集)。",
    "X78n1550_001:0325b01": "朗然",
    "X78n1550_001:0325b02": "[0325b02] 朗然。姓沈。嘉善人。年十八。見嫂氏產難之苦。自誓不",
    "X78n1550_001:0325b03": "字。求父母出家。於邑之陶莊淨池庵。專志淨土。行持",
    "X78n1550_001:0325b04": "既久。閒忙無間。嘉慶十三年。謂其徒福緣曰。吾三月",
    "X78n1550_001:0325b05": "中。已三夢寶池。跏趺華中。往生有分矣。汝當篤志念",
    "X78n1550_001:0325b06": "佛。自然水到渠成。功不唐捐。慎母錯過。至三月念五",
    "X78n1550_001:0325b07": "日。無疾坐脫。年七十一(染香集)。",
    "X78n1550_001:0325b08": "妙成",
    "X78n1550_001:0325b09": "[0325b09] 妙成。湖州菰城何氏女。生有慧性。髫年。即容止端莊。",
    "X78n1550_001:0325b10": "不同常兒。母故奉佛。每見母舉佛號。便合掌相和。年",
    "X78n1550_001:0325b11": "二十一。適同里王生。未半載。夫亡。翁亦信心念佛顧",
    "X78n1550_001:0325b12": "家貧。成勤紡績。以供菽水。朝暮則誦華嚴。持佛號。為",
    "X78n1550_001:0325b13": "常課。如是。十餘年。後翁出家為僧。姑繼亡。成亦投本",
    "X78n1550_001:0325b14": "城北門外廣嚴庵為尼。旋受具戒。持守嚴恪。益專志",
    "X78n1550_001:0325b15": "誦經念佛。甘棲淡泊絕意攀援。嘉慶十九年。示微疾",
    "X78n1550_001:0325b16": "語侍者曰。吾生緣已盡後三日。當西去。若輩幸自努",
    "X78n1550_001:0325b17": "力修持。或有見期。勿忘吾言。至第三日。正趺坐誦佛。",
    "X78n1550_001:0325b18": "忽舉首曰。接引佛已到。吾行矣。即瞑目而化。年四十",
    "X78n1550_001:0325b19": "七(染香續集)。",
    "X78n1550_001:0325b20": "道乾",
    "X78n1550_001:0325b21": "[0325b21] 道乾字世禪。嘉禾雙溪陳氏女。年十七。出家於秀州",
    "X78n1550_001:0325b22": "之蘿庵。喜清淨自居看古德機緣。遂發明向上志。圓",
    "X78n1550_001:0325b23": "具後。詣天台國清寺。參寶林珍公。見時便問。如何是",
    "X78n1550_001:0325b24": "大人相。珍曰。待汝除卻五障來。即向汝道。乾曰。與麼。",
    "X78n1550_001:0325c01": "則瞞和尚去也。珍曰。汝那裏學得這&#x8657;頭來。乾不覺",
    "X78n1550_001:0325c02": "汗流浹背。便禮拜。珍復問曰。如何是大人相。乾展兩",
    "X78n1550_001:0325c03": "手示之。珍公印可。旋受衣拂。乾既得旨。罷參。住南湖",
    "X78n1550_001:0325c04": "之草庵。庵破敗不堪。處之晏如也。操履真實。順逆一",
    "X78n1550_001:0325c05": "如。平居一字一禮。三轉華嚴。課大般若經數十部由",
    "X78n1550_001:0325c06": "是道風遠著。施者雲集。次第建諸殿堂。其庵居偈曰。",
    "X78n1550_001:0325c07": "學道殷勤年復年。從今不著有無邊。歸家莫便家中",
    "X78n1550_001:0325c08": "坐。好為人耕劫外田。又於庵中設念佛堂。晝夜魚聲",
    "X78n1550_001:0325c09": "不絕者。垂四十年。嘉慶二十五年冬。示微疾。十一月",
    "X78n1550_001:0325c10": "十一日。謂其徒曰。吾明日寅時。當去矣。至時說偈曰。",
    "X78n1550_001:0325c11": "八十八年。無貪無戀。歸去來兮。水清月現。命眾同聲",
    "X78n1550_001:0325c12": "念佛吉祥而逝(染香集)",
    "X78n1550_001:0325c13": "西史氏曰。自古及今。禪淨雙修。而出自女眾者。&#x8462;鮮",
    "X78n1550_001:0325c14": "矣。至其居不求安。殷勤辦道。宛具大人之相。苟非真",
    "X78n1550_001:0325c15": "實了當其可勉強為之耶。",
    "X78n1550_001:0325c16": "蘭若庵尼",
    "X78n1550_001:0325c17": "[0325c17] 蘭若庵尼。失其名。姓陳甯國郡西世家女。西禪寺僧",
    "X78n1550_001:0325c18": "某。未出家時。聘為室。後某棄家為僧。尼亦出家於三",
    "X78n1550_001:0325c19": "乘庵旋移居蘭若。日則隨眾作苦。夜則獨坐念佛。性",
    "X78n1550_001:0325c20": "甘淡泊。其兄時遺衣食。卒乃卻之曰。我既出家。若常",
    "X78n1550_001:0325c21": "與在家昆季往還。仍如未出家矣。後念佛坐化。時當",
    "X78n1550_001:0325c22": "酷暑。七日肉身不腐(染香集)。",
    "X78n1550_001:0325c23": "道悟",
    "X78n1550_001:0325c24": "[0325c24] 道悟。字慧心。姓汪。松江華亭人。早喪父。寡兄弟。與祖",
    "X78n1550_001:0326a01": "母母氏同居。家甚貧。守貞不字。已而投吉祥庵出家。",
    "X78n1550_001:0326a02": "旋詣地藏院受具戒。念佛精進。道光十三年。六月。母",
    "X78n1550_001:0326a03": "氏念佛而逝。七月。祖母亦逝悟於八月五日。請戒師",
    "X78n1550_001:0326a04": "道生和尚。告曰。大事了畢。吾欲西歸。懇置龕一具。明",
    "X78n1550_001:0326a05": "日。邀眾念佛一天。以為助緣。是晚香湯澡浴。及旦。集",
    "X78n1550_001:0326a06": "眾念佛一[一/水]日。至夜告曰。佛來接引矣。跏趺而逝(楊",
    "X78n1550_001:0326a07": "藕槎筆記)",
    "X78n1550_001:0326a08": "總論曰。或謂女人有三隔五礙。何以得生淨土。是不",
    "X78n1550_001:0326a09": "知眾生之身。皆由業造。視業輕重而分男女。今以女",
    "X78n1550_001:0326a10": "身而決志出家。斯其宿業決定消除。以是而登清泰",
    "X78n1550_001:0326a11": "之鄉。成菩提之果。而女身男身。了不可得。復何有所",
    "X78n1550_001:0326a12": "隔礙哉。"
}