{
    "T53n2122_007:0322a02": "法苑珠林卷第七",
    "T53n2122_007:0322a04": "西明寺沙門釋道世撰",
    "T53n2122_007:0322a05": "◎六道篇第四之三",
    "T53n2122_007:0322a06": "地獄部(此別八部)",
    "T53n2122_007:0322a07": "述意部會名部受報部時量部典",
    "T53n2122_007:0322a08": "主部王都部業因部誡勗部",
    "T53n2122_007:0322a09": "述意部第一",
    "T53n2122_007:0322a10": "[0322a10] 夫論地獄幽酸。特為痛切。刀林聳日劍嶺參",
    "T53n2122_007:0322a11": "天。沸鑊騰波炎爐起焰。鐵城晝掩銅柱夜然。",
    "T53n2122_007:0322a12": "如此之中罪人遍滿。周慞困苦悲號叫喚。牛",
    "T53n2122_007:0322a13": "頭惡眼獄卒凶牙。長叉柱肋肝心碓擣。猛",
    "T53n2122_007:0322a14": "火逼身肌膚淨盡。或復舂頭擣&#x811A;煮魄烹魂。",
    "T53n2122_007:0322a15": "裂膽抽腸屠身膾肉。如斯之苦。何可言念。於",
    "T53n2122_007:0322a16": "是沈浮鑊湯之裏。偃仰鑪炭之中。肉盡戈劍",
    "T53n2122_007:0322a17": "之端。骨碎枯形之側。鐵床之上詎可安眠。銅",
    "T53n2122_007:0322a18": "柱之間何宜久附。眼中帶火啼淚不垂。口裏",
    "T53n2122_007:0322a19": "含煙。叫聲難出。如此之處猶為輕者。所以寒",
    "T53n2122_007:0322a20": "&#x6C37;之內儻遇溫風。炭火之中若蒙涼氣。便為",
    "T53n2122_007:0322a21": "歡樂即復欣然。脫在阿鼻稟形始奇。酸楚鐵",
    "T53n2122_007:0322a22": "牆。縱廣八萬由旬。爆聲震駭臭煙蓬勃。如",
    "T53n2122_007:0322a23": "魚在鏊脂血焦然。間無暫樂觸緣皆苦。動轉",
    "T53n2122_007:0322a24": "不得纏縛甚嚴。東西交過上下通徹。此間劫",
    "T53n2122_007:0322a25": "燒徙寄他方。他方劫盡還歸此處。如是展轉",
    "T53n2122_007:0322a26": "經無量劫。願令修福悉皆懺悔。當願鑊湯清",
    "T53n2122_007:0322a27": "淨變作華池。鑪炭氛氳化成香蓋。危昂劍樹",
    "T53n2122_007:0322a28": "即是瓊林。蓊&#x6B1D;刀山真如鷲嶺。銅柱變色永",
    "T53n2122_007:0322a29": "&#x7AEA;法幢。鐵網改形方開淨土。牛頭擲刃更受",
    "T53n2122_007:0322b01": "三歸。獄卒棄鞭還持五戒。怨家和解。寧有帶",
    "T53n2122_007:0322b02": "忿之容。債主喜歡。人無含瞋之色。亡頭失",
    "T53n2122_007:0322b03": "首之客。藉此完全。粉骨麋筋之士。因茲平復",
    "T53n2122_007:0322b04": "也。",
    "T53n2122_007:0322b05": "會名部第二",
    "T53n2122_007:0322b06": "[0322b06] 問曰。云何名地獄耶。答曰。依立世阿毘曇論",
    "T53n2122_007:0322b07": "云。梵名泥犁耶。以無戲樂故。又無喜樂故。又",
    "T53n2122_007:0322b08": "無行出故。又無福德故。又因不除離惡業故。",
    "T53n2122_007:0322b09": "故於中生。復說。此道於欲界中最為下劣。名",
    "T53n2122_007:0322b10": "曰非道。因是事故。故說。地獄名泥犁耶。如",
    "T53n2122_007:0322b11": "婆沙論中。名不自在。謂彼罪人為獄卒阿傍",
    "T53n2122_007:0322b12": "之所拘制不得自在。故名地獄。亦名不可愛",
    "T53n2122_007:0322b13": "樂。故名地獄。又地者底也。謂下底。萬物之中",
    "T53n2122_007:0322b14": "地最在下。故名為底也。獄者局也。謂拘局不",
    "T53n2122_007:0322b15": "得自在。故名地獄。又名泥黎者梵音。此名",
    "T53n2122_007:0322b16": "無有。謂彼獄中無有義利。故名無有也。問",
    "T53n2122_007:0322b17": "曰。地獄多種。或在地下。或處地上。或居虛",
    "T53n2122_007:0322b18": "空。何故並名地獄。答曰。舊翻地獄名狹處。局",
    "T53n2122_007:0322b19": "不攝地空。今依新翻經論。梵本正音名那落",
    "T53n2122_007:0322b20": "迦。或云捺落迦。此總攝人處苦盡。故名捺落",
    "T53n2122_007:0322b21": "迦。故新婆沙論云。問何故彼趣名捺落迦。答",
    "T53n2122_007:0322b22": "彼諸有情無悅無愛無味無利無喜樂。故名",
    "T53n2122_007:0322b23": "那落迦。或有說者。由彼先時造作增長增上",
    "T53n2122_007:0322b24": "暴惡身語意惡行往彼令彼相續。故名捺落",
    "T53n2122_007:0322b25": "迦。有說。彼趣以顛墜。故名捺落迦。如有頌",
    "T53n2122_007:0322b26": "言。",
    "T53n2122_007:0322b27": " 顛墜於地獄  足上頭歸下",
    "T53n2122_007:0322b28": " 由毀謗諸仙  樂寂修苦行",
    "T53n2122_007:0322b29": "[0322b29] 有說。捺落名人。迦名為惡。惡人生彼處。故名",
    "T53n2122_007:0322c01": "捺落迦。問何故最下大者名無間耶。答彼處",
    "T53n2122_007:0322c02": "恒受苦受。無喜樂間。故名無間。問餘地獄中。",
    "T53n2122_007:0322c03": "豈有歌舞飲食受喜樂異熟。故不名無間耶。",
    "T53n2122_007:0322c04": "答餘地獄中。雖無異熟喜樂。而有等流喜",
    "T53n2122_007:0322c05": "樂。如於施設論說。等活地獄中。有時涼風所",
    "T53n2122_007:0322c06": "吹血肉還生。有時出聲唱言等活。彼諸有情",
    "T53n2122_007:0322c07": "欻然還活。唯於如是血肉生時及還活時。暫",
    "T53n2122_007:0322c08": "生喜樂間苦受。故不名無間也。",
    "T53n2122_007:0322c09": "受報部第三",
    "T53n2122_007:0322c10": "[0322c10] 如新婆沙論云。問曰。地獄在何處。答曰。多分",
    "T53n2122_007:0322c11": "在此贍部洲下。云何安立。有說。從此洲下",
    "T53n2122_007:0322c12": "四萬踰繕那至無間地獄底。無間地獄縱廣",
    "T53n2122_007:0322c13": "高下各二萬踰繕那。次上一萬九千踰繕那。",
    "T53n2122_007:0322c14": "中安立餘七地獄。謂次上有極熱地獄。次上",
    "T53n2122_007:0322c15": "有熱地獄。次上有大[口*睪]叫地獄。次上有[口*睪]叫",
    "T53n2122_007:0322c16": "地獄。次上有眾合地獄。次上有黑繩地獄。",
    "T53n2122_007:0322c17": "次上有等活地獄。此地獄一一縱廣萬踰繕",
    "T53n2122_007:0322c18": "那。次上餘有一千踰繕那。五百踰繕那是白",
    "T53n2122_007:0322c19": "墡。五百踰繕那是泥。有說。從此泥下有無間",
    "T53n2122_007:0322c20": "地獄在於中央。餘七地獄周迴圍繞。如今聚",
    "T53n2122_007:0322c21": "落圍繞大城。問曰。若爾施設論說當云何通。",
    "T53n2122_007:0322c22": "如說贍部洲周圍六千踰繕那。三踰繕那半。",
    "T53n2122_007:0322c23": "一一地獄其量廣大。云何於此洲下得相容",
    "T53n2122_007:0322c24": "受。答曰。此贍部洲上尖下闊。猶如穀聚。故得",
    "T53n2122_007:0322c25": "容受。由此經中。說四大海漸入漸深。又一",
    "T53n2122_007:0322c26": "一大地獄有十六增。謂各有四門。一一門外",
    "T53n2122_007:0322c27": "各有四增。一煻煨增。謂此增內煻煨沒膝。二",
    "T53n2122_007:0322c28": "屍糞增。謂此增內屍糞泥滿。三鋒刃增。",
    "T53n2122_007:0322c29": "謂此增內復有三種。一刀刃路。謂於此中仰",
    "T53n2122_007:0323a01": "布刀刃以為道路。二劍葉林。謂此上純以銛",
    "T53n2122_007:0323a02": "利劍刃為葉。三鐵剌林。謂此林上有利鐵剌。",
    "T53n2122_007:0323a03": "長十六指。刀刃路等三種雖殊而鐵林同。故",
    "T53n2122_007:0323a04": "一增攝。四烈河增。謂此增內有熱鹹水。并本",
    "T53n2122_007:0323a05": "地獄以為十七。如是八大地獄并諸眷屬。便",
    "T53n2122_007:0323a06": "有一百三十六所。是故經說。有一百三十六",
    "T53n2122_007:0323a07": "捺落迦。故長阿含經云。大地獄其數總八。其",
    "T53n2122_007:0323a08": "八地獄各有十六小地獄圍繞。如四天下外",
    "T53n2122_007:0323a09": "有八萬天下而圍繞。八萬天下外復有大海。",
    "T53n2122_007:0323a10": "海外復有大金剛山山外復有山亦名金剛",
    "T53n2122_007:0323a11": "(樓炭經云大鐵圍山)二山中間日月神天威光並不照。八",
    "T53n2122_007:0323a12": "大地獄者。一想。二黑繩。三埠壓。四叫喚。",
    "T53n2122_007:0323a13": "五大叫喚。六燒炙。七大燒炙。八無間(樓炭及餘經名",
    "T53n2122_007:0323a14": "有不同者猶翻有訛正大意並同也)第一想地獄十六者。其中眾生",
    "T53n2122_007:0323a15": "手生鐵爪。遞相瞋忿以爪相&#x7234;應手肉墮。想",
    "T53n2122_007:0323a16": "以為死。故名其想。復次其中眾生懷害想。手",
    "T53n2122_007:0323a17": "執刀劍遞相斫刺。[利-禾+皮]剝臠割身碎在地。想謂",
    "T53n2122_007:0323a18": "為死。冷風來吹尋復活起。彼自想言。我今",
    "T53n2122_007:0323a19": "已活。久受罪已出想地獄。慞惶求救。不覺忽",
    "T53n2122_007:0323a20": "到黑沙地獄。熱風暴起吹熱黑沙。來著其身",
    "T53n2122_007:0323a21": "燒皮徹骨。身中焰起迴旋周還。身燒燋爛。其",
    "T53n2122_007:0323a22": "罪未畢。故使不死久受苦已。出黑砂地獄到",
    "T53n2122_007:0323a23": "沸屎地獄。有沸屎鐵丸自然滿前驅迫罪人。",
    "T53n2122_007:0323a24": "使把鐵丸燒其身手。復使撮著口中從咽至",
    "T53n2122_007:0323a25": "腹。通徹下過無不燋爛。有鐵觜蟲唼肉達",
    "T53n2122_007:0323a26": "髓。苦毒無量受罪未畢。復不肯死久受苦已。",
    "T53n2122_007:0323a27": "出沸屎獄到鐵釘地獄。獄卒撲之偃熱鐵上。",
    "T53n2122_007:0323a28": "舒展其身以釘釘手足。周遍身體盡五百釘。",
    "T53n2122_007:0323a29": "苦毒號吟猶不復死。久受苦已出鐵釘地獄。",
    "T53n2122_007:0323b01": "到飢鐵地獄。即撲熱鐵上。銷銅灌口從咽至",
    "T53n2122_007:0323b02": "腹。通徹下過無不燋爛。餘罪未盡猶復不死。",
    "T53n2122_007:0323b03": "久受苦已出飢地獄到渴地獄。即撲熱鐵上",
    "T53n2122_007:0323b04": "以熱鐵丸著其口中燒其唇舌。通徹下過無",
    "T53n2122_007:0323b05": "不燋爛。苦毒啼哭。久受苦已出渴地獄到一",
    "T53n2122_007:0323b06": "銅鑊地獄。獄卒怒目捉罪人足。倒投鑊中",
    "T53n2122_007:0323b07": "隨湯涌沸。上下迴旋身壞爛熟。萬苦並至故",
    "T53n2122_007:0323b08": "令不死。久受苦已出一銅鑊至多銅鑊地",
    "T53n2122_007:0323b09": "獄。捉罪人足倒投鑊中。隨湯涌沸上下迴旋",
    "T53n2122_007:0323b10": "舉身壞爛。以鐵鉤取投餘鑊中。悲叫苦毒",
    "T53n2122_007:0323b11": "故使不死。久受苦已出多銅鑊地獄至石",
    "T53n2122_007:0323b12": "磨地獄。捉彼罪人撲熱石上。舒展手足以大",
    "T53n2122_007:0323b13": "熱石壓其身上。迴轉揩磨骨肉糜碎。苦毒切",
    "T53n2122_007:0323b14": "痛故使不死。久受苦已出石磨獄至膿血地",
    "T53n2122_007:0323b15": "獄。膿血沸涌。罪人於中東西馳走。湯其身體",
    "T53n2122_007:0323b16": "頭面爛壞。又取膿血食之通徹下過。苦毒難",
    "T53n2122_007:0323b17": "忍故令不死。久受苦已乃出膿血地獄至量",
    "T53n2122_007:0323b18": "火地獄。有大火聚。其火焰熾驅迫罪人。手把",
    "T53n2122_007:0323b19": "熱鐵斗以量火聚。遍燒身體苦熱毒痛。吟呻",
    "T53n2122_007:0323b20": "號哭故令不死。久受苦已出量火獄到灰河",
    "T53n2122_007:0323b21": "地獄。縱廣深淺各五百由旬。灰湯涌沸惡氣",
    "T53n2122_007:0323b22": "&#x71A2;[火*孛]。迴波相搏聲響可畏。從底至上鐵刺縱",
    "T53n2122_007:0323b23": "橫。其河岸上有劍樹林。枝葉華實皆是刀劍。",
    "T53n2122_007:0323b24": "罪人入河隨波上下。迴澓沈沒鐵剌剌身。",
    "T53n2122_007:0323b25": "內外通徹膿血流出。苦痛萬端故令不死。乃",
    "T53n2122_007:0323b26": "出灰河至彼岸上到劍樹林。被劍割剌身體",
    "T53n2122_007:0323b27": "傷壞。復有豺狼來嚙罪人。生食其肉。走上",
    "T53n2122_007:0323b28": "劍樹。時劍刃下向。下劍樹時劍刃上向。手",
    "T53n2122_007:0323b29": "舉手絕足踏足斷。皮肉墮落。唯有白骨筋",
    "T53n2122_007:0323c01": "脈相連。時劍樹上有鐵觜烏。啄頭食腦。苦",
    "T53n2122_007:0323c02": "毒號叫故使不死。還入灰河隨波沈沒。鐵剌",
    "T53n2122_007:0323c03": "剌身苦毒萬端。皮肉爛壞膿血流出。唯有",
    "T53n2122_007:0323c04": "白骨浮漂於外。冷風來吹尋便起立。宿對所",
    "T53n2122_007:0323c05": "牽不覺忽至鐵丸地獄。有熱鐵丸獄鬼驅使",
    "T53n2122_007:0323c06": "捉之。手足爛壞舉身火燃。萬毒並至故令不",
    "T53n2122_007:0323c07": "死。久受苦已乃出鐵丸獄至斤斧地獄。捉此",
    "T53n2122_007:0323c08": "罪人撲熱鐵上。以熱鐵斤斧斫其手足耳鼻",
    "T53n2122_007:0323c09": "舌身體。苦毒號叫猶不令死。久受罪已出斤",
    "T53n2122_007:0323c10": "斧獄至豺狼獄。有群豺狼競來[齒*齊]齧。肉墮骨",
    "T53n2122_007:0323c11": "傷膿血流出。苦痛萬端故令不死。久受苦已",
    "T53n2122_007:0323c12": "乃出豺狼獄至劍樹獄。入彼劍林有暴風起。",
    "T53n2122_007:0323c13": "吹劍樹葉墮其身上。頭面身體無不傷壞。有",
    "T53n2122_007:0323c14": "鐵觜烏啄其兩目。苦痛悲號故使不死。久",
    "T53n2122_007:0323c15": "受苦已乃出劍樹獄至寒&#x6C37;獄。有大寒風吹",
    "T53n2122_007:0323c16": "其身上。舉體凍傷皮肉墮落。苦毒叫喚然後",
    "T53n2122_007:0323c17": "命終。身為不善。口意亦然。斯墮想地獄。懷",
    "T53n2122_007:0323c18": "懼毛&#x7AEA;第二黑繩大地獄。有十六小地獄周匝",
    "T53n2122_007:0323c19": "圍繞。各縱廣五百由旬。何故名黑繩。其諸獄",
    "T53n2122_007:0323c20": "卒捉彼罪人。撲熱鐵上舒展其身。以熱鐵繩",
    "T53n2122_007:0323c21": "絣之使直。以熱鐵斧逐繩道。斫罪人作百千",
    "T53n2122_007:0323c22": "段。復次以鐵繩絣鋸鋸之。復次懸熱鐵繩。",
    "T53n2122_007:0323c23": "交橫無數驅迫罪人。使行繩間惡風暴起。吹",
    "T53n2122_007:0323c24": "諸鐵繩歷絡其身。燒皮徹肉燋骨沸髓。苦毒",
    "T53n2122_007:0323c25": "萬端。餘罪未畢。故令不死。故名黑繩。久受苦",
    "T53n2122_007:0323c26": "已乃出黑繩。至黑沙地獄乃至寒&#x6C37;地獄。然",
    "T53n2122_007:0323c27": "後命終不可具述。餘十六地獄受苦痛事。准",
    "T53n2122_007:0323c28": "前同法。然受苦加重。由惡意向父母佛及聲",
    "T53n2122_007:0323c29": "聞。即墮黑繩地獄。苦痛不可稱計第三[序-予+阜]",
    "T53n2122_007:0324a01": "壓大地獄。亦有十六小地獄圍繞。各縱廣五",
    "T53n2122_007:0324a02": "百由旬。何故名[序-予+阜]壓。有大石山兩兩相對。",
    "T53n2122_007:0324a03": "人入此中山自然合[序-予+阜]壓其身。骨肉糜碎山",
    "T53n2122_007:0324a04": "還故處。苦毒萬端故使不死。復有大鐵象舉",
    "T53n2122_007:0324a05": "身火然。哮呼而來。蹴蹋罪人婉轉其上。身",
    "T53n2122_007:0324a06": "體糜碎膿血流出。號咷悲叫故使不死。復捉",
    "T53n2122_007:0324a07": "罪人臥大石上以大石壓。復取罪人臥地鐵",
    "T53n2122_007:0324a08": "杵擣之。從足至頭。皮肉糜碎膿血流出。萬毒",
    "T53n2122_007:0324a09": "並至餘罪未畢。故令不死。故名[序-予+阜]壓。久受",
    "T53n2122_007:0324a10": "苦已乃出[序-予+阜]壓地獄。到黑沙地獄乃至寒&#x6C37;",
    "T53n2122_007:0324a11": "地獄。然後命終。但造三惡業不修三善行。即",
    "T53n2122_007:0324a12": "墮[序-予+阜]壓地獄。苦痛不可稱計。",
    "T53n2122_007:0324a13": "[0324a13] 第四叫喚大地獄。亦有十六小地獄圍繞。各",
    "T53n2122_007:0324a14": "縱廣五百由旬。何故名叫喚地獄。獄卒捉罪",
    "T53n2122_007:0324a15": "人擲大鑊中。又置大鐵鑊中。熱湯涌沸煮彼",
    "T53n2122_007:0324a16": "罪人。號咷叫喚苦辛痛酸。又取彼罪人擲大",
    "T53n2122_007:0324a17": "鏊上反覆煎熬。久受苦已乃出叫喚。至黑沙",
    "T53n2122_007:0324a18": "地獄乃至寒&#x6C37;地獄。爾乃命終。由瞋恚懷毒",
    "T53n2122_007:0324a19": "造諸惡行。故墮叫喚地獄。",
    "T53n2122_007:0324a20": "[0324a20] 第五大叫喚地獄。亦有十六小地獄圍繞",
    "T53n2122_007:0324a21": "(大小同前)何故名大叫喚地獄。取彼罪人著大鐵",
    "T53n2122_007:0324a22": "釜中。久置鐵鑊中熱湯涌沸煮彼罪人。又擲",
    "T53n2122_007:0324a23": "大鐵鏊上反覆煎熬。號咷大叫苦痛辛酸。餘",
    "T53n2122_007:0324a24": "罪未畢故使不死。名大叫喚。久受苦已出",
    "T53n2122_007:0324a25": "大叫喚。乃至寒&#x6C37;地獄爾乃命終。由習眾邪",
    "T53n2122_007:0324a26": "見為愛網所牽造卑陋行墮大叫喚地獄。",
    "T53n2122_007:0324a27": "[0324a27] 第六燒炙地獄。亦有十六小地獄圍繞(大小同前)何",
    "T53n2122_007:0324a28": "故名燒炙。將諸罪人置鐵城中。其城火然內",
    "T53n2122_007:0324a29": "外俱赤。燒炙罪人。又著鐵樓上。其樓火然內",
    "T53n2122_007:0324b01": "外俱赤。又擲著大鐵陶中。其陶火然內外俱",
    "T53n2122_007:0324b02": "赤。燒炙罪人。皮肉燋爛萬毒並至。餘罪未畢",
    "T53n2122_007:0324b03": "故使不死。故名燒炙。久受苦已出燒炙地獄。",
    "T53n2122_007:0324b04": "乃至寒&#x6C37;地獄然後命終。為燒炙眾生故墮",
    "T53n2122_007:0324b05": "燒炙地獄。長夜受此燒炙苦。",
    "T53n2122_007:0324b06": "[0324b06] 第七大燒炙地獄。亦有十六小地獄圍繞(大小同前)",
    "T53n2122_007:0324b07": "何名大燒炙地獄。謂將諸罪人置鐵城中。其",
    "T53n2122_007:0324b08": "城火然內外俱赤。燒炙罪人。皮肉燋爛萬毒",
    "T53n2122_007:0324b09": "並至。有大火坑火焰熾盛。其坑兩岸有大火",
    "T53n2122_007:0324b10": "山。投彼罪人貫鐵叉上&#x7AEA;著火中。然火燒炙",
    "T53n2122_007:0324b11": "皮肉燋爛餘罪未畢故使不死。久受苦已出",
    "T53n2122_007:0324b12": "大燒炙。乃至寒&#x6C37;爾乃命終。由捨善果業為",
    "T53n2122_007:0324b13": "眾惡行。故墮大燒炙地獄。",
    "T53n2122_007:0324b14": "[0324b14] 第八無間地獄。亦有十六小地獄圍繞(大小同前)何",
    "T53n2122_007:0324b15": "名阿鼻地獄。此云無間地獄。何名無間。獄",
    "T53n2122_007:0324b16": "卒捉彼罪人剝取其皮從足至頂。即以其皮",
    "T53n2122_007:0324b17": "纏罪人身著火車上。輪碾熱地周迴往反。身",
    "T53n2122_007:0324b18": "體碎爛皮肉墮落。萬毒並至故使不死。又有",
    "T53n2122_007:0324b19": "鐵城四面火起。東焰至西西焰至東。南北上",
    "T53n2122_007:0324b20": "下亦復如是。焰熾迴遑間無空處。東西馳走",
    "T53n2122_007:0324b21": "燒炙其身。皮肉燋爛苦痛辛酸。萬毒並至。罪",
    "T53n2122_007:0324b22": "人在中久乃開門。其諸罪人奔走往趣。身諸",
    "T53n2122_007:0324b23": "支節皆火焰出。走欲至門門自然閉。餘罪未",
    "T53n2122_007:0324b24": "畢故使不死。又其中罪人舉目所見。但見惡",
    "T53n2122_007:0324b25": "色。耳聞惡聲。鼻聞臭氣。身觸苦痛。意念惡",
    "T53n2122_007:0324b26": "法。彈指之頃無不苦時。故名無間地獄。久受",
    "T53n2122_007:0324b27": "苦已從無間出。乃至寒&#x6C37;地獄爾乃命終。為",
    "T53n2122_007:0324b28": "重罪行生惡趣業。故墮無間地獄。受罪不可",
    "T53n2122_007:0324b29": "稱計。名八大地獄。各歷十六。受罪如前。",
    "T53n2122_007:0324c01": "[0324c01] 又觀佛三昧海經云。阿鼻地獄者。縱廣正等",
    "T53n2122_007:0324c02": "八千由旬。七重鐵城七層鐵網。有十八隔子",
    "T53n2122_007:0324c03": "周匝七重。皆是刀林。復有七重劍林。四角",
    "T53n2122_007:0324c04": "有四大銅狗。廣長四十由旬。眼如掣電牙如",
    "T53n2122_007:0324c05": "劍樹。齒如刀山舌如鐵剌。一切身毛皆然猛",
    "T53n2122_007:0324c06": "火。其煙惡臭。有十八獄卒。口如夜叉。六十四",
    "T53n2122_007:0324c07": "眼。散迸鐵丸。狗牙上出高四由旬。牙端火流",
    "T53n2122_007:0324c08": "燒前鐵車。輪輞出火鋒刃劍戟燒阿鼻城。赤",
    "T53n2122_007:0324c09": "如融銅。獄卒八頭六十四角。角頭火然火化",
    "T53n2122_007:0324c10": "成鋼。復成刀輪。輪輪相次在火焰間滿阿鼻",
    "T53n2122_007:0324c11": "城。城內有七鐵幢。火涌如沸。鐵融流迸涌",
    "T53n2122_007:0324c12": "出四門。上有十八釜沸銅涌漫滿城中。二隔",
    "T53n2122_007:0324c13": "間有八萬四千鐵蟒大蛇。吐毒火中身滿城",
    "T53n2122_007:0324c14": "內。其&#x549C;哮吼如天震雷。雨大鐵丸。五百夜叉。",
    "T53n2122_007:0324c15": "五百億蟲。八萬四千觜頭上火流如雨。而下",
    "T53n2122_007:0324c16": "滿阿鼻城。此蟲若下猛火大熾。照八萬四千",
    "T53n2122_007:0324c17": "由旬獄上。衝大海水沷燋山下。貫大海底",
    "T53n2122_007:0324c18": "形如車輪。若有殺父害母罵辱六親。命終之",
    "T53n2122_007:0324c19": "時銅狗化十八車。狀如寶蓋。一切火焰化為",
    "T53n2122_007:0324c20": "玉女。罪人遙見心喜欲往。風刀解時寒急作",
    "T53n2122_007:0324c21": "聲。寧得好火安在車上。然火自曝即便命",
    "T53n2122_007:0324c22": "終。在金車上瞻玉女者。皆捉鐵斧斬截其身。",
    "T53n2122_007:0324c23": "屈申臂頃直落阿鼻。從上隔下如旋火輪至",
    "T53n2122_007:0324c24": "於下隔。身體隔內。銅狗大吼。嚙骨唼髓。獄卒",
    "T53n2122_007:0324c25": "羅剎捉大鐵叉叉頭令起。遍體火焰滿阿鼻",
    "T53n2122_007:0324c26": "獄。閻羅王大聲告&#x52C5;曰。癡人獄種。汝在世",
    "T53n2122_007:0324c27": "時不孝父母邪慢無道。汝今生處名阿鼻獄。",
    "T53n2122_007:0324c28": "如是展轉經歷大苦。說不可盡。地獄一日一",
    "T53n2122_007:0324c29": "夜受罪。如閻浮提六十小劫。如是大劫。具",
    "T53n2122_007:0325a01": "五逆者受罪五劫。復有眾生犯四重禁。虛食",
    "T53n2122_007:0325a02": "信施誹謗邪見。不識因果斷學般若。毀十方",
    "T53n2122_007:0325a03": "佛偷僧祇物。婬&#x59B7;無道逼掠淨戒尼姊妹親",
    "T53n2122_007:0325a04": "戚造眾惡事。此人罪。報臨命終時。此等罪人",
    "T53n2122_007:0325a05": "經八萬四千大劫。復入東方十八隔中。如前",
    "T53n2122_007:0325a06": "受苦。南西北方亦復如是。身滿阿鼻獄。四支",
    "T53n2122_007:0325a07": "復滿十八隔中。阿鼻地獄有十八小地獄。小",
    "T53n2122_007:0325a08": "地獄中各有十八寒&#x6C37;地獄。十八黑暗地獄。",
    "T53n2122_007:0325a09": "十八小熱地獄。十八刀輪地獄。十八劍輪地",
    "T53n2122_007:0325a10": "獄。十八火車地獄。十八沸屎地獄。十八鑊湯",
    "T53n2122_007:0325a11": "地獄。十八灰河地獄。五百億劍林地獄。五百",
    "T53n2122_007:0325a12": "億剌林地獄。五百億銅柱地獄。五百億鐵機",
    "T53n2122_007:0325a13": "地獄。五百億鐵網地獄。十八鐵窟地獄。十八",
    "T53n2122_007:0325a14": "鐵丸地獄。十八尖石地獄。十八飲銅地獄。如",
    "T53n2122_007:0325a15": "是阿鼻大地獄中。有此十八地獄。一一獄中。",
    "T53n2122_007:0325a16": "別有十八隔小地獄。始從寒&#x6C37;乃至飲銅。總",
    "T53n2122_007:0325a17": "有一百四十二隔地獄。各有造業不同。然歷",
    "T53n2122_007:0325a18": "此獄受苦皆遍。",
    "T53n2122_007:0325a19": "[0325a19] 又起世經云。佛告諸比丘。阿毘至大地獄中。",
    "T53n2122_007:0325a20": "亦有十六諸小地獄。而為眷屬。以自圍繞。各",
    "T53n2122_007:0325a21": "廣五百由旬。所有眾生有生者出者住者。惡",
    "T53n2122_007:0325a22": "業果故。自然出生諸守獄卒。各以兩手執彼",
    "T53n2122_007:0325a23": "地獄諸眾生身。撲置熾然熱鐵地上。火焰直",
    "T53n2122_007:0325a24": "上。一向猛盛面覆於地。便持利刀從&#x811A;踝",
    "T53n2122_007:0325a25": "上。破出其筋手捉挽之。乃至頂筋皆相連引。",
    "T53n2122_007:0325a26": "貫徹心髓痛苦難論。如是挽已令駕鐵車馳",
    "T53n2122_007:0325a27": "奔而走。其車甚熱光焰熾然。所行之處純是",
    "T53n2122_007:0325a28": "洞然。熱鐵險道去已復去。隨獄卒意無暫",
    "T53n2122_007:0325a29": "時停。欲向何方稱意即去。隨所去處獄卒挽",
    "T53n2122_007:0325b01": "之。未曾捨離。隨所經歷銷鑠罪人。身諸肉血",
    "T53n2122_007:0325b02": "無復遺餘。往昔人非人時所作業者一切悉",
    "T53n2122_007:0325b03": "受。以不善報故從於東方有大火聚。忽爾出",
    "T53n2122_007:0325b04": "生。熾然赤色極大猛焰一向焰赫。南西北方",
    "T53n2122_007:0325b05": "四維上下。各各如是。諸大火聚之所圍繞。漸",
    "T53n2122_007:0325b06": "漸逼近受諸苦痛。從於東壁出大火焰。直射",
    "T53n2122_007:0325b07": "西壁到已而住。從於西壁出大光焰。直射北",
    "T53n2122_007:0325b08": "壁。從於北壁出大光焰。直射南壁。從下於",
    "T53n2122_007:0325b09": "上自上於下。縱橫相接上下交射。熱光赫",
    "T53n2122_007:0325b10": "奕騰焰相衝。爾時獄卒以諸罪人。擲置六種",
    "T53n2122_007:0325b11": "大火聚內。乃至受於極嚴切苦。命亦未終。彼",
    "T53n2122_007:0325b12": "不善業未畢未盡。於其中間具足而受。此阿",
    "T53n2122_007:0325b13": "毘至大地獄中諸眾生等。以諸不善業果報",
    "T53n2122_007:0325b14": "故。經無量時長遠道中。受諸苦已地獄四",
    "T53n2122_007:0325b15": "門還復更開。於門開時諸眾生等聞聲見開。",
    "T53n2122_007:0325b16": "向門而走作如是念。我等今者必應得脫彼",
    "T53n2122_007:0325b17": "人如是大馳走時。其身轉復熾燃猛烈。譬如",
    "T53n2122_007:0325b18": "壯夫執乾草炬逆風而走。彼炬既然轉復熾",
    "T53n2122_007:0325b19": "盛。彼諸眾生走已復走。彼人身分轉更熾然。",
    "T53n2122_007:0325b20": "欲舉足時肉血俱散。欲下足時肉血還生。及",
    "T53n2122_007:0325b21": "到獄門其門還閉。既不得出其心悶亂。覆面",
    "T53n2122_007:0325b22": "倒地遍燒身皮。次燒其肉復燒其骨。乃至",
    "T53n2122_007:0325b23": "徹髓&#x70DF;焰洞然。其&#x70DF;蓬[火*孛]其焰炎赫。煙焰相",
    "T53n2122_007:0325b24": "雜熱惱復倍。彼人於中受極嚴苦。惡業未滅",
    "T53n2122_007:0325b25": "一切悉受。此阿毘至。大地獄中。於一切時無",
    "T53n2122_007:0325b26": "有須臾暫受安樂如彈指頃。如是次第具受",
    "T53n2122_007:0325b27": "此苦。世尊告諸比丘。作如是言。汝應當知。彼",
    "T53n2122_007:0325b28": "世中間別有十地獄。何等為十。一頞浮陀地",
    "T53n2122_007:0325b29": "獄。二泥羅浮陀地獄。三阿呼地獄。四呼呼婆",
    "T53n2122_007:0325c01": "地獄。五阿吒吒地獄。六搔揵提迦地獄。七",
    "T53n2122_007:0325c02": "憂&#x9262;羅地獄。八波頭摩地獄。九奔荼梨地",
    "T53n2122_007:0325c03": "獄。十拘牟陀地獄何因何緣名頞浮陀地獄",
    "T53n2122_007:0325c04": "耶。此諸眾生所有身形猶如泡沫。是故名為",
    "T53n2122_007:0325c05": "頞浮陀地獄。復何因緣名泥羅浮陀地獄。此",
    "T53n2122_007:0325c06": "諸眾生所有身形譬如肉段。是故名為泥。羅",
    "T53n2122_007:0325c07": "浮陀地獄。復何因緣名阿呼地獄。此諸眾生",
    "T53n2122_007:0325c08": "受嚴切苦逼迫之時。叫喚而言阿呼阿呼。甚",
    "T53n2122_007:0325c09": "大苦也。是名為阿呼地獄。",
    "T53n2122_007:0325c10": "[0325c10] 復何因緣名呼呼婆地獄。此諸眾生為彼地",
    "T53n2122_007:0325c11": "獄極苦逼時。叫喚而言呼呼婆呼呼婆。是故",
    "T53n2122_007:0325c12": "名為呼呼婆地獄。",
    "T53n2122_007:0325c13": "[0325c13] 復何因緣名阿吒吒地獄。此諸眾生以極苦",
    "T53n2122_007:0325c14": "惱逼切其身。但得唱言阿吒吒阿吒吒。然其",
    "T53n2122_007:0325c15": "舌聲不能出口。是故名為阿吒吒地獄。",
    "T53n2122_007:0325c16": "[0325c16] 復何因緣名搔揵提迦地獄。此諸眾生地獄",
    "T53n2122_007:0325c17": "之中。猛火焰色如搔揵提迦華。是故名為搔",
    "T53n2122_007:0325c18": "揵提迦地獄。",
    "T53n2122_007:0325c19": "[0325c19] 復何因緣名優&#x9262;羅地獄。此諸眾生地獄之",
    "T53n2122_007:0325c20": "中。猛火焰色如優&#x9262;羅華。是故名為優&#x9262;羅",
    "T53n2122_007:0325c21": "地獄。",
    "T53n2122_007:0325c22": "[0325c22] 復何因緣名拘牟陀地獄。此諸眾生地獄之",
    "T53n2122_007:0325c23": "中。猛火焰色如拘牟陀華。是故名為拘牟陀",
    "T53n2122_007:0325c24": "地獄。",
    "T53n2122_007:0325c25": "[0325c25] 復何因緣名奔荼梨迦地獄。此諸眾生地獄",
    "T53n2122_007:0325c26": "之中。猛火焰色如奔荼梨迦華。是故名為奔",
    "T53n2122_007:0325c27": "荼梨迦地獄。",
    "T53n2122_007:0325c28": "[0325c28] 復何因緣名波頭摩地獄。此諸眾生地獄之",
    "T53n2122_007:0325c29": "中。猛火焰色如波頭摩華。是故名為波頭摩",
    "T53n2122_007:0326a01": "地獄。",
    "T53n2122_007:0326a02": "[0326a02] 又三法度論經云。地獄有三。一熱二寒三邊。",
    "T53n2122_007:0326a03": "熱地獄者。依薩婆多部有八大地獄。一等活。",
    "T53n2122_007:0326a04": "亦名更活。或獄卒唱生。或冷風吹活。兩緣雖",
    "T53n2122_007:0326a05": "異令活一等。名等活地獄。二名黑繩地獄。先",
    "T53n2122_007:0326a06": "以繩絣後以斧斫。三名眾合地獄。亦名眾",
    "T53n2122_007:0326a07": "磕兩山下合以磕罪人。四名呼呼地獄。亦",
    "T53n2122_007:0326a08": "名叫喚地獄。獄卒逼趁叫呼而走。五名大呼。",
    "T53n2122_007:0326a09": "亦名大叫喚地獄。四大火起欲逃無路。故名",
    "T53n2122_007:0326a10": "大叫喚地獄。六名熱地獄。亦名燒然。火鐵狹",
    "T53n2122_007:0326a11": "近於中受熱。七名眾熱地獄。亦名大燒然。山",
    "T53n2122_007:0326a12": "火相爆丳炙罪人。八名無擇地獄。亦名無",
    "T53n2122_007:0326a13": "間。一投苦火永無樂間。既苦無間何所可",
    "T53n2122_007:0326a14": "擇。此八地獄在閻浮洲重壘而住。依三法",
    "T53n2122_007:0326a15": "度論云。前二有主治。次三少主治。從三無主",
    "T53n2122_007:0326a16": "治。然此八為本。一一各有十六圍。一面有四。",
    "T53n2122_007:0326a17": "四四而合。總有十六。通本為十七。八箇十七。",
    "T53n2122_007:0326a18": "合有一百三十六所。罪人於中受熱惱苦。第",
    "T53n2122_007:0326a19": "二寒地獄亦八。一名頞浮陀地獄。由寒苦所",
    "T53n2122_007:0326a20": "切肉生細皰。二名泥賴浮陀地獄。由寒風吹",
    "T53n2122_007:0326a21": "通身成皰。三名阿吒吒地獄。由脣動不得唯",
    "T53n2122_007:0326a22": "舌得動。故作此聲。四名阿波波地獄。由舌",
    "T53n2122_007:0326a23": "不得動唯脣得動。故作此聲。五名嘔喉地獄。",
    "T53n2122_007:0326a24": "由脣舌不得動以唯喉內振氣。故作此聲。六",
    "T53n2122_007:0326a25": "名&#x6B1D;波羅地獄。此是青蓮華。此華葉細由肉",
    "T53n2122_007:0326a26": "色細圻似此華烈日而開。七名波頭摩地",
    "T53n2122_007:0326a27": "獄。此是赤蓮華。由肉色大圻似此華開。八名",
    "T53n2122_007:0326a28": "分陀利地獄。此是白蓮華。由彼骨圻似此華",
    "T53n2122_007:0326a29": "開。前二從身相受名。次三從聲相受名。後",
    "T53n2122_007:0326b01": "三從瘡相受名。故俱舍論云。於此八中眾生",
    "T53n2122_007:0326b02": "極寒所逼。由身聲瘡變異。故立此名。依三法",
    "T53n2122_007:0326b03": "度論云。前二為可叫。次四不可叫。從三不",
    "T53n2122_007:0326b04": "叫。此八在洲間著鐵圍山底。仰向居止。罪人",
    "T53n2122_007:0326b05": "於中受寒凍苦。第三邊地獄者。依三法度論",
    "T53n2122_007:0326b06": "云。亦三。一山間。二水間。三曠野。受別業報。",
    "T53n2122_007:0326b07": "此應寒熱雜受。若論壽報命有延促。",
    "T53n2122_007:0326b08": "[0326b08] 又立世毘曇論云。世尊說。有大地獄名曰黑",
    "T53n2122_007:0326b09": "闇。各各世界外邊悉有。皆無覆蓋。此中眾",
    "T53n2122_007:0326b10": "生自舉手眼不能見。雖復日月具大威神。所",
    "T53n2122_007:0326b11": "有光明不照彼色。諸佛出世大光遍照。因",
    "T53n2122_007:0326b12": "此光明互得相見。住在兩山世界鐵輪外邊",
    "T53n2122_007:0326b13": "名曰界外。是寒地獄。於兩山間有十名。一名",
    "T53n2122_007:0326b14": "頞浮陀。乃至第十名波頭摩。彼中眾生傍行。",
    "T53n2122_007:0326b15": "作向上想猶如守宮。鐵輪外邊常作傍行。是",
    "T53n2122_007:0326b16": "其身量如頞多大。因冷風觸其身圻破。譬如",
    "T53n2122_007:0326b17": "熟瓜。如行葦林被大火燒。爆聲吒吒。如是眾",
    "T53n2122_007:0326b18": "生被寒風觸。骨破爆聲吒吒遠徹。因是聲故",
    "T53n2122_007:0326b19": "互得相知。有諸眾生此中受生。若有眾生於",
    "T53n2122_007:0326b20": "此間死多往生彼。寒水地獄在鐵輪外。若",
    "T53n2122_007:0326b21": "餘世界有眾生死應生寒&#x6C37;地獄。多彼世界",
    "T53n2122_007:0326b22": "鐵輪外生。兩界中間其最狹處。八萬由旬。在",
    "T53n2122_007:0326b23": "下無底向上無覆。其最廣處十六萬由旬。◎",
    "T53n2122_007:0326b24": "◎時量部第四",
    "T53n2122_007:0326b25": "[0326b25] 如起世經云。佛言。如憍薩羅國斛量胡麻。滿",
    "T53n2122_007:0326b26": "二十斛。高盛不概。有一丈夫。滿百年已取",
    "T53n2122_007:0326b27": "一胡麻。如是次第滿百年已。復取一粒擲著",
    "T53n2122_007:0326b28": "餘處。擲滿二十斛胡麻盡已。爾所時節我說",
    "T53n2122_007:0326b29": "其壽猶未畢盡。且以此數略而計之。如是二",
    "T53n2122_007:0326c01": "十頞浮陀壽為一泥羅浮陀壽。二十泥羅浮",
    "T53n2122_007:0326c02": "陀壽為一阿呼壽。二十阿呼壽為一呼呼婆",
    "T53n2122_007:0326c03": "壽。二十呼呼婆壽為一阿吒吒壽。二十阿吒",
    "T53n2122_007:0326c04": "吒壽為一搔揵提迦壽。二十搔揵提迦壽為",
    "T53n2122_007:0326c05": "一憂&#x9262;羅壽。二十憂&#x9262;羅壽為一拘牟陀",
    "T53n2122_007:0326c06": "壽。二十拘牟陀壽為一奔荼黎迦壽。二十奔",
    "T53n2122_007:0326c07": "荼黎迦壽為一波頭摩壽。二十波頭摩壽為",
    "T53n2122_007:0326c08": "一中劫。",
    "T53n2122_007:0326c09": "[0326c09] 又那先比丘問佛經云。如世間火不如泥",
    "T53n2122_007:0326c10": "犁中火熱。如持小石著世間火中至暮不",
    "T53n2122_007:0326c11": "消取大石著泥犁火中即消。亦如有人作",
    "T53n2122_007:0326c12": "惡死在泥犁中數千萬歲其人不死。亦如大",
    "T53n2122_007:0326c13": "蟒蛟龍等以沙石為食即消。如人懷胎腹中",
    "T53n2122_007:0326c14": "有子不消。此並由善惡業力致使消與不消。",
    "T53n2122_007:0326c15": "如人所作善惡隨人如形影隨身。人死但亡",
    "T53n2122_007:0326c16": "其身不亡其行。譬如然火夜書火滅字存火",
    "T53n2122_007:0326c17": "至後成。今世所作行後世成之。",
    "T53n2122_007:0326c18": "[0326c18] 又如&#x9262;頭摩地獄中火焰熾盛。罪人去此火",
    "T53n2122_007:0326c19": "一百由旬。火已燒炙。若去六十由旬。罪人兩",
    "T53n2122_007:0326c20": "耳已聾無所聞知。若去火五十由旬。其罪人",
    "T53n2122_007:0326c21": "兩目已盲無所復見。如瞿波利比丘已懷惡",
    "T53n2122_007:0326c22": "心謗舍利弗目揵連。身壞命終墮此&#x9262;頭摩",
    "T53n2122_007:0326c23": "地獄中。",
    "T53n2122_007:0326c24": "[0326c24] 又如起世經云。波頭摩地獄所住之處。若諸",
    "T53n2122_007:0326c25": "眾生離其處所一百由旬。便為彼獄火焰所",
    "T53n2122_007:0326c26": "及。若離五十由旬。所住眾生為彼火薰皆盲",
    "T53n2122_007:0326c27": "無眼。若離二十五由旬。所住眾生身之肉血",
    "T53n2122_007:0326c28": "燋然破散。謂於梵行出家人邊生污濁心故。",
    "T53n2122_007:0326c29": "損惱心故。毒惡心故。不利益心故。無慈心故。",
    "T53n2122_007:0327a01": "無淨心故。自受斯殃。是故於一切梵行人所。",
    "T53n2122_007:0327a02": "起慈身口意業常受安樂。爾時世尊說此伽",
    "T53n2122_007:0327a03": "陀曰。",
    "T53n2122_007:0327a04": " 世間諸人在世時  舌上自然生斤斧",
    "T53n2122_007:0327a05": " 所謂口說諸毒惡  還自衰損害其身",
    "T53n2122_007:0327a06": " 應讚歎者不稱譽  不應讚者反談美",
    "T53n2122_007:0327a07": " 如是名為口中諍  以此諍故無樂受",
    "T53n2122_007:0327a08": " 若人博戲得資財  是為世間微諍事",
    "T53n2122_007:0327a09": " 於淨行人起濁心  是名曰中大&#x9B2A;諍",
    "T53n2122_007:0327a10": " 如是三十六百千  泥羅浮陀地獄數",
    "T53n2122_007:0327a11": " 五頞浮陀諸地獄  反墮波頭摩獄中",
    "T53n2122_007:0327a12": " 以毀聖人致如是  由口意業作惡故",
    "T53n2122_007:0327a13": "典主部第五",
    "T53n2122_007:0327a14": "[0327a14] 如問地獄經及淨度三昧經云。總括地獄有",
    "T53n2122_007:0327a15": "一百三十四界。先述獄主名字處所。閻羅王",
    "T53n2122_007:0327a16": "者。昔為毘沙國王。與維陀始生王共戰。",
    "T53n2122_007:0327a17": "兵力不敵。因立誓願為地獄主。臣佐十八人",
    "T53n2122_007:0327a18": "領百萬之眾。頭有角耳皆悉忿懟。同立誓曰。",
    "T53n2122_007:0327a19": "後當奉助治此罪人。毘沙王者今閻羅王是。",
    "T53n2122_007:0327a20": "十八大臣者今諸小王是。百萬之眾諸阿傍",
    "T53n2122_007:0327a21": "是。",
    "T53n2122_007:0327a22": "[0327a22] 又長阿含經云。閻浮提南有金剛。內有閻羅",
    "T53n2122_007:0327a23": "王宮。縱廣六千由旬(問地獄經云。住獄間城縱廣三萬里金銀所成)。",
    "T53n2122_007:0327a24": "[0327a24] 晝夜三時有大銅鑊自然在前。若鑊入宮內。",
    "T53n2122_007:0327a25": "王見怖畏。捨出宮外。若鑊出宮外王入宮內。",
    "T53n2122_007:0327a26": "有大獄卒臥王熱鐵上。鐵鉤擗口洋銅灌之。",
    "T53n2122_007:0327a27": "從咽徹下無不燋爛。事竟還與婇女共相娛",
    "T53n2122_007:0327a28": "樂。彼諸大臣同受福者亦復如是。",
    "T53n2122_007:0327a29": "[0327a29] 問地獄經云。十八王者。即主領十八地獄。一",
    "T53n2122_007:0327b01": "迦延典泥犁。二屈遵典刀山。三沸進壽典沸",
    "T53n2122_007:0327b02": "沙。四沸典沸屎。五迦世典黑耳。六[山*蓋]嵯典",
    "T53n2122_007:0327b03": "火車。七湯謂典鑊湯。八鐵迦然典鐵床。九",
    "T53n2122_007:0327b04": "惡生典[山*蓋]山。十寒&#x6C37;(經闕王名)。十一毘迦典剝皮。",
    "T53n2122_007:0327b05": "十二遙頭典畜生。十三提薄典刀兵。十四夷",
    "T53n2122_007:0327b06": "大典鐵磨。十五悅頭典水地獄。十六鐵&#x7B27;",
    "T53n2122_007:0327b07": "(經闕王名)。十七身典[月*虫]蟲。十八觀身典洋銅。又",
    "T53n2122_007:0327b08": "淨度三昧經云。復有三十地獄。各有主典不",
    "T53n2122_007:0327b09": "煩具錄。但列五官名字者。一者鮮官禁殺。二",
    "T53n2122_007:0327b10": "者水官禁盜。三者鐵官禁婬。四者土官禁兩",
    "T53n2122_007:0327b11": "舌。五者天官禁酒。",
    "T53n2122_007:0327b12": "[0327b12] 問地獄經云。閻羅王城之東西南北面列諸",
    "T53n2122_007:0327b13": "地獄。有日月光而不明淨唯黑耳獄光所不",
    "T53n2122_007:0327b14": "照。人命終時生中陰。中陰者已捨死陰未及",
    "T53n2122_007:0327b15": "生陰。其罪人乘中陰身入泥犁城泥犁域者",
    "T53n2122_007:0327b16": "(梁言密條城又云閉城也)是諸罪人未受罪之間。共聚是",
    "T53n2122_007:0327b17": "處。巧風所吹。隨業輕重受大小身。臭風所吹。",
    "T53n2122_007:0327b18": "成就罪人&#x9E81;醜之形。香風所吹成就福人微",
    "T53n2122_007:0327b19": "細之體。",
    "T53n2122_007:0327b20": "王都部第六",
    "T53n2122_007:0327b21": "[0327b21] 如起世經云。當閻浮洲南二鐵圍山外有閻",
    "T53n2122_007:0327b22": "摩王宮殿。住處縱廣正等六千由旬。七重牆",
    "T53n2122_007:0327b23": "壁。七重欄楯。七重鈴網。其外七重多羅行樹",
    "T53n2122_007:0327b24": "周匝圍繞。雜色可觀七寶所成。於其四方各",
    "T53n2122_007:0327b25": "有諸門。一一諸門皆有&#x5374;敵樓櫓。臺殿園苑",
    "T53n2122_007:0327b26": "華池。有種種美&#x83D3;彌滿。香風遠薰眾鳥和鳴。",
    "T53n2122_007:0327b27": "王以惡業不善果故。於夜三時及晝三時。自",
    "T53n2122_007:0327b28": "然有赤融銅汁在前出生。其王宮殿即變為",
    "T53n2122_007:0327b29": "鐵。五欲功德皆沒不現。王見此已怖畏不安",
    "T53n2122_007:0327c01": "諸毛皆&#x7AEA;。即便出外。若在宮外即走入內。時",
    "T53n2122_007:0327c02": "守獄者取閻摩王。高舉撲之置熱鐵地上。其",
    "T53n2122_007:0327c03": "地熾然極大猛盛光焰炎赫。撲令臥已即以",
    "T53n2122_007:0327c04": "鐵鉗開張其口。赤融銅汁瀉置口中。時閻摩",
    "T53n2122_007:0327c05": "王被燒脣口。次燒其舌後燒咽喉。復燒大腸",
    "T53n2122_007:0327c06": "及小腸等。次第燋然。從下而出。爾時彼王作",
    "T53n2122_007:0327c07": "如是念。一切眾生以於往昔身作惡行口作",
    "T53n2122_007:0327c08": "惡行意作惡行。并餘眾生同作業者皆受此",
    "T53n2122_007:0327c09": "苦。願我從今捨此身已。更得身時。但於人",
    "T53n2122_007:0327c10": "間相逢受生。於如來法中當得信解剃除鬚",
    "T53n2122_007:0327c11": "髮著袈裟衣。得正信解從家出家。既出家已",
    "T53n2122_007:0327c12": "願得通證。生死已盡梵行已立。所應作者皆",
    "T53n2122_007:0327c13": "已作訖。更不復於後世受生。發如是等熏習",
    "T53n2122_007:0327c14": "善念。即於所住宮殿還成七寶。猶如諸天。五",
    "T53n2122_007:0327c15": "欲功德現前具足。以三業善便得快樂。又新",
    "T53n2122_007:0327c16": "婆沙論。問諸地獄卒為是有情數。為是非有",
    "T53n2122_007:0327c17": "情數耶。答若以鐵鎖繫縛初生地獄有情",
    "T53n2122_007:0327c18": "往琰摩王所者。是有情數。若以種種苦具於",
    "T53n2122_007:0327c19": "地獄中害有情者。是非有情數。贍部洲下有",
    "T53n2122_007:0327c20": "大地獄。贍部洲上亦有邊地地獄。及獨地獄。",
    "T53n2122_007:0327c21": "或在谷中。或在山上。或在曠野。或在空中。於",
    "T53n2122_007:0327c22": "餘三洲唯有邊地獄獨地獄無大地獄。所以",
    "T53n2122_007:0327c23": "者何。唯贍部洲人造善猛利。彼作惡亦復猛",
    "T53n2122_007:0327c24": "利。非餘洲故。有說。北拘盧洲亦無邊地獄",
    "T53n2122_007:0327c25": "等。是受純淨業果處故。問若餘無大地獄者。",
    "T53n2122_007:0327c26": "彼諸有情造無間業斷善根等。當於何處受",
    "T53n2122_007:0327c27": "異熟耶。答即於此贍部洲下大地獄受。問地",
    "T53n2122_007:0327c28": "獄有情其形云何。答其形如人。問語言云何。",
    "T53n2122_007:0327c29": "答彼初生時皆作聖語。後受苦時雖出種種",
    "T53n2122_007:0328a01": "受苦痛聲。乃至無有一言可了。唯有斫刺破",
    "T53n2122_007:0328a02": "烈之聲。",
    "T53n2122_007:0328a03": "業因部第七",
    "T53n2122_007:0328a04": "[0328a04] 如十輪經云。有五逆罪為最極惡。何者為五。",
    "T53n2122_007:0328a05": "故心殺父母阿羅漢。破壞聲聞和合僧事。乃",
    "T53n2122_007:0328a06": "至惡心出佛身血。諸如是等名為五逆。若人",
    "T53n2122_007:0328a07": "於五逆中作一一逆者。不得出家受具足戒。",
    "T53n2122_007:0328a08": "若聽出家則犯重罪。應擯令出。若已有出家",
    "T53n2122_007:0328a09": "具諸威儀者。不應加其鞭杖及諸繫閉。復有",
    "T53n2122_007:0328a10": "四種大罪。同於四逆犯根本罪。何者為四。殺",
    "T53n2122_007:0328a11": "辟支佛。是名殺生犯根本罪。婬阿羅漢比丘",
    "T53n2122_007:0328a12": "尼。是名邪婬犯根本罪。若人捨財與佛法僧。",
    "T53n2122_007:0328a13": "主掌此物而輒用之。是名為盜犯根本罪。若",
    "T53n2122_007:0328a14": "人倒見破壞比丘僧。是名破僧犯根本罪。若",
    "T53n2122_007:0328a15": "人於此四根本罪中犯一一罪。皆悉不聽佛",
    "T53n2122_007:0328a16": "法出家。設使出家不得聽受具足戒。若受具",
    "T53n2122_007:0328a17": "者應驅令出。以有出家威儀法故。不應鞭杖",
    "T53n2122_007:0328a18": "繫閉奪其生命。如是皆犯根本罪。非逆罪也。",
    "T53n2122_007:0328a19": "有根本罪亦是逆罪。有是逆罪非根本罪。有",
    "T53n2122_007:0328a20": "非根本罪亦非逆罪。何者為逆罪亦是根本",
    "T53n2122_007:0328a21": "罪。若人出家受具足戒得見諦道。斷其命根",
    "T53n2122_007:0328a22": "是名逆罪。亦根本罪也。如是眾生於我戒律",
    "T53n2122_007:0328a23": "中應驅令出。何者為根本罪非逆罪。若人在",
    "T53n2122_007:0328a24": "我法中出家。如是凡夫眾生故害其命。若以",
    "T53n2122_007:0328a25": "毒藥。或墮其胎。是名犯根本非逆罪也。若",
    "T53n2122_007:0328a26": "有四方僧物飲食敷具。悉不應與同共利養。",
    "T53n2122_007:0328a27": "若有眾生於佛法僧而生疑心。此中出家乃",
    "T53n2122_007:0328a28": "至見他讀誦。而作留難。乃至一偈。此非根本",
    "T53n2122_007:0328a29": "罪亦非逆罪。是名甚惡近於逆罪。如是眾生",
    "T53n2122_007:0328b01": "若不懺悔除其罪根。終不聽使佛法中出家。",
    "T53n2122_007:0328b02": "設使出家受具足戒。不悔過者亦驅令出。何",
    "T53n2122_007:0328b03": "以故。不信正法毀謗三乘壞正法眼。欲滅法",
    "T53n2122_007:0328b04": "燈斷三寶種。減損人天而無利益墮於惡道。",
    "T53n2122_007:0328b05": "此二種人名謗正法毀訾賢聖地獄劫壽增",
    "T53n2122_007:0328b06": "長。如是諸惡業。已是名根本大重罪也。何",
    "T53n2122_007:0328b07": "者是不威儀根本法罪。若比丘故婬故殺。凡",
    "T53n2122_007:0328b08": "人不與而取。犯故妄語。於此四根本中。若犯",
    "T53n2122_007:0328b09": "一一罪。一切比丘所作法事悉不聽入。四方",
    "T53n2122_007:0328b10": "僧物飲食臥具。皆悉不得共同受用。然帝王",
    "T53n2122_007:0328b11": "大臣一切群官。不應加其鞭杖繫閉刑罰乃",
    "T53n2122_007:0328b12": "至奪命。是名根本罪體性相也。何故名為根",
    "T53n2122_007:0328b13": "本重罪。若人作如是行。身壞命終墮於惡趣。",
    "T53n2122_007:0328b14": "作如是行是惡道根本。是故名為根本罪也。",
    "T53n2122_007:0328b15": "譬如鐵丸雖擲空中終不暫住速疾投地。如",
    "T53n2122_007:0328b16": "是五逆犯四重禁。及二種眾生毀壞正法誹",
    "T53n2122_007:0328b17": "謗賢聖。如是等十一種罪中。若人犯一一罪",
    "T53n2122_007:0328b18": "者。身壞命終皆墮阿鼻地獄。又如正法念經",
    "T53n2122_007:0328b19": "說。阿鼻地獄苦千倍過前七大地獄。壽經一",
    "T53n2122_007:0328b20": "劫。其身長大五百由旬。造四逆人四百由旬。",
    "T53n2122_007:0328b21": "造三逆人三百由旬。造二逆人。二百由旬。造",
    "T53n2122_007:0328b22": "一逆人一百由旬。彼五逆業人臨欲死時。唱",
    "T53n2122_007:0328b23": "喚失糞咽喉抒氣。如是死滅中有色生不見",
    "T53n2122_007:0328b24": "其對。其身猶如八歲小兒。閻羅王然焰鐵&#x7F82;",
    "T53n2122_007:0328b25": "繫縛其咽。及束兩手。頭面向下足在於上。經",
    "T53n2122_007:0328b26": "二千年皆向下行。多燒焰鬘。先燒其頭。次",
    "T53n2122_007:0328b27": "燒其身。彼六欲天聞彼阿鼻地獄中氣。即皆",
    "T53n2122_007:0328b28": "消散。何以故。以阿鼻獄人極大臭故。",
    "T53n2122_007:0328b29": "[0328b29] 又觀佛三昧海經云。佛告阿難。若有眾生。殺",
    "T53n2122_007:0328c01": "父害母罵辱六親。作是罪者。命終之時揮霍",
    "T53n2122_007:0328c02": "之間。譬如壯士屈申臂頃。直落阿鼻大地獄",
    "T53n2122_007:0328c03": "中。化閻羅王大聲告&#x52C5;。癡人獄種。汝在世時",
    "T53n2122_007:0328c04": "不孝父母邪慢無道。汝今生處名阿鼻地獄。",
    "T53n2122_007:0328c05": "作是語已即滅不現。爾時獄卒復驅罪人。從",
    "T53n2122_007:0328c06": "於下隔。乃至上隔。經歷八萬四千隔中。攢",
    "T53n2122_007:0328c07": "身而過至鐵網際。一日一夜乃至周遍阿鼻",
    "T53n2122_007:0328c08": "地獄。一日一夜比此閻浮提日月歲數經六",
    "T53n2122_007:0328c09": "十小劫。如是壽命盡一大劫。具五逆者。其人",
    "T53n2122_007:0328c10": "受罪足滿五劫。復有眾生。犯四重禁虛食信",
    "T53n2122_007:0328c11": "施。誹謗邪見。不識因果。斷學般若。毀十方",
    "T53n2122_007:0328c12": "佛。偷僧祇物。婬&#x59B7;無道。逼略淨戒諸比丘",
    "T53n2122_007:0328c13": "尼姊妹親戚。不知慚愧毀辱所親。造此惡事。",
    "T53n2122_007:0328c14": "此人罪報臨命終時刀風解身。俄爾之間身",
    "T53n2122_007:0328c15": "如鐵華。滿十八隔中。一一華八萬四千葉。一",
    "T53n2122_007:0328c16": "一葉頭身手支節。各在一隔。地獄不大此身",
    "T53n2122_007:0328c17": "不小。遍滿如此大地獄中。經歷八萬四千大",
    "T53n2122_007:0328c18": "劫。此泥犁滅復入東方十八隔中。如前受苦。",
    "T53n2122_007:0328c19": "此阿鼻獄南西北方經十八隔。謗方等經。具",
    "T53n2122_007:0328c20": "五逆罪。破壞僧祇。污比丘尼。斷諸善根。如此",
    "T53n2122_007:0328c21": "罪人具眾罪者。身滿阿鼻獄。四支復滿十八",
    "T53n2122_007:0328c22": "隔中。此阿鼻獄但燒此獄種種眾生。劫欲盡",
    "T53n2122_007:0328c23": "時東門即開。見東門外清泉流水。華&#x83D3;林",
    "T53n2122_007:0328c24": "樹。一切俱現。是諸罪人從下上走。到上隔中",
    "T53n2122_007:0328c25": "手舉刀輪。時虛空中雨熱鐵丸。走趣東門。",
    "T53n2122_007:0328c26": "既至門閫。獄卒羅剎手捉鐵叉逆刺其眼。鐵",
    "T53n2122_007:0328c27": "狗嚙心悶絕而死。死已生。復見南門開如前",
    "T53n2122_007:0328c28": "不異。如是西門北門亦復如是。如此時間經",
    "T53n2122_007:0328c29": "歷半劫。阿鼻獄死生寒&#x6C37;中。寒&#x6C37;獄死生黑",
    "T53n2122_007:0329a01": "暗處。八千萬歲目無所見。受大蟲身婉轉腹",
    "T53n2122_007:0329a02": "行。諸情暗塞無所解知。百千狐狼牽掣食之。",
    "T53n2122_007:0329a03": "命終之後生畜生中。五千萬身受鳥獸形。還",
    "T53n2122_007:0329a04": "生人中。聾盲瘖&#x7602;病癩癰疽貧窮下賤。一切",
    "T53n2122_007:0329a05": "諸衰以為嚴飾。受此賤形經五百身。後復還",
    "T53n2122_007:0329a06": "生餓鬼道中。餓鬼道中遇善知識諸大菩薩。",
    "T53n2122_007:0329a07": "訶責其言。汝於前身無量世時作無限罪。誹",
    "T53n2122_007:0329a08": "謗不信墮阿鼻獄。受諸苦惱不可具說。汝今",
    "T53n2122_007:0329a09": "應當發慈悲心。時諸餓鬼聞是語已稱南無",
    "T53n2122_007:0329a10": "佛。稱佛恩力尋即命終生四天處。生彼天已",
    "T53n2122_007:0329a11": "悔過自責發菩提心。諸佛心光不捨是等。攝",
    "T53n2122_007:0329a12": "受是輩如羅&#x777A;羅。教避地獄如愛眼耳。故起",
    "T53n2122_007:0329a13": "世經。世尊說偈言。",
    "T53n2122_007:0329a14": " 若人身口意造業  作已入於惡道中",
    "T53n2122_007:0329a15": " 如是當生活地獄  最為可畏毛&#x7AEA;處",
    "T53n2122_007:0329a16": " 經歷無數千億歲  死已須臾還復活",
    "T53n2122_007:0329a17": " 怨讎各各相報對  由此眾生更相殺",
    "T53n2122_007:0329a18": " 若於父母起惡心  或佛菩薩聲聞眾",
    "T53n2122_007:0329a19": " 此等皆墮黑繩獄  其處受苦極嚴熾",
    "T53n2122_007:0329a20": " 教他正行令邪曲  見人發善必破壞",
    "T53n2122_007:0329a21": " 此等亦墮黑繩獄  兩舌惡口多妄語",
    "T53n2122_007:0329a22": " 樂作三種重惡業  不修三種善根牙",
    "T53n2122_007:0329a23": " 此等癡人必當入  令大地獄久受苦",
    "T53n2122_007:0329a24": " 或殺羊馬及諸牛  種種雜獸雞&#x732A;等",
    "T53n2122_007:0329a25": " 并殺諸餘蟲蟻類  彼人當墮合地獄",
    "T53n2122_007:0329a26": " 世間怖畏相多種  以此逼迫惱眾生",
    "T53n2122_007:0329a27": " 當墮磑山地獄中  受於壓磨舂擣苦",
    "T53n2122_007:0329a28": " 貪慾恚癡結使故  迴轉正理令別異",
    "T53n2122_007:0329a29": " 判是作非乖法律  彼為刀劍轉所傷",
    "T53n2122_007:0329b01": " 倚恃強勢劫奪他  有力無力皆悉取",
    "T53n2122_007:0329b02": " 若作如是諸逼惱  當為鐵象所蹴踏",
    "T53n2122_007:0329b03": " 若樂殺害諸眾生  身手血塗心嚴惡",
    "T53n2122_007:0329b04": " 常行如是不淨業  彼等當生叫喚處",
    "T53n2122_007:0329b05": " 種種觸惱眾生故  於叫喚獄被燒煮",
    "T53n2122_007:0329b06": " 其中復有大叫喚  此由諂曲奸猾心",
    "T53n2122_007:0329b07": " 諸見稠林所覆蔽  愛網彌密所沈淪",
    "T53n2122_007:0329b08": " 常行如是最下業  彼則墮於大叫喚",
    "T53n2122_007:0329b09": " 若至如是大叫喚  熾然鐵城毛&#x7AEA;處",
    "T53n2122_007:0329b10": " 其中鐵堂及鐵屋  諸來入者悉燒然",
    "T53n2122_007:0329b11": " 若作世間諸事業  恒多惱亂諸眾生",
    "T53n2122_007:0329b12": " 彼等當生熱惱處  於無量時受熱惱",
    "T53n2122_007:0329b13": " 世間沙門婆羅門  父母尊長諸耆舊",
    "T53n2122_007:0329b14": " 若恒觸惱令不喜  彼等皆墮熱惱獄",
    "T53n2122_007:0329b15": " 生天淨業不樂修  所愛至親常遠離",
    "T53n2122_007:0329b16": " 喜作如是諸事者  彼人當入熱惱獄",
    "T53n2122_007:0329b17": " 惡向沙門婆羅門  并諸善人父母等",
    "T53n2122_007:0329b18": " 或復害於餘尊者  彼墮熱惱常熾然",
    "T53n2122_007:0329b19": " 常多造作諸惡業  不曾發起一善心",
    "T53n2122_007:0329b20": " 是人直趣阿鼻獄  當受無量眾苦惱",
    "T53n2122_007:0329b21": " 若說正法為非法  說諸非法為正法",
    "T53n2122_007:0329b22": " 既無增益於善事  彼人當入阿鼻獄",
    "T53n2122_007:0329b23": " 活及黑繩及兩獄  合會叫喚等為五",
    "T53n2122_007:0329b24": " 熱惱大熱共成七  阿鼻地獄為第八",
    "T53n2122_007:0329b25": " 此八名為大地獄  嚴熾苦切難忍受",
    "T53n2122_007:0329b26": " 惡業之人所作故  其中小獄有十六",
    "T53n2122_007:0329b27": "誡勗部第八",
    "T53n2122_007:0329b28": "[0329b28] 如起世經云。佛告諸比丘。有三天使在於世",
    "T53n2122_007:0329b29": "間。何等為三。一老二病三死。有人放逸三業",
    "T53n2122_007:0329c01": "惡行。身壞命終生地獄中。諸守獄者。應時即",
    "T53n2122_007:0329c02": "來。驅彼眾生至閻摩王前。白言。大王。此等眾",
    "T53n2122_007:0329c03": "生昔在人間縱逸自恣。不善三業。今來生此。",
    "T53n2122_007:0329c04": "唯願大王善教示之。王問罪人。汝昔人間第",
    "T53n2122_007:0329c05": "一天使。善教示汝善呵責汝。豈得不見出現",
    "T53n2122_007:0329c06": "生耶。答言。大天。我實不見。王重告言。汝豈",
    "T53n2122_007:0329c07": "不見為人身時。或作婦女。或作丈夫。衰老",
    "T53n2122_007:0329c08": "相現齒落髮白。皮膚緩皺黑黶遍體。狀若胡",
    "T53n2122_007:0329c09": "麻膊傴背曲。行步跛蹇足不依身。左右傾側",
    "T53n2122_007:0329c10": "頸細皮寬。兩邊垂緩猶若牛[古*頁]。脣口乾枯喉",
    "T53n2122_007:0329c11": "舌燥&#x6F81;。身體屈弱氣力綿微。喘息出聲猶如",
    "T53n2122_007:0329c12": "挽鋸。向前欲倒恃杖而行。盛年衰損血肉消",
    "T53n2122_007:0329c13": "竭。羸瘦&#x5C2B;弱趣來世路。舉動沈滯無復壯形。",
    "T53n2122_007:0329c14": "乃至身心恒常戰掉。一切支節瘦懈難攝。汝",
    "T53n2122_007:0329c15": "見之不。答言。大天。我實見之。時王告言。汝",
    "T53n2122_007:0329c16": "愚癡人無有智慧。昔日既見如是相貌。云何",
    "T53n2122_007:0329c17": "不作如是思惟。我今具有如是老法未得遠",
    "T53n2122_007:0329c18": "離。可作善業使我長夜利益安樂。彼人復答",
    "T53n2122_007:0329c19": "言。大天。我實不作如是思惟。以心縱蕩行放",
    "T53n2122_007:0329c20": "逸故。王又告言。汝愚癡人不修善業。當具足",
    "T53n2122_007:0329c21": "受放逸之罪。此之苦報非他人作。是汝自業。",
    "T53n2122_007:0329c22": "今還聚集自受報也。",
    "T53n2122_007:0329c23": "[0329c23] 爾汝閻摩王。第二呵之告言。諸人豈不見第",
    "T53n2122_007:0329c24": "二天使世間出耶。答言。大天。我實不見。王復",
    "T53n2122_007:0329c25": "告言。汝豈不見。昔在世間作人身時。若婦女",
    "T53n2122_007:0329c26": "身。若丈夫身。四大和合忽爾乖違。病苦所侵",
    "T53n2122_007:0329c27": "纏綿困篤。或臥大小床上。糞尿污穢。宛轉",
    "T53n2122_007:0329c28": "其中。不得自在。眠臥起坐。仰人扶侍。洗拭抱",
    "T53n2122_007:0329c29": "持。與飲與食。一切須人。汝見之不。彼人答",
    "T53n2122_007:0330a01": "言。大天。我實見之。王復告言。癡人汝見如",
    "T53n2122_007:0330a02": "是。云何不思。我今亦有如是之法未離患法。",
    "T53n2122_007:0330a03": "可作善業令我當來長夜得大利益大安樂",
    "T53n2122_007:0330a04": "事。彼人答言。不也。我實不作如是思惟。以懈",
    "T53n2122_007:0330a05": "怠心行放逸故。王告癡人。汝既嬾墮。不作",
    "T53n2122_007:0330a06": "善業受此惡報。非他人造還自受報。",
    "T53n2122_007:0330a07": "[0330a07] 爾時閻摩王。第三呵之語言。汝愚癡人。汝昔",
    "T53n2122_007:0330a08": "作人時。豈可不見第三天使世間出耶。答言。",
    "T53n2122_007:0330a09": "大天。我實不見。王復告言。汝人間時。豈不復",
    "T53n2122_007:0330a10": "見。若婦人身。若丈夫身。隨時命終置於床",
    "T53n2122_007:0330a11": "上以雜色衣而蒙覆之。將出聚落。昇帳軒蓋",
    "T53n2122_007:0330a12": "種種莊嚴。眷屬圍繞舉手散髮。灰土坌頭極",
    "T53n2122_007:0330a13": "大悲惱。號咷哭泣舉聲大叫。椎胸哀慟酸哽",
    "T53n2122_007:0330a14": "楚切。汝悉見不。答言。大天。我實見之。時王",
    "T53n2122_007:0330a15": "告言。癡人汝昔既見如此。何不思惟。我亦",
    "T53n2122_007:0330a16": "有死未得免離。今宜作善為我長夜得大利",
    "T53n2122_007:0330a17": "益。彼人答言。大天。我實不作如是思惟何以",
    "T53n2122_007:0330a18": "故。以放逸故。時王告言。汝既放逸。不作善業",
    "T53n2122_007:0330a19": "自造此惡。非他人造得此果報。汝還自受。以",
    "T53n2122_007:0330a20": "此三使教示呵責已。&#x52C5;令將去。時守獄者。即",
    "T53n2122_007:0330a21": "執罪人兩足兩臂。以頭向下以足向上。遙擲",
    "T53n2122_007:0330a22": "置於諸地獄中。",
    "T53n2122_007:0330a23": "[0330a23] 夫擁其流者。未若杜其源。揚其湯者。未若撲",
    "T53n2122_007:0330a24": "其火。何者源出於水。源未杜而水不窮。火沸",
    "T53n2122_007:0330a25": "於湯。火未撲而湯詎息。故有杜源之客不擁",
    "T53n2122_007:0330a26": "流而自乾。撲火之賓。不揚湯而自止。類斯而",
    "T53n2122_007:0330a27": "談可得詳矣。厭其果者未若絕其因。怖其苦",
    "T53n2122_007:0330a28": "者豈若懲於惡。因資於果。因未絕而果不窮。",
    "T53n2122_007:0330a29": "惡生於苦。惡未懲而苦詎息。故使絕因之士。",
    "T53n2122_007:0330b01": "不厭果而自亡。懲惡之賢。不怖苦而自離。凡",
    "T53n2122_007:0330b02": "百君子書而誡歟。",
    "T53n2122_007:0330b03": "[0330b03] 頌曰。",
    "T53n2122_007:0330b04": " 生來死還送  日往復月旋",
    "T53n2122_007:0330b05": " 弱喪昏風動  流浪逐物遷",
    "T53n2122_007:0330b06": " 愚戇失正路  漂沒入重淵",
    "T53n2122_007:0330b07": " 一墜幽暗處  萬劫履鋒鋋",
    "T53n2122_007:0330b08": " 六道旋寰苦  三業未會全",
    "T53n2122_007:0330b09": " 隨流無人救  悽傷還自憐",
    "T53n2122_007:0330b10": " 歸誠觀物像  方知虛妄筌",
    "T53n2122_007:0330b11": " 苦海深何趣  思登般若船",
    "T53n2122_007:0330b12": "感應緣(略引七驗)",
    "T53n2122_007:0330b13": "晉居士趙泰驗晉沙門支法衡驗趙居",
    "T53n2122_007:0330b14": "士石長和驗漢函谷鬼驗廬江縣哭",
    "T53n2122_007:0330b15": "驗吐蕃國鑊湯驗唐柳智感判地獄",
    "T53n2122_007:0330b16": "驗",
    "T53n2122_007:0330b17": "[0330b17] 晉趙泰。字文和。清河貝丘人也。祖父京兆太",
    "T53n2122_007:0330b18": "守。泰郡察孝廉。公府辟不就。精思典籍有",
    "T53n2122_007:0330b19": "譽鄉里。&#x751E;晚乃膺仕終於中散大夫。泰年三",
    "T53n2122_007:0330b20": "十五時。&#x751E;卒心痛須臾而死。下屍于地。心",
    "T53n2122_007:0330b21": "煖不已屈申隨人。留屍十日卒咽喉中有",
    "T53n2122_007:0330b22": "聲如雨。俄而蘇活。說初死之時。夢有一人",
    "T53n2122_007:0330b23": "來近心下。復有二人乘黃馬。從者二人扶策",
    "T53n2122_007:0330b24": "泰掖。徑將東行不知可幾里。至一大城。崔",
    "T53n2122_007:0330b25": "崒高峻。城邑青黑狀錫。將泰向城門入經兩",
    "T53n2122_007:0330b26": "重門。有瓦屋可數千間。男女大小亦數千人",
    "T53n2122_007:0330b27": "行列而立。吏著皂衣有五六人。條疏姓字云。",
    "T53n2122_007:0330b28": "當以科呈府君。泰名在二十。須臾將泰與數",
    "T53n2122_007:0330b29": "千人男女。一時俱進。府君西向坐簡視名薄",
    "T53n2122_007:0330c01": "訖。復遣泰南入黑門。有人著絳衣坐大屋",
    "T53n2122_007:0330c02": "下。以次呼名問生時所事。作何罪行何福善。",
    "T53n2122_007:0330c03": "諦汝等辭以實言也。此常遣六部使者。常在",
    "T53n2122_007:0330c04": "人間疏記善惡。具有條狀不可得虛。泰答父",
    "T53n2122_007:0330c05": "兄仕宦。皆二千石。我少在家修學而已。無",
    "T53n2122_007:0330c06": "所事也。亦不犯惡。乃遣泰為水官監。作使將",
    "T53n2122_007:0330c07": "二千餘人。運沙裨岸晝夜勤苦。後轉泰水官",
    "T53n2122_007:0330c08": "都督。知諸獄事給泰馬兵。令案行地獄。所至",
    "T53n2122_007:0330c09": "諸獄楚毒各殊。或針貫其舌。流血竟體。或被",
    "T53n2122_007:0330c10": "頭露髮裸形徒跣。相牽而行。有持大杖從後",
    "T53n2122_007:0330c11": "催促鐵床銅柱燒之洞然。驅迫此人抱臥其",
    "T53n2122_007:0330c12": "上。起即燋爛尋復還生。或炎鑪巨鑊焚煮",
    "T53n2122_007:0330c13": "罪人。身首碎墜隨沸翻轉。有鬼持叉倚于其",
    "T53n2122_007:0330c14": "側。有三四百人立于一面。次當入鑊相抱悲",
    "T53n2122_007:0330c15": "泣。或劍樹高廣不知限極。根莖枝葉皆劍",
    "T53n2122_007:0330c16": "為之。人眾相訾自登自攀。若有欣競而身",
    "T53n2122_007:0330c17": "首割截尺寸離斷。泰見祖父母及二弟在此",
    "T53n2122_007:0330c18": "獄中。相見涕泣。泰出獄門見有二人齎文書",
    "T53n2122_007:0330c19": "來。語獄吏言。有三人。其家為其於塔寺中懸",
    "T53n2122_007:0330c20": "幡燒香救解其罪可出福舍。俄見三人自獄",
    "T53n2122_007:0330c21": "而出。已有自然衣服完整在身。南詣一門云",
    "T53n2122_007:0330c22": "名開光大舍。有三重門朱彩照發。見此三",
    "T53n2122_007:0330c23": "人即入舍中。泰亦隨入。前有大殿。珍寶周飾。",
    "T53n2122_007:0330c24": "精光耀目。金玉為床。見一神人。姿容偉異",
    "T53n2122_007:0330c25": "殊好非常。坐此座上。邊有沙門立侍甚眾。見",
    "T53n2122_007:0330c26": "府君來恭敬作禮。泰問此是何人府君致敬。",
    "T53n2122_007:0330c27": "吏曰。號名。",
    "T53n2122_007:0330c28": "[0330c28] 世尊度人之師。有頃令惡道中人皆出聽經。",
    "T53n2122_007:0330c29": "時云有百萬九千人。皆出地獄入百里城。在",
    "T53n2122_007:0331a01": "此到者奉法眾坐也。行雖虧殆尚當得度。故",
    "T53n2122_007:0331a02": "開經法。七日之中隨本所作善惡多少差次",
    "T53n2122_007:0331a03": "免脫。泰未出之頃。已見千人昇虛而去。出",
    "T53n2122_007:0331a04": "此舍復見一城。方二百餘里。名為受變形城。",
    "T53n2122_007:0331a05": "地獄考治已畢者。當於此城更受變報。泰入",
    "T53n2122_007:0331a06": "其城見有土瓦屋數千區。各有房巷。正中有",
    "T53n2122_007:0331a07": "瓦屋高床。欄檻彩飾。有數百局。吏對校文",
    "T53n2122_007:0331a08": "書云。殺生者。當作蜉蝣朝生暮死。劫盜者。當",
    "T53n2122_007:0331a09": "作&#x732A;羊受人屠割。婬&#x59B7;者作鶴鶩&#x9E9E;麋。兩舌",
    "T53n2122_007:0331a10": "者。作&#x9D44;梟鵂鶹。捍債者。為駝騾牛馬。泰案",
    "T53n2122_007:0331a11": "行畢還水官處主者語泰。卿是長者子。以何",
    "T53n2122_007:0331a12": "罪過而來在此。泰答。祖父兄弟皆二千石。我",
    "T53n2122_007:0331a13": "舉考公府辭不行。修志念善不染眾惡。主者",
    "T53n2122_007:0331a14": "曰。卿無罪過。故相使為水官都督。不爾與地",
    "T53n2122_007:0331a15": "獄中人無以異也。泰問主者曰。人有何行死",
    "T53n2122_007:0331a16": "得樂報。主者唯言。奉法弟子精進持戒。得樂",
    "T53n2122_007:0331a17": "報無有謫罰也。泰復問曰。人未事法時所行",
    "T53n2122_007:0331a18": "罪過。事法之後得除以不。答曰。皆除也。語",
    "T53n2122_007:0331a19": "畢。主者開滕篋檢泰年紀。尚有餘算三十年",
    "T53n2122_007:0331a20": "在。乃遣泰還。臨別主者曰。已見地獄罪報如",
    "T53n2122_007:0331a21": "是。當告世人皆令作善。善惡隨人其猶影響。",
    "T53n2122_007:0331a22": "可不慎乎。時親表內外候視泰五六十人。同",
    "T53n2122_007:0331a23": "聞泰說。泰自書記以示時人。時晉太始五年",
    "T53n2122_007:0331a24": "七月十三日也。乃為祖父母二弟。延請僧眾",
    "T53n2122_007:0331a25": "大設福會。皆命子孫改意奉法課勸精進。時",
    "T53n2122_007:0331a26": "人聞泰死而復生多見罪福。互來訪問。時有",
    "T53n2122_007:0331a27": "太中大夫武城孫豐關內侯常共郝伯平等",
    "T53n2122_007:0331a28": "十人。同集泰舍。&#x6B35;曲尋問莫不懼然。皆即奉",
    "T53n2122_007:0331a29": "法。",
    "T53n2122_007:0331b01": "[0331b01] 晉沙門支法衡。晉初人也。得病旬日亡。經三",
    "T53n2122_007:0331b02": "日而蘇活說。死時有人將去。見如官曹舍者",
    "T53n2122_007:0331b03": "數處。不肯受之。俄見有鐵輪。輪上有鐵爪從",
    "T53n2122_007:0331b04": "西轉來。無持引者而轉駛如風。有一吏呼罪",
    "T53n2122_007:0331b05": "人當輪立。輪轉來轢之。翻還如此。數人碎爛。",
    "T53n2122_007:0331b06": "吏呼衡。道人來當輪立。衡恐怖自責悔不精",
    "T53n2122_007:0331b07": "進。今當此輪乎。語畢謂衡曰。道人可去。於是",
    "T53n2122_007:0331b08": "仰首見天有孔。不覺跾爾上昇。以頭穿中。兩",
    "T53n2122_007:0331b09": "手博兩邊。四向顧視見七寶宮殿及諸天人。",
    "T53n2122_007:0331b10": "衡甚踊躍不能得上。疲而復還下。所將衡去",
    "T53n2122_007:0331b11": "人笑曰。見何等物不能上乎。乃以衡付船官。",
    "T53n2122_007:0331b12": "船官行船使為柂工。衡曰。我不能持柂強之。",
    "T53n2122_007:0331b13": "有船數百皆隨衡後。衡不曉捉柂蹌沙洲上。",
    "T53n2122_007:0331b14": "吏司推衡。汝道而失。以法應斬。引衡上岸",
    "T53n2122_007:0331b15": "雷鼓將斬。忽有五色二龍推船還浮。吏乃原",
    "T53n2122_007:0331b16": "衡罪。載衡北行三十許里。見好村岸有數萬",
    "T53n2122_007:0331b17": "家。云是流人。衡竊上岸。村中饒狗互欲嚙",
    "T53n2122_007:0331b18": "之。衡大恐懼。望見西北有講堂。上有沙門甚",
    "T53n2122_007:0331b19": "眾。聞經唄之聲。衡遽走趣之。堂有十二階。衡",
    "T53n2122_007:0331b20": "始躡一階。見亡師法柱踞胡床坐。見衡曰。我",
    "T53n2122_007:0331b21": "弟子也。何以而來。回起臨階以手巾打衡面",
    "T53n2122_007:0331b22": "曰。莫來。衡甚欲上。復舉步登階。柱復推令",
    "T53n2122_007:0331b23": "下。至三乃止。見平地有一井口。深三四丈。",
    "T53n2122_007:0331b24": "塼無隙際。衡心念言。此井自然。井邊有人謂",
    "T53n2122_007:0331b25": "曰。不自然者何得成井。唯見法柱故倚望",
    "T53n2122_007:0331b26": "之。謂衡可復道還去。狗不嚙汝。衡還水邊亦",
    "T53n2122_007:0331b27": "不見向來船也。衡渴欲飲水。乃墮水中。因便",
    "T53n2122_007:0331b28": "得蘇。於是出家持戒菜食。晝夜精思為至行",
    "T53n2122_007:0331b29": "沙門。比丘法橋衡弟子也。",
    "T53n2122_007:0331c01": "[0331c01] 趙石長和者。趙國高人也。年十九時病一月",
    "T53n2122_007:0331c02": "餘日亡。家貧未能及時得殯斂。經四日而蘇",
    "T53n2122_007:0331c03": "說。初死時東南行見二人治道。在和前五十",
    "T53n2122_007:0331c04": "步。和行有遲疾。二人治道亦隨緩速。常五十",
    "T53n2122_007:0331c05": "步。而道之兩邊荊棘森然皆如鷹爪。見人",
    "T53n2122_007:0331c06": "甚眾群走棘中身體傷裂地皆流血。見和獨",
    "T53n2122_007:0331c07": "行平道。俱歎息曰。佛子獨行大道中。前至見",
    "T53n2122_007:0331c08": "瓦屋行樓。可數千間。有屋甚高。上有一人。",
    "T53n2122_007:0331c09": "形面壯大著皂袍四縫。臨&#x7A93;而坐。和拜之。閣",
    "T53n2122_007:0331c10": "上人曰。石君來耶。一別二十餘年。長和爾",
    "T53n2122_007:0331c11": "時意中便若憶此別時也。和相識有馬牧孟",
    "T53n2122_007:0331c12": "承。夫妻先死已積年歲。閣上人曰。君識孟",
    "T53n2122_007:0331c13": "承不。長和曰識。閣上人曰。孟承生時不能精",
    "T53n2122_007:0331c14": "進。今常為我司掃除之役。孟承妻精進居處",
    "T53n2122_007:0331c15": "甚樂。舉手指西南一房曰。孟妻在此也。孟妻",
    "T53n2122_007:0331c16": "開&#x7A93;見和厚相慰問。遍訪其家中大小安否",
    "T53n2122_007:0331c17": "消息曰。石君還時可更見過。當因書也。俄見",
    "T53n2122_007:0331c18": "孟丞執&#x7B92;提箕自閣西來。亦問家消息。閣上",
    "T53n2122_007:0331c19": "人曰。聞魚龍超精進為信。爾何所修行。長",
    "T53n2122_007:0331c20": "和曰。不食魚肉酒不經口。常轉尊經救諸疾",
    "T53n2122_007:0331c21": "痛。閣上人曰。所傳不忘也。語久之。閣上人",
    "T53n2122_007:0331c22": "問都錄主者。審案石君名錄。勿謬濫也。主者",
    "T53n2122_007:0331c23": "案錄云。餘三十年命在。閣上人曰。君欲歸不。",
    "T53n2122_007:0331c24": "和對曰願歸。乃&#x52C5;主者以車騎兩吏送之。長",
    "T53n2122_007:0331c25": "和拜辭上車而歸。前所行道更有傳館吏民",
    "T53n2122_007:0331c26": "飲食儲跱之具。&#x5010;忽至家。惡其屍臭不欲附",
    "T53n2122_007:0331c27": "之。於屍頭立。見其亡妹於後推之踣屍面上。",
    "T53n2122_007:0331c28": "因得蘇活。道人支法山時未出家。聞和所說",
    "T53n2122_007:0331c29": "遂定入道之志。法山者咸和時人也(右三人出冥祥記)。",
    "T53n2122_007:0332a01": "[0332a01] 漢武帝。東遊未出函谷關。有物當道。其身數",
    "T53n2122_007:0332a02": "十丈。其狀像牛。青眼曜精四足入土。動而",
    "T53n2122_007:0332a03": "不徙。百官驚懼。東方朔乃請以酒灌之。灌之",
    "T53n2122_007:0332a04": "數十斛。而怪物始消。帝問其故。答曰。此名為",
    "T53n2122_007:0332a05": "患憂氣之所生。此必是秦家之獄地。不然則",
    "T53n2122_007:0332a06": "是罪人徒作之所聚也。夫酒是忘憂。故能消",
    "T53n2122_007:0332a07": "之也。帝曰。吁博物之士矣。",
    "T53n2122_007:0332a08": "[0332a08] 廬江腕摐陽二縣境上有大青小青黑。居山",
    "T53n2122_007:0332a09": "野之中。時聞有哭聲。多者至數十人。男女大",
    "T53n2122_007:0332a10": "小如始喪者。&#x96A3;人驚駭至彼奔赴。常不見人。",
    "T53n2122_007:0332a11": "然於哭地必有死喪。率聲若多則為大家。聲",
    "T53n2122_007:0332a12": "若小者則為小家(右二怪出搜神傳記)。",
    "T53n2122_007:0332a13": "[0332a13] 王玄策行傳云。吐蕃國西南有一涌泉。平地",
    "T53n2122_007:0332a14": "涌出。激水遂高五六尺甚熱。煮肉即熟。氣上",
    "T53n2122_007:0332a15": "衝天像似氣霧。有一老吐蕃云。十年前其水",
    "T53n2122_007:0332a16": "上激。高十餘丈。然始傍散。有一人乘馬逐鹿",
    "T53n2122_007:0332a17": "直赴泉中。自此已來不復高涌。泉中時時見",
    "T53n2122_007:0332a18": "人骸骨涌出。垂[毯-炎+壘]布水須臾即爛。或名為鑊",
    "T53n2122_007:0332a19": "湯。此泉西北六七十里更有一泉。其熱略等。",
    "T53n2122_007:0332a20": "時時盛沸殷若雷聲。諸小泉溫往往皆然。今",
    "T53n2122_007:0332a21": "此震旦諸處多有溫湯。准此亦是鑊湯。故四",
    "T53n2122_007:0332a22": "分律下文佛言。王舍城北有熱湯。從地獄中",
    "T53n2122_007:0332a23": "來。初出甚熱。後流至遠處稍冷。為有餘水相",
    "T53n2122_007:0332a24": "和。所以冷也(右此一驗出西國傳)。",
    "T53n2122_007:0332a25": "[0332a25] 唐河東柳智感。以貞觀初為長舉縣令。一夜",
    "T53n2122_007:0332a26": "暴死。明旦而蘇。說云。始忽為冥官所追至大",
    "T53n2122_007:0332a27": "官府。使者以智感見已謂感曰。今有一官闕。",
    "T53n2122_007:0332a28": "故枉君任之。智感辭以親老。且自陳福業未",
    "T53n2122_007:0332a29": "應便死。王使勘之籍信然。因謂曰。君未當死",
    "T53n2122_007:0332b01": "可權判錄事。智感許諾。謝吏引退至曹。曹有",
    "T53n2122_007:0332b02": "五判官連坐。感為第六。其廳事是長官人坐。",
    "T53n2122_007:0332b03": "三間各有床。案務甚繁擁。西頭一坐處無判",
    "T53n2122_007:0332b04": "官。吏引智感就空坐。群吏將文書簿帳來。取",
    "T53n2122_007:0332b05": "智感署置於案上。而退立階下。智感問之。對",
    "T53n2122_007:0332b06": "曰。氣惡逼公。但遙以案中事答。智感省讀",
    "T53n2122_007:0332b07": "其如人間者。於是為判句文。有頃食來。諸判",
    "T53n2122_007:0332b08": "官同食。智感亦欲就之。諸判官曰。君既權",
    "T53n2122_007:0332b09": "判不宜食此。感從之竟不敢食。日別吏送智",
    "T53n2122_007:0332b10": "感歸家蘇。而方曉。自歸家中。日暝。吏復來",
    "T53n2122_007:0332b11": "迎。至彼而旦。故知幽顯晝夜相反矣。於是夜",
    "T53n2122_007:0332b12": "判冥事晝臨縣職。遂以常。歲餘智感在冥曹。",
    "T53n2122_007:0332b13": "因起至廁。於堂西見一婦女。年三十許。姿容",
    "T53n2122_007:0332b14": "端正衣服鮮明。立而掩涕。智感問是何人。答",
    "T53n2122_007:0332b15": "曰。妾是興州司倉參軍之婦也。攝來此方別",
    "T53n2122_007:0332b16": "夫子。是以悲傷。智感以問吏。吏曰。官攝來有",
    "T53n2122_007:0332b17": "所案問。且以證其夫事爾。智感因謂婦人曰。",
    "T53n2122_007:0332b18": "感長舉縣令也。夫人若被勘問。幸自分疏。無",
    "T53n2122_007:0332b19": "為牽引司倉俱死無益。婦人曰。誠不願引之。",
    "T53n2122_007:0332b20": "恐官相逼耳。感曰。夫人幸勿相牽。可無逼迫",
    "T53n2122_007:0332b21": "之慮。婦人許之。既而智感還州先問。司倉婦",
    "T53n2122_007:0332b22": "有疾否。司倉曰。吾婦年少無疾患。智感以",
    "T53n2122_007:0332b23": "所見告之。說其衣服形貌。且勸令作福。司倉",
    "T53n2122_007:0332b24": "走歸家。見其婦在機中織無患也。不甚信之。",
    "T53n2122_007:0332b25": "後十餘日司倉婦暴疾死。司倉始懼而作福",
    "T53n2122_007:0332b26": "禳之。又興州官二人考滿當赴京選。謂智感",
    "T53n2122_007:0332b27": "曰。君判冥道事。請問吾選得何官。智感至冥",
    "T53n2122_007:0332b28": "曹。以某姓名問小錄事。錄事曰。名簿並封在",
    "T53n2122_007:0332b29": "石函中。檢之二日方可得報。及期來報。仍具",
    "T53n2122_007:0332c01": "二人今年所得官名號。智感以報二人。二人",
    "T53n2122_007:0332c02": "至京選吏部。擬其官皆與報不同。州官聞之",
    "T53n2122_007:0332c03": "以語智感。後問小錄事。覆檢簿云。定如所檢",
    "T53n2122_007:0332c04": "不錯也。既而選人過門下。門下審退之吏部。",
    "T53n2122_007:0332c05": "重名果是冥簿。檢報者於是眾咸信服。智感",
    "T53n2122_007:0332c06": "每於冥簿。見其親識名狀及死時日月。報之",
    "T53n2122_007:0332c07": "使修福多得免。智感權判三年。其部吏來告",
    "T53n2122_007:0332c08": "曰。已得隆州李司戶。授正官以代公。不復判",
    "T53n2122_007:0332c09": "矣。智感至州因告李刺史。李德鳳遣人往隆",
    "T53n2122_007:0332c10": "州審焉。其司戶已亡。問其死日即吏來告之",
    "T53n2122_007:0332c11": "時也。從此遂絕。州司遣智感領囚送京。至鳳",
    "T53n2122_007:0332c12": "州界囚四人皆逃。智感憂懼捕捉不獲。夜宿",
    "T53n2122_007:0332c13": "於傳舍。忽見其故部吏來。告曰。囚盡得矣。一",
    "T53n2122_007:0332c14": "人死。三人在南山西谷中。並已擒縛。願公勿",
    "T53n2122_007:0332c15": "憂。言畢辭去。智感即請人兵入南山西谷。果",
    "T53n2122_007:0332c16": "得四囚。囚知走不免。因來拒抗。智感格之",
    "T53n2122_007:0332c17": "殺一囚。三囚受縛。果如所告。智感今在南任",
    "T53n2122_007:0332c18": "慈州司法。光祿卿柳亨為臨說之。亨為&#x536D;州",
    "T53n2122_007:0332c19": "刺史。見智感親問之。然御史裴同節亦云見。",
    "T53n2122_007:0332c20": "數人說如此爾(右一驗出冥報記)。"
}