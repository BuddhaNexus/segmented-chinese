{
    "T46n1934_004:0816a16": "國清百錄卷第四",
    "T46n1934_004:0816a18": "隋沙門灌頂纂",
    "T46n1934_004:0816a19": "勅度四十九人法名第八十九",
    "T46n1934_004:0816a20": "皇帝勅。皇帝敬問括州國清寺沙門智越法",
    "T46n1934_004:0816a21": "師等。僧使智璪至得書具至懷。天台福地實為",
    "T46n1934_004:0816a22": "勝境。所以敬為智者建立伽藍。法緣既深尊",
    "T46n1934_004:0816a23": "師義重。欲使宗匠遺範奉而弗墜。菩薩淨業",
    "T46n1934_004:0816a24": "久而彌新。然則去聖久遠學徒陵替。規求利",
    "T46n1934_004:0816a25": "養不斷俗緣。滋味甘腴違犯戒律。此乃增長",
    "T46n1934_004:0816a26": "罪垢豈謂福田。師等離有為法求無上道。棄",
    "T46n1934_004:0816a27": "俗諸漏鑑在雅懷。由須獎訓未學修淨行。俾",
    "T46n1934_004:0816a28": "夫法門等侶咸歸和合。諸佛禁戒畢竟遵行。",
    "T46n1934_004:0816a29": "又此寺嘉應事表先覺。既理由冥感。即號國",
    "T46n1934_004:0816b01": "清寺。并有施物用申隨喜。冬序甚寒道體清",
    "T46n1934_004:0816b02": "豫。朕巡省風俗。爰届江都。瞻望山川載深",
    "T46n1934_004:0816b03": "勞想。故遣兼通事舍人盧政力往。指此不多。",
    "T46n1934_004:0816b04": "其使人盧政力到寺。宣勅賜寺物。大業元年",
    "T46n1934_004:0816b05": "十一月二十九日。勅度四十九人出家。熏陸",
    "T46n1934_004:0816b06": "香二斛。築四周土牆造門屋五間。設一千僧",
    "T46n1934_004:0816b07": "齋物二千段米一千斛。柱國內史令莒國公",
    "T46n1934_004:0816b08": "臣未上。大都督兼內史侍郎臣虞世基。大都",
    "T46n1934_004:0816b09": "督朝散大夫兼內史舍人臣張乾威。勅度四",
    "T46n1934_004:0816b10": "十九人出家剃落竟。使人令僧作法名灌頂。",
    "T46n1934_004:0816b11": "奉僧令依六事立名。使人錄奏瑞相感徹應",
    "T46n1934_004:0816b12": "驗光昇。右八名依國清瑞。悉用靈字標首。寂",
    "T46n1934_004:0816b13": "靜真實空如迹乘。右八名依出家事。悉用道",
    "T46n1934_004:0816b14": "字標首。由戒定慧眼智開覺。右八名依設齋",
    "T46n1934_004:0816b15": "事。悉用淨字標首。命力辯喜安住堪樂。右八",
    "T46n1934_004:0816b16": "名依賜米事。悉用惠字標首。基業宗本因果",
    "T46n1934_004:0816b17": "儼淨。右八名依修治事。悉用正字標首。仿妙",
    "T46n1934_004:0816b18": "德願遵普賢行。右八名依勅誡事。悉用私字",
    "T46n1934_004:0816b19": "標首。最後一人呼為吉祥。",
    "T46n1934_004:0816b20": "國清寺眾謝啟第九十",
    "T46n1934_004:0816b21": "天台山國清寺沙門智越一眾啟。兼通事舍",
    "T46n1934_004:0816b22": "人盧政力至奉宣。十月二十九日勅云。天慈",
    "T46n1934_004:0816b23": "訓誨賚寺瑞名。施物二千段。米一千斛。熏陸",
    "T46n1934_004:0816b24": "香二斛。千僧法齋。度四十九人出家。修治",
    "T46n1934_004:0816b25": "寺宇。即集眾燒香宣唱。仰惟。聖治德合乾",
    "T46n1934_004:0816b26": "坤。子養萬邦安撫四海。助佛教化度脫眾生。",
    "T46n1934_004:0816b27": "光大之恩誡無等等。越等雖披法衣行不稱",
    "T46n1934_004:0816b28": "照。乃侍先師每乖宗範。日夜克責無地啟處",
    "T46n1934_004:0816b29": "伏奉勅旨頂戴受持。但凡庸小劣不識菩薩",
    "T46n1934_004:0816c01": "大智。昔陳世之時親聞師說。三國為一。有",
    "T46n1934_004:0816c02": "大力勢人當為造寺。寺若立國土即清。必為",
    "T46n1934_004:0816c03": "國清寺。于時車書未一不識何言。自爾以來",
    "T46n1934_004:0816c04": "抱疑弗曉。奉勅賚寺。國清之名還符本瑞。山",
    "T46n1934_004:0816c05": "僧山民載欣載喜。始知諸願菩薩更相啟發。",
    "T46n1934_004:0816c06": "或作五品或統萬機。光顯三尊利益國土。慶",
    "T46n1934_004:0816c07": "此含情幸聞休瑞。仰瞻寺額即如悟道。但慈",
    "T46n1934_004:0816c08": "恩普被日下同霑。而天台一方偏感弘澤。名",
    "T46n1934_004:0816c09": "衣上服相次光臨。妙物粳糧前後降集。越等",
    "T46n1934_004:0816c10": "三學無功。一餐難受。況米物盈積。豈可恭弘。",
    "T46n1934_004:0816c11": "深懼不堪慮延罪過。庶藉慈宥展竭愚誠。奉",
    "T46n1934_004:0816c12": "酬宸極。但天台幽遠。自昔以來單權獨行。",
    "T46n1934_004:0816c13": "今泰平在運國清寺立。四十九人一日出家。",
    "T46n1934_004:0816c14": "髮落障消實為希有。冀其心力增進學行日",
    "T46n1934_004:0816c15": "新。念念功熏奉資皇國。又千僧結齋凡聖雲",
    "T46n1934_004:0816c16": "集。日色華朗僧徒欣戴。仰惟。先師妙德不可",
    "T46n1934_004:0816c17": "思議。感應神通必當鑑降。午後對使人開發",
    "T46n1934_004:0816c18": "靈龕。希有聖瑞備。是使人等公私道俗共見。",
    "T46n1934_004:0816c19": "越等悲喜交至。謹以啟知。謹啟。大業元年",
    "T46n1934_004:0816c20": "十一月二十四日。括州國清寺沙門智越等",
    "T46n1934_004:0816c21": "啟。",
    "T46n1934_004:0816c22": "勅報百司上表賀口勅第九十一",
    "T46n1934_004:0816c23": "使人盧政力還奏。開先師龕墳不見舍利。又",
    "T46n1934_004:0816c24": "上行狀一卷。百司並賀。勅語諸公云。智者是",
    "T46n1934_004:0816c25": "我菩薩戒師。先多靈異。恒語我云。必若得",
    "T46n1934_004:0816c26": "道。得道之後。擁護國土利益蒼生。至於涅槃。",
    "T46n1934_004:0816c27": "坐於石室。容範不變。我以仁壽元年遣張乾",
    "T46n1934_004:0816c28": "威往看。儼然如舊。昨更令盧政力往。親開",
    "T46n1934_004:0816c29": "龕門閉塞無有。聞迹遂不見。靈體既已變化。",
    "T46n1934_004:0817a01": "得道非虛。擁護利益之言必應無爽。今有行",
    "T46n1934_004:0817a02": "狀一卷。諸公等共觀之。諸州考使各寫一通。",
    "T46n1934_004:0817a03": "還所部流布。",
    "T46n1934_004:0817a04": "口勅施幡第九十二",
    "T46n1934_004:0817a05": "僧智璪以三年二月二十七日。引入殿內辭",
    "T46n1934_004:0817a06": "口勅。賜幡一千二十五張。",
    "T46n1934_004:0817a07": "勅造國清寺碑文第九十三",
    "T46n1934_004:0817a08": "天台國清寺智者禪師碑文",
    "T46n1934_004:0817a09": "隋兼祕書監直內史省開府儀",
    "T46n1934_004:0817a10": "同三司臣柳顧言奉　勅撰",
    "T46n1934_004:0817a11": "臣聞。在天成象。經諱之法存焉。在地成形。區",
    "T46n1934_004:0817a12": "方之均倣矣。二儀既爾三才冏然。上聖纘極",
    "T46n1934_004:0817a13": "明王所以敷教先覺授道契會方乃昇仙。是",
    "T46n1934_004:0817a14": "故命駕崆峒紆光善卷。籙圖宣業赤誦弘風。",
    "T46n1934_004:0817a15": "練質九府之間。騰虛六合之內。斯並權宜汲",
    "T46n1934_004:0817a16": "引暫保逍遙。終覆蔽於苦空。卒邅迴於生死。",
    "T46n1934_004:0817a17": "未臻夫不生不滅。無去無來。匪實匪虛。非如",
    "T46n1934_004:0817a18": "非異。常樂我淨凝寂恬愉。不可思議之解脫",
    "T46n1934_004:0817a19": "也。粵若我大隋皇帝法諱總持。載融佛日瑞",
    "T46n1934_004:0817a20": "發淨宮。利見法王應閻浮主。以封唐入紹業。",
    "T46n1934_004:0817a21": "繼高辛立聖。與能祚隆姬發。自天攸縱。包大",
    "T46n1934_004:0817a22": "德而翼小心。希世膺期。內文明而外柔順。知",
    "T46n1934_004:0817a23": "微知彰鑑窮玄覽。迺武迺文能事斯畢。自永",
    "T46n1934_004:0817a24": "嘉失馭海內分崩。恃險擅強各樹君長。禮樂",
    "T46n1934_004:0817a25": "淪於非所。龜玉毀於殊方。書軌競分殆三十",
    "T46n1934_004:0817a26": "紀。天將悔禍稔惡有辰。皇上道藹汾陽迹光",
    "T46n1934_004:0817a27": "代邸。地隆分狹神功潛著。于時高廟靈謨。深",
    "T46n1934_004:0817a28": "思統壹專征仗鉞。帝曰。斯哉惟君惟親知臣",
    "T46n1934_004:0817a29": "知子。乃揚威萬里。問罪九伐一舉而定江左。",
    "T46n1934_004:0817b01": "再駕而潛餘燼。浮天爭貢海外有截。雖咎卨",
    "T46n1934_004:0817b02": "之備五臣周旦之居十亂。本支盛績疇昔多",
    "T46n1934_004:0817b03": "慚。盤石究勳莫不倣是。三能宗鉉九命惟揚。",
    "T46n1934_004:0817b04": "本之以仁慈施之以聲教。行之以要道體之",
    "T46n1934_004:0817b05": "以無為。姑射杳然尚想淵賾滄波壯矣。思濟",
    "T46n1934_004:0817b06": "舟航以為能仁。種覺降茲忍土。信相入道淨",
    "T46n1934_004:0817b07": "戒居先。梵網明文深傳薩埵。國師僧寶必兼",
    "T46n1934_004:0817b08": "禪慧。有會稽天台山大禪師者。生而神光照",
    "T46n1934_004:0817b09": "室。兩目重瞳。禪師法諱智顗。頴川陳族太",
    "T46n1934_004:0817b10": "丘道遠季伯風延。典午衰亂播遷華容。父起",
    "T46n1934_004:0817b11": "祖梁使持節散騎常侍。封益陽縣開國侯。禪",
    "T46n1934_004:0817b12": "師風彩超悟。齠齓希有年過。少學便誦法華。",
    "T46n1934_004:0817b13": "父為求婚。方便祈止。儒門史館多所著明。",
    "T46n1934_004:0817b14": "柱下濠上彌所深得。渚宮覆沒便即蔬菲。",
    "T46n1934_004:0817b15": "及啟弱冠。於長沙之果願寺出家。護戒如明",
    "T46n1934_004:0817b16": "珠。安心若止水。歷聽經論。但使一聞得之於",
    "T46n1934_004:0817b17": "心傳之于口。以湘潭局狹未發大機。拂跡衡",
    "T46n1934_004:0817b18": "陽安步墳汝。往大蘇山請業慧思禪師。禪師",
    "T46n1934_004:0817b19": "見便歎曰。憶昔靈鷲同聽法華。令進我普賢",
    "T46n1934_004:0817b20": "道場。為說四安樂行。停二七日誦藥王品。至",
    "T46n1934_004:0817b21": "諸佛同讚之句。寂然入定明慧便發。起而白",
    "T46n1934_004:0817b22": "師。師曰。非爾弗感非我莫識。所入定者法華",
    "T46n1934_004:0817b23": "三昧之前方便。及聞持陀羅尼也。縱令文字",
    "T46n1934_004:0817b24": "之師千群億品。尋汝慧辯所不能窮。於說法",
    "T46n1934_004:0817b25": "人中最為第一。嘗約仁王纓絡。龍樹馬鳴立",
    "T46n1934_004:0817b26": "三觀四教。述師本宗以為大乘樞鍵。得下御",
    "T46n1934_004:0817b27": "內碩學流通。智以藏往。徵育王之建正教。",
    "T46n1934_004:0817b28": "神以知來。鑑周武之滅大法。乃高蹈豫土翔",
    "T46n1934_004:0817b29": "集天台。歷遊名山言造廬嶽。秦孝王作鎮淮",
    "T46n1934_004:0817c01": "海。遣信迎屈。對使者曰。雖欲相見終恐緣差。",
    "T46n1934_004:0817c02": "即累旬大風妖賊競起。水陸俱阻安坐匡岫。",
    "T46n1934_004:0817c03": "既而龍斿龕難。仍代孝王爰屆邦域。潔誠延",
    "T46n1934_004:0817c04": "請順流背風。數日遄到亦既覯止。便定師資。",
    "T46n1934_004:0817c05": "等善意之仰妙光。若高宗之得傅說。再三固",
    "T46n1934_004:0817c06": "辭無可與讓。以開皇十一年歲次辛亥月旅",
    "T46n1934_004:0817c07": "黃鍾二十三日辛丑。於楊州大聽寺設無礙",
    "T46n1934_004:0817c08": "大齋。夤受菩薩戒法。降牧伯之尊。由宗師之",
    "T46n1934_004:0817c09": "典。釋龍袞而披忍服。去桓珪而傳戒香。圓發",
    "T46n1934_004:0817c10": "初心致禮諸佛。於時天地交泰日月載華。庭",
    "T46n1934_004:0817c11": "轉和風空淨休氣。林明七覺之華。池皦八",
    "T46n1934_004:0817c12": "淨之水。化覃內外事等阿輸之城。教轉法輪",
    "T46n1934_004:0817c13": "理符寶冥之窟。文武寮寀俱廕慈雲。欣欣焉",
    "T46n1934_004:0817c14": "濟濟焉。肅肅焉癰癰焉經所謂攝律儀戒攝",
    "T46n1934_004:0817c15": "善法戒攝眾生戒。顯發三願真正十受。如一",
    "T46n1934_004:0817c16": "切色悉入空界者。其斯之謂歟法事云畢七",
    "T46n1934_004:0817c17": "珍備捨。出居于城外。禪眾之精林四事供養。",
    "T46n1934_004:0817c18": "睿情猶疑未滿。以為師氏禮極必有嘉名。如",
    "T46n1934_004:0817c19": "伊尹之曰阿衡。呂望之稱尚父。檢地持經智",
    "T46n1934_004:0817c20": "者師目。謹依金口虔表玉裕。便克良辰躬出",
    "T46n1934_004:0817c21": "頂禮。雖有熊之登具茨漢文之適河上。方之",
    "T46n1934_004:0817c22": "蔑如也。智者以內行外獎諸佛之深訓。實慧",
    "T46n1934_004:0817c23": "方便大士之兼通。帝釋檀那既包信解。仁王",
    "T46n1934_004:0817c24": "攝受遠能博益。逡巡告退言歸舊山。殷勤請",
    "T46n1934_004:0817c25": "留重違高意。猶四皓之餌朮南山。二疎之散",
    "T46n1934_004:0817c26": "金東海。振錫離塵始稱出世。睠言儒者未足",
    "T46n1934_004:0817c27": "為榮。竊以四明天台剡東玉岫。兩謠雲[山*卬]鄞",
    "T46n1934_004:0817c28": "南之金庭峻極于天仰捫白日。盤鎮于地俯",
    "T46n1934_004:0817c29": "鏡滄海。雲霞沆瀣霏拂輕襟。虹霓鴛鸞勝承",
    "T46n1934_004:0818a01": "飛舄。華果競發常迷四時。藥草森羅孰分億",
    "T46n1934_004:0818a02": "品。道猷往而證果興。公賦不能申寺基本屬",
    "T46n1934_004:0818a03": "始豐。峯名佛隴。元有定光禪師。隱顯變現先",
    "T46n1934_004:0818a04": "居此峯。常謂弟子云。不久當有勝善知識。將",
    "T46n1934_004:0818a05": "領徒眾俱集此山。俄而智者越江渡湖。翻然",
    "T46n1934_004:0818a06": "來萃忽聞鍾磬聲振山谷。即問光師聲之所",
    "T46n1934_004:0818a07": "以。答云。此是犍槌集僧得住之相。頗憶曾經",
    "T46n1934_004:0818a08": "舉手相引時不。智者即悟年至十五。稽顙禮",
    "T46n1934_004:0818a09": "佛恍焉如夢。見極高山臨大海曲。有僧如今",
    "T46n1934_004:0818a10": "光師。舉手接上云。汝當居此處。汝當終此",
    "T46n1934_004:0818a11": "焉。拜言悲喜滂沱涕泗。仍於佛隴之南尋行",
    "T46n1934_004:0818a12": "寺域。便見五峯圍遶等耆闍之山。兩溪夾瀉",
    "T46n1934_004:0818a13": "若縉雲之澗。披榛開途葺用茆茨。功德叢林",
    "T46n1934_004:0818a14": "常熏薝蔔。忍辱牆院無勞關楗。猨嘯蚿吟泉",
    "T46n1934_004:0818a15": "籟響雜。飛走聽法馴伏軒墀。西南有永豐江",
    "T46n1934_004:0818a16": "派與淛源分嶺東會于海。潮波往還數百里",
    "T46n1934_004:0818a17": "間。村人常以漁捕為業。陶漸迴向焚罛廢梁。",
    "T46n1934_004:0818a18": "墾田種果翻成富實。深信解者多作沙門。慈",
    "T46n1934_004:0818a19": "化所覃皆此連類。及光師無常。已後欲大修",
    "T46n1934_004:0818a20": "立。忽覩一僧如光師年。素語智者云。若欲造",
    "T46n1934_004:0818a21": "寺今未是時。三國成一。有大勢力人能為起",
    "T46n1934_004:0818a22": "寺。寺若成國即清。當呼為國清寺。此言杳",
    "T46n1934_004:0818a23": "漫孰當信者。豈期符應冥契在茲。逮于我君",
    "T46n1934_004:0818a24": "臨邊歲久。孝性淳至入京省謁。旋邁江都登",
    "T46n1934_004:0818a25": "命舟檝。迎來鎮所。使乎至彼便事裝束。謂",
    "T46n1934_004:0818a26": "大眾曰。在上意重弗敢致辭。然往而不返。因",
    "T46n1934_004:0818a27": "此長別語弟子云。當成就隴南下寺。其堂殿",
    "T46n1934_004:0818a28": "基址一依我圖。侍者答云。若無師在豈能成",
    "T46n1934_004:0818a29": "辦。重謂之曰。當有皇太子為我建造。汝等見",
    "T46n1934_004:0818b01": "之吾不見也。行百餘里到剡東之石城寺。寺",
    "T46n1934_004:0818b02": "有百尺金繢石像。梁太宰南平元襄王鐫創。",
    "T46n1934_004:0818b03": "自有靈迹。因此現疾右脇而臥。忽然風雲變",
    "T46n1934_004:0818b04": "色。松桂森聳宛如天樂。來入房戶起坐合掌。",
    "T46n1934_004:0818b05": "神色熙怡。顧侍者云。觀音來迎不久應去。弟",
    "T46n1934_004:0818b06": "子智朗請曰。佛許聖賢臨終說位行得。乞垂",
    "T46n1934_004:0818b07": "曉示方思景慕。答云。我只是五品弟子位耳。",
    "T46n1934_004:0818b08": "案五品即是法華三昧前方便之位。宛與思",
    "T46n1934_004:0818b09": "師昔語冥一。仍命筆作偈。口授遺書辭理切",
    "T46n1934_004:0818b10": "詣。深陳勝緣潛來密往。誓當影護。為撰淨名",
    "T46n1934_004:0818b11": "義疏一部。俱時送來。仍索僧伽梨大衣。手",
    "T46n1934_004:0818b12": "自披著迴身西向端坐遷神。春秋六十。旬日",
    "T46n1934_004:0818b13": "建齋跏趺流汗。珠團髮際露泫胸間。欲示諸",
    "T46n1934_004:0818b14": "法本自不生今則無滅。繩床輿還佛隴。輕舉",
    "T46n1934_004:0818b15": "有若浮空。爾時開香龕。都不異昔。驛使初訃",
    "T46n1934_004:0818b16": "震動于宸心。爰捨淨財隨申功德。郵傳相望",
    "T46n1934_004:0818b17": "創起塔廟。寺雖本地其舊維新。瓊宇紺堂憑",
    "T46n1934_004:0818b18": "國靈。而摸忉利鷲頭狼跡。因寂默而為道場。",
    "T46n1934_004:0818b19": "班倕名匠競逞鉤綸。庶民子來成之不日。神",
    "T46n1934_004:0818b20": "明扶持欻同踊現。背高就下即嶨嶽而基殿",
    "T46n1934_004:0818b21": "堂。仰眩俯臨信玲瓏而勝畫繢。多寶分座俱",
    "T46n1934_004:0818b22": "受瓔珞。天冠表剎如連梵幢。金函玉牒常敷",
    "T46n1934_004:0818b23": "講肆。禪誦律儀無違師法。斯可謂頭陀之極",
    "T46n1934_004:0818b24": "地。彌陀之淨方與阿耨而常盈。同須彌之永",
    "T46n1934_004:0818b25": "固。暨乎重光纂曆天成地平。以今大業元年",
    "T46n1934_004:0818b26": "九月。鑾輿幸巡淮海。[目*光]矚江南惆悵台嶽。",
    "T46n1934_004:0818b27": "集揚州名僧。咸問之曰。智者立寺權因山名。",
    "T46n1934_004:0818b28": "宜各述所懷朕當詳擇。累日未奏。會寺僧智",
    "T46n1934_004:0818b29": "璪銜狀而來。具條昔年光師國清之稱。太史",
    "T46n1934_004:0818c01": "案此語。時代乃周建德之初八。表未同三方",
    "T46n1934_004:0818c02": "鼎峙今四十餘年。聖證縣符明時徵應。詔付",
    "T46n1934_004:0818c03": "著作書之左史。仍勅皆籀篆題寺門。即遣舍",
    "T46n1934_004:0818c04": "人送璪并施基業。赴十一月二十四日。先師",
    "T46n1934_004:0818c05": "忌齋使乎集僧。跪開石室唯見空床虛帳蘚",
    "T46n1934_004:0818c06": "苔蛛網。法侶號咷等。初滅度。公私扼掔若無",
    "T46n1934_004:0818c07": "瞻依。又法會千僧各有簿籍。造齋點定忽盈",
    "T46n1934_004:0818c08": "一人。有司再巡還滿千數。及臨齋受嚫復成",
    "T46n1934_004:0818c09": "千一。執事驚愕出沒難辯。豈非先師化身來",
    "T46n1934_004:0818c10": "受國供。王臣返命具奏一條。當扆睟容深洞",
    "T46n1934_004:0818c11": "靈跡。百司拜賀四海馳聲。至矣哉象法未淪。",
    "T46n1934_004:0818c12": "佛種常續迺聖幾感。大師應變妙力難思。",
    "T46n1934_004:0818c13": "神圖方永祥基瑞國。雜沓葳蕤煥乎斯之盛",
    "T46n1934_004:0818c14": "者也。昔金龍尊王讚佛功德。寶積長者献蓋",
    "T46n1934_004:0818c15": "稱揚。范武子聲由在民。臧文仲言垂不朽。矧",
    "T46n1934_004:0818c16": "乎道樹勝由師門福地。而建崇雲碣表際金",
    "T46n1934_004:0818c17": "剛。俾命絲綸織載辭理。若夫記言記事。史官",
    "T46n1934_004:0818c18": "之成則散華貫華。法藏之鴻演敢重述宣迺",
    "T46n1934_004:0818c19": "作頌曰。",
    "T46n1934_004:0818c20": "　龍圖畫卦　　裁萌五典　　金輪拯溺",
    "T46n1934_004:0818c21": "　止弘十善　　豈若我皇　　樹功宏緬",
    "T46n1934_004:0818c22": "　還源本淨　　歸途今顯　　鏡鑑先哲",
    "T46n1934_004:0818c23": "　筌蹄何淺　　天造草昧　　日月斯昇",
    "T46n1934_004:0818c24": "　高山巨海　　或影或澄　　虎嘯風起",
    "T46n1934_004:0818c25": "　龍躍雲興　　至人幾漸　　養正遵承",
    "T46n1934_004:0818c26": "　謙尊本裕　　師範推膺　　隻誰允矣",
    "T46n1934_004:0818c27": "　具瞻克勝　　熏禪觀寂　　如冬靖凝",
    "T46n1934_004:0818c28": "　精義泉涌　　如春泮水　　我有匠石",
    "T46n1934_004:0818c29": "　正直從繩　　我有律濟　　舟檝斯憑",
    "T46n1934_004:0819a01": "　虔臨拳拳　　悅受兢兢　　能資萬行",
    "T46n1934_004:0819a02": "　混成一乘　　六反震動　　十方歎稱",
    "T46n1934_004:0819a03": "　同聲相應　　信而有徵　　至誠感神",
    "T46n1934_004:0819a04": "　道合符契　　淵乎智者　　波瀾靡際",
    "T46n1934_004:0819a05": "　帝師既沃　　天台還憩　　于山之阿",
    "T46n1934_004:0819a06": "　于川之澨　　滄溟浩瀚　　峯崖迢遞",
    "T46n1934_004:0819a07": "　日浴扶桑　　月穿叢桂　　上踵婺采",
    "T46n1934_004:0819a08": "　傍通禹計　　素湍風激　　赤城霞曳",
    "T46n1934_004:0819a09": "　仁智肥遯　　山林虧蔽　　無言不酬",
    "T46n1934_004:0819a10": "　既符聲響　　無德不報　　有均景象",
    "T46n1934_004:0819a11": "　初卜菴蘿　　歸誠戀仰　　顯允光師",
    "T46n1934_004:0819a12": "　久要長往　　非皦若昧　　鏡形如曩",
    "T46n1934_004:0819a13": "　寺號國清　　靈扉潛敞　　孰意我師",
    "T46n1934_004:0819a14": "　遽緣安養　　龍樓夙記　　鶴關無爽",
    "T46n1934_004:0819a15": "　宸居在昔　　哀搆祇園　　令終如始",
    "T46n1934_004:0819a16": "　師嚴道尊　　揆日方畫　　覘星正昏",
    "T46n1934_004:0819a17": "　置槷崇趾　　削屢成垣　　巖分蓮蕚",
    "T46n1934_004:0819a18": "　泉毖桃源　　仙窓夏冷　　禪室冬溫",
    "T46n1934_004:0819a19": "　玉階馴豹　　金剎棲鵷　　風和寶鐸",
    "T46n1934_004:0819a20": "　空轉珠幡　　百穀時秀　　萬里林繁",
    "T46n1934_004:0819a21": "　靈芝禪悅　　甘露天鐏　　玉趾按地",
    "T46n1934_004:0819a22": "　淨域驚魂　　金布貿苑　　天宮儼存",
    "T46n1934_004:0819a23": "　創造之福　　胡可勝原　　輪奐洞徹",
    "T46n1934_004:0819a24": "　莊嚴修設　　波斯融冶　　優填剞劂",
    "T46n1934_004:0819a25": "　金容月滿　　玉毫霜潔　　象譯翻度",
    "T46n1934_004:0819a26": "　龍宮披閱　　法嗣詵然　　端心障滅",
    "T46n1934_004:0819a27": "　泰階既平　　王道既清　　殊途同致",
    "T46n1934_004:0819a28": "　無慮何營　　皇思睿賾　　邃達忘情",
    "T46n1934_004:0819a29": "　有本空淨　　空常有并　　壇戒度重",
    "T46n1934_004:0819b01": "　定慧真精　　乾臨朗鑑　　遠供憑誠",
    "T46n1934_004:0819b02": "　大眾香灑　　拜闕龕楹　　全身座間",
    "T46n1934_004:0819b03": "　嚴扃網縈　　迦葉佛隴　　賢劫齊聲",
    "T46n1934_004:0819b04": "　飯僧數溢　　瑞我隆平　　身田雨潤",
    "T46n1934_004:0819b05": "　心樹華榮　　現在同植　　將來共成",
    "T46n1934_004:0819b06": "　有如懸鏡　　反照今生　　有如圭昃",
    "T46n1934_004:0819b07": "　曾不虧盈　　神力自在　　遊戲香城",
    "T46n1934_004:0819b08": "　菩提具足　　赫赫明明",
    "T46n1934_004:0819b09": "玉泉寺碑第九十四",
    "T46n1934_004:0819b10": "當陽縣令皇甫毘撰",
    "T46n1934_004:0819b11": "蓋聞乾元資始三辰著象于天。坤道資生萬物",
    "T46n1934_004:0819b12": "動形于地。皇王於是建國。賢聖所以垂文。起",
    "T46n1934_004:0819b13": "名教而莫同。制威儀而有別。至如畫卦觀爻",
    "T46n1934_004:0819b14": "蓋取隨時之象。綜經織緯會通為政之辭。大",
    "T46n1934_004:0819b15": "禮同和大樂同節。安上治民移風易俗。斯迺",
    "T46n1934_004:0819b16": "生前之事略矣。可言死後問知仲尼弗語。縱",
    "T46n1934_004:0819b17": "使絳雪縈空玄霜拂樹。餌金丹而九轉。吞玉",
    "T46n1934_004:0819b18": "髓而千年乘雲也。駕九色之玄龍游漢焉。控",
    "T46n1934_004:0819b19": "三山之素鵠逍遙瑀臺之上。容與琳闕之間。",
    "T46n1934_004:0819b20": "未窺解脫之門。終趣蓋纏之境。唯正覺淵冲",
    "T46n1934_004:0819b21": "真如妙有。不生不滅無相無言。隨緣應質則",
    "T46n1934_004:0819b22": "假色成形。隨類觀音則因聲示說。故有白銀",
    "T46n1934_004:0819b23": "千尺之體。紫金丈六之身。八部般若之文",
    "T46n1934_004:0819b24": "四種悉檀之義。神通自在慧力無窮。因導化",
    "T46n1934_004:0819b25": "行開示悟入。歸依者盡發菩提迴向焉。普登",
    "T46n1934_004:0819b26": "常樂。是以獼猴建塔遂生忉利之天。野雁銜",
    "T46n1934_004:0819b27": "華復往彌陀之國。豈直日藏沙門孤游正道。",
    "T46n1934_004:0819b28": "月光童子獨見如來。四生因茲度脫。六道藉",
    "T46n1934_004:0819b29": "此昭蘇。實火宅之高車昏河之大筏。若乃周",
    "T46n1934_004:0819c01": "室昭王之世。影奪恒星漢朝明帝之時。光",
    "T46n1934_004:0819c02": "夢如日。使旋西寓化漸東都。置像南宮申心",
    "T46n1934_004:0819c03": "北面。自摩騰入洛。羅什游秦。名教更弘道",
    "T46n1934_004:0819c04": "風斯熾。經臺像閣寶塔香山。麗溢巖阿綺盈",
    "T46n1934_004:0819c05": "都邑。豈期後魏真君之歲。後周建德之年。靈",
    "T46n1934_004:0819c06": "廟一除伽藍再滅。形容廢毀文字散遺。響落",
    "T46n1934_004:0819c07": "瓊鍾聲沈寶鐸。修禪耆舊卷其舌而不談。護",
    "T46n1934_004:0819c08": "戒先賢改其形而晦影世絕調心之路。時虧",
    "T46n1934_004:0819c09": "汲引之途。無出世之津梁。失生民之大望。",
    "T46n1934_004:0819c10": "我大隋皇帝。乘乾御宇握鏡披圖。父愛蒼生",
    "T46n1934_004:0819c11": "君臨赤縣。天地同其大德。日月合其重光。鼓",
    "T46n1934_004:0819c12": "之以雷霆潤之以風雨。除暴亂致太平。張四",
    "T46n1934_004:0819c13": "維朝萬國。功成作樂治定制禮。正道無為區",
    "T46n1934_004:0819c14": "寰有截。闢泥洹之路開般若之門。宣十二分",
    "T46n1934_004:0819c15": "之經流四千年之法。精勤耆舊又捨俗歸僧。",
    "T46n1934_004:0819c16": "淨住初童持心秉戒。非直法輪再轉法鼓還",
    "T46n1934_004:0819c17": "鳴。四海於是無虞。兆民同而有賴。委羽乘毛",
    "T46n1934_004:0819c18": "之國慕風化以來庭靈禽嘉貺之祥。應圖書",
    "T46n1934_004:0819c19": "而萃苑。巍巍也非境智之思量。蕩蕩乎豈言",
    "T46n1934_004:0819c20": "談而能盡。玉泉寺者基此山焉。智顗禪師之",
    "T46n1934_004:0819c21": "卜居也。勅旨正名著額其山。嵬崿嵯峨崎嶇",
    "T46n1934_004:0819c22": "崱嶷。峯疑偃蓋巒似覆船。巨力窮奇之象。",
    "T46n1934_004:0819c23": "洪崖譎詭之形。崗曲抱而成垣。水縈迴而結",
    "T46n1934_004:0819c24": "乳。青楓動葉遠照金霞。翠柳搖枝低臨玉沼。",
    "T46n1934_004:0819c25": "猨吟白雲之上。鸎啼碧樹之間。日月為之蔽",
    "T46n1934_004:0819c26": "虧。霄液由之散聚。前瞻江路却望荊岑。左",
    "T46n1934_004:0819c27": "帶昭丘右通巴峽。禪師本姓陳氏頴川人也。",
    "T46n1934_004:0819c28": "少稟生知童真剃落。從師南嶽蘊道天台。睿",
    "T46n1934_004:0819c29": "智洪才之響。非直播於江南。知機妙辯之聲。",
    "T46n1934_004:0820a01": "固亦聞於河朔。皇帝外子太尉公晉王。性稟",
    "T46n1934_004:0820a02": "孝慈情包隱惻。能臣能子匡國匡家。蘊機神",
    "T46n1934_004:0820a03": "之智垂汎愛之心。布君子之風偃生民之草。",
    "T46n1934_004:0820a04": "往以偽陳納叛受律。行師策妙指。縱威稜江",
    "T46n1934_004:0820a05": "海。遂剋定金陵。化平銅柱。三吳霧卷。百越塵",
    "T46n1934_004:0820a06": "清。師乃因王利涉。王遂因師受戒。師至此而",
    "T46n1934_004:0820a07": "頭陀。王奏聞而起寺。於是異域才情之客。慕",
    "T46n1934_004:0820a08": "其道而雲臻。他鄉鍊行之僧。味其風而雨集。",
    "T46n1934_004:0820a09": "師乃精言導理盡意談玄。語證禪支心開定",
    "T46n1934_004:0820a10": "本。幽宗博義若挹海而無窮。辯句清辭似懸",
    "T46n1934_004:0820a11": "河而自瀉。居朋之友雖盈量而爭歸。處少之",
    "T46n1934_004:0820a12": "徒從窮崖而莫反。爾乃信心檀越積善通人。",
    "T46n1934_004:0820a13": "咸施一材俱投一瓦。憑茲眾力事若神功。營",
    "T46n1934_004:0820a14": "之不日而成飾矣。經時而就。層臺逈閣複殿",
    "T46n1934_004:0820a15": "連房。寒暑異形陰陽殊制。雕簷繡栱與危岫",
    "T46n1934_004:0820a16": "而爭高。鑿礎鐫基共磐巖而等固。風光出其",
    "T46n1934_004:0820a17": "戶牖雲霧生其棟梁。華炫耀於金盤氣芬芳",
    "T46n1934_004:0820a18": "於玉樹。工圖相好湛若金山。匠寫真容凝如",
    "T46n1934_004:0820a19": "滿月殿起三層之柱。懸於自響之鐘。堂開千",
    "T46n1934_004:0820a20": "葉之華。蓮捧飛來之座。燈光不滅灌海踰明。",
    "T46n1934_004:0820a21": "剎柱俱低承幡自舉。吉祥柔滑之草爛熳依",
    "T46n1934_004:0820a22": "庭。逆風和氣之香氛氳滿院。斜通洞穴直注",
    "T46n1934_004:0820a23": "凝泉。色似瑠璃味同甘露。波投鼐鼎浪瀉階",
    "T46n1934_004:0820a24": "堂。飲腹消痾澆軀愈疾。石柱銅樑之狀影入",
    "T46n1934_004:0820a25": "蓮池。桃源菊浦之華香浮奈苑。可謂山類耆",
    "T46n1934_004:0820a26": "闍寺同離越。似龍宮而出現。疑鹿野以飛來。",
    "T46n1934_004:0820a27": "竊以前王鑿鼎。唯論體國之功。今共刊碑永",
    "T46n1934_004:0820a28": "記菩提之道。余任宰屬城寺居山部。文雖寫",
    "T46n1934_004:0820a29": "意書不盡言。其詞曰。",
    "T46n1934_004:0820b01": "　二儀開廓　　四氣氛氳　　方以類聚",
    "T46n1934_004:0820b02": "　物以群分　　通賢通聖　　明后明君",
    "T46n1934_004:0820b03": "　隨機設教　　觀化垂文　　樂章既造",
    "T46n1934_004:0820b04": "　禮儀方制　　定彼親疎　　決茲疑滯",
    "T46n1934_004:0820b05": "　披圖辯物　　屬辭明例　　唯化一生",
    "T46n1934_004:0820b06": "　不論三世　　玄都玉簡　　紫闕銀經",
    "T46n1934_004:0820b07": "　解尸遺骨　　飲液吞精　　乘龍萬紀",
    "T46n1934_004:0820b08": "　控鵠千齡　　終非實相　　猶是塵情",
    "T46n1934_004:0820b09": "　唯有大雄　　湛然常住　　不生不滅",
    "T46n1934_004:0820b10": "　無來無去　　千門妙旨　　一音演諭",
    "T46n1934_004:0820b11": "　度脫眾生　　涅槃雙樹　　夢通劉后",
    "T46n1934_004:0820b12": "　感應姬王　　恒星掩耀　　滿月澄光",
    "T46n1934_004:0820b13": "　寫形東國　　指聖西方　　慈悲願海",
    "T46n1934_004:0820b14": "　善逝津梁　　法顯還晉　　摩騰入洛",
    "T46n1934_004:0820b15": "　華散經臺　　香流像閣　　釋教欝起",
    "T46n1934_004:0820b16": "　桑門盛作　　露泫珠幡　　風吟寶鐸",
    "T46n1934_004:0820b17": "　真君建德　　運鍾滅道　　淪沒四生",
    "T46n1934_004:0820b18": "　毀除三寶　　我皇啟聖　　德侔蒼昊",
    "T46n1934_004:0820b19": "　妙法更弘　　真儀再造　　陳氏僣號",
    "T46n1934_004:0820b20": "　王赫斯征　　勾吳霧卷　　閩越廓清",
    "T46n1934_004:0820b21": "　因逢智者　　延謁山庭　　珠生浮漢",
    "T46n1934_004:0820b22": "　玉出深荊　　華峯峍屹　　石洞淵懸",
    "T46n1934_004:0820b23": "　芬芳菊浦　　滴瀝瓊泉　　盤濄似谷",
    "T46n1934_004:0820b24": "　覆嶺疑船　　來儀宴坐　　觸地蕭然",
    "T46n1934_004:0820b25": "　妙辯悉檀　　深窮般若　　緇素雲會",
    "T46n1934_004:0820b26": "　挹其河瀉　　或施之材　　或投之瓦",
    "T46n1934_004:0820b27": "　經始不日　　翻成大廈　　更起龍宮",
    "T46n1934_004:0820b28": "　還開鹿野　　山連紫蓋　　江抱黃牛",
    "T46n1934_004:0820b29": "　西臨月峽　　東接昭丘　　栴檀圍繞",
    "T46n1934_004:0820c01": "　琳碧環周　　春窓夏牖　　水殿山樓",
    "T46n1934_004:0820c02": "　座吐芙蓉　　龕懸石鏡　　白毫相好",
    "T46n1934_004:0820c03": "　紺髮輝映　　銀鷰徘徊　　錦鱗游泳",
    "T46n1934_004:0820c04": "　騰猴心靜　　怖鴿影定　　猗歟哲王",
    "T46n1934_004:0820c05": "　命也蕃屏　　自天生德　　孝誠俱秉",
    "T46n1934_004:0820c06": "　旦奭非儔　　間平詎並　　出總連轡",
    "T46n1934_004:0820c07": "　入調鍾鼎　　搆此伽藍　　實資力請",
    "T46n1934_004:0820c08": "　魔殿[山*蹇]嵼　　須彌欝律　　倏覩劫終",
    "T46n1934_004:0820c09": "　俄看燒訖　　豈如彼岸　　生死皆出",
    "T46n1934_004:0820c10": "　金石不朽　　天地可畢　　鐫勒岩阿",
    "T46n1934_004:0820c11": "　永垂懋實",
    "T46n1934_004:0820c12": "後梁主蕭琮書第九十五",
    "T46n1934_004:0820c13": "遠欽高風未獲展侍。憮然西顧以日易年。承",
    "T46n1934_004:0820c14": "遊止玉泉創搆坊宇。名僧雲會問道遠集。山",
    "T46n1934_004:0820c15": "林佳勝有助禪悅。即事倏然風雲永歎。涼暑",
    "T46n1934_004:0820c16": "珍嗇續附承修。神足今還敢申訊謁。信驛有",
    "T46n1934_004:0820c17": "會方願祗承。蕭琮和南。",
    "T46n1934_004:0820c18": "前陳領軍蔡徵書第九十六",
    "T46n1934_004:0820c19": "自江東披破。弟子前預送京。不獲虔禮于茲",
    "T46n1934_004:0820c20": "五載。丹誠懇結豈筆札所宣。山川永遠無因",
    "T46n1934_004:0820c21": "諮述。邃師奉命爰到闕廷。天子降情君主殊",
    "T46n1934_004:0820c22": "遇。新故崇待南北傾心。可謂使乎使乎。仲尼",
    "T46n1934_004:0820c23": "是以興歎仰。陳勝託有慰延欽。天高氣清願",
    "T46n1934_004:0820c24": "道體康愈。棲真千仞寂慮四禪。梁穗煙雲餐",
    "T46n1934_004:0820c25": "悅法喜。固非世俗之徒所能稱讚。徵年衰事",
    "T46n1934_004:0820c26": "迫可以意求。弟姪兒孫隨時。過日撫塵擊壞",
    "T46n1934_004:0820c27": "用畢。餘齡既達於窮通之數亦不常。以賤貧",
    "T46n1934_004:0820c28": "自恥。但覲奉翛然實增馳欷。伏願珍重繼復。",
    "T46n1934_004:0820c29": "下承脫值行人賜訪存沒。開皇十三年九月",
    "T46n1934_004:0821a01": "十七日。前陳侍中安右將軍中書令領軍將",
    "T46n1934_004:0821a02": "軍南雍州大中正新豐縣開國侯弟子濟陽蔡",
    "T46n1934_004:0821a03": "徵稽首和南。",
    "T46n1934_004:0821a04": "長安曇暹禪師書第九十七",
    "T46n1934_004:0821a05": "開皇十三年九月十三日。京師興國寺曇暹",
    "T46n1934_004:0821a06": "和南。天台山禪師足下。仰惟聲高道邁疑和",
    "T46n1934_004:0821a07": "上之來儀。德遠智深想彌天之再託。言思頂",
    "T46n1934_004:0821a08": "禮申接足於丹誠。佇望東山戀光儀之若渴。",
    "T46n1934_004:0821a09": "時來寒重願善起居。眾生難調化弘勞念。仰",
    "T46n1934_004:0821a10": "承遠遊荊鎮利物弘多。棲思青溪足暢懷抱。",
    "T46n1934_004:0821a11": "冀德光逈被用展翹誠。化導周行蒙沾勝益。",
    "T46n1934_004:0821a12": "願珍道德續結祇承。謹和南。率奉醍醐願領",
    "T46n1934_004:0821a13": "微意。",
    "T46n1934_004:0821a14": "導因寺惠嵓等致書第九十八",
    "T46n1934_004:0821a15": "竊以妙理冲玄。隔言象之外。應機濟物。寄真",
    "T46n1934_004:0821a16": "俗之談。自鵠樹潛儀金棺晦迹。微言託於傳",
    "T46n1934_004:0821a17": "授。密教假於弘通。故有五種法師四依開士。",
    "T46n1934_004:0821a18": "邇後連踪繼跡數百年。中雖復慧炬潛輝。而",
    "T46n1934_004:0821a19": "法流恒瀉。加以惠思碩學。並願盡性窮源。",
    "T46n1934_004:0821a20": "然性不可窮。源何易盡。鹿羊之文既惑。兔馬",
    "T46n1934_004:0821a21": "之說猶疑。若不假以大心終歸永蔽。仰惟禪",
    "T46n1934_004:0821a22": "師盛德清高。跨眾流之表。奇才內密越詞人",
    "T46n1934_004:0821a23": "之上。雖不衣錦還鄉。且見懷珠反本。屬以",
    "T46n1934_004:0821a24": "天清地肅王道康夷。四眾傾心民庶欣仰。各",
    "T46n1934_004:0821a25": "願諮受咸思採聽。幸以慧雲之潤忘祕悋於",
    "T46n1934_004:0821a26": "未聞。師子之音廣宣揚於渴仰。暫移狼迹之",
    "T46n1934_004:0821a27": "步。權啟滅定之門。俯就群心哀憐祈請。書云",
    "T46n1934_004:0821a28": "朝聞夕殞。法說一句染神必不累月經年。繁",
    "T46n1934_004:0821a29": "勞視聽庶曾聞一實者。決了衣珠。未發菩提",
    "T46n1934_004:0821b01": "心並知迴向。賢愚喜躍凡聖歡愉。豈不弘法",
    "T46n1934_004:0821b02": "棟梁含生舟檝。不任引領。謹遣十住寺臻法",
    "T46n1934_004:0821b03": "師歸依座下。普述眾心鵠望。泉涌之資側遲",
    "T46n1934_004:0821b04": "洪鍾之響輒以塵聞。咸懷喜躍。",
    "T46n1934_004:0821b05": "荊州道俗請講法華疏第九十九",
    "T46n1934_004:0821b06": "導因寺東巖菩薩戒弟子陳子秀等稽首和",
    "T46n1934_004:0821b07": "南。竊以法門不二理絕言忘。應病隨機假名",
    "T46n1934_004:0821b08": "相說。雖復常居寂滅而廣示威儀。不起道場",
    "T46n1934_004:0821b09": "躬昇自在。義談廣狹迹現淺深。普是有識津",
    "T46n1934_004:0821b10": "梁含生舟檝。論其汲引莫不方便為先。語其",
    "T46n1934_004:0821b11": "提携無非譬喻為本。宅中童孺識三車而兢",
    "T46n1934_004:0821b12": "出。傭賃窮子知糞穢之可除。仰惟禪師居不",
    "T46n1934_004:0821b13": "惻之位。懷普洽之心。道貫三空智階百法。",
    "T46n1934_004:0821b14": "輒欲奉屈宣揚法華一部。展禽邵伯述小功",
    "T46n1934_004:0821b15": "微。尚復布政棠陰宣風柳下。況復親承三點",
    "T46n1934_004:0821b16": "高修六度。必願俯就傾誠留心。鑽仰漢皇白",
    "T46n1934_004:0821b17": "水由昌。大風桑井可嘉無容默已。庶令貴賤",
    "T46n1934_004:0821b18": "上下咸識一乘。大葉小枝等蒙慈潤。幸使高",
    "T46n1934_004:0821b19": "源鑿井速見洪泉。醉臥惛迷還知昔寶。輒述",
    "T46n1934_004:0821b20": "眾情罔知陳具。謹請。開皇十三載八月十",
    "T46n1934_004:0821b21": "日。",
    "T46n1934_004:0821b22": "蔣山棲霞寺保恭請疏第一百",
    "T46n1934_004:0821b23": "棲霞寺眾保恭等和南。竊以瞻慕明德灰管",
    "T46n1934_004:0821b24": "屢遷。展覲以來炎涼甫隔。伏餐至法用稟教",
    "T46n1934_004:0821b25": "門。定水澹而無涯。詞峯高而不極。至如止觀",
    "T46n1934_004:0821b26": "方等之義。龍樹馬鳴之文。莫不殫其理窟究",
    "T46n1934_004:0821b27": "其冲妙。恭雖不敏少遊講席。窺翫南北經論",
    "T46n1934_004:0821b28": "法師三十餘年。求其奧旨不悟。觀諸法海寄",
    "T46n1934_004:0821b29": "在餘生。所冀傾蠡猶欣飽腹。然道安之遇澄",
    "T46n1934_004:0821c01": "上人便稱北面。慧永之逢遠上首即創東林。",
    "T46n1934_004:0821c02": "是知得奉勝人須安勝地者也。恭雖疎薄竊",
    "T46n1934_004:0821c03": "欽往彥。但所居棲霞寺者。宋代明徵君宅僧",
    "T46n1934_004:0821c04": "紹之所建主也。鐫山現像疏巖敞殿。似若飛",
    "T46n1934_004:0821c05": "來無慚踊出。若其林泉爽麗房宇縈紆。桂嶺",
    "T46n1934_004:0821c06": "春芳雲窓晝歇。自昔高行是用遊憩。故寺眾",
    "T46n1934_004:0821c07": "齊誠請延威德。惟願傍觀曩哲爰降。彼居依",
    "T46n1934_004:0821c08": "經受用必垂。納處所有園田基業。具在別條。",
    "T46n1934_004:0821c09": "謹共開府士柳顧言。證成斯誓。庶金剛之",
    "T46n1934_004:0821c10": "域與鷲嶺而長存。法寶斯傳等雞山而不滅。",
    "T46n1934_004:0821c11": "謹疏。開皇十五年八月六日保恭等疏。",
    "T46n1934_004:0821c12": "祕書監柳顧言書第一百一",
    "T46n1934_004:0821c13": "弟子柳正善具成就稽首和南。暄和不審尊",
    "T46n1934_004:0821c14": "體起居何如。伏願禪法喜悅。去歲經蒙一",
    "T46n1934_004:0821c15": "旨至今保持。奉齎十卷玄義。往仁壽宮服讀",
    "T46n1934_004:0821c16": "八遍。麁疑略盡細閡難除。新治六卷并入文",
    "T46n1934_004:0821c17": "八軸。為莊染未竟。少日鑽研。大王今遣使人",
    "T46n1934_004:0821c18": "蕭通國。參承書意自當仰簡。頻被顧問奉答",
    "T46n1934_004:0821c19": "必來。伏願夏竟便待舟檝。冀此殘生盡心聽",
    "T46n1934_004:0821c20": "受。懺悔往日懈惰昏沈。謹啟。",
    "T46n1934_004:0821c21": "吉藏法師書第一百二(凡三書)",
    "T46n1934_004:0821c22": "吉藏啟景。上至奉旨伏慰下情。薄熱不審尊",
    "T46n1934_004:0821c23": "體何如。伏願信後寢膳勝常。誨授無乃上損。",
    "T46n1934_004:0821c24": "吉藏粗蒙隨眾拜覲。未即伏增戀結願珍重。",
    "T46n1934_004:0821c25": "今遣智照還啟。不宣謹啟。",
    "T46n1934_004:0821c26": "吉藏啟景。上至奉師慈旨不勝踊躍。久願伏",
    "T46n1934_004:0821c27": "膺甘露頂戴法橋。吉藏自顧慵訥不堪指授。",
    "T46n1934_004:0821c28": "但佛日將沈群生眼滅。若非大師弘忍何以",
    "T46n1934_004:0821c29": "剋興。伏願廣布慈雲啟發蒙滯。吉藏謹當竭",
    "T46n1934_004:0822a01": "愚奉稟誨誘。窮此形命遠至來劫。伏願大師",
    "T46n1934_004:0822a02": "密垂加授。夏亦竟即馳覲。今行遣智照諮問。",
    "T46n1934_004:0822a03": "謹啟。",
    "T46n1934_004:0822a04": "吉藏啟景。上未至數日之間便爾感夢。又景",
    "T46n1934_004:0822a05": "上至已後仍復得夢。一二智照口述。景上尋",
    "T46n1934_004:0822a06": "歸。亦因委諮謹啟。",
    "T46n1934_004:0822a07": "吉藏法師請講法華經疏第一百三",
    "T46n1934_004:0822a08": "吳州。會稽縣嘉祥寺吉藏稽首和南。伏聞山",
    "T46n1934_004:0822a09": "號崔嵬。道安登而說法。峯名匡岫慧遠棲以",
    "T46n1934_004:0822a10": "安禪。未若茲嶺宏麗接漢連霞。濬壑飛流衝",
    "T46n1934_004:0822a11": "天灌日。赤城丹水仙宅隩區。佛隴香罏聖果",
    "T46n1934_004:0822a12": "福地。復經擅美孫賦稱奇。智者棲憑二十餘",
    "T46n1934_004:0822a13": "載。禪慧門徒化流遐邇。昔同壽英彥纔解通",
    "T46n1934_004:0822a14": "經法。淨俊神正傳禪業。若非道參窮學德侔",
    "T46n1934_004:0822a15": "補處。豈能經論洞明定慧兼照。至如周旦歿。",
    "T46n1934_004:0822a16": "後孔丘命世。馬鳴化終龍樹繼後。如內外不",
    "T46n1934_004:0822a17": "墜信在人弘。光顯大乘開發祕教。千年之與",
    "T46n1934_004:0822a18": "五百實復在於今日。南嶽叡聖天台明哲。昔",
    "T46n1934_004:0822a19": "三業住持。今二尊紹係。豈止灑甘露於震旦。",
    "T46n1934_004:0822a20": "亦當振法鼓於天竺。生知妙悟。魏晉以來典",
    "T46n1934_004:0822a21": "籍風謠。實無連類。釋迦教主童英發疑。盧舍",
    "T46n1934_004:0822a22": "法王善財訪道。敢緣前迹諦想崇誠。謹共禪",
    "T46n1934_004:0822a23": "眾一百餘僧。奉請智者大師演暢法華一部。",
    "T46n1934_004:0822a24": "此典眾聖之喉襟。諸經之關鍵。伏願開佛知",
    "T46n1934_004:0822a25": "見耀此重昏。示真實道朗茲玄夜。庶以三千",
    "T46n1934_004:0822a26": "國土來稟未聞。百劫後生奉遵大義。築場戒",
    "T46n1934_004:0822a27": "節析木將臨。搖落山莊玄黃均野。桂巖玉蘂",
    "T46n1934_004:0822a28": "菊岸華榮。彌切聲聞之心。頗傷緣覺之抱。",
    "T46n1934_004:0822a29": "吉藏仰謝前達。俯愧詢求。兢懼唯深。但增戰",
    "T46n1934_004:0822b01": "悚。謹請。開皇十七年八月二十一日。",
    "T46n1934_004:0822b02": "智者遺書與臨海鎮將解拔國述放生池",
    "T46n1934_004:0822b03": "第一百四",
    "T46n1934_004:0822b04": "貧道少懷靜志願屏囂塵。微悟苦空得從閑",
    "T46n1934_004:0822b05": "曠。是以去西陝之舊里。將領門徒遊憩天台。",
    "T46n1934_004:0822b06": "十有二載。但此山溪接江源連亘海際漁捕",
    "T46n1934_004:0822b07": "滬業交橫塞水。殺戮既多煮炙無算。夭傷物",
    "T46n1934_004:0822b08": "命有足悲者。亦是公私去來頻遭沒溺。以",
    "T46n1934_004:0822b09": "此死亡不可稱數。貧道不惟虛薄。願言拯濟。",
    "T46n1934_004:0822b10": "仍率勵山僧貨衣資什物。就土民孔玄達等",
    "T46n1934_004:0822b11": "買茲滬業。永作放生之池。變此魚梁翻成法",
    "T46n1934_004:0822b12": "流之水。故臨海內史計尚兒敬法心重。仍請",
    "T46n1934_004:0822b13": "講說金光明經。至流水品。檀越羊公賀等聞",
    "T46n1934_004:0822b14": "斯妙句。咸捨滬業。凡五十五所。遂使水陸沾",
    "T46n1934_004:0822b15": "濡人蟲荷澤。蓋聞雨華滿室。答長者之恩。明",
    "T46n1934_004:0822b16": "珠照夜。報隋侯之德。斯固植妙行於前修。",
    "T46n1934_004:0822b17": "播芳風於末代。福不唐捐善無虛失。仍以此",
    "T46n1934_004:0822b18": "事表白前陳。勅云此江若無烏賊珍味。宜依",
    "T46n1934_004:0822b19": "所請永為福池。國子祭酒徐孝克。宿植德本",
    "T46n1934_004:0822b20": "才地兼美。聞斯積善請樹高碑。冀此洪基與",
    "T46n1934_004:0822b21": "嶽同固。願茲勝業將日月俱全。昔陳氏江東",
    "T46n1934_004:0822b22": "地不過數千里。猶若此慕善忘懷。仰惟皇帝",
    "T46n1934_004:0822b23": "陛下。秉金輪而御八表。握寶鏡以臨四民。風",
    "T46n1934_004:0822b24": "雨順時馬牛內向。信以道高堯舜德邁軒羲。",
    "T46n1934_004:0822b25": "加復躬行十善等赤子於群分。自運四弘總",
    "T46n1934_004:0822b26": "下生而普濟。且不麑不卵著自外書。救蟻救",
    "T46n1934_004:0822b27": "魚聞之內典。豈有富天下而悋惜一江源。恩",
    "T46n1934_004:0822b28": "洽宇內而獨隔數百里。改蓮華之池。興燒煮",
    "T46n1934_004:0822b29": "之業。使軍民恣其傷殺。水族嬰其酸楚。身首",
    "T46n1934_004:0822c01": "分離骨肉糜潰。以貧道意度皇帝之心。豈其",
    "T46n1934_004:0822c02": "然乎。豈其然乎。但晉王殿下道貫今古。允文",
    "T46n1934_004:0822c03": "允武。二南未足比其功。多材多藝。兩獻無以",
    "T46n1934_004:0822c04": "齊其德。茂績振於山西。英聲馳於江左。管淮",
    "T46n1934_004:0822c05": "海之地化吳會之民。不以貧道不肖。曲垂禮",
    "T46n1934_004:0822c06": "接躬膺世範。謬荷人師具述事源。爰降符命",
    "T46n1934_004:0822c07": "在所恭承。莫敢違越。假令別有嚴使。的奉勅",
    "T46n1934_004:0822c08": "符毀所樹之碑。復民滬業者。貧道即振錫披",
    "T46n1934_004:0822c09": "衣擔簦躡履。遠遊京輦詣闕上書。殞首碎",
    "T46n1934_004:0822c10": "身以全物命。況今上旨。總使江南收捕海族。",
    "T46n1934_004:0822c11": "而江溪山水不出海魚。披省符文事不相涉。",
    "T46n1934_004:0822c12": "特由在斯苟欲是非。毀壞放生興殘害業。當",
    "T46n1934_004:0822c13": "今太平之世路不拾遺。若恣軍民收羅採捕。",
    "T46n1934_004:0822c14": "則是奪人現財公行劫盜。若以至尊欲令軍",
    "T46n1934_004:0822c15": "民豐沃。不許放生者。昔貧道西遊。路經岳州",
    "T46n1934_004:0822c16": "刺史王宣武。仍結香火稟受大乘。而彼地民",
    "T46n1934_004:0822c17": "不事農桑。專行殺捕之業。學士曇揵請講。",
    "T46n1934_004:0822c18": "遂即停留。一州五縣咸捨其業。凡一千餘所。",
    "T46n1934_004:0822c19": "以事表臺降勅開許。自是岳州頻降祥瑞。",
    "T46n1934_004:0822c20": "使君宣武旌賞倍常。至尊神智高明有感皆",
    "T46n1934_004:0822c21": "應。豈容為軍民口味奪人善業。縣尉此啟恐",
    "T46n1934_004:0822c22": "成僻見。且江溪狹小。不及岳州一基之地。",
    "T46n1934_004:0822c23": "又止有雜魚本無海族。至尊以晉王殿下有",
    "T46n1934_004:0822c24": "文武奇才。故遍加委任江南諸州。事無大小",
    "T46n1934_004:0822c25": "皆由決判。今若不得注言。王教不聽者則",
    "T46n1934_004:0822c26": "是。是非由於縣裁斷。不關晉王。如此之言",
    "T46n1934_004:0822c27": "豈可聞於王耳。且大王親有符旨。開許放生",
    "T46n1934_004:0822c28": "何容在所私行壅遏。貧道辭還幽谷。有二因",
    "T46n1934_004:0822c29": "緣。一為大王功德治葺舊寺。二為案行江溪",
    "T46n1934_004:0823a01": "修營福會。共諸檀越遠建菩提。爰被存亡莊",
    "T46n1934_004:0823a02": "嚴永願。一人有慶保盤石之基。使十千之魚",
    "T46n1934_004:0823a03": "恣相忘之樂。貧道至止已久頻荷。優任供給",
    "T46n1934_004:0823a04": "資須人功。影響每思往彼未展來遊。逖聽所",
    "T46n1934_004:0823a05": "聞頗傳惠化。境有三異之德。民謠五袴之歌。",
    "T46n1934_004:0823a06": "餐味高風誠深隨喜。但君臨稍畢旋返非賒。",
    "T46n1934_004:0823a07": "唯希善始令終以全嘉譽。攀轅臥轍無愧昔",
    "T46n1934_004:0823a08": "賢。貧道反覆九思徘徊三省。北方人士壽長",
    "T46n1934_004:0823a09": "有福。豈非慈心少害感此妙齡。東海民庶多",
    "T46n1934_004:0823a10": "夭殤。漁獵所以短命。貧窶乃是世間現見。",
    "T46n1934_004:0823a11": "可為鑒誡者也。今若斷三歸之命。養五陰之",
    "T46n1934_004:0823a12": "身。斯則廢淨土之華業。起無邊之重過。事既",
    "T46n1934_004:0823a13": "反常恐非養生之術。餘州鎮防。不邊江海既",
    "T46n1934_004:0823a14": "處高原。採捕無地未聞亡身。他境帶病還鄉",
    "T46n1934_004:0823a15": "豈復。必須水族以資身命。直令採捕尚乃非",
    "T46n1934_004:0823a16": "宜。況有毀他放生以給。軍士明府在鎮清嚴。",
    "T46n1934_004:0823a17": "遠近稱歎一錢不納。一犢方留噲參養鵠。卒",
    "T46n1934_004:0823a18": "獲寶珠孔愉放龜終佩金印。檀越若不逆晉",
    "T46n1934_004:0823a19": "王符旨。不乖貧道之言。則是再灑法流奉宣",
    "T46n1934_004:0823a20": "帝道。有德必酬無善不報。玉珮雕弓不求自",
    "T46n1934_004:0823a21": "至。金印紫綬應念便來。今遣弟子普明。齎舊",
    "T46n1934_004:0823a22": "事往簡。但明府總此邦之務。執一鎮之兵機。",
    "T46n1934_004:0823a23": "有教必行。如風靡草願以貧道此書。宣示百",
    "T46n1934_004:0823a24": "姓。訓誨軍民。使遵九言之教無為始禍。改十",
    "T46n1934_004:0823a25": "惡之心永符元吉。事爭信人口。具不復委陳。",
    "T46n1934_004:0823a26": "沙門智顗白。",
    "T46n1934_004:0823a27": "國清百錄卷第四"
}