{
    "X84n1583_003:0418c13": "續燈正統卷三",
    "X84n1583_003:0418c15": "南海普陀嗣祖沙門西蜀 性統 編集",
    "X84n1583_003:0418c16": "  臨濟宗",
    "X84n1583_003:0418c17": "   大鑑下第十六世",
    "X84n1583_003:0418c18": "    昭覺勤禪師法嗣",
    "X84n1583_003:0418c19": "岳州府君山佛照覺禪師[0418c19] 上堂。古者道。仰之彌高。鑽",
    "X84n1583_003:0418c20": "之彌堅。瞻之在前。忽焉在後。諸人還識得麼。若也不",
    "X84n1583_003:0418c21": "識。為你註破。仰之彌高。不隔絲毫。要津把斷。佛祖難",
    "X84n1583_003:0418c22": "逃。鑽之彌堅。真體自然。鳥啼華笑。在碧巖前。瞻之在",
    "X84n1583_003:0418c23": "前。非正非偏。十方坐斷。威鎮大千。忽焉在後。一場漏",
    "X84n1583_003:0418c24": "逗。堪笑雲門藏身北斗。咄。",
    "X84n1583_003:0419a01": "蘇州府寶華顯禪師[0419a01] 本郡人。上堂。喫粥了也。頭上安",
    "X84n1583_003:0419a02": "頭。洗[友/皿]盂去。為&#x8675;&#x7575;足。更問如何。自納敗闕。良久。高",
    "X84n1583_003:0419a03": "聲召大眾。眾舉首。師曰。歸堂喫茶。[0419a03] 上堂。禪莫參。道",
    "X84n1583_003:0419a04": "休學。歇意忘機常廓落。現成公案早周遮。祇箇無心",
    "X84n1583_003:0419a05": "已穿鑿。直饒坐斷未生前。良久曰。錯錯錯。",
    "X84n1583_003:0419a06": "紹興府東山覺禪師[0419a06] 後住因聖。上堂。三通鼓罷。諸人",
    "X84n1583_003:0419a07": "各各上來。擬待理會祖師西來意。還知劍去久矣麼。",
    "X84n1583_003:0419a08": "設使直下悟去。也是斬頭覓活。東山事不獲已。且向",
    "X84n1583_003:0419a09": "第二頭鞠拶看。拍禪&#x7240;。下座。[0419a09] 上堂。花爛熳景暄妍。",
    "X84n1583_003:0419a10": "休說壺中別有天。百草頭邊如薦得。東高三丈。西&#x6FF6;",
    "X84n1583_003:0419a11": "八寸。[0419a11] 上堂。廣額屠兒。一日至佛所。颺下屠刀曰。我",
    "X84n1583_003:0419a12": "是千佛一數。世尊曰。如是如是。今時叢林。將謂廣額",
    "X84n1583_003:0419a13": "過去是一佛。權現屠兒。如此見廣額。且喜沒交涉。又",
    "X84n1583_003:0419a14": "曰。廣額正是箇殺人不眨眼底漢。颺下屠刀。立地成",
    "X84n1583_003:0419a15": "佛。且喜沒交涉。又道。廣額颺下屠刀曰。我是千佛一",
    "X84n1583_003:0419a16": "數。者一佛多少分明。且喜沒交涉。要識廣額麼。夾路",
    "X84n1583_003:0419a17": "桃祖風雨後。馬蹄何處避殘紅。",
    "X84n1583_003:0419a18": "台州府鴻福子文禪師[0419a18] 上堂。舉百丈野狐話。頌曰。不",
    "X84n1583_003:0419a19": "昧不落作麼會。會得依前墮野狐。一夜&#x51C9;風生&#x7575;角。",
    "X84n1583_003:0419a20": "滿船明月汎江湖。",
    "X84n1583_003:0419a21": "台州府天封覺禪師[0419a21] 上堂。無生國裡。未是安居。萬仞",
    "X84n1583_003:0419a22": "崖頭。豈容駐足。且望空撒手直下翻身一句。作麼生",
    "X84n1583_003:0419a23": "道。人逢好事精神爽。入火真金色轉鮮。",
    "X84n1583_003:0419a24": "成都府昭覺道祖首座[0419a24] 初見圓悟。於即心是佛語下",
    "X84n1583_003:0419b01": "發明。久之。悟命分座。一日。為眾入室。餘二十許人。師",
    "X84n1583_003:0419b02": "忽問曰。生死到來如何回避。僧無對。師擲下拂子。奄",
    "X84n1583_003:0419b03": "然而逝。眾皆愕然。亟以聞悟。悟至召曰。祖首座。師張",
    "X84n1583_003:0419b04": "目&#x770E;之。悟曰。抖擻精神透關去。師點頭。竟爾趨寂。",
    "X84n1583_003:0419b05": "南康府雲居宗振首座[0419b05] 丹丘人。依圓悟於雲居。一日",
    "X84n1583_003:0419b06": "仰瞻鐘閣。&#x5010;然契證。有詰之者。座&#x9167;以三偈。其後曰。",
    "X84n1583_003:0419b07": "我有一機。直下示伊。青天霹靂。電卷星馳。德山臨濟。",
    "X84n1583_003:0419b08": "棒喝徒施。不傳之妙。於汝何虧。悟見大悅。[0419b08] &#x751E;書壁",
    "X84n1583_003:0419b09": "曰。住在千峰最上層。年將耳順任騰騰。免教名字挂",
    "X84n1583_003:0419b10": "人齒。甘作今朝百[矢*出]僧。",
    "X84n1583_003:0419b11": "樞密徐俯[0419b11] 字師川。號東湖居士。每侍先龍圖。謁法昌",
    "X84n1583_003:0419b12": "及靈源。語論終日。公聞之。藐如也。及法昌歸寂在笑",
    "X84n1583_003:0419b13": "談間。公異之。始篤信此道。後丁父憂。念無以報罔極。",
    "X84n1583_003:0419b14": "命靈源歸孝址說法。源登座。問答已。乃曰。諸仁者。祇",
    "X84n1583_003:0419b15": "如龍圖。平日讀萬卷書。如水傳器。涓滴不遺。且道。尋",
    "X84n1583_003:0419b16": "常著在甚麼處。而今捨識之後。者著萬卷書底。又&#x5374;",
    "X84n1583_003:0419b17": "向甚麼處著。公聞灑然有得。遂曰。吾無憾矣。源下座。",
    "X84n1583_003:0419b18": "問曰。學士適來見箇甚麼。便恁麼道。公曰。若有所見。",
    "X84n1583_003:0419b19": "則鈍置和尚去也。源曰。恁麼則老僧不如。公曰。和尚",
    "X84n1583_003:0419b20": "是何心行。源大笑。[0419b20] 欽宗靖康年。為尚書外郎。與朝",
    "X84n1583_003:0419b21": "士同志者。挂&#x76CB;天寧擇木堂。力參圓悟。悟亦喜其見",
    "X84n1583_003:0419b22": "地超邁。一日至書記寮。指悟頂相曰。者老漢。&#x811A;跟猶",
    "X84n1583_003:0419b23": "未點地在。悟&#x4ACC;面曰。甕裡何曾走&#x5374;&#x9F08;。公曰。且喜老",
    "X84n1583_003:0419b24": "漢&#x811A;跟點地。悟曰。莫謗他好。公休去。",
    "X84n1583_003:0419c01": "郡王趙令矜[0419c01] 字表之。號超然居士。任南康。政平事簡。",
    "X84n1583_003:0419c02": "多與禪衲遊。公堂間。為摩詰丈室。適圓悟居甌阜。公",
    "X84n1583_003:0419c03": "就其鉗錘。悟不少假。公固請。悟曰。此事要得相應。直",
    "X84n1583_003:0419c04": "須是大死一回始得。公默契。&#x751E;自疏之。其略曰。家貧",
    "X84n1583_003:0419c05": "遭劫。誰知盡底不存。空屋無人。幾度賊來亦打。悟見。",
    "X84n1583_003:0419c06": "囑令加護。[0419c06] 紹興庚申冬。公與汪內翰藻。李參政邴。",
    "X84n1583_003:0419c07": "曾侍郎開。諧徑山謁大慧。慧聞至。乃令擊鼓入室。公",
    "X84n1583_003:0419c08": "欣然袖香趨之。慧曰。趙州洗&#x76CB;盂話。居士作麼生會。",
    "X84n1583_003:0419c09": "公曰。討甚麼碗。拂袖便出。慧起搊住曰。古人向者裡",
    "X84n1583_003:0419c10": "悟去。你因甚麼&#x5374;不悟。公擬對。慧[打-丁+於]之曰。討甚麼碗。",
    "X84n1583_003:0419c11": "公曰。還者老漢始得。",
    "X84n1583_003:0419c12": "侍郎李彌遜[0419c12] 號普現居士。少時讀書。五行俱下。年十",
    "X84n1583_003:0419c13": "八。中鄉舉。登第京師。旋歷華要。二十八。為中書舍人。",
    "X84n1583_003:0419c14": "入圓悟室。一日早朝回。至天津橋馬躍。忽有省。通身",
    "X84n1583_003:0419c15": "汗流。直造天寧。適悟出門。遙見便喚曰。中書。且喜大",
    "X84n1583_003:0419c16": "事了畢。公厲聲曰。和尚眼華作麼。悟喝。公亦喝。於是",
    "X84n1583_003:0419c17": "機鋒迅捷。凡與悟問答。當機不讓。後遷吏部。乞祠祿",
    "X84n1583_003:0419c18": "歸閩連江。築菴自娛。忽一日示微恙。遽索浴。浴畢趺",
    "X84n1583_003:0419c19": "坐。書偈曰。謾說從來牧護。今日分明呈露。&#x8657;空拶倒",
    "X84n1583_003:0419c20": "須彌。說甚向上一路。擲筆而逝。",
    "X84n1583_003:0419c21": "覺菴道人祖氏[0419c21] 建寧游察院姪女也。幼志不出適。留",
    "X84n1583_003:0419c22": "心祖道。於圓悟示眾語下。了然明白。悟曰。更須颺&#x5374;",
    "X84n1583_003:0419c23": "所見。始得自由。祖答偈曰。露柱抽橫骨。&#x8657;空弄爪牙。",
    "X84n1583_003:0419c24": "直饒玄會得。猶是眼中沙。",
    "X84n1583_003:0420a01": "令人本明[0420a01] 號明室。自機契圓悟。&#x5FA7;參名宿。皆蒙印可。",
    "X84n1583_003:0420a02": "紹興庚申二月望。親書三偈。寄草堂清。微露謝世之",
    "X84n1583_003:0420a03": "意。至旬末。別親里而終。草堂為跋其偈。刊行於世。大",
    "X84n1583_003:0420a04": "慧&#x751E;垂語發揚之。其偈曰。不識煩惱是菩提。若隨煩",
    "X84n1583_003:0420a05": "惱是愚癡。起滅之時須要會。鷂過新羅人不知。不識",
    "X84n1583_003:0420a06": "煩惱是菩提。淨華生淤泥。人來問我若何為。喫粥喫",
    "X84n1583_003:0420a07": "飯了洗&#x76CB;盂。莫管他。莫管他。終日癡憨算海沙。要識",
    "X84n1583_003:0420a08": "本來真面目。便是祖師一木叉。道不得底叉下死。道",
    "X84n1583_003:0420a09": "得底也叉下死。畢竟如何。不許夜行。投明須到。",
    "X84n1583_003:0420a10": "成都府范縣君者[0420a10] 嫠居常坐不臥。聞圓悟住昭覺。往",
    "X84n1583_003:0420a11": "禮拜。請示入道因緣。悟令看不是心不是佛不是物",
    "X84n1583_003:0420a12": "是箇甚麼。久無所契。范泣告悟曰。和尚有何方便。令",
    "X84n1583_003:0420a13": "某易會。悟曰。&#x5374;有箇方便。遂令祇看是箇甚麼。後有",
    "X84n1583_003:0420a14": "省曰。元來恁麼地近那。",
    "X84n1583_003:0420a15": "太平懃禪師法嗣",
    "X84n1583_003:0420a16": "常德府文殊正導禪師[0420a16] 眉州丹稜徐氏子。年三十得",
    "X84n1583_003:0420a17": "度。詣成都習唯識。自以為至。同舍詰之曰。三界唯心。",
    "X84n1583_003:0420a18": "萬法唯識。今目前萬象摐然。心識安在。師茫然不知",
    "X84n1583_003:0420a19": "對。遂出關。周流江淮。既抵舒之太平。聞佛鑑夜參。舉",
    "X84n1583_003:0420a20": "&#x6822;樹子話。至覺鐵[此/束]云。先師無此語。莫謗先師好。因",
    "X84n1583_003:0420a21": "大疑。提撕既久。一旦豁然。趨丈室敘所悟。鑑見來。便",
    "X84n1583_003:0420a22": "閉&#x5374;門。師曰。和尚莫謾某甲。鑑曰。十方無壁落。何不",
    "X84n1583_003:0420a23": "入門來。師以拳擉破&#x7A93;紙。鑑即開門。搊住曰。道道。師",
    "X84n1583_003:0420a24": "以兩手捧鑑頭。作口啐而出。遂呈偈多。趙州有箇&#x6822;",
    "X84n1583_003:0420b01": "樹話。禪客相傳&#x5FA7;天下。多是摘葉與尋枝。不能直向",
    "X84n1583_003:0420b02": "根源&#x39DE;。覺公說道無此語。正是惡言當面罵。禪人若",
    "X84n1583_003:0420b03": "具通方眼。好向此中辨真假。鑑然之。後命分座。襄守",
    "X84n1583_003:0420b04": "請開法天寧。未幾。擢大別之文殊。[0420b04] 上堂。師子嚬呻。",
    "X84n1583_003:0420b05": "象王哮吼。雲門北斗裡藏身。白雲因何喚作手。三世",
    "X84n1583_003:0420b06": "諸佛不能知。狸奴白牯&#x5374;知有。且道。作麼生是他知",
    "X84n1583_003:0420b07": "有底事。雨打梨花蛺蝶飛。風吹柳絮毛毬走。[0420b07] 上堂。",
    "X84n1583_003:0420b08": "拈拄杖。直上指曰。刺破憍尸迦&#x811A;跟。卓一下曰。卓碎",
    "X84n1583_003:0420b09": "閻羅王頂骨。乃指東畔曰。穿過東海鯉魚眼睛。指西",
    "X84n1583_003:0420b10": "畔曰。塞&#x5374;西王母鼻孔。且道。總不恁麼時如何。今年",
    "X84n1583_003:0420b11": "雨水多。各宜頻曬[日*良]。[0420b11] 宣和改元己亥。下詔改僧為",
    "X84n1583_003:0420b12": "德士。師上堂曰。祖意西來事。今朝特地新。昔為比丘",
    "X84n1583_003:0420b13": "相。今作老君形。鶴氅披銀褐。頭包蕉葉巾。林泉無事",
    "X84n1583_003:0420b14": "客。兩度受君恩。所以道。欲識佛性義。當觀時節因緣。",
    "X84n1583_003:0420b15": "且道。即今是甚麼時節。毗盧遮邢。頂戴寶冠。為顯真",
    "X84n1583_003:0420b16": "中有俗。文殊老叟。身披鶴氅。且要俯順時宜。一人既",
    "X84n1583_003:0420b17": "爾。眾人亦然。大家成立叢林。喜得&#x7FA3;僊聚會。共酌迷",
    "X84n1583_003:0420b18": "仙酎。同唱步&#x8657;詞。或看靈寶度人經。或說長生不死",
    "X84n1583_003:0420b19": "藥。琴彈月下。指端發太古之音。&#x68CA;布軒前。妙著出神",
    "X84n1583_003:0420b20": "機之外。進一步。便到大羅天上。退一步。&#x5374;入九幽城",
    "X84n1583_003:0420b21": "中。祇如不進不退一句。又作麼生道。直饒羽化三清",
    "X84n1583_003:0420b22": "路。終是輪迴一幻身。[0420b22] 庚子九月復僧。上堂。不挂田",
    "X84n1583_003:0420b23": "衣著羽衣。老君形相頗相宜。一年半內閒思想。大底",
    "X84n1583_003:0420b24": "興衰各有時。我佛知法有難。教中明載。無不委知。魔",
    "X84n1583_003:0420c01": "得伺便。惑亂正宗。鐃鈸停音。&#x76CB;盂添足。多般矯詐。欺",
    "X84n1583_003:0420c02": "罔聖君。所賴我皇聖德聖明。不忘付囑。特賜宸章。仍",
    "X84n1583_003:0420c03": "還僧像。重新披削。實謂寒&#x7070;再焰。枯木重榮。迷仙酎。",
    "X84n1583_003:0420c04": "變為甘露瓊漿。步&#x8657;詞。翻作還鄉曲子。放下銀木簡。",
    "X84n1583_003:0420c05": "拈起尼師壇。昨朝稽首擎拳。今日和南不審。祇改舊",
    "X84n1583_003:0420c06": "時相。不改舊時人。敢問大眾。作麼生是舊時人。良久",
    "X84n1583_003:0420c07": "曰。秋風也解嫌狼藉。吹盡當年道教&#x7070;。[0420c07] 建炎己酉",
    "X84n1583_003:0420c08": "春。示眾。舉臨濟入滅囑三聖因緣曰。正法眼藏瞎驢",
    "X84n1583_003:0420c09": "滅。臨濟何曾有是說。今古時人皆妄傳。不信但看後",
    "X84n1583_003:0420c10": "三月。至閏三月。鍾相叛。其徒欲舉師南奔者。師曰。學",
    "X84n1583_003:0420c11": "道所以了生死。何避之有。賊至。師竟被害。血皆白乳。",
    "X84n1583_003:0420c12": "賊駭驚。悔而去(師之視生死。可謂如夢幻矣)。",
    "X84n1583_003:0420c13": "韶州府南華知昺禪師[0420c13] 蜀之永康人。初行&#x811A;。離鄉未",
    "X84n1583_003:0420c14": "久。聞受業一夕遺火成&#x7070;燼。師得書。擲之於地曰。徒",
    "X84n1583_003:0420c15": "亂人意耳。其為人嚴冷。諸方謂之昺鐵面。上堂。此事",
    "X84n1583_003:0420c16": "最希奇。不礙當頭說。東鄰田舍翁。隨例得一橛。非唯",
    "X84n1583_003:0420c17": "貫聲色。亦乃應時節。若問是何宗。八字不著人。擊禪",
    "X84n1583_003:0420c18": "&#x7240;。下座。[0420c18] 上堂。日日說時時舉。似地擎山爭幾許。隴",
    "X84n1583_003:0420c19": "西鸚鵡得人憐。大都祇為能言語。休思惟帶伴侶。智",
    "X84n1583_003:0420c20": "者聊聞猛提取。更有一般事大奇。&#x732B;兒偏解捉老鼠。",
    "X84n1583_003:0420c21": "下座。[0420c21] 上堂。以拄杖向空中攪曰。攪長河為酥酪。&#x9C15;",
    "X84n1583_003:0420c22": "蟹猶自眼搭眵。卓一下曰。變大地作黃金。窮漢依前",
    "X84n1583_003:0420c23": "赤骨力。為復自家無分。為復不&#x80BB;承當。可中有箇漢。",
    "X84n1583_003:0420c24": "荷負得行。多少人失錢遭罪。再卓一下曰。還會麼。寶",
    "X84n1583_003:0421a01": "山到也須開眼。勿使忙忙空手回。[0421a01] 上堂。春光爛熳",
    "X84n1583_003:0421a02": "華爭發。子規啼落西山月。憍梵波提長吐舌。底事分",
    "X84n1583_003:0421a03": "明向誰說。嗄。[0421a03] 上堂。迷不自迷。對悟立迷。悟不自悟。",
    "X84n1583_003:0421a04": "因迷說悟。所以悟為迷之體。迷為悟之用。迷悟兩無",
    "X84n1583_003:0421a05": "從。箇中無別共。無別共撥不動。祖師不將來。鼻孔千",
    "X84n1583_003:0421a06": "斤重。",
    "X84n1583_003:0421a07": "長沙府龍牙智才禪師[0421a07] 舒州施氏子。服勤佛鑑。局務",
    "X84n1583_003:0421a08": "不辭難。晚至黃龍。適死心在三門。問所從來。稱名知",
    "X84n1583_003:0421a09": "為太平才莊主。翌日入室。死心問。會得最初句。便會",
    "X84n1583_003:0421a10": "末後句。會得末後句。便會最初句。最初末後。拈放一",
    "X84n1583_003:0421a11": "邊。百丈野狐話。作麼生會。師曰。入戶已知來見解。何",
    "X84n1583_003:0421a12": "須更舉轢中泥。心曰。新長老死在上座手裡也。師曰。",
    "X84n1583_003:0421a13": "語言雖有異。至理且無差。心曰。如何是無差底事。師",
    "X84n1583_003:0421a14": "曰。不扣黃龍角。焉知頷下珠。心便打。[0421a14] 初住嶽麓。上",
    "X84n1583_003:0421a15": "堂。僧問。德山棒臨濟喝。今日請師為拈掇。師曰。蘇嚕",
    "X84n1583_003:0421a16": "蘇嚕。曰蘇嚕蘇嚕。還有西來意也無。師曰。蘇嚕蘇嚕。",
    "X84n1583_003:0421a17": "叢林因呼為才蘇嚕。[0421a17] 後遷龍牙。欽宗登位。眾官請",
    "X84n1583_003:0421a18": "上堂。祝香罷。就座拈拄杖。卓一下曰。朝奉疏中道。本",
    "X84n1583_003:0421a19": "來奧境。諸佛妙場。適來拄杖子。已為諸人說了也。於",
    "X84n1583_003:0421a20": "斯悟去。理無不顯。事無不周。如或未然。不免別通消",
    "X84n1583_003:0421a21": "息。舜日重明四海清。滿天和氣樂昇平。延祥拄杖生",
    "X84n1583_003:0421a22": "歡喜。擲地山呼萬歲聲。擲拄杖。下座。[0421a22] 上堂。永嘉道。",
    "X84n1583_003:0421a23": "彈指圓成八萬門。剎那滅&#x5374;三祇劫。若也見得行得。",
    "X84n1583_003:0421a24": "健即經行困即歇。其或未然。兩箇鸕&#x9DC0;扛箇&#x9F08;。[0421a24] 上",
    "X84n1583_003:0421b01": "堂。舉死心道。若論此事。如人家有三子。第一子。聰明",
    "X84n1583_003:0421b02": "智慧。孝養父母。接待往來。主掌家業。第二子。兇頑狡",
    "X84n1583_003:0421b03": "猾。貪婬嗜酒。倒街臥巷。破壞家業。第三子。盲聾瘖&#x7602;。",
    "X84n1583_003:0421b04": "菽麥不分。是事不能。祇會喫飯。三人中。黃龍要選一",
    "X84n1583_003:0421b05": "人用。更有四句。死中有活。活中有死。死中常死。活中",
    "X84n1583_003:0421b06": "常活。將此四句。&#x9A10;天下衲僧。師曰。喚甚麼作四句。三",
    "X84n1583_003:0421b07": "人姓甚名誰。若也識得。與黃龍把手&#x7ADD;行。更無纖毫",
    "X84n1583_003:0421b08": "間隔。如或未然。不免借水獻華去也。三人共體用非",
    "X84n1583_003:0421b09": "用。四句同音空不空。欲識三人并四句。金烏初出一",
    "X84n1583_003:0421b10": "團紅。[0421b10] 師居龍牙十三載。以清苦蒞眾。衲子敬畏。太",
    "X84n1583_003:0421b11": "師席公震。遷住雲溪。經四稔。紹興戊午八月望。俄集",
    "X84n1583_003:0421b12": "眾付寺事。仍書偈曰。戊午中秋之日。出家住持事畢。",
    "X84n1583_003:0421b13": "臨行自己尚無。有甚&#x8657;空可覓。其垂訓如常。二十三",
    "X84n1583_003:0421b14": "日。再集眾。垂問曰。涅槃生死。盡是空華。佛及眾生。&#x7ADD;",
    "X84n1583_003:0421b15": "為增語。汝等諸人合作麼生。眾皆下語不契。師喝曰。",
    "X84n1583_003:0421b16": "苦苦。復曰。白雲湧地。明月當天。言訖奄然而逝。火浴",
    "X84n1583_003:0421b17": "獲設利五色。併靈骨。塔於寺之西北隅。",
    "X84n1583_003:0421b18": "寧波府蓬萊卿禪師[0421b18] 上堂。有句無句。如藤倚樹。且任",
    "X84n1583_003:0421b19": "諸方點頭。及乎樹倒藤枯。上無衝天之計。下無入地",
    "X84n1583_003:0421b20": "之謀。靈利漢。者裡著得一隻眼。便見七縱八橫。舉拂",
    "X84n1583_003:0421b21": "子曰。看看。一曲兩曲無人會。雨過夜塘秋水深。[0421b21] 上",
    "X84n1583_003:0421b22": "堂。舉法眼道。識得凳子。周匝有餘。雲門道。識得凳子。",
    "X84n1583_003:0421b23": "天地懸殊。師曰。此二老人。一人向高高山頂立。一人",
    "X84n1583_003:0421b24": "向深深海底行。然雖如是。一不是二不成。落花流水",
    "X84n1583_003:0421c01": "裡啼&#x9E0E;。閒亭雨歇夜將半。片月還從海底生。[0421c01] 上堂。",
    "X84n1583_003:0421c02": "杜鵑聲裡春光暮。滿地落花留不住。琉璃殿上絕行",
    "X84n1583_003:0421c03": "蹤。誰人解插無根樹。舉拄杖曰。者箇是無根底。且道。",
    "X84n1583_003:0421c04": "還解開華也無。良久曰。祇因連夜雨。又過一年春。",
    "X84n1583_003:0421c05": "湖州府安吉州何山佛燈守珣禪師[0421c05] 郡之施氏子。參",
    "X84n1583_003:0421c06": "廣鑑瑛不契。遂造太平。久無所入。乃封其衾曰。此生",
    "X84n1583_003:0421c07": "若不徹去。誓不開展。於是。晝坐宵立。如喪考妣。逾七",
    "X84n1583_003:0421c08": "七日。聞佛鑑上堂曰。森羅及萬象。一法之所印。師忽",
    "X84n1583_003:0421c09": "頓悟。往見鑑。鑑曰。可惜一顆明珠。被者風顛漢拾得。",
    "X84n1583_003:0421c10": "乃詰之曰。靈雲道。自從一見桃華後。直至如今更不",
    "X84n1583_003:0421c11": "疑。如何是他不疑處。師曰。莫道靈雲只今覓箇疑處。",
    "X84n1583_003:0421c12": "了不可得。鑑曰。玄沙道。諦當甚諦當。敢保老兄未徹",
    "X84n1583_003:0421c13": "在。那裡是他未徹處。師曰。深知和尚老婆心切。鑑然",
    "X84n1583_003:0421c14": "之。師拜起。呈偈曰。終日看天不舉頭。桃花爛熳始&#x64E1;",
    "X84n1583_003:0421c15": "眸。饒君更有遮天網。透得牢關即便休。遂入眾。厲聲",
    "X84n1583_003:0421c16": "曰。者回珣上座。穩睡去也。圓悟聞。疑其未然。令人召",
    "X84n1583_003:0421c17": "至。拉與遊山。偶到一水潭。悟推師入水。遽問曰。牛頭",
    "X84n1583_003:0421c18": "未見四祖時如何。師曰。潭深魚聚。曰見後如何。師曰。",
    "X84n1583_003:0421c19": "樹高招風。曰見與未見時如何。師曰。伸&#x811A;在縮&#x811A;裡。",
    "X84n1583_003:0421c20": "悟大稱之。鑑移蔣山。命分座說法。出住吉州禾山。退",
    "X84n1583_003:0421c21": "藏故里。道俗迎居天聖。後徙何山及天寧。[0421c21] 上堂。[車*度]",
    "X84n1583_003:0421c22": "轢鑽住山斧。佛祖出頭未輕與。縱使醍醐滿世間。你",
    "X84n1583_003:0421c23": "無寶器如何取。阿呵呵。神山打鑼。道吾作舞。甜瓜徹",
    "X84n1583_003:0421c24": "蔕甜。苦瓠連根苦。[0421c24] 上堂。如來禪祖師道。切忌將心",
    "X84n1583_003:0422a01": "外邊討。從門所得非家珍。特地埋藏衣裡寶。禪家流。",
    "X84n1583_003:0422a02": "須及早撥動祖師關&#x68D9;。抖擻多年布襖。是非毀譽付",
    "X84n1583_003:0422a03": "之空。&#x7AEA;&#x6FF6;橫長渾恰好。君不見。寒山老。終日嬉嬉。長",
    "X84n1583_003:0422a04": "年把掃。人問其中事若何。入荒田不揀。信手拈來草。",
    "X84n1583_003:0422a05": "參。[0422a05] 僧問。如何是賓中賓。師曰。客路如天遠。侯門似",
    "X84n1583_003:0422a06": "海深。曰如何是賓中主。師曰。長因送客處。憶得別家",
    "X84n1583_003:0422a07": "時。曰如何是主中賓。師曰。相逢不必問前程。曰如何",
    "X84n1583_003:0422a08": "是主中主。師曰。一朝權祖令。誰是出頭人。曰賓主已",
    "X84n1583_003:0422a09": "蒙師指示。向上宗乘事若何。師曰。大海若知足。百川",
    "X84n1583_003:0422a10": "應倒流。[0422a10] &#x751E;謂眾曰。兄弟。如有省悟處。不拘時節。請",
    "X84n1583_003:0422a11": "來露箇消息。雪夜有僧扣方丈門。師起秉燭。震威喝",
    "X84n1583_003:0422a12": "曰。雪深夜半。求決疑情。因甚麼威儀不具。僧顧&#x770E;衣",
    "X84n1583_003:0422a13": "&#x88D3;。師遂堅逐出院。[0422a13] 紹興甲寅。解制退天寧之席。謂",
    "X84n1583_003:0422a14": "鄭績曰。十月八日。是佛鑑忌辰。吾時至矣。乞還鄣南。",
    "X84n1583_003:0422a15": "十月四日。鄭遣弟僧道如訊之。師曰。汝來正其時也。",
    "X84n1583_003:0422a16": "先一日不著。便後一日蹉過了。吾雖與佛鑑同條生。",
    "X84n1583_003:0422a17": "終不同條死。明早。可為我尋一隻小船子來。高五尺",
    "X84n1583_003:0422a18": "足矣。越三日&#x9DC4;鳴。端坐如平時。侍者請偈。師曰。不曾",
    "X84n1583_003:0422a19": "作得。言訖而逝。闍維。舌根不壞。郡人陳師顏。以寶函",
    "X84n1583_003:0422a20": "藏其家。門弟子奉靈骨。塔於普應院之側。",
    "X84n1583_003:0422a21": "南昌府泐潭擇明禪師[0422a21] 舉趙州訪茱萸探水因緣。頌",
    "X84n1583_003:0422a22": "曰。趙老雲收山嶽露。茱萸雨過竹風清。誰家別&#x8218;池",
    "X84n1583_003:0422a23": "塘裡。一對鴛鴦&#x7575;不成。[0422a23] 舉德山托&#x76CB;話。頌曰。從來",
    "X84n1583_003:0422a24": "家富小兒嬌。偏向江頭弄&#x7575;橈。引得老爺把不住。又",
    "X84n1583_003:0422b01": "來船上助歌謠。[0422b01] 上堂。永嘉道。一月普現一切水。一",
    "X84n1583_003:0422b02": "切水月一月攝。&#x7AEA;起拂子曰。看看。千江競注。萬派爭",
    "X84n1583_003:0422b03": "流。若也素善行舟。便諳水&#x8109;。可以優游性海。笑傲煙",
    "X84n1583_003:0422b04": "波。其或未然。且歸林下坐。更待月明時。",
    "X84n1583_003:0422b05": "台州府寶藏本禪師[0422b05] 上堂。清明已過十餘日。花雨闌",
    "X84n1583_003:0422b06": "珊方寸深。春色惱人眠不得。黃鸝飛過綠楊陰。遂大",
    "X84n1583_003:0422b07": "笑下座。",
    "X84n1583_003:0422b08": "吉安府祥符大中清海禪師[0422b08] 初見佛鑑。鑑問。三世諸",
    "X84n1583_003:0422b09": "佛。一口吞盡。何處更有眾生可教化。此理如何。師擬",
    "X84n1583_003:0422b10": "進語。鑑喝之。師忽領旨。述偈曰。實際從來不受塵。箇",
    "X84n1583_003:0422b11": "中無舊亦無新。青山況是吾家物。不用尋家別問津。",
    "X84n1583_003:0422b12": "鑑曰。放下著。師禮拜而出。",
    "X84n1583_003:0422b13": "漳州府淨眾佛真了燦禪師[0422b13] 泉南羅氏子。初住淨眾。",
    "X84n1583_003:0422b14": "遷太平興國。上堂。重陽九日菊花新。一句明明該古",
    "X84n1583_003:0422b15": "今。楊廣橐馳無覓處。夜來足跡在松陰。",
    "X84n1583_003:0422b16": "南昌府谷山海禪師[0422b16] 上堂。一舉不再說。已落二三。相",
    "X84n1583_003:0422b17": "見不揚眉。翻成造作。設使動絃別曲。告往知來。見鞭",
    "X84n1583_003:0422b18": "影便行。望剎竿回去。&#x811A;跟下好與三十棒。那堪更向",
    "X84n1583_003:0422b19": "者裡。撮摩石火。收捉雷光。工夫枉用渾閒事。笑倒西",
    "X84n1583_003:0422b20": "來碧眼胡。卓拄杖下座。",
    "X84n1583_003:0422b21": "龍門遠禪師法嗣",
    "X84n1583_003:0422b22": "溫州府龍翔竹菴士珪禪師[0422b22] 成都史氏子。初依大慈",
    "X84n1583_003:0422b23": "雅。醉心楞嚴。逾五秋南游。挂&#x76CB;龍門。以所得白佛眼。",
    "X84n1583_003:0422b24": "眼曰。汝解心已極。但欠開眼耳。遂俾職堂司。一日侍",
    "X84n1583_003:0422c01": "立次。問絕對待時如何。眼曰。如汝僧堂中白椎相似。",
    "X84n1583_003:0422c02": "師罔措。至晚。眼抵堂司寮。師理前話。眼曰。閒言語。師",
    "X84n1583_003:0422c03": "於言下大悟。政和末。出世和之天寧。屢遷名剎。紹興",
    "X84n1583_003:0422c04": "間。奉詔開山鴈蕩能仁。時。真歇居江心。聞師至。恐緣",
    "X84n1583_003:0422c05": "未熟。特過江迎歸方丈。大展九拜。以誘溫人。溫人由",
    "X84n1583_003:0422c06": "是翕然歸敬。未視篆。舊住僧。懼行規法。深夜放火。鞠",
    "X84n1583_003:0422c07": "為瓦礫之墟。師毫不介意。乃就樹縛屋。陞座示眾曰。",
    "X84n1583_003:0422c08": "愛閒不打鼓山鼓。投老來看鴈蕩山。傑閣危樓渾不",
    "X84n1583_003:0422c09": "見。谿邊茆屋兩三間。還有共相出手者麼。喝一喝。下",
    "X84n1583_003:0422c10": "座。聽法檀施。併力營建。未幾。復成寶坊。次補江心。",
    "X84n1583_003:0422c11": "[0422c11] 上堂。萬年一念。一念萬年。和衣泥裡輥。洗&#x811A;上&#x7240;眠。",
    "X84n1583_003:0422c12": "歷劫來事。祇在如今。大海波濤湧。小人方寸深。拈起",
    "X84n1583_003:0422c13": "拄杖曰。汝等諸人。未得箇入頭。須得箇入頭。既得箇",
    "X84n1583_003:0422c14": "入頭。須有出身一路始得。大眾。且作麼生。是出身一",
    "X84n1583_003:0422c15": "路。良久曰。雪壓難摧澗底松。風吹不動天邊月。卓拄",
    "X84n1583_003:0422c16": "杖。下座。[0422c16] 上堂。萬機不到。眼見色耳聞聲。一句當空。",
    "X84n1583_003:0422c17": "頭戴天&#x811A;踏地。你諸人。祇知今日是五月初一。殊不",
    "X84n1583_003:0422c18": "知金烏半夜忙忙去。玉兔天明上海東。以拂子擊禪",
    "X84n1583_003:0422c19": "&#x7240;。下座。[0422c19] 上堂。明明無悟。有法即迷。諸人向者裡立",
    "X84n1583_003:0422c20": "不得。諸人向者裡住不得。若立則危。若住則瞎。直須",
    "X84n1583_003:0422c21": "意不停玄。句不停意。用不停機。此三者既明。一切處",
    "X84n1583_003:0422c22": "不須管帶。自然現前。不須照顧。自然明白。雖然如是。",
    "X84n1583_003:0422c23": "更須知有向上事。久雨不晴。咄。[0422c23] 上堂。一葉落天下",
    "X84n1583_003:0422c24": "秋。欲窮千里目。更上一層樓。一塵起。大地收。嘉州打",
    "X84n1583_003:0423a01": "大像。陝府灌鐵牛。明眼漢。合作麼生。良久曰。久旱簷",
    "X84n1583_003:0423a02": "頭句。橋流水不流。卓拄杖。下座。[0423a02] 上堂。見見之時。見",
    "X84n1583_003:0423a03": "非是見。見猶離見。見不能及。落華有意隨流水。流水",
    "X84n1583_003:0423a04": "無心戀落華。諸可還者。自然非汝。不汝還者。非汝而",
    "X84n1583_003:0423a05": "誰。長恨春歸無覓處。不知轉入此中來。喝一喝曰。三",
    "X84n1583_003:0423a06": "十年後。莫道能仁教壞人家男女。[0423a06] 上堂。僧問。如何",
    "X84n1583_003:0423a07": "是祖師西來意。師曰。東家點燈。西家暗坐。曰未審。意",
    "X84n1583_003:0423a08": "旨如何。師曰。馬便搭鞍。驢便推磨。僧禮拜。師曰。靈利",
    "X84n1583_003:0423a09": "衲僧。祇消一箇。遂曰。馬搭鞍驢推磨。靈利衲僧。祇消",
    "X84n1583_003:0423a10": "一箇。縱使東家明點燈。未必西家暗中坐。西家意旨",
    "X84n1583_003:0423a11": "問如何。多口阿師自招禍。[0423a11] 僧問。如何是第一義。師",
    "X84n1583_003:0423a12": "曰。你問底是第二義。[0423a12] 問。狗子還有佛性也無。趙州",
    "X84n1583_003:0423a13": "道無。意旨如何。師曰。一度著蛇咬。怕見斷井索。[0423a13] 問。",
    "X84n1583_003:0423a14": "鷰子深談實相。善說法要。此理如何。師曰。不及鴈銜",
    "X84n1583_003:0423a15": "蘆。[0423a15] 問。如何是佛。師曰。華陽洞口石烏龜。[0423a15] 問。有句",
    "X84n1583_003:0423a16": "無句。如藤倚樹時如何。師曰。作賊人心&#x8657;。曰國師三",
    "X84n1583_003:0423a17": "喚侍者。又作麼生。師曰。打鼓弄猢猻。鼓破猢猻走。",
    "X84n1583_003:0423a18": "[0423a18] 問。魯祖面壁意旨如何。師曰。金木水火土。羅&#x777A;計都",
    "X84n1583_003:0423a19": "星。[0423a19] 高宗紹興丙寅七月十八日。召法屬長老宗範。",
    "X84n1583_003:0423a20": "付後事。次日沐浴。聲鐘集眾。就座泊然而逝。茶毗日。",
    "X84n1583_003:0423a21": "送者均獲設利。奉靈骨塔於鼓山。",
    "X84n1583_003:0423a22": "南康府雲居高菴善悟禪師[0423a22] 洋州李氏子。年十一。去",
    "X84n1583_003:0423a23": "家業經得度。有夙慧。聞僧沖舉武帝問達磨因緣。如",
    "X84n1583_003:0423a24": "獲舊物。遽曰。我既廓然。何聖之有。沖異其語勉之。南",
    "X84n1583_003:0423b01": "詢獲記&#x8382;于龍門。一日。有僧被蛇傷足。佛眼問曰。既",
    "X84n1583_003:0423b02": "是龍門。為甚麼&#x5374;被蛇咬。師應聲曰。果然現大人相。",
    "X84n1583_003:0423b03": "眼益器之。有傳此語到昭覺。覺曰。龍門有此僧耶。東",
    "X84n1583_003:0423b04": "山法道。未至寂寥。[0423b04] 住後。上堂。少林面壁。懷藏東土",
    "X84n1583_003:0423b05": "西天。歐阜陞堂。充塞四維上下。致使山巍巍而砥掌",
    "X84n1583_003:0423b06": "平。水昏昏而常自清。華非&#x8276;而結空果。風不搖而片",
    "X84n1583_003:0423b07": "葉零。人無法而得咨問。佛無心而更可成。野蔬澹飯",
    "X84n1583_003:0423b08": "延時日。任運隨緣道自靈。畢竟如何。日午打三更。",
    "X84n1583_003:0423b09": "遂寧府西禪文璉禪師[0423b09] 郡之張氏子。上堂。一向恁麼",
    "X84n1583_003:0423b10": "去。直得凡聖路絕。水泄不通。鐵蛇鑽不入。鐵鎚打不",
    "X84n1583_003:0423b11": "破。至於千里萬里。鳥飛不度。一向恁麼來。未免&#x7070;頭",
    "X84n1583_003:0423b12": "上面。帶水拖泥。唱九作十。指鹿為馬。非唯孤負先聖。",
    "X84n1583_003:0423b13": "亦乃埋沒己靈。敢問大眾。且道。恁麼去底是。恁麼來",
    "X84n1583_003:0423b14": "底是。芍藥華開菩薩面。&#x6936;櫚葉散夜叉頭。[0423b14] 上堂。諸",
    "X84n1583_003:0423b15": "方浩浩談玄。每日撞鐘打鼓。西禪無法可說。勘破燈",
    "X84n1583_003:0423b16": "籠露柱。門前不置下馬臺。免被旁人來借路。若借路。",
    "X84n1583_003:0423b17": "須照顧&#x811A;下。若參差。邯鄲學唐步。[0423b17] 上堂。心生種種",
    "X84n1583_003:0423b18": "法生。森羅萬象縱橫。信手拈來便用。日輪午後三更。",
    "X84n1583_003:0423b19": "心滅種種法滅。四句百非路絕。直饒達磨出頭。也是",
    "X84n1583_003:0423b20": "眼中著屑。心生心滅是誰。木人&#x643A;手同歸。歸到故鄉",
    "X84n1583_003:0423b21": "田地。猶遭頂上一鎚。[0423b21] 上堂。正月孟春猶寒。直下言",
    "X84n1583_003:0423b22": "端語端。拈起衲僧鼻孔。穿過祖佛心肝。知有者。達磨",
    "X84n1583_003:0423b23": "不來東土。二祖不往西天。不知有者。誰知當面蹉過。",
    "X84n1583_003:0423b24": "迢迢十萬八千。山僧。為你重說偈言。大眾。莫教孤負。",
    "X84n1583_003:0423c01": "孟春猶寒。[0423c01] 僧問。師子未出窟時如何。師曰。爪牙已",
    "X84n1583_003:0423c02": "露。曰出窟後如何。師曰。龍頭蛇尾。曰出與未出時如",
    "X84n1583_003:0423c03": "何。師曰。正好喫棒。[0423c03] 問。以一重去一重。即不問。不以",
    "X84n1583_003:0423c04": "一重去一重時如何。師曰。闍黎。有許多工夫。",
    "X84n1583_003:0423c05": "南昌府黃龍牧菴法忠禪師[0423c05] 四明姚氏子。十九試經",
    "X84n1583_003:0423c06": "得度。悟一心三觀旨。以未能泯跡。&#x5FA7;參名宿。至龍門",
    "X84n1583_003:0423c07": "觀水磨旋轉。發明心要。述偈曰。轉大法輪。目前包裹。",
    "X84n1583_003:0423c08": "更問如何。水推石磨。呈佛眼。眼曰。其中事作麼生。師",
    "X84n1583_003:0423c09": "曰。澗下水長流。眼曰。我有末後一句。待分付汝。師即",
    "X84n1583_003:0423c10": "掩耳而去。後至廬山。於同安枯樹。中絕食清。坐宣和",
    "X84n1583_003:0423c11": "間。湘潭大旱。禱而不應。師躍入龍淵。呼曰。業畜當雨",
    "X84n1583_003:0423c12": "一尺。雨隨至。居南嶽。每跨虎出游。儒釋望塵而拜。",
    "X84n1583_003:0423c13": "[0423c13] 住後。上堂。張公喫酒李公醉。子細思量不思議。李公",
    "X84n1583_003:0423c14": "醉醒問張公。恰使張公無好氣。無好氣。不如歸家且",
    "X84n1583_003:0423c15": "打睡。[0423c15] 上堂。今朝正月半。有事為君斷。切忌兩眼睛。",
    "X84n1583_003:0423c16": "被他燈火換。[0423c16] 上堂。我有一句子。不借諸聖口。不動",
    "X84n1583_003:0423c17": "自己舌。非聲氣呼吸。非情識分別。假使淨名杜口於",
    "X84n1583_003:0423c18": "毗耶。釋迦掩室於摩竭。大似掩耳偷鈴。未免天機漏",
    "X84n1583_003:0423c19": "泄。直饒德山入門便棒。臨濟入門便喝。若向牧菴門",
    "X84n1583_003:0423c20": "下。祇得一橛。千種言。萬般說。祇要教君自家歇。一任",
    "X84n1583_003:0423c21": "大地&#x8657;空。七凹八凸。[0423c21] 僧問。如何是佛。師曰。莫向外",
    "X84n1583_003:0423c22": "邊覓。曰如何是心。師曰。莫向外邊尋。曰如何是道。師",
    "X84n1583_003:0423c23": "曰。莫向外邊討。曰如何是禪。師曰。莫向外邊傳。曰畢",
    "X84n1583_003:0423c24": "竟如何。師曰。靜處薩婆訶。[0423c24] 問。大眾臨筵。請師舉唱。",
    "X84n1583_003:0424a01": "師&#x7AEA;起拂子。僧曰。乞師再垂方便。師擊禪&#x7240;下座。後",
    "X84n1583_003:0424a02": "示寂。塔于香原洞。"
}