{
    "T31n1588_001:0063c22": "  [  ;   ]",
    "T31n1588_001:0063c23": "唯識論一卷(一名破色心論)",
    "T31n1588_001:0063c25": "天親菩薩造",
    "T31n1588_001:0063c26": "後魏瞿曇般若流支譯",
    "T31n1588_001:0063c27": "　唯識無境界　　以無塵妄見",
    "T31n1588_001:0063c28": "　如人目有瞖　　見毛月等事",
    "T31n1588_001:0063c29": "　若但心無塵　　離外境妄見",
    "T31n1588_001:0064a01": "　處時定不定　　人及所作事",
    "T31n1588_001:0064a02": "　處時等諸事　　無色等外法",
    "T31n1588_001:0064a03": "　人夢及餓鬼　　依業虛妄見",
    "T31n1588_001:0064a04": "　如夢中無女　　動身失不淨",
    "T31n1588_001:0064a05": "　獄中種種主　　為彼所逼惱",
    "T31n1588_001:0064a06": "　畜生生天中　　地獄不如是",
    "T31n1588_001:0064a07": "　以在於天上　　不受畜生苦",
    "T31n1588_001:0064a08": "　若依眾生業　　四大如是變",
    "T31n1588_001:0064a09": "　何故不依業　　心如是轉變",
    "T31n1588_001:0064a10": "　業熏於異法　　果云何異處",
    "T31n1588_001:0064a11": "　善惡熏於心　　何故離心說",
    "T31n1588_001:0064a12": "　說色等諸入　　為可化眾生",
    "T31n1588_001:0064a13": "　依前人受法　　說言有化生",
    "T31n1588_001:0064a14": "　依彼本心智　　識妄取外境",
    "T31n1588_001:0064a15": "　是故如來說　　有內外諸入",
    "T31n1588_001:0064a16": "　觀虛妄無實　　如是入我空",
    "T31n1588_001:0064a17": "　觀於諸異法　　入諸法無我",
    "T31n1588_001:0064a18": "　彼一非可見　　多亦不可見",
    "T31n1588_001:0064a19": "　和合不可見　　是故無塵法",
    "T31n1588_001:0064a20": "　六塵同時合　　塵則有六廂",
    "T31n1588_001:0064a21": "　若六唯一處　　諸大是一塵",
    "T31n1588_001:0064a22": "　若微塵不合　　彼合何所成",
    "T31n1588_001:0064a23": "　言微塵無廂　　能成則有廂",
    "T31n1588_001:0064a24": "　有法方所別　　彼不得言一",
    "T31n1588_001:0064a25": "　影障若非大　　則彼二非彼",
    "T31n1588_001:0064a26": "　若一行不次　　取捨亦不同",
    "T31n1588_001:0064a27": "　差別無量處　　微細亦應見",
    "T31n1588_001:0064a28": "　現見如夢中　　見所見不俱",
    "T31n1588_001:0064a29": "　見時不分別　　云何言現見",
    "T31n1588_001:0064b01": "　先說虛妄見　　則依彼虛憶",
    "T31n1588_001:0064b02": "　見虛妄夢者　　未寤則不知",
    "T31n1588_001:0064b03": "　迭共增上因　　彼此心緣合",
    "T31n1588_001:0064b04": "　無明覆於心　　故夢寤果別",
    "T31n1588_001:0064b05": "　死依於他心　　亦有依自心",
    "T31n1588_001:0064b06": "　及種種因緣　　破失自心識",
    "T31n1588_001:0064b07": "　經說檀拏迦　　迦陵摩燈國",
    "T31n1588_001:0064b08": "　仙人瞋故空　　是故心業重",
    "T31n1588_001:0064b09": "　諸法心為本　　諸法心為勝",
    "T31n1588_001:0064b10": "　離心無諸法　　唯心身口名",
    "T31n1588_001:0064b11": "　他心知於境　　不如實覺知",
    "T31n1588_001:0064b12": "　以非離識境　　唯佛如實知",
    "T31n1588_001:0064b13": "　作此唯識論　　非我思量義",
    "T31n1588_001:0064b14": "　諸佛妙境界　　福德施群生",
    "T31n1588_001:0064b15": "問曰。此初偈者明何等義。答曰。凡作論者",
    "T31n1588_001:0064b16": "皆有三義。何等為三。一者立義。二者引證。三",
    "T31n1588_001:0064b17": "者譬喻。立義者。如偈言。唯識無境界故。引證",
    "T31n1588_001:0064b18": "者。如偈言。以無塵妄見故。譬喻者。如偈言。",
    "T31n1588_001:0064b19": "如人目有瞖見毛月等事故。又復有義。如大",
    "T31n1588_001:0064b20": "乘經中說三界唯心。唯是心者。但有內心無",
    "T31n1588_001:0064b21": "色香等外諸境界。此云何知。如十地經說。三",
    "T31n1588_001:0064b22": "界虛妄但是一心作故。心意與識及了別等。",
    "T31n1588_001:0064b23": "如是四法義一名異。此依相應心說。非依不",
    "T31n1588_001:0064b24": "相應心說。心有二種。何等為二。一者相應",
    "T31n1588_001:0064b25": "心。二者不相應心。相應心者。所謂一切煩惱",
    "T31n1588_001:0064b26": "結使受想行等諸心相應。以是故言。心意與",
    "T31n1588_001:0064b27": "識及了別等義一名異故。不相應心者。所謂",
    "T31n1588_001:0064b28": "第一義諦常住不變自性清淨心故。言三界",
    "T31n1588_001:0064b29": "虛妄但是一心作。是故偈言。唯識無境界故。",
    "T31n1588_001:0064c01": "已明立義。次辯引證。問曰。以何事驗得",
    "T31n1588_001:0064c02": "知色等外境界無。但有內心能虛妄見前境",
    "T31n1588_001:0064c03": "界也。答曰。偈言以無塵妄見故。無塵妄見者。",
    "T31n1588_001:0064c04": "明畢竟無色等境界。但有內心妄生分別。能",
    "T31n1588_001:0064c05": "見色等外諸境界。已明引證。次顯譬喻。",
    "T31n1588_001:0064c06": "問曰。若無色等外境界者。為但有言說。為亦",
    "T31n1588_001:0064c07": "有譬況。答曰。偈言如人目有瞖見毛月等事",
    "T31n1588_001:0064c08": "故。此明何義。譬如人目或有膚瞖熱氣病",
    "T31n1588_001:0064c09": "等。是故妄見種種諸事。於虛空中覩見毛炎",
    "T31n1588_001:0064c10": "等見第二月。及以夢幻乾闥婆城。如是等",
    "T31n1588_001:0064c11": "法實無前事。但虛妄見而有受用色香味等。",
    "T31n1588_001:0064c12": "外諸境界皆亦如是。無始世來內心倒惑妄",
    "T31n1588_001:0064c13": "見有用。實無色等外諸境界。問曰。偈言。",
    "T31n1588_001:0064c14": "　若但心無塵　　離外境妄見",
    "T31n1588_001:0064c15": "　處時定不定　　人及所作事",
    "T31n1588_001:0064c16": "此偈明何義。若離色等外諸境界虛妄見者。",
    "T31n1588_001:0064c17": "以何義故。於有色處眼則見色。餘無色處則",
    "T31n1588_001:0064c18": "不見色。又復有難。若無色等外諸境界虛妄",
    "T31n1588_001:0064c19": "見者。以何義故。即彼見處於有色時眼則見",
    "T31n1588_001:0064c20": "色。於無色時則不見色。又復有難。若無色等",
    "T31n1588_001:0064c21": "外諸境界虛妄見者。如是則應一切時見。若",
    "T31n1588_001:0064c22": "不如是應一切時悉皆不見。是故偈言。若但",
    "T31n1588_001:0064c23": "心無塵離外境妄見處時定不定故。又復有",
    "T31n1588_001:0064c24": "難。若無色等外諸境界虛妄見者。以何義故。",
    "T31n1588_001:0064c25": "多人共集同處同時。於有色處則同見色。於",
    "T31n1588_001:0064c26": "無色處則同不見。又復有難。若無色等外諸",
    "T31n1588_001:0064c27": "境界虛妄見者。以何義故。眼瞖之人。妄見",
    "T31n1588_001:0064c28": "日月毛輪蠅等。淨眼之人。則不妄見。又復有",
    "T31n1588_001:0064c29": "難。若等無有色香味等外諸境界虛妄見者。",
    "T31n1588_001:0065a01": "以何義故。眼瞖之人。所見日月毛輪蠅等皆",
    "T31n1588_001:0065a02": "悉無用。淨眼之人。有所見者皆悉有用。又復",
    "T31n1588_001:0065a03": "有難。若等無有色香味等外諸境界虛妄見",
    "T31n1588_001:0065a04": "者。以何義故。夢中所見飲食飢飽刀杖毒藥。",
    "T31n1588_001:0065a05": "如是等事皆悉無用。寤時所見飲食飢飽刀",
    "T31n1588_001:0065a06": "杖毒藥。如是等事皆悉有用。又復有難。若等",
    "T31n1588_001:0065a07": "無有色香味等外諸境界虛妄見者。以何義",
    "T31n1588_001:0065a08": "故。乾闥婆城實無有城而無城用。自餘城者",
    "T31n1588_001:0065a09": "皆實有城而有城用。以是義故。色香味等外",
    "T31n1588_001:0065a10": "諸境界皆悉實有。不同瞖夢乾闥婆城等。是",
    "T31n1588_001:0065a11": "故處時人所作業皆是實有。不同夢等。是故",
    "T31n1588_001:0065a12": "偈言。處時定不定人及所作事故。答曰。偈言。",
    "T31n1588_001:0065a13": "　處時等諸事　　無色等外法",
    "T31n1588_001:0065a14": "　人夢及餓鬼　　依業虛妄見",
    "T31n1588_001:0065a15": "此偈明何義。汝言。以何義故。於有色處眼則",
    "T31n1588_001:0065a16": "見色。餘無色處不見色者。此義不然。何以故。",
    "T31n1588_001:0065a17": "以彼夢中於無色處則見有色於有色處不見",
    "T31n1588_001:0065a18": "色故。又汝言。以何義故。即彼見處於有色",
    "T31n1588_001:0065a19": "時眼則見色。若無色時不見色者。汝以何義",
    "T31n1588_001:0065a20": "故。於彼夢中一處見有聚落城邑及男女等。",
    "T31n1588_001:0065a21": "或即彼處聚落城邑及男女等皆悉不見。或",
    "T31n1588_001:0065a22": "時有見。或時不見。非是常見。又汝言。若無",
    "T31n1588_001:0065a23": "色等外諸境界虛妄見者。如是則應。一切時",
    "T31n1588_001:0065a24": "見。若不如是應一切時不見者。此義不然。何",
    "T31n1588_001:0065a25": "以故。有於處時無色香等外諸境界。亦有同",
    "T31n1588_001:0065a26": "處同時同見。亦有同處同時不見。是故偈言。",
    "T31n1588_001:0065a27": "人夢及餓鬼依業虛妄見故。此明何義。以汝",
    "T31n1588_001:0065a28": "向言若無色等外諸境界。云何有時處等見不",
    "T31n1588_001:0065a29": "見者。此義不成。是虛妄說。何以故。以應離",
    "T31n1588_001:0065b01": "色等外諸境界。時處等事皆悉成故。又汝言。",
    "T31n1588_001:0065b02": "以何義故。多人共集同處同時。於有色處則",
    "T31n1588_001:0065b03": "同見色。於無色處則同不見。又汝言。眼瞖",
    "T31n1588_001:0065b04": "之人妄見日月毛輪蠅等。淨眼之人不妄見",
    "T31n1588_001:0065b05": "者。此義不然。何以故。如餓鬼等離色香等外",
    "T31n1588_001:0065b06": "諸境界。處時人等一切皆成。此義云何。如餓",
    "T31n1588_001:0065b07": "鬼等。或百同業。或千同業。同見河中皆悉是",
    "T31n1588_001:0065b08": "膿。或皆見血。或見小便。或見大便。或見流",
    "T31n1588_001:0065b09": "鐵。或見流水。而兩岸邊多有眾人。執持刀杖",
    "T31n1588_001:0065b10": "守掌防護不令得飲。此則遠離色聲香等外諸",
    "T31n1588_001:0065b11": "境界而虛妄見。是故偈言。人夢及餓鬼依業",
    "T31n1588_001:0065b12": "虛妄見故。又汝言。以何義故。眼瞖之人所",
    "T31n1588_001:0065b13": "見日月毛輪蠅等皆悉無用。淨眼之人皆悉",
    "T31n1588_001:0065b14": "有用。夢中所見飲食飢飽刀杖毒藥。如是等",
    "T31n1588_001:0065b15": "事皆悉無用。寤時所見飲食飢飽刀杖毒藥。",
    "T31n1588_001:0065b16": "如是等皆悉有用。又汝言。以何義故。乾闥",
    "T31n1588_001:0065b17": "婆城實無有城而無城用。自餘城者皆實有",
    "T31n1588_001:0065b18": "城而有城用者。此義不然。何以故。又偈言。",
    "T31n1588_001:0065b19": "　如夢中無女　　動身失不淨",
    "T31n1588_001:0065b20": "　獄中種種主　　為彼所逼惱",
    "T31n1588_001:0065b21": "此偈明何義。如人夢中實無女人而見女人",
    "T31n1588_001:0065b22": "與身交會漏失不淨。眾生如是。無始世來。虛",
    "T31n1588_001:0065b23": "妄受用色香味等外諸境界。皆亦如是實無",
    "T31n1588_001:0065b24": "而成。以如是等種種譬喻。離色香等外諸境",
    "T31n1588_001:0065b25": "界。有處時人所作業等四種事成。又復更有",
    "T31n1588_001:0065b26": "一種譬喻。離色香等外諸境界四種事成。皆",
    "T31n1588_001:0065b27": "虛妄不實。是故偈言。獄中種種主為彼所逼",
    "T31n1588_001:0065b28": "惱故。此明何義。彼四種事離色香等外諸境",
    "T31n1588_001:0065b29": "界。一切皆成。云何皆成。如地獄中無地獄主。",
    "T31n1588_001:0065c01": "而地獄眾生依自罪業見地獄主。彼地獄主",
    "T31n1588_001:0065c02": "與種種苦。而起心見。此是地獄。此是地獄處",
    "T31n1588_001:0065c03": "此是地獄時。此是夜時此是晝時。此中前時",
    "T31n1588_001:0065c04": "此中後時。彼是地獄主。我是作罪人。以惡業",
    "T31n1588_001:0065c05": "故見狗見烏。或見鐵鉤或見兩羊。或見兩山",
    "T31n1588_001:0065c06": "從兩邊來逼罪人身。或見劍樹罪人上時劍",
    "T31n1588_001:0065c07": "刃向下罪人下時劍刃向上周匝而有。何以",
    "T31n1588_001:0065c08": "故。以業同故。同共聚集皆悉同見同受果報。",
    "T31n1588_001:0065c09": "若業不同。則不同集亦不同見不同受苦。以",
    "T31n1588_001:0065c10": "是義故。汝言處時定不定人及所作事。應有",
    "T31n1588_001:0065c11": "色等外諸境界。處時及人所作業等皆是實",
    "T31n1588_001:0065c12": "者。彼亦虛妄。以是義故。處時及身所作業",
    "T31n1588_001:0065c13": "等此四種事。唯以一種地獄譬喻皆成虛妄。",
    "T31n1588_001:0065c14": "應如是知。問曰。地獄中主烏狗羊等。為",
    "T31n1588_001:0065c15": "是眾生為非眾生。答曰。非是眾生。",
    "T31n1588_001:0065c16": "問曰。以何義故非是眾生。答曰以不相應故。",
    "T31n1588_001:0065c17": "此以何義。有五種義。彼地獄主及烏狗等非",
    "T31n1588_001:0065c18": "是眾生。何等為五。一者如地獄中罪眾生等",
    "T31n1588_001:0065c19": "受種種苦。地獄主等若是眾生。亦應如是受",
    "T31n1588_001:0065c20": "種種苦。而彼一向不受如是種種苦惱。以是",
    "T31n1588_001:0065c21": "義故。彼非眾生。二者地獄主等若是眾生。應",
    "T31n1588_001:0065c22": "迭相殺害。不可分別此是罪人此是主等。而",
    "T31n1588_001:0065c23": "實不共遞相殺害。可得分別此是罪人此是",
    "T31n1588_001:0065c24": "獄主。以是義故。彼非眾生。三者地獄主等若",
    "T31n1588_001:0065c25": "是眾生。形體力等應遞相殺害。不應偏為受",
    "T31n1588_001:0065c26": "罪人畏。而實偏為罪人所畏。以是義故。彼非",
    "T31n1588_001:0065c27": "眾生。四者彼地獄地常是熱鐵。地獄主等是",
    "T31n1588_001:0065c28": "眾生者。不能忍苦。云何能害彼受罪人。而實",
    "T31n1588_001:0065c29": "能害彼受罪人。以是義故。彼非眾生。五者地",
    "T31n1588_001:0066a01": "獄主等若是眾生。非受罪人不應於彼地獄",
    "T31n1588_001:0066a02": "中生。而實生於彼地獄中。以是義故。彼非眾",
    "T31n1588_001:0066a03": "生此以何義。彼地獄中受苦眾生。造五逆等",
    "T31n1588_001:0066a04": "諸惡罪業於彼中生。地獄主等不造惡業云",
    "T31n1588_001:0066a05": "何生彼。以如是等五種義故。名不相應。",
    "T31n1588_001:0066a06": "問曰。若彼主等非是眾生。不作罪業不生彼",
    "T31n1588_001:0066a07": "者。云何天中得有畜生。此以何義。如彼天中",
    "T31n1588_001:0066a08": "有種種鳥諸畜生等生在彼處。於地獄中何",
    "T31n1588_001:0066a09": "故不爾。畜生餓鬼種種雜生令彼為主。答曰",
    "T31n1588_001:0066a10": "偈言。",
    "T31n1588_001:0066a11": "　畜生生天中　　地獄不如是",
    "T31n1588_001:0066a12": "　以在於天上　　不受畜生苦",
    "T31n1588_001:0066a13": "此偈明何義。彼畜生等生天上者。彼於天上",
    "T31n1588_001:0066a14": "器世間中有少分業。是故於彼器世間中受樂",
    "T31n1588_001:0066a15": "果報。彼地獄主及烏狗等不受諸苦。以是義",
    "T31n1588_001:0066a16": "故。彼地獄中無有實主及烏狗等。除罪眾生。",
    "T31n1588_001:0066a17": "問曰。若如是者。地獄眾生依罪業故外四大",
    "T31n1588_001:0066a18": "等種種轉變。形色力等勝者名主及烏狗等。",
    "T31n1588_001:0066a19": "云何名為四大轉變。彼處四大種種轉變。動",
    "T31n1588_001:0066a20": "手脚等及口言說。令受罪人生於驚怖。如有",
    "T31n1588_001:0066a21": "兩羊從兩邊來共殺害彼地獄眾生。見有諸",
    "T31n1588_001:0066a22": "山或來或去殺害眾生。見鐵樹林見棘林等。",
    "T31n1588_001:0066a23": "罪人上時樹刺向下。罪人下時樹刺向上。以",
    "T31n1588_001:0066a24": "是義故。不得說言唯有內心無外境界。答曰。",
    "T31n1588_001:0066a25": "偈言。",
    "T31n1588_001:0066a26": "　若依眾生業　　四大如是變",
    "T31n1588_001:0066a27": "　何故不依業　　心如是轉變",
    "T31n1588_001:0066a28": "此偈明何義。汝向言依罪人業。外四大等如",
    "T31n1588_001:0066a29": "是轉變。何故不言依彼眾生罪業力故內自",
    "T31n1588_001:0066b01": "心識如是轉變。而心虛妄分別說言外四大",
    "T31n1588_001:0066b02": "等如是轉變。又偈言。",
    "T31n1588_001:0066b03": "　業熏於異法　　果云何異處",
    "T31n1588_001:0066b04": "　善惡熏於心　　何故離心說",
    "T31n1588_001:0066b05": "此偈明何義。以汝虛妄分別說言。依彼眾生",
    "T31n1588_001:0066b06": "罪業力故。外四大等如是轉變。生彼罪人種",
    "T31n1588_001:0066b07": "種怖等。以何義故。不如是說。依彼眾生罪業",
    "T31n1588_001:0066b08": "力故。內自心識如是轉變。是故偈言。業熏於",
    "T31n1588_001:0066b09": "異法果云何異處故。此以何義。彼地獄中。受",
    "T31n1588_001:0066b10": "苦眾生所有罪業。依本心作還在心中。不離",
    "T31n1588_001:0066b11": "於心。以是義故。惡業熏心還應心中受苦果",
    "T31n1588_001:0066b12": "報。何以故。以善惡業熏於心識。而不熏彼外",
    "T31n1588_001:0066b13": "四大等。以四大中無所熏事。云何虛妄分別",
    "T31n1588_001:0066b14": "說言四大轉變。於四大中受苦果報。是故",
    "T31n1588_001:0066b15": "偈言。",
    "T31n1588_001:0066b16": "　善惡熏於心　　何故離心說",
    "T31n1588_001:0066b17": "問曰。如汝向說。何故不言依彼眾生罪業力",
    "T31n1588_001:0066b18": "故內自心識如是轉變。而心虛妄分別說言",
    "T31n1588_001:0066b19": "外四大等如是轉變者。此以何義。以有阿含",
    "T31n1588_001:0066b20": "證驗知故。言阿含者。謂佛如來所說言教。此",
    "T31n1588_001:0066b21": "以何義。若但心識虛妄分別見外境界。不從",
    "T31n1588_001:0066b22": "色等外境界生眼識等者。以何義故。如來經",
    "T31n1588_001:0066b23": "中說眼色等十二種入。以如來說十二入故",
    "T31n1588_001:0066b24": "明知應有色香味等外境界也。答曰。偈言。",
    "T31n1588_001:0066b25": "　說色等諸入　　為可化眾生",
    "T31n1588_001:0066b26": "　依前人受法　　說言有化生",
    "T31n1588_001:0066b27": "此偈有何義。以汝向言。以有阿含證驗知",
    "T31n1588_001:0066b28": "故。色香味等十二入外諸境界皆悉是有。若",
    "T31n1588_001:0066b29": "如是者。彼所引經義則不然。何以故。以復",
    "T31n1588_001:0066c01": "有餘修多羅中如來依彼心業相續不斷不",
    "T31n1588_001:0066c02": "絕。是故說有化生眾生又復有餘修多羅中",
    "T31n1588_001:0066c03": "說言。無我無眾生無壽者。唯因緣和合有",
    "T31n1588_001:0066c04": "諸法生。是故偈言。依前人受法說言有化生",
    "T31n1588_001:0066c05": "故。如來如是。說色等入。為令前人得受法故。",
    "T31n1588_001:0066c06": "以彼前人未解因緣諸法體空。非謂實有色",
    "T31n1588_001:0066c07": "香味等外諸境界。是故偈言。說色等諸入為",
    "T31n1588_001:0066c08": "可化眾生故。問曰。若實無有色等入者。",
    "T31n1588_001:0066c09": "以何義故。如來經中作如是說。答曰。偈言。",
    "T31n1588_001:0066c10": "　依彼本心智　　識妄取外境",
    "T31n1588_001:0066c11": "　是故如來說　　有內外諸入",
    "T31n1588_001:0066c12": "此偈明何義。唯是內心虛妄分別。見有色等",
    "T31n1588_001:0066c13": "外諸境界。此依無始心意識等種子轉變。虛",
    "T31n1588_001:0066c14": "妄見彼色香味等外諸境界。是故如來依此",
    "T31n1588_001:0066c15": "虛妄二種法故。作如是說。何者為二。一者本",
    "T31n1588_001:0066c16": "識種子。二者虛妄外境界等。依此二法。如來",
    "T31n1588_001:0066c17": "說有眼色等入。如是次第乃至身觸。以虛妄",
    "T31n1588_001:0066c18": "心依無始來心意識等種子轉變。虛妄見彼",
    "T31n1588_001:0066c19": "色香味等外諸境界。是故如來依此虛妄二",
    "T31n1588_001:0066c20": "種法故。作如是說。何者為二。一者本識種子。",
    "T31n1588_001:0066c21": "二者虛妄外境界等。依此二法。如來說有身",
    "T31n1588_001:0066c22": "觸等入。如是次第。是故偈言。依彼本心智識",
    "T31n1588_001:0066c23": "妄取外境。是故如來。說有內外諸入故。",
    "T31n1588_001:0066c24": "問曰。若依如是義。說有何功德利益。答曰。",
    "T31n1588_001:0066c25": "偈言。",
    "T31n1588_001:0066c26": "　觀虛妄無實　　如是入我空",
    "T31n1588_001:0066c27": "　觀於諸異法　　入諸法無我",
    "T31n1588_001:0066c28": "此偈明何義。為令聲聞解知因彼六根六塵",
    "T31n1588_001:0066c29": "生六種識。眼識見色。乃至身識覺觸。無有一",
    "T31n1588_001:0067a01": "法是實見者。乃至無有一法是實覺者。為",
    "T31n1588_001:0067a02": "令可化諸眾生等作是觀察入人無我空。是",
    "T31n1588_001:0067a03": "故偈言。觀虛妄無實如是入我空故。觀於諸",
    "T31n1588_001:0067a04": "異法入諸法無我者。此下半偈復明何義。觀",
    "T31n1588_001:0067a05": "於諸異法者。菩薩觀察唯有內識。云何觀",
    "T31n1588_001:0067a06": "察。謂菩薩觀無外六塵唯有內識。虛妄見有",
    "T31n1588_001:0067a07": "內外根塵。而實無有色等外塵一法可見。乃",
    "T31n1588_001:0067a08": "至實無一觸可覺。如是觀察。得入因緣諸法",
    "T31n1588_001:0067a09": "體空。問曰。若一切法畢竟無者。何故向",
    "T31n1588_001:0067a10": "言。唯有識等。若爾彼識等。亦應是無。何故",
    "T31n1588_001:0067a11": "說言唯有內識。答曰。我不說言一切諸法皆",
    "T31n1588_001:0067a12": "畢竟無。如是則入諸法無我。問曰。若爾云",
    "T31n1588_001:0067a13": "何入法無我。答曰。為遮虛妄法故。遮虛妄法",
    "T31n1588_001:0067a14": "者。以諸外道一切凡夫虛妄分別。實有色等一",
    "T31n1588_001:0067a15": "切法體。為欲遮彼虛妄分別故。說色等一切",
    "T31n1588_001:0067a16": "諸法畢竟空無。非無言處皆悉空無。無言處",
    "T31n1588_001:0067a17": "者。所謂諸佛如來行處。如是唯有真識更無",
    "T31n1588_001:0067a18": "餘識。不能如是分別觀察入於識空。如是依",
    "T31n1588_001:0067a19": "識說入一切諸法無我。非謂一向謗真識我。",
    "T31n1588_001:0067a20": "說言無有佛性實識。問曰。如汝向言。唯",
    "T31n1588_001:0067a21": "有內識無外境界。若爾內識為可取為不可",
    "T31n1588_001:0067a22": "取。若可取者。同色香等外諸境界。若不可",
    "T31n1588_001:0067a23": "取者。則是無法。云何說言。唯有內識無外境",
    "T31n1588_001:0067a24": "界。答曰。如來方便漸令眾生得入我空及法",
    "T31n1588_001:0067a25": "空故說有內識。而實無有內識可取。若不如",
    "T31n1588_001:0067a26": "是。則不得說我空法空。以是義故虛妄分別。",
    "T31n1588_001:0067a27": "此心知彼心。彼心知此心。問曰。又復有",
    "T31n1588_001:0067a28": "難。云何得知。諸佛如來依此義故。說有色等",
    "T31n1588_001:0067a29": "一切諸入。而非實有色等諸入。又以識等能",
    "T31n1588_001:0067b01": "取境界。以是義故。不得說言無色等入。答曰。",
    "T31n1588_001:0067b02": "偈言。",
    "T31n1588_001:0067b03": "　彼一非可見　　多亦不可見",
    "T31n1588_001:0067b04": "　和合不可見　　是故無塵法",
    "T31n1588_001:0067b05": "此偈明何義。汝向說言。色等諸入皆是實有。",
    "T31n1588_001:0067b06": "何以故。以識能取外境界者。此義不然。何以",
    "T31n1588_001:0067b07": "故。有三義故無色等入。何等為三。一者為實",
    "T31n1588_001:0067b08": "有一微塵。如彼外道衛世師等虛妄分別。離",
    "T31n1588_001:0067b09": "於頭目身分等外。實有神我。微塵亦爾。離色",
    "T31n1588_001:0067b10": "香等實有不耶。二者為實有多微塵差別。可",
    "T31n1588_001:0067b11": "見不耶。三者為多微塵和合。可見不耶。此明",
    "T31n1588_001:0067b12": "何義。若實有彼一微塵者。則不可見。如彼外",
    "T31n1588_001:0067b13": "道衛世師等虛妄分別。離於頭目身分等外。",
    "T31n1588_001:0067b14": "有一神我不可得見。微塵亦爾。離色香等不",
    "T31n1588_001:0067b15": "可得見。是故無一實塵可見。是故偈言。彼一",
    "T31n1588_001:0067b16": "非可見故。若實有多微塵差別者。應一一微",
    "T31n1588_001:0067b17": "塵歷然可見。而不可見。以是義故多塵差別",
    "T31n1588_001:0067b18": "亦不可見。是故偈言。多亦不可見故。若多微",
    "T31n1588_001:0067b19": "塵和合可見者。此亦不然。何以故。以一微塵",
    "T31n1588_001:0067b20": "實無有物故。云何和合。是故不成。是故偈",
    "T31n1588_001:0067b21": "言。和合不可見是故無塵法故。問曰。云何不",
    "T31n1588_001:0067b22": "成。答曰。偈言。",
    "T31n1588_001:0067b23": "　六塵同時合　　塵則有六廂",
    "T31n1588_001:0067b24": "　若六唯一處　　諸大是一塵",
    "T31n1588_001:0067b25": "此偈明何義。若諸微塵從六方來六塵和合。",
    "T31n1588_001:0067b26": "若如是者塵有六方。若有六方則有六廂。又",
    "T31n1588_001:0067b27": "若微塵有六處所者不容餘塵。是故偈言。六",
    "T31n1588_001:0067b28": "塵同時合塵則有六廂故。若六微塵唯一處",
    "T31n1588_001:0067b29": "者。一微塵處有六微塵。若如是者。六塵一處。",
    "T31n1588_001:0067c01": "若一處者則六微塵不可得見。何以故。彼此",
    "T31n1588_001:0067c02": "微塵無差別故。若如是者。一切麁物山河等",
    "T31n1588_001:0067c03": "事亦不可見。是故偈言。若六唯一處諸大是",
    "T31n1588_001:0067c04": "一塵故。一塵者無物如向前答。一多和合不",
    "T31n1588_001:0067c05": "可得見故。罽賓國毘婆沙問曰。我無如是過",
    "T31n1588_001:0067c06": "失。何以故。以我微塵無六方廂。以離色香",
    "T31n1588_001:0067c07": "味觸而與麁物和合成四大等一切麁物。答",
    "T31n1588_001:0067c08": "曰。偈言。",
    "T31n1588_001:0067c09": "　若微塵不合　　彼合何所成",
    "T31n1588_001:0067c10": "　言微塵無廂　　能成則有廂",
    "T31n1588_001:0067c11": "此偈明何義。為微塵和合成四大等。為離微",
    "T31n1588_001:0067c12": "塵別成四大。此明何義。若以微塵成四大者。",
    "T31n1588_001:0067c13": "不得說言微塵無廂不相和合。若離微塵成",
    "T31n1588_001:0067c14": "四大者。彼四大是誰家四大。若如是者。不得",
    "T31n1588_001:0067c15": "說言微塵無六廂。是故偈言。若微塵不合",
    "T31n1588_001:0067c16": "彼合何所成故。此明何義。若彼微塵不相和",
    "T31n1588_001:0067c17": "合成四大者。不得說言塵無六廂與麁物合",
    "T31n1588_001:0067c18": "成四大等。汝言與麁物合成四大者。但有言",
    "T31n1588_001:0067c19": "說都無實事。是故微塵不成一物。若彼微塵",
    "T31n1588_001:0067c20": "不成一物。說言成彼四大等物。悉皆虛妄。是",
    "T31n1588_001:0067c21": "故偈言。微塵無六廂能成則有廂故。又偈",
    "T31n1588_001:0067c22": "言。",
    "T31n1588_001:0067c23": "　有法方所別　　彼不得言一",
    "T31n1588_001:0067c24": "　影障若非大　　則彼二非彼",
    "T31n1588_001:0067c25": "此偈明何義。汝向說言微塵和合。此義不",
    "T31n1588_001:0067c26": "然。何以故。偈言有法方所別彼不得言一故。",
    "T31n1588_001:0067c27": "有法方所別者。東方所有微塵方處。異於西",
    "T31n1588_001:0067c28": "方微塵方處。西方所有微塵方處。異於東方",
    "T31n1588_001:0067c29": "微塵方處。如是乃至上方下方微塵方處皆亦",
    "T31n1588_001:0068a01": "如是。若微塵體如是差別。云何言一。是故",
    "T31n1588_001:0068a02": "偈言。有法方所別彼不得言一故。影障若非",
    "T31n1588_001:0068a03": "大者。此明何義。若一一微塵無方處者。以",
    "T31n1588_001:0068a04": "何義故。東方日出西方有影。日在西方東方",
    "T31n1588_001:0068a05": "有影。若微塵無東西方相。以何義故。日照一",
    "T31n1588_001:0068a06": "廂不照餘廂。是故微塵不成諸大。是故偈",
    "T31n1588_001:0068a07": "言。影障若非大故。則彼二非。彼者何者為",
    "T31n1588_001:0068a08": "二。一光照處。二影障處。此明何義。若彼微塵",
    "T31n1588_001:0068a09": "不障此塵。則不得言塵有方所。何以故。以微",
    "T31n1588_001:0068a10": "塵無方所分處十方差別。以彼東方微塵來",
    "T31n1588_001:0068a11": "者。不能障於西方微塵。西方微塵亦不能障",
    "T31n1588_001:0068a12": "於東方微塵。若彼此塵不相障者。則一切塵",
    "T31n1588_001:0068a13": "聚在一處。若一切塵聚在一處者。是則無處。",
    "T31n1588_001:0068a14": "以是義故。一切四大皆是微塵。皆微塵者。則",
    "T31n1588_001:0068a15": "不可見。如向所說。問曰。何故不說四大",
    "T31n1588_001:0068a16": "影障。乃言微塵有影障耶。答曰。我還問汝。為",
    "T31n1588_001:0068a17": "離微塵別有四大。但說四大有影障耶。問曰。",
    "T31n1588_001:0068a18": "難者釋云。不離微塵而有影障。答曰。不離微",
    "T31n1588_001:0068a19": "塵有四大者。則非四大有影障也。以何義故。",
    "T31n1588_001:0068a20": "不言微塵自有影障非四大等有影障耶。",
    "T31n1588_001:0068a21": "問曰。為是微塵有影障。為是四大有影障耶。",
    "T31n1588_001:0068a22": "且置是事不須分別。而色等入相不全令無。",
    "T31n1588_001:0068a23": "答曰。我還問汝。以何等法是諸入相。問",
    "T31n1588_001:0068a24": "曰。難者釋言。眼等境界青黃赤白。如是等法",
    "T31n1588_001:0068a25": "此是諸入相。答曰。我意正為思惟此事欲益",
    "T31n1588_001:0068a26": "眾生。何故眼等內入取青黃等外諸境界。為",
    "T31n1588_001:0068a27": "是一物為是多物。若是多物向已說多不可",
    "T31n1588_001:0068a28": "得見。若是一物亦不可取。偈言。",
    "T31n1588_001:0068a29": "　若一行不次　　取捨亦不同",
    "T31n1588_001:0068b01": "　差別無量處　　微細亦應見",
    "T31n1588_001:0068b02": "此偈明何義。若純一青物不雜黃等。若人分",
    "T31n1588_001:0068b03": "別眼境界者。行於地中不得說言有次第行。",
    "T31n1588_001:0068b04": "是故偈言。若一行不次故。此句明何義。若純",
    "T31n1588_001:0068b05": "一青是一物者。舉一足時即應遍躡一切青",
    "T31n1588_001:0068b06": "處。以不遍躡是故非一。取捨亦不同者。此句",
    "T31n1588_001:0068b07": "明何義。若純一青物者。舉足步時。何故唯當",
    "T31n1588_001:0068b08": "足所躡處足未躡處及步中間所有空處。以",
    "T31n1588_001:0068b09": "何義故。不一時躡而有到處。有不到處。又若",
    "T31n1588_001:0068b10": "一物。則不得言足躡此處不躡彼處。是故偈",
    "T31n1588_001:0068b11": "言。取捨亦不同故。差別無量處者。此句明何",
    "T31n1588_001:0068b12": "義。若純青一段是一物者。以何義故。有多差",
    "T31n1588_001:0068b13": "別。象馬車等不共一處。若是一者。白象住處",
    "T31n1588_001:0068b14": "亦應有馬住。若爾不應有象馬等住處差別。",
    "T31n1588_001:0068b15": "又若一者以何義故。象所到處馬等不到。又",
    "T31n1588_001:0068b16": "若一者。象馬中間何故有空。是故偈言。差別",
    "T31n1588_001:0068b17": "無量處故。微細亦應見者。此句明何義。若",
    "T31n1588_001:0068b18": "彼青等是一物者。於彼水等諸青物中。有青",
    "T31n1588_001:0068b19": "色等麁細諸虫。以何義故。但見麁虫不見細",
    "T31n1588_001:0068b20": "虫。是故偈言。微細亦應見故。問曰。以何",
    "T31n1588_001:0068b21": "義故。意識思惟彼青黃等。答曰。以汝向言虛",
    "T31n1588_001:0068b22": "妄分別諸入等相青等境界以為實有。是故",
    "T31n1588_001:0068b23": "我觀微塵差別。而彼微塵不成一物。不成一",
    "T31n1588_001:0068b24": "故色等境界眼等不取。是故成我。唯有內識",
    "T31n1588_001:0068b25": "無外境界。問曰。依信說有。信者有四種。一",
    "T31n1588_001:0068b26": "者現見。二者比知。三者譬喻。四者阿含。此諸",
    "T31n1588_001:0068b27": "信中現信最勝。若無色等外境界者。云何世",
    "T31n1588_001:0068b28": "人言我現見此青等物。答曰。偈言。",
    "T31n1588_001:0068b29": "　現見如夢中　　見所見不俱",
    "T31n1588_001:0068c01": "　見時不分別　　云何言現見",
    "T31n1588_001:0068c02": "此偈明何義。我已先說夢見虛妄。諸凡夫人",
    "T31n1588_001:0068c03": "煩惱夢中有所見事皆亦如是。是故偈言。現",
    "T31n1588_001:0068c04": "見如夢中故。見所見不俱者。此句明何義。如",
    "T31n1588_001:0068c05": "現見色不知色義。此明何義如彼現見青色",
    "T31n1588_001:0068c06": "等時。作如是念。我雖現見青黃色等。彼時不",
    "T31n1588_001:0068c07": "見青色等義。何以故。以於後時意識分別然",
    "T31n1588_001:0068c08": "後了知。意識分別時無眼等識。以眼等識於",
    "T31n1588_001:0068c09": "先滅故。云何說言。我現見彼青黃色等。於佛",
    "T31n1588_001:0068c10": "法中無如是義。何以故。以一切法念念不住",
    "T31n1588_001:0068c11": "故。以見色時。無彼意識及以境界。意識起時。",
    "T31n1588_001:0068c12": "無彼眼識及以境界。以是義故。不得說言於",
    "T31n1588_001:0068c13": "四信中現信最勝。是故偈言。見所見不俱見",
    "T31n1588_001:0068c14": "時不分別云何言現見故。問曰。此義不",
    "T31n1588_001:0068c15": "然。何以故。以凡所見外境界者。先眼識見。",
    "T31n1588_001:0068c16": "後時意識憶念了知。是故必有色香味等外",
    "T31n1588_001:0068c17": "諸境界。以是義故。不得言無彼外境界。何以",
    "T31n1588_001:0068c18": "故。以見青等外諸境界。名為現見青等境界。",
    "T31n1588_001:0068c19": "答曰。此義不然。何以故。汝向說言。先眼識",
    "T31n1588_001:0068c20": "見。後時意識憶念了知。此義不成。何以故。我",
    "T31n1588_001:0068c21": "已先說。內自心識虛妄分別有外境界。而無",
    "T31n1588_001:0068c22": "色等外諸境界。向說眼識虛妄分別。如說夢",
    "T31n1588_001:0068c23": "中一切所見。依彼前時虛妄分別。後時意識",
    "T31n1588_001:0068c24": "思惟憶念。此以何義。依彼前時虛妄分別色",
    "T31n1588_001:0068c25": "等境界。虛妄眼識起心相應。虛妄意識虛妄",
    "T31n1588_001:0068c26": "分別。作是思惟。我分別知青等境界故。不",
    "T31n1588_001:0068c27": "得言眼見境界意識分別。以是義故。眼識見",
    "T31n1588_001:0068c28": "色後時憶念。此義不成。問曰。如夢見色",
    "T31n1588_001:0068c29": "虛妄憶念。寤時亦爾虛妄分別。若如是者以",
    "T31n1588_001:0069a01": "何義故。世人見夢皆知虛妄。寤時所見皆不",
    "T31n1588_001:0069a02": "虛妄。是故寤時所見色等。不同夢時虛妄所",
    "T31n1588_001:0069a03": "見。答曰偈言。",
    "T31n1588_001:0069a04": "　先說虛妄見　　則依彼虛憶",
    "T31n1588_001:0069a05": "　見虛妄夢者　　未寤則不知",
    "T31n1588_001:0069a06": "此偈明何義。汝向說言。如夢見色皆是虛妄。",
    "T31n1588_001:0069a07": "寤時所見皆不如是。此比決者義不相應。何",
    "T31n1588_001:0069a08": "以故。以夢見者當未寤時皆謂為實。及至寤",
    "T31n1588_001:0069a09": "時方知虛妄。是故偈言。見虛妄夢者未寤則",
    "T31n1588_001:0069a10": "不知故。如是世間諸凡夫人。為無始來虛妄",
    "T31n1588_001:0069a11": "顛倒分別集熏無明睡夢。夢中不實虛妄分",
    "T31n1588_001:0069a12": "別。見外境界謂以為實。以夢寤者見彼境界",
    "T31n1588_001:0069a13": "皆是虛妄。此以何義。以得出世對治實智無",
    "T31n1588_001:0069a14": "有分別。如實覺知一切世間色等外法皆是",
    "T31n1588_001:0069a15": "虛妄。依彼出世清淨實智。便得世間及出世",
    "T31n1588_001:0069a16": "間勝智現前。如實知見一切境界皆悉虛妄。",
    "T31n1588_001:0069a17": "如是義者與夢不異。問曰。若但自心如是轉",
    "T31n1588_001:0069a18": "變。虛妄分別見外境界。彼無實者。以何義",
    "T31n1588_001:0069a19": "故。遇善知識聞說善法。值惡知識聞說惡法。",
    "T31n1588_001:0069a20": "若無一切外境界者。彼云何說。若不說者云",
    "T31n1588_001:0069a21": "何得聞。若不聞者此云何成。答曰。偈言。",
    "T31n1588_001:0069a22": "　迭共增上因　　彼此心緣合",
    "T31n1588_001:0069a23": "　無明覆於心　　故夢寤果別",
    "T31n1588_001:0069a24": "此偈明何義。一切眾生虛妄分別思惟憶念",
    "T31n1588_001:0069a25": "彼說我聞。依彼前人說者意識。於此聽人聞",
    "T31n1588_001:0069a26": "者意識。起如是心。彼說我聞。而實無有彼前",
    "T31n1588_001:0069a27": "境界。是故偈言迭共增上因彼此心緣合故。",
    "T31n1588_001:0069a28": "問曰。若如夢中虛妄心識無實境界。寤亦爾",
    "T31n1588_001:0069a29": "者。以何義故。夢中寤中行善惡法愛與不愛",
    "T31n1588_001:0069b01": "果報不等。答曰。偈言無明覆於心故夢",
    "T31n1588_001:0069b02": "寤果別故。此明何義我已先說。唯有內心無",
    "T31n1588_001:0069b03": "外境界。以夢寤心差別不同。是故不依外境",
    "T31n1588_001:0069b04": "界等。成就善業不善業故。問曰。若彼三界唯",
    "T31n1588_001:0069b05": "是內心。無有身口外境界者。以何義故。屠獵",
    "T31n1588_001:0069b06": "師等殺害猪羊及牛馬等。若彼非是屠獵師",
    "T31n1588_001:0069b07": "等殺害猪羊牛馬等者。以何義故。屠獵師等",
    "T31n1588_001:0069b08": "得殺生罪。是故應有外色香等身口境界。答",
    "T31n1588_001:0069b09": "曰。偈言。",
    "T31n1588_001:0069b10": "　死依於他心　　亦有依自心",
    "T31n1588_001:0069b11": "　依種種因緣　　破失自心識",
    "T31n1588_001:0069b12": "此偈明何義。如人依鬼毘舍闍等是故失心。",
    "T31n1588_001:0069b13": "或依自心是故失心。或有憶念愛不愛事是",
    "T31n1588_001:0069b14": "故失心。或有夢見鬼著失心。或有聖人神通",
    "T31n1588_001:0069b15": "轉變前人失心。如經中說。大迦旃延比丘。令",
    "T31n1588_001:0069b16": "娑羅那王見惡夢等。又毘尼中有一比丘。夜",
    "T31n1588_001:0069b17": "蹈瓜皮謂殺蝦蟇死入惡道。是故偈言。依種",
    "T31n1588_001:0069b18": "種因緣破失自心識故。死依於他心亦有依",
    "T31n1588_001:0069b19": "自心者。此云何知。以依仙人瞋心瞋毘摩質",
    "T31n1588_001:0069b20": "多羅阿修羅王故殺餘眾生。此依他心他眾",
    "T31n1588_001:0069b21": "生心。虛妄分別命根謝滅。以彼身命相續斷",
    "T31n1588_001:0069b22": "絕。應如是知。又偈言。",
    "T31n1588_001:0069b23": "　經說檀拏迦　　迦陵摩燈國",
    "T31n1588_001:0069b24": "　仙人瞋故空　　是故心業重",
    "T31n1588_001:0069b25": "此偈明何義。若有死者不依他心不依自心。",
    "T31n1588_001:0069b26": "若如是者。以何義故。如來欲成心業為重。是",
    "T31n1588_001:0069b27": "故經中問優波離長者言。長者。汝頗曾聞。以",
    "T31n1588_001:0069b28": "何因緣檀拏迦國。迦陵迦國。摩燈伽國。曠",
    "T31n1588_001:0069b29": "野空寂無有眾生及草木等。優波離長者白",
    "T31n1588_001:0069c01": "佛言。瞿曇。我昔曾聞。依仙人瞋心。殺害如是",
    "T31n1588_001:0069c02": "無量眾生。是故得知唯有意業。若不爾者。如",
    "T31n1588_001:0069c03": "來何故於諸經中作如是說。是故偈言。經說",
    "T31n1588_001:0069c04": "檀拏迦迦陵摩燈國仙人瞋故空故。問",
    "T31n1588_001:0069c05": "曰。依仙人瞋心。信仙人鬼殺害如是三國眾",
    "T31n1588_001:0069c06": "生。非依仙人瞋心而死。答曰。如來於汝外",
    "T31n1588_001:0069c07": "道經中。問久學尼乾子言。於三業中何業",
    "T31n1588_001:0069c08": "為重。久學尼乾子答如來言。身業為重。佛言",
    "T31n1588_001:0069c09": "尼乾子。此彼城中所有眾生為多為少。久學",
    "T31n1588_001:0069c10": "外道言。無量無邊不可數知。佛言。尼乾子。若",
    "T31n1588_001:0069c11": "有惡人欲殺害此諸眾生者。幾日可殺。尼乾",
    "T31n1588_001:0069c12": "子言。非是一年二年可殺。佛告久學尼乾子",
    "T31n1588_001:0069c13": "言。摩燈伽等三國眾生。汝頗曾聞云何而死。",
    "T31n1588_001:0069c14": "為身業殺為意業殺。尼乾子言。瞿曇。我昔曾",
    "T31n1588_001:0069c15": "聞。仙人瞋心以意業殺爾數眾生。佛言。尼乾",
    "T31n1588_001:0069c16": "子。若如是者。云何而言身業為重。尼乾子言。",
    "T31n1588_001:0069c17": "如是如是。我不審諦謬聞而說。以是義故證",
    "T31n1588_001:0069c18": "成我義。三界唯心無身口業。此以何義。如世",
    "T31n1588_001:0069c19": "人言。賊燒山林聚落城邑不言火燒。此義亦",
    "T31n1588_001:0069c20": "爾。唯依心故善惡業成。以是義故。經中偈",
    "T31n1588_001:0069c21": "言。",
    "T31n1588_001:0069c22": "　諸法心為本　　諸法心為勝",
    "T31n1588_001:0069c23": "　離心無諸法　　唯心身口名",
    "T31n1588_001:0069c24": "唯心身口名者。但有心識無身口業。身口業",
    "T31n1588_001:0069c25": "者但有名字。實是意業身口名說。問曰。若但",
    "T31n1588_001:0069c26": "有心無外境界。此義不然。何以故。他心智",
    "T31n1588_001:0069c27": "者。觀察他心他眾生心。是外境界。云何說言",
    "T31n1588_001:0069c28": "無外境界。又復有難。他心智者。為實知心為",
    "T31n1588_001:0069c29": "不實知。若不知者。云何說言知於他心。若實",
    "T31n1588_001:0070a01": "知者。云何說言無外境界。答曰。偈言。",
    "T31n1588_001:0070a02": "　他心知於境　　不如實覺知",
    "T31n1588_001:0070a03": "　以非離識境　　唯佛如實知",
    "T31n1588_001:0070a04": "此偈明何義。他心智者不如實知。何以故。以",
    "T31n1588_001:0070a05": "自內心虛妄分別。以為他心不能了知。何以",
    "T31n1588_001:0070a06": "故。以自心意意識雜故。是故偈言。他心知於",
    "T31n1588_001:0070a07": "境不如實覺知以非離識境故。問曰。為",
    "T31n1588_001:0070a08": "一切聖人皆不能知他眾生心。為有知者。",
    "T31n1588_001:0070a09": "答曰。偈言。唯佛如實知故。此明何義。如彼佛",
    "T31n1588_001:0070a10": "地如實果體無言語處勝妙境界。唯佛能知",
    "T31n1588_001:0070a11": "餘人不知。以彼世間他心智者於彼二法不",
    "T31n1588_001:0070a12": "如實知。以彼能取可取境界虛妄分別故。彼",
    "T31n1588_001:0070a13": "世間人虛妄分別此唯是識。無量無邊甚深",
    "T31n1588_001:0070a14": "境界。非是心識可測量故。偈言。",
    "T31n1588_001:0070a15": "　作此唯識論　　非我思量義",
    "T31n1588_001:0070a16": "　諸佛妙境界　　福德施群生",
    "T31n1588_001:0070a17": "此偈明何義。此是諸佛甚深境界。非是我等",
    "T31n1588_001:0070a18": "思量所知。何以故。以彼非是心意意識思量",
    "T31n1588_001:0070a19": "境界故。若如是者。是誰境界。偈言諸佛妙境",
    "T31n1588_001:0070a20": "界故。此明何義。唯諸佛如來。以一切種智。於",
    "T31n1588_001:0070a21": "一切所知境界。皆如實而知故。",
    "T31n1588_001:0070a22": "唯識論一卷"
}