{
    "X51n0828_001:0770b02": "No. 828",
    "X51n0828_001:0770b03": "唯識三十論直解",
    "X51n0828_001:0770b05": "世親菩薩 造",
    "X51n0828_001:0770b06": "三藏法師 玄奘 譯",
    "X51n0828_001:0770b07": "蕅益沙門 智旭 解",
    "X51n0828_001:0770b08": "[0770b08] 護法等菩薩。約此三十頌造成唯識。",
    "X51n0828_001:0770b09": "[0770b09] 此玄奘師敘述之辭也。按佛滅後九百年。世親菩",
    "X51n0828_001:0770b10": "薩提挈瑜伽師地論之綱領。作三十頌。同時有親",
    "X51n0828_001:0770b11": "勝火辯二師造釋。又二百年。次有德慧安慧難陀",
    "X51n0828_001:0770b12": "淨月勝友陳那智月護法八大論師相繼造釋。而",
    "X51n0828_001:0770b13": "護法立義最為周足。奘師宗之。故云護法等菩薩",
    "X51n0828_001:0770b14": "也。",
    "X51n0828_001:0770b15": "[0770b15] 今略標所以。謂此三十頌中。初二十四行頌。明唯識",
    "X51n0828_001:0770b16": "相。次一行頌。明唯識性(此諸法勝義等四句)。後五行頌。明唯識",
    "X51n0828_001:0770b17": "行位(乃至未起識已下也)。就二十四行頌中。初一行半。略辯唯",
    "X51n0828_001:0770b18": "識。相次二十二行半。廣辯唯識相。謂外問言。若唯有",
    "X51n0828_001:0770b19": "識。云何世間及諸聖教說有我法。舉頌以答。頌曰。",
    "X51n0828_001:0770b20": "[0770b20] 由假說我法。有種種相轉。彼依識所變。此能變唯三。",
    "X51n0828_001:0770b21": "謂異熟思量。及了別境識。",
    "X51n0828_001:0770b22": "[0770b22] 此即略辯唯識相也。世間說有我相。謂有情命者",
    "X51n0828_001:0770b23": "等。聖教假說我相。謂預流一來等。世間說有法相。",
    "X51n0828_001:0770b24": "謂實德業等。聖教假說法相。謂蘊處界等。外人問",
    "X51n0828_001:0770c01": "意。以為既唯有識。別無實我實法。何故世間及諸",
    "X51n0828_001:0770c02": "聖教仍說有我法耶。頌中以假說二字。釋彼說有",
    "X51n0828_001:0770c03": "二字之疑。問意謂無則不宜說。答意謂雖說但是",
    "X51n0828_001:0770c04": "假。問意謂說有不應無。答意謂非有但假說也。既",
    "X51n0828_001:0770c05": "無實我實法。但是由於假說。所以隨情施設。妄有",
    "X51n0828_001:0770c06": "種種相轉。而彼種種我法之相。不過皆依識所變",
    "X51n0828_001:0770c07": "現。然此能變之識。雖有八種。以類別之。則唯有三。",
    "X51n0828_001:0770c08": "謂一者第八名異熟識。二者第七名思量識。三者",
    "X51n0828_001:0770c09": "前六總名了別境識也。",
    "X51n0828_001:0770c10": "[0770c10] 次二十二行半。廣辯唯識相者(此中前十四行半。廣明三能變相。次有八",
    "X51n0828_001:0770c11": "行。廣明所變唯識)。由前頌文略標三能變。今廣明三變相。且",
    "X51n0828_001:0770c12": "初能變。其相云何。頌曰。",
    "X51n0828_001:0770c13": "[0770c13] 初阿賴耶識(一自相門)。異熟(二果相門)一切種(三因相門)。不可知執",
    "X51n0828_001:0770c14": "受。處了(不可知三字。四不可知門。執受處三字。五所緣門。了字。六行相門)常與觸。作",
    "X51n0828_001:0770c15": "意。受。想。思。相應(七心所相應門)唯捨受(八受俱門)。是無覆無記(九三",
    "X51n0828_001:0770c16": "性門)。觸等亦如是(十心所例王門)。恒轉如暴流(十一因果法瑜門)。阿羅",
    "X51n0828_001:0770c17": "漢位捨(十二伏斷位次門)。",
    "X51n0828_001:0770c18": "[0770c18] 此以十二門釋初能變識之相也。一名阿賴耶識",
    "X51n0828_001:0770c19": "者。此云藏識。具有能藏所藏執藏義故。即約當體",
    "X51n0828_001:0770c20": "自相言也。二名異熟識者。由過去善惡業習成熟",
    "X51n0828_001:0770c21": "之力。所感無記果報總主。以此異熟識體。望前善",
    "X51n0828_001:0770c22": "惡業習。業習是因。此識是果也。三名一切種識者。",
    "X51n0828_001:0770c23": "此識一類無記。受前七識諸法之熏。持前七識諸",
    "X51n0828_001:0770c24": "法之種。現在未來前七諸法一切現行。皆由此識",
    "X51n0828_001:0771a01": "所藏種子發起。諸法現行是果。此識是因也。四言",
    "X51n0828_001:0771a02": "不可知者。謂此識能緣行相極為微細。此識所緣",
    "X51n0828_001:0771a03": "五淨色根及諸種子亦甚微細。此識所緣外器世",
    "X51n0828_001:0771a04": "間難可測量也。五言執受處者。即指此識所緣相",
    "X51n0828_001:0771a05": "分。執受二字。指勝義浮塵五根及諸種子。處之一",
    "X51n0828_001:0771a06": "字。指依報世間。此三皆是第八識所緣境也。六言",
    "X51n0828_001:0771a07": "了者。即指此識能緣見分。識以了別為現行之相",
    "X51n0828_001:0771a08": "狀也。七云常與觸作意受想思相應者。謂與此遍",
    "X51n0828_001:0771a09": "行五心所恒相應起也。遍行心所。具如百法中釋。",
    "X51n0828_001:0771a10": "八云唯捨受者。受有三種。謂苦樂捨。今第八識。行",
    "X51n0828_001:0771a11": "相極不可知。不能分別苦樂。故唯與捨受相應也。",
    "X51n0828_001:0771a12": "九云是無覆無記者。性有三種。能為此世他世順",
    "X51n0828_001:0771a13": "益。名為善性。能為此世他世違損。名不善性。亦名",
    "X51n0828_001:0771a14": "惡性。於善不善損益義中不可記別。名為無記。就",
    "X51n0828_001:0771a15": "無記性。復分為二。若與染汙相應。名為有覆無記。",
    "X51n0828_001:0771a16": "若無染汙。其性白淨。名為無覆無記。今第八識。是",
    "X51n0828_001:0771a17": "善惡所招苦樂之果。體非善惡。又不與根隨煩惱",
    "X51n0828_001:0771a18": "相應。故是無覆無記也。十云觸等亦如是者。謂觸",
    "X51n0828_001:0771a19": "等五箇心所。亦如第八識惟是無覆無記性攝。亦",
    "X51n0828_001:0771a20": "屬異熟。所緣行相亦不可知也。十一云恒轉如暴",
    "X51n0828_001:0771a21": "流者。恒。謂此識無始以來一類相續。常無間斷。轉。",
    "X51n0828_001:0771a22": "謂此識無始以來。念念生滅。前後變異。恒則非斷。",
    "X51n0828_001:0771a23": "轉則非常。非斷非常。因果法爾。望前名果。望後名",
    "X51n0828_001:0771a24": "因。喻如暴流。長時相續而非斷常也。十二云阿羅",
    "X51n0828_001:0771b01": "漢位捨者。煩惱斷盡。名阿羅漢。即聲聞乘之第四",
    "X51n0828_001:0771b02": "果。緣覺乘之辟支佛果。永斷俱生我執。大乘菩薩",
    "X51n0828_001:0771b03": "八地以上。永伏俱生我執。皆名為阿羅漢。爾時此",
    "X51n0828_001:0771b04": "第八識。不復名阿賴耶。但名異熟及一切種。若至",
    "X51n0828_001:0771b05": "如來位中。并捨異熟識名。但名一切種識。亦名菴",
    "X51n0828_001:0771b06": "摩羅識。亦名大圓鏡智相應心品也。",
    "X51n0828_001:0771b07": "[0771b07] 已說初能變相。第二能變。其相云何。頌曰。",
    "X51n0828_001:0771b08": "[0771b08] 次第二能變。是識名末那(一釋名門)。依彼轉(二所依門)緣彼(三所",
    "X51n0828_001:0771b09": "緣門)。思量為性相(四體性門五行相門)。四煩惱常俱。謂我癡。我見。",
    "X51n0828_001:0771b10": "并我慢我愛(六染俱門)。及餘觸等俱(七餘相應門)。有覆無記攝",
    "X51n0828_001:0771b11": "(八三性門)。隨所生所繫(九界繫門)。阿羅漢。滅定。出世道。無有(十伏",
    "X51n0828_001:0771b12": "斷門)。",
    "X51n0828_001:0771b13": "[0771b13] 此以十門釋第二能變識之相也。一名末那者。此",
    "X51n0828_001:0771b14": "翻為意。二云依彼轉者。彼。指第八識。第八識之現",
    "X51n0828_001:0771b15": "行。是此識之根本依。第八識中所藏第七識之種",
    "X51n0828_001:0771b16": "子。是此識之種子依。轉。謂相續生起也。三云緣彼",
    "X51n0828_001:0771b17": "者。謂此第七識。即緣彼第八識之見分而起微細",
    "X51n0828_001:0771b18": "我法二執也。四云思量為性。五云思量為相者。此",
    "X51n0828_001:0771b19": "識以恒審思量而為體性。即以恒審思量而為行",
    "X51n0828_001:0771b20": "相。是故名末那也。六云四煩惱常俱等者。謂此識",
    "X51n0828_001:0771b21": "從無始來。若未轉與平等性智相應。則任運恒緣",
    "X51n0828_001:0771b22": "藏識見分。與四根本煩惱相應。一者我癡。即是無",
    "X51n0828_001:0771b23": "明。愚於自識所變我相。迷於無我真如之理。二者",
    "X51n0828_001:0771b24": "我見。即是妄執。謂第八識之見分。本非成法。妄執",
    "X51n0828_001:0771c01": "為我。三者我慢。謂恃所執我。倨傲高舉。四者我愛。",
    "X51n0828_001:0771c02": "謂於所執我深生貪著也。七云及餘觸等俱者。謂",
    "X51n0828_001:0771c03": "遍行五心所。定得相應。及八種大隨煩惱。別境中",
    "X51n0828_001:0771c04": "慧。亦得相應。共有十八心所也。大隨煩惱。釋現百",
    "X51n0828_001:0771c05": "法論中。八云有覆無記攝者。由與四煩惱等相應。",
    "X51n0828_001:0771c06": "隱蔽真理。故名有覆。非善不善。故名無記也。九云",
    "X51n0828_001:0771c07": "隨所生所繫者。謂隨其所生三界九地。即繫屬于",
    "X51n0828_001:0771c08": "此界此地也。十云阿羅漢滅定出世道無有者。謂",
    "X51n0828_001:0771c09": "此我執相應之末那。二乘無學。方得永斷。菩薩八",
    "X51n0828_001:0771c10": "地以上。方得永伏。故阿羅漢無有。那含聖者。登地",
    "X51n0828_001:0771c11": "菩薩。入滅盡定。亦暫伏滅。故云滅定無有。聲聞初",
    "X51n0828_001:0771c12": "果以上。菩薩登地以上。真無我解。及後得智。二無",
    "X51n0828_001:0771c13": "漏道若現前時。亦暫伏滅。故云出世道無有也。",
    "X51n0828_001:0771c14": "[0771c14] 如是已說第二能變。第三能變。其相云何。頌曰。",
    "X51n0828_001:0771c15": "[0771c15] 次第三能變。差別有六種(一差別門)。了境為性相(二體性門。三行",
    "X51n0828_001:0771c16": "相門)。善不善俱非(四三門性)。此心所遍行。別境。善。煩惱。隨煩",
    "X51n0828_001:0771c17": "惱不定(五心所相應門)。皆三受相應(六受俱門)。",
    "X51n0828_001:0771c18": "[0771c18] 此以九門釋第三能變識之相。而先舉前六門頌",
    "X51n0828_001:0771c19": "也。一云差別有六種者。謂依六根而住。由六根而",
    "X51n0828_001:0771c20": "發。繫屬於六根。助六根了別。如六根之各緣一塵。",
    "X51n0828_001:0771c21": "故有六種識也。二云了境為性者。六識皆以了別",
    "X51n0828_001:0771c22": "塵境為自性也。三云了境為相者。六識即以了別",
    "X51n0828_001:0771c23": "塵境為行相也。四云善不善俱非者。謂此六識若",
    "X51n0828_001:0771c24": "與信等十一相應。即善性攝。若與無慚等法相應。",
    "X51n0828_001:0772a01": "不善性攝。俱不相應。即非善非不善無記性攝也。",
    "X51n0828_001:0772a02": "五云此心所遍行等者。謂遍行有五。別境有五。善",
    "X51n0828_001:0772a03": "有十一。煩惱有六。隨煩惱有二十。不定有四。共有",
    "X51n0828_001:0772a04": "五十一心所法。皆得與第六識相應。若前五識。但",
    "X51n0828_001:0772a05": "除慢疑見三種根本煩惱。亦除四不定十小隨煩",
    "X51n0828_001:0772a06": "惱。餘皆得相應也。六云皆三受相應者。謂前六識。",
    "X51n0828_001:0772a07": "皆能領納順違俱非境相。領順境相。名為樂受。領",
    "X51n0828_001:0772a08": "違境相。名為苦受。領非順非違境相。名不苦不樂",
    "X51n0828_001:0772a09": "受。亦名捨受也。",
    "X51n0828_001:0772a10": "[0772a10] 初遍行觸等。次別境謂欲。勝解。念。定。慧。所緣事不同。",
    "X51n0828_001:0772a11": "[0772a11] 此覆解遍行別境二種心所也。觸等已如初能變",
    "X51n0828_001:0772a12": "釋。別境則一欲。二勝解。三念。四定。五慧。欲緣所欲",
    "X51n0828_001:0772a13": "觀境。勝解緣決定境。念緣所曾習境。定慧緣所觀",
    "X51n0828_001:0772a14": "境。故云所緣事不同也。餘如百法中釋。",
    "X51n0828_001:0772a15": "[0772a15] 善。謂信。慚。愧。無貪等三根。勤。安。不放逸。行捨。及不害。",
    "X51n0828_001:0772a16": "[0772a16] 此覆解十一善心所也。一信。二慚。三愧。四無貪。五",
    "X51n0828_001:0772a17": "無瞋。六無癡。此三名為三善根者。以能生一切諸",
    "X51n0828_001:0772a18": "善法故。七精勤。八輕安。九不放逸。十行捨。十一不",
    "X51n0828_001:0772a19": "害。俱如百法中釋。及之一字。顯餘翻染諸善心所。",
    "X51n0828_001:0772a20": "謂一欣。二不忿。三不恨。四不惱。五不嫉。六厭。七不",
    "X51n0828_001:0772a21": "慳。八不憍。九不覆。十不誑。十一不諂。十二不慢。十",
    "X51n0828_001:0772a22": "三不疑。十四不散亂。十五正見。十六正知。十七不",
    "X51n0828_001:0772a23": "忘念。然皆不別立者。為顯少善能敵多惡。又顯悟",
    "X51n0828_001:0772a24": "解理通。不似煩惱之迷情事局故也。",
    "X51n0828_001:0772b01": "[0772b01] 煩惱。謂貪。瞋。癡。慢。疑。惡見。隨煩惱。謂忿。恨。覆。惱。嫉。慳。",
    "X51n0828_001:0772b02": "誑。諂。與害。憍。無慚。及無愧。掉舉。與惛沉。不信。并懈怠。",
    "X51n0828_001:0772b03": "放逸。及失念。散亂。不正知。",
    "X51n0828_001:0772b04": "[0772b04] 此覆解六根本煩惱。二十隨煩惱也。亦如百法中",
    "X51n0828_001:0772b05": "釋。頌中與字。及字。并字。顯隨煩惱非但二十。如邪",
    "X51n0828_001:0772b06": "欲。邪解。及染汙尋。伺等。",
    "X51n0828_001:0772b07": "[0772b07] 不定。謂悔。眠。尋。伺。二各二。",
    "X51n0828_001:0772b08": "[0772b08] 此覆解四不定心所也。悔。即惡作。眠。即眠睡。尋。即",
    "X51n0828_001:0772b09": "尋求。伺。即伺察。亦如百法中釋。言二各二者。謂悔",
    "X51n0828_001:0772b10": "眠為一。尋伺為一。此二各通善染二性也。",
    "X51n0828_001:0772b11": "[0772b11] 已說六識心所相應。云何應知現起分位。頌曰。",
    "X51n0828_001:0772b12": "[0772b12] 依止根本識(七共依門)。五識隨緣現。或俱或不俱。如濤波",
    "X51n0828_001:0772b13": "依水(八俱轉門)。意識常現起。除生無想天。及無心二定。睡",
    "X51n0828_001:0772b14": "眠與悶絕(九起滅分位門)。",
    "X51n0828_001:0772b15": "[0772b15] 此明第三能變識之後三門也。七云依止根本識",
    "X51n0828_001:0772b16": "者。謂前六轉識。必以第八根本識之現行而為共",
    "X51n0828_001:0772b17": "依。又必以第八識中所藏前六轉識種子為各別",
    "X51n0828_001:0772b18": "親依也。八云五識隨緣現等者。謂前五轉識。皆仗",
    "X51n0828_001:0772b19": "眾緣。方得生起現行。如眼識九緣生。耳識八緣生。",
    "X51n0828_001:0772b20": "鼻舌身三識七緣生。緣具則不妨俱起。緣缺則不",
    "X51n0828_001:0772b21": "必俱生。故云或俱或不俱。如濤波依水。多少無定。",
    "X51n0828_001:0772b22": "水喻第八藏識。濤波即喻前五識也。九云意識常",
    "X51n0828_001:0772b23": "現起等者。謂前五識。所藉緣多。緣有具缺。故起滅",
    "X51n0828_001:0772b24": "不定。第六意識。所待緣少。緣具無缺。故常得現起。",
    "X51n0828_001:0772c01": "但除五位。暫時不行。一者生無想天。二者入無想",
    "X51n0828_001:0772c02": "定。三者入滅盡定。四者極重睡眠。五者極重悶絕",
    "X51n0828_001:0772c03": "也。",
    "X51n0828_001:0772c04": "[0772c04] 已廣分別三能變相。為自所變二分所依。",
    "X51n0828_001:0772c05": "[0772c05] 三能變相。指八識自證分。所變二分。即相分見分",
    "X51n0828_001:0772c06": "也。相見俱依自證而起。故自證分。是相見二分所",
    "X51n0828_001:0772c07": "依。此結上廣明三能變相也。此下有八行頌。廣明",
    "X51n0828_001:0772c08": "所變唯識。又分為二。初一頌。正明所變。次七頌。廣",
    "X51n0828_001:0772c09": "釋外難。",
    "X51n0828_001:0772c10": "[0772c10] 云何應知依識所變。假說我法非別實有。由斯一切",
    "X51n0828_001:0772c11": "唯有識耶。頌曰。",
    "X51n0828_001:0772c12": "[0772c12] 是諸識轉變。分別所分別。由此彼皆無。故一切唯識。",
    "X51n0828_001:0772c13": "[0772c13] 此正明所變唯識。而決無實我實法也。是諸識者。",
    "X51n0828_001:0772c14": "指前所明八箇心王。五十一箇心所也。轉變者。諸",
    "X51n0828_001:0772c15": "心心所之自證分。皆能變似見相二分也。所變見",
    "X51n0828_001:0772c16": "分。名為分別。所變相分。名所分別。離此見相二分。",
    "X51n0828_001:0772c17": "則彼實我實法決定皆無。是故一切無不唯識。謂",
    "X51n0828_001:0772c18": "心王有八。即自體唯識。心所有五十一。即相應唯",
    "X51n0828_001:0772c19": "識。色法十一。即所變影像唯識。不相應行有二十",
    "X51n0828_001:0772c20": "四。即分位唯識。無為有六。即實性唯識也。此下廣",
    "X51n0828_001:0772c21": "釋外難。又分為三。初一頌。釋分別由何難。次一頌。",
    "X51n0828_001:0772c22": "釋生死用何難。後五頌并明唯識性之一頌。總釋",
    "X51n0828_001:0772c23": "違經三性難。",
    "X51n0828_001:0772c24": "[0772c24] 若唯有識。都無外緣。由何而生種種分別。頌曰。",
    "X51n0828_001:0773a01": "[0773a01] 由一切種識。如是如是變。以展轉力故。彼彼分別生。",
    "X51n0828_001:0773a02": "[0773a02] 此先釋分別用何難也。謂由第八識中。含藏前七",
    "X51n0828_001:0773a03": "識心心所法一切種子。此等種子。熏習生長乃至",
    "X51n0828_001:0773a04": "成熟。轉變不一。又以此現行互相資助力故。彼彼",
    "X51n0828_001:0773a05": "分別而便得生。何假外緣。方生分別哉。",
    "X51n0828_001:0773a06": "[0773a06] 雖有內識而無外緣。由何有情生死相續。頌曰。",
    "X51n0828_001:0773a07": "[0773a07] 由諸業習氣。二取習氣俱。前異熟既盡。復生餘異熟。",
    "X51n0828_001:0773a08": "[0773a08] 此次釋生死由何難也。謂生死相續。由內因緣。不",
    "X51n0828_001:0773a09": "待外緣。故唯有識。蓋界內分段生死。由有漏善不",
    "X51n0828_001:0773a10": "善業種子為因。煩惱障種以為助緣。招於六道身",
    "X51n0828_001:0773a11": "命麤異熟果。前盡後生。即彼界外不思議變易生",
    "X51n0828_001:0773a12": "死。亦由無漏有分別業種子。為因。所知障種以為",
    "X51n0828_001:0773a13": "助緣。感于三種意生身細異熟果。前後改轉。是則",
    "X51n0828_001:0773a14": "二種生死。皆由內識惑業所感。何藉外緣哉。二取。",
    "X51n0828_001:0773a15": "即指煩惱所知二障。俱有執著義故。此下後釋違",
    "X51n0828_001:0773a16": "經三性難中。復分為二。初三頌。正釋三性不離識。",
    "X51n0828_001:0773a17": "次二頌并唯識性一頌。轉釋無性即識性。",
    "X51n0828_001:0773a18": "[0773a18] 若唯有識。何故世尊處處經中說有三性。應知三性",
    "X51n0828_001:0773a19": "亦不離識。所以者何。頌曰。",
    "X51n0828_001:0773a20": "[0773a20] 由彼彼&#x5FA7;計。&#x5FA7;計種種物。此&#x5FA7;計所執。自性無所有。",
    "X51n0828_001:0773a21": "依他起自性。分別緣所生。圓成實於彼。常遠離前性。",
    "X51n0828_001:0773a22": "故此與依他。非異非不異。如無常等性。非不見此彼。",
    "X51n0828_001:0773a23": "[0773a23] 此正釋三性不離識也。初云由彼彼&#x5FA7;計者。謂能",
    "X51n0828_001:0773a24": "周&#x5FA7;計度。妄執我法。然第八識及前五識。非能&#x5FA7;",
    "X51n0828_001:0773b01": "計。第七末那。但計不&#x5FA7;。惟第六識。為能&#x5FA7;計也。次",
    "X51n0828_001:0773b02": "云&#x5FA7;計種種物者。謂所&#x5FA7;計。即是依他所起色心",
    "X51n0828_001:0773b03": "諸法也。次云此&#x5FA7;計所執自性無所有者。謂彼不",
    "X51n0828_001:0773b04": "過即于依他所起心心所體見相分等。&#x8657;妄執為",
    "X51n0828_001:0773b05": "實我實法。如於繩上妄執為蛇。而實我法。離於心",
    "X51n0828_001:0773b06": "心所體見相分等皆無自性。如繩外別無實蛇也。",
    "X51n0828_001:0773b07": "此四句。明&#x5FA7;計性不離識竟。次云依他起自性分",
    "X51n0828_001:0773b08": "別緣所生者。謂此心心所體及相見分。皆由分別",
    "X51n0828_001:0773b09": "緣之所生。故名依他起自性也。心心所法。皆有緣",
    "X51n0828_001:0773b10": "慮。故若染若淨。皆名分別。即以此分別為緣。展轉",
    "X51n0828_001:0773b11": "復生染淨心心所體及見相分。此明依他性不離",
    "X51n0828_001:0773b12": "識竟。次云圓成實於彼等者。謂圓滿成就諸法實",
    "X51n0828_001:0773b13": "性。即於彼依他起性之上。常遠離前&#x5FA7;計所執。故",
    "X51n0828_001:0773b14": "此圓成實性。與彼依他起性。譬如麻之與繩。水之",
    "X51n0828_001:0773b15": "與波。既非是異。亦非不異。亦如無常無我等蘊處",
    "X51n0828_001:0773b16": "界有為諸法。與無常無我等性。非異亦非不異。蓋",
    "X51n0828_001:0773b17": "若言異。則應蘊處界不是無常。若是不異。則應無",
    "X51n0828_001:0773b18": "常不是蘊處界等共相。今圓成實與依他性。亦復",
    "X51n0828_001:0773b19": "如是。若言是異。則應真如非彼依他實性。如水非",
    "X51n0828_001:0773b20": "波所依體性。若言不異。則應圓成實性亦是無常。",
    "X51n0828_001:0773b21": "如波生滅。水亦生滅。豈可乎哉。後云非不見此彼",
    "X51n0828_001:0773b22": "者。謂若未達&#x5FA7;計本空。未證見於圓成實理。不能",
    "X51n0828_001:0773b23": "見彼依他起性。蓋必無分別智證真如已。後得智",
    "X51n0828_001:0773b24": "中。方能了達依他起性如幻等故。此明圓成實性",
    "X51n0828_001:0773c01": "亦不離識。以即識之實性故也。",
    "X51n0828_001:0773c02": "[0773c02] 若有三性。如何世尊說一切法皆無自性。頌曰。",
    "X51n0828_001:0773c03": "[0773c03] 即依此三性。立彼三無性。故佛密意說。一切法無性。",
    "X51n0828_001:0773c04": "初即相無性。次無自然性。後由遠離前。所執我法性。",
    "X51n0828_001:0773c05": "此諸法勝義。亦即是真如。常如其性故。即唯識實性。",
    "X51n0828_001:0773c06": "[0773c06] 此轉釋無性即識性也。前二頌。釋三無性。後一頌。",
    "X51n0828_001:0773c07": "釋識實性。前意者。謂即依此三種自性。立彼三無",
    "X51n0828_001:0773c08": "性名。乃是為遣執故。密意說為無性耳。非了義極",
    "X51n0828_001:0773c09": "談也。初依&#x5FA7;計所執。立相無性。由此體相畢竟非",
    "X51n0828_001:0773c10": "有。如空華故。次依依他起性。立生無性。此如幻事。",
    "X51n0828_001:0773c11": "托眾緣生。無如妄執自然性故。後依圓成實性。立",
    "X51n0828_001:0773c12": "勝義無性。謂此勝義。由遠離前&#x5FA7;計所執我法性",
    "X51n0828_001:0773c13": "故。假名無性。非謂全無勝義性也。既三無性。但依",
    "X51n0828_001:0773c14": "三性假立。三性皆不離識。無性又豈離識哉。已上",
    "X51n0828_001:0773c15": "二十四頌。明唯識相竟。次一行頌。牒前圓成實性。",
    "X51n0828_001:0773c16": "此乃遠離我法二執。二空妙智所顯。即諸法之勝",
    "X51n0828_001:0773c17": "義。所謂一真法界。亦即名為真如。真實而不&#x8657;妄。",
    "X51n0828_001:0773c18": "如常而無變易。在凡不減。在聖不增。在迷不染。在",
    "X51n0828_001:0773c19": "悟不淨。常如其性故。即唯識之實性也。",
    "X51n0828_001:0773c20": "[0773c20] 後五行頌明唯識行位者。論曰。如是所成唯識相性。",
    "X51n0828_001:0773c21": "誰依幾位如何悟入。",
    "X51n0828_001:0773c22": "[0773c22] 一問誰人悟入。二問幾位悟入。三問如何悟入。",
    "X51n0828_001:0773c23": "[0773c23] 謂具大乘二種種性。一本性住種性。謂無始來依附",
    "X51n0828_001:0773c24": "本識法爾所得無漏法因。二謂習所成種性。謂聞法",
    "X51n0828_001:0774a01": "界等流已聞所成。具此二性。方能悟入。何謂五位。",
    "X51n0828_001:0774a02": "[0774a02] 具大乘二種種性。答其誰人之問。方能悟入。答其",
    "X51n0828_001:0774a03": "如何悟入之問。何謂五位。答其幾位之問。總徵下",
    "X51n0828_001:0774a04": "文也。",
    "X51n0828_001:0774a05": "[0774a05] 一資糧位。謂修大乘順解脫分。於識相性能深信解。",
    "X51n0828_001:0774a06": "其相云何。頌曰。",
    "X51n0828_001:0774a07": "[0774a07] 乃至未起識。求住唯識性。於二取隨眠。猶未能伏滅。",
    "X51n0828_001:0774a08": "[0774a08] 為求無上菩提。修習無量福智。名資糧位。為有情",
    "X51n0828_001:0774a09": "故。勤求解脫。名修大乘順解脫分。乃至未起加行",
    "X51n0828_001:0774a10": "位中順決擇識。但以四弘誓願。求住唯識真勝義",
    "X51n0828_001:0774a11": "性。齊此皆是資糧位攝。此位菩薩。發起大菩提心。",
    "X51n0828_001:0774a12": "親近真實善友。作意勤求正覺。修集福智資糧。以",
    "X51n0828_001:0774a13": "此四種勝力。於唯識義雖深信解。而于我法二取",
    "X51n0828_001:0774a14": "隨眠種子。止觀力微。猶自未能伏滅。但能伏于分",
    "X51n0828_001:0774a15": "別二執之現行耳。",
    "X51n0828_001:0774a16": "[0774a16] 二加行位。謂修大乘順決擇分。能漸伏除所取能取。",
    "X51n0828_001:0774a17": "引發真見。其相云何。頌曰。",
    "X51n0828_001:0774a18": "[0774a18] 現前立少物。謂是唯識性。以有所得故。非實住唯識。",
    "X51n0828_001:0774a19": "[0774a19] 為欲見道。復修煖頂忍世第一四種加行。伏除二",
    "X51n0828_001:0774a20": "取。名加行位。順趣真實決擇分故。亦名大乘順決",
    "X51n0828_001:0774a21": "擇分。依明得定。發下尋思。觀無所取。名為煖位。依",
    "X51n0828_001:0774a22": "明增定。發上尋思。觀無所取。名為頂位。依印順定。",
    "X51n0828_001:0774a23": "發下如實智。于無所取。決定印持。于無能取。亦順",
    "X51n0828_001:0774a24": "樂忍。忍境識空。名為忍位。依無間定。發上如實智。",
    "X51n0828_001:0774b01": "雙印二取皆空。名世第一位。從此無間。必入見道。",
    "X51n0828_001:0774b02": "異生法中。此最勝故。然諸菩薩於此四位。猶於現",
    "X51n0828_001:0774b03": "前安立少物。謂是唯識真勝義性。以彼空有二相",
    "X51n0828_001:0774b04": "未除。帶相觀心。有所得故。非實安住真唯識理也。",
    "X51n0828_001:0774b05": "蓋煖位頂位。依識觀空。則境空識有。下忍印成境",
    "X51n0828_001:0774b06": "空。上忍印成識空。世第一法雙印二空。皆帶空相。",
    "X51n0828_001:0774b07": "未得全除。彼相滅已。方實安住真唯識理。名通達",
    "X51n0828_001:0774b08": "位。",
    "X51n0828_001:0774b09": "[0774b09] 三通達位。謂諸菩薩所住見道。如實通達唯識相性。",
    "X51n0828_001:0774b10": "其相云何。頌曰。",
    "X51n0828_001:0774b11": "[0774b11] 若時無所緣。智都無所得。爾時住唯識。離二取相故。",
    "X51n0828_001:0774b12": "[0774b12] 體會真如。名通達位。初照真理。亦名見道。謂若時",
    "X51n0828_001:0774b13": "菩薩於所緣境。無分別智都無所得。不取種種戲",
    "X51n0828_001:0774b14": "論相故。爾時乃名實住唯識真勝義性。即證真智",
    "X51n0828_001:0774b15": "真理平等平等。俱離能取所取相故。然真見道。是",
    "X51n0828_001:0774b16": "根本智。親證真如。不變相故。名為挾帶。若相見道。",
    "X51n0828_001:0774b17": "是後得智。變相觀空。仍名變帶。前真見道證唯識",
    "X51n0828_001:0774b18": "性。後相見道。證唯識相。頌但說真見道者。以真見",
    "X51n0828_001:0774b19": "道勝故。",
    "X51n0828_001:0774b20": "[0774b20] 四修習位。謂諸菩薩所住修道。如所見理。數數修習。",
    "X51n0828_001:0774b21": "伏斷餘障。其相云何。頌曰。",
    "X51n0828_001:0774b22": "[0774b22] 無得不思議。是出世間智。捨二麤重故。便證得轉依。",
    "X51n0828_001:0774b23": "[0774b23] 無分別智離諸戲論。說為無得。妙用難測。名不思",
    "X51n0828_001:0774b24": "議。斷世間故。名出世間。煩惱所知二障種子。性無",
    "X51n0828_001:0774c01": "堪任。違於精細輕安之無漏法。名為麤重。令彼永",
    "X51n0828_001:0774c02": "滅。說之為捨。捨煩惱障。便能證得大般涅槃。捨所",
    "X51n0828_001:0774c03": "知障。便能證得大菩提智。菩提涅槃。名為二種轉",
    "X51n0828_001:0774c04": "依果也。",
    "X51n0828_001:0774c05": "[0774c05] 五究竟位。謂住無上正等菩提。出障圓明。能盡未來",
    "X51n0828_001:0774c06": "化有情類。其相云何。頌曰。",
    "X51n0828_001:0774c07": "[0774c07] 此即無漏界。不思議善常。安樂解脫身。大牟尼名法。",
    "X51n0828_001:0774c08": "[0774c08] 頌中此字。即指前頌所說二轉依果。此轉依果諸",
    "X51n0828_001:0774c09": "漏永盡。性淨圓明。故名無漏。含容無邊希有功德。",
    "X51n0828_001:0774c10": "故名為界。界是藏義。能生世出世間五乘利樂。亦",
    "X51n0828_001:0774c11": "名為界。界是因義。此轉依果。又不思議。超過尋思",
    "X51n0828_001:0774c12": "言語道故。此轉依果。又惟是善。謂清淨法界。四智",
    "X51n0828_001:0774c13": "心品。皆有順益相故。此轉依果。又復是常。謂清淨",
    "X51n0828_001:0774c14": "法界。性無生滅。四智心品。亦永無斷盡故。此轉依",
    "X51n0828_001:0774c15": "果。又是安樂。謂二自性皆無逼惱。又能安樂諸有",
    "X51n0828_001:0774c16": "情故。二乘所得擇滅無為生空智品。唯永遠離煩",
    "X51n0828_001:0774c17": "惱障縛。無殊勝法。故但名解脫身。大覺世尊。成就",
    "X51n0828_001:0774c18": "無上寂默法故。永寂二邊。默契中道。名大牟尼。所",
    "X51n0828_001:0774c19": "得二果。永離二障。即名法身。所謂清淨法界。四智",
    "X51n0828_001:0774c20": "菩提。五法為性。具足法報化三身體用差別不同。",
    "X51n0828_001:0774c21": "廣如論釋也。"
}