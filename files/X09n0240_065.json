{
    "X09n0240_065:0169b14": "大方廣佛華嚴經綱要卷第六十五",
    "X09n0240_065:0169b15": "于闐國三藏沙門實叉難陀 譯經",
    "X09n0240_065:0169b16": "清涼山大華嚴寺沙門澄觀 疏義",
    "X09n0240_065:0169b17": "明匡山法雲寺憨山沙門德清提挈",
    "X09n0240_065:0169b18": "入法界品第三十九之六",
    "X09n0240_065:0169b19": "[0169b19] 爾時善財童子。於善知識所。起最極尊重心。生廣大",
    "X09n0240_065:0169b20": "清淨解。常念大乘。專求佛智。願見諸佛。觀法境界。無",
    "X09n0240_065:0169b21": "障礙智常現在前。決定了知諸法實際。常住際。一切",
    "X09n0240_065:0169b22": "三世諸剎那際。如&#x8657;空際。無二際。一切法無分別際",
    "X09n0240_065:0169b23": "一切義無障礙際。一切劫無失壞際。一切如來無際",
    "X09n0240_065:0169b24": "之際。於一切佛心無分別。破眾想網離諸執著。不取",
    "X09n0240_065:0169c01": "諸佛眾會道場。亦不取佛清淨國土。知諸眾生皆無",
    "X09n0240_065:0169c02": "有我。知一切聲悉皆如響。知一切色悉皆如影。漸次",
    "X09n0240_065:0169c03": "南行至師子奮迅城。周&#x5FA7;推求慈行童女。聞此童女",
    "X09n0240_065:0169c04": "是師子幢王女。五百童女以為侍從。住毗盧遮那藏",
    "X09n0240_065:0169c05": "殿。於龍勝栴檀足金線網天衣座上而說妙法。善財",
    "X09n0240_065:0169c06": "聞已。詣王宮門求見彼女。見無量眾來入宮中。善財",
    "X09n0240_065:0169c07": "問言。諸人今者何所往詣。咸報之言。我等欲詣慈行",
    "X09n0240_065:0169c08": "童女聽受妙法。善財童子即作是念。此王宮門既無",
    "X09n0240_065:0169c09": "限礙我亦應入。善財入已。見毗盧遮那藏殿。玻&#x74C8;為",
    "X09n0240_065:0169c10": "地。&#x7460;璃為柱。金剛為壁。閻浮檀金以為垣墻。百千光",
    "X09n0240_065:0169c11": "明而為&#x7A93;牖。阿僧祇摩尼寶而莊校之。寶藏摩尼鏡",
    "X09n0240_065:0169c12": "周&#x5E00;莊嚴。以世間最上摩尼寶而為莊飾。無數寶網",
    "X09n0240_065:0169c13": "羅覆其上。百千金鈴出妙音聲。有如是等不可思議",
    "X09n0240_065:0169c14": "眾寶嚴飾。其慈行童女皮膚金色。眼紺紫色。髮紺青",
    "X09n0240_065:0169c15": "色。以梵音聲而演說法。善財見已。頂禮其足繞無數",
    "X09n0240_065:0169c16": "&#x5E00;。合掌前住作如是言。聖者。我已先發阿耨多羅三",
    "X09n0240_065:0169c17": "藐三菩提心。而未知菩薩云何學菩薩行云何修菩",
    "X09n0240_065:0169c18": "薩道。我聞聖者善能誘誨。願為我說。時慈行童女告",
    "X09n0240_065:0169c19": "善財言。善男子。汝應觀我宮殿莊嚴。善財頂禮周&#x5FA7;",
    "X09n0240_065:0169c20": "觀察。見一一壁中。一一柱中。一一鏡中。一一相中。一",
    "X09n0240_065:0169c21": "一形中。一一摩尼寶中。一一莊嚴具中。一一金鈴中。",
    "X09n0240_065:0169c22": "一一寶樹中。一一寶形像中。一一寶瓔珞中。悉見法",
    "X09n0240_065:0169c23": "界一切如來。從初發心修菩薩行。成滿大願具足功",
    "X09n0240_065:0169c24": "德。成等正覺轉妙法輪。乃至示現入於涅槃。如是影",
    "X09n0240_065:0170a01": "像靡不皆現。如淨水中普見&#x8657;空日月星宿所有眾",
    "X09n0240_065:0170a02": "像。如此皆是慈行童女過去世中善根之力。爾時善",
    "X09n0240_065:0170a03": "財童子。憶念所見諸佛之相。合掌瞻仰慈行童女。爾",
    "X09n0240_065:0170a04": "時童女告善財言。善男子。此是般若波羅蜜普莊嚴",
    "X09n0240_065:0170a05": "門。我於三十六恒河沙佛所求得此法。彼諸如來各",
    "X09n0240_065:0170a06": "以異門令我入此般若波羅蜜普莊嚴門。一佛所演",
    "X09n0240_065:0170a07": "現不重說。善財白言。聖者。此般若波羅蜜普莊嚴門",
    "X09n0240_065:0170a08": "境界云何。童女答言。善男子。我入此般若波羅蜜普",
    "X09n0240_065:0170a09": "莊嚴門隨順趣向。思惟觀察憶持分別時。得普門陀",
    "X09n0240_065:0170a10": "羅尼。百萬阿僧祇陀羅尼門皆悉現前。所謂佛剎陀",
    "X09n0240_065:0170a11": "羅尼門。佛陀羅尼門。法陀羅尼門。眾生陀羅尼門。過",
    "X09n0240_065:0170a12": "去陀羅尼門。未來陀羅尼門。現在陀羅尼門。常住際",
    "X09n0240_065:0170a13": "陀羅尼門。福德陀羅尼門。福德助道具陀羅尼門。智",
    "X09n0240_065:0170a14": "業陀羅尼門。智慧助道具陀羅尼門。諸願陀羅尼門。",
    "X09n0240_065:0170a15": "分別諸願陀羅尼門。集諸行陀羅尼門。清淨行陀羅",
    "X09n0240_065:0170a16": "尼門。圓滿行陀羅尼門。業陀羅尼門。業不失壞陀羅",
    "X09n0240_065:0170a17": "尼門。業流注陀羅尼門。業所作陀羅尼門。捨離惡業",
    "X09n0240_065:0170a18": "陀羅尼門。修習正業陀羅尼門。業自在陀羅尼門。善",
    "X09n0240_065:0170a19": "行陀羅尼門。持善行陀羅尼門。三昧陀羅尼門。隨順",
    "X09n0240_065:0170a20": "三昧陀羅尼門。觀察三昧陀羅尼門。三昧境界陀羅",
    "X09n0240_065:0170a21": "尼門。從三昧起陀羅尼門。神通陀羅尼門。心海陀羅",
    "X09n0240_065:0170a22": "尼門。種種心陀羅尼門。直心陀羅尼門。照心稠林陀",
    "X09n0240_065:0170a23": "羅尼門。調心清淨陀羅尼門。知眾生所從生陀羅尼",
    "X09n0240_065:0170a24": "門。知眾生煩惱行陀羅尼門。知煩惱習氣陀羅尼門。",
    "X09n0240_065:0170b01": "知煩惱方便陀羅尼門。知眾生解陀羅尼門。知眾生",
    "X09n0240_065:0170b02": "行陀羅尼門。知眾生行不同陀羅尼門。知眾生性陀",
    "X09n0240_065:0170b03": "羅尼門。知眾生欲陀羅尼門。知眾生想陀羅尼門。普",
    "X09n0240_065:0170b04": "見十方陀羅尼門。說法陀羅尼門。大悲陀羅尼門。大",
    "X09n0240_065:0170b05": "慈陀羅尼門。寂靜陀羅尼門。言語道陀羅尼門。方便",
    "X09n0240_065:0170b06": "非方便陀羅尼門。隨順陀羅尼門。差別陀羅尼門。普",
    "X09n0240_065:0170b07": "入陀羅尼門。無礙際陀羅尼門。普&#x5FA7;陀羅尼門。佛法",
    "X09n0240_065:0170b08": "陀羅尼門。菩薩法陀羅尼門。聲聞法陀羅尼門。獨覺",
    "X09n0240_065:0170b09": "法陀羅尼門。世間法陀羅尼門。世界成陀羅尼門。世",
    "X09n0240_065:0170b10": "界壞陀羅尼門。世界住陀羅尼門。淨世界陀羅尼門。",
    "X09n0240_065:0170b11": "垢世界陀羅尼門。於垢世界現淨陀羅尼門。於淨世",
    "X09n0240_065:0170b12": "界現垢陀羅尼門。純垢世界陀羅尼門。純淨世界陀",
    "X09n0240_065:0170b13": "羅尼門。平坦世界陀羅尼門。不平坦世界陀羅尼門。",
    "X09n0240_065:0170b14": "覆世界陀羅尼門。因陀羅網世界陀羅尼門。世界轉",
    "X09n0240_065:0170b15": "陀羅尼門。知依想住陀羅尼門。細入麤陀羅尼門。麤",
    "X09n0240_065:0170b16": "入細陀羅尼門。見諸佛陀羅尼門。分別佛身陀羅尼",
    "X09n0240_065:0170b17": "門。佛光明莊嚴網陀羅尼門。佛圓滿音陀羅尼門。佛",
    "X09n0240_065:0170b18": "法輪陀羅尼門。成就佛法輪陀羅尼門。差別佛法輪",
    "X09n0240_065:0170b19": "陀羅尼門。無差別佛法輪陀羅尼門。解釋佛法輪陀",
    "X09n0240_065:0170b20": "羅尼門。轉佛法輪陀羅尼門。能作佛事陀羅尼門。分",
    "X09n0240_065:0170b21": "別佛眾會陀羅尼門。入佛眾會海陀羅尼門。普照佛",
    "X09n0240_065:0170b22": "力陀羅尼門。諸佛三昧陀羅尼門。諸佛三昧自在用",
    "X09n0240_065:0170b23": "陀羅尼門。諸佛所住陀羅尼門。諸佛所持陀羅尼門。",
    "X09n0240_065:0170b24": "諸佛變化陀羅尼門。佛知眾生心行陀羅尼門。諸佛",
    "X09n0240_065:0170c01": "神通變現陀羅尼門。住兜率天宮乃至示現入於涅",
    "X09n0240_065:0170c02": "槃陀羅尼門。利益無量眾生陀羅尼門。入甚深法陀",
    "X09n0240_065:0170c03": "羅尼門。入微妙法陀羅尼門。菩提心陀羅尼門。起菩",
    "X09n0240_065:0170c04": "提心陀羅尼門。助菩提心陀羅尼門。諸願陀羅尼門。",
    "X09n0240_065:0170c05": "諸行陀羅尼門。神通陀羅尼門。出離陀羅尼門。總持",
    "X09n0240_065:0170c06": "清淨陀羅尼門。智輪清淨陀羅尼門。智慧清淨陀羅",
    "X09n0240_065:0170c07": "尼門。菩提無量陀羅尼門。自心清淨陀羅尼門。善男",
    "X09n0240_065:0170c08": "子。我唯知此般若波羅蜜普莊嚴門。如諸菩薩摩訶",
    "X09n0240_065:0170c09": "薩其心廣大等&#x8657;空界。入於法界福德成滿。住出世",
    "X09n0240_065:0170c10": "法遠世間行。智眼無&#x7796;普觀法界。慧心廣大猶如&#x8657;",
    "X09n0240_065:0170c11": "空。一切境界悉皆明見。獲無礙地大光明藏。善能分",
    "X09n0240_065:0170c12": "別一切法義。行於世行不染世法。能益於世非世所",
    "X09n0240_065:0170c13": "壞。普作一切世間依止。普知一切眾生心行。隨其所",
    "X09n0240_065:0170c14": "應而為說法。於一切時常得自在。而我云何能知能",
    "X09n0240_065:0170c15": "說彼功德行。善男子。於此南方有一國土名為三眼。",
    "X09n0240_065:0170c16": "彼有比丘名曰善見。汝詣彼問菩薩云何學菩薩行。",
    "X09n0240_065:0170c17": "修菩薩道。時善財童子。頂禮其足繞無數&#x5E00;。戀慕瞻",
    "X09n0240_065:0170c18": "仰辭退而行。",
    "X09n0240_065:0170c19": "[0170c19] 第十慈行童女。寄灌頂住。以從前觀空。得無生心",
    "X09n0240_065:0170c20": "最為上首。諸佛法水灌其頂故。善財由上從勝熱",
    "X09n0240_065:0170c21": "刀山火聚。親證般若實際。已造法身極則。故寄此",
    "X09n0240_065:0170c22": "位。名為灌頂。故善財思惟觀法界境。決定了知諸",
    "X09n0240_065:0170c23": "法實際。至無際之際故。依教趣求。漸次南行。至師",
    "X09n0240_065:0170c24": "子奮迅城。推求慈行童女。初聞此女。是師子幢王",
    "X09n0240_065:0171a01": "女。意表般若能破諸法故如師子無畏。摧一切見",
    "X09n0240_065:0171a02": "故表如幢。得大自在故表如王。至此將起利他之",
    "X09n0240_065:0171a03": "行故如女柔順。故後說自證法門乃名般若波羅",
    "X09n0240_065:0171a04": "蜜普莊嚴也。此女居恒以五百童女而說妙法者。",
    "X09n0240_065:0171a05": "表五度皆從般若所流故。善財聞已。詣王宮門。入",
    "X09n0240_065:0171a06": "已。見此女於毗盧遮那藏殿。以種種妙好莊嚴而",
    "X09n0240_065:0171a07": "說法者。表般若乃毗盧法身之體。將以稱法界眾",
    "X09n0240_065:0171a08": "行莊嚴。以成報身之德。此十住位滿。將起果中之",
    "X09n0240_065:0171a09": "行。故特用此表之。善財見敬頂禮諮問。正示法界。",
    "X09n0240_065:0171a10": "時慈行童女。別無所說。但令善財觀我宮殿莊嚴。",
    "X09n0240_065:0171a11": "周&#x5FA7;觀察。見一一壁柱。及諸莊嚴之中。悉見法界",
    "X09n0240_065:0171a12": "一切如來從初發心以至成佛轉法輪乃至示入",
    "X09n0240_065:0171a13": "涅槃。如是始終諸事。悉現於壁柱莊嚴之中。如淨",
    "X09n0240_065:0171a14": "水中普&#x668E;日月星宿之影像。此慈行童女。特示自",
    "X09n0240_065:0171a15": "所證法門如此。故云皆是過去善根之力。善財見",
    "X09n0240_065:0171a16": "已默契於心。口不能言。故但瞻仰童女而已。時童",
    "X09n0240_065:0171a17": "女告言。此是般若波羅蜜普莊嚴門。乃是我於三",
    "X09n0240_065:0171a18": "十六恒河汝佛所求得者。三十六恒河沙者。表般",
    "X09n0240_065:0171a19": "若通融六度。一一度中皆具六度。六六三十六中",
    "X09n0240_065:0171a20": "成恒沙性德。以莊嚴法界故。故以此為法門之名。",
    "X09n0240_065:0171a21": "善財乃問此法門境界云何。然雖問境界。意在造",
    "X09n0240_065:0171a22": "脩。故童女答言。我入此法門隨順趣向。思惟觀察",
    "X09n0240_065:0171a23": "憶持分別時即得普門陀羅尼。由是百萬阿僧祇",
    "X09n0240_065:0171a24": "陀羅尼皆悉現前。以般若乃總總持之門。故證般",
    "X09n0240_065:0171b01": "若則無法不具。故曰總持。即所謂一法界大總相",
    "X09n0240_065:0171b02": "法門體也。故下列一百一十八種陀羅尼門。但略",
    "X09n0240_065:0171b03": "舉耳。時慈行童女告善財言。我唯知此般若波羅",
    "X09n0240_065:0171b04": "蜜普莊嚴一法門而已。若諸菩薩其心廣大等&#x8657;",
    "X09n0240_065:0171b05": "空界。入於法界等種種法門。非我所知。此謙己推",
    "X09n0240_065:0171b06": "勝。乃指示後友云。於此南方有三眼國。有善見比",
    "X09n0240_065:0171b07": "丘。汝往彼問。當為汝說。善財頂禮辭退而去。",
    "X09n0240_065:0171b08": "[0171b08] 爾時善財童子。思惟菩薩所住行甚深。思惟菩薩所",
    "X09n0240_065:0171b09": "證法甚深。思惟菩薩所入處甚深。思惟眾生微細智",
    "X09n0240_065:0171b10": "甚深。思惟世間依想住甚深。思惟眾生所作行甚深。",
    "X09n0240_065:0171b11": "思惟眾生心流注甚深。思惟眾生如光影甚深。思惟",
    "X09n0240_065:0171b12": "眾生名號甚深。思惟眾生言說甚深。思惟莊嚴法界",
    "X09n0240_065:0171b13": "甚深。思惟種植業行甚深。思惟業莊飾世間甚深。漸",
    "X09n0240_065:0171b14": "次遊行至三眼國。於城邑聚落村鄰市肆川原山谷",
    "X09n0240_065:0171b15": "一切諸處。周&#x5FA7;求覓善見比丘。見在林中經行往返。",
    "X09n0240_065:0171b16": "壯年美貌端正可喜。其髮紺青右旋不亂。頂有肉髻",
    "X09n0240_065:0171b17": "皮膚金色。頸文三道額廣平正。眼目脩廣如青蓮華。",
    "X09n0240_065:0171b18": "脣口丹潔如頻婆果。&#x80F7;標卍字七處平滿。其臂纖長。",
    "X09n0240_065:0171b19": "其指網縵。手足掌中有金剛輪。其身殊妙如淨居天。",
    "X09n0240_065:0171b20": "上下端直如尼拘陀樹。諸相隨好悉皆圓滿。如雪山",
    "X09n0240_065:0171b21": "王種種嚴飾。目視不瞬圓光一尋。智慧廣博猶如大",
    "X09n0240_065:0171b22": "海。於諸境界心無所動。若沈若舉。若智非智。動轉戲",
    "X09n0240_065:0171b23": "論一切皆息。得佛所行平等境界。大悲教化一切眾",
    "X09n0240_065:0171b24": "生心無暫捨。為欲利樂一切眾生。為欲開示如來法",
    "X09n0240_065:0171c01": "眼。為踐如來所行之道。不遲不速審諦經行。無量天",
    "X09n0240_065:0171c02": "龍夜叉乾闥婆。阿脩羅。迦樓羅。緊那羅。摩&#x777A;羅伽。釋",
    "X09n0240_065:0171c03": "梵護世。人與非人前後圍繞。主方之神隨方迴轉引",
    "X09n0240_065:0171c04": "導其前。足行諸神持寶蓮華以承其足。無盡光神舒",
    "X09n0240_065:0171c05": "光破闇。閻浮幢林神雨眾雜華。不動藏地神現諸寶",
    "X09n0240_065:0171c06": "藏。普光明&#x8657;空神莊嚴&#x8657;空。成就德海神雨摩尼寶。",
    "X09n0240_065:0171c07": "無垢藏須彌山神頭頂禮敬曲躬合掌。無礙力風神",
    "X09n0240_065:0171c08": "雨妙香華。春和主夜神莊嚴其身舉體投地。常覺主",
    "X09n0240_065:0171c09": "晝神執普照諸方摩尼幢住在&#x8657;空放大光明。時善",
    "X09n0240_065:0171c10": "財童子詣比丘所。頂禮其足。曲躬合掌。白言。聖者。我",
    "X09n0240_065:0171c11": "已先發阿耨多羅三藐三菩提心。求菩薩行。我聞聖",
    "X09n0240_065:0171c12": "者善能開示諸菩薩道。願為我說。菩薩云何學菩薩",
    "X09n0240_065:0171c13": "行。云何修菩薩道。善見答言。善男子。我年既少。出家",
    "X09n0240_065:0171c14": "又近。我此生中於三十八恒河沙佛所淨脩梵行。或",
    "X09n0240_065:0171c15": "有佛所一日一夜淨脩梵行。或有佛所七日七夜淨",
    "X09n0240_065:0171c16": "脩梵行。或有佛所半月一月一歲百歲萬歲億歲那",
    "X09n0240_065:0171c17": "由他歲。乃至不可說不可說歲。或一少劫。或半大劫。",
    "X09n0240_065:0171c18": "或一大劫。或百大劫。乃至不可說不可說大劫。聽聞",
    "X09n0240_065:0171c19": "妙法受行其教。莊嚴諸願入所證處。淨脩諸行滿足",
    "X09n0240_065:0171c20": "六種波羅蜜海。亦見彼佛成道說法。各各差別無有",
    "X09n0240_065:0171c21": "雜亂。住持遺教乃至滅盡。亦知彼佛本所興願。以三",
    "X09n0240_065:0171c22": "昧願力。嚴淨一切諸佛國土。以入一切行三昧力。淨",
    "X09n0240_065:0171c23": "脩一切諸菩薩行。以普賢乘出離力。清淨一切佛波",
    "X09n0240_065:0171c24": "羅蜜。又善男子。我經行時一念中一切十方皆悉現",
    "X09n0240_065:0172a01": "前。智慧清淨故。一念中一切世界皆悉現前。經過不",
    "X09n0240_065:0172a02": "可說不可說世界故。一念中不可說不可說佛剎皆",
    "X09n0240_065:0172a03": "悉嚴淨。成就大願力故。一念中不可說不可說眾生",
    "X09n0240_065:0172a04": "差別行皆悉現前。滿足十力智故。一念中不可說不",
    "X09n0240_065:0172a05": "可說諸佛清淨身皆悉現前。成就普賢行願力故。一",
    "X09n0240_065:0172a06": "念中恭敬供養不可說不可說佛剎微塵數如來。成",
    "X09n0240_065:0172a07": "就柔&#x8F2D;心供養如來願力故。一念中領受不可說不",
    "X09n0240_065:0172a08": "可說如來法。得證阿僧祇差別法住持法輪陀羅尼",
    "X09n0240_065:0172a09": "力故。一念中不可說不可說菩薩行海皆悉現前。得",
    "X09n0240_065:0172a10": "能淨一切行如因陀羅網願力故。一念中不可說不",
    "X09n0240_065:0172a11": "可說諸三昧海皆悉現前。得於一三昧門入一切三",
    "X09n0240_065:0172a12": "昧門皆令清淨願力故。一念中不可說不可說諸根",
    "X09n0240_065:0172a13": "海皆悉現前。得了知諸根際於一根中見一切根願",
    "X09n0240_065:0172a14": "力故。一念中不可說不可說佛剎微塵數時皆悉現",
    "X09n0240_065:0172a15": "前。得於一切時轉法輪眾生界盡法輪無盡願力故。",
    "X09n0240_065:0172a16": "一念中不可說不可說一切三世海皆悉現前。得了",
    "X09n0240_065:0172a17": "知一切世界中一切三世分位智光明願力故。善男",
    "X09n0240_065:0172a18": "子。我唯知此菩薩隨順燈解脫門。如諸菩薩摩訶薩",
    "X09n0240_065:0172a19": "如金剛燈。於如來家真正受生。具足成就不死命根。",
    "X09n0240_065:0172a20": "常然智燈無有盡滅。其身堅固不可沮壞。現於如幻",
    "X09n0240_065:0172a21": "色相之身。如緣起法無量差別隨眾生心各各示現。",
    "X09n0240_065:0172a22": "形貌色相世無倫匹。毒刃火&#x707E;所不能害。如金剛山",
    "X09n0240_065:0172a23": "無能壞者。降伏一切諸魔外道。其身妙好如真金山。",
    "X09n0240_065:0172a24": "於天人中最為殊特。名稱廣大靡不聞知。觀諸世間",
    "X09n0240_065:0172b01": "咸對目前。演深法藏如海無盡。放大光明普照十方。",
    "X09n0240_065:0172b02": "若有見者必破一切障礙大山。必拔一切不善根本",
    "X09n0240_065:0172b03": "必令種植廣大善根。如是之人難可得見。難可出世。",
    "X09n0240_065:0172b04": "而我云何能知能說彼功德行。善男子。於此南方有",
    "X09n0240_065:0172b05": "一國土名曰名聞。於河渚中有一童子名自在主。汝",
    "X09n0240_065:0172b06": "詣彼問菩薩云何學菩薩行修菩薩道。時善財童子。",
    "X09n0240_065:0172b07": "為欲究竟菩薩勇猛清淨之行。欲得菩薩大力光明。",
    "X09n0240_065:0172b08": "欲脩菩薩無勝無盡諸功德行。欲滿菩薩堅固大願。",
    "X09n0240_065:0172b09": "欲成菩薩廣大深心。欲持菩薩無量勝行。於菩薩法",
    "X09n0240_065:0172b10": "心無厭足。願入一切菩薩功德。欲常攝御一切眾生。",
    "X09n0240_065:0172b11": "欲超生死稠林曠野。於善知識常樂見聞。承事供養",
    "X09n0240_065:0172b12": "無有厭倦。頂禮其足繞無量&#x5E00;。殷勤瞻仰。辭退而去。",
    "X09n0240_065:0172b13": "[0172b13] 大文第三善見比丘已下有十善友寄十行位。位",
    "X09n0240_065:0172b14": "各一人。初善見比丘。寄歡喜行。此約檀度。疏釋施",
    "X09n0240_065:0172b15": "隨自他。故名歡喜。然四十位。每十位行皆修十度。",
    "X09n0240_065:0172b16": "然前十住位中。以入理為勝。故度相雖含。而經文",
    "X09n0240_065:0172b17": "義未甚顯。今此十行。疏皆按次而釋。以初知識自",
    "X09n0240_065:0172b18": "敘證入法門滿足六波羅蜜故。然離各位單屬一",
    "X09n0240_065:0172b19": "度。其實圓融一度。具一切度。皆以般若為首。故善",
    "X09n0240_065:0172b20": "財南行之時。思惟般若有十三種甚深。以此般若",
    "X09n0240_065:0172b21": "為行本故。善財依教趣求。漸次南行。至三眼國。見",
    "X09n0240_065:0172b22": "善見比丘。在林中經行。善財觀此比丘。正報端正",
    "X09n0240_065:0172b23": "可喜。廣讚相貌如佛。圓光一尋。又觀其內心智慧",
    "X09n0240_065:0172b24": "廣博。猶如大海。心安神定。沉浮兩捨。即此比丘外",
    "X09n0240_065:0172c01": "相之福。內心之慧。又有無量八部諸神圍繞。皆足",
    "X09n0240_065:0172c02": "驗其往因。從脩六度中來。時善財修敬致問。云何",
    "X09n0240_065:0172c03": "修菩薩道。善見答言。我初出家。於此生中。於三十",
    "X09n0240_065:0172c04": "八恒河沙佛所淨修梵行。此已具戒度。又云或於",
    "X09n0240_065:0172c05": "佛一日一夜修。或七日一月一歲。乃至百千萬歲",
    "X09n0240_065:0172c06": "修。乃至小劫大劫。至不可說不可說大劫修。此在",
    "X09n0240_065:0172c07": "現生而言。至不可說劫者。正劫念同時。延促無礙。",
    "X09n0240_065:0172c08": "而長劫不倦。此精進度。又聞法受行入證。此智度。",
    "X09n0240_065:0172c09": "并前止觀雙運為禪度。故云滿足六波羅蜜。故後",
    "X09n0240_065:0172c10": "云我經行時一念中一切十方皆悉現前。智慧清",
    "X09n0240_065:0172c11": "淨。有十七行經。皆言修般若行之業用。此已極為",
    "X09n0240_065:0172c12": "善財發揚般若法門之妙。以是十行之首。故詳盡",
    "X09n0240_065:0172c13": "如此。即此一行具足一切行矣。故善見比丘。既陳",
    "X09n0240_065:0172c14": "所證唯此隨順燈解脫門而已。復謙己不能者。略",
    "X09n0240_065:0172c15": "舉十二事。推後勝友。乃曰於此南方有一國土。名",
    "X09n0240_065:0172c16": "曰名聞。於河渚中有一童子。名自在主。汝受往問。",
    "X09n0240_065:0172c17": "時善財童子。為欲究竟菩薩清淨之行。故發十二",
    "X09n0240_065:0172c18": "種願樂之心。辭退而去。",
    "X09n0240_065:0172c19": "[0172c19] 爾時善財童子。受善見比丘教已。憶念誦持思惟修",
    "X09n0240_065:0172c20": "習明了決定。於彼法門而得悟入。天龍夜叉乾闥婆",
    "X09n0240_065:0172c21": "眾前後圍繞。向名聞國。周&#x5FA7;求覓自在主童子。時有",
    "X09n0240_065:0172c22": "天龍乾闥婆等。於&#x8657;空中告善財言。善男子。今此童",
    "X09n0240_065:0172c23": "子在河渚上。爾時善財即詣其所。見此童子。十千童",
    "X09n0240_065:0172c24": "子所共圍繞聚沙為戲。善財見已。頂禮其足繞無量",
    "X09n0240_065:0173a01": "&#x5E00;。合掌恭敬&#x5374;住一面。白言。聖者。我已先發阿耨多",
    "X09n0240_065:0173a02": "羅三藐三菩提心。而未知菩薩云何學菩薩行。云何",
    "X09n0240_065:0173a03": "修菩薩道。願為解說。自在主言。善男子。我昔曾於文",
    "X09n0240_065:0173a04": "殊師利童子所。修學書數算印等法。即得悟入一切",
    "X09n0240_065:0173a05": "工巧神通智法門。善男子。我因此法門故得知世間",
    "X09n0240_065:0173a06": "書數算印界處等法。亦能療治風&#x764E;消瘦鬼魅所著。",
    "X09n0240_065:0173a07": "如是所有一切諸病。亦能造立城邑聚落。園林臺觀",
    "X09n0240_065:0173a08": "宮殿屋宅種種諸處。亦善調鍊種種僊藥。亦善營理",
    "X09n0240_065:0173a09": "田農商賈一切諸業。取捨進退咸得其所。又善別知",
    "X09n0240_065:0173a10": "眾生身相作善作惡。當生善趣。當生惡趣。此人應得",
    "X09n0240_065:0173a11": "聲聞乘道。此人應得緣覺乘道。此人應入一切智地",
    "X09n0240_065:0173a12": "如是等事皆悉能知。亦令眾生學習此法。增長決定",
    "X09n0240_065:0173a13": "究竟清淨。善男子。我亦能知菩薩算法。所謂一百洛",
    "X09n0240_065:0173a14": "叉為一俱胝。俱胝俱胝為一阿庾多。阿庾多阿庾多",
    "X09n0240_065:0173a15": "為一那由他。那由他那由他為一頻婆羅。頻婆羅頻",
    "X09n0240_065:0173a16": "婆羅為一矜羯羅。廣說乃至優&#x9262;羅優&#x9262;羅為一波",
    "X09n0240_065:0173a17": "頭摩。波頭摩波頭摩為一僧祇。僧祇僧祇為一趣。趣",
    "X09n0240_065:0173a18": "趣為一喻。喻喻為一無數。無數無數為一無數轉。無",
    "X09n0240_065:0173a19": "數轉無數轉為一無量。無量無量為一無量轉。無量",
    "X09n0240_065:0173a20": "轉無量轉為一無邊。無邊無邊為一無邊轉。無邊轉",
    "X09n0240_065:0173a21": "無邊轉為一無等。無等無等為一無等轉。無等轉無",
    "X09n0240_065:0173a22": "等轉為一不可數。不可數不可數為一不可數轉。不",
    "X09n0240_065:0173a23": "可數轉不可數轉為一不可稱。不可稱不可稱為一",
    "X09n0240_065:0173a24": "不可稱轉。不可稱轉不可稱轉為一不可思。不可思",
    "X09n0240_065:0173b01": "不可思為一不可思轉。不可思轉不可思轉為一不",
    "X09n0240_065:0173b02": "可量。不可量不可量為一不可量轉。不可量轉不可",
    "X09n0240_065:0173b03": "量轉為一不可說。不可說不可說為一不可說轉。不",
    "X09n0240_065:0173b04": "可說轉不可說轉為一不可說不可說。此又不可說",
    "X09n0240_065:0173b05": "不可說為一不可說不可說轉。善男子。我以此菩薩",
    "X09n0240_065:0173b06": "算法。算無量由旬廣大沙聚。悉知其內顆粒多少。亦",
    "X09n0240_065:0173b07": "能算知東方所有一切世界種種差別次第安住。南",
    "X09n0240_065:0173b08": "西北方四維上下亦復如是。亦能算知十方所有一",
    "X09n0240_065:0173b09": "切世界廣狹大小及以名字。其中所有一切劫名。一",
    "X09n0240_065:0173b10": "切佛名。一切法名。一切眾生名。一切業名。一切菩薩",
    "X09n0240_065:0173b11": "名。一切諦名。皆悉了知。善男子。我唯知此一切工巧",
    "X09n0240_065:0173b12": "大神通智光明法門。如諸菩薩摩訶薩能知一切諸",
    "X09n0240_065:0173b13": "眾生數。能知一切諸法品類數。能知一切諸法差別",
    "X09n0240_065:0173b14": "數。能知一切三世數。能知一切眾生名數。能知一切",
    "X09n0240_065:0173b15": "諸法名數。能知一切諸如來數。能知一切諸佛名數。",
    "X09n0240_065:0173b16": "能知一切諸菩薩數。能知一切菩薩名數。而我何能",
    "X09n0240_065:0173b17": "說其功德。示其所行。顯其境界。讚其勝力。辯其樂欲。",
    "X09n0240_065:0173b18": "宣其助道。彰其大願。歎其妙行。闡其諸度。演其清淨。",
    "X09n0240_065:0173b19": "發其殊勝智慧光明。善男子。於此南方有一大城名",
    "X09n0240_065:0173b20": "曰海住。有優婆夷名為具足。汝詣彼問菩薩云何學",
    "X09n0240_065:0173b21": "菩薩行修菩薩道。時善財童子聞是語已。舉身毛豎",
    "X09n0240_065:0173b22": "歡喜踊躍。獲得希有信樂寶心。成就廣大利眾生心。",
    "X09n0240_065:0173b23": "悉能明見一切諸佛出興次第。悉能通達甚深智慧",
    "X09n0240_065:0173b24": "清淨法輪。於一切趣皆隨現身。了知三世平等境界。",
    "X09n0240_065:0173c01": "出生無盡功德大海。放大智慧自在光明。開三有城",
    "X09n0240_065:0173c02": "所有關鑰。頂禮其足。繞無量&#x5E00;。殷勤瞻仰。辭退而去。",
    "X09n0240_065:0173c03": "[0173c03] 此下第二自在主。寄饒益行。此約戒度。疏云。三聚",
    "X09n0240_065:0173c04": "淨戒。能益自他。故名饒益。初依教趣求。國曰名聞",
    "X09n0240_065:0173c05": "者。能持淨戒現世果故。河渚上者。若持淨戒生死",
    "X09n0240_065:0173c06": "愛河不漂溺故。童子自在主者。三業無非。六根離",
    "X09n0240_065:0173c07": "過。故得自在。則戒為主矣。故善財聞前法門思惟",
    "X09n0240_065:0173c08": "修習。而得悟入。故往參童子。空中神告。此童子者",
    "X09n0240_065:0173c09": "在河渚上。時善財往詣。見此童子與十千童子聚",
    "X09n0240_065:0173c10": "沙為戲。見聚沙者。恒沙功德由戒積集故。善財諮",
    "X09n0240_065:0173c11": "問修菩薩道。自在答言。我昔於文殊師利童子所",
    "X09n0240_065:0173c12": "修學書數算印等法。即得悟入一切工巧神通智",
    "X09n0240_065:0173c13": "法門。然此戒而言學書數算印等者。疏釋智能護",
    "X09n0240_065:0173c14": "戒故。從文殊能記止作。故云學書。表撿三業四重",
    "X09n0240_065:0173c15": "十重。三千威儀。八萬細行故。學數算者。籌量一一",
    "X09n0240_065:0173c16": "因能感果。印者。持犯善惡。感果決定故。意雖兼五",
    "X09n0240_065:0173c17": "明。皆約戒釋故。後童子自陳所證法門。由此算數",
    "X09n0240_065:0173c18": "一明而兼五明。故舉醫方等事決定究竟清淨。及",
    "X09n0240_065:0173c19": "廣陳能算所算之數目。有二十一行經。然但舉數",
    "X09n0240_065:0173c20": "者。意在了知一切劫中一切佛及佛法眾生及業。",
    "X09n0240_065:0173c21": "與菩薩行諦。皆悉了知。皆依微細戒品所建立也。",
    "X09n0240_065:0173c22": "故自童子舉此數已。即言我唯知此一切工巧大",
    "X09n0240_065:0173c23": "神通智光明法門而已。其如知一切眾生諸菩薩",
    "X09n0240_065:0173c24": "品數。則非我所知。故謙己推勝。指往海住城。具足",
    "X09n0240_065:0174a01": "優婆夷。汝可往問。時善財聞已。歡喜踊躍。發希有",
    "X09n0240_065:0174a02": "信樂等心。殷勤瞻仰。辭退而去。",
    "X09n0240_065:0174a03": "[0174a03] 爾時善財童子。觀察思惟善知識教。猶如巨海受大",
    "X09n0240_065:0174a04": "雲雨無有厭足。作是念言善知識教猶如春日。生長",
    "X09n0240_065:0174a05": "一切善法根苗。善知識教猶如滿月。凡所照及皆使",
    "X09n0240_065:0174a06": "清涼。善知識教如夏雪山。能除一切諸獸熱渴。善知",
    "X09n0240_065:0174a07": "識教如芳池日。能開一切善心蓮華。善知識教如大",
    "X09n0240_065:0174a08": "寶洲。種種法寶充滿其心。善知識教如閻浮樹。積集",
    "X09n0240_065:0174a09": "一切福智華果。善知識教如大龍王。於&#x8657;空中遊戲",
    "X09n0240_065:0174a10": "自在。善知識教如須彌山。無量善法三十三天於中",
    "X09n0240_065:0174a11": "止住。善知識教猶如帝釋。眾會圍繞無能&#x668E;蔽。能伏",
    "X09n0240_065:0174a12": "異道脩羅軍眾。如是思惟漸次遊行。至海住城。處處",
    "X09n0240_065:0174a13": "尋覓此優婆夷。時彼眾人咸告之言。善男子。此優婆",
    "X09n0240_065:0174a14": "夷在此城中所住宅內。善財聞已。即詣其門合掌而",
    "X09n0240_065:0174a15": "立。其宅廣博種種莊嚴。眾寶垣牆周&#x5E00;圍繞。四面皆",
    "X09n0240_065:0174a16": "有寶莊嚴門。善財入已。見優婆夷處於寶座。盛年好",
    "X09n0240_065:0174a17": "色端正可喜。素服垂髮身無瓔珞。其身色相威德光",
    "X09n0240_065:0174a18": "明。除佛菩薩餘無能及。於其宅內敷十億座。超出人",
    "X09n0240_065:0174a19": "天一切所有。皆是菩薩業力成就。宅中無有衣服飲",
    "X09n0240_065:0174a20": "食。及餘一切資生之物。但於其前置一小器。復有一",
    "X09n0240_065:0174a21": "萬童女圍繞。威儀色相如天婇女。妙寶嚴具莊飾其",
    "X09n0240_065:0174a22": "身。言音美妙聞者喜悅。常在左右親近瞻仰。思惟觀",
    "X09n0240_065:0174a23": "察。曲躬低首應其教命。彼諸童女身出妙香普熏一",
    "X09n0240_065:0174a24": "切。若有眾生遇斯香者。皆不退轉無怒害心。無怨結",
    "X09n0240_065:0174b01": "心。無慳嫉心。無諂誑心。無險曲心。無憎愛心。無瞋恚",
    "X09n0240_065:0174b02": "心。無下劣心。無高慢心。生平等心。起大慈心。發利益",
    "X09n0240_065:0174b03": "心。住律儀心。離貪求心。聞其音者歡喜踊躍。見其身",
    "X09n0240_065:0174b04": "者悉離貪染。爾時善財。既見具足優婆夷已。頂禮其",
    "X09n0240_065:0174b05": "足恭敬圍繞。合掌而立。白言。聖者。我已先發阿耨多",
    "X09n0240_065:0174b06": "羅三藐三菩提心。而未知菩薩云何學菩薩行。云何",
    "X09n0240_065:0174b07": "脩菩薩道。我聞聖者。善能誘誨願為我說。彼即告言",
    "X09n0240_065:0174b08": "善男子。我得菩薩無盡福德藏解脫門。能於如是一",
    "X09n0240_065:0174b09": "小器中。隨諸眾生種種欲樂。出生種種美味飲食悉",
    "X09n0240_065:0174b10": "令充滿。假使百眾生。千眾生。百千眾生。億眾生。百億",
    "X09n0240_065:0174b11": "眾生。千億眾生。百千億那由他眾生。乃至不可說不",
    "X09n0240_065:0174b12": "可說眾生。假使閻浮提微塵數眾生。一四天下微塵",
    "X09n0240_065:0174b13": "數眾生。小千世界中千世界大千世界。乃至不可說",
    "X09n0240_065:0174b14": "不可說佛剎微塵數眾生。假使十方世界一切眾生",
    "X09n0240_065:0174b15": "隨其欲樂悉令充滿。而其飲食無有窮盡。亦不減少。",
    "X09n0240_065:0174b16": "如是飲食。如是種種上味。種種&#x7240;座。種種衣服。種種",
    "X09n0240_065:0174b17": "臥具。種種車乘。種種華。種種鬘。種種香。種種塗香。種",
    "X09n0240_065:0174b18": "種燒香。種種末香。種種珍寶。種種瓔珞。種種幢。種種",
    "X09n0240_065:0174b19": "旛。種種蓋。種種上妙資生之具。隨意所樂悉令充足。",
    "X09n0240_065:0174b20": "又善男子。假使東方一世界中聲聞獨覺食我食已。",
    "X09n0240_065:0174b21": "皆證聲聞辟支佛果。住最後身。如一世界中。如是百",
    "X09n0240_065:0174b22": "世界。千世界。百千世界。億世界。百億世界。千億世界。",
    "X09n0240_065:0174b23": "百千億世界。百千億那由他世界。閻浮提微塵數世",
    "X09n0240_065:0174b24": "界。一四天下微塵數世界。小千國土微塵數世界。中",
    "X09n0240_065:0174c01": "千國土微塵數世界。三千大千國土微塵數世界。乃",
    "X09n0240_065:0174c02": "至不可說不可說佛剎微塵數世界中。所有一切聲",
    "X09n0240_065:0174c03": "聞獨覺食我食已。皆證聲聞辟支佛果住最後身。如",
    "X09n0240_065:0174c04": "於東方。南西北方四維上下亦復如是。又善男子。東",
    "X09n0240_065:0174c05": "方一世界。乃至不可說不可說佛剎微塵數世界中。",
    "X09n0240_065:0174c06": "所有一生所繫菩薩食我食已。皆菩提樹下坐於道",
    "X09n0240_065:0174c07": "場降伏魔軍。成阿耨多羅三藐三菩提。如東方。南西",
    "X09n0240_065:0174c08": "北方四維上下亦復如是。善男子。汝見我此十千童",
    "X09n0240_065:0174c09": "女眷屬已不。答言已見。優婆夷言。善男子。此十千童",
    "X09n0240_065:0174c10": "女而為上首。如是眷屬百萬阿僧祇。皆悉與我同行。",
    "X09n0240_065:0174c11": "同願。同善根。同出離道。同清淨解。同清淨念。同清淨",
    "X09n0240_065:0174c12": "趣。同無量覺。同得諸根。同廣大心。同所行境。同理。同",
    "X09n0240_065:0174c13": "義。同明了法。同淨色相。同無量力。同最精進。同正法",
    "X09n0240_065:0174c14": "音。同隨類音。同清淨第一音。同讚無量清淨功德。同",
    "X09n0240_065:0174c15": "清淨業。同清淨報。同大慈周普救護一切。同大悲周",
    "X09n0240_065:0174c16": "普成熟眾生。同清淨身業隨緣集起令見者欣悅。同",
    "X09n0240_065:0174c17": "清淨口業隨世語言宣布法化。同往詣一切諸佛眾",
    "X09n0240_065:0174c18": "會道場。同往詣一切佛剎供養諸佛。同能現見一切",
    "X09n0240_065:0174c19": "法門。同住菩薩清淨行地。善男子。是十千童女能於",
    "X09n0240_065:0174c20": "此器取上飲食。一剎那頃&#x5FA7;至十方。供養一切後身",
    "X09n0240_065:0174c21": "菩薩聲聞獨覺。乃至&#x5FA7;及諸餓鬼趣。皆令充足。善男",
    "X09n0240_065:0174c22": "子。此十千女以我此器。能於天中充足天食。乃至人",
    "X09n0240_065:0174c23": "中充足人食。善男子。且待須臾汝當自見。說是語時。",
    "X09n0240_065:0174c24": "善財則見無量眾生從四門入。皆優婆夷本願所請。",
    "X09n0240_065:0175a01": "既來集已。敷座令坐。隨其所須。給施飲食悉使充足。",
    "X09n0240_065:0175a02": "告善財言。善男子。我唯知此無盡福德藏解脫門。如",
    "X09n0240_065:0175a03": "諸菩薩摩訶薩一切功德猶如大海甚深無盡。猶如",
    "X09n0240_065:0175a04": "&#x8657;空廣大無際。如如意珠滿眾生願。如大聚落所求",
    "X09n0240_065:0175a05": "皆得。如須彌山普集眾寶。猶如奧藏常貯法財。猶如",
    "X09n0240_065:0175a06": "明燈破諸黑闇。猶如高蓋普蔭&#x7FA3;生。而我云何能知",
    "X09n0240_065:0175a07": "能說彼功德行。善男子。南方有城名曰大興。彼有居",
    "X09n0240_065:0175a08": "士名曰明智。汝詣彼問菩薩云何學菩薩行。修菩薩",
    "X09n0240_065:0175a09": "道。時善財童子。頂禮其足。繞無量&#x5E00;。瞻仰無厭。辭退",
    "X09n0240_065:0175a10": "而去。",
    "X09n0240_065:0175a11": "[0175a11] 此下第三具足優婆夷寄無違逆行。此約忍度。忍",
    "X09n0240_065:0175a12": "順物理。名無違逆。城名海住者。近海而住故。安住",
    "X09n0240_065:0175a13": "於忍。如海包含故。友名具足者一器之中無不具",
    "X09n0240_065:0175a14": "故。忍氣&#x5FA7;容一切德故。忍辱柔和故寄女人。善財",
    "X09n0240_065:0175a15": "既聞前友之教。思惟觀察善知識教有多利益。故",
    "X09n0240_065:0175a16": "稱十種大益。漸次南行。至海住城。尋覓此優婆夷。",
    "X09n0240_065:0175a17": "眾人告言。此優婆夷在此城中所住宅內。善財聞",
    "X09n0240_065:0175a18": "已。即往詣其門。見其宅廣博眾寶莊嚴。善財入已",
    "X09n0240_065:0175a19": "見優婆夷。盛年好色。威德光明。除佛菩薩無能及",
    "X09n0240_065:0175a20": "者。見其宅內敷有十億座。如有待者。其餘一切空",
    "X09n0240_065:0175a21": "無所有。但於其前置一小器。復有一萬童女圍繞。",
    "X09n0240_065:0175a22": "善財作禮。致敬諮問。修菩薩道。彼即告言。我得菩",
    "X09n0240_065:0175a23": "薩無盡福德藏解脫門。能於此一小器中出生種",
    "X09n0240_065:0175a24": "種美味飲食。悉令充滿。假使百千萬億眾生至三",
    "X09n0240_065:0175b01": "千大千世界。乃至不可說佛剎微塵數一切眾生。",
    "X09n0240_065:0175b02": "隨其所欲。悉皆充滿亦不減少。如飲食。如是種種",
    "X09n0240_065:0175b03": "衣服臥具上妙莊嚴資生之具。隨意所樂。悉令充",
    "X09n0240_065:0175b04": "足。此正示法界無盡藏。皆依一忍行所出生也。然",
    "X09n0240_065:0175b05": "忍之為行最下故表一小器。包含無外故隨出無",
    "X09n0240_065:0175b06": "盡。謂不但滿眾生欲樂。即十方微塵數世界中若",
    "X09n0240_065:0175b07": "聲聞緣覺菩薩乃至一生所繫菩薩。食我器中之",
    "X09n0240_065:0175b08": "食。皆坐道場。成無上菩提之果。極盡忍行之大用",
    "X09n0240_065:0175b09": "也。優婆夷又言。善男子。我以器中之食。不但外益",
    "X09n0240_065:0175b10": "十方。即我宅中同行十千童女而為上首。乃至百",
    "X09n0240_065:0175b11": "萬阿僧祇眷屬。食此飲食。則一剎那頃遍至十方。",
    "X09n0240_065:0175b12": "作大佛事。乃至地獄餓鬼皆令充足。善男子。且待",
    "X09n0240_065:0175b13": "須臾。當自見之。善財則見無量眾生。從四門入。隨",
    "X09n0240_065:0175b14": "其所須。悉使充足。作是事已。優婆夷告善財言。我",
    "X09n0240_065:0175b15": "唯知此無盡福藏解脫門而已。若諸菩薩功德大",
    "X09n0240_065:0175b16": "海甚深無盡。種種勝行。非我所知。乃謙己推勝。指",
    "X09n0240_065:0175b17": "示後友云南方有城名大興。有居士名明智。汝可",
    "X09n0240_065:0175b18": "往問。善財頂禮。辭退而去。",
    "X09n0240_065:0175b19": "[0175b19] 爾時善財童子。得無盡莊嚴福德藏解脫光明已。思",
    "X09n0240_065:0175b20": "惟彼福德大海。觀察彼福德&#x8657;空。趣彼福德聚。登彼",
    "X09n0240_065:0175b21": "福德山。攝彼福德藏。入彼福德淵。遊彼福德池。淨彼",
    "X09n0240_065:0175b22": "福德輪。見彼福德藏。入彼福德門。行彼福德道。修彼",
    "X09n0240_065:0175b23": "福德種。漸次而行至大興城。周&#x5FA7;推求明智居士。於",
    "X09n0240_065:0175b24": "善知識心生渴仰。以善知識熏習其心。於善知識志",
    "X09n0240_065:0175c01": "欲堅固。方便求見諸善知識心不退轉。願得承事諸",
    "X09n0240_065:0175c02": "善知識心無懈倦。知由依止善知識故能滿眾善。知",
    "X09n0240_065:0175c03": "由依止善知識故能生眾福。知由依止善知識故能",
    "X09n0240_065:0175c04": "長眾行。知由依止善知識故不由他教自能承事一",
    "X09n0240_065:0175c05": "切善友。如是思惟時長其善根。淨其深心。增其根性。",
    "X09n0240_065:0175c06": "益其德本。加其大願。廣其大悲。近一切智。具普賢道。",
    "X09n0240_065:0175c07": "照明一切諸佛正法。增長如來十力光明。爾時善財",
    "X09n0240_065:0175c08": "見彼居士在其城內市四衢道七寶臺上。處無數寶",
    "X09n0240_065:0175c09": "莊嚴之座。其座妙好。清淨摩尼以為其身。金剛帝青",
    "X09n0240_065:0175c10": "以為其足。寶繩交絡。五百妙寶而為校飾。敷天寶衣。",
    "X09n0240_065:0175c11": "建天幢旛。張大寶網。施大寶帳。閻浮檀金以為其蓋。",
    "X09n0240_065:0175c12": "毗&#x7460;璃寶以為其竿。令人執持以覆其上。&#x9D5E;王羽翮",
    "X09n0240_065:0175c13": "清淨嚴潔以為其扇。熏眾妙香。雨眾天華。左右常奏",
    "X09n0240_065:0175c14": "五百樂音。其音美妙過於天樂。眾生聞者無不悅豫。",
    "X09n0240_065:0175c15": "十千眷屬前後圍繞。色相端嚴人所喜見。天莊嚴具",
    "X09n0240_065:0175c16": "以為嚴飾。於天人中最勝無比。悉已成就菩薩志欲。",
    "X09n0240_065:0175c17": "皆與居士同昔善根。侍立瞻對承其教命。爾時善財",
    "X09n0240_065:0175c18": "頂禮其足。繞無量&#x5E00;。合掌而立。白言。聖者。我為利益",
    "X09n0240_065:0175c19": "一切眾生故。為令一切眾生出諸苦難故。為令一切",
    "X09n0240_065:0175c20": "眾生究竟安樂故。為令一切眾生出生死海故。為令",
    "X09n0240_065:0175c21": "一切眾生住法寶洲故。為令一切眾生枯竭愛河故。",
    "X09n0240_065:0175c22": "為令一切眾生起大慈悲故。為令一切眾生捨離欲",
    "X09n0240_065:0175c23": "愛故。為令一切眾生渴仰佛智故。為令一切眾生出",
    "X09n0240_065:0175c24": "生死曠野故。為令一切眾生樂諸佛功德故。為令一",
    "X09n0240_065:0176a01": "切眾生出三界城故。為令一切眾生入一切智城故。",
    "X09n0240_065:0176a02": "發阿耨多羅三藐三菩提心。而未知菩薩云何學菩",
    "X09n0240_065:0176a03": "薩行。云何修菩薩道。能為一切眾生作依止處。居士",
    "X09n0240_065:0176a04": "告言。善哉善哉。善男子。汝乃能發阿耨多羅三藐三",
    "X09n0240_065:0176a05": "菩提心。善男子。發阿耨多羅三藐三菩提心是人難",
    "X09n0240_065:0176a06": "得。若能發心是人則能求菩薩行。值遇善知識恒無",
    "X09n0240_065:0176a07": "厭足。親近善知識恒無勞倦。供養善知識恒不疲懈。",
    "X09n0240_065:0176a08": "給侍善知識不生憂慼。求覓善知識終不退轉。愛念",
    "X09n0240_065:0176a09": "善知識終不放捨。承事善知識無暫休息。瞻仰善知",
    "X09n0240_065:0176a10": "識無時憩止。行善知識教未曾怠惰。稟善知識心無",
    "X09n0240_065:0176a11": "有誤失。善男子。汝見我此眾會人不。善財答言。唯然",
    "X09n0240_065:0176a12": "已見。居士言善男子。我已令其發阿耨多羅三藐三",
    "X09n0240_065:0176a13": "菩提心。生如來家增長白法。安住無量諸波羅蜜。學",
    "X09n0240_065:0176a14": "佛十力。離世間種住如來種。棄生死輪轉正法輪。滅",
    "X09n0240_065:0176a15": "三惡趣住正法趣。如諸菩薩悉能救護一切眾生。善",
    "X09n0240_065:0176a16": "男子。我得隨意出生福德藏解脫門。凡有所須悉滿",
    "X09n0240_065:0176a17": "其願。所謂衣服瓔珞。象馬車乘。華香幢蓋。飲食湯藥。",
    "X09n0240_065:0176a18": "房舍屋宅。&#x7240;座燈炬。奴婢牛羊。及諸侍使。如是一切",
    "X09n0240_065:0176a19": "資生之物。諸有所須悉令充滿。乃至為說真實妙法。",
    "X09n0240_065:0176a20": "善男子。且待須臾汝當自見。說是語時。無量眾生從",
    "X09n0240_065:0176a21": "種種方所。種種世界。種種國土。種種城邑。形類各別",
    "X09n0240_065:0176a22": "愛欲不同。皆以菩薩往昔願力。其數無邊俱來集會。",
    "X09n0240_065:0176a23": "各隨所欲而有求請。爾時居士如眾普集。須臾繫念",
    "X09n0240_065:0176a24": "仰視&#x8657;空。如其所須悉從空下。一切眾會普皆滿足。",
    "X09n0240_065:0176b01": "然後復為說種種法。所謂為得美食而充足者。與說",
    "X09n0240_065:0176b02": "種種集福德行。離貧窮行。知諸法行。成就法喜禪悅",
    "X09n0240_065:0176b03": "食行。修習具足諸相好行。增長成就難屈伏行。善能",
    "X09n0240_065:0176b04": "了達無上食行。成就無盡大威德力降魔冤行。為得",
    "X09n0240_065:0176b05": "好飲而充足者。與其說法。令於生死捨離愛著入佛",
    "X09n0240_065:0176b06": "法味。為得種種諸上味者。與其說法。皆令獲得諸佛",
    "X09n0240_065:0176b07": "如來上味之相。為得車乘而充足者。與其宣說種種",
    "X09n0240_065:0176b08": "法門。皆令得載摩訶衍乘。為得衣服而充足者。與其",
    "X09n0240_065:0176b09": "說法。令得清淨慚愧之衣乃至如來清淨妙色。如是",
    "X09n0240_065:0176b10": "一切靡不周贍。然後悉為如應說法。既聞法已還歸",
    "X09n0240_065:0176b11": "本處。爾時居士為善財童子示現菩薩不可思議解",
    "X09n0240_065:0176b12": "脫境界已。告言。善男子。我唯知此隨意出生福德藏",
    "X09n0240_065:0176b13": "解脫門。如諸菩薩摩訶薩成就寶手。&#x5FA7;覆一切十方",
    "X09n0240_065:0176b14": "國土。以自在力普雨一切資生之具。所謂雨種種色",
    "X09n0240_065:0176b15": "寶。種種色瓔珞。種種色寶冠。種種色衣服。種種色音",
    "X09n0240_065:0176b16": "樂。種種色華。種種色香。種種色末香。種種色燒香。種",
    "X09n0240_065:0176b17": "種色寶蓋。種種色幢旛。&#x5FA7;滿一切眾生住處。及諸如",
    "X09n0240_065:0176b18": "來眾會道場。或以成熟一切眾生。或以供養一切諸",
    "X09n0240_065:0176b19": "佛。而我云何能知能說彼諸功德自在神力。善男子。",
    "X09n0240_065:0176b20": "於此南方有一大城名師子宮。彼有長者名法寶髻。",
    "X09n0240_065:0176b21": "汝可往問菩薩云何學菩薩行修菩薩道。時善財童",
    "X09n0240_065:0176b22": "子歡喜踊躍。恭敬尊重如弟子禮。作如是念由此居",
    "X09n0240_065:0176b23": "士護念於我。令我得見一切智道。不斷愛念善知識",
    "X09n0240_065:0176b24": "見。不壞尊重善知識心。常能隨順善知識教。決定深",
    "X09n0240_065:0176c01": "信善知識語。恒發深心事善知識。頂禮其足。繞無量",
    "X09n0240_065:0176c02": "&#x5E00;。殷勤瞻仰。辭退而去。",
    "X09n0240_065:0176c03": "[0176c03] 此下第四明智居士。寄無撓行。約進度。無屈撓者",
    "X09n0240_065:0176c04": "勤無怠退故。善財依教趣求。依前修治漸次趣求。",
    "X09n0240_065:0176c05": "城名大興者起大精進故。友名明智者進足必假",
    "X09n0240_065:0176c06": "智目導故。善財見彼居士在其城內市四衢道七",
    "X09n0240_065:0176c07": "寶座上。眾寶莊嚴。十千眷屬圍繞。善財見已。致敬",
    "X09n0240_065:0176c08": "諮問。白言。聖者。我為利益一切眾生故。具陳發心",
    "X09n0240_065:0176c09": "之相。乃問修菩薩行。長者告言。善哉善哉。廣讚發",
    "X09n0240_065:0176c10": "心之勝能。即問汝見我此眾會否。此等皆我所化",
    "X09n0240_065:0176c11": "發心眷屬。已生如來家。未說法門而先示此者。以",
    "X09n0240_065:0176c12": "見所化不&#x8657;也。後乃正示法界。告言。善男子。我得",
    "X09n0240_065:0176c13": "隨意出生福德藏解脫門。凡有所須悉滿其願。且",
    "X09n0240_065:0176c14": "待須臾。汝當自見。說是語時。有無量眾生。從種種",
    "X09n0240_065:0176c15": "方所而來。各有所求。時居士仰視&#x8657;空。如其所須",
    "X09n0240_065:0176c16": "悉從空下。一切眾會普皆滿足。先以財施。然後復",
    "X09n0240_065:0176c17": "為說法。而為法施。無不充足法喜禪悅。各歸本處。",
    "X09n0240_065:0176c18": "意謂財法蘊在&#x8657;空。隨意給施。故名隨意出生福",
    "X09n0240_065:0176c19": "德藏。然寄進行而言財法二施者。此以二施。心無",
    "X09n0240_065:0176c20": "疲厭。是大精進。所謂檀義攝於六也。蘊在空中者。",
    "X09n0240_065:0176c21": "意顯從般若妙空所出生故。時居士為善財童子。",
    "X09n0240_065:0176c22": "示現不思議境界。告善財言。我唯知此隨意出生",
    "X09n0240_065:0176c23": "福德藏解脫門而已。如諸菩薩種種殊勝功德。非",
    "X09n0240_065:0176c24": "我所知。乃謙己推後師子城寶髻長者。可往問彼。",
    "X09n0240_065:0177a01": "善財歡喜。感念殷勤。頂禮其足。辭退而去。"
}