{
    "X09n0240_047:0017b01": "大方廣佛華嚴經綱要卷第四十七",
    "X09n0240_047:0017b02": "于闐國三藏沙門實叉難陀 譯經",
    "X09n0240_047:0017b03": "清涼山大華嚴寺沙門澄觀 疏義",
    "X09n0240_047:0017b04": "明匡山法雲寺憨山沙門德清提挈",
    "X09n0240_047:0017b05": "佛不思議法品第三十三之下",
    "X09n0240_047:0017b06": "[0017b06] 佛子。諸佛世尊有十種廣大佛事。無量無邊不可思",
    "X09n0240_047:0017b07": "議。一切世間諸天及人皆不能知。去來現在所有一",
    "X09n0240_047:0017b08": "切聲聞獨覺亦不能知。唯除如來威神之力。",
    "X09n0240_047:0017b09": "[0017b09] 第四十種廣大佛事。明神通自在。即答前二會佛",
    "X09n0240_047:0017b10": "通問。先總標中謂八相等中皆有大用微細相容",
    "X09n0240_047:0017b11": "故。以此攝物故名佛事。於中先標名。無量下顯勝。",
    "X09n0240_047:0017b12": "[0017b12] 何等為十。所謂一切諸佛於盡&#x8657;空&#x5FA7;法界一切世",
    "X09n0240_047:0017b13": "界兜率陀天。皆現受生修菩薩行作大佛事。無量色",
    "X09n0240_047:0017b14": "相。無量威德。無量光明。無量音聲。無量言辭。無量三",
    "X09n0240_047:0017b15": "昧。無量智慧所行境界。攝取一切人天魔梵沙門婆",
    "X09n0240_047:0017b16": "羅門阿修羅等。大慈無礙。大悲究竟。平等饒益一切",
    "X09n0240_047:0017b17": "眾生。或令生天。或令生人或淨其根或調其心。或時",
    "X09n0240_047:0017b18": "為說差別三乘或時為說圓滿一乘。普皆濟度令出",
    "X09n0240_047:0017b19": "生死。是為第一廣大佛事。",
    "X09n0240_047:0017b20": "[0017b20] 別中先徵。後釋。釋中初明上生佛事。於中四。一別",
    "X09n0240_047:0017b21": "明能攝。二攝取下所攝廣多。三大悲下能攝殊勝。",
    "X09n0240_047:0017b22": "四或令下所攝成益。",
    "X09n0240_047:0017b23": "[0017b23] 佛子。一切諸佛從兜率天降神母胎。以究竟三昧觀",
    "X09n0240_047:0017b24": "受生法如幻如化如影如空如熱時燄。隨樂而受無",
    "X09n0240_047:0017c01": "量無礙。入無諍法。起無著智。離欲清淨。成就廣大妙",
    "X09n0240_047:0017c02": "莊嚴藏。",
    "X09n0240_047:0017c03": "[0017c03] 二降神處胎佛事。於中二。先明智德內圓。",
    "X09n0240_047:0017c04": "[0017c04] 受最後身。住大寶莊嚴樓閣而作佛事。或以神力而",
    "X09n0240_047:0017c05": "作佛事。或以正念而作佛事。或現神通而作佛事。或",
    "X09n0240_047:0017c06": "現智日而作佛事。或現諸佛廣大境界而作佛事。或",
    "X09n0240_047:0017c07": "現諸佛無量光明而作佛事。或入無數廣大三昧而",
    "X09n0240_047:0017c08": "作佛事。或現從彼諸三昧起而作佛事。",
    "X09n0240_047:0017c09": "[0017c09] 後明神通外用。於中二。先明一處一時作佛事。",
    "X09n0240_047:0017c10": "[0017c10] 佛子。如來爾時在母胎中為欲利益一切世間種種",
    "X09n0240_047:0017c11": "示現而作佛事。所謂或現初生。或現童子。或現在宮。",
    "X09n0240_047:0017c12": "或現出家。或復示現成等正覺。或復示現轉妙法輪。",
    "X09n0240_047:0017c13": "或示現於入般涅槃。如是皆以種種方便。於一切方",
    "X09n0240_047:0017c14": "一切網一切族一切種一切世界中而作佛事。是為",
    "X09n0240_047:0017c15": "第二廣大佛事。",
    "X09n0240_047:0017c16": "[0017c16] 後總攝時處作佛事。此中多處。準下瞿波乃至十",
    "X09n0240_047:0017c17": "重。此略舉五。皆後後廣前前。一一切者即娑婆與",
    "X09n0240_047:0017c18": "能遶十三剎塵數剎。十方無間住故。二彼上諸剎",
    "X09n0240_047:0017c19": "復有眷屬剎等圍遶。交絡成網故。三遶中間海十",
    "X09n0240_047:0017c20": "右旋海故。四盡華藏剎海諸剎種故。五一切世界",
    "X09n0240_047:0017c21": "者盡法界故。",
    "X09n0240_047:0017c22": "[0017c22] 佛子。一切諸佛一切善業皆已清淨。一切生智皆已",
    "X09n0240_047:0017c23": "明潔。而以生法誘導&#x7FA3;迷。令其開悟具行眾善。為眾",
    "X09n0240_047:0017c24": "生故示誕王宮。",
    "X09n0240_047:0018a01": "[0018a01] 三現生處宮佛事。有二。先明無生現生。是誕生相。",
    "X09n0240_047:0018a02": "[0018a02] 一切諸佛於諸色欲宮殿妓樂。皆已捨離無所貪染。",
    "X09n0240_047:0018a03": "常觀諸有空無體性。一切樂具悉不真實。持佛淨戒",
    "X09n0240_047:0018a04": "究竟圓滿。",
    "X09n0240_047:0018a05": "[0018a05] 後明無染處染。是處王宮相。於中有四。一三學自",
    "X09n0240_047:0018a06": "圓。無染是定故。",
    "X09n0240_047:0018a07": "[0018a07] 觀諸內宮妻妾侍從。生大悲愍。觀諸眾生&#x8657;妄不實。",
    "X09n0240_047:0018a08": "起大慈心。觀諸世間無一可樂。而生大喜。於一切法",
    "X09n0240_047:0018a09": "心得自在。而起大捨。",
    "X09n0240_047:0018a10": "[0018a10] 二四心愍物。",
    "X09n0240_047:0018a11": "[0018a11] 具佛功德現生法界。身相圓滿眷屬清淨。而於一切",
    "X09n0240_047:0018a12": "皆無所著。以隨類音為眾演說。令於世法深生厭離。",
    "X09n0240_047:0018a13": "如其所行示所得果。復以方便隨應教化。未成熟者",
    "X09n0240_047:0018a14": "令其成熟。已成熟者令得解脫。為作佛事令不退轉。",
    "X09n0240_047:0018a15": "復以廣大慈悲之心。恒為眾生說種種法。又為示現",
    "X09n0240_047:0018a16": "三種自在。令其開悟心得清淨。",
    "X09n0240_047:0018a17": "[0018a17] 三具德攝益。",
    "X09n0240_047:0018a18": "[0018a18] 雖處內宮眾所咸&#x89A9;。而於一切諸世界中施作佛事。",
    "X09n0240_047:0018a19": "以大智慧。以大精進。示現種種諸佛神通無礙無盡",
    "X09n0240_047:0018a20": "恒住三種巧方便業。所謂身業究竟清淨。語業常隨",
    "X09n0240_047:0018a21": "智慧而行。意業甚深無有障礙。以是方便利益眾生。",
    "X09n0240_047:0018a22": "是為第三廣大佛事。",
    "X09n0240_047:0018a23": "[0018a23] 四攝益廣深。",
    "X09n0240_047:0018a24": "[0018a24] 佛子。一切諸佛示處種種莊嚴宮殿觀察厭離捨而",
    "X09n0240_047:0018b01": "出家。欲使眾生了知世法。皆是妄想無常敗壞。深起",
    "X09n0240_047:0018b02": "厭離不生染著。永斷世間貪愛煩惱。修清淨行利益",
    "X09n0240_047:0018b03": "眾生。當出家時捨俗威儀住無諍法。滿足本願無量",
    "X09n0240_047:0018b04": "功德。以大智光滅世癡闇。為諸世間無上福田。常為",
    "X09n0240_047:0018b05": "眾生讚佛功德。令於佛所植諸善本。以智慧眼見真",
    "X09n0240_047:0018b06": "實義。復為眾生讚說出家。清淨無過永得出離。長為",
    "X09n0240_047:0018b07": "世間智慧高幢。是為第四廣大佛事。",
    "X09n0240_047:0018b08": "[0018b08] 四出家佛事。中二。先明出家意。後當出家時下明",
    "X09n0240_047:0018b09": "出家相。三業二利故。",
    "X09n0240_047:0018b10": "[0018b10] 佛子一切諸佛具一切智。於無量法悉已知見。菩提",
    "X09n0240_047:0018b11": "樹下成最正覺。降伏眾魔。威德特尊。其身充滿一切",
    "X09n0240_047:0018b12": "世界。神力所作無邊無盡。於一切智所行之義皆得",
    "X09n0240_047:0018b13": "自在。修諸功德悉已圓滿。其菩提座具足莊嚴。周&#x5FA7;",
    "X09n0240_047:0018b14": "十方一切世界。佛處其上轉妙法輪。說諸菩薩所有",
    "X09n0240_047:0018b15": "行願。開示無量諸佛境界。令諸菩薩皆得悟入修行",
    "X09n0240_047:0018b16": "種種清淨妙行。復能示導一切眾生令種善根。生於",
    "X09n0240_047:0018b17": "如來平等地中。住諸菩薩無邊妙行成就一切功德",
    "X09n0240_047:0018b18": "勝法。一切世界一切眾生一切佛剎一切諸法一切",
    "X09n0240_047:0018b19": "菩薩一切教化一切三世一切調伏一切神變一切",
    "X09n0240_047:0018b20": "眾生心之樂欲。悉善了知而作佛事。是為第五廣大",
    "X09n0240_047:0018b21": "佛事。",
    "X09n0240_047:0018b22": "[0018b22] 五成道佛事。中二。初明真覺舊圓。次菩提樹下應",
    "X09n0240_047:0018b23": "身今滿。後其菩提樹下演法益此頓演華嚴。",
    "X09n0240_047:0018b24": "[0018b24] 佛子。一切諸佛轉不退法輪。令諸菩薩不退轉故。轉",
    "X09n0240_047:0018c01": "無量法轉。令一切世間咸了知故。轉開悟一切法輪。",
    "X09n0240_047:0018c02": "能大無畏師子吼故。轉一切法智藏法輪。開法藏門",
    "X09n0240_047:0018c03": "除闇障故。轉無礙法輪。等&#x8657;空故。轉無著法輪。觀一",
    "X09n0240_047:0018c04": "切法非有無故。轉照世法輪。令一切眾生淨法眼故。",
    "X09n0240_047:0018c05": "轉開示一切智法輪。悉&#x5FA7;一切三世法故。轉一切佛",
    "X09n0240_047:0018c06": "同一法輪。一切佛法不相違故。一切諸佛以如是等",
    "X09n0240_047:0018c07": "無量無數百千億那由他法輪。隨諸眾生心行差別",
    "X09n0240_047:0018c08": "而作佛事不可思議。是為第六廣大佛事。",
    "X09n0240_047:0018c09": "[0018c09] 六轉法輪佛事中義通權實。先列後結。列中一唯",
    "X09n0240_047:0018c10": "菩薩乘通四不退。二通五乘。世咸了故。三開權顯",
    "X09n0240_047:0018c11": "實。令悟知見決定有故。四通三藏。三藏除癡及三",
    "X09n0240_047:0018c12": "障故。五唯頓。事理雙絕故。六中道法輪。不著一邊",
    "X09n0240_047:0018c13": "故。七世諦法。淨所知故。八唯佛法。智遍知故。九唯",
    "X09n0240_047:0018c14": "圓法無異味故。後以如是下總結。即無量乘為第",
    "X09n0240_047:0018c15": "十輪。隨機演故。十皆圓滿故不思議。",
    "X09n0240_047:0018c16": "[0018c16] 佛子。一切諸佛入於一切王都城邑。為諸眾生而作",
    "X09n0240_047:0018c17": "佛事。所謂人王都邑。天王都邑。龍王。夜叉王。乾闥婆",
    "X09n0240_047:0018c18": "王。阿修羅王。迦樓羅王。緊那羅王。摩&#x777A;羅伽王。羅剎",
    "X09n0240_047:0018c19": "王。毗舍闍王。如是等王一切都邑。入城門時大地震",
    "X09n0240_047:0018c20": "動。光明普照。盲者得眼。聾者得耳。狂者得心。裸者得",
    "X09n0240_047:0018c21": "衣。諸憂苦者悉得安樂。一切樂器不鼓自鳴。諸莊嚴",
    "X09n0240_047:0018c22": "具若著不著咸出妙音。眾生聞者無不欣樂。一切諸",
    "X09n0240_047:0018c23": "佛色身清淨相好具足見者無厭。能為眾生作於佛",
    "X09n0240_047:0018c24": "事。所謂若顧視。若觀察。若動轉。若屈伸。若行若住。若",
    "X09n0240_047:0019a01": "坐若臥。若默若語。若現神通。若為說法。若有教&#x52C5;。如",
    "X09n0240_047:0019a02": "是一切皆為眾生而作佛事。一切諸佛普於一切無",
    "X09n0240_047:0019a03": "數世界種種眾生心樂海中。勸令念佛常勤觀察。種",
    "X09n0240_047:0019a04": "諸善根修菩薩行。歎佛色相微妙第一一切眾生難",
    "X09n0240_047:0019a05": "可值遇。若有得見而興信心。則生一切無量善法。集",
    "X09n0240_047:0019a06": "佛功德普皆清淨。如是稱讚佛功德已。分身普往十",
    "X09n0240_047:0019a07": "方世界。令諸眾生悉得瞻奉。思惟觀察承事供養種",
    "X09n0240_047:0019a08": "諸善根得佛歡喜。增長佛種悉當成佛。以如是行而",
    "X09n0240_047:0019a09": "作佛事。或為眾生示現色身。或出妙音。或但微細令",
    "X09n0240_047:0019a10": "其信樂。頭頂禮敬曲躬合掌。稱揚讚歎問訊起居而",
    "X09n0240_047:0019a11": "作佛事。一切諸佛以如是等無量無數不可言說不",
    "X09n0240_047:0019a12": "可思議種種佛事。於一切世界中。隨諸眾生心之所",
    "X09n0240_047:0019a13": "樂。以本願力大慈悲力一切智力。方便教化悉令調",
    "X09n0240_047:0019a14": "伏。是為第七廣大佛事。",
    "X09n0240_047:0019a15": "[0019a15] 七威儀佛事。於中四。一別舉入城益物。二一切諸",
    "X09n0240_047:0019a16": "佛色身下通顯威儀益物。三一切諸佛昔於下言",
    "X09n0240_047:0019a17": "談示現益物。其昔字晉本所無。即是現益。若言昔",
    "X09n0240_047:0019a18": "者。乃是舉因顯果。必是普字。四一切諸佛以如是",
    "X09n0240_047:0019a19": "下總結深廣。",
    "X09n0240_047:0019a20": "[0019a20] 佛子。一切諸佛或住阿蘭若處而作佛事。或住寂靜",
    "X09n0240_047:0019a21": "處而作佛事。或住空閑處而作佛事。或住佛住處而",
    "X09n0240_047:0019a22": "作佛事。或住三昧而作佛事。或獨處園林而作佛事。",
    "X09n0240_047:0019a23": "或隱身不現而作佛事。或住甚深智而作佛事。或住",
    "X09n0240_047:0019a24": "諸佛無比境界而作佛事。或住不可見種種身行。隨",
    "X09n0240_047:0019b01": "諸眾生心樂欲解方便教化無有休息而作佛事。或",
    "X09n0240_047:0019b02": "以天身求一切智而作佛事。或以龍身夜叉身乾闥",
    "X09n0240_047:0019b03": "婆身阿修羅身迦樓羅身緊那羅身摩&#x777A;羅伽人非",
    "X09n0240_047:0019b04": "人等身。求一切智而作佛事。或以聲聞身獨覺身菩",
    "X09n0240_047:0019b05": "薩身求一切智而作佛事。或時說法或時寂寞而作",
    "X09n0240_047:0019b06": "佛事。或說一佛或說多佛而作佛事。或說諸菩薩一",
    "X09n0240_047:0019b07": "切行一切願。為一行願而作佛事。或說諸菩薩一行",
    "X09n0240_047:0019b08": "一願。為無量行願而作佛事。或說佛境界即世間境",
    "X09n0240_047:0019b09": "界而作佛事。或說世間境界即佛境界而作佛事。或",
    "X09n0240_047:0019b10": "說佛境界即非境界而作佛事。或住一日。或住一夜。",
    "X09n0240_047:0019b11": "或住半月。或住一月。或住一年。乃至住不可說劫。為",
    "X09n0240_047:0019b12": "諸眾生而作佛事。是為第八廣大佛事。",
    "X09n0240_047:0019b13": "[0019b13] 八起行佛事中有四。一身心安住行。蘭若唯山林。",
    "X09n0240_047:0019b14": "寂靜通城邑。空閑在無物。二或以天身下起應上",
    "X09n0240_047:0019b15": "求行。三或時說法下說默下化行。四或住一日下",
    "X09n0240_047:0019b16": "時分進修行。",
    "X09n0240_047:0019b17": "[0019b17] 佛子。一切諸佛是生清淨善根之藏。令諸眾生於佛",
    "X09n0240_047:0019b18": "法中生淨信解諸根調伏永離世間。令諸菩薩於菩",
    "X09n0240_047:0019b19": "提道具智慧明不由他悟。或現涅槃而作佛事。或現",
    "X09n0240_047:0019b20": "世間皆悉無常而作佛事。或說佛身而作佛事。或說",
    "X09n0240_047:0019b21": "所作皆悉已辦而作佛事。或說功德圓滿無缺而作",
    "X09n0240_047:0019b22": "佛事。或說永斷諸有根本而作佛事。或令眾生厭離",
    "X09n0240_047:0019b23": "世間隨順佛心而作佛事。或說壽命終歸於盡而作",
    "X09n0240_047:0019b24": "佛事。或說世間無一可樂而作佛事。或為宣說盡未",
    "X09n0240_047:0019c01": "來際供養諸佛而作佛事。或說諸佛轉淨法輪令其",
    "X09n0240_047:0019c02": "得聞生大歡喜而作佛事。或為宣說諸佛境界令其",
    "X09n0240_047:0019c03": "發心而修諸行而作佛事。或為宣說念佛三昧令其",
    "X09n0240_047:0019c04": "發心常樂見佛而作佛事。或為宣說諸根清淨勤求",
    "X09n0240_047:0019c05": "佛道心無懈退而作佛事。或詣一切諸佛國土觀諸",
    "X09n0240_047:0019c06": "境界種種因緣而作佛事。或攝一切諸眾生身皆為",
    "X09n0240_047:0019c07": "佛身。令諸懈怠放逸眾生悉住如來清淨禁戒而作",
    "X09n0240_047:0019c08": "佛事。是為第九廣大佛事。",
    "X09n0240_047:0019c09": "[0019c09] 九起用佛事中。初顯起用所依。以是能生功德藏",
    "X09n0240_047:0019c10": "故。二或現涅槃下正明起用。",
    "X09n0240_047:0019c11": "[0019c11] 佛子。一切諸佛入涅槃時無量眾生悲號涕泣生大",
    "X09n0240_047:0019c12": "憂惱。遞相瞻顧而作是言。如來世尊有大慈悲。哀愍",
    "X09n0240_047:0019c13": "饒益一切世間。與諸眾生為救為歸。如來出現難可",
    "X09n0240_047:0019c14": "值遇。無上福田於今永滅。即以如是令諸眾生悲號",
    "X09n0240_047:0019c15": "戀慕而作佛事。復為化度一切天人龍神夜叉乾闥",
    "X09n0240_047:0019c16": "婆阿修羅迦樓羅緊那羅摩&#x777A;羅伽人非人等。故隨",
    "X09n0240_047:0019c17": "其樂欲自碎其身以為舍利無量無數不可思議。令",
    "X09n0240_047:0019c18": "諸眾生起淨信心恭敬尊重歡喜供養。修諸功德具",
    "X09n0240_047:0019c19": "足圓滿。復起於塔種種嚴飾。於諸天宮。龍宮。夜叉宮。",
    "X09n0240_047:0019c20": "乾闥婆阿修羅迦樓羅緊那羅摩&#x777A;羅伽人非人等",
    "X09n0240_047:0019c21": "諸宮殿中以為供養。牙齒爪髮咸以起塔。令其見者",
    "X09n0240_047:0019c22": "皆悉念佛念法念僧。信樂不迴誠敬尊重。在在處處",
    "X09n0240_047:0019c23": "布施供養修諸功德。以是福故或生天上。或處人間",
    "X09n0240_047:0019c24": "種族尊榮財產備足。所有眷屬悉皆清淨。不入惡趣",
    "X09n0240_047:0020a01": "常生善道恒得見佛具眾白法。於三有中速得出離。",
    "X09n0240_047:0020a02": "各隨所願獲自乘果。於如來所知恩報恩。永與世間",
    "X09n0240_047:0020a03": "作所歸依。佛子。諸佛世尊雖般涅槃。仍與眾生作不",
    "X09n0240_047:0020a04": "思議清淨福田。無盡功德最上福田。令諸眾生善根",
    "X09n0240_047:0020a05": "具足福德圓滿。是為第十廣大佛事。",
    "X09n0240_047:0020a06": "[0020a06] 十涅槃佛事。別顯用中之一。於中三。初明涅槃悲",
    "X09n0240_047:0020a07": "戀益。次復為化度下舍利流布益。後佛子下總結",
    "X09n0240_047:0020a08": "益滿。若配十問。一本願。二即種性及國土。三是無",
    "X09n0240_047:0020a09": "礙。四十皆解脫。五出現。六音聲。七身。八智慧。九自",
    "X09n0240_047:0020a10": "在。",
    "X09n0240_047:0020a11": "[0020a11] 佛子。此諸佛事無量廣大不可思議。一切世間諸天",
    "X09n0240_047:0020a12": "及人及去來今聲聞獨覺皆不能知。唯除如來威神",
    "X09n0240_047:0020a13": "所加。",
    "X09n0240_047:0020a14": "[0020a14] 三結。[0020a14] 上八答自在中第四十種廣大佛事十門",
    "X09n0240_047:0020a15": "竟。",
    "X09n0240_047:0020a16": "[0020a16] 佛子。諸佛世尊有十種無二行自在法。何等為十。所",
    "X09n0240_047:0020a17": "謂一切諸佛悉能善說授記言辭決定無二。一切諸",
    "X09n0240_047:0020a18": "佛悉能隨順眾生心念令其意滿決定無二。一切諸",
    "X09n0240_047:0020a19": "佛悉能現覺一切諸法演說其義決定無二。一切諸",
    "X09n0240_047:0020a20": "佛悉能具足去來今世諸佛智慧決定無二。一切諸",
    "X09n0240_047:0020a21": "佛悉知三世一切剎那即一剎那決定無二。一切諸",
    "X09n0240_047:0020a22": "佛悉知三世一切佛剎入一佛剎決定無二。一切諸",
    "X09n0240_047:0020a23": "佛悉知三世一切佛語即一佛語決定無二。一切諸",
    "X09n0240_047:0020a24": "佛悉知三世一切諸佛與其所化一切眾生體性平",
    "X09n0240_047:0020b01": "等決定無二。一切諸佛悉知世法及諸佛法性無差",
    "X09n0240_047:0020b02": "別決定無二。一切諸佛悉知三世一切諸佛所有善",
    "X09n0240_047:0020b03": "根同一善根決定無二。是為十。",
    "X09n0240_047:0020b04": "[0020b04] 第五無二行自在行者。明無畏自在。兼答普光無",
    "X09n0240_047:0020b05": "畏之問。於事明審。決定無礙。故云無二。不畏他難",
    "X09n0240_047:0020b06": "名為自在。別中十句。初四可知。次三通二義。一以",
    "X09n0240_047:0020b07": "理融相。二事事即入。次二唯理。復一有三。一同性",
    "X09n0240_047:0020b08": "修故。二互迴向故。三互主伴故。五無二行一門。",
    "X09n0240_047:0020b09": "[0020b09] 佛子。諸佛世尊有十種住住一切法。何等為十。所謂",
    "X09n0240_047:0020b10": "一切諸佛住覺悟一切法界。一切諸佛住大悲語。一",
    "X09n0240_047:0020b11": "切諸佛住本大願。一切諸佛住不捨調伏眾生。一切",
    "X09n0240_047:0020b12": "諸佛住無自性法。一切諸佛住平等利益。一切諸佛",
    "X09n0240_047:0020b13": "住無忘失法。一切諸佛住無障礙心。一切諸佛住恒",
    "X09n0240_047:0020b14": "正定心。一切諸佛住等入一切法不違實際相。是為",
    "X09n0240_047:0020b15": "十。",
    "X09n0240_047:0020b16": "[0020b16] 第六明住住一切法者。明三昧自在。兼答普光三",
    "X09n0240_047:0020b17": "昧問。如來所住。無非三昧。故&#x5FA7;住一切。文顯可知。",
    "X09n0240_047:0020b18": "六住一切法一門。",
    "X09n0240_047:0020b19": "[0020b19] 佛子。諸佛世尊有十種知一切法盡無有餘。何等為",
    "X09n0240_047:0020b20": "十。所謂知過去一切法盡無有餘。知未來一切法盡",
    "X09n0240_047:0020b21": "無有餘。知現在一切法盡無有餘。知一切言語法盡",
    "X09n0240_047:0020b22": "無有餘。知一切世間道盡無有餘。知一切眾生心盡",
    "X09n0240_047:0020b23": "無有餘。知一切菩薩善根上中下種種分位盡無有",
    "X09n0240_047:0020b24": "餘。知一切佛圓滿智及諸善根不增不減盡無有餘。",
    "X09n0240_047:0020c01": "知一切法皆從緣起盡無有餘。知一切世界種盡無",
    "X09n0240_047:0020c02": "有餘。知一切法界中如因陀羅網諸差別事盡無有",
    "X09n0240_047:0020c03": "餘。是為十。",
    "X09n0240_047:0020c04": "[0020c04] 第七知一切法盡無有餘者。明十力自在。兼答普",
    "X09n0240_047:0020c05": "光十力之問。十力智慧。照境無遺故。亦顯可知。七",
    "X09n0240_047:0020c06": "知一切法盡無有餘一門。",
    "X09n0240_047:0020c07": "[0020c07] 佛子。諸佛世尊有十種力。何等為十。所謂廣大力。最",
    "X09n0240_047:0020c08": "上力。無量力。大威德力。難獲力。不退力。堅固力。不可",
    "X09n0240_047:0020c09": "壞力。一切世間不思議力。一切眾生無能動力。是為",
    "X09n0240_047:0020c10": "十。佛子諸佛世尊有十種大那羅延幢勇健法。",
    "X09n0240_047:0020c11": "[0020c11] 第八廣大力者。明神力自在。亦答普光十力之問。",
    "X09n0240_047:0020c12": "文中亦三。初標。次何者下徵釋。三結。今初。十力是",
    "X09n0240_047:0020c13": "別名。大那羅延等是總稱。故下列中但依總明。是",
    "X09n0240_047:0020c14": "則標中十力。一一&#x5FA7;下別中。別中十門一一具前",
    "X09n0240_047:0020c15": "標中十力則成百門。十中一廣大者周法界故。二",
    "X09n0240_047:0020c16": "最上者無加過故。三無分量故。四可敬畏故。五唯",
    "X09n0240_047:0020c17": "佛得故。六作無屈故。七當堅故。八緣不壞故。九超",
    "X09n0240_047:0020c18": "言念故。十不可搖故。此下下十門。",
    "X09n0240_047:0020c19": "[0020c19] 何者為十。所謂一切諸佛身不可壞。命不可斷。世間",
    "X09n0240_047:0020c20": "毒藥所不能中。一切世界水火風災皆於佛身不能",
    "X09n0240_047:0020c21": "為害。一切諸魔。天龍夜叉。乾闥婆阿修羅。迦樓羅緊",
    "X09n0240_047:0020c22": "那羅。摩&#x777A;羅伽人非人。毗舍闍羅剎等。盡其勢力雨",
    "X09n0240_047:0020c23": "大金剛。如須彌山及鐵圍山。&#x5FA7;於三千大千世界一",
    "X09n0240_047:0020c24": "時俱下。不能令佛心有驚怖。乃至一毛亦不搖動。行",
    "X09n0240_047:0021a01": "住坐臥初無變易。佛所住處四方遠近。不令其下則",
    "X09n0240_047:0021a02": "不能雨。假使不制而從雨之。終不為損。若有眾生為",
    "X09n0240_047:0021a03": "佛所持及佛所使。尚不可害況如來身。是為諸佛第",
    "X09n0240_047:0021a04": "一大那羅延幢勇健法。",
    "X09n0240_047:0021a05": "[0021a05] 次徵釋中文有十段。第一身命不可壞力。今逆次",
    "X09n0240_047:0021a06": "配。此即不可動力。乃至一毛不動搖故。文中二。先",
    "X09n0240_047:0021a07": "正明不可動壞。謂情非情境俱不能壞。後若有眾",
    "X09n0240_047:0021a08": "生下舉況顯勝。",
    "X09n0240_047:0021a09": "[0021a09] 佛子。一切諸佛以一切法界諸世界中須彌山王。及",
    "X09n0240_047:0021a10": "鐵圍山。大鐵圍山。大海山林。宮殿屋宅。置一毛孔盡",
    "X09n0240_047:0021a11": "未來劫。而諸眾生不覺不知。唯除如來神力所被。佛",
    "X09n0240_047:0021a12": "子。爾時諸佛於一毛孔持於爾所一切世界盡未來",
    "X09n0240_047:0021a13": "劫。或行或住或坐或臥。不生一念勞倦之心。佛子。譬",
    "X09n0240_047:0021a14": "如&#x8657;空普持一切&#x5FA7;法界中所有世界而無勞倦。一",
    "X09n0240_047:0021a15": "切諸佛於一毛孔持諸世界亦復如是。是為諸佛第",
    "X09n0240_047:0021a16": "二大那羅延幢勇健法。",
    "X09n0240_047:0021a17": "[0021a17] 二毛孔容持力。即是不可思議。而諸眾生不覺知",
    "X09n0240_047:0021a18": "故。",
    "X09n0240_047:0021a19": "[0021a19] 佛子。一切諸佛能於一念起不可說不可說世界微",
    "X09n0240_047:0021a20": "塵數步。一一步過不可說不可說佛剎微塵數國土。",
    "X09n0240_047:0021a21": "如是而行經一切世界微塵數劫。佛子。假使有一大",
    "X09n0240_047:0021a22": "金剛山。與上所經一切佛剎其量正等。如是量等大",
    "X09n0240_047:0021a23": "金剛山。有不可說不可說佛剎微塵數。諸佛能以如",
    "X09n0240_047:0021a24": "是諸山置一毛孔。佛身毛孔與法界中一切眾生毛",
    "X09n0240_047:0021b01": "孔數等。一一毛孔悉置爾許大金剛山。持爾許山遊",
    "X09n0240_047:0021b02": "行十方。入盡&#x8657;空一切世界。從於前際盡未來際一",
    "X09n0240_047:0021b03": "切諸劫無有休息。佛身無損亦不勞倦。心常在定無",
    "X09n0240_047:0021b04": "有散亂。是為諸佛第三大那羅延幢勇健法。",
    "X09n0240_047:0021b05": "[0021b05] 三毛持大山力。即當不壞。以持多山大身。心無勞",
    "X09n0240_047:0021b06": "損故。文中速行廣步。多劫行剎。為一山之量。此山",
    "X09n0240_047:0021b07": "已無量矣。況有多山在一毛孔。況復多毛窮劫持",
    "X09n0240_047:0021b08": "住。實難思之境矣。",
    "X09n0240_047:0021b09": "[0021b09] 佛子。一切諸佛一座食已結跏趺坐。經前後際不可",
    "X09n0240_047:0021b10": "說劫。入佛所受不思議樂。其身安住寂然不動。亦不",
    "X09n0240_047:0021b11": "廢捨化眾生事。佛子。假使有人於&#x5FA7;&#x8657;空一一世界。",
    "X09n0240_047:0021b12": "悉以毛端次第度量。諸佛能於一毛端處結跏趺坐",
    "X09n0240_047:0021b13": "盡未來劫。如一毛端處一切毛端處悉亦如是。佛子。",
    "X09n0240_047:0021b14": "假使十方一切世界所有眾生。一一眾生其身大小。",
    "X09n0240_047:0021b15": "悉與不可說佛剎微塵數世界量等。輕重亦爾。諸佛",
    "X09n0240_047:0021b16": "能以爾所眾生置一指端。盡於後際所有諸劫。一切",
    "X09n0240_047:0021b17": "指端皆亦如是。盡持爾許一切眾生。入&#x5FA7;&#x8657;空一一",
    "X09n0240_047:0021b18": "世界。盡於法界悉使無餘。而佛身心曾無勞倦。是為",
    "X09n0240_047:0021b19": "諸佛第四大那羅延幢勇健法。",
    "X09n0240_047:0021b20": "[0021b20] 四定用自在力。即是堅固。定力安住故。",
    "X09n0240_047:0021b21": "[0021b21] 佛子。一切諸佛能於一身化現不可說不可說佛剎",
    "X09n0240_047:0021b22": "微塵數頭。一一頭化現不可說不可說佛剎微塵數",
    "X09n0240_047:0021b23": "舌。一一舌化出不可說不可說佛剎微塵數差別音",
    "X09n0240_047:0021b24": "聲。法界眾生靡不皆聞。一一音聲演不可說不可說",
    "X09n0240_047:0021c01": "佛剎微塵數修多羅藏。一一修多羅藏演不可說不",
    "X09n0240_047:0021c02": "可說佛剎微塵數法。一一法有不可說不可說佛剎",
    "X09n0240_047:0021c03": "微塵數文字句義。如是演說盡不可說不可說佛剎",
    "X09n0240_047:0021c04": "微塵數劫。盡是劫已。復更演說盡不可說不可說佛",
    "X09n0240_047:0021c05": "剎微塵數劫。如是次第乃至盡於一切世界微塵數。",
    "X09n0240_047:0021c06": "盡一切眾生心念數。未來際劫猶可窮盡。如來化身",
    "X09n0240_047:0021c07": "所轉法輪無有窮盡。所謂智慧演說法輪。斷諸疑惑",
    "X09n0240_047:0021c08": "法輪。照一切法法輪。聞無礙藏法輪。令無量眾生歡",
    "X09n0240_047:0021c09": "喜調伏法輪。開示一切諸菩薩行法輪。高升圓滿大",
    "X09n0240_047:0021c10": "智慧日法輪。普然照世智慧明燈法輪。辯才無畏種",
    "X09n0240_047:0021c11": "種莊嚴法輪。如一佛身以神通力轉如是等差別法",
    "X09n0240_047:0021c12": "輪。一切世法無能為喻。如是盡&#x8657;空界一一毛端分",
    "X09n0240_047:0021c13": "量之處。有不可說不可說佛剎微塵數世界。一一世",
    "X09n0240_047:0021c14": "界中念念現不可說不可說佛剎微塵數化身。一一",
    "X09n0240_047:0021c15": "化身皆亦如是。所說音聲文字句義。一一充滿一切",
    "X09n0240_047:0021c16": "法界。其中眾生皆得解了。而佛言音無變無斷無有",
    "X09n0240_047:0021c17": "窮盡。是為諸佛第五大那羅延幢勇健法。",
    "X09n0240_047:0021c18": "[0021c18] 五常遍演法力。此即不退。言音無變。無斷盡故。文",
    "X09n0240_047:0021c19": "中二。初明一身轉。後如一佛下明多身轉。前中三。",
    "X09n0240_047:0021c20": "初顯所說多。次如是演說下明所說常。後所謂下",
    "X09n0240_047:0021c21": "示所說體。後多身可知。是則常恒之說。前後無涯。",
    "X09n0240_047:0021c22": "生盲之徒對而莫&#x89A9;。隨所感見說有始終。",
    "X09n0240_047:0021c23": "[0021c23] 佛子。一切諸佛皆以德相莊嚴&#x80F7;臆。猶若金剛不可",
    "X09n0240_047:0021c24": "損壞。菩提樹下結跏趺坐。魔王軍眾其數無邊。種種",
    "X09n0240_047:0022a01": "異形甚可怖畏。眾生見者靡不驚懾。悉發狂亂或時",
    "X09n0240_047:0022a02": "致死。如是魔眾&#x5FA7;滿&#x8657;空。如來見之心無恐怖。容色",
    "X09n0240_047:0022a03": "不變一毛不豎。不動不亂。無所分別。離諸喜怒寂然",
    "X09n0240_047:0022a04": "清淨。住佛所住具慈悲力。諸根調伏心無所畏。非諸",
    "X09n0240_047:0022a05": "魔眾所能傾動。而能摧伏一切魔軍。皆使迴心稽首",
    "X09n0240_047:0022a06": "歸依。然後復以三輪教化。令其悉發阿耨多羅三藐",
    "X09n0240_047:0022a07": "三菩提意永不退轉。是為諸佛第六大那羅延幢勇",
    "X09n0240_047:0022a08": "健法。",
    "X09n0240_047:0022a09": "[0022a09] 六德相障魔力。即當難獲。然十皆難獲。世多魔惑。",
    "X09n0240_047:0022a10": "偏立難獲之名。",
    "X09n0240_047:0022a11": "[0022a11] 佛子。一切諸佛有無礙音。其音普&#x5FA7;十方世界。眾生",
    "X09n0240_047:0022a12": "聞者自然調伏。彼諸如來所出音聲須彌盧等一切",
    "X09n0240_047:0022a13": "諸山不能為障。天宮龍宮夜叉宮乾闥婆阿修羅迦",
    "X09n0240_047:0022a14": "樓羅緊那羅摩&#x777A;羅伽人非人等一切諸宮所不能",
    "X09n0240_047:0022a15": "障。一切世界高大音聲亦不能障。隨所應化一切眾",
    "X09n0240_047:0022a16": "生靡不皆聞。文字句義悉得解了。是為諸佛第七大",
    "X09n0240_047:0022a17": "那羅延幢勇健法。",
    "X09n0240_047:0022a18": "[0022a18] 七圓音&#x5FA7;徹力。即是威德。聞皆調伏故。",
    "X09n0240_047:0022a19": "[0022a19] 佛子。一切諸佛心無障礙。於百千億那由他不可說",
    "X09n0240_047:0022a20": "不可說劫恒善清淨。去來現在一切諸佛同一體性。",
    "X09n0240_047:0022a21": "無濁無翳。無我無我所。非內非外。了境空寂不生妄",
    "X09n0240_047:0022a22": "想。無所依無所作。不住諸相。永斷分別。本性清淨。捨",
    "X09n0240_047:0022a23": "離一切攀緣憶念。於一切法常無違諍。住於實際離",
    "X09n0240_047:0022a24": "欲清淨。入真法界演說無盡。離量非量所有妄想。絕",
    "X09n0240_047:0022b01": "為無為一切言說。於不可說無邊境界。悉已通達無",
    "X09n0240_047:0022b02": "礙無盡。智慧方便成就十力。一切功德莊嚴清淨。演",
    "X09n0240_047:0022b03": "說種種無量諸法。皆與實相不相違背。於諸法界三",
    "X09n0240_047:0022b04": "世諸法悉等無異究竟自在。入一切法最勝之藏。一",
    "X09n0240_047:0022b05": "切法門正念不惑。安住十方一切佛剎而無動轉。行",
    "X09n0240_047:0022b06": "不斷智知一切法究竟無餘。盡諸有漏。心善解脫。慧",
    "X09n0240_047:0022b07": "善解脫。住於實際通達無礙。心常正定。於三世法及",
    "X09n0240_047:0022b08": "以一切眾生心行一念了達皆無障礙。是為諸佛第",
    "X09n0240_047:0022b09": "八大那羅延幢勇健法。",
    "X09n0240_047:0022b10": "[0022b10] 八心無障礙力。即無量力。離量非量故。初無塵惑",
    "X09n0240_047:0022b11": "障礙。後於不可說下起用無障礙。心善解脫者由",
    "X09n0240_047:0022b12": "三種相。一於諸行&#x5FA7;了知故。二於彼相應諸煩惱",
    "X09n0240_047:0022b13": "斷得作證故。三煩惱斷已。於一切處離愛住故。",
    "X09n0240_047:0022b14": "[0022b14] 佛子。一切諸佛同一法身。境界無量身。功德無邊身",
    "X09n0240_047:0022b15": "世間無盡身。三界不染身。隨念示現身。非實非&#x8657;平",
    "X09n0240_047:0022b16": "等清淨身。無來無去無為不壞身。一相無相法自性",
    "X09n0240_047:0022b17": "身。無處無方&#x5FA7;一切身。神變自在無邊色相身。種種",
    "X09n0240_047:0022b18": "示現普入一切身。妙法方便身。智藏普照身。示法平",
    "X09n0240_047:0022b19": "等身。普&#x5FA7;法界身。無動無分別非有非無常清淨身。",
    "X09n0240_047:0022b20": "非方便非不方便非滅非不滅隨所應化一切眾生",
    "X09n0240_047:0022b21": "種種信解而示現身。從一切功德寶所生身。具一切",
    "X09n0240_047:0022b22": "諸佛法真如身。本性寂靜無障礙身。成就一切無礙",
    "X09n0240_047:0022b23": "法身。&#x5FA7;住一切清淨法界身。分形普&#x5FA7;一切世間身。",
    "X09n0240_047:0022b24": "無攀緣無退轉永解脫具一切智普了達身。是為諸",
    "X09n0240_047:0022c01": "佛第九大那羅延幢勇健法。",
    "X09n0240_047:0022c02": "[0022c02] 九法身微密力。即是最上。此總收前八。後一更無",
    "X09n0240_047:0022c03": "加故。文列二十五身。或即應之真。即真之應。即性",
    "X09n0240_047:0022c04": "之相。即理之智。十身圓融。同一法界之身。不可配",
    "X09n0240_047:0022c05": "於報化。故云最上微密。",
    "X09n0240_047:0022c06": "[0022c06] 佛子。一切諸佛等悟一切諸如來法。等修一切諸菩",
    "X09n0240_047:0022c07": "薩行。若願若智清淨平等。猶如大海悉得滿足。行力",
    "X09n0240_047:0022c08": "尊勝未曾退怯。住諸三昧無量境界。示一切道勸善",
    "X09n0240_047:0022c09": "誡惡。智力第一演法無畏。隨有所問悉能善答。智慧",
    "X09n0240_047:0022c10": "說法平等清淨。身語意行悉皆無雜。住佛所住諸佛",
    "X09n0240_047:0022c11": "種性。以佛智慧而作佛事。住一切智演無量法。無有",
    "X09n0240_047:0022c12": "根本。無有邊際。神通智慧不可思議。一切世間無能",
    "X09n0240_047:0022c13": "解了。智慧深入見一切法。微妙廣大無量無邊。三世",
    "X09n0240_047:0022c14": "法門咸善通達。一切世界悉能開曉。以出世智於諸",
    "X09n0240_047:0022c15": "世間作不可說種種佛事。成不退智入諸佛數。雖已",
    "X09n0240_047:0022c16": "證得不可言說離文字法。而能開示種種言辭。以普",
    "X09n0240_047:0022c17": "賢智集諸善行。成就一念相應妙慧。於一切法悉能",
    "X09n0240_047:0022c18": "覺了。如先所念一切眾生皆依自乘而施其法。一切",
    "X09n0240_047:0022c19": "諸法一切世界一切眾生一切三世。於法界內如是",
    "X09n0240_047:0022c20": "境界其量無邊。以無礙智悉能知見。佛子。一切諸佛",
    "X09n0240_047:0022c21": "於一念頃。隨所應化出興於世。住清淨土成等正覺。",
    "X09n0240_047:0022c22": "現神通力開悟三世一切眾生心意及識不失於時。",
    "X09n0240_047:0022c23": "佛子。眾生無邊。世界無邊。法界無邊。三世無邊。諸佛",
    "X09n0240_047:0022c24": "最勝亦無有邊。悉現於中成等正覺。以佛智慧方便",
    "X09n0240_047:0023a01": "開悟無有休息。佛子。一切諸佛以神通力。現最妙身",
    "X09n0240_047:0023a02": "住無邊處。大悲方便心無障礙。於一切時常為眾生",
    "X09n0240_047:0023a03": "演說妙法。是為諸佛第十大那羅延幢勇健法。",
    "X09n0240_047:0023a04": "[0023a04] 十具足行智力。即是廣大力。因行如海。果智普周。",
    "X09n0240_047:0023a05": "五無邊界。大用無涯故。文中四。一萬行圓淨。二住",
    "X09n0240_047:0023a06": "佛所住下智用圓周。三雖已證得下動寂自在。四",
    "X09n0240_047:0023a07": "佛子一切諸佛下用無涯畔。上之十力。不出三業。",
    "X09n0240_047:0023a08": "可以思準。",
    "X09n0240_047:0023a09": "[0023a09] 佛子。此一切諸佛大那羅延幢勇健法。無量無邊不",
    "X09n0240_047:0023a10": "可思議。去來現在一切眾生。及以二乘不能解了。唯",
    "X09n0240_047:0023a11": "除如來神力所加。",
    "X09n0240_047:0023a12": "[0023a12] 大文第三總結八廣大力十門。",
    "X09n0240_047:0023a13": "[0023a13] 佛子。諸佛世尊有十種決定法。何等為十。所謂一切",
    "X09n0240_047:0023a14": "諸佛定從兜率壽盡下生。一切諸佛定示受生處胎",
    "X09n0240_047:0023a15": "十月。一切諸佛定厭世俗樂求出家。一切諸佛決定",
    "X09n0240_047:0023a16": "坐於菩提樹下成等正覺悟諸佛法。一切諸佛定於",
    "X09n0240_047:0023a17": "一念悟一切法。一切世界示現神力。一切諸佛定能",
    "X09n0240_047:0023a18": "應時轉妙法輪。一切諸佛定能隨彼所種善根。應時",
    "X09n0240_047:0023a19": "說法而為授記。一切諸佛定能應時為作佛事。一切",
    "X09n0240_047:0023a20": "諸佛定能為諸成就菩薩而授記&#x8382;。一切諸佛定能",
    "X09n0240_047:0023a21": "一念普答一切眾生所問。是為十。",
    "X09n0240_047:0023a22": "[0023a22] 大文第九決定法。有三門。答無礙問。一明所作決",
    "X09n0240_047:0023a23": "定。能為無礙。此約一類世界。故云決定。於異類界",
    "X09n0240_047:0023a24": "未必定然。又約佛定能為故云決定耳。",
    "X09n0240_047:0023b01": "[0023b01] 佛子。諸佛世尊有十種速疾法。何等為十。所謂一切",
    "X09n0240_047:0023b02": "諸佛若有見者。速得遠離一切惡趣。一切諸佛若有",
    "X09n0240_047:0023b03": "見者。速得圓滿殊勝功德。一切諸佛若有見者。速得",
    "X09n0240_047:0023b04": "成就廣大善根。一切諸佛若有見者。速得往生淨妙",
    "X09n0240_047:0023b05": "天上。一切諸佛若有見者。速能除斷一切疑惑。一切",
    "X09n0240_047:0023b06": "諸佛若已發菩提心而得見者。速得成就廣大信解",
    "X09n0240_047:0023b07": "永不退轉。能隨所應教化眾生。若未發心即能速發",
    "X09n0240_047:0023b08": "阿耨多羅三藐三菩提心。一切諸佛若未入正位而",
    "X09n0240_047:0023b09": "得見者。速入正位。一切諸佛若有見者。速能清淨世",
    "X09n0240_047:0023b10": "出世間一切諸根。一切諸佛若有見者。速得除滅一",
    "X09n0240_047:0023b11": "切障礙。一切諸佛若有見者。速能獲得無畏辯才。是",
    "X09n0240_047:0023b12": "為十。",
    "X09n0240_047:0023b13": "[0023b13] 二速疾法者。明令他無礙。如如意寶。見速獲益而",
    "X09n0240_047:0023b14": "薄福不&#x89A9;。十句五對。一離惡趣圓勝德。二成善因",
    "X09n0240_047:0023b15": "感樂果。三除疑惑滿大心。四始入位終清淨。五淨",
    "X09n0240_047:0023b16": "二礙具四辯。",
    "X09n0240_047:0023b17": "[0023b17] 佛子。諸佛世尊有十種應常憶念清淨法。何等為十。",
    "X09n0240_047:0023b18": "所謂一切諸佛過去因緣一切菩薩應常憶念。一切",
    "X09n0240_047:0023b19": "諸佛清淨勝行一切菩薩應常憶念。一切諸佛滿足",
    "X09n0240_047:0023b20": "諸度一切菩薩應常憶念。一切諸佛成就大願一切",
    "X09n0240_047:0023b21": "菩薩應常憶念。一切諸佛積集善根一切菩薩應常",
    "X09n0240_047:0023b22": "憶念。一切諸佛已具梵行一切菩薩應常憶念。一切",
    "X09n0240_047:0023b23": "諸佛現成正覺一切菩薩應常憶念。一切諸佛色身",
    "X09n0240_047:0023b24": "無量一切菩薩應常憶念。一切諸佛神通無量一切",
    "X09n0240_047:0023c01": "菩薩應常憶念。一切諸佛十力無畏一切菩薩應常",
    "X09n0240_047:0023c02": "憶念。是為十。",
    "X09n0240_047:0023c03": "[0023c03] 三應憶念清淨者。舉佛無二礙。勸物念持。九答無",
    "X09n0240_047:0023c04": "礙三門。",
    "X09n0240_047:0023c05": "[0023c05] 佛子。諸佛世尊有十種一切智住。何等為十。所謂一",
    "X09n0240_047:0023c06": "切諸佛於一念中悉知三世一切眾生心心所行。一",
    "X09n0240_047:0023c07": "切諸佛於一念中悉知三世一切眾生所集諸業。及",
    "X09n0240_047:0023c08": "業果報。一切諸佛於一念中悉知一切眾生所宜。以",
    "X09n0240_047:0023c09": "三種輪教化調伏。一切諸佛於一念中盡知法界一",
    "X09n0240_047:0023c10": "切眾生所有心相。於一切處普現佛興令其得見方",
    "X09n0240_047:0023c11": "便攝受。一切諸佛於一念中普隨法界一切眾生心",
    "X09n0240_047:0023c12": "樂欲解。示現說法令其調伏。一切諸佛於一念中悉",
    "X09n0240_047:0023c13": "知法界一切眾生心之所樂。為現神力。一切諸佛於",
    "X09n0240_047:0023c14": "一念中&#x5FA7;一切處隨所應化一切眾生。示現出興為",
    "X09n0240_047:0023c15": "說佛身不可取著。一切諸佛於一念中普至法界一",
    "X09n0240_047:0023c16": "切處一切眾生彼彼諸道。一切諸佛於一念中隨諸",
    "X09n0240_047:0023c17": "眾生有憶念者。在在處處無不往應。一切諸佛於一",
    "X09n0240_047:0023c18": "念中悉知一切眾生解欲為其示現無量色相。是為",
    "X09n0240_047:0023c19": "十。佛子。諸佛世尊有十種無量不可思議佛三昧。何",
    "X09n0240_047:0023c20": "等為十。所謂一切諸佛恒在正定。於一念中&#x5FA7;一切",
    "X09n0240_047:0023c21": "處普為眾生廣說妙法。一切諸佛恒在正定。於一念",
    "X09n0240_047:0023c22": "中&#x5FA7;一切處普為眾生說無我際。一切諸佛恒住正",
    "X09n0240_047:0023c23": "定於一念中&#x5FA7;一切處普入三世。一切諸佛恒在正",
    "X09n0240_047:0023c24": "定於一念中&#x5FA7;一切處普入十方廣大佛剎。一切諸",
    "X09n0240_047:0024a01": "佛恒在正定於一念中&#x5FA7;一切處普現無量種種佛",
    "X09n0240_047:0024a02": "身。一切諸佛恒在正定於一念中&#x5FA7;一切處隨諸眾",
    "X09n0240_047:0024a03": "生種種心解現身語意。一切諸佛恒在正定於一念",
    "X09n0240_047:0024a04": "中&#x5FA7;一切處說一切法離欲真際。一切諸佛恒住正",
    "X09n0240_047:0024a05": "定於一念中&#x5FA7;一切處演說一切緣起自性。一切諸",
    "X09n0240_047:0024a06": "佛恒住正定於一念中&#x5FA7;一切處示現無量世出世",
    "X09n0240_047:0024a07": "間廣大莊嚴。令諸眾生常得見佛。一切諸佛恒住正",
    "X09n0240_047:0024a08": "定於一念中&#x5FA7;一切處。令諸眾生悉得通達一切佛",
    "X09n0240_047:0024a09": "法無量解脫究竟到於無上彼岸。是為十。",
    "X09n0240_047:0024a10": "[0024a10] 佛子。諸佛世尊有十種無礙解脫。何等為十。所謂一",
    "X09n0240_047:0024a11": "切諸佛能於一塵現不可說不可說諸佛出興於世。",
    "X09n0240_047:0024a12": "一切諸佛能於一塵現不可說不可說諸佛轉淨法",
    "X09n0240_047:0024a13": "輪。一切諸佛能於一塵現不可說不可說眾生受化",
    "X09n0240_047:0024a14": "調伏。一切諸佛能於一塵現不可說不可說諸佛國",
    "X09n0240_047:0024a15": "土。一切諸佛能於一塵現不可說不可說菩薩授記。",
    "X09n0240_047:0024a16": "一切諸佛能於一塵現去來今一切諸佛。一切諸佛",
    "X09n0240_047:0024a17": "能於一塵現去來今諸世界種。一切諸佛能於一塵",
    "X09n0240_047:0024a18": "現去來今一切神通。一切諸佛能於一塵現去來今",
    "X09n0240_047:0024a19": "一切眾生。一切諸佛能於一塵現去來今一切佛事。",
    "X09n0240_047:0024a20": "是為十。",
    "X09n0240_047:0024a21": "[0024a21] 第十一切智住下三門答解脫問。初門明智障解",
    "X09n0240_047:0024a22": "脫。智安事理。故名為住。由離障故一切能知。二無",
    "X09n0240_047:0024a23": "量不思議三昧者。明定障解脫。由離障故用廣無",
    "X09n0240_047:0024a24": "量。體深不可思議。故十種之中各先明在定。後一",
    "X09n0240_047:0024b01": "念通用。三無礙解脫者。明業用解脫。智論云。菩薩",
    "X09n0240_047:0024b02": "有不思議解脫。諸佛有無礙解脫。所作無障。脫拘",
    "X09n0240_047:0024b03": "礙故。故各於一塵頓為微細作用。若別答十問者。",
    "X09n0240_047:0024b04": "一答出現。二音聲。三本願。願化盡故。四國土。五即",
    "X09n0240_047:0024b05": "智慧。能授菩薩之記。六佛身。七種性。云世界種。入",
    "X09n0240_047:0024b06": "世化物之種。應非世界海中之種。以前有國土竟",
    "X09n0240_047:0024b07": "故。八自在。九是無礙。利生無礙故。十即解脫。無不",
    "X09n0240_047:0024b08": "為故。既隨一門皆答十問。則包含該攝。是以名不",
    "X09n0240_047:0024b09": "思議。然文少結束。似來未盡。或顯佛德無盡。故相",
    "X09n0240_047:0024b10": "海等。猶答前問故。十答解脫三門。"
}