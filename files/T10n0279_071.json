{
    "T10n0279_071:0384a15": "大方廣佛華嚴經卷第七十一",
    "T10n0279_071:0384a17": "于闐國三藏實叉難陀奉 制譯",
    "T10n0279_071:0384a18": "入法界品第三十九之十二",
    "T10n0279_071:0384a19": "[0384a19] 爾時，善財童子於普救眾生妙德夜神所，聞",
    "T10n0279_071:0384a20": "菩薩普現一切世間調伏眾生解脫門，了知",
    "T10n0279_071:0384a21": "信解，自在安住；而往寂靜音海夜神所，頂禮",
    "T10n0279_071:0384a22": "其足，遶無數匝，於前合掌而作是言：「聖者！",
    "T10n0279_071:0384a23": "我已先發阿耨多羅三藐三菩提心，我欲依",
    "T10n0279_071:0384a24": "善知識，學菩薩行，入菩薩行，修菩薩行，住菩",
    "T10n0279_071:0384a25": "薩行。唯願慈哀，為我宣說：菩薩云何學菩薩",
    "T10n0279_071:0384a26": "行？云何修菩薩道？」時，彼夜神告善財言：[0384a26] 「善哉",
    "T10n0279_071:0384a27": "善哉！善男子！汝能依善知識求菩薩行。[0384a27] 「善男",
    "T10n0279_071:0384a28": "子！我得菩薩念念出生廣大喜莊嚴解脫門。」",
    "T10n0279_071:0384a29": "[0384a29] 善財言：「大聖！此解脫門為何事業？行何境",
    "T10n0279_071:0384b01": "界？起何方便？作何觀察？」[0384b01] 夜神言：[0384b01] 「善男子！我",
    "T10n0279_071:0384b02": "發起清淨平等樂欲心，我發起離一切世間塵",
    "T10n0279_071:0384b03": "垢清淨堅固莊嚴不可壞樂欲心，我發起攀",
    "T10n0279_071:0384b04": "緣不退轉位永不退轉心，我發起莊嚴功德",
    "T10n0279_071:0384b05": "寶山不動心，我發起無住處心，我發起普現",
    "T10n0279_071:0384b06": "一切眾生前救護心，我發起見一切佛海無",
    "T10n0279_071:0384b07": "厭足心，我發起求一切菩薩清淨願力心，我",
    "T10n0279_071:0384b08": "發起住大智光明海心，我發起令一切眾生",
    "T10n0279_071:0384b09": "超過憂惱曠野心，我發起令一切眾生捨離",
    "T10n0279_071:0384b10": "愁憂苦惱心，我發起令一切眾生捨離不可",
    "T10n0279_071:0384b11": "意色、聲、香、味、觸、法心，我發起令一切眾生捨",
    "T10n0279_071:0384b12": "離愛別離苦、怨憎會苦心，我發起令一切眾",
    "T10n0279_071:0384b13": "生捨離惡緣、愚癡等苦心，我發起與一切險",
    "T10n0279_071:0384b14": "難眾生作依怙心，我發起令一切眾生出生",
    "T10n0279_071:0384b15": "死苦處心，我發起令一切眾生捨離生、老、病、",
    "T10n0279_071:0384b16": "死等苦心，我發起令一切眾生成就如來無",
    "T10n0279_071:0384b17": "上法樂心，我發起令一切眾生皆受喜樂心。",
    "T10n0279_071:0384b18": "[0384b18] 「發是心已，復為說法，令其漸至一切智地。所",
    "T10n0279_071:0384b19": "謂：若見眾生樂著所住宮殿、屋宅，我為說法，",
    "T10n0279_071:0384b20": "令其了達諸法自性，離諸執著；若見眾生戀",
    "T10n0279_071:0384b21": "著父母、兄弟、姊妹，我為說法，令其得預諸佛",
    "T10n0279_071:0384b22": "菩薩清淨眾會；若見眾生戀著妻子，我為說",
    "T10n0279_071:0384b23": "法，令其捨離生死愛染，起大悲心，於一切",
    "T10n0279_071:0384b24": "眾生平等無二；若見眾生住於王宮，采女",
    "T10n0279_071:0384b25": "侍奉，我為說法，令其得與眾聖集會，入如來",
    "T10n0279_071:0384b26": "教；若見眾生染著境界，我為說法，令其得入",
    "T10n0279_071:0384b27": "如來境界；若見眾生多瞋恚者，我為說法，令",
    "T10n0279_071:0384b28": "住如來忍波羅蜜；若見眾生其心懈怠，我為",
    "T10n0279_071:0384b29": "說法，令得清淨精進波羅蜜；若見眾生其心",
    "T10n0279_071:0384c01": "散亂，我為說法，令得如來禪波羅蜜；若見眾",
    "T10n0279_071:0384c02": "生入見稠林無明暗障，我為說法，令得出離",
    "T10n0279_071:0384c03": "稠林黑暗；若見眾生無智慧者，我為說法，令",
    "T10n0279_071:0384c04": "得般若波羅蜜；若見眾生染著三界，我為說",
    "T10n0279_071:0384c05": "法，令出生死；若見眾生志意下劣，我為說法，",
    "T10n0279_071:0384c06": "令其圓滿佛菩提願；若見眾生住自利行，我",
    "T10n0279_071:0384c07": "為說法，令其發起利益一切諸眾生願；若見",
    "T10n0279_071:0384c08": "眾生志力微弱，我為說法，令得菩薩力波羅",
    "T10n0279_071:0384c09": "蜜；若見眾生愚癡闇心，我為說法，令得菩薩",
    "T10n0279_071:0384c10": "智波羅蜜；若見眾生色相不具，我為說法，令",
    "T10n0279_071:0384c11": "得如來清淨色身；若見眾生形容醜陋，我為",
    "T10n0279_071:0384c12": "說法，令得無上清淨法身；若見眾生色相&#x9E81;",
    "T10n0279_071:0384c13": "惡，我為說法，令得如來微妙色身；若見眾生",
    "T10n0279_071:0384c14": "情多憂惱，我為說法，令得如來畢竟安樂；若",
    "T10n0279_071:0384c15": "見眾生貧窮所苦，我為說法，令得菩薩功德",
    "T10n0279_071:0384c16": "寶藏；若見眾生住止園林，我為說法，令彼",
    "T10n0279_071:0384c17": "勤求佛法因緣；若見眾生行於道路，我為說",
    "T10n0279_071:0384c18": "法，令其趣向一切智道；若見眾生在聚落中，",
    "T10n0279_071:0384c19": "我為說法，令出三界；若見眾生住止人間，我",
    "T10n0279_071:0384c20": "為說法，令其超越二乘之道，住如來地；若見",
    "T10n0279_071:0384c21": "眾生居住城廓，我為說法，令其得住法王城",
    "T10n0279_071:0384c22": "中；若見眾生住於四隅，我為說法，令得三世",
    "T10n0279_071:0384c23": "平等智慧；若見眾生住於諸方，我為說法，令",
    "T10n0279_071:0384c24": "得智慧見一切法；若見眾生貪行多者，我為",
    "T10n0279_071:0384c25": "彼說不淨觀門，令其捨離生死愛染；若見眾",
    "T10n0279_071:0384c26": "生瞋行多者，我為彼說大慈觀門，令其得入",
    "T10n0279_071:0384c27": "勤加修習；若見眾生癡行多者，我為說法，令",
    "T10n0279_071:0384c28": "得明智觀諸法海；若見眾生等分行者，我為",
    "T10n0279_071:0384c29": "說法，令其得入諸乘願海；若見眾生樂生死",
    "T10n0279_071:0385a01": "樂，我為說法，令其厭離；若見眾生厭生死苦，",
    "T10n0279_071:0385a02": "應為如來所化度者，我為說法，令能方便示",
    "T10n0279_071:0385a03": "現受生；若見眾生愛著五蘊，我為說法，令其",
    "T10n0279_071:0385a04": "得住無依境界；若見眾生其心下劣，我為顯",
    "T10n0279_071:0385a05": "示勝莊嚴道；若見眾生心生憍慢，我為其說",
    "T10n0279_071:0385a06": "平等法忍；若見眾生其心諂曲，我為其說菩",
    "T10n0279_071:0385a07": "薩直心。善男子！我以此等無量法施攝諸眾",
    "T10n0279_071:0385a08": "生，種種方便教化調伏，令離惡道，受人天樂，",
    "T10n0279_071:0385a09": "脫三界縛，住一切智；我時便得廣大歡喜法",
    "T10n0279_071:0385a10": "光明海，其心怡暢，安隱適悅。[0385a10] 「復次，善男子！我",
    "T10n0279_071:0385a11": "常觀察一切菩薩道場眾會，修種種願行，現",
    "T10n0279_071:0385a12": "種種淨身，有種種常光，放種種光明；以種種",
    "T10n0279_071:0385a13": "方便，入一切智門，入種種三昧，現種種神變，",
    "T10n0279_071:0385a14": "出種種音聲海，具種種莊嚴身，入種種如來",
    "T10n0279_071:0385a15": "門，詣種種國土海，見種種諸佛海，得種種辯",
    "T10n0279_071:0385a16": "才海，照種種解脫境，得種種智光海，入種種",
    "T10n0279_071:0385a17": "三昧海，遊戲種種諸解脫門，以種種門趣一",
    "T10n0279_071:0385a18": "切智，種種莊嚴虛空法界，以種種莊嚴雲遍",
    "T10n0279_071:0385a19": "覆虛空，觀察種種道場眾會，集種種世界，入",
    "T10n0279_071:0385a20": "種種佛剎，詣種種方海，受種種如來命，從種",
    "T10n0279_071:0385a21": "種如來所，與種種菩薩俱，雨種種莊嚴雲，入",
    "T10n0279_071:0385a22": "如來種種方便，觀如來種種法海，入種種智",
    "T10n0279_071:0385a23": "慧海，坐種種莊嚴座。善男子！我觀察此道場",
    "T10n0279_071:0385a24": "眾會，知佛神力無量無邊，生大歡喜。[0385a24] 「善男子！",
    "T10n0279_071:0385a25": "我觀毘盧遮那如來，念念出現不可思議清淨",
    "T10n0279_071:0385a26": "色身；既見是已，生大歡喜。又觀如來於念",
    "T10n0279_071:0385a27": "念中，放大光明充滿法界；既見是已，生大歡",
    "T10n0279_071:0385a28": "喜。又見如來一一毛孔，念念出現無量佛剎",
    "T10n0279_071:0385a29": "微塵數光明海，一一光明以無量佛剎微塵",
    "T10n0279_071:0385b01": "數光明而為眷屬，一一周遍一切法界，消滅",
    "T10n0279_071:0385b02": "一切諸眾生苦；既見是已，生大歡喜。又，善男",
    "T10n0279_071:0385b03": "子！我觀如來頂及兩肩，念念出現一切佛剎",
    "T10n0279_071:0385b04": "微塵數寶焰山雲，充滿十方一切法界；既見",
    "T10n0279_071:0385b05": "是已，生大歡喜。又，善男子！我觀如來一一毛",
    "T10n0279_071:0385b06": "孔，於念念中，出一切佛剎微塵數香光明雲，",
    "T10n0279_071:0385b07": "充滿十方一切佛剎；既見是已，生大歡喜。又，",
    "T10n0279_071:0385b08": "善男子！我觀如來一一相，念念出一切佛剎",
    "T10n0279_071:0385b09": "微塵數諸相莊嚴如來身雲，遍往十方一切",
    "T10n0279_071:0385b10": "世界；既見是已，生大歡喜。又，善男子！我觀如",
    "T10n0279_071:0385b11": "來一一毛孔，於念念中，出不可說佛剎微塵",
    "T10n0279_071:0385b12": "數佛變化雲，示現如來從初發心、修波羅蜜、",
    "T10n0279_071:0385b13": "具莊嚴道、入菩薩地；既見是已，生大歡喜。又，",
    "T10n0279_071:0385b14": "善男子！我觀如來一一毛孔，念念出現不可",
    "T10n0279_071:0385b15": "說不可說佛剎微塵數天王身雲，及以天王",
    "T10n0279_071:0385b16": "自在神變，充遍一切十方法界，應以天王身",
    "T10n0279_071:0385b17": "而得度者，即現其前而為說法；既見是已，生",
    "T10n0279_071:0385b18": "大歡喜。如天王身雲，其龍王、夜叉王、乾闥婆",
    "T10n0279_071:0385b19": "王、阿脩羅王、迦樓羅王、緊那羅王、摩&#x777A;羅伽",
    "T10n0279_071:0385b20": "王、人王、梵王身雲，莫不皆於一一毛孔，如是",
    "T10n0279_071:0385b21": "出現，如是說法；我見是已，於念念中，生大歡",
    "T10n0279_071:0385b22": "喜，生大信樂，量與法界薩婆若等。昔所未得",
    "T10n0279_071:0385b23": "而今始得，昔所未證而今始證，昔所未入而",
    "T10n0279_071:0385b24": "今始入，昔所未滿而今始滿，昔所未見而今",
    "T10n0279_071:0385b25": "始見，昔所未聞而今始聞。何以故？以能了知",
    "T10n0279_071:0385b26": "法界相故，知一切法唯一相故，能平等入三",
    "T10n0279_071:0385b27": "世道故，能說一切無邊法故。[0385b27] 「善男子！我入此",
    "T10n0279_071:0385b28": "菩薩念念出生廣大喜莊嚴解脫光明海。又，",
    "T10n0279_071:0385b29": "善男子！此解脫無邊，普入一切法界門故；此",
    "T10n0279_071:0385c01": "解脫無盡，等發一切智性心故；此解脫無際，",
    "T10n0279_071:0385c02": "入無際畔一切眾生心想中故；此解脫甚深，",
    "T10n0279_071:0385c03": "寂靜智慧所知境故；此解脫廣大，周遍一切",
    "T10n0279_071:0385c04": "如來境故；此解脫無壞，菩薩智眼之所知故；",
    "T10n0279_071:0385c05": "此解脫無底，盡於法界之源底故。此解脫者",
    "T10n0279_071:0385c06": "即是普門，於一事中普見一切諸神變故；此",
    "T10n0279_071:0385c07": "解脫者終不可取，一切法身等無二故；此解",
    "T10n0279_071:0385c08": "脫者終無有生，以能了知如幻法故；此解脫",
    "T10n0279_071:0385c09": "者猶如影像，一切智願光所生故；此解脫者",
    "T10n0279_071:0385c10": "猶如變化，化生菩薩諸勝行故；此解脫者猶",
    "T10n0279_071:0385c11": "如大地，為一切眾生所依處故；此解脫者猶",
    "T10n0279_071:0385c12": "如大水，能以大悲潤一切故；此解脫者猶如",
    "T10n0279_071:0385c13": "大火，乾竭眾生貪愛水故；此解脫者猶如大",
    "T10n0279_071:0385c14": "風，令諸眾生速疾趣於一切智故；此解脫者",
    "T10n0279_071:0385c15": "猶如大海，種種功德莊嚴一切諸眾生故；此",
    "T10n0279_071:0385c16": "解脫者如須彌山，出一切智法寶海故；此解",
    "T10n0279_071:0385c17": "脫者如大城廓，一切妙法所莊嚴故；此解脫",
    "T10n0279_071:0385c18": "者猶如虛空，普容三世佛神力故；此解脫者",
    "T10n0279_071:0385c19": "猶如大雲，普為眾生雨法雨故；此解脫者猶",
    "T10n0279_071:0385c20": "如淨日，能破眾生無知暗故；此解脫者猶如",
    "T10n0279_071:0385c21": "滿月，滿足廣大福德海故；此解脫者猶如真",
    "T10n0279_071:0385c22": "如，悉能周遍一切處故；此解脫者猶如自影，",
    "T10n0279_071:0385c23": "從自善業所化出故；此解脫者猶如呼響，隨",
    "T10n0279_071:0385c24": "其所應為說法故；此解脫者猶如影像，隨眾",
    "T10n0279_071:0385c25": "生心而照現故；此解脫者如大樹王，開敷一",
    "T10n0279_071:0385c26": "切神通華故；此解脫者猶如金剛，從本已來",
    "T10n0279_071:0385c27": "不可壞故；此解脫者如如意珠，出生無量自",
    "T10n0279_071:0385c28": "在力故；此解脫者如離垢藏，摩尼寶王示現",
    "T10n0279_071:0385c29": "一切三世如來諸神力故；此解脫者如喜幢",
    "T10n0279_071:0386a01": "摩尼寶，能平等出一切諸佛法輪聲故。善男",
    "T10n0279_071:0386a02": "子！我今為汝說此譬諭，汝應思惟，隨順悟",
    "T10n0279_071:0386a03": "入。」[0386a03] 爾時，善財童子白寂靜音海夜神言：「大聖！",
    "T10n0279_071:0386a04": "云何修行，得此解脫？」[0386a04] 夜神言：「善男子！菩薩修",
    "T10n0279_071:0386a05": "行十大法藏，得此解脫。何等為十？一修布施",
    "T10n0279_071:0386a06": "廣大法藏，隨眾生心悉令滿足；二修淨戒廣",
    "T10n0279_071:0386a07": "大法藏，普入一切佛功德海；三修堪忍廣大",
    "T10n0279_071:0386a08": "法藏，能遍思惟一切法性；四修精進廣大法",
    "T10n0279_071:0386a09": "藏，趣一切智恒不退轉；五修禪定廣大法藏，",
    "T10n0279_071:0386a10": "能滅一切眾生熱惱；六修般若廣大法藏，能",
    "T10n0279_071:0386a11": "遍了知一切法海；七修方便廣大法藏，能遍",
    "T10n0279_071:0386a12": "成熟諸眾生海；八修諸願廣大法藏，遍一切",
    "T10n0279_071:0386a13": "佛剎、一切諸眾生海，盡未來劫修菩薩行；九",
    "T10n0279_071:0386a14": "修諸力廣大法藏，念念現於一切法界海、一",
    "T10n0279_071:0386a15": "切佛國土，成等正覺常不休息；十修淨智廣",
    "T10n0279_071:0386a16": "大法藏，得如來智，遍知三世一切諸法無有",
    "T10n0279_071:0386a17": "障礙。善男子！若諸菩薩安住如是十大法藏，",
    "T10n0279_071:0386a18": "則能獲得如是解脫，清淨增長，積集堅固，安",
    "T10n0279_071:0386a19": "住圓滿。」[0386a19] 善財童子言：「聖者！汝發阿耨多羅三",
    "T10n0279_071:0386a20": "藐三菩提心，其已久如？」[0386a20] 夜神言：[0386a20] 「善男子！此華",
    "T10n0279_071:0386a21": "藏莊嚴世界海東，過十世界海，有世界海，名：",
    "T10n0279_071:0386a22": "一切淨光寶；此世界海中，有世界種，名：一",
    "T10n0279_071:0386a23": "切如來願光明音；中有世界，名：清淨光金莊",
    "T10n0279_071:0386a24": "嚴，一切香金剛摩尼王為體，形如樓閣，眾妙",
    "T10n0279_071:0386a25": "寶雲以為其際，住於一切寶瓔珞海，妙宮",
    "T10n0279_071:0386a26": "殿雲而覆其上，淨穢相雜。[0386a26] 「此世界中，乃往古",
    "T10n0279_071:0386a27": "世，有劫名：普光幢，國名：普滿妙藏，道場名：一",
    "T10n0279_071:0386a28": "切寶藏妙月光明，有佛名：不退轉法界音，於",
    "T10n0279_071:0386a29": "此成阿耨多羅三藐三菩提；我於爾時，作菩",
    "T10n0279_071:0386b01": "提樹神，名：具足福德燈光明幢，守護道場；我",
    "T10n0279_071:0386b02": "見彼佛成等正覺、示現神力、發阿耨多羅三",
    "T10n0279_071:0386b03": "藐三菩提心，即於此時，獲得三昧，名：普照如",
    "T10n0279_071:0386b04": "來功德海。此道場中，次有如來出興於世，名：",
    "T10n0279_071:0386b05": "法樹威德山；我時命終，還生此中，為道場",
    "T10n0279_071:0386b06": "主夜神，名：殊妙福智光，見彼如來轉正法輪、",
    "T10n0279_071:0386b07": "現大神通，即得三昧，名：普照一切離貪境界。",
    "T10n0279_071:0386b08": "次有如來出興於世，名：一切法海音聲王；我",
    "T10n0279_071:0386b09": "於彼時，身為夜神，因得見佛承事供養，即獲",
    "T10n0279_071:0386b10": "三昧，名：生長一切善法地。次有如來出興於",
    "T10n0279_071:0386b11": "世，名：寶光明燈幢王；我於彼時，身為夜神，因",
    "T10n0279_071:0386b12": "得見佛承事供養，即獲三昧，名：普現神通光",
    "T10n0279_071:0386b13": "明雲。次有如來，出興於世，名：功德須彌光；我",
    "T10n0279_071:0386b14": "於彼時，身為夜神，因得見佛承事供養，即獲",
    "T10n0279_071:0386b15": "三昧，名：普照諸佛海。次有如來出興於世，名：",
    "T10n0279_071:0386b16": "法雲音聲王；我於彼時，身為夜神，因得見佛",
    "T10n0279_071:0386b17": "承事供養，即獲三昧，名：一切法海燈。次有如",
    "T10n0279_071:0386b18": "來出興於世，名：智燈照耀王；我於彼時，身",
    "T10n0279_071:0386b19": "為夜神，因得見佛承事供養，即獲三昧，名：滅",
    "T10n0279_071:0386b20": "一切眾生苦清淨光明燈。次有如來出興於",
    "T10n0279_071:0386b21": "世，名：法勇妙德幢；我於彼時，身為夜神，因得",
    "T10n0279_071:0386b22": "見佛承事供養，即獲三昧，名：三世如來光明",
    "T10n0279_071:0386b23": "藏。次有如來出興於世，名：師子勇猛法智燈；",
    "T10n0279_071:0386b24": "我於彼時，身為夜神，因得見佛承事供養，即",
    "T10n0279_071:0386b25": "獲三昧，名：一切世間無障礙智慧輪。次有如",
    "T10n0279_071:0386b26": "來出興於世，名：智力山王；我於彼時，身為夜",
    "T10n0279_071:0386b27": "神，因得見佛承事供養，即獲三昧，名：普照三",
    "T10n0279_071:0386b28": "世眾生諸根行。[0386b28] 「善男子！清淨光金莊嚴世界",
    "T10n0279_071:0386b29": "普光明幢劫中，有如是等佛剎微塵數如來",
    "T10n0279_071:0386c01": "出興於世。我於彼時，或為天王，或為龍王，或",
    "T10n0279_071:0386c02": "為夜叉王，或為乾闥婆王，或為阿脩羅王，或",
    "T10n0279_071:0386c03": "為迦樓羅王，或為緊那羅王，或為摩&#x777A;羅伽",
    "T10n0279_071:0386c04": "王，或為人王，或為梵王，或為天身，或為人",
    "T10n0279_071:0386c05": "身，或為男子身，或為女人身，或為童男身，或",
    "T10n0279_071:0386c06": "為童女身，悉以種種諸供養具，供養於彼一",
    "T10n0279_071:0386c07": "切如來，亦聞其佛所說諸法。從此命終，還即",
    "T10n0279_071:0386c08": "於此世界中生，經佛剎微塵數劫修菩薩行；",
    "T10n0279_071:0386c09": "然後命終，生此華藏莊嚴世界海娑婆世界，",
    "T10n0279_071:0386c10": "值迦羅鳩孫馱如來，承事供養，得三昧，名：",
    "T10n0279_071:0386c11": "離一切塵垢光明。次值拘那含牟尼如來，承",
    "T10n0279_071:0386c12": "事供養，得三昧，名：普現一切諸剎海。次值迦",
    "T10n0279_071:0386c13": "葉如來，承事供養，得三昧，名：演一切眾生言",
    "T10n0279_071:0386c14": "音海。次值毘盧遮那如來，於此道場成正等",
    "T10n0279_071:0386c15": "覺，念念示現大神通力；我時得見，即獲此念",
    "T10n0279_071:0386c16": "念出生廣大喜莊嚴解脫。[0386c16] 「得此解脫已，能入",
    "T10n0279_071:0386c17": "十不可說不可說佛剎微塵數法界安立海，",
    "T10n0279_071:0386c18": "見彼一切法界安立海一切佛剎所有微塵，",
    "T10n0279_071:0386c19": "一一塵中有十不可說不可說佛剎微塵數",
    "T10n0279_071:0386c20": "佛國土。一一佛土皆有毘盧遮那如來坐於",
    "T10n0279_071:0386c21": "道場，於念念中，成正等覺，現諸神變；所現神",
    "T10n0279_071:0386c22": "變，一一皆遍一切法界海。亦見自身在彼",
    "T10n0279_071:0386c23": "一切諸如來所，又亦聞其所說妙法；又亦",
    "T10n0279_071:0386c24": "見彼一切諸佛一一毛孔，出變化海，現神",
    "T10n0279_071:0386c25": "通力，於一切法界海、一切世界海、一切世界",
    "T10n0279_071:0386c26": "種、一切世界中，隨眾生心，轉正法輪。我",
    "T10n0279_071:0386c27": "得速疾陀羅尼力，受持思惟一切文義；以明",
    "T10n0279_071:0386c28": "了智，普入一切清淨法藏；以自在智，普遊",
    "T10n0279_071:0386c29": "一切甚深法海；以周遍智，普知三世諸廣大",
    "T10n0279_071:0387a01": "義；以平等智，普達諸佛無差別法。如是悟解",
    "T10n0279_071:0387a02": "一切法門；一一法門中，悟解一切修多羅雲；",
    "T10n0279_071:0387a03": "一一修多羅雲中，悟解一切法海；一一法海",
    "T10n0279_071:0387a04": "中，悟解一切法品；一一法品中，悟解一切法",
    "T10n0279_071:0387a05": "雲；一一法雲中，悟解一切法流；一一法流中，",
    "T10n0279_071:0387a06": "出生一切大喜海；一一大喜海，出生一切地；",
    "T10n0279_071:0387a07": "一一地，出生一切三昧海；一一三昧海，得一",
    "T10n0279_071:0387a08": "切見佛海；一一見佛海，得一切智光海；一一",
    "T10n0279_071:0387a09": "智光海，普照三世，遍入十方。[0387a09] 「知無量如來",
    "T10n0279_071:0387a10": "往昔諸行海；知無量如來所有本事海；知無",
    "T10n0279_071:0387a11": "量如來難捨能施海；知無量如來清淨戒輪",
    "T10n0279_071:0387a12": "海；知無量如來清淨堪忍海；知無量如來廣",
    "T10n0279_071:0387a13": "大精進海；知無量如來甚深禪定海；知無量",
    "T10n0279_071:0387a14": "如來般若波羅蜜海；知無量如來方便波羅",
    "T10n0279_071:0387a15": "蜜海；知無量如來願波羅蜜海；知無量如來",
    "T10n0279_071:0387a16": "力波羅蜜海；知無量如來智波羅蜜海；知無",
    "T10n0279_071:0387a17": "量如來往昔超菩薩地；知無量如來往昔住",
    "T10n0279_071:0387a18": "菩薩地無量劫海，現神通力；知無量如來往",
    "T10n0279_071:0387a19": "昔入菩薩地；知無量如來往昔修菩薩地；知",
    "T10n0279_071:0387a20": "無量如來往昔治菩薩地；知無量如來往昔觀",
    "T10n0279_071:0387a21": "菩薩地；知無量如來昔為菩薩時，常見諸佛；",
    "T10n0279_071:0387a22": "知無量如來昔為菩薩時，盡見佛海、劫海同",
    "T10n0279_071:0387a23": "住；知無量如來昔為菩薩時，以無量身遍生",
    "T10n0279_071:0387a24": "剎海；知無量如來昔為菩薩時，周遍法界修",
    "T10n0279_071:0387a25": "廣大行；知無量如來昔為菩薩時，示現種種",
    "T10n0279_071:0387a26": "諸方便門，調伏成熟一切眾生；知無量如來放",
    "T10n0279_071:0387a27": "大光明，普照十方一切剎海；知無量如來現",
    "T10n0279_071:0387a28": "大神力，普現一切諸眾生前；知無量如來廣",
    "T10n0279_071:0387a29": "大智地；知無量如來轉正法輪；知無量如來",
    "T10n0279_071:0387b01": "示現相海；知無量如來示現身海；知無量如",
    "T10n0279_071:0387b02": "來廣大力海。彼諸如來，從初發心，乃至法滅；",
    "T10n0279_071:0387b03": "我於念念，悉得知見。[0387b03] 「善男子！汝問我言：『汝發",
    "T10n0279_071:0387b04": "心來，其已久如？』善男子！我於往昔，過二佛剎",
    "T10n0279_071:0387b05": "微塵數劫，如上所說，於清淨光金莊嚴世界",
    "T10n0279_071:0387b06": "中，為菩提樹神，聞不退轉法界音如來說法，",
    "T10n0279_071:0387b07": "發阿耨多羅三藐三菩提心；於二佛剎微塵",
    "T10n0279_071:0387b08": "數劫中修菩薩行，然後乃生此娑婆世界賢",
    "T10n0279_071:0387b09": "劫之中。從迦羅鳩孫馱佛至釋迦牟尼佛，",
    "T10n0279_071:0387b10": "及此劫中未來所有一切諸佛，我皆如是親",
    "T10n0279_071:0387b11": "近供養。如於此世界賢劫之中，供養未來一",
    "T10n0279_071:0387b12": "切諸佛；一切世界一切劫中，所有未來一切",
    "T10n0279_071:0387b13": "諸佛，悉亦如是親近供養。善男子！彼清淨光",
    "T10n0279_071:0387b14": "金莊嚴世界，今猶現在，諸佛出現相續不斷。",
    "T10n0279_071:0387b15": "汝當一心修此菩薩大勇猛門。」[0387b15] 爾時，寂靜音",
    "T10n0279_071:0387b16": "海主夜神，欲重宣此解脫義，為善財童子而",
    "T10n0279_071:0387b17": "說頌言：",
    "T10n0279_071:0387b18": "「善財聽我說，  清淨解脫門，",
    "T10n0279_071:0387b19": " 聞已生歡喜，  勤修令究竟。",
    "T10n0279_071:0387b20": " 我昔於劫海，  生大信樂心，",
    "T10n0279_071:0387b21": " 清淨如虛空，  常觀一切智。",
    "T10n0279_071:0387b22": " 我於三世佛，  皆生信樂心；",
    "T10n0279_071:0387b23": " 并及其眾會，  悉願常親近。",
    "T10n0279_071:0387b24": " 我昔曾見佛，  為眾生供養，",
    "T10n0279_071:0387b25": " 得聞清淨法，  其心大歡喜。",
    "T10n0279_071:0387b26": " 常尊重父母，  恭敬而供養；",
    "T10n0279_071:0387b27": " 如是無休懈，  入此解脫門。",
    "T10n0279_071:0387b28": " 老病貧窮人，  諸根不具足；",
    "T10n0279_071:0387b29": " 一切皆愍濟，  令其得安隱。",
    "T10n0279_071:0387c01": " 水火及王賊，  海中諸恐怖；",
    "T10n0279_071:0387c02": " 我昔修諸行，  為救彼眾生。",
    "T10n0279_071:0387c03": " 煩惱恒熾然，  業障所纏覆，",
    "T10n0279_071:0387c04": " 墮於諸險道，  我救彼眾生。",
    "T10n0279_071:0387c05": " 一切諸惡趣，  無量楚毒苦，",
    "T10n0279_071:0387c06": " 生老病死等，  我當悉除滅。",
    "T10n0279_071:0387c07": " 願盡未來劫，  普為諸群生，",
    "T10n0279_071:0387c08": " 滅除生死苦，  得佛究竟樂。",
    "T10n0279_071:0387c09": "[0387c09] 「善男子！我唯知此念念生廣大喜莊嚴解脫。",
    "T10n0279_071:0387c10": "如諸菩薩摩訶薩，深入一切法界海，悉知一",
    "T10n0279_071:0387c11": "切諸劫數，普見一切剎成壞；而我云何能知",
    "T10n0279_071:0387c12": "能說彼功德行？[0387c12] 「善男子！此菩提場如來會中，",
    "T10n0279_071:0387c13": "有主夜神，名：守護一切城增長威力。汝詣彼",
    "T10n0279_071:0387c14": "問：菩薩云何學菩薩行、修菩薩道？」[0387c14] 爾時，善財",
    "T10n0279_071:0387c15": "童子一心觀察寂靜音海主夜神身，而說頌",
    "T10n0279_071:0387c16": "言：",
    "T10n0279_071:0387c17": "「我因善友教，  來詣天神所，",
    "T10n0279_071:0387c18": " 見神處寶座，  身量無有邊。",
    "T10n0279_071:0387c19": " 非是著色相，  計有於諸法，",
    "T10n0279_071:0387c20": " 劣智淺識人，  能知尊境界。",
    "T10n0279_071:0387c21": " 世間天及人，  無量劫觀察，",
    "T10n0279_071:0387c22": " 亦不能測度，  色相無邊故。",
    "T10n0279_071:0387c23": " 遠離於五蘊，  亦不住於處，",
    "T10n0279_071:0387c24": " 永斷世間疑，  顯現自在力。",
    "T10n0279_071:0387c25": " 不取內外法，  無動無所礙，",
    "T10n0279_071:0387c26": " 清淨智慧眼，  見佛神通力。",
    "T10n0279_071:0387c27": " 身為正法藏，  心是無礙智，",
    "T10n0279_071:0387c28": " 既得智光照，  復照諸群生。",
    "T10n0279_071:0387c29": " 心集無邊業，  莊嚴諸世間，",
    "T10n0279_071:0388a01": " 了世皆是心，  現身等眾生。",
    "T10n0279_071:0388a02": " 知世悉如夢，  一切佛如影，",
    "T10n0279_071:0388a03": " 諸法皆如響，  令眾無所著。",
    "T10n0279_071:0388a04": " 為三世眾生，  念念示現身，",
    "T10n0279_071:0388a05": " 而心無所住，  十方遍說法。",
    "T10n0279_071:0388a06": " 無邊諸剎海，  佛海眾生海，",
    "T10n0279_071:0388a07": " 悉在一塵中，  此尊解脫力。」",
    "T10n0279_071:0388a08": "[0388a08] 時，善財童子說此偈已，頂禮其足，遶無量匝，",
    "T10n0279_071:0388a09": "慇懃瞻仰，辭退而去。",
    "T10n0279_071:0388a10": "[0388a10] 爾時，善財童子隨順寂靜音海夜神教，思惟",
    "T10n0279_071:0388a11": "觀察所說法門，一一文句皆無忘失，於無量",
    "T10n0279_071:0388a12": "深心、無量法性、一切方便神通智慧，憶念思",
    "T10n0279_071:0388a13": "擇，相續不斷；其心廣大，證入安住。[0388a13] 行詣守護",
    "T10n0279_071:0388a14": "一切城夜神所，見彼夜神坐一切寶光明摩",
    "T10n0279_071:0388a15": "尼王師子之座，無數夜神所共圍遶，現一切",
    "T10n0279_071:0388a16": "眾生色相身，現普對一切眾生身，現不染一",
    "T10n0279_071:0388a17": "切世間身，現一切眾生身數身，現超過一切",
    "T10n0279_071:0388a18": "世間身，現成熟一切眾生身，現速往一切十",
    "T10n0279_071:0388a19": "方身，現遍攝一切十方身，現究竟如來體性",
    "T10n0279_071:0388a20": "身，現究竟調伏眾生身。[0388a20] 善財見已，歡喜踊躍，",
    "T10n0279_071:0388a21": "頂禮其足，遶無量匝，於前合掌而作是言：「聖",
    "T10n0279_071:0388a22": "者！我已先發阿耨多羅三藐三菩提心，而未",
    "T10n0279_071:0388a23": "知菩薩修菩薩行時，云何饒益眾生？云何",
    "T10n0279_071:0388a24": "以無上攝而攝眾生？云何順諸佛教？云何近",
    "T10n0279_071:0388a25": "法王位？唯願慈哀，為我宣說！」[0388a25] 時，彼夜神告善",
    "T10n0279_071:0388a26": "財言：[0388a26] 「善男子！汝為救護一切眾生故，汝為嚴",
    "T10n0279_071:0388a27": "淨一切佛剎故，汝為供養一切如來故，汝欲",
    "T10n0279_071:0388a28": "住一切劫救眾生故，汝欲守護一切佛種性",
    "T10n0279_071:0388a29": "故，汝欲普入十方修諸行故，汝欲普入一切",
    "T10n0279_071:0388b01": "法門海故，汝欲以平等心遍一切故，汝欲普",
    "T10n0279_071:0388b02": "受一切佛法輪故，汝欲普隨一切眾生心之",
    "T10n0279_071:0388b03": "所樂雨法雨故，問諸菩薩所修行門。[0388b03] 「善男子！",
    "T10n0279_071:0388b04": "我得菩薩甚深自在妙音解脫，為大法師，無",
    "T10n0279_071:0388b05": "所罣礙，善能開示諸佛法藏故；具大誓願、大",
    "T10n0279_071:0388b06": "慈悲力，令一切眾生住菩提心故；能作一切",
    "T10n0279_071:0388b07": "利眾生事，積集善根無有休息故；為一切",
    "T10n0279_071:0388b08": "眾生調御之師，令一切眾生住薩婆若道故；",
    "T10n0279_071:0388b09": "為一切世間清淨法日，普照世間，令生善根",
    "T10n0279_071:0388b10": "故；於一切世間其心平等，普令眾生增長善",
    "T10n0279_071:0388b11": "法故；於諸境界其心清淨，除滅一切諸不善",
    "T10n0279_071:0388b12": "業故；誓願利益一切眾生，身恒普現一切國",
    "T10n0279_071:0388b13": "土故；示現一切本事因緣，令諸眾生安住",
    "T10n0279_071:0388b14": "善行故；恒事一切諸善知識，為令眾生安住",
    "T10n0279_071:0388b15": "佛教故。[0388b15] 「佛子！我以此等法施眾生，令生白法，",
    "T10n0279_071:0388b16": "求一切智，其心堅固猶如金剛那羅延藏，善",
    "T10n0279_071:0388b17": "能觀察佛力、魔力，常得親近諸善知識，摧破",
    "T10n0279_071:0388b18": "一切業惑障山，集一切智助道之法，心恒不",
    "T10n0279_071:0388b19": "捨一切智地。[0388b19] 「善男子！我以如是淨法光明饒",
    "T10n0279_071:0388b20": "益一切眾生，集善根助道法時，作十種觀察",
    "T10n0279_071:0388b21": "法界。何者為十？所謂：我知法界無量，獲得",
    "T10n0279_071:0388b22": "廣大智光明故；我知法界無邊，見一切佛所",
    "T10n0279_071:0388b23": "知見故；我知法界無限，普入一切諸佛國土，",
    "T10n0279_071:0388b24": "恭敬供養諸如來故；我知法界無畔，普於一",
    "T10n0279_071:0388b25": "切法界海中，示現修行菩薩行故；我知法界",
    "T10n0279_071:0388b26": "無斷，入於如來不斷智故；我知法界一性，如",
    "T10n0279_071:0388b27": "來一音，一切眾生無不了故；我知法界性淨，",
    "T10n0279_071:0388b28": "了如來願普度一切諸眾生故；我知法界遍",
    "T10n0279_071:0388b29": "眾生，普賢妙行悉周遍故；我知法界一莊嚴，",
    "T10n0279_071:0388c01": "普賢妙行善莊嚴故；我知法界不可壞，一切",
    "T10n0279_071:0388c02": "智善根充滿法界不可壞故。善男子！我作此",
    "T10n0279_071:0388c03": "十種觀察法界，集諸善根辦助道法，了知諸",
    "T10n0279_071:0388c04": "佛廣大威德，深入如來難思境界。[0388c04] 「又，善男子！",
    "T10n0279_071:0388c05": "我如是正念思惟，得如來十種大威德陀羅",
    "T10n0279_071:0388c06": "尼輪。何者為十？所謂：普入一切法陀羅尼輪、",
    "T10n0279_071:0388c07": "普持一切法陀羅尼輪、普說一切法陀羅尼",
    "T10n0279_071:0388c08": "輪、普念十方一切佛陀羅尼輪、普說一切佛",
    "T10n0279_071:0388c09": "名號陀羅尼輪、普入三世諸佛願海陀羅尼",
    "T10n0279_071:0388c10": "輪、普入一切諸乘海陀羅尼輪、普入一切眾",
    "T10n0279_071:0388c11": "生業海陀羅尼輪、疾轉一切業陀羅尼輪、疾",
    "T10n0279_071:0388c12": "生一切智陀羅尼輪。善男子！此十陀羅尼輪，",
    "T10n0279_071:0388c13": "以十千陀羅尼輪而為眷屬，恒為眾生演",
    "T10n0279_071:0388c14": "說妙法。[0388c14] 「善男子！我或為眾生說聞慧法，或",
    "T10n0279_071:0388c15": "為眾生說思慧法，或為眾生說修慧法，或為",
    "T10n0279_071:0388c16": "眾生說一有法，或為眾生說一切有法，或為",
    "T10n0279_071:0388c17": "說一如來名海法，或為說一切如來名海法，",
    "T10n0279_071:0388c18": "或為說一世界海法，或為說一切世界海法，",
    "T10n0279_071:0388c19": "或為說一佛授記海法，或為說一切佛授記",
    "T10n0279_071:0388c20": "海法，或為說一如來眾會道場海法，或為說",
    "T10n0279_071:0388c21": "一切如來眾會道場海法，或為說一如來法",
    "T10n0279_071:0388c22": "輪海法，或為說一切如來法輪海法，或為說",
    "T10n0279_071:0388c23": "一如來修多羅法，或為說一切如來修多羅",
    "T10n0279_071:0388c24": "法，或為說一如來集會法，或為說一切如來",
    "T10n0279_071:0388c25": "集會法，或為說一薩婆若心海法，或為說一",
    "T10n0279_071:0388c26": "切薩婆若心海法，或為說一乘出離法，或為",
    "T10n0279_071:0388c27": "說一切乘出離法。善男子！我以如是等不可",
    "T10n0279_071:0388c28": "說法門，為眾生說。[0388c28] 「善男子！我入如來無差別",
    "T10n0279_071:0388c29": "法界門海，說無上法，普攝眾生，盡未來劫，",
    "T10n0279_071:0389a01": "住普賢行。善男子！我成就此甚深自在妙音",
    "T10n0279_071:0389a02": "解脫，於念念中增長一切諸解脫門，念念充",
    "T10n0279_071:0389a03": "滿一切法界。」[0389a03] 時，善財童子白夜神言：「奇哉！天",
    "T10n0279_071:0389a04": "神！此解脫門如是希有！聖者證得，其已久",
    "T10n0279_071:0389a05": "如？」[0389a05] 夜神言：[0389a05] 「善男子！乃往古世，過世界轉微塵",
    "T10n0279_071:0389a06": "數劫，有劫名：離垢光明，有世界名：法界功",
    "T10n0279_071:0389a07": "德雲，以現一切眾生業摩尼王海為體，形如",
    "T10n0279_071:0389a08": "蓮華，住四天下微塵數香摩尼須彌山網中，",
    "T10n0279_071:0389a09": "以出一切如來本願音蓮華而為莊嚴，須",
    "T10n0279_071:0389a10": "彌山微塵數蓮華而為眷屬，須彌山微塵數",
    "T10n0279_071:0389a11": "香摩尼以為間錯，有須彌山微塵數四天下，",
    "T10n0279_071:0389a12": "一一四天下有百千億那由他不可說不可",
    "T10n0279_071:0389a13": "說城。[0389a13] 「善男子！彼世界中，有四天下，名為：妙幢；",
    "T10n0279_071:0389a14": "中有王都，名：普寶華光；去此不遠，有菩提場，",
    "T10n0279_071:0389a15": "名：普顯現法王宮殿。須彌山微塵數如來於",
    "T10n0279_071:0389a16": "中出現，其最初佛，名：法海雷音光明王。彼佛",
    "T10n0279_071:0389a17": "出時，有轉輪王，名：清淨日光明面，於其佛所，",
    "T10n0279_071:0389a18": "受持一切法海旋修多羅。佛涅槃後，其王出",
    "T10n0279_071:0389a19": "家，護持正法。法欲滅時，有千部異眾千種說",
    "T10n0279_071:0389a20": "法。近於末劫，業惑障重；諸惡比丘多有&#x9B2A;",
    "T10n0279_071:0389a21": "諍，樂著境界，不求功德，樂說王論、賊論、女論、",
    "T10n0279_071:0389a22": "國論、海論，及以一切世間之論。[0389a22] 「時，王比丘而",
    "T10n0279_071:0389a23": "語之言：『奇哉！苦哉！佛於無量諸大劫海集此",
    "T10n0279_071:0389a24": "法炬，云何汝等而共毀滅？』作是說已，上昇虛",
    "T10n0279_071:0389a25": "空，高七多羅樹，身出無量諸色焰雲，放種種",
    "T10n0279_071:0389a26": "色大光明網，令無量眾生除煩惱熱，令無量",
    "T10n0279_071:0389a27": "眾生發菩提心。以是因緣，彼如來教，復於六",
    "T10n0279_071:0389a28": "萬五千歲中而得興盛。[0389a28] 「時，有比丘尼，名：法",
    "T10n0279_071:0389a29": "輪化光，是此王女，百千比丘尼而為眷屬，聞",
    "T10n0279_071:0389b01": "父王語及見神力，發菩提心永不退轉，得三",
    "T10n0279_071:0389b02": "昧，名：一切佛教燈，又得此甚深自在妙音解",
    "T10n0279_071:0389b03": "脫；得已，身心柔軟，即得現見法海雷音光明",
    "T10n0279_071:0389b04": "王如來一切神力。[0389b04] 「善男子！於汝意云何？彼",
    "T10n0279_071:0389b05": "時轉輪聖王隨於如來轉正法輪，佛涅槃後",
    "T10n0279_071:0389b06": "興隆末法者，豈異人乎？今普賢菩薩是。其法",
    "T10n0279_071:0389b07": "輪化光比丘尼，即我身是。我於彼時，守護佛",
    "T10n0279_071:0389b08": "法，令十萬比丘尼於阿耨多羅三藐三菩提",
    "T10n0279_071:0389b09": "得不退轉，又令得現見一切佛三昧，又令得",
    "T10n0279_071:0389b10": "一切佛法輪金剛光明陀羅尼，又令得普入",
    "T10n0279_071:0389b11": "一切法門海般若波羅蜜。[0389b11] 「次有佛興，名：離垢",
    "T10n0279_071:0389b12": "法光明；次有佛興，名：法輪光明髻；次有佛興，",
    "T10n0279_071:0389b13": "名：法日功德雲；次有佛興，名：法海妙音王；次",
    "T10n0279_071:0389b14": "有佛興，名：法日智慧燈；次有佛興，名：法華",
    "T10n0279_071:0389b15": "幢雲；次有佛興，名：法焰山幢王；次有佛興，名：",
    "T10n0279_071:0389b16": "甚深法功德月；次有佛興，名：法智普光藏；次",
    "T10n0279_071:0389b17": "有佛興，名：開示普智藏；次有佛興，名：功德",
    "T10n0279_071:0389b18": "藏山王；次有佛興，名：普門須彌賢；次有佛興，",
    "T10n0279_071:0389b19": "名：一切法精進幢；次有佛興，名：法寶華功德",
    "T10n0279_071:0389b20": "雲；次有佛興，名：寂靜光明髻；次有佛興，名：法",
    "T10n0279_071:0389b21": "光明慈悲月；次有佛興，名：功德焰海；次有佛",
    "T10n0279_071:0389b22": "興，名：智日普光明；次有佛興，名：普賢圓滿智；",
    "T10n0279_071:0389b23": "次有佛興，名：神通智光王；次有佛興，名：福德",
    "T10n0279_071:0389b24": "華光燈；次有佛興，名：智師子幢王；次有佛興，",
    "T10n0279_071:0389b25": "名：日光普照王；次有佛興，名：須彌寶莊嚴相；",
    "T10n0279_071:0389b26": "次有佛興，名：日光普照；次有佛興，名：法王功",
    "T10n0279_071:0389b27": "德月；次有佛興，名：開敷蓮華妙音雲；次有佛",
    "T10n0279_071:0389b28": "興，名：日光明相；次有佛興，名：普光明妙法音；",
    "T10n0279_071:0389b29": "次有佛興，名：師子金剛那羅延無畏；次有佛",
    "T10n0279_071:0389c01": "興，名：普智勇猛幢；次有佛興，名：普開法蓮",
    "T10n0279_071:0389c02": "華身；次有佛興，名：功德妙華海；次有佛興，名：",
    "T10n0279_071:0389c03": "道場功德月；次有佛興，名：法炬熾然月；次有",
    "T10n0279_071:0389c04": "佛興，名：普光明髻；次有佛興，名：法幢燈；次有",
    "T10n0279_071:0389c05": "佛興，名：金剛海幢雲；次有佛興，名：名稱山功",
    "T10n0279_071:0389c06": "德雲；次有佛興，名：栴檀妙月；次有佛興，名：普",
    "T10n0279_071:0389c07": "妙光明華；次有佛興，名：照一切眾生光明王；",
    "T10n0279_071:0389c08": "次有佛興，名：功德蓮華藏；次有佛興，名：香焰",
    "T10n0279_071:0389c09": "光明王；次有佛興，名：波頭摩華因；次有佛",
    "T10n0279_071:0389c10": "興，名：眾相山普光明；次有佛興，名：普名稱幢；",
    "T10n0279_071:0389c11": "次有佛興，名：須彌普門光；次有佛興，名：功德",
    "T10n0279_071:0389c12": "法城光；次有佛興，名：大樹山光明；次有佛興，",
    "T10n0279_071:0389c13": "名：普德光明幢；次有佛興，名：功德吉祥相；次",
    "T10n0279_071:0389c14": "有佛興，名：勇猛法力幢；次有佛興，名：法輪光",
    "T10n0279_071:0389c15": "明音；次有佛興，名：功德山智慧光；次有佛興，",
    "T10n0279_071:0389c16": "名：無上妙法月；次有佛興，名：法蓮華淨光幢；",
    "T10n0279_071:0389c17": "次有佛興，名：寶蓮華光明藏；次有佛興，名：光",
    "T10n0279_071:0389c18": "焰雲山燈；次有佛興，名：普覺華；次有佛興，",
    "T10n0279_071:0389c19": "名：種種功德焰須彌藏；次有佛興，名：圓滿光",
    "T10n0279_071:0389c20": "山王；次有佛興，名：福德雲莊嚴；次有佛興，名：",
    "T10n0279_071:0389c21": "法山雲幢；次有佛興，名：功德山光明；次有佛",
    "T10n0279_071:0389c22": "興，名：法日雲燈王；次有佛興，名：法雲名稱王；",
    "T10n0279_071:0389c23": "次有佛興，名：法輪雲；次有佛興，名：開悟菩提",
    "T10n0279_071:0389c24": "智光幢；次有佛興，名：普照法輪月；次有佛興，",
    "T10n0279_071:0389c25": "名：寶山威德賢；次有佛興，名：賢德廣大光；次",
    "T10n0279_071:0389c26": "有佛興，名：普智雲；次有佛興，名：法力功德山；",
    "T10n0279_071:0389c27": "次有佛興，名：功德香焰王；次有佛興，名：金色",
    "T10n0279_071:0389c28": "摩尼山妙音聲；次有佛興，名：頂髻出一切法",
    "T10n0279_071:0389c29": "光明雲；次有佛興，名：法輪熾盛光；次有佛",
    "T10n0279_071:0390a01": "興，名：無上功德山；次有佛興，名：精進炬光明",
    "T10n0279_071:0390a02": "雲；次有佛興，名：三昧印廣大光明冠；次有佛",
    "T10n0279_071:0390a03": "興，名：寶光明功德王；次有佛興，名：法炬寶蓋",
    "T10n0279_071:0390a04": "音；次有佛興，名：普照虛空界無畏法光明；次",
    "T10n0279_071:0390a05": "有佛興，名：月相莊嚴幢；次有佛興，名：光明焰",
    "T10n0279_071:0390a06": "山雲；次有佛興，名：照無障礙法虛空；次有佛",
    "T10n0279_071:0390a07": "興，名：開顯智光身；次有佛興，名：世主德光明",
    "T10n0279_071:0390a08": "音；次有佛興，名：一切法三昧光明音；次有佛",
    "T10n0279_071:0390a09": "興，名：法音功德藏；次有佛興，名：熾然焰法海",
    "T10n0279_071:0390a10": "雲；次有佛興，名：普照三世相大光明；次有佛",
    "T10n0279_071:0390a11": "興，名：普照法輪山；次有佛興，名：法界師子光；",
    "T10n0279_071:0390a12": "次有佛興，名：須彌華光明；次有佛興，名：一",
    "T10n0279_071:0390a13": "切三昧海師子焰；次有佛興，名：普智光明燈。",
    "T10n0279_071:0390a14": "[0390a14] 「善男子！如是等須彌山微塵數如來，其最後",
    "T10n0279_071:0390a15": "佛，名：法界城智慧燈，並於離垢光明劫中，出",
    "T10n0279_071:0390a16": "興于世。我皆尊重，親近供養，聽聞受持所說",
    "T10n0279_071:0390a17": "妙法；亦於彼一切諸如來所，出家學道，護持",
    "T10n0279_071:0390a18": "法教，入此菩薩甚深自在妙音解脫，種種方",
    "T10n0279_071:0390a19": "便教化成熟無量眾生。從是已來，於佛剎",
    "T10n0279_071:0390a20": "微塵數劫，所有諸佛出興於世；我皆供養，修",
    "T10n0279_071:0390a21": "行其法。[0390a21] 「善男子！我從是來，於生死夜無明昏",
    "T10n0279_071:0390a22": "寐諸眾生中而獨覺悟；令諸眾生，守護心城，",
    "T10n0279_071:0390a23": "捨三界城，住一切智無上法城。[0390a23] 「善男子！我唯",
    "T10n0279_071:0390a24": "知此甚深自在妙音解脫，令諸世間，離戲論",
    "T10n0279_071:0390a25": "語，不作二語，常真實語，恒清淨語。如諸菩薩",
    "T10n0279_071:0390a26": "摩訶薩，能知一切語言自性，於念念中自在",
    "T10n0279_071:0390a27": "開悟一切眾生，入一切眾生言音海，於一切",
    "T10n0279_071:0390a28": "言辭悉皆辨了，明見一切諸法門海，於普",
    "T10n0279_071:0390a29": "攝一切法陀羅尼已得自在，隨諸眾生心之",
    "T10n0279_071:0390b01": "所疑而為說法，究竟調伏一切眾生，能普攝",
    "T10n0279_071:0390b02": "受一切眾生，巧修菩薩諸無上業，深入菩薩",
    "T10n0279_071:0390b03": "諸微細智，能善觀察諸菩薩藏，能自在說諸",
    "T10n0279_071:0390b04": "菩薩法。何以故？已得成就一切法輪陀羅尼",
    "T10n0279_071:0390b05": "故。而我云何能知能說彼功德行？[0390b05] 「善男子！此",
    "T10n0279_071:0390b06": "佛會中，有主夜神，名：開敷一切樹華。汝詣彼",
    "T10n0279_071:0390b07": "問：菩薩云何學一切智？云何安立一切眾生",
    "T10n0279_071:0390b08": "住一切智？」[0390b08] 爾時，守護一切城主夜神，欲重宣",
    "T10n0279_071:0390b09": "此解脫義，為善財童子而說頌言：",
    "T10n0279_071:0390b10": "「菩薩解脫深難見，  虛空如如平等相，",
    "T10n0279_071:0390b11": " 普見無邊法界內，  一切三世諸如來。",
    "T10n0279_071:0390b12": " 出生無量勝功德，  證入難思真法性，",
    "T10n0279_071:0390b13": " 增長一切自在智，  開通三世解脫道。",
    "T10n0279_071:0390b14": " 過於剎轉微塵劫，  爾時有劫名淨光，",
    "T10n0279_071:0390b15": " 世界名為法焰雲，  其城號曰寶華光。",
    "T10n0279_071:0390b16": " 其中諸佛興於世，  量與須彌塵數等；",
    "T10n0279_071:0390b17": " 有佛名為法海音，  於此劫中先出現；",
    "T10n0279_071:0390b18": " 乃至其中最後佛，  名為法界焰燈王；",
    "T10n0279_071:0390b19": " 如是一切諸如來，  我皆供養聽受法。",
    "T10n0279_071:0390b20": " 我見法海雷音佛，  其身普作真金色，",
    "T10n0279_071:0390b21": " 諸相莊嚴如寶山，  發心願得成如來。",
    "T10n0279_071:0390b22": " 我暫見彼如來身，  即發菩提廣大心，",
    "T10n0279_071:0390b23": " 誓願勤求一切智，  性與法界虛空等。",
    "T10n0279_071:0390b24": " 由斯普見三世佛，  及以一切菩薩眾；",
    "T10n0279_071:0390b25": " 亦見國土眾生海，  而普攀緣起大悲。",
    "T10n0279_071:0390b26": " 隨諸眾生心所樂，  示現種種無量身，",
    "T10n0279_071:0390b27": " 普遍十方諸國土，  動地舒光悟含識。",
    "T10n0279_071:0390b28": " 見第二佛而親近，  亦見十方剎海佛，",
    "T10n0279_071:0390b29": " 乃至最後佛出興，  如是須彌塵數等。",
    "T10n0279_071:0390c01": " 於諸剎轉微塵劫，  所有如來照世燈；",
    "T10n0279_071:0390c02": " 我皆親近而瞻奉，  令此解脫得清淨。」",
    "T10n0279_071:0390c03": "[0390c03] 爾時，善財童子得入此菩薩甚深自在妙音",
    "T10n0279_071:0390c04": "解脫故，入無邊三昧海，入廣大總持海，得菩",
    "T10n0279_071:0390c05": "薩大神通，獲菩薩大辯才；心大歡喜，觀察守",
    "T10n0279_071:0390c06": "護一切城主夜神，以偈讚曰：",
    "T10n0279_071:0390c07": "「已行廣大妙慧海，  已度無邊諸有海，",
    "T10n0279_071:0390c08": " 長壽無患智藏身，  威德光明住此眾。",
    "T10n0279_071:0390c09": " 了達法性如虛空，  普入三世皆無礙；",
    "T10n0279_071:0390c10": " 念念攀緣一切境，  心心永斷諸分別。",
    "T10n0279_071:0390c11": " 了達眾生無有性，  而於眾生起大悲；",
    "T10n0279_071:0390c12": " 深入如來解脫門，  廣度群迷無量眾。",
    "T10n0279_071:0390c13": " 觀察思惟一切法，  了知證入諸法性；",
    "T10n0279_071:0390c14": " 如是修行佛智慧，  普化眾生令解脫。",
    "T10n0279_071:0390c15": " 天是眾生調御師，  開示如來智慧道，",
    "T10n0279_071:0390c16": " 普為法界諸含識，  說離世間眾怖行。",
    "T10n0279_071:0390c17": " 已住如來諸願道，  已受菩提廣大教，",
    "T10n0279_071:0390c18": " 已修一切遍行力，  已見十方佛自在。",
    "T10n0279_071:0390c19": " 天神心淨如虛空，  普離一切諸煩惱，",
    "T10n0279_071:0390c20": " 了知三世無量剎，  諸佛菩薩及眾生。",
    "T10n0279_071:0390c21": " 天神一念悉了知，  晝夜日月年劫海；",
    "T10n0279_071:0390c22": " 亦知一切眾生類，  種種名相各差別。",
    "T10n0279_071:0390c23": " 十方眾生生死處，  有色無色想無想，",
    "T10n0279_071:0390c24": " 隨順世俗悉了知，  引導使入菩提路。",
    "T10n0279_071:0390c25": " 已生如來誓願家，  已入諸佛功德海，",
    "T10n0279_071:0390c26": " 法身清淨心無礙，  隨眾生樂現眾色。」",
    "T10n0279_071:0390c27": "[0390c27] 時，善財童子說此頌已，禮夜神足，遶無量匝，",
    "T10n0279_071:0390c28": "慇懃瞻仰，辭退而去。"
}