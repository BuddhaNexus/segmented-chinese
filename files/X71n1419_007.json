{
    "X71n1419_007:0539c18": "慧文正辯佛日普照元叟端禪師語錄卷第七",
    "X71n1419_007:0539c20": "題跋",
    "X71n1419_007:0539c21": "題聖凡融會圖",
    "X71n1419_007:0539c22": "[0539c22] 迦文以神道設教。故幽明無間。仲尼以人道設教。故",
    "X71n1419_007:0539c23": "彼此有殊。由性命言之。幽明不得不通。由形跡論之。",
    "X71n1419_007:0539c24": "彼此不得不分。伯陽清淨無為。幾乎聲聞四諦之作。",
    "X71n1419_007:0540a01": "書曰。為道不同。同歸于治。三聖之同。同於善世利人",
    "X71n1419_007:0540a02": "也。文中子曰。觀皇極讜議。三教可一。其斯之謂乎。因",
    "X71n1419_007:0540a03": "陀羅以傳記所載。耳目所接。幽明彼此之事。筆成此",
    "X71n1419_007:0540a04": "圖。豈亦文中子之意耶。雖然。世之&#x89A7;者。切忌按圖索",
    "X71n1419_007:0540a05": "駿。",
    "X71n1419_007:0540a06": "題英宗皇帝手詔。洎蘇子瞻小帖",
    "X71n1419_007:0540a07": "[0540a07] 大覺璉。在宋為禪門碩德。仁宗賜以龍腦&#x9262;盂。璉謂。",
    "X71n1419_007:0540a08": "非佛儀式。&#x8F19;對中使焚之。蘇文忠作&#x7891;。紀述其詳。可",
    "X71n1419_007:0540a09": "得聞也。英宗賜以任性住持之詔。璉謂駭人耳目。內",
    "X71n1419_007:0540a10": "諸鍼線包間。蘇文忠作書。求示其詳。莫得聞也。璉後",
    "X71n1419_007:0540a11": "坐蛻四明阿育王山。其後莫得聞者。人皆共&#x89A9;。什襲",
    "X71n1419_007:0540a12": "至今。由是如希世之寶焉。[0540a12] 眉山程正輔。文忠外兄也。",
    "X71n1419_007:0540a13": "繡衣持斧。為南海詳刑使者。時文忠謫居羅浮。與正",
    "X71n1419_007:0540a14": "輔相別已久。其小帖所言。嗒然陶然。豈知當軸。有欲",
    "X71n1419_007:0540a15": "殺意乎。噫彼儒此佛。雖各不同。其砥節礪行。守志不",
    "X71n1419_007:0540a16": "回。上悚九重明主。下激萬世頹波。誰謂其果不同耶。",
    "X71n1419_007:0540a17": "題徽宗皇帝墨寶",
    "X71n1419_007:0540a18": "[0540a18] 宋有天下第八世。大柄日移。庶政日解。時薛昂由尚",
    "X71n1419_007:0540a19": "書左丞。登門下省。進無謇諤之忠。退無恬靜之節。區",
    "X71n1419_007:0540a20": "區為二子。祈請職名。可謂社稷臣乎。祐陵親御翰墨。",
    "X71n1419_007:0540a21": "批其謝辭。龍翔鳳翥。雖聳觀瞻。祿位之冗。莫甚於斯",
    "X71n1419_007:0540a22": "者。又六年金人長驅汴京矣。宗廟既淪禾黍。生民亦",
    "X71n1419_007:0540a23": "墜塗炭。此札獨流傳至今。脫或播之太史。實為千古",
    "X71n1419_007:0540a24": "商監。",
    "X71n1419_007:0540b01": "題雲居即菴和尚入院佛事遺&#x85C1;",
    "X71n1419_007:0540b02": "[0540b02] 即菴始登雲居時。先一夕。宿瑤田庄。夢伽藍神安樂",
    "X71n1419_007:0540b03": "公。謂曰。汝與此山。祇有一粥緣。明日午後至寺。晚參",
    "X71n1419_007:0540b04": "罷。會同袍二僧&#x9B2C;狠。聞于寺司。凡新到例遭斥逐。師",
    "X71n1419_007:0540b05": "深切疑訝。後數年。蜀士有官達于朝者。與師親故。以",
    "X71n1419_007:0540b06": "雲居&#x8657;席。請師補處。師欣然承命。將復徵往夢。竟至",
    "X71n1419_007:0540b07": "瑤田庄而寂。佛能空一切相。成萬法智。而不能即滅",
    "X71n1419_007:0540b08": "定業。能知諸有性。窮億劫事。而不能化導無緣。於斯",
    "X71n1419_007:0540b09": "二者。即菴可無憾矣。癡絕以福不逮慧。為慮。重加粉",
    "X71n1419_007:0540b10": "飾。何言之小哉。[0540b10] 番昜克貫藏主。出其入院佛事真墨。",
    "X71n1419_007:0540b11": "為示。余謂。此紙有關教門重輕。豁達空撥因果。妄謀",
    "X71n1419_007:0540b12": "進取者。觀此。得不稍戢芒銳云。",
    "X71n1419_007:0540b13": "跋張紫巖及圓悟宏智諸老墨跡",
    "X71n1419_007:0540b14": "[0540b14] 紫巖張魏公。為宋南渡。第一人物。其宣撫四川時。圓",
    "X71n1419_007:0540b15": "悟大師祖。&#x751E;把其手囑曰。杲首座。真得法髓。苟不出。",
    "X71n1419_007:0540b16": "無支臨濟宗者。叮嚀再三。至於忍泣。故公造朝。首以",
    "X71n1419_007:0540b17": "徑山奏請。大慧師祖出世。濟北一宗。由是震耀天下。",
    "X71n1419_007:0540b18": "茲偈之寄。其於大法。豈小補哉。師祖平生。痛事韜晦。",
    "X71n1419_007:0540b19": "有不作者虫豸重誓。故偈末。因以肯出頭否詰焉。敘",
    "X71n1419_007:0540b20": "引朽腐。[銜-金+缶]位磨滅。&#x89A7;者固難曉解。今以公所述塔銘。",
    "X71n1419_007:0540b21": "與小谿雲門祭文。及圓悟臨終。錄日月證之。洞然無",
    "X71n1419_007:0540b22": "復餘蘊矣。圓悟為隰州諸父行。大慧與隰州&#x7ADD;化四",
    "X71n1419_007:0540b23": "明。當時號二甘露門。默照邪禪。尤大慧所深詆。[0540b23] 天目",
    "X71n1419_007:0540b24": "為圓悟五世孫。跋語盛稱隰州。雲篷月櫂。沙鷗旅鴈。",
    "X71n1419_007:0540c01": "皆題品詳悉。獨無一語。及力扶聖主。作中興。贏得廣",
    "X71n1419_007:0540c02": "傳無盡燈之寄。豈當時未有魏公張紫巖此祗夜伽",
    "X71n1419_007:0540c03": "陀耶。何掎摭星宿遺曦娥也。",
    "X71n1419_007:0540c04": "題趙伯駒畫隋&#x77E6;救&#x8675;圖",
    "X71n1419_007:0540c05": "[0540c05] 蟲類之毒。莫如&#x8675;。人皆知惡焉。昔有&#x8675;被傷。隋&#x77E6;救",
    "X71n1419_007:0540c06": "而活之。其&#x8675;後含一珠致謝。其大徑寸。其光可&#x7ADD;明",
    "X71n1419_007:0540c07": "月。世之見利忘義。負大恩不報。有愧是&#x8675;者多矣。而",
    "X71n1419_007:0540c08": "人不知惡。方矜之騁之。以為能事。趙伯駒豈無激於",
    "X71n1419_007:0540c09": "中。而然耶。",
    "X71n1419_007:0540c10": "題照律師遺墨",
    "X71n1419_007:0540c11": "[0540c11] 大智老人。為宋僧一狐之腋。四明顏聖徒。評之詳矣。",
    "X71n1419_007:0540c12": "今觀燕寂遺墨。因寄意云。律中麟角者。一字直千金。",
    "X71n1419_007:0540c13": "五濁波濤海。何人識此心。",
    "X71n1419_007:0540c14": "題靈隱寺重刊鐔津文集後",
    "X71n1419_007:0540c15": "[0540c15] 井蛙不可語海。夏蟲不可語冰。莊周之達言。古今之",
    "X71n1419_007:0540c16": "極論也。宋皇祐間。篤時咎冰。拘墟藐海。日用不知者。",
    "X71n1419_007:0540c17": "嘗欲致瘡痏於吾佛教法。仲靈嵩公禪師。由永安山",
    "X71n1419_007:0540c18": "中。抱成書。奏之天子。天子&#x89A7;其書。賜號明教大師。詔",
    "X71n1419_007:0540c19": "付傳法院。編聯入藏。使與諸佛修多羅。同為萬世耿",
    "X71n1419_007:0540c20": "光。當時立朝。如韓稚圭。富彥國。田況。趙抃諸豪。莫不",
    "X71n1419_007:0540c21": "心悅誠服。其平昔以彌戾車。執迷自昧者。由是悉皆",
    "X71n1419_007:0540c22": "從風而靡。劫石可磨。明教此之大功。不可磨也。劫波",
    "X71n1419_007:0540c23": "可盡。明教此之勝德。不可盡也。[0540c23] 靈隱所刊文&#x85C1;。年深",
    "X71n1419_007:0540c24": "損壞。天台耆宿志真。揮&#x69D6;金。一新板本。以壽天下後",
    "X71n1419_007:0541a01": "世。其於教法。豈小補哉。",
    "X71n1419_007:0541a02": "跋高前山所藏蘭亭。并無禪諸老墨跡",
    "X71n1419_007:0541a03": "[0541a03] 龍躍天門。虎臥鳳閣。梁武至公之評也。況蘭亭又其",
    "X71n1419_007:0541a04": "得意者耶。吾宗諸老。在道眼。不在翰墨。無禪則戒月",
    "X71n1419_007:0541a05": "孤高。見地暴白。由前山翁。嗣其法知焉。雪巖則禪門",
    "X71n1419_007:0541a06": "巨擘。有向上爪牙。而波瀾放肆者也。佛慧佛心木翁。",
    "X71n1419_007:0541a07": "輩行雖不同。則與前山翁。同頡頏西淛雄席間。膠漆",
    "X71n1419_007:0541a08": "其情。金石其義。死生以之固宜。",
    "X71n1419_007:0541a09": "題曇藏主拆襪線集",
    "X71n1419_007:0541a10": "[0541a10] 以拆襪線。欲補此向上一竅。其膽氣。可謂過人矣。殊",
    "X71n1419_007:0541a11": "不知。我王庫內。無如是刀。",
    "X71n1419_007:0541a12": "題浮山遠禪師小帖",
    "X71n1419_007:0541a13": "[0541a13] 師始參葉縣。縣門庭峻硬。衲子畏。莫敢近。時天方雪",
    "X71n1419_007:0541a14": "寒。既水灑之。又挺逐之。師志益銳。言曰。某甲數千里。",
    "X71n1419_007:0541a15": "特為此事而來。豈以水挺去。縣笑曰。子&#x5374;要參禪。遂",
    "X71n1419_007:0541a16": "得掛搭。後充典座。眾苦枯淡。縣偶出。師取油&#x9EAB;。作五",
    "X71n1419_007:0541a17": "味粥。縣歸赴堂。大怒其事。坐僧堂前。估衣&#x9262;。&#x8D82;出院。",
    "X71n1419_007:0541a18": "師無難色。因僦屋而居。託人願求隨眾入室。縣亦不",
    "X71n1419_007:0541a19": "許。後徵索僦屋錢。師持&#x9262;以償。縣出見之。復笑曰。子",
    "X71n1419_007:0541a20": "真有意參禪。令人喚歸。未幾遂浩然大徹。光明至今",
    "X71n1419_007:0541a21": "燭天。[0541a21] 今之鶵道人。稍不協意。謗燄蜂起。恨不誅之。如",
    "X71n1419_007:0541a22": "仇視師。宜如何哉。余嘗想其人。不可見。今觀此小帖。",
    "X71n1419_007:0541a23": "亦足聊慰萬一。師自號柴石野人。以其通曉吏事。或",
    "X71n1419_007:0541a24": "稱錄公云。",
    "X71n1419_007:0541b01": "題東林十八賢圖",
    "X71n1419_007:0541b02": "[0541b02] 晉室土崩瓦解。&#x4E23;金傍睨。懷竊取神器之心。陶靖節",
    "X71n1419_007:0541b03": "寄興於酒。謝靈運託志於詩。因與鴈門大士。同結淨",
    "X71n1419_007:0541b04": "社於九江廬阜之間。共其事者。凡十有八人。斯時也",
    "X71n1419_007:0541b05": "果何時也。宋李伯時。以筆端如幻三昧。摹寫普示天",
    "X71n1419_007:0541b06": "下後世。&#x89A7;者其可無感於中哉。",
    "X71n1419_007:0541b07": "題華光墨梅",
    "X71n1419_007:0541b08": "[0541b08] 得其精而忘其麤。在其內而忘其外。華光其有之矣。",
    "X71n1419_007:0541b09": "簡齋云。意足不求顏色似。前身相馬九方皋。旨哉言",
    "X71n1419_007:0541b10": "乎。",
    "X71n1419_007:0541b11": "題龍頭",
    "X71n1419_007:0541b12": "[0541b12] 頭角崢嶸。非懷握所玩。風朝雨夕。宜常宣吾佛無上",
    "X71n1419_007:0541b13": "神&#x546A;。以呵護之。霹靂一聲。恐擘天飛去也。",
    "X71n1419_007:0541b14": "題圓悟帖",
    "X71n1419_007:0541b15": "[0541b15] 高皇幸江都時。圓悟由金山。詣行在所。一日上遣使",
    "X71n1419_007:0541b16": "者八輩。請悟。就殿說法。敷演簡徑。奏對明白。皇情大",
    "X71n1419_007:0541b17": "悅。嘗問所居金山何如。悟以大江多風寒。恐老病浸",
    "X71n1419_007:0541b18": "極為對。因有天下名山。惟師擇居之詔。遂遷甌&#x5CEF;祖",
    "X71n1419_007:0541b19": "席。時高菴已撾退&#x76B7;。居寺之東堂。塔&#x7891;載之詳矣。此",
    "X71n1419_007:0541b20": "帖謂金山和尚以窩蜂懷持江心。因以病辭。當是高",
    "X71n1419_007:0541b21": "菴既立僧之後。未華頂之前。有旨補處金山。而堅臥",
    "X71n1419_007:0541b22": "不起。故形簡牘如此。不然。何言其在東塔。甚安穩也。",
    "X71n1419_007:0541b23": "禪門寶訓云。同高菴者。異圓悟。是圓悟者。非高菴。此",
    "X71n1419_007:0541b24": "乃二家宗徒事也。悟退院上堂。與臨歸蜀小參。略曾",
    "X71n1419_007:0541c01": "及云。今贗浮圖。往往引以為故事。以藉攘奪之口。豈",
    "X71n1419_007:0541c02": "果知古人也哉。",
    "X71n1419_007:0541c03": "題紫巖張魏公所書心經後",
    "X71n1419_007:0541c04": "[0541c04] 唐太宗。以般若辭義浩博。卒難究盡。玄奘因縮大為",
    "X71n1419_007:0541c05": "小。譯成此經。以便觀&#x89A7;。紫巖張魏公。忠孝兩全。為宋",
    "X71n1419_007:0541c06": "南渡第一人物。自非明悟此不生不滅。般若清淨心",
    "X71n1419_007:0541c07": "體。思陵二百年。中興之業。何由克成。今觀經中所書。",
    "X71n1419_007:0541c08": "勁正之氣。與南嶽爭高。當不在王逸少遺教經下也。",
    "X71n1419_007:0541c09": "&#x47E6;癡絕所書。草堂法師示道璋書。授其徒惠",
    "X71n1419_007:0541c10": "派",
    "X71n1419_007:0541c11": "[0541c11] 有運斤之手。無受斤之質。則其道不傳。有受斤之質。",
    "X71n1419_007:0541c12": "無運斤之手。則其道不知。知者其津涉也。傳者其源",
    "X71n1419_007:0541c13": "流也。源不清則其流必溷。津不正則其涉必迷。斯二",
    "X71n1419_007:0541c14": "者。所以常相求。而不相離也。西天四七。東土二三。師",
    "X71n1419_007:0541c15": "勝資強。本深末茂。光明俊偉。磊落掀天地。&#x4E98;萬世者。",
    "X71n1419_007:0541c16": "豈外此。別有旨意哉。[0541c16] 草堂之於道璋也。諄諄其言。運",
    "X71n1419_007:0541c17": "斤受斤。可謂明矣。癡絕之於惠派也。咄咄其書。受斤",
    "X71n1419_007:0541c18": "運斤。可謂至矣。源清而流溷。津正而涉迷。吾不信也。",
    "X71n1419_007:0541c19": "題龔翠巖羅漢圖",
    "X71n1419_007:0541c20": "[0541c20] 西方大聖人。嘗慮正教湮微。命高第弟子。應身末法",
    "X71n1419_007:0541c21": "之中。隨其顛倒所欲。而誘掖之。楊文公大年。修傳燈",
    "X71n1419_007:0541c22": "錄。敘正傳傍出外。別收應化聖賢。其得之矣。宋南渡。",
    "X71n1419_007:0541c23": "有老融者。由汴京。棄儒歸釋。以筆端如幻三昧。取應",
    "X71n1419_007:0541c24": "化事跡。畫而成圖。使賢愚。一目皆了。樓大參謂。老融",
    "X71n1419_007:0542a01": "惜墨如惜金。蓋言其精如此。傳融之學者。四明則有",
    "X71n1419_007:0542a02": "胡直夫。西蜀則有元上人。今觀龔翠巖所作十二相。",
    "X71n1419_007:0542a03": "雖出於老融。脫略筆墨畦徑。則又非胡與元。所能跂",
    "X71n1419_007:0542a04": "及。融也龔也。噫其誘掖正教之功。豈止契合佛意。與",
    "X71n1419_007:0542a05": "楊大年爭衡而已。昔孔子作春秋。以一字。為褒貶。太",
    "X71n1419_007:0542a06": "史公。志貨殖。傳滑稽。其褒貶。雖若稍異。鞠其指歸。亦",
    "X71n1419_007:0542a07": "豈異哉。",
    "X71n1419_007:0542a08": "書大慧答常禪師書後",
    "X71n1419_007:0542a09": "[0542a09] 中天竺曉常禪師者。始與大慧。同依普融於汴之咸",
    "X71n1419_007:0542a10": "平。咸平。太宰輔香火寺也。會圓悟升天寧。慧由太宰",
    "X71n1419_007:0542a11": "園菴。復往依之。既而深得法髓。不疑古今舌頭。悟因",
    "X71n1419_007:0542a12": "以分座訓徒&#x51C2;焉。高皇駐蹕吳會。常居中竺。嗣普融。",
    "X71n1419_007:0542a13": "慧居徑山。嗣圓悟。法門叔姪。由此遂分。及南遷衡陽",
    "X71n1419_007:0542a14": "也。常遣密首座。田巡檢。殷勤致問。此意豈擠之又下",
    "X71n1419_007:0542a15": "石者。可同年語哉。慧之報章也。又豈以道大望重。眼",
    "X71n1419_007:0542a16": "高四海。遽忘叔父之敬乎。其答王大受書云。密首座。",
    "X71n1419_007:0542a17": "某與渠同在普融會中相聚。則密之將命數千里。訪",
    "X71n1419_007:0542a18": "問生死。猶非苟然。今庸謬寡識。以麒麟楦自冒。不知",
    "X71n1419_007:0542a19": "有法門禮義者。視此。為何如哉。常後終閏之金山云。",
    "X71n1419_007:0542a20": "題毛氏放龜圖",
    "X71n1419_007:0542a21": "[0542a21] 晉咸康中。有得白龜于武昌市者。豫州刺史毛寶。贖",
    "X71n1419_007:0542a22": "以金。畜之甕間。放諸江。及邾城之敗。為石季龍所逼。",
    "X71n1419_007:0542a23": "士卒陷沒江水者。不可勝計。寶所踐。獨若巨石。乘以",
    "X71n1419_007:0542a24": "抵岸。回顧而去。即前所放龜也。噫介蟲之精。且能報",
    "X71n1419_007:0542b01": "恩如此。彎射羿之弓。懷殺原之刃。滔滔皆是。可以人",
    "X71n1419_007:0542b02": "而不如龜乎。",
    "X71n1419_007:0542b03": "書鏡巖頌軸後",
    "X71n1419_007:0542b04": "[0542b04] 軒后所鑄。分妍醜者鏡。魯邦所瞻。&#x4E98;古今者巖。院同",
    "X71n1419_007:0542b05": "章公鏡巖。推斯二者。位乎僧省之間。其明也若彼。其",
    "X71n1419_007:0542b06": "高也如此。既復名之。又復實之。歌乎鏡。詠乎巖。豈止",
    "X71n1419_007:0542b07": "是而已耶。",
    "X71n1419_007:0542b08": "題梅詩十君子圖",
    "X71n1419_007:0542b09": "[0542b09] 詩之召南。書之說命。孔子昔所刪定也。皆言其實。而",
    "X71n1419_007:0542b10": "不及其華。由梁何遜。至唐宋十君子者。誦召南。讀說",
    "X71n1419_007:0542b11": "命。習孔子之業者也。形諸詠歌。述諸章句。皆言其華。",
    "X71n1419_007:0542b12": "而不及其實。世道不古。人心益薄。且偽。其不敦本也。",
    "X71n1419_007:0542b13": "類皆如是。予觀是圖。切有感焉。",
    "X71n1419_007:0542b14": "題四皓唱歌。四之鼓腹圖",
    "X71n1419_007:0542b15": "[0542b15] 西秦鹿失。四皓唱藍田之歌。東晉土崩。四之鼓華胥",
    "X71n1419_007:0542b16": "之腹。山林朝市。雖各不同。其求志自適。未始不同也。",
    "X71n1419_007:0542b17": "雪&#x7ABB;晴玩。令人遠想慨然。",
    "X71n1419_007:0542b18": "題雪巖語",
    "X71n1419_007:0542b19": "[0542b19] 雪巖老禿。以自己煎過藥滓。欲起世人膏肓必死之",
    "X71n1419_007:0542b20": "疾。其危甚矣。耀禪人。偶收姚居士所傳舊方。宜急付",
    "X71n1419_007:0542b21": "烈燄聚中。庶免後之來者。有誤服餌。",
    "X71n1419_007:0542b22": "題癡絕示眾墨跡",
    "X71n1419_007:0542b23": "[0542b23] 龍門佛眼云。是身壽命。如駒過隙。何暇閑情。妄為雜",
    "X71n1419_007:0542b24": "事。迦文老人。最後決定明訓。莫過此也。玉山癡翁。舉",
    "X71n1419_007:0542c01": "以示徒。從而忉怛再三。致使隨聲逐色禪流。一時墮",
    "X71n1419_007:0542c02": "在葛藤窠裏。無出頭處。徒弟希曇。嘗典鍾山藏鑰。但",
    "X71n1419_007:0542c03": "以龍門最初四句。作日用警策。非獨一大藏教。皆成",
    "X71n1419_007:0542c04": "剩語。且知鷹窠。元有鏡容十二面也。",
    "X71n1419_007:0542c05": "題過水羅漢圖",
    "X71n1419_007:0542c06": "[0542c06] 住壽命。動天地。飛行&#x8657;空。舉念即至。惟佛一人。乃得",
    "X71n1419_007:0542c07": "呵之。李龍眠。以畫滑稽。作一軸。詭形怪狀。為過水羅",
    "X71n1419_007:0542c08": "漢圖。俗工&#x52B9;顰。由是&#x5FA7;寰宇。一犬吠&#x8657;。千猱啀寔。信",
    "X71n1419_007:0542c09": "然。",
    "X71n1419_007:0542c10": "題子昂趙學士所書。中&#x5CEF;和尚鐘銘",
    "X71n1419_007:0542c11": "[0542c11] 昔拘留孫佛。於竺乾。造青石鐘。頂類諸天。腹陷眾寶。",
    "X71n1419_007:0542c12": "其中可容十斛。有化如來。隨日出沒。明宣秘演。或聞",
    "X71n1419_007:0542c13": "不聞教典。至今傳焉。古杭為東南第一都會。天目則",
    "X71n1419_007:0542c14": "高出古杭眾山。獅嵒禪苑。則又高出天目西頂。比丘",
    "X71n1419_007:0542c15": "志彰。冶青銅萬斤。而成一鐘。&#x7C34;于寺嵒之後岡。其化",
    "X71n1419_007:0542c16": "如來。霜朝月夕。常為吳淛夢境眾生。作大佛事。將使",
    "X71n1419_007:0542c17": "聲塵所至。登正法樓。悟無生忍。臻自覺聖智之妙。殊",
    "X71n1419_007:0542c18": "勳勝烈。非獨不在拘留孫下。幻住之記。子昂之書。亦",
    "X71n1419_007:0542c19": "將與此鐘音吼。同不磨也。",
    "X71n1419_007:0542c20": "書友山頌軸後",
    "X71n1419_007:0542c21": "[0542c21] 孟子曰。友也者。友其德也。屹立天壤間。&#x4E98;萬世不可",
    "X71n1419_007:0542c22": "磨。皆莫山若也。山之德也如是。其可不友乎。朱博蕭",
    "X71n1419_007:0542c23": "育張耳陳餘。反眼若不相識。視此為何如哉。",
    "X71n1419_007:0542c24": "題錢舜舉垃圾堆圖",
    "X71n1419_007:0543a01": "[0543a01] 舜舉此圖。其以畫滑稽。遊戲者也。當與柳子厚之蝜",
    "X71n1419_007:0543a02": "[虫*反]。陸魯望之&#x8827;化。蘇子瞻之八物。同一機軸。於世豈",
    "X71n1419_007:0543a03": "曰無補。蒙莊謂東郭子云。道在螻蟻。道在稊稗。道在",
    "X71n1419_007:0543a04": "瓦甓。道在屎溺。可以垃圾堆。而眇視之耶。",
    "X71n1419_007:0543a05": "題大慧示大禪法語",
    "X71n1419_007:0543a06": "[0543a06] 大慧老祖。在宋南渡。光明如十日麗天。音吼若千雷",
    "X71n1419_007:0543a07": "震地。阿脩羅手。乾闥婆城。雖不無蔽虧。亦豈傷其耀",
    "X71n1419_007:0543a08": "古騰今。警聰發聵者哉。不因蟠根錯節。不足以別利",
    "X71n1419_007:0543a09": "器。杞梓連抱。必有數寸之朽。其斯之謂也。[0543a09] 當其梅衡",
    "X71n1419_007:0543a10": "二陽時。為法忘軀之士。負大經論者有之。博極書史",
    "X71n1419_007:0543a11": "者有之。詩詞高妙者有之。翰墨飄逸者有之。非其平",
    "X71n1419_007:0543a12": "生道眼明白。高出死生之表。能使之不自疲厭如此。",
    "X71n1419_007:0543a13": "[0543a13] 東吳明大禪。蓋參徒之磊落傑特者。故偈語有識得",
    "X71n1419_007:0543a14": "玄中玄。作得主中主之句。後乃繼踵五峰。今此紙。為",
    "X71n1419_007:0543a15": "靈隱慈首座所藏。雷電之夜。宜謹視之。僊官六丁。負",
    "X71n1419_007:0543a16": "之而趨。五濁世中。不復有此法寶也。",
    "X71n1419_007:0543a17": "題圓悟帖",
    "X71n1419_007:0543a18": "[0543a18] 如是順物。如是方便。此菩提達磨。十萬里西來。悲誨",
    "X71n1419_007:0543a19": "邊隅。家法也。當黏罕陷汴。四海九州。侔一鼎之沸。高",
    "X71n1419_007:0543a20": "皇以兵馬都元帥。即位南京。行幸吳會。圓悟老祖。由",
    "X71n1419_007:0543a21": "金山。得請雲居。能循弘覺舊例。遣化五十員。豐糧食。",
    "X71n1419_007:0543a22": "贍齋盂。使八極頂目者。優游禪悅。究明生死大事。法",
    "X71n1419_007:0543a23": "席之盛。至今傳焉。視碧眼胡如上格言大訓。真不忝",
    "X71n1419_007:0543a24": "矣。後生晚進。以世俗簡牘。衒鬻者。其可得與此帖。&#x7ADD;",
    "X71n1419_007:0543b01": "案哉。",
    "X71n1419_007:0543b02": "跋覺範寄黃蘗佛智禪師書",
    "X71n1419_007:0543b03": "[0543b03] 大慧老人。黑暗崖。照夜之火炬也。濁惡海。濟人之津",
    "X71n1419_007:0543b04": "筏也。嘗自誓云。寧以此身。代大地眾生。受地獄苦。終",
    "X71n1419_007:0543b05": "不將佛法當人情。燒乃翁碧巖之板。揭洞上密傳之",
    "X71n1419_007:0543b06": "榜。排鄭尚明默照之非。其以天下至公。為無上大法",
    "X71n1419_007:0543b07": "施主。有祖以來。一人而已。[0543b07] 今觀覺範與黃蘗智此帖",
    "X71n1419_007:0543b08": "言。某竊見百禪師傳。&#x8F19;焚去者。一十九人。不知為何",
    "X71n1419_007:0543b09": "意。蓋虎生三日。其氣固已食牛。覺範雖稱前輩詞彩",
    "X71n1419_007:0543b10": "照&#x668E;禪門。見地差訛。豈能全免。諺有曰。明眼人前三",
    "X71n1419_007:0543b11": "尺暗。其斯之謂乎。",
    "X71n1419_007:0543b12": "書義山頌軸後",
    "X71n1419_007:0543b13": "[0543b13] 君臣父子之義。崒乎。五嶽不足為其高。師徒朋友之",
    "X71n1419_007:0543b14": "義。屹乎。十&#x8657;不足為其大。此義也。此山也。仰之彌高。",
    "X71n1419_007:0543b15": "鑽之彌堅。瞻之在前。忽焉在後。範圍天地之化。而不",
    "X71n1419_007:0543b16": "過。孱夫&#x8B1F;子。執一而廢百。日用而不知。可得妄生睥",
    "X71n1419_007:0543b17": "睨者哉。",
    "X71n1419_007:0543b18": "書梅隱頌軸後",
    "X71n1419_007:0543b19": "[0543b19] 伯夷西山之隱。託薇以自晦。呂望東海之隱。託釣以",
    "X71n1419_007:0543b20": "自顯。綺皓商山之隱。託芝以自高。元亮栗里之隱。託",
    "X71n1419_007:0543b21": "菊以自逸。十錦沈君。以梅隱為其別稱。將慕逋仙。而",
    "X71n1419_007:0543b22": "為藐姑射之遊乎。抑起板築。而為商鼎之調乎。其必",
    "X71n1419_007:0543b23": "有以自處矣。",
    "X71n1419_007:0543b24": "重鐫蔡君謨。記徑山遊。題其後云",
    "X71n1419_007:0543c01": "[0543c01] 首楞嚴云。山河大地。皆是妙明真心中所現物。上而",
    "X71n1419_007:0543c02": "竺墳魯典。下而稗官小說。乃至百家異道之書。未有",
    "X71n1419_007:0543c03": "舍此所現。而能鏗金鏘玉。震耀古今者。[0543c03] 宋景祐間。莆",
    "X71n1419_007:0543c04": "陽蔡君謨。由觀文大學士。出守杭城。其記茲山。嵒石",
    "X71n1419_007:0543c05": "之奇峭。水木之幽茂。自謂若覺而言夢。信不誣矣。漣",
    "X71n1419_007:0543c06": "水尉杜叔元。嘗磨崖大書。昭于當時。苔埋蘚剝。霜凍",
    "X71n1419_007:0543c07": "雨淋。不二百年。漫滅殆盡。少林嵩禪師。易以木板刊",
    "X71n1419_007:0543c08": "之。今亦日就圮腐。耆宿惠洲。出己資。伐石。重加雕鐫。",
    "X71n1419_007:0543c09": "置之流止亭間。與唐崔元翰所銘。大覺之道之德。&#x7ADD;",
    "X71n1419_007:0543c10": "行於天下後世。可不遠且大哉。後至元丙子歲題。"
}