{
    "T05n0220_103:0569b04": "大般若波羅蜜多經卷第一百三",
    "T05n0220_103:0569b06": "三藏法師玄奘奉　詔譯",
    "T05n0220_103:0569b07": "初分攝受品第二十九之五",
    "T05n0220_103:0569b08": "「憍尸迦！是善男子、善女人等，學此般若波羅",
    "T05n0220_103:0569b09": "蜜多大呪王時，不得布施波羅蜜多，不得",
    "T05n0220_103:0569b10": "淨戒、安忍、精進、靜慮、般若波羅蜜多。於布施",
    "T05n0220_103:0569b11": "波羅蜜多等無所得故，不為自害，不為害他，",
    "T05n0220_103:0569b12": "不為俱害。「憍尸迦！是善男子、善女人等，學",
    "T05n0220_103:0569b13": "此般若波羅蜜多大呪王時，不得四靜慮，不",
    "T05n0220_103:0569b14": "得四無量、四無色定。於四靜慮等無所得故，",
    "T05n0220_103:0569b15": "不為自害，不為害他，不為俱害。「憍尸迦！是善",
    "T05n0220_103:0569b16": "男子、善女人等，學此般若波羅蜜多大呪王",
    "T05n0220_103:0569b17": "時，不得八解脫，不得八勝處、九次第定、十遍",
    "T05n0220_103:0569b18": "處。於八解脫等無所得故，不為自害，不為害",
    "T05n0220_103:0569b19": "他，不為俱害。「憍尸迦！是善男子、善女人等，學",
    "T05n0220_103:0569b20": "此般若波羅蜜多大呪王時，不得四念住，不",
    "T05n0220_103:0569b21": "得四正斷、四神足、五根、五力、七等覺支、八聖",
    "T05n0220_103:0569b22": "道支。於四念住等無所得故，不為自害，不為",
    "T05n0220_103:0569b23": "害他，不為俱害。「憍尸迦！是善男子、善女人等，",
    "T05n0220_103:0569b24": "學此般若波羅蜜多大呪王時，不得空解脫",
    "T05n0220_103:0569b25": "門，不得無相、無願解脫門。於空解脫門等無",
    "T05n0220_103:0569b26": "所得故，不為自害，不為害他，不為俱害。「憍尸",
    "T05n0220_103:0569b27": "迦！是善男子、善女人等，學此般若波羅蜜多",
    "T05n0220_103:0569b28": "大呪王時，不得五眼，不得六神通。於五眼",
    "T05n0220_103:0569b29": "等無所得故，不為自害，不為害他，不為俱害。",
    "T05n0220_103:0569c01": "「憍尸迦！是善男子、善女人等，學此般若波羅",
    "T05n0220_103:0569c02": "蜜多大呪王時，不得佛十力，不得",
    "T05n0220_103:0569c03": "四無所畏、四無礙解、大慈、大悲、大喜、大捨、十八佛不共",
    "T05n0220_103:0569c04": "法。於佛十力等無所得故，不為自害，不為害",
    "T05n0220_103:0569c05": "他，不為俱害。「憍尸迦！是善男子、善女人等，學",
    "T05n0220_103:0569c06": "此般若波羅蜜多大呪王時，不得無忘失法，",
    "T05n0220_103:0569c07": "不得恒住捨性。於無忘失法等無所得故，不",
    "T05n0220_103:0569c08": "為自害，不為害他，不為俱害。「憍尸迦！是善男",
    "T05n0220_103:0569c09": "子、善女人等，學此般若波羅蜜多大呪王時，",
    "T05n0220_103:0569c10": "不得一切智，不得道相智、一切相智。於一切",
    "T05n0220_103:0569c11": "智等無所得故，不為自害，不為害他，不為俱",
    "T05n0220_103:0569c12": "害。「憍尸迦！是善男子、善女人等，學此般若波",
    "T05n0220_103:0569c13": "羅蜜多大呪王時，不得一切陀羅尼門，不得",
    "T05n0220_103:0569c14": "一切三摩地門。於一切陀羅尼門等無所得",
    "T05n0220_103:0569c15": "故，不為自害，不為害他，不為俱害。「憍尸迦！",
    "T05n0220_103:0569c16": "是善男子、善女人等，學此般若波羅蜜多大呪",
    "T05n0220_103:0569c17": "王時，不得預流，不得一來、不還、阿羅漢。於",
    "T05n0220_103:0569c18": "預流等無所得故，不為自害，不為害他，不為",
    "T05n0220_103:0569c19": "俱害。「憍尸迦！是善男子、善女人等，學此般若",
    "T05n0220_103:0569c20": "波羅蜜多大呪王時，不得預流向預流果，不",
    "T05n0220_103:0569c21": "得一來向一來果、不還向不還果、阿羅漢向阿",
    "T05n0220_103:0569c22": "羅漢果。於預流向預流果等無所得故，不為",
    "T05n0220_103:0569c23": "自害，不為害他，不為俱害。「憍尸迦！是善男子、",
    "T05n0220_103:0569c24": "善女人等，學此般若波羅蜜多大呪王時，不",
    "T05n0220_103:0569c25": "得獨覺，不得獨覺向獨覺果。於獨覺等無所",
    "T05n0220_103:0569c26": "得故，不為自害，不為害他，不為俱害。「憍尸迦！",
    "T05n0220_103:0569c27": "是善男子、善女人等，學此般若波羅蜜多大呪",
    "T05n0220_103:0569c28": "王時，不得菩薩摩訶薩，不得三藐三佛陀。",
    "T05n0220_103:0569c29": "於菩薩摩訶薩等無所得故，不為自害，不為",
    "T05n0220_103:0570a01": "害他，不為俱害。「憍尸迦！是善男子、善女人等，",
    "T05n0220_103:0570a02": "學此般若波羅蜜多大呪王時，不得菩薩摩",
    "T05n0220_103:0570a03": "訶薩法，不得無上正等菩提。於菩薩摩訶薩",
    "T05n0220_103:0570a04": "法等無所得故，不為自害，不為害他，不為俱",
    "T05n0220_103:0570a05": "害。「憍尸迦！是善男子、善女人等，學此般若波",
    "T05n0220_103:0570a06": "羅蜜多大呪王時，不得聲聞乘，不得獨覺乘、",
    "T05n0220_103:0570a07": "無上乘。於聲聞乘等無所得故，不為自害，不",
    "T05n0220_103:0570a08": "為害他，不為俱害。",
    "T05n0220_103:0570a09": "「憍尸迦！是善男子、善女人等，學此般若波羅",
    "T05n0220_103:0570a10": "蜜多大呪王時，於我及法雖無所得，而證無",
    "T05n0220_103:0570a11": "上正等菩提，觀諸有情心行差別，隨宜為轉",
    "T05n0220_103:0570a12": "無上法輪，令如說行皆獲饒益。何以故？過",
    "T05n0220_103:0570a13": "去菩薩摩訶薩眾，於此般若波羅蜜多大神呪",
    "T05n0220_103:0570a14": "王精勤修學，已證無上正等菩提，轉妙法輪",
    "T05n0220_103:0570a15": "度無量眾。未來菩薩摩訶薩眾，於此般若波",
    "T05n0220_103:0570a16": "羅蜜多大神呪王精勤修學，當證無上正等",
    "T05n0220_103:0570a17": "菩提，轉妙法輪度無量眾。現在十方無邊世",
    "T05n0220_103:0570a18": "界有諸菩薩摩訶薩眾，於此般若波羅蜜多大",
    "T05n0220_103:0570a19": "神呪王精勤修學，現證無上正等菩提，轉妙",
    "T05n0220_103:0570a20": "法輪度無量眾。",
    "T05n0220_103:0570a21": "「復次，憍尸迦！若善男子、善女人等於此般若",
    "T05n0220_103:0570a22": "波羅蜜多，至心聽聞、受持、讀誦、精勤修學、如",
    "T05n0220_103:0570a23": "理思惟、書寫解說、廣令流布，是善男子、善女",
    "T05n0220_103:0570a24": "人等隨所居止國土、城邑、人及非人，不為一",
    "T05n0220_103:0570a25": "切災橫疾疫之所傷害。所以者何？是善男子、",
    "T05n0220_103:0570a26": "善女人等隨所住處，為此三千大千世界及",
    "T05n0220_103:0570a27": "餘十方無量無數無邊世界所有四大王眾",
    "T05n0220_103:0570a28": "天、三十三天、夜摩天、覩史多天、樂變化天、",
    "T05n0220_103:0570a29": "他化自在天、梵眾天、梵輔天、梵會天、大梵",
    "T05n0220_103:0570b01": "天、光天、少光天、無量光天、極光淨天、淨天、",
    "T05n0220_103:0570b02": "少淨天、無量淨天、遍淨天、廣天、少廣天、",
    "T05n0220_103:0570b03": "無量廣天、廣果天、無繁天、無熱天、善現",
    "T05n0220_103:0570b04": "天、善見天、色究竟天并諸龍神、阿素洛等",
    "T05n0220_103:0570b05": "常來守護，恭敬供養、尊重讚歎，不令般若波",
    "T05n0220_103:0570b06": "羅蜜多大神呪王有留難故。「復次，憍尸迦！若",
    "T05n0220_103:0570b07": "善男子、善女人等書此般若波羅蜜多大神呪",
    "T05n0220_103:0570b08": "王置清淨處，恭敬供養、尊重讚歎，雖不聽",
    "T05n0220_103:0570b09": "聞、受持、讀誦、精勤修學、如理思惟，亦不為他",
    "T05n0220_103:0570b10": "開示分別，而此住處國邑、王都、人非人等，不",
    "T05n0220_103:0570b11": "為一切災橫疾疫之所傷害。所以者何？如是",
    "T05n0220_103:0570b12": "般若波羅蜜多大神呪王隨所住處，為此三",
    "T05n0220_103:0570b13": "千大千世界及餘十方無量無數無邊世界所",
    "T05n0220_103:0570b14": "有四大王眾天乃至色究竟天并諸龍神、阿",
    "T05n0220_103:0570b15": "素洛等常來守護，恭敬供養、尊重讚歎，不令",
    "T05n0220_103:0570b16": "般若波羅蜜多大神呪王有留難故。「憍尸迦！",
    "T05n0220_103:0570b17": "是善男子、善女人等但書般若波羅蜜多大神",
    "T05n0220_103:0570b18": "呪王置清淨處，恭敬供養、尊重讚歎，尚獲如",
    "T05n0220_103:0570b19": "是現法利益，況能聽聞、受持、讀誦、精勤修學、",
    "T05n0220_103:0570b20": "如理思惟，及廣為他開示分別！當知是輩功",
    "T05n0220_103:0570b21": "德無邊，速證菩提利樂一切。憍尸迦！若善",
    "T05n0220_103:0570b22": "男子、善女人等怖畏怨家、惡獸、災橫、厭禱、疾",
    "T05n0220_103:0570b23": "疫、毒藥、呪等，應書般若波羅蜜多大神呪王，",
    "T05n0220_103:0570b24": "隨多少分香囊盛貯，置寶筩中恒隨逐身恭",
    "T05n0220_103:0570b25": "敬供養，諸怖畏事皆自消除，天龍、鬼神常",
    "T05n0220_103:0570b26": "守衛故。「憍尸迦！譬如有人或傍生類入菩提",
    "T05n0220_103:0570b27": "樹院，或至彼院邊，人非人等不能傷害。所以",
    "T05n0220_103:0570b28": "者何？過去未來現在諸佛皆坐此處證得無",
    "T05n0220_103:0570b29": "上正等菩提，得菩提已施諸有情無恐無怖",
    "T05n0220_103:0570c01": "身心安樂，安立無量無數有情，令住人天尊",
    "T05n0220_103:0570c02": "貴妙行；安立無量無數有情，令住三乘安樂",
    "T05n0220_103:0570c03": "妙行；安立無量無數有情，令現證得或預流",
    "T05n0220_103:0570c04": "果、或一來果、或不還果、或阿羅漢果；安立無",
    "T05n0220_103:0570c05": "量無數有情，令當證得獨覺菩提或證無上",
    "T05n0220_103:0570c06": "正等菩提。如是勝事皆由般若波羅蜜多威",
    "T05n0220_103:0570c07": "神之力，是故此處一切天、龍、阿素洛等皆同",
    "T05n0220_103:0570c08": "守護，供養恭敬、尊重讚歎。當知般若波羅蜜",
    "T05n0220_103:0570c09": "多隨所住處亦復如是，一切天、龍、阿素洛等",
    "T05n0220_103:0570c10": "常來守護，供養恭敬、尊重讚歎，不令般若波",
    "T05n0220_103:0570c11": "羅蜜多有留難故。當知是處即真制多，一切",
    "T05n0220_103:0570c12": "有情皆應敬禮，當以種種上妙花鬘、塗散等",
    "T05n0220_103:0570c13": "香、衣服、纓絡、寶幢、幡蓋、眾妙、珍奇、伎樂、燈明而",
    "T05n0220_103:0570c14": "為供養。」",
    "T05n0220_103:0570c15": "初分校量功德品第三十之一",
    "T05n0220_103:0570c16": "爾時，天帝釋白佛言：「世尊！若善男子、善女人",
    "T05n0220_103:0570c17": "等書此般若波羅蜜多甚深經典，種種莊嚴",
    "T05n0220_103:0570c18": "供養恭敬、尊重讚歎，復以種種上妙花鬘、塗",
    "T05n0220_103:0570c19": "散等香、衣服、纓絡、寶幢、幡蓋、眾妙、珍奇、伎樂、燈",
    "T05n0220_103:0570c20": "明而為供養。或善男子、善女人等佛涅槃後，",
    "T05n0220_103:0570c21": "起窣堵波七寶嚴飾，寶函盛貯佛設利羅，安",
    "T05n0220_103:0570c22": "置其中，供養恭敬、尊重讚歎，復以種種上妙",
    "T05n0220_103:0570c23": "花鬘、塗散等香、衣服、纓絡、寶幢、幡蓋、眾妙、珍奇、",
    "T05n0220_103:0570c24": "伎樂、燈明而為供養。是二福聚，何者為多？」",
    "T05n0220_103:0570c25": "佛言：「憍尸迦！我還問汝，當隨意答。於意云",
    "T05n0220_103:0570c26": "何？如來所得一切智智及相好身，於何等法",
    "T05n0220_103:0570c27": "修學而得？」天帝釋言：「世尊！如來所得一切",
    "T05n0220_103:0570c28": "智智及相好身，於此般若波羅蜜多修學而",
    "T05n0220_103:0570c29": "得。」佛告憍尸迦：「如是！如是！如汝所說。我於",
    "T05n0220_103:0571a01": "般若波羅蜜多修學故，得一切智智及相好",
    "T05n0220_103:0571a02": "身。何以故？憍尸迦！不學般若波羅蜜多證",
    "T05n0220_103:0571a03": "得無上正等菩提，無有是處故。憍尸迦！不",
    "T05n0220_103:0571a04": "以獲得相好身故說名如來、應、正等覺，但以",
    "T05n0220_103:0571a05": "證得一切智智說名如來、應、正等覺。憍尸迦！",
    "T05n0220_103:0571a06": "如來所得一切智智，甚深般若波羅蜜多為",
    "T05n0220_103:0571a07": "因故起，佛相好身但為依處，若不依止佛相",
    "T05n0220_103:0571a08": "好身，一切智智無由而轉。是故般若波羅蜜",
    "T05n0220_103:0571a09": "多正為因生一切智智，為令此智現前相續",
    "T05n0220_103:0571a10": "故，復修集佛相好身。此相好身若非遍智所",
    "T05n0220_103:0571a11": "依處者，一切天、龍、阿素洛等不應竭誠供養",
    "T05n0220_103:0571a12": "恭敬、尊重讚歎，以相好身與佛遍智為所依",
    "T05n0220_103:0571a13": "止故，諸天、龍、阿素洛等恭敬供養。由此緣故，",
    "T05n0220_103:0571a14": "我涅槃後，諸天、龍神、人非人等恭敬供養我",
    "T05n0220_103:0571a15": "設利羅。「憍尸迦！若善男子、善女人等但於般",
    "T05n0220_103:0571a16": "若波羅蜜多供養恭敬、尊重讚歎，是善男子、",
    "T05n0220_103:0571a17": "善女人等則為供養一切智智，及所依止佛",
    "T05n0220_103:0571a18": "相好身，并涅槃後佛設利羅。何以故？憍尸",
    "T05n0220_103:0571a19": "迦！一切智智及相好身并設利羅，皆以般若",
    "T05n0220_103:0571a20": "波羅蜜多為根本故。憍尸迦！若善男子、善女",
    "T05n0220_103:0571a21": "人等但於佛身及設利羅供養恭敬、尊重讚",
    "T05n0220_103:0571a22": "歎，是善男子、善女人等非為供養一切智智",
    "T05n0220_103:0571a23": "及此般若波羅蜜多。何以故？憍尸迦！佛身",
    "T05n0220_103:0571a24": "遺體非此般若波羅蜜多一切智智之根本",
    "T05n0220_103:0571a25": "故。憍尸迦！由此緣故，諸善男子、善女人等",
    "T05n0220_103:0571a26": "欲供養佛，若心若身，先當聽聞、受持、讀誦、精",
    "T05n0220_103:0571a27": "勤修學、如理思惟、書寫、解說甚深般若波羅",
    "T05n0220_103:0571a28": "蜜多，復以種種上妙花鬘、塗散等香、衣服、瓔",
    "T05n0220_103:0571a29": "珞、寶幢、幡蓋、眾妙、珍奇、伎樂、燈明而為供養。",
    "T05n0220_103:0571b01": "「以是故，憍尸迦！若善男子、善女人等書此般",
    "T05n0220_103:0571b02": "若波羅蜜多甚深經典，種種莊嚴供養恭敬、",
    "T05n0220_103:0571b03": "尊重讚歎，復以種種上妙花鬘、塗散等香、衣",
    "T05n0220_103:0571b04": "服、瓔珞、寶幢、幡蓋、眾妙、珍奇、伎樂、燈明而為",
    "T05n0220_103:0571b05": "供養。或善男子、善女人等佛涅槃後，起窣堵",
    "T05n0220_103:0571b06": "波七寶嚴飾，寶函盛貯佛設利羅安置其中，",
    "T05n0220_103:0571b07": "供養恭敬、尊重讚歎，復以種種上妙花鬘、塗",
    "T05n0220_103:0571b08": "散等香、衣服、瓔珞、寶幢、幡蓋、眾妙、珍奇、伎樂、",
    "T05n0220_103:0571b09": "燈明而為供養。是二福聚，前者為多。何以故？",
    "T05n0220_103:0571b10": "「憍尸迦！布施、淨戒、安忍、精進、靜慮、般若波羅",
    "T05n0220_103:0571b11": "蜜多，皆從如是甚深般若波羅蜜多而出生",
    "T05n0220_103:0571b12": "故。「憍尸迦！內空、外空、內外空、空空、大空、勝",
    "T05n0220_103:0571b13": "義空、有為空、無為空、畢竟空、無際空、散空、無變",
    "T05n0220_103:0571b14": "異空、本性空、自相空、共相空、一切法空、不可得",
    "T05n0220_103:0571b15": "空、無性空、自性空、無性自性空，皆從如是甚",
    "T05n0220_103:0571b16": "深般若波羅蜜多而出現故。「憍尸迦！真如、",
    "T05n0220_103:0571b17": "法界、法性、不虛妄性、不變異性、平等性、離生性、",
    "T05n0220_103:0571b18": "法定、法住、實際、虛空界、不思議界，皆從如是",
    "T05n0220_103:0571b19": "甚深般若波羅蜜多而出現故。「憍尸迦！苦",
    "T05n0220_103:0571b20": "聖諦、集聖諦、滅聖諦、道聖諦，皆從如是甚",
    "T05n0220_103:0571b21": "深般若波羅蜜多而出現故。「憍尸迦！四",
    "T05n0220_103:0571b22": "靜慮、四無量、四無色定，皆從如是甚深般若",
    "T05n0220_103:0571b23": "波羅蜜多而出生故。「憍尸迦！八解脫、八勝",
    "T05n0220_103:0571b24": "處、九次第定、十遍處，皆從如是甚深般若波",
    "T05n0220_103:0571b25": "羅蜜多而出生故。「憍尸迦！四念住、四正斷、",
    "T05n0220_103:0571b26": "四神足、五根、五力、七等覺支、八聖道支，皆從",
    "T05n0220_103:0571b27": "如是甚深般若波羅蜜多而出生故。「憍尸迦！",
    "T05n0220_103:0571b28": "空解脫門、無相解脫門、無願解脫門，皆從如",
    "T05n0220_103:0571b29": "是甚深般若波羅蜜多而出生故。「憍尸迦！五",
    "T05n0220_103:0571c01": "眼、六神通，皆從如是甚深般若波羅蜜多而",
    "T05n0220_103:0571c02": "出生故。「憍尸迦！佛十力、四無所畏、四無礙解、",
    "T05n0220_103:0571c03": "大慈、大悲、大喜、大捨、十八佛不共法，皆從如",
    "T05n0220_103:0571c04": "是甚深般若波羅蜜多而出生故。「憍尸迦！無",
    "T05n0220_103:0571c05": "忘失法、恒住捨性，皆從如是甚深般若波羅",
    "T05n0220_103:0571c06": "蜜多而出生故。「憍尸迦！一切智、道相智、一",
    "T05n0220_103:0571c07": "切相智，皆從如是甚深般若波羅蜜多而出",
    "T05n0220_103:0571c08": "生故。「憍尸迦！一切陀羅尼門、一切三摩地門，",
    "T05n0220_103:0571c09": "皆從如是甚深般若波羅蜜多而出生故。「憍",
    "T05n0220_103:0571c10": "尸迦！菩薩摩訶薩所有成熟有情、嚴淨佛土，",
    "T05n0220_103:0571c11": "皆從如是甚深般若波羅蜜多而出生故。「憍",
    "T05n0220_103:0571c12": "尸迦！菩薩摩訶薩所有族姓圓滿、色力圓滿、",
    "T05n0220_103:0571c13": "財寶圓滿、眷屬圓滿，皆從如是甚深般若波",
    "T05n0220_103:0571c14": "羅蜜多而出生故。「憍尸迦！世間所有十善",
    "T05n0220_103:0571c15": "業道，供養沙門、父母、師長，施、戒、修等無量善",
    "T05n0220_103:0571c16": "法，皆從如是甚深般若波羅蜜多而出生故。",
    "T05n0220_103:0571c17": "「憍尸迦！世間所有剎帝利大族、婆羅門大族、",
    "T05n0220_103:0571c18": "長者大族、居士大族，皆從如是甚深般若波",
    "T05n0220_103:0571c19": "羅蜜多而出生故。「憍尸迦！世間所有四大王",
    "T05n0220_103:0571c20": "眾天、三十三天、夜摩天、覩史多天、樂變化",
    "T05n0220_103:0571c21": "天、他化自在天，皆從如是甚深般若波羅蜜",
    "T05n0220_103:0571c22": "多而出生故。「憍尸迦！世間所有梵眾天、梵",
    "T05n0220_103:0571c23": "輔天、梵會天、大梵天、光天、少光天、無量光",
    "T05n0220_103:0571c24": "天、極光淨天、淨天、少淨天、無量淨天、遍淨",
    "T05n0220_103:0571c25": "天、廣天、少廣天、無量廣天、廣果天、無繁天、",
    "T05n0220_103:0571c26": "無熱天、善現天、善見天、色究竟天，皆從如",
    "T05n0220_103:0571c27": "是甚深般若波羅蜜多而出生故。「憍尸迦！世",
    "T05n0220_103:0571c28": "間所有空無邊處天、識無邊處天、無所有處",
    "T05n0220_103:0571c29": "天、非想非非想處天，皆從如是甚深般若波",
    "T05n0220_103:0572a01": "羅蜜多而出生故。「憍尸迦！一切預流預流果、",
    "T05n0220_103:0572a02": "一來一來果、不還不還果、阿羅漢阿羅漢果，",
    "T05n0220_103:0572a03": "皆從如是甚深般若波羅蜜多而出生故。「憍",
    "T05n0220_103:0572a04": "尸迦！一切獨覺獨覺菩提，皆從如是甚深般",
    "T05n0220_103:0572a05": "若波羅蜜多而出生故。「憍尸迦！一切菩薩摩",
    "T05n0220_103:0572a06": "訶薩、菩薩摩訶薩法，皆從如是甚深般若波",
    "T05n0220_103:0572a07": "羅蜜多而出生故。「憍尸迦！一切如來、應、正等",
    "T05n0220_103:0572a08": "覺，皆從如是甚深般若波羅蜜多而出生故。",
    "T05n0220_103:0572a09": "「憍尸迦！不可思量、不可宣說、無上、無上上、",
    "T05n0220_103:0572a10": "無等、無等等一切智智，皆從如是甚深般若",
    "T05n0220_103:0572a11": "波羅蜜多而出生故。」爾時，天帝釋白佛言：「世",
    "T05n0220_103:0572a12": "尊！贍部洲人於甚深般若波羅蜜多不供養",
    "T05n0220_103:0572a13": "恭敬、尊重讚歎者，彼豈不知供養恭敬、尊重",
    "T05n0220_103:0572a14": "讚歎甚深般若波羅蜜多，獲得如是大功德",
    "T05n0220_103:0572a15": "利？」佛言：「憍尸迦！我今問汝，隨汝意答。於",
    "T05n0220_103:0572a16": "意云何？贍部洲內有幾所人成就佛證淨、",
    "T05n0220_103:0572a17": "成就法證淨、成就僧證淨？有幾所人於佛無",
    "T05n0220_103:0572a18": "疑、於法無疑、於僧無疑？有幾所人於佛究",
    "T05n0220_103:0572a19": "竟、於法究竟、於僧究竟？」天帝釋言：「世尊！",
    "T05n0220_103:0572a20": "贍部洲內有少分人成就佛證淨、成就法證",
    "T05n0220_103:0572a21": "淨、成就僧證淨，有少分人於佛無疑、於法",
    "T05n0220_103:0572a22": "無疑、於僧無疑，有少分人於佛究竟、於法",
    "T05n0220_103:0572a23": "究竟、於僧究竟。」佛言：「憍尸迦！我復問汝，",
    "T05n0220_103:0572a24": "隨汝意答。憍尸迦！於意云何？贍部洲內有",
    "T05n0220_103:0572a25": "幾所人得三十七菩提分法？有幾所人得三",
    "T05n0220_103:0572a26": "解脫門？有幾所人得八解脫？有幾所人得九",
    "T05n0220_103:0572a27": "次第定？有幾所人得四無礙解？有幾所人得",
    "T05n0220_103:0572a28": "六神通？有幾所人永斷三結得預流果？有幾",
    "T05n0220_103:0572a29": "所人薄貪、瞋、癡得一來果？有幾所人斷五順",
    "T05n0220_103:0572b01": "下分結得不還果？有幾所人斷五順上分結",
    "T05n0220_103:0572b02": "得阿羅漢果？有幾所人發心定趣獨覺菩提？",
    "T05n0220_103:0572b03": "有幾所人發心定趣阿耨多羅三藐三菩提？」",
    "T05n0220_103:0572b04": "天帝釋言：「世尊！贍部洲內有少分人得三",
    "T05n0220_103:0572b05": "十七菩提分法，有少分人得三解脫門，有少",
    "T05n0220_103:0572b06": "分人得八解脫，有少分人得九次第定，有少",
    "T05n0220_103:0572b07": "分人得四無礙解，有少分人得六神通，有少",
    "T05n0220_103:0572b08": "分人永斷三結得預流果，有少分人薄貪、瞋、",
    "T05n0220_103:0572b09": "癡得一來果，有少分人斷五順下分結得不",
    "T05n0220_103:0572b10": "還果，有少分人斷五順上分結得阿羅漢果，",
    "T05n0220_103:0572b11": "有少分人發心定趣獨覺菩提，有少分人發",
    "T05n0220_103:0572b12": "心定趣阿耨多羅三藐三菩提。」爾時，佛告天",
    "T05n0220_103:0572b13": "帝釋言：「如是！如是！如汝所說。憍尸迦！贍部洲",
    "T05n0220_103:0572b14": "內極少分人成就佛證淨、成就法證淨、成就僧",
    "T05n0220_103:0572b15": "證淨，轉少分人於佛無疑、於法無疑、於僧無",
    "T05n0220_103:0572b16": "疑，轉少分人於佛究竟、於法究竟、於僧究竟，",
    "T05n0220_103:0572b17": "轉少分人得三十七菩提分法，轉少分人得",
    "T05n0220_103:0572b18": "三解脫門，轉少分人得八解脫，轉少分人得",
    "T05n0220_103:0572b19": "九次第定，轉少分人得四無礙解，轉少分人",
    "T05n0220_103:0572b20": "得六神通。憍尸迦！贍部洲內極少分人永斷",
    "T05n0220_103:0572b21": "三結得預流果，轉少分人薄貪、瞋、癡得一來",
    "T05n0220_103:0572b22": "果，轉少分人斷五順下分結得不還果，轉少",
    "T05n0220_103:0572b23": "分人斷五順上分結得阿羅漢果，轉少分人",
    "T05n0220_103:0572b24": "發心定趣獨覺菩提，轉少分人發心定趣阿",
    "T05n0220_103:0572b25": "耨多羅三藐三菩提，轉少分人既發心已精",
    "T05n0220_103:0572b26": "勤修習趣菩提行。何以故？「憍尸迦！諸有情",
    "T05n0220_103:0572b27": "類流轉生死，無量世來多不見佛，不聞正法，",
    "T05n0220_103:0572b28": "不親近僧；不行布施，不護淨戒，不修安忍，",
    "T05n0220_103:0572b29": "不起精進，不習靜慮，不學般若；不聞布施",
    "T05n0220_103:0572c01": "波羅蜜多，不修布施波羅蜜多，不聞淨戒波",
    "T05n0220_103:0572c02": "羅蜜多，不修淨戒波羅蜜多，不聞安忍波羅",
    "T05n0220_103:0572c03": "蜜多，不修安忍波羅蜜多，不聞精進波羅蜜",
    "T05n0220_103:0572c04": "多，不修精進波羅蜜多，不聞靜慮波羅蜜多，",
    "T05n0220_103:0572c05": "不修靜慮波羅蜜多，不聞般若波羅蜜多，",
    "T05n0220_103:0572c06": "不修般若波羅蜜多；不聞內空，不修內空，",
    "T05n0220_103:0572c07": "不聞外空、內外空、空空、大空、勝義空、有為空、",
    "T05n0220_103:0572c08": "無為空、畢竟空、無際空、散空、無變異空、本性空、",
    "T05n0220_103:0572c09": "自相空、共相空、一切法空、不可得空、無性空、自",
    "T05n0220_103:0572c10": "性空、無性自性空，不修外空乃至無性自性",
    "T05n0220_103:0572c11": "空；不聞真如，不修真如，不聞法界、法性、不",
    "T05n0220_103:0572c12": "虛妄性、不變異性、平等性、離生性、法定、法住、實",
    "T05n0220_103:0572c13": "際、虛空界、不思議界，不修法界乃至不思議",
    "T05n0220_103:0572c14": "界；不聞苦聖諦，不修苦聖諦，不聞集、滅、道",
    "T05n0220_103:0572c15": "聖諦，不修集、滅、道聖諦；不聞四靜慮，不修",
    "T05n0220_103:0572c16": "四靜慮，不聞四無量、四無色定，不修四無",
    "T05n0220_103:0572c17": "量、四無色定；不聞八解脫，不修八解脫，不",
    "T05n0220_103:0572c18": "聞八勝處、九次第定、十遍處，不修八勝處、九",
    "T05n0220_103:0572c19": "次第定、十遍處；不聞四念住，不修四念住，",
    "T05n0220_103:0572c20": "不聞四正斷、四神足、五根、五力、七等覺支、八聖",
    "T05n0220_103:0572c21": "道支，不修四正斷乃至八聖道支；不聞空解",
    "T05n0220_103:0572c22": "脫門，不修空解脫門，不聞無相、無願解脫門，",
    "T05n0220_103:0572c23": "不修無相、無願解脫門；不聞五眼，不修五",
    "T05n0220_103:0572c24": "眼，不聞六神通，不修六神通；不聞佛十力，",
    "T05n0220_103:0572c25": "不修佛十力，不聞四無所畏、四無礙解、大慈、",
    "T05n0220_103:0572c26": "大悲、大喜、大捨、十八佛不共法，不修四無所",
    "T05n0220_103:0572c27": "畏乃至十八佛不共法；不聞無忘失法，不修",
    "T05n0220_103:0572c28": "無忘失法，不聞恒住捨性，不修恒住捨性；",
    "T05n0220_103:0572c29": "不聞一切陀羅尼門，不修一切陀羅尼門，",
    "T05n0220_103:0573a01": "不聞一切三摩地門，不修一切三摩地門；不",
    "T05n0220_103:0573a02": "聞一切智，不修一切智，不聞道相智、一切相",
    "T05n0220_103:0573a03": "智，不修道相智、一切相智。「憍尸迦！以是緣",
    "T05n0220_103:0573a04": "故，當知於此贍部洲內極少分人成就佛證",
    "T05n0220_103:0573a05": "淨、成就法證淨、成就僧證淨，轉少分人於佛",
    "T05n0220_103:0573a06": "無疑、於法無疑、於僧無疑，轉少分人於佛究",
    "T05n0220_103:0573a07": "竟、於法究竟、於僧究竟，轉少分人得三十七",
    "T05n0220_103:0573a08": "菩提分法，轉少分人得三解脫門，轉少分人",
    "T05n0220_103:0573a09": "得八解脫，轉少分人得九次第定，轉少分人",
    "T05n0220_103:0573a10": "得四無礙解，轉少分人得六神通。憍尸迦！",
    "T05n0220_103:0573a11": "當知於此贍部洲中極少分人永斷三結得預",
    "T05n0220_103:0573a12": "流果，轉少分人薄貪、瞋、癡得一來果，轉少分",
    "T05n0220_103:0573a13": "人斷五順下分結得不還果，轉少分人斷五",
    "T05n0220_103:0573a14": "順上分結得阿羅漢果，轉少分人發心定趣",
    "T05n0220_103:0573a15": "獨覺菩提，轉少分人發心定趣阿耨多羅三",
    "T05n0220_103:0573a16": "藐三菩提，轉少分人既發心已精勤修習趣",
    "T05n0220_103:0573a17": "菩提行。」",
    "T05n0220_103:0573a18": "爾時，佛語天帝釋言：「我今問汝，隨汝意答。",
    "T05n0220_103:0573a19": "憍尸迦！於意云何？置贍部洲所有人類。於",
    "T05n0220_103:0573a20": "此三千大千世界，幾所眾生供養恭敬父母、",
    "T05n0220_103:0573a21": "師長？幾所眾生供養恭敬沙門、婆羅門？幾",
    "T05n0220_103:0573a22": "所眾生行施、受齋、持戒？幾所眾生修十善業",
    "T05n0220_103:0573a23": "道？幾所眾生於諸欲中住厭患想、無常想、",
    "T05n0220_103:0573a24": "苦想、無我想、不淨想、厭食想、一切世間不",
    "T05n0220_103:0573a25": "可樂想？幾所眾生修四靜慮？幾所眾生修四",
    "T05n0220_103:0573a26": "無量？幾所眾生修四無色定？幾所眾生信佛、",
    "T05n0220_103:0573a27": "信法、信僧？幾所眾生於佛無疑、於法無疑、於",
    "T05n0220_103:0573a28": "僧無疑？幾所眾生於佛究竟、於法究竟、於僧",
    "T05n0220_103:0573a29": "究竟？幾所眾生修三十七菩提分法？幾所眾",
    "T05n0220_103:0573b01": "生修三解脫門？幾所眾生修八解脫？幾所眾",
    "T05n0220_103:0573b02": "生修九次第定？幾所眾生修四無礙解？幾所",
    "T05n0220_103:0573b03": "眾生修六神通？幾所眾生永斷三結得預流",
    "T05n0220_103:0573b04": "果？幾所眾生薄貪、瞋、癡得一來果？幾所眾生",
    "T05n0220_103:0573b05": "斷五順下分結得不還果？幾所眾生斷五順",
    "T05n0220_103:0573b06": "上分結得阿羅漢果？幾所眾生發心定趣獨",
    "T05n0220_103:0573b07": "覺菩提？幾所眾生發心定趣阿耨多羅三藐",
    "T05n0220_103:0573b08": "三菩提？幾所眾生既發心已精勤修習趣菩",
    "T05n0220_103:0573b09": "提行？幾所眾生鍊磨長養趣菩提心？幾所眾",
    "T05n0220_103:0573b10": "生方便善巧修行般若波羅蜜多？幾所眾生",
    "T05n0220_103:0573b11": "得住菩薩不退轉地？幾所眾生速證無上正",
    "T05n0220_103:0573b12": "等菩提？」天帝釋言：「世尊！於此三千大千世界，",
    "T05n0220_103:0573b13": "有少眾生供養恭敬父母、師長，有少眾生供",
    "T05n0220_103:0573b14": "養恭敬沙門、婆羅門，有少眾生行施、受齋、持",
    "T05n0220_103:0573b15": "戒，有少眾生修十善業道，有少眾生於諸欲",
    "T05n0220_103:0573b16": "中住厭患想、無常想、苦想、無我想、不淨想、",
    "T05n0220_103:0573b17": "厭食想、一切世間不可樂想，有少眾生修四",
    "T05n0220_103:0573b18": "靜慮，有少眾生修四無量，有少眾生修四無",
    "T05n0220_103:0573b19": "色定，有少眾生信佛、信法、信僧，有少眾生於",
    "T05n0220_103:0573b20": "佛無疑、於法無疑、於僧無疑，有少眾生於佛",
    "T05n0220_103:0573b21": "究竟、於法究竟、於僧究竟，有少眾生修三十",
    "T05n0220_103:0573b22": "七菩提分法，有少眾生修三解脫門，有少眾",
    "T05n0220_103:0573b23": "生修八解脫，有少眾生修九次第定，有少眾",
    "T05n0220_103:0573b24": "生修四無礙解，有少眾生修六神通，有少眾",
    "T05n0220_103:0573b25": "生永斷三結得預流果，有少眾生薄貪、瞋、癡",
    "T05n0220_103:0573b26": "得一來果，有少眾生斷五順下分結得不還",
    "T05n0220_103:0573b27": "果，有少眾生斷五順上分結得阿羅漢果，有",
    "T05n0220_103:0573b28": "少眾生發心定趣獨覺菩提，有少眾生發心",
    "T05n0220_103:0573b29": "定趣阿耨多羅三藐三菩提，有少眾生既發心",
    "T05n0220_103:0573c01": "已精勤修習趣菩提行，有少眾生練磨長養",
    "T05n0220_103:0573c02": "趣菩提心，有少眾生方便善巧修行般若波",
    "T05n0220_103:0573c03": "羅蜜多，有少眾生得住菩薩不退轉地，有少",
    "T05n0220_103:0573c04": "眾生速證無上正等菩提。」爾時，佛告天帝釋",
    "T05n0220_103:0573c05": "言：「如是！如是！如汝所說。憍尸迦！於此三千大",
    "T05n0220_103:0573c06": "千世界，極少眾生供養恭敬父母、師長，轉少",
    "T05n0220_103:0573c07": "眾生供養恭敬沙門、婆羅門，轉少眾生行施、",
    "T05n0220_103:0573c08": "受齋、持戒，轉少眾生修十善業道，轉少眾生",
    "T05n0220_103:0573c09": "於諸欲中住厭患想、無常想、苦想、無我想、不",
    "T05n0220_103:0573c10": "淨想、厭食想、一切世間不可樂想，轉少眾生",
    "T05n0220_103:0573c11": "修四靜慮，轉少眾生修四無量，轉少眾生修",
    "T05n0220_103:0573c12": "四無色定，轉少眾生信佛、信法、信僧，轉少眾",
    "T05n0220_103:0573c13": "生於佛無疑、於法無疑、於僧無疑，轉少眾生",
    "T05n0220_103:0573c14": "於佛究竟、於法究竟、於僧究竟，轉少眾生修",
    "T05n0220_103:0573c15": "三十七菩提分法，轉少眾生修三解脫門，轉",
    "T05n0220_103:0573c16": "少眾生修八解脫，轉少眾生修九次第定，轉",
    "T05n0220_103:0573c17": "少眾生修四無礙解，轉少眾生修六神通。憍",
    "T05n0220_103:0573c18": "尸迦！於此三千大千世界，極少眾生永斷三",
    "T05n0220_103:0573c19": "結得預流果，轉少眾生薄貪、瞋、癡得一來果，",
    "T05n0220_103:0573c20": "轉少眾生斷五順下分結得不還果，轉少眾",
    "T05n0220_103:0573c21": "生斷五順上分結得阿羅漢果，轉少眾生發",
    "T05n0220_103:0573c22": "心定趣獨覺菩提，轉少眾生發心定趣阿耨",
    "T05n0220_103:0573c23": "多羅三藐三菩提，轉少眾生既發心已精勤",
    "T05n0220_103:0573c24": "修習趣菩提行，轉少眾生練磨長養趣菩提",
    "T05n0220_103:0573c25": "心，轉少眾生方便善巧修行般若波羅蜜多，",
    "T05n0220_103:0573c26": "轉少眾生得住菩薩不退轉地，轉少眾生速",
    "T05n0220_103:0573c27": "證無上正等菩提。",
    "T05n0220_103:0573c28": "「復次，憍尸迦！我以清淨無障佛眼，觀察十方",
    "T05n0220_103:0573c29": "各如殑伽沙等世界，雖有無量、無數、無邊有",
    "T05n0220_103:0574a01": "情發心定趣阿耨多羅三藐三菩提，精勤修",
    "T05n0220_103:0574a02": "習趣菩提行，而由遠離甚深般若波羅蜜多",
    "T05n0220_103:0574a03": "方便善巧，若一、若二、若三有情得住菩薩不",
    "T05n0220_103:0574a04": "退轉地，多分退墮聲聞、獨覺下劣地中。何以",
    "T05n0220_103:0574a05": "故？憍尸迦！阿耨多羅三藐三菩提甚難可得，",
    "T05n0220_103:0574a06": "惡慧懈怠、下劣精進、下劣勝解、下劣有情",
    "T05n0220_103:0574a07": "不能證故。憍尸迦！由是因緣，若善男子、善女",
    "T05n0220_103:0574a08": "人等發心定趣阿耨多羅三藐三菩提，精勤",
    "T05n0220_103:0574a09": "修習趣菩提行，欲住菩薩不退轉地，速證無",
    "T05n0220_103:0574a10": "上正等菩提無留難者，應於如是甚深般若",
    "T05n0220_103:0574a11": "波羅蜜多，數數聽聞、受持、讀誦、精勤修習、如",
    "T05n0220_103:0574a12": "理思惟、好請問師、樂為他說。作此事已復應",
    "T05n0220_103:0574a13": "書寫，種種寶物而用莊嚴，供養恭敬、尊重讚",
    "T05n0220_103:0574a14": "歎，復以種種上妙花鬘、塗散等香、衣服、瓔珞、",
    "T05n0220_103:0574a15": "寶幢、幡蓋、眾妙、珍奇、伎樂、燈明而為供養。",
    "T05n0220_103:0574a16": "「憍尸迦！是善男子、善女人等，於餘攝入甚深",
    "T05n0220_103:0574a17": "般若波羅蜜多諸勝善法，亦應聽聞、受持、讀",
    "T05n0220_103:0574a18": "誦、精勤修習、如理思惟、好請問師、樂為他說。",
    "T05n0220_103:0574a19": "「何謂攝入甚深般若波羅蜜多餘勝善法？所",
    "T05n0220_103:0574a20": "謂布施波羅蜜多，淨戒、安忍、精進、靜慮波羅蜜",
    "T05n0220_103:0574a21": "多；若內空，若外空、內外空、空空、大空、勝義空、",
    "T05n0220_103:0574a22": "有為空、無為空、畢竟空、無際空、散空、無變異空、",
    "T05n0220_103:0574a23": "本性空、自相空、共相空、一切法空、不可得空、無",
    "T05n0220_103:0574a24": "性空、自性空、無性自性空；若真如，若法界、法",
    "T05n0220_103:0574a25": "性、不虛妄性、不變異性、平等性、離生性、法定、法",
    "T05n0220_103:0574a26": "住、實際、虛空界、不思議界；若苦聖諦，若集、滅、",
    "T05n0220_103:0574a27": "道聖諦；若四靜慮，若四無量、四無色定；若",
    "T05n0220_103:0574a28": "八解脫，若八勝處、九次第定、十遍處；若四念",
    "T05n0220_103:0574a29": "住，若四正斷、四神足、五根、五力、七等覺支、八",
    "T05n0220_103:0574b01": "聖道支；若空解脫門，若無相、無願解脫門；",
    "T05n0220_103:0574b02": "若五眼，若六神通；若佛十力，若四無所畏、",
    "T05n0220_103:0574b03": "四無礙解、大慈、大悲、大喜、大捨、十八佛不共",
    "T05n0220_103:0574b04": "法；若無忘失法，若恒住捨性；若一切陀羅",
    "T05n0220_103:0574b05": "尼門，若一切三摩地門；若一切智，若道相",
    "T05n0220_103:0574b06": "智、一切相智；若餘無量無邊佛法，是謂攝入",
    "T05n0220_103:0574b07": "甚深般若波羅蜜多餘勝善法。憍尸迦！是善",
    "T05n0220_103:0574b08": "男子、善女人等，於餘隨順甚深般若波羅蜜",
    "T05n0220_103:0574b09": "多蘊、處、界等無量法門，亦應聽聞、受持、讀誦、",
    "T05n0220_103:0574b10": "如理思惟，不應非毀令於無上正等菩提而",
    "T05n0220_103:0574b11": "作留難。",
    "T05n0220_103:0574b12": "大般若波羅蜜多經卷第一百三"
}