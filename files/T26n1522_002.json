{
    "T26n1522_002:0130c13": "十地經論初歡喜地卷之二",
    "T26n1522_002:0130c15": "天親菩薩造",
    "T26n1522_002:0130c16": "後魏北印度三藏菩提流支譯",
    "T26n1522_002:0130c17": "[0130c17] 論曰：此菩薩前同生眾上首請，次大眾請，復",
    "T26n1522_002:0130c18": "待諸佛法王加請。何以故？為增敬重法",
    "T26n1522_002:0130c19": "故。",
    "T26n1522_002:0130c20": "[0130c20] 經曰：爾時釋迦牟尼佛從眉間白毫放菩",
    "T26n1522_002:0130c21": "薩力明光焰，阿僧祇阿僧祇光以為眷屬。放",
    "T26n1522_002:0130c22": "斯光已，普照十方諸佛世界靡不周遍。照",
    "T26n1522_002:0130c23": "已還住本處，三惡道苦皆得休息，一切魔宮",
    "T26n1522_002:0130c24": "隱蔽不現。悉照十方諸佛眾會，顯現如來",
    "T26n1522_002:0130c25": "境界不思議力。是光遍照十方世界，加一切",
    "T26n1522_002:0130c26": "如來所加說法者及諸菩薩眾，於上虛空",
    "T26n1522_002:0130c27": "中成大光明雲網臺而住。彼十方諸佛亦復",
    "T26n1522_002:0130c28": "如是，從眉間白毫相放菩薩力明光焰，阿",
    "T26n1522_002:0130c29": "僧祇阿僧祇光以為眷屬。放斯光已，普照",
    "T26n1522_002:0131a01": "十方諸佛世界靡不周遍。照已還住本處，",
    "T26n1522_002:0131a02": "三惡道苦皆得休息，一切魔宮隱蔽不現。",
    "T26n1522_002:0131a03": "悉照十方諸佛眾會，顯現如來境界不思議",
    "T26n1522_002:0131a04": "力。是光遍照十方世界加一切如來所加",
    "T26n1522_002:0131a05": "說法者及諸菩薩眾，顯現如來境界不思議",
    "T26n1522_002:0131a06": "力，并照釋迦牟尼佛大會之眾，及金剛藏菩",
    "T26n1522_002:0131a07": "薩身，於上虛空中亦復成大光明雲網臺",
    "T26n1522_002:0131a08": "而住。爾時釋迦牟尼佛從眉間放白毫光",
    "T26n1522_002:0131a09": "明，照彼十方世界諸佛大會諸菩薩身及師",
    "T26n1522_002:0131a10": "子座。此諸大眾皆悉現見彼十方世界諸佛",
    "T26n1522_002:0131a11": "從眉間放白毫光明，照此三千大千娑婆",
    "T26n1522_002:0131a12": "世界釋迦牟尼佛大會，并金剛藏菩薩身及",
    "T26n1522_002:0131a13": "師子座。彼諸大眾皆悉現見時大光明雲網",
    "T26n1522_002:0131a14": "臺中諸佛神力故，而說頌曰。",
    "T26n1522_002:0131a15": "[0131a15] 論曰：何故如來現神通力放光同請？是如",
    "T26n1522_002:0131a16": "來前已意加，未身口加，異於餘佛，是故今欲",
    "T26n1522_002:0131a17": "具身口加。何故不以常口常身加？為",
    "T26n1522_002:0131a18": "重法故，不輕自身故。此光有八種業、二種",
    "T26n1522_002:0131a19": "身。云何八種業？一者覺業，是光照諸菩薩",
    "T26n1522_002:0131a20": "身已，自覺如來力加，如經「放菩薩力明光",
    "T26n1522_002:0131a21": "焰」故。二者因業，阿僧祇光皆有無量光明眷",
    "T26n1522_002:0131a22": "屬，如經「阿僧祇阿僧祇光以為眷屬」故。三",
    "T26n1522_002:0131a23": "者卷舒業，舒則遍至阿僧祇世界、卷則還入",
    "T26n1522_002:0131a24": "常光，如經「放斯光已普照十方諸佛世界",
    "T26n1522_002:0131a25": "靡不周遍，照已還住本處」故。四者止業，除",
    "T26n1522_002:0131a26": "滅一切惡道種種苦惱，如經「三惡道苦皆得",
    "T26n1522_002:0131a27": "休息」故。五者降伏業，令一切魔宮威光不現",
    "T26n1522_002:0131a28": "驚怖恐懼，不能壞亂可化眾生，如經「一切",
    "T26n1522_002:0131a29": "魔宮隱蔽不現」故。六者敬業，現不思議佛神",
    "T26n1522_002:0131b01": "力故，如經「悉照十方諸佛眾會，顯現如來",
    "T26n1522_002:0131b02": "境界不思議力」故。七者示現業，加十方世界",
    "T26n1522_002:0131b03": "諸佛所加菩薩大會令此眾見，如經「是光遍",
    "T26n1522_002:0131b04": "照十方世界，加一切如來所加說法者及",
    "T26n1522_002:0131b05": "諸菩薩眾」故。八者請業，發聲說偈，如經「時",
    "T26n1522_002:0131b06": "大光明雲網臺中諸佛神力而說頌曰」故。云",
    "T26n1522_002:0131b07": "何二身？一、如流星身，往他方世界故；二、如日",
    "T26n1522_002:0131b08": "身，處於虛空。如經「於上虛空中成大光明",
    "T26n1522_002:0131b09": "雲網臺而住」故，「於一切處一時遍照」故。如",
    "T26n1522_002:0131b10": "是彼此諸眾生迭互相見，猶如一會，聽說亦",
    "T26n1522_002:0131b11": "爾。是名身加。何者口加？偈曰：",
    "T26n1522_002:0131b12": "「諸佛無等等，  功德如虛空，",
    "T26n1522_002:0131b13": " 十力無畏等，  無量諸眾首。",
    "T26n1522_002:0131b14": " 釋迦姓法生，  天人上作加，",
    "T26n1522_002:0131b15": " 承諸佛神力，  為開法王藏。",
    "T26n1522_002:0131b16": " 諸地上妙行，  分別智地義，",
    "T26n1522_002:0131b17": " 是諸如來加，  護於諸菩薩。",
    "T26n1522_002:0131b18": " 此人能聞持，  如是微妙法，",
    "T26n1522_002:0131b19": " 諸地淨無垢，  漸次而滿足，",
    "T26n1522_002:0131b20": " 證佛十種力，  成無上菩提。",
    "T26n1522_002:0131b21": " 雖在於大海，  及劫盡火中，",
    "T26n1522_002:0131b22": " 決定信無疑，  必得聞此經。",
    "T26n1522_002:0131b23": " 諸地勝智道，  入地住展轉，",
    "T26n1522_002:0131b24": " 漸次而演說，  無量行境界。」",
    "T26n1522_002:0131b25": "[0131b25] 論曰：是初二偈半顯能加者及加所為。此",
    "T26n1522_002:0131b26": "二加示現何義故加？若請非尊者、法非殊",
    "T26n1522_002:0131b27": "勝聖者則不說。云何初偈顯能加者？偈言",
    "T26n1522_002:0131b28": "「天人上作加」故。何者天人上？謂諸佛如來。此",
    "T26n1522_002:0131b29": "有何義？法王義故。云何知彼是法王？成就",
    "T26n1522_002:0131c01": "四種勝故：一、自在勝；二、力勝；三、眷屬勝；四、種",
    "T26n1522_002:0131c02": "姓勝。何者諸佛自在勝？於煩惱障、智障得",
    "T26n1522_002:0131c03": "解脫自在，彼於此處心智無礙隨意所受",
    "T26n1522_002:0131c04": "無上樂故。此云何知？偈言「諸佛無等等」故，",
    "T26n1522_002:0131c05": "謂一切智故。復如虛空，世間法不能染，無",
    "T26n1522_002:0131c06": "明煩惱習氣滅故。無等者，諸佛比餘眾生，彼",
    "T26n1522_002:0131c07": "非等故。等者，此彼法身等故。何故不但說",
    "T26n1522_002:0131c08": "無等？示現等正覺故。何者諸佛力勝？具足",
    "T26n1522_002:0131c09": "十力故，能伏一切邪智壞魔怨故。此云何",
    "T26n1522_002:0131c10": "知？偈言「十力無畏等」故。何者諸佛眷屬勝？",
    "T26n1522_002:0131c11": "具攝菩薩聲聞諸眾故。此云何知？偈言「無",
    "T26n1522_002:0131c12": "量諸眾首」故，彼菩薩是初眾故。無量者，阿僧",
    "T26n1522_002:0131c13": "祇故。諸眾首者，佛於世間最勝上故。何者",
    "T26n1522_002:0131c14": "佛種姓勝？謂家姓勝故。此云何知？偈言「釋迦",
    "T26n1522_002:0131c15": "姓法生」故。何故唯歎此佛種姓？以現見故。",
    "T26n1522_002:0131c16": "復以法為家，非但生家。法家者，如法中住",
    "T26n1522_002:0131c17": "故。作加者是總相，加有二種：一、具身加，依",
    "T26n1522_002:0131c18": "法身故；二、具果加。證佛果故。天人上者亦",
    "T26n1522_002:0131c19": "總亦別，餘者唯別。云何第二偈顯加所為？此",
    "T26n1522_002:0131c20": "菩薩彼諸佛法王，為開現法藏義故加。偈",
    "T26n1522_002:0131c21": "言：",
    "T26n1522_002:0131c22": "「承諸佛神力，  為開法王藏，",
    "T26n1522_002:0131c23": " 諸地上妙行，  分別智地義。」",
    "T26n1522_002:0131c24": "[0131c24] 歎此法藏有二種：一、義藏成就；二、字藏成",
    "T26n1522_002:0131c25": "就。云何義藏？偈言「諸地上妙行」。行者，諸菩薩",
    "T26n1522_002:0131c26": "行，所謂助道法故。妙者，真實智故。上者，神力",
    "T26n1522_002:0131c27": "勝故。如是顯示深妙勝上故。云何字藏？偈",
    "T26n1522_002:0131c28": "言「分別智地義」。分別者，說十地差別故。此",
    "T26n1522_002:0131c29": "偈中何故顯承佛神力說？或有眾生於如",
    "T26n1522_002:0132a01": "來所生輕慢想已，自不能請他而說。為遮",
    "T26n1522_002:0132a02": "此故，如是請說法已，次顯說法利他有三",
    "T26n1522_002:0132a03": "時益，於中有三偈。三時益者：一、聞時益；二、",
    "T26n1522_002:0132a04": "修行時益；三、轉生時益。何者聞時益？偈言：",
    "T26n1522_002:0132a05": "「是諸如來加，  護於諸菩薩，",
    "T26n1522_002:0132a06": " 此人能聞持，  如是微妙法。」",
    "T26n1522_002:0132a07": "[0132a07] 菩薩聞持者，佛力加故，是名聞時益。何者修",
    "T26n1522_002:0132a08": "行時益？偈言：",
    "T26n1522_002:0132a09": "「諸地淨無垢，  漸次而滿足，",
    "T26n1522_002:0132a10": " 證佛十種力，  成無上菩提。」",
    "T26n1522_002:0132a11": "[0132a11] 漸次滿十地，自身得十力，成無上菩提故，",
    "T26n1522_002:0132a12": "是名修行時益。何者轉生時益？偈言：",
    "T26n1522_002:0132a13": "「雖在於大海，  及劫盡火中，",
    "T26n1522_002:0132a14": " 決定信無疑，  必得聞此經。」",
    "T26n1522_002:0132a15": "[0132a15] 惡道、善道難處生，必得聞此法。龍世界長壽，",
    "T26n1522_002:0132a16": "亦得聞此經，偈言「雖在於大海」故。雖在色",
    "T26n1522_002:0132a17": "界光音天等，亦得聞此經，偈言「及劫盡火",
    "T26n1522_002:0132a18": "中」故。聞此法者，為皆得利益、有不得者",
    "T26n1522_002:0132a19": "不也？何者能得？決定不疑信此法者，是人",
    "T26n1522_002:0132a20": "能得，偈言「決定信無疑，必得聞此經」故。如",
    "T26n1522_002:0132a21": "是顯示請說利益已。上言分別智地義者，",
    "T26n1522_002:0132a22": "此所說法有三種漸次，第六偈教分別此事。",
    "T26n1522_002:0132a23": "偈言：",
    "T26n1522_002:0132a24": "「諸地勝智道，  入地住展轉，",
    "T26n1522_002:0132a25": " 漸次而演說，  無量行境界。」",
    "T26n1522_002:0132a26": "[0132a26] 何者三漸次？一、觀漸次；二、證漸次；三、修行漸",
    "T26n1522_002:0132a27": "次，第一、第二、第四句皆說漸次。勝智道者，謂",
    "T26n1522_002:0132a28": "十地勝智道，說此十地若觀若依止能生",
    "T26n1522_002:0132a29": "諸地智故。入者，入地故。住者，未轉向餘地",
    "T26n1522_002:0132b01": "故。展轉者，地地轉所住處故。行者，謂入住展",
    "T26n1522_002:0132b02": "轉成就故。境界者，此行種種異行境界故。漸",
    "T26n1522_002:0132b03": "者，次第故。說者，授與故。如是教說何義故",
    "T26n1522_002:0132b04": "顯？一切因如來能有所說，生後正信義故。",
    "T26n1522_002:0132b05": "[0132b05] 經曰：爾時金剛藏菩薩摩訶薩觀察十方，欲",
    "T26n1522_002:0132b06": "令大眾重增踊悅生正信故，以偈頌曰：",
    "T26n1522_002:0132b07": "「微難知聖道，  非分別離念，",
    "T26n1522_002:0132b08": " 難得無垢濁，  智者智行處。",
    "T26n1522_002:0132b09": " 自性常寂滅，  不滅亦不生，",
    "T26n1522_002:0132b10": " 自體本來空，  有不二不盡。",
    "T26n1522_002:0132b11": " 遠離於諸趣，  等同涅槃相，",
    "T26n1522_002:0132b12": " 非初非中後，  非言辭所說。",
    "T26n1522_002:0132b13": " 出過於三世，  其相如虛空，",
    "T26n1522_002:0132b14": " 定滅佛所行，  言說不能及。",
    "T26n1522_002:0132b15": " 地行亦如是，  難說復難聞，",
    "T26n1522_002:0132b16": " 離念及心道，  智起佛境界，",
    "T26n1522_002:0132b17": " 非陰界入說，  心意所不及。",
    "T26n1522_002:0132b18": " 如空中鳥跡，  難說不可見；",
    "T26n1522_002:0132b19": " 十地義如是，  不可得說聞。",
    "T26n1522_002:0132b20": " 我但說一分，  慈悲及願力，",
    "T26n1522_002:0132b21": " 漸次非心境，  智滿如淨心。",
    "T26n1522_002:0132b22": " 是境界難見，  難說自心知，",
    "T26n1522_002:0132b23": " 我承佛力說，  咸共恭敬聽。",
    "T26n1522_002:0132b24": " 如是智入行，  億劫說不盡，",
    "T26n1522_002:0132b25": " 今如是略說，  如實滿足住。",
    "T26n1522_002:0132b26": " 一心恭敬待，  承佛力善說，",
    "T26n1522_002:0132b27": " 說上法妙音，  喻相應善字。",
    "T26n1522_002:0132b28": " 是言說甚難，  無量佛神力，",
    "T26n1522_002:0132b29": " 光焰入我身，  是力我能說。」",
    "T26n1522_002:0132c01": "[0132c01] 論曰：何故觀察十方？示無我慢、無偏心故。",
    "T26n1522_002:0132c02": "欲令大眾重增踊悅深生正信，是故說偈",
    "T26n1522_002:0132c03": "示說正地。增益聞者，堪受義故。踊悅",
    "T26n1522_002:0132c04": "者，心清不濁故。踊悅有二種：一義大踊悅，",
    "T26n1522_002:0132c05": "為得義故；二說大踊悅，因此說大能得彼",
    "T26n1522_002:0132c06": "義故。是中前五偈顯義大踊悅。云何義大？",
    "T26n1522_002:0132c07": "彼義深故。何者深義？偈言：",
    "T26n1522_002:0132c08": "「微難知聖道，  非分別離念。」",
    "T26n1522_002:0132c09": "[0132c09] 此偈依何義說？依智地故。云何知依智",
    "T26n1522_002:0132c10": "地？上來所說皆依智地，後復所說亦依智",
    "T26n1522_002:0132c11": "地，第四偈言「智起佛境界」故。微者，云何微？",
    "T26n1522_002:0132c12": "偈言「難知聖道」故。云何難知？謂說時難知。",
    "T26n1522_002:0132c13": "復云何難知？大聖道難知。大聖者，所謂諸佛，",
    "T26n1522_002:0132c14": "是故言微。道者是因，修行此道能到聖處",
    "T26n1522_002:0132c15": "故。言難知聖道，此微有二種：一、說時甚微；",
    "T26n1522_002:0132c16": "二、證時甚微。如是次第何故復難知？偈言",
    "T26n1522_002:0132c17": "「非分別離念」故。非分別者，離分別境界故。",
    "T26n1522_002:0132c18": "離念者，自體無念故。如是聖道名為甚微。",
    "T26n1522_002:0132c19": "何故甚難得？難得者難證故，是名甚微。何",
    "T26n1522_002:0132c20": "故復甚難得？偈言：",
    "T26n1522_002:0132c21": "「難得無垢濁，  智者智行處，",
    "T26n1522_002:0132c22": " 自性常寂滅，  不滅亦不生。」",
    "T26n1522_002:0132c23": "[0132c23] 無垢濁者，智中無無明故，有無明雜智是",
    "T26n1522_002:0132c24": "名為濁。智者智行處者，自證知故。自證知",
    "T26n1522_002:0132c25": "者，依彼生故。於中智者見實諦義故，復增",
    "T26n1522_002:0132c26": "上善解法故，增上善寂滅故，復有世間智隨",
    "T26n1522_002:0132c27": "聞明了知故。自性常寂滅者，自性離煩惱",
    "T26n1522_002:0132c28": "故，非先有染後時離故。不滅者，非一往滅，",
    "T26n1522_002:0132c29": "為不捨利益眾生故。不生者，出世間故。如",
    "T26n1522_002:0133a01": "是此智不住涅槃、世間中故。如是觀行甚",
    "T26n1522_002:0133a02": "微、依止甚微、清淨甚微、功德甚微故，言甚難",
    "T26n1522_002:0133a03": "得。於中第一甚微不同世間三昧故，第二",
    "T26n1522_002:0133a04": "第三不同外道自言尊者故，第四不同聲",
    "T26n1522_002:0133a05": "聞辟支佛故。於此偈中微者是總，二種微",
    "T26n1522_002:0133a06": "是別。復顯難得，得時甚微是總，餘四種甚微",
    "T26n1522_002:0133a07": "是別。此甚微智復有何相？偈言：",
    "T26n1522_002:0133a08": "「自體本來空，  有不二不盡，",
    "T26n1522_002:0133a09": " 遠離於諸趣，  等同涅槃相。",
    "T26n1522_002:0133a10": " 非初非中後，  非言詞所說，",
    "T26n1522_002:0133a11": " 出過於三世，  其相如虛空。」",
    "T26n1522_002:0133a12": "[0133a12] 是智相有二種：所謂同相、不同相。是中同相",
    "T26n1522_002:0133a13": "者，云何相？彼智相故。偈言「自體本來空」，智自",
    "T26n1522_002:0133a14": "空故。云何同相？一切諸法如說自體空，自體",
    "T26n1522_002:0133a15": "空者可如是取，如兔角耶不也？可如是",
    "T26n1522_002:0133a16": "取，異此空智更有異空耶不也？可如是",
    "T26n1522_002:0133a17": "取，有彼此自體彼此轉滅耶不也？云何取",
    "T26n1522_002:0133a18": "此自體空？「有不二不盡」如是取。此句顯離",
    "T26n1522_002:0133a19": "三種空攝：一、離謗攝；二、離異攝；三、離盡滅",
    "T26n1522_002:0133a20": "攝。有二種頌：一、有不二不盡；二、定不二不",
    "T26n1522_002:0133a21": "盡。此頌雖異，同明實有，若非實有不得",
    "T26n1522_002:0133a22": "言定。此云何定？此定能滅諸煩惱故，是名",
    "T26n1522_002:0133a23": "同相。何者不同相？謂淨相解脫。此復有二",
    "T26n1522_002:0133a24": "種：一、何處得解脫；二、云何解脫。何處得解",
    "T26n1522_002:0133a25": "脫者，偈言「遠離於諸趣」，此顯諸道解脫，遠",
    "T26n1522_002:0133a26": "離煩惱業生故。云何解脫者，偈言「等同涅槃",
    "T26n1522_002:0133a27": "相」，世間、涅槃平等攝取故，非如聲聞一向",
    "T26n1522_002:0133a28": "背世間故。此智盡漏，為初智斷、為中為",
    "T26n1522_002:0133a29": "後？非初智斷，亦非中後，偈言「非初非中後」",
    "T26n1522_002:0133b01": "故。云何斷？如燈焰，非唯初中後，前中後取",
    "T26n1522_002:0133b02": "故。如是解脫，可同他音聲觀耶不也？云何",
    "T26n1522_002:0133b03": "觀？偈言「非言辭所說」，離語言故。可同世間",
    "T26n1522_002:0133b04": "智依世間耶不也？云何依？偈言「出過於三",
    "T26n1522_002:0133b05": "世」，轉依止依止常身故，非如無常意識",
    "T26n1522_002:0133b06": "智依止無常因緣法。如修多羅中決定說此",
    "T26n1522_002:0133b07": "解脫，可同聲聞緣覺智有障解脫得解脫",
    "T26n1522_002:0133b08": "耶不也？云何解脫？偈言「其相如虛空」，無一",
    "T26n1522_002:0133b09": "切煩惱障礙故。如是觀智、如是斷煩惱、如",
    "T26n1522_002:0133b10": "是觀觀、如是依止，依止如是解脫得解脫。",
    "T26n1522_002:0133b11": "如是說已，於中自體空是總，三種空是別；",
    "T26n1522_002:0133b12": "解脫是總，五種解脫是別。偈言：",
    "T26n1522_002:0133b13": "「定滅佛所行，  言說不能及，",
    "T26n1522_002:0133b14": " 地行亦如是，  難說復難聞。」",
    "T26n1522_002:0133b15": "[0133b15] 此偈云何？彼智已顯方便壞涅槃，復示性",
    "T26n1522_002:0133b16": "淨涅槃，偈言「定滅」故。定者，成同相涅槃，自",
    "T26n1522_002:0133b17": "性寂滅故。滅者，成不同相方便壞涅槃，示現",
    "T26n1522_002:0133b18": "智緣滅故。此智是誰證？偈言「佛所行」故。誰",
    "T26n1522_002:0133b19": "說、誰聽？無說、無聽，偈言「言說不能及」故。言",
    "T26n1522_002:0133b20": "說者，以音言導，謂名句字身。何故不但說",
    "T26n1522_002:0133b21": "無言？示現依言求解故。彼智既如是，地",
    "T26n1522_002:0133b22": "行復何相？偈言「地行亦如是，難說復難聞」。地",
    "T26n1522_002:0133b23": "者，境界。觀行者，智眷屬。智眷屬者，謂同行。同",
    "T26n1522_002:0133b24": "行者，謂檀等諸波羅蜜。何故復難說難聞？",
    "T26n1522_002:0133b25": "偈言：",
    "T26n1522_002:0133b26": "「離念及心道，  智起佛境界，",
    "T26n1522_002:0133b27": " 非陰界入說，  心意所不及。」",
    "T26n1522_002:0133b28": "[0133b28] 此偈示現思慧及報生識智是則可說，此智",
    "T26n1522_002:0133b29": "非彼境界，以不同故，偈言「智起佛境界」故。",
    "T26n1522_002:0133c01": "如陰界入可說，此智不爾，離文字故，是故",
    "T26n1522_002:0133c02": "不可說，偈言「非陰界入說」故。非耳識所知、",
    "T26n1522_002:0133c03": "非意識思量，是故不可聞，偈言「心意所不",
    "T26n1522_002:0133c04": "及」故。智者，是地。智起者，以何觀、以何同行",
    "T26n1522_002:0133c05": "能起此智？云何可證而不可說而不可",
    "T26n1522_002:0133c06": "聞？今復以喻證成此義。偈言：",
    "T26n1522_002:0133c07": "「如空中鳥跡，  難說不可見；",
    "T26n1522_002:0133c08": " 十地義如是，  不可得說聞。」",
    "T26n1522_002:0133c09": "[0133c09] 此偈示何義？如鳥行空中，跡處不可說，",
    "T26n1522_002:0133c10": "相亦不可見。何以故？虛空處鳥跡相不可",
    "T26n1522_002:0133c11": "分別故，非無虛空行跡。如是鳥跡住處、名",
    "T26n1522_002:0133c12": "句字身住處，菩薩地證智所攝，不可得說",
    "T26n1522_002:0133c13": "不可得聞。何以故？非如聲性故，非無地",
    "T26n1522_002:0133c14": "智。名句字身，此中深故，示義大踊悅。何故我",
    "T26n1522_002:0133c15": "復說此？汝等不應如聲取義。隨聲取義",
    "T26n1522_002:0133c16": "有五種過：一、不正信；二、退勇猛；三、誑他；四、謗",
    "T26n1522_002:0133c17": "佛；五、輕法。大眾自知無此五過。已說深義，",
    "T26n1522_002:0133c18": "復顯說大令生正信，次說五偈：",
    "T26n1522_002:0133c19": "「我但說一分，  慈悲及願力，",
    "T26n1522_002:0133c20": " 漸次非心境，  智滿如淨心。",
    "T26n1522_002:0133c21": " 是境界難見，  難說自心知，",
    "T26n1522_002:0133c22": " 我承佛力說，  咸共恭敬聽。",
    "T26n1522_002:0133c23": " 如是智入行，  億劫說不盡，",
    "T26n1522_002:0133c24": " 今如是略說，  如實滿足住。",
    "T26n1522_002:0133c25": " 一心恭敬待，  承佛力善說，",
    "T26n1522_002:0133c26": " 說上法妙音，  喻相應善字。",
    "T26n1522_002:0133c27": " 是言說甚難，  無量佛神力，",
    "T26n1522_002:0133c28": " 光焰入我身，  是力我能說。」",
    "T26n1522_002:0133c29": "[0133c29] 前言十地義如是，不可得說聞，今言我但",
    "T26n1522_002:0134a01": "說一分，此言有何義？是地所攝有二種：一、",
    "T26n1522_002:0134a02": "因分；二、果分。說者，謂解釋。一分者，是因分於",
    "T26n1522_002:0134a03": "果分為一分故，言我但說一分。此說大，有",
    "T26n1522_002:0134a04": "三種：一、因成就大；二、因漸成就大；三、教說修",
    "T26n1522_002:0134a05": "成就大。何者因成就大？偈言「慈悲及願力」",
    "T26n1522_002:0134a06": "故。慈者、同與喜樂因果故。悲者、同拔憂苦",
    "T26n1522_002:0134a07": "因果故。願者、發心期大菩提故。此慈悲願",
    "T26n1522_002:0134a08": "長夜熏修、不同二乘故。何者因漸成就大？",
    "T26n1522_002:0134a09": "偈言「漸次」故。漸者，說聞思慧等次第乃至能",
    "T26n1522_002:0134a10": "生出世間智因故。何者教說修成就大？有",
    "T26n1522_002:0134a11": "二種：一、滿足修；二、觀修。滿足修者，偈言「非",
    "T26n1522_002:0134a12": "心境」故。非心境者，此句示現聞思慧等心",
    "T26n1522_002:0134a13": "境界處唯是智因，能生出世間智，而此不能",
    "T26n1522_002:0134a14": "滿彼出世間智地，偈言「智滿如淨心」故。如",
    "T26n1522_002:0134a15": "淨心者，如出世間清淨心，能滿彼地智故。",
    "T26n1522_002:0134a16": "觀修者，偈言：",
    "T26n1522_002:0134a17": "「是境界難見，  難說自心知，",
    "T26n1522_002:0134a18": " 我承佛力說，  咸共恭敬聽。」",
    "T26n1522_002:0134a19": "[0134a19] 此偈顯何義？是境界難見，自心清淨可見，",
    "T26n1522_002:0134a20": "此境界不可說。如是教說修成就已，於說",
    "T26n1522_002:0134a21": "法中有二種過，不能得證：一、說者過；二、聽",
    "T26n1522_002:0134a22": "者過。說者過，有二種：一、佛不隨喜說；二、不",
    "T26n1522_002:0134a23": "平等說。聽者亦有二種過：一、見諍過，我法是、",
    "T26n1522_002:0134a24": "彼法非，如是執著種種諸見；二、於說法者",
    "T26n1522_002:0134a25": "不生恭敬。於中示現說者自身無過，我",
    "T26n1522_002:0134a26": "非諸佛不隨喜說，偈言「我承佛力說咸聽」故。",
    "T26n1522_002:0134a27": "次教聽者，防二種過。偈言「共恭敬聽」故。如",
    "T26n1522_002:0134a28": "是次第如是許說，而眾未知廣說略說，不",
    "T26n1522_002:0134a29": "可廣說唯許略說地義滿足。如第三偈說：",
    "T26n1522_002:0134b01": "「如是智入行，  億劫說不盡，",
    "T26n1522_002:0134b02": " 今如是略說，  如實滿足住。」",
    "T26n1522_002:0134b03": "[0134b03] 智入者，此所說地法，眾生以智入。云何入？如",
    "T26n1522_002:0134b04": "實滿足攝取入，如行修故。如行修滿足故，示",
    "T26n1522_002:0134b05": "彼廣說義攝取故。住者，如來家決定住故，我",
    "T26n1522_002:0134b06": "如是說。前言恭敬聽，不說云何恭敬，是故",
    "T26n1522_002:0134b07": "示現。偈言：",
    "T26n1522_002:0134b08": "「一心恭敬待，  承佛力善說，",
    "T26n1522_002:0134b09": " 說上法妙音，  喻相應善字。」",
    "T26n1522_002:0134b10": "[0134b10] 一心恭敬待者，有二種：一、身正恭敬待，如威",
    "T26n1522_002:0134b11": "儀住，堪受說法故；二、心正恭敬待，如心決",
    "T26n1522_002:0134b12": "定，堪能憶持故。此句勸誡二種恭敬待，所",
    "T26n1522_002:0134b13": "謂身、心故。善說者，示己無諂、無有憍慢故。",
    "T26n1522_002:0134b14": "承佛力者，示己無增上慢故。下半偈說上法",
    "T26n1522_002:0134b15": "妙音喻相應善字，示現何事？以何事？云何",
    "T26n1522_002:0134b16": "事？依止何事？示現何事者，所謂上法。以何",
    "T26n1522_002:0134b17": "事者，謂妙音聲。云何事者，譬喻相應。依止何",
    "T26n1522_002:0134b18": "事者，謂依止善字，我一切善說。又相應者，譬",
    "T26n1522_002:0134b19": "喻共相應。善字者，有二種相：一、隨方言音，善",
    "T26n1522_002:0134b20": "隨順故；二、字句圓滿，不增不減，與理相應故",
    "T26n1522_002:0134b21": "言善字。前言承佛神力，未說云何力？第五",
    "T26n1522_002:0134b22": "偈示現佛神力事。偈言：",
    "T26n1522_002:0134b23": "「是言說甚難，  無量佛神力，",
    "T26n1522_002:0134b24": " 光焰入我身，  是力我能說。」",
    "T26n1522_002:0134b25": "[0134b25] 已說請分，自此以後正說初地。此說分中",
    "T26n1522_002:0134b26": "說何等事？分別有三：一、住；二、釋名；三、安住。",
    "T26n1522_002:0134b27": "住中有四種：依何身？為何義？以何因？有何",
    "T26n1522_002:0134b28": "相？彼心生時即住初地，是名為住，於中諸",
    "T26n1522_002:0134b29": "佛子善集善根故。如是等四十句說此住",
    "T26n1522_002:0134c01": "事。初說依何身生如是心。",
    "T26n1522_002:0134c02": "[0134c02] 經曰：諸佛子！若有眾生厚集善根故、善集",
    "T26n1522_002:0134c03": "諸善行故、善集諸三昧行故、善供養諸佛",
    "T26n1522_002:0134c04": "故、善集清白法故、善知識善護故、善清淨",
    "T26n1522_002:0134c05": "心故、入深廣心故、信樂大法好求佛智",
    "T26n1522_002:0134c06": "慧故、現大慈悲故，如是眾生乃能發阿耨",
    "T26n1522_002:0134c07": "多羅三藐三菩提心。",
    "T26n1522_002:0134c08": "[0134c08] 論曰：如是十句說依何身。此集有九種：一者",
    "T26n1522_002:0134c09": "行集，善作眷屬持戒，如經「善集諸善行」故。",
    "T26n1522_002:0134c10": "二者定集，善作眷屬三昧，如經「善集諸三昧",
    "T26n1522_002:0134c11": "行」故。三昧行者，觀行增上故。三者親近集，善",
    "T26n1522_002:0134c12": "習聞慧智，如經「善供養諸佛」故。四者聚集思",
    "T26n1522_002:0134c13": "慧智，善思量波羅蜜等諸善法，如經「善集清",
    "T26n1522_002:0134c14": "白法」故。五者護集，修行實證善得教授，如經",
    "T26n1522_002:0134c15": "「善知識善護」故。六者淨心集，得出世間正智，",
    "T26n1522_002:0134c16": "如經「善清淨心」故。七者廣集，深心作利益一",
    "T26n1522_002:0134c17": "切眾生，如經「入深廣心」故。八者信心集，求一",
    "T26n1522_002:0134c18": "切智智，如經「信樂大法好求佛智慧」故。九者",
    "T26n1522_002:0134c19": "現集，多行慈悲，如經「現大慈悲」故。於中慈",
    "T26n1522_002:0134c20": "念依苦苦壞，苦悲依行苦。是中初二種集，",
    "T26n1522_002:0134c21": "顯增上戒學、增上定學，行集善作眷屬持戒",
    "T26n1522_002:0134c22": "故，定集善作眷屬三昧故。次有四集，顯增",
    "T26n1522_002:0134c23": "上慧學，親近集善習聞慧智故，聚集思慧智",
    "T26n1522_002:0134c24": "善思量波羅蜜等諸善法故，護集修行實證",
    "T26n1522_002:0134c25": "善得教授故，淨心集得出世間正智故。後",
    "T26n1522_002:0134c26": "三集，顯勝聲聞辟支佛等故，廣集深心作",
    "T26n1522_002:0134c27": "利益一切眾生故，信心集求一切智智故，",
    "T26n1522_002:0134c28": "現集多行慈悲故。此十句中厚集善根是總，",
    "T26n1522_002:0134c29": "餘九種是別。集者是同相，別者是異相，成者",
    "T26n1522_002:0135a01": "略說故，壞者廣說故。已說依何身生如是",
    "T26n1522_002:0135a02": "心，次說為何義故生如是心。",
    "T26n1522_002:0135a03": "[0135a03] 經曰：為得佛智故、為得十力力故、為得",
    "T26n1522_002:0135a04": "大無畏故、為得佛平等法故、為救一切世",
    "T26n1522_002:0135a05": "間故、為淨大慈悲故、為得十方無餘智",
    "T26n1522_002:0135a06": "故、為得一切世界無障淨智故、為得一",
    "T26n1522_002:0135a07": "念中覺三世事故、為得轉大法輪無所畏",
    "T26n1522_002:0135a08": "故，菩薩摩訶薩生如是心。",
    "T26n1522_002:0135a09": "[0135a09] 論曰：於中佛智者，謂無上智，知斷證修故。此",
    "T26n1522_002:0135a10": "佛智有九種業差別，為求彼故生如是心。",
    "T26n1522_002:0135a11": "一者力佛智，問記業，此如來是處非處智力",
    "T26n1522_002:0135a12": "問記故，如修多羅中說，如經「為得十力力」",
    "T26n1522_002:0135a13": "故。二者無畏佛智，破邪說業，如經「為得大",
    "T26n1522_002:0135a14": "無畏」故。三者平等佛智，得人法無我教授眾",
    "T26n1522_002:0135a15": "生證入業，如經「為得佛平等法」故。四者救",
    "T26n1522_002:0135a16": "佛智，以四攝法化眾生業，如經「為救一切",
    "T26n1522_002:0135a17": "世間」故。五者淨佛智，是淨為救攝因業，如",
    "T26n1522_002:0135a18": "經「為淨大慈悲」故。六者無餘智，佛智常以佛",
    "T26n1522_002:0135a19": "眼觀世間眾生業，如經「為得十方無餘智」",
    "T26n1522_002:0135a20": "故。七者無染佛智，一切世界無障無染自然",
    "T26n1522_002:0135a21": "應化令信作業，智心無礙，如經「為得一切",
    "T26n1522_002:0135a22": "世界無障淨智」故。八者覺佛智，於一念中知",
    "T26n1522_002:0135a23": "三世眾生心心數法業，如經「為得一念中覺",
    "T26n1522_002:0135a24": "三世事」故。九者轉法輪佛智，解脫方便善巧",
    "T26n1522_002:0135a25": "業故，於百億閻浮提同時轉大法輪，如經",
    "T26n1522_002:0135a26": "「為得轉大法輪無所畏」故。生如是心者，",
    "T26n1522_002:0135a27": "即是本分中說諸佛子是菩薩願善決定故。",
    "T26n1522_002:0135a28": "何故唯言生心，不言生智及餘心數法？心",
    "T26n1522_002:0135a29": "中即攝知斷證修一切助道法故。已說為何",
    "T26n1522_002:0135b01": "義故生如是心，次說以何因生如是心。",
    "T26n1522_002:0135b02": "[0135b02] 經曰：是心以大悲為首，智慧增上，方便善",
    "T26n1522_002:0135b03": "巧所攝，直心深心淳至，如來力無量，善決定",
    "T26n1522_002:0135b04": "眾生力智力，隨順自然智能受一切佛法，",
    "T26n1522_002:0135b05": "以智慧教化，廣大如法界，究竟如虛空，盡",
    "T26n1522_002:0135b06": "未來際。",
    "T26n1522_002:0135b07": "[0135b07] 論曰：此大悲為首。於中悲大有九種：一者",
    "T26n1522_002:0135b08": "增上大，細苦智增上生故，如經「智慧增上」故。",
    "T26n1522_002:0135b09": "智者因果逆順染淨觀故，慧者自相同相差",
    "T26n1522_002:0135b10": "別觀故。二者攝大，救苦眾生方便善巧所攝，",
    "T26n1522_002:0135b11": "如經「方便善巧所攝」故。三者淳至大，向時許",
    "T26n1522_002:0135b12": "乃至盡眾生界作利益眾生悲心增上，如",
    "T26n1522_002:0135b13": "經「直心深心淳至」故。四者無量大，攝取如來",
    "T26n1522_002:0135b14": "無量力，如經「如來力無量」故。五者決定大，上",
    "T26n1522_002:0135b15": "妙決定信深智勝對治，如經「善決定眾生力",
    "T26n1522_002:0135b16": "智力」故。六者隨順大，隨順菩提正覺，如經「隨",
    "T26n1522_002:0135b17": "順自然智」故。七者正受大，能取大勝法教授",
    "T26n1522_002:0135b18": "眾生，如經「能受一切佛法，以智慧教化」故。",
    "T26n1522_002:0135b19": "八者最妙大，攝受勝妙功德，如經「廣大如法",
    "T26n1522_002:0135b20": "界」故。九者住盡大，無量愛果因盡涅槃際，如",
    "T26n1522_002:0135b21": "經「究竟如虛空，盡未來際」故。已說以何",
    "T26n1522_002:0135b22": "因生如是心，次說是心生時有何等相。",
    "T26n1522_002:0135b23": "[0135b23] 經曰：菩薩生如是心，即時過凡夫地入菩",
    "T26n1522_002:0135b24": "薩位，生在佛家，種姓尊貴無可譏嫌，過一",
    "T26n1522_002:0135b25": "切世間道入出世間道，住菩薩法中、住在",
    "T26n1522_002:0135b26": "菩薩正處，入三世真如法中、如來種中，畢定",
    "T26n1522_002:0135b27": "究竟阿耨多羅三藐三菩提。菩薩住如是",
    "T26n1522_002:0135b28": "法，名住菩薩歡喜地，以不動法故。",
    "T26n1522_002:0135b29": "[0135b29] 論曰：過凡夫地者，以過凡夫地故，示現得",
    "T26n1522_002:0135c01": "出世間聖道。此過有八種：一者入位過，初成",
    "T26n1522_002:0135c02": "出世間心，如始住胎相似法故，如經「入菩",
    "T26n1522_002:0135c03": "薩位」故。二者家過，家生相似法故，如經「生在",
    "T26n1522_002:0135c04": "佛家」故。三者種姓過，子相似法大乘行生故，",
    "T26n1522_002:0135c05": "如經「種姓尊貴，無可譏嫌」故。四者道過，世間",
    "T26n1522_002:0135c06": "出世間道不攝攝故，異道生相似法故，如經",
    "T26n1522_002:0135c07": "「過一切世間道，入出世間道」故。五者法體過，",
    "T26n1522_002:0135c08": "以大悲為體，於作他事即是己事，自身體",
    "T26n1522_002:0135c09": "相似法故，如經「住菩薩法中」故。六者處過，",
    "T26n1522_002:0135c10": "不捨世間方便，不染善巧住故，住處相似法",
    "T26n1522_002:0135c11": "故，如經「住在菩薩正處」故。七者業過，順空",
    "T26n1522_002:0135c12": "聖智生命相似法故，如經「入三世真如法中」",
    "T26n1522_002:0135c13": "故。八者畢定過，佛種不斷，究竟涅槃，道成就",
    "T26n1522_002:0135c14": "相似法故，如經「如來種中畢定究竟阿耨多",
    "T26n1522_002:0135c15": "羅三藐三菩提」故。如是示現凡夫生、菩薩生",
    "T26n1522_002:0135c16": "入胎不相似，有煩惱、無煩惱故。如是次第家",
    "T26n1522_002:0135c17": "不相似、種姓不相似、道不相似、體不相似、",
    "T26n1522_002:0135c18": "處不相似、生業不相似、成就不相似，如是",
    "T26n1522_002:0135c19": "說住此地中是名為住，如經「菩薩住如是",
    "T26n1522_002:0135c20": "法名住菩薩歡喜地，以不動法故」。已說住",
    "T26n1522_002:0135c21": "義，次說釋名。云何說？多歡喜故示名歡喜。",
    "T26n1522_002:0135c22": "以何歡喜？此地中菩薩歡喜。復以何念，初",
    "T26n1522_002:0135c23": "說十句、後說二十句？",
    "T26n1522_002:0135c24": "[0135c24] 經曰：諸佛子！是菩薩住菩薩歡喜地中，成就",
    "T26n1522_002:0135c25": "多歡喜、多信敬、多愛念、多慶悅、多調柔、多踊躍、",
    "T26n1522_002:0135c26": "多堪受、多不壞他意、多不惱眾生、多不瞋恨。",
    "T26n1522_002:0135c27": "[0135c27] 論曰：歡喜者名為心喜，體喜根喜。是歡喜有",
    "T26n1522_002:0135c28": "九種：一者敬歡喜，於三寶中恭敬故，如經「多",
    "T26n1522_002:0135c29": "信敬」故。二者愛歡喜，樂觀真如法，如經「多愛",
    "T26n1522_002:0136a01": "念」故。三者慶歡喜，自覺所證挍量勝，如經",
    "T26n1522_002:0136a02": "「多慶悅」故。四者調柔歡喜，自身心遍益成就，",
    "T26n1522_002:0136a03": "如經「多調柔」故。五者踊躍歡喜，自身心遍益",
    "T26n1522_002:0136a04": "增上滿足，如經「多踊躍」故。六者堪受歡喜，自",
    "T26n1522_002:0136a05": "見至菩提近，如經「多堪受」故。七者不壞歡",
    "T26n1522_002:0136a06": "喜，自心調伏，論義解說時心不擾動，如經",
    "T26n1522_002:0136a07": "「多不壞他意」故。八者不惱歡喜，教化他、攝",
    "T26n1522_002:0136a08": "取眾生時慈悲調柔，如經「多不惱眾生」故。九",
    "T26n1522_002:0136a09": "者不瞋歡喜，見諸眾生不如說修行、威儀",
    "T26n1522_002:0136a10": "不正時，忍不瞋故，如經「多不瞋恨」故。已說",
    "T26n1522_002:0136a11": "多歡喜，次說以何念故歡喜成？是第二十",
    "T26n1522_002:0136a12": "句、第三十句說。是念有二種：一、念當得；二、",
    "T26n1522_002:0136a13": "念現得。何者念當得？",
    "T26n1522_002:0136a14": "[0136a14] 經曰：諸佛子！菩薩住是歡喜地中，念諸佛",
    "T26n1522_002:0136a15": "故生歡喜心、念諸佛法故生歡喜心、念諸",
    "T26n1522_002:0136a16": "菩薩摩訶薩故生歡喜心、念諸菩薩所行",
    "T26n1522_002:0136a17": "故生歡喜心、念諸波羅蜜清淨相故生歡",
    "T26n1522_002:0136a18": "喜心、念諸菩薩地挍量勝故生歡喜心、念",
    "T26n1522_002:0136a19": "諸菩薩力不退故生歡喜心、念諸如來教化",
    "T26n1522_002:0136a20": "法故生歡喜心、念能利益眾生故生歡喜",
    "T26n1522_002:0136a21": "心、念入一切如來智行故生歡喜心。",
    "T26n1522_002:0136a22": "[0136a22] 論曰：云何念？如佛所得我亦當得，如是念。",
    "T26n1522_002:0136a23": "此念佛有九種：一者念佛法，如經「念諸佛",
    "T26n1522_002:0136a24": "法故生歡喜心」。二者念佛菩薩，如經「念諸",
    "T26n1522_002:0136a25": "菩薩摩訶薩故生歡喜心」。三者念佛行，如",
    "T26n1522_002:0136a26": "經「念諸菩薩所行故生歡喜心」。四者念佛",
    "T26n1522_002:0136a27": "淨，如經「念諸波羅蜜清淨相故生歡喜心」。",
    "T26n1522_002:0136a28": "五者念佛勝，如經「念諸菩薩地挍量勝故",
    "T26n1522_002:0136a29": "生歡喜心」。六者念佛不退，如經「念諸菩薩",
    "T26n1522_002:0136b01": "力不退故生歡喜心」。七者念佛教化，如經",
    "T26n1522_002:0136b02": "「念諸如來教化法故生歡喜心」。八者念佛利",
    "T26n1522_002:0136b03": "益，如經「念能利益眾生故生歡喜心」。九者",
    "T26n1522_002:0136b04": "念佛入，如經「念入一切如來智行故生歡喜",
    "T26n1522_002:0136b05": "心」。於中初二念，共念佛，如佛所得我亦當",
    "T26n1522_002:0136b06": "得故。念佛法，念諸佛法故，佛、佛法二故。念",
    "T26n1522_002:0136b07": "佛菩薩二，念諸菩薩故。念佛行，念諸菩薩",
    "T26n1522_002:0136b08": "行故。如是次第餘有六句，念佛淨，念諸波",
    "T26n1522_002:0136b09": "羅蜜清淨相故。念佛勝念，諸菩薩地挍量",
    "T26n1522_002:0136b10": "勝故。念佛不退，念諸菩薩力不退故。念佛",
    "T26n1522_002:0136b11": "教化，念諸如來教化法故。念佛利益，念能",
    "T26n1522_002:0136b12": "利益眾生故。念佛入，念入一切如來智行",
    "T26n1522_002:0136b13": "故。隨所顯彼菩薩行。以何顯？如是諸念應",
    "T26n1522_002:0136b14": "知。復何顯？彼波羅蜜淨顯。云何顯？彼菩薩",
    "T26n1522_002:0136b15": "行地挍量勝，轉去故，地盡去故。於中餘者，",
    "T26n1522_002:0136b16": "得教化法故，作利益眾生行不虛故，入如",
    "T26n1522_002:0136b17": "來地行故。是中念佛行者亦總亦別。已說念",
    "T26n1522_002:0136b18": "當得故生歡喜心，次說念現得故生歡喜",
    "T26n1522_002:0136b19": "心。",
    "T26n1522_002:0136b20": "[0136b20] 經曰：諸佛子！菩薩復作是念：我轉離一切",
    "T26n1522_002:0136b21": "世間境界故生歡喜心、近入如來所故生",
    "T26n1522_002:0136b22": "歡喜心、遠離凡夫地故生歡喜心、近到智",
    "T26n1522_002:0136b23": "慧地故生歡喜心、斷一切惡道故生歡喜",
    "T26n1522_002:0136b24": "心、與一切眾生作依止故生歡喜心、近見",
    "T26n1522_002:0136b25": "一切諸佛故生歡喜心、生諸佛境界故生",
    "T26n1522_002:0136b26": "歡喜心、入一切菩薩真如法故生歡喜心、",
    "T26n1522_002:0136b27": "我離一切怖畏毛&#x7AEA;等事故生歡喜心。",
    "T26n1522_002:0136b28": "[0136b28] 論曰：我轉離一切世間境界者，轉離一切",
    "T26n1522_002:0136b29": "凡夫取著事。此轉離有九種：一者入轉離，如",
    "T26n1522_002:0136c01": "經「近入如來所故生歡喜心」。二者遠轉離，",
    "T26n1522_002:0136c02": "如經「遠離凡夫地故生歡喜心」。三者近至",
    "T26n1522_002:0136c03": "轉離，如經「近到智慧地故生歡喜心」。四者",
    "T26n1522_002:0136c04": "斷轉離，如經「斷一切惡道故生歡喜心」。五",
    "T26n1522_002:0136c05": "者依止轉離，如經「與一切眾生作依止故",
    "T26n1522_002:0136c06": "生歡喜心」。六者近見轉離，如經「近見一切諸",
    "T26n1522_002:0136c07": "佛故生歡喜心」。七者生轉離，如經「生諸佛",
    "T26n1522_002:0136c08": "境界故生歡喜心」。八者平等轉離，如經「入",
    "T26n1522_002:0136c09": "一切菩薩真如法故生歡喜心」。九者捨轉離，",
    "T26n1522_002:0136c10": "如經「我離一切怖畏毛&#x7AEA;等事故生歡喜心」。",
    "T26n1522_002:0136c11": "於中入轉離者，顯事不相似故。遠轉離近",
    "T26n1522_002:0136c12": "至轉離者，示自身不相似故。餘有六句，斷",
    "T26n1522_002:0136c13": "轉離、依止轉離、近見轉離、生轉離、平等轉離、捨",
    "T26n1522_002:0136c14": "轉離，如是次第行不相似故，迭相依止不相",
    "T26n1522_002:0136c15": "似故，他力不相似故，處不相似故，生業不相",
    "T26n1522_002:0136c16": "似故，成就不相似故。怖畏者，不愛疑慮憂想",
    "T26n1522_002:0136c17": "共心相應故。復身相差別，謂毛&#x7AEA;等事。次說",
    "T26n1522_002:0136c18": "何者是怖畏。云何怖畏因？遠離此因無怖",
    "T26n1522_002:0136c19": "畏故。",
    "T26n1522_002:0136c20": "[0136c20] 經曰：所以者何？是菩薩摩訶薩得歡喜地已，",
    "T26n1522_002:0136c21": "所有諸怖畏即皆遠離，所謂不活畏、惡名畏、",
    "T26n1522_002:0136c22": "死畏、墮惡道畏、大眾威德畏，離如是等一切",
    "T26n1522_002:0136c23": "諸畏。何以故？是菩薩離我想故，尚不貪",
    "T26n1522_002:0136c24": "身，何況所用之事，是故無有不活畏。心不",
    "T26n1522_002:0136c25": "悕望供養恭敬，我應供養一切眾生、供",
    "T26n1522_002:0136c26": "給一切所須之具，是故無有惡名畏。遠離",
    "T26n1522_002:0136c27": "我見，無我想故無有死畏。又作是念，我",
    "T26n1522_002:0136c28": "若死已，生必不離諸佛菩薩，是故無有墮",
    "T26n1522_002:0136c29": "惡道畏。我所志樂，一切世間身心無與等",
    "T26n1522_002:0137a01": "者，何況有勝，是故無有大眾威德畏。諸佛",
    "T26n1522_002:0137a02": "子！菩薩如是離諸怖畏毛&#x7AEA;等事。",
    "T26n1522_002:0137a03": "[0137a03] 論曰：此五怖畏是初地障，復說地利益勝。",
    "T26n1522_002:0137a04": "是五怖畏，第一第二第五依身口意，第三第",
    "T26n1522_002:0137a05": "四依身。依身者，愛憎善道惡道，捨得依身故。",
    "T26n1522_002:0137a06": "何故但說五怖畏？打縛等諸畏皆五所攝故。",
    "T26n1522_002:0137a07": "此怖畏因，略有二種：一、邪智妄取想見愛著",
    "T26n1522_002:0137a08": "故；二、善根微少故。此對治，如經「離我想故，",
    "T26n1522_002:0137a09": "尚不貪身乃至無有大眾威德畏」故。怖畏",
    "T26n1522_002:0137a10": "毛&#x7AEA;等事，何故二處說？前說身怖畏，後說",
    "T26n1522_002:0137a11": "異身怖畏故。",
    "T26n1522_002:0137a12": "[0137a12] 經曰：諸佛子！是菩薩以大悲為首，深大心",
    "T26n1522_002:0137a13": "堅固轉，復勤修一切善根成就故。",
    "T26n1522_002:0137a14": "[0137a14] 論曰：深大心堅固者，煩惱小乘不能壞此",
    "T26n1522_002:0137a15": "觀故。轉復勤修一切善根成就者，諸所說善",
    "T26n1522_002:0137a16": "根此地攝受故。云何勤修？於中有三種成",
    "T26n1522_002:0137a17": "就：一、信心成就；二、修行成就；三、迴向成就。有",
    "T26n1522_002:0137a18": "三十句示現，初十句說信心成就。",
    "T26n1522_002:0137a19": "[0137a19] 經曰：所謂信心增上故、多恭敬故、信清淨故、",
    "T26n1522_002:0137a20": "多以信分別故、起悲愍心故、成就大慈",
    "T26n1522_002:0137a21": "故、心無疲懈故、以慚愧莊嚴故、成就忍辱",
    "T26n1522_002:0137a22": "安樂故、敬順諸佛教法信重尊貴故。",
    "T26n1522_002:0137a23": "[0137a23] 論曰：信心增上者，隨所有事，於中信增上",
    "T26n1522_002:0137a24": "成就。此信增上有九種：一者敬信增上，尊敬",
    "T26n1522_002:0137a25": "三寶，如經「多恭敬」故。二者淨信增上，自證真",
    "T26n1522_002:0137a26": "淨智，如經「信清淨」故。三者分別信增上，令他",
    "T26n1522_002:0137a27": "證淨智，如經「多以信分別」故。四者悲信增",
    "T26n1522_002:0137a28": "上，五者慈信增上，教化眾生，如經「起悲愍",
    "T26n1522_002:0137a29": "心」故，成就大慈故。悲者除苦相，決定救",
    "T26n1522_002:0137b01": "濟故；慈者與樂相，永與無量樂故。起者，轉",
    "T26n1522_002:0137b02": "復現前故。六者不疲惓信增上，教化無量眾",
    "T26n1522_002:0137b03": "生，久處世間能利益故，如經「心無疲懈」故。",
    "T26n1522_002:0137b04": "七者慚愧信增上，不著世間故，於慳等波",
    "T26n1522_002:0137b05": "羅蜜障法深慚愧故，如經「以慚愧莊嚴」故。",
    "T26n1522_002:0137b06": "八者安樂信增上，於同法者不惱亂故，如",
    "T26n1522_002:0137b07": "經「成就忍辱安樂」故。九者敬法信增上，增",
    "T26n1522_002:0137b08": "益敬信殊勝心故，如經「敬順諸佛教法，信重",
    "T26n1522_002:0137b09": "尊貴」故。後三句示修何等行？波羅蜜行故。",
    "T26n1522_002:0137b10": "誰為等侶？同事安樂故。入何法中？謂諸佛",
    "T26n1522_002:0137b11": "教法故。如是信心成就。云何修行成就？",
    "T26n1522_002:0137b12": "[0137b12] 經曰：日夜修集善根無厭足故、親近善知",
    "T26n1522_002:0137b13": "識故、常愛樂法故、求多聞無厭故、如所",
    "T26n1522_002:0137b14": "聞法正觀故、心不貪著故、不著利養名聞",
    "T26n1522_002:0137b15": "恭敬故、不求一切資生之物故、常生如",
    "T26n1522_002:0137b16": "寶心無厭足故。",
    "T26n1522_002:0137b17": "[0137b17] 論曰：此十句說修行成就。云何修行成就？",
    "T26n1522_002:0137b18": "集諸善根無休息故，如經「日夜修集善根",
    "T26n1522_002:0137b19": "無厭足故」。此集有八種：一者親近集，不忘",
    "T26n1522_002:0137b20": "諸法，如經「親近善知識故」。二者樂法集，於",
    "T26n1522_002:0137b21": "問答中論義解釋心喜心樂故，如經「常愛",
    "T26n1522_002:0137b22": "樂法故」。三者多聞集，如經「求多聞無厭故」。",
    "T26n1522_002:0137b23": "四者正觀集，如經「如所聞法正觀故」。五者",
    "T26n1522_002:0137b24": "不著集，如經「心不貪著故」。向說多聞集等",
    "T26n1522_002:0137b25": "三句，是聞思修慧如是次第。不著者，於三昧",
    "T26n1522_002:0137b26": "中無愛著故。六者不貪集、七者不求集，於",
    "T26n1522_002:0137b27": "已得利養不貪、未得利養不求，障菩薩戒、",
    "T26n1522_002:0137b28": "退菩薩戒，如經「不著利養名聞恭敬故、不",
    "T26n1522_002:0137b29": "求一切資生之物故」。八者如寶心集，出世",
    "T26n1522_002:0137c01": "間心念念現前，如經「常生如寶心無厭足",
    "T26n1522_002:0137c02": "故」。如是修行成就。云何迴向成就？",
    "T26n1522_002:0137c03": "[0137c03] 經曰：求一切智地故、求諸佛力無畏不共",
    "T26n1522_002:0137c04": "法故、求諸波羅蜜無著法故、離諸諂曲故、",
    "T26n1522_002:0137c05": "如說能行故、常護實語故、不污諸佛家故、",
    "T26n1522_002:0137c06": "不捨菩薩戒故、不動如大山王生薩婆若",
    "T26n1522_002:0137c07": "心故、不捨一切世間事成就出世間道故。",
    "T26n1522_002:0137c08": "集助菩提分法無厭足故、常求上上勝道",
    "T26n1522_002:0137c09": "故。諸佛子！菩薩摩訶薩成就如是淨治地法，",
    "T26n1522_002:0137c10": "名為安住菩薩歡喜地。",
    "T26n1522_002:0137c11": "[0137c11] 論曰：求一切智地等說何等事？示現迴向",
    "T26n1522_002:0137c12": "成就故。求一切智地是總，求如來力等於",
    "T26n1522_002:0137c13": "一切智地是別。一者觀求一切智地，二者無",
    "T26n1522_002:0137c14": "障求一切智地，三者離求一切智地故，四者",
    "T26n1522_002:0137c15": "如說能行求一切智地，五者護求一切智地，",
    "T26n1522_002:0137c16": "六者不污求一切智地，七者不捨求一切智",
    "T26n1522_002:0137c17": "地，八者不動求一切智地，九者不捨成就求",
    "T26n1522_002:0137c18": "一切智地，十者集求一切智地，十一者常求",
    "T26n1522_002:0137c19": "求一切智地。於中求何等事？求一切智地",
    "T26n1522_002:0137c20": "故。以何觀求？觀諸佛力無畏不共法故。云",
    "T26n1522_002:0137c21": "何求？求諸波羅蜜無著法故。此三求者是家，",
    "T26n1522_002:0137c22": "依家無障求故。云何求？求諸波羅蜜無著法",
    "T26n1522_002:0137c23": "故。此無障求、差別異求，於中檀波羅蜜有二",
    "T26n1522_002:0137c24": "種垢：一者諂曲，見乞求者詐設方便，無心",
    "T26n1522_002:0137c25": "許與；二者不隨先言，許而不與。對治是垢，",
    "T26n1522_002:0137c26": "如經「離諸諂曲故、如說能行故」。尸波羅蜜",
    "T26n1522_002:0137c27": "有一種垢，不護實語，違本所受，犯已覆藏。",
    "T26n1522_002:0137c28": "對治是垢，如經「常護實語故」。羼提波羅蜜",
    "T26n1522_002:0137c29": "有一種垢污如來家。云何菩薩污如來家？",
    "T26n1522_002:0138a01": "惱亂他業故。利益他業即是如來家，是故",
    "T26n1522_002:0138a02": "菩薩生此家者，惱亂他業非善事故。對",
    "T26n1522_002:0138a03": "治是垢，如經「不污諸佛家故」。毘梨耶波羅",
    "T26n1522_002:0138a04": "蜜有一種垢，菩薩戒無量劫數長遠難持難",
    "T26n1522_002:0138a05": "行生退轉心。對治是垢，如經「不捨菩薩戒",
    "T26n1522_002:0138a06": "故」。禪波羅蜜有二種垢：一者亂心；二不能",
    "T26n1522_002:0138a07": "調伏憶想分別。對治是垢，如經「不動如大",
    "T26n1522_002:0138a08": "山王生薩婆若心故」。般若波羅蜜有三種",
    "T26n1522_002:0138a09": "垢：一、無善巧方便，世間涅槃一向不現現故；",
    "T26n1522_002:0138a10": "二、不修集出出世間道故；三、於勝上證法",
    "T26n1522_002:0138a11": "中願欲心薄故。如是次第對治是垢，如經",
    "T26n1522_002:0138a12": "「不捨一切世間事，成就出世間道故，集助",
    "T26n1522_002:0138a13": "菩提分法無厭足故，常求上上勝道故」。如",
    "T26n1522_002:0138a14": "是迴向成就，是名勤行具足成就。是勤行",
    "T26n1522_002:0138a15": "有四種：一、信；二、欲；三、精進；四、方便。初十句示",
    "T26n1522_002:0138a16": "現信增上成就，是信增上即攝受欲。第二十",
    "T26n1522_002:0138a17": "句，日夜修集善根無厭，示現精進。第三十",
    "T26n1522_002:0138a18": "句，求一切智地，示現方便故。是名此地說",
    "T26n1522_002:0138a19": "中安住。何以故？如經「諸佛子！菩薩摩訶薩",
    "T26n1522_002:0138a20": "成就如是淨治地法，名為安住菩薩歡喜",
    "T26n1522_002:0138a21": "地」故。如是說分訖。"
}