{
    "X71n1422_003:0715b07": "南石和尚語錄卷三",
    "X71n1422_003:0715b09": "門人 良玓 等編",
    "X71n1422_003:0715b10": "偈頌上",
    "X71n1422_003:0715b11": "送瑛白石住穹窿",
    "X71n1422_003:0715b12": "[0715b12] 松源一&#x8109;傳來久。木翁端能繼其後。道人蚤得格外",
    "X71n1422_003:0715b13": "機。叢林久俟揚真吼。高提&#x922F;斧居穹窿。叱&#x54A4;萬象驅",
    "X71n1422_003:0715b14": "雷風。大悲千眼&#x89B0;莫及。十聖三賢曷敢從。掇轉南辰",
    "X71n1422_003:0715b15": "安向北。六合雲陰萬山黑。覿面施呈有變通。拋出金",
    "X71n1422_003:0715b16": "圈并栗棘。平地忽現釋梵宮。中下之流焉可測。渡河",
    "X71n1422_003:0715b17": "香象解截流。懸崖獅子能返擲。我今說偈聊讚揚。本",
    "X71n1422_003:0715b18": "無言語無商量。二祖當年錯斷臂。達磨何曾來大梁。",
    "X71n1422_003:0715b19": "贈善住道人誦法華",
    "X71n1422_003:0715b20": "[0715b20] 大事因緣離言說。七喻三周謾分別。是馬何曾喚作",
    "X71n1422_003:0715b21": "牛。雲收秋宇家家月。天台一妙談九旬。口開未免沾",
    "X71n1422_003:0715b22": "凡塵。黑非是字白非紙。看不用眼方通神。善住道人",
    "X71n1422_003:0715b23": "冰雪志。靈山昔應受懸記。端坐胡床&#x8739;紫檀。六萬餘",
    "X71n1422_003:0715b24": "言若翻水。最初一句知不知。林鳩啼在斜陽裏。",
    "X71n1422_003:0715c01": "次天界全室和尚韻。贈來藏主",
    "X71n1422_003:0715c02": "[0715c02] 龍河早歲能相從。朝來日出扶桑東。子啐母啄兩時",
    "X71n1422_003:0715c03": "至。須彌粉碎&#x8657;空墜。一機超越殊有神。體用既全知",
    "X71n1422_003:0715c04": "見親。出窟於菟嘯林下。乘風俊鶻騰海&#x6FF5;。蟭螟眼中",
    "X71n1422_003:0715c05": "世界[澗-日+活]。一任橫該并豎抹。四七二三不是祖。半滿偏",
    "X71n1422_003:0715c06": "圓亦非法。終日談玄誰動口。空非空兮有非有。抹過",
    "X71n1422_003:0715c07": "他家向上關。佛面從教自百醜。",
    "X71n1422_003:0715c08": "送萬壽忻侍者",
    "X71n1422_003:0715c09": "[0715c09] 雨歇雲林清。風靜萬籟寂。盤膝坐終夜。機智俱已息。",
    "X71n1422_003:0715c10": "五更鐘動東方明。突然扣我山房&#x6244;。平生氣誼有相",
    "X71n1422_003:0715c11": "合。欲別眷眷難為情。卷衣直上金陵去。落落襟懷絕",
    "X71n1422_003:0715c12": "塵慮。鳳凰臺上肆遐觀。護龍河頭扣玄旨。 九重丹",
    "X71n1422_003:0715c13": "闕天下奇。樓臺金碧相交輝。鍾山秀色聳霄漢。長江",
    "X71n1422_003:0715c14": "東下如龍飛。我亦平生愛登賞。興來幾度&#x643A;藤杖。病",
    "X71n1422_003:0715c15": "體衰羸不遂行。目送遊&#x8E2A;謾悽悵。豈不見會通侍者",
    "X71n1422_003:0715c16": "辭鳥窠。布毛吹起誠若何。&#x70DF;熏日炙幾百載。清光照",
    "X71n1422_003:0715c17": "世何其多。",
    "X71n1422_003:0715c18": "賀益仲&#x8657;住江陰光孝",
    "X71n1422_003:0715c19": "[0715c19] 妙喜中興臨濟宗。五世傑出熙怡翁。禪師既得親印",
    "X71n1422_003:0715c20": "可。何妨隨處揚真宗。始從天峰啟密室。青山陟覺回",
    "X71n1422_003:0715c21": "春風。近&#x643A;紙被入光孝。海邦緇素咸景從。揚水波濤",
    "X71n1422_003:0715c22": "滾舌底。應器隨根演真理。慈雲普覆一雨施。草木無",
    "X71n1422_003:0715c23": "情總忻喜。有時倒握黑竹篦。龍睛鶻眼那能窺。青天",
    "X71n1422_003:0715c24": "白日霹靂起。半夜海底金烏飛。&#x68CA;盤石話喧天地。終",
    "X71n1422_003:0716a01": "古應知播無已。江城作偈展賀忱。一聲漁笛沙頭起。",
    "X71n1422_003:0716a02": "送恭上人參萬壽瑩中禪師",
    "X71n1422_003:0716a03": "[0716a03] 德山見龍潭。箇事何曾會。一吹紙燭滅。&#x8657;空百雜碎。",
    "X71n1422_003:0716a04": "寬廓見非外。寂寥亦非內。殺活并縱擒。一一無拘礙。",
    "X71n1422_003:0716a05": "獅子百獸王。遊戲得自在。三世佛與祖。藐之若兒輩。",
    "X71n1422_003:0716a06": "道人根性聰。咨詢況不怠。但當拍其肩。自然無向背。",
    "X71n1422_003:0716a07": "迅捷豈玄機。祕密誠三昧。欲見見還難。擬思思莫逮。",
    "X71n1422_003:0716a08": "北山今代雄。妙用誰堪對。直教脫&#x8462;纏。初不勞動喙。",
    "X71n1422_003:0716a09": "豁開摩醯眼。深入華藏海。一切但尋常。自有通人愛。",
    "X71n1422_003:0716a10": "送萬壽茂知客",
    "X71n1422_003:0716a11": "[0716a11] 禪必須參道須學。不是現成非造作。直下衝開萬仞",
    "X71n1422_003:0716a12": "崖。頭頭拶入毗盧閣。乳竇曾司大陽客。開口也知應",
    "X71n1422_003:0716a13": "不錯。一任旁觀笑不休。胸中自有超&#x7FA3;略。禪流見得",
    "X71n1422_003:0716a14": "胡為難。回天轉地須臾間。儻隨語&#x8109;未忘解。對面自",
    "X71n1422_003:0716a15": "隔千重關。汝今無求我無語。七佛傳來此規矩。瞥向",
    "X71n1422_003:0716a16": "人前恣拍盲。南山起雲北山雨。",
    "X71n1422_003:0716a17": "客中有懷。寄留止菴法弟",
    "X71n1422_003:0716a18": "[0716a18] 止菴遠自 京都歸。殷勤訪我雙江湄。東軒淨掃置",
    "X71n1422_003:0716a19": "特榻。通宵相對情怡怡。提起葛藤截不斷。鐵蒺藜值",
    "X71n1422_003:0716a20": "金剛鑽。五須彌山高何高。四大海水滿非滿。拈&#x5374;洞",
    "X71n1422_003:0716a21": "山三頓棒。[翟*支]瞎摩醯頂門眼。千聖頭邊掉臂還。明月",
    "X71n1422_003:0716a22": "清風有何限。此心正欲同細論。為眾行乞婁江村。眨",
    "X71n1422_003:0716a23": "眼俄驚已旬日。未&#x751E;頃刻忘賢昆。茲因便風聊致敬。",
    "X71n1422_003:0716a24": "百里雖遙猶對鏡。定光金地招手時。智者江陵點頭",
    "X71n1422_003:0716b01": "聽。異復異兮奇復奇。寥寥宇宙誰能知。回來擬與重",
    "X71n1422_003:0716b02": "提持。歸心莫向祁川飛。",
    "X71n1422_003:0716b03": "寄中竺幻居禪師",
    "X71n1422_003:0716b04": "[0716b04] 千歲巖前大開士。手面縱橫妙無比。娑婆擲去猶針",
    "X71n1422_003:0716b05": "鋒。妙喜撮來如粟米。多生願力深且堅。要度迷流出",
    "X71n1422_003:0716b06": "生死。不辭播土兼揚塵。豈憚入泥仍入水。玄機妙用",
    "X71n1422_003:0716b07": "有若此。出現人間豈徒爾。普使熱惱俱清涼。拂拂秋",
    "X71n1422_003:0716b08": "風動天宇。佛華自媿渾無能。徒解&#x8994;火敲層冰。有時",
    "X71n1422_003:0716b09": "唱出少林曲。紛紛末學誰來聽。千鈞一絲吾祖道。紹",
    "X71n1422_003:0716b10": "續須還真種草。逐塊韓&#x7379;似稻麻。咬人獅子何方討。",
    "X71n1422_003:0716b11": "光陰疾速驚波翻。別來又見三剝棗。何時夜雨&#x7151;山",
    "X71n1422_003:0716b12": "茶。對床重與論懷抱。",
    "X71n1422_003:0716b13": "禪&#x7240;歌",
    "X71n1422_003:0716b14": "[0716b14] 我此禪&#x7240;。不屬作造。非竹非木。非土非草。了知無短",
    "X71n1422_003:0716b15": "無長。豈云有大有小。又非&#x6FF6;狹并高低。或坐或眠俱",
    "X71n1422_003:0716b16": "恰好。李白七寶奚須誇。魚容象牙安足道。誰能旋繞",
    "X71n1422_003:0716b17": "行一遭。孰敢當陽解掀倒。明珠產蚌兔懷胎。暹公臭",
    "X71n1422_003:0716b18": "口徒勞開。道為何物又誰證。&#x5374;言斯是證道媒。歸宗",
    "X71n1422_003:0716b19": "雖則較些子。究竟依然費唇齒。縱饒放下便安穩。未",
    "X71n1422_003:0716b20": "放下時應不是。玉局仙翁尤更癡。要從人借四大為。",
    "X71n1422_003:0716b21": "佛印剛認大千是。無相之相猶成疑。堪嗟幾多老凍",
    "X71n1422_003:0716b22": "儂。指出與我&#x7240;非同。非同&#x5374;也亦非別。如水合水空",
    "X71n1422_003:0716b23": "合空。禪床禪床奇復異。不堪比況曷思議。千七百祖",
    "X71n1422_003:0716b24": "從此來。三世諸佛從此去。禪床禪床異復奇。人人盡",
    "X71n1422_003:0716c01": "有無少虧。曠大劫來不肯坐。自甘途路長驅馳。我今",
    "X71n1422_003:0716c02": "亦不向此坐。向此坐時誠不可。夜來展&#x811A;正酣眠。霹",
    "X71n1422_003:0716c03": "靂一聲驚夢破。",
    "X71n1422_003:0716c04": "次韻松下一首答蘗菴",
    "X71n1422_003:0716c05": "[0716c05] 松頭一片月。正照松下經。披衣偶來翻。瓦爐&#x6822;&#x70DF;青。",
    "X71n1422_003:0716c06": "長天露萬象。微風動幽聲。思議不可得。師曠焉解聽。",
    "X71n1422_003:0716c07": "十方空索索。豈獨心境并。馬師踏水潦。汾州詬慈明。",
    "X71n1422_003:0716c08": "俊鷹突雲日。鴈過蕭湘汀。",
    "X71n1422_003:0716c09": "古禪歌。追次休居和尚韻",
    "X71n1422_003:0716c10": "[0716c10] 古禪歌古禪歌。字字句句猶芬陀。今非無兮古非有。",
    "X71n1422_003:0716c11": "佛祖何曾論授受。列五位兮分三玄。拈得鼻孔失&#x5374;",
    "X71n1422_003:0716c12": "口。直饒滅向瞎驢邊。依然落在他人後。&#x7FA3;盲認象徒",
    "X71n1422_003:0716c13": "捫摸。是誰解脫誰遭縛。擬議不來山萬重。彎弓須是",
    "X71n1422_003:0716c14": "金牙作。女媧斷鰲立四極。歲晚寒花&#x758E;寂歷。雲門拄",
    "X71n1422_003:0716c15": "杖化為龍。趙州葫蘆還挂壁。古禪歌真好聽。&#x8657;空發",
    "X71n1422_003:0716c16": "笑開金睛。陽春白雪和者寡。老猿啼斷巖松青。",
    "X71n1422_003:0716c17": "寄靈隱空叟和尚",
    "X71n1422_003:0716c18": "[0716c18] 靈山拈花露消息。百萬人天明不得。飲光一笑開微",
    "X71n1422_003:0716c19": "顏。是精識精賊識賊。鼻祖遠汎重溟來。大乘根器何",
    "X71n1422_003:0716c20": "方&#x8994;。&#x8994;心無處即心安。波斯走入支那國。東南年來",
    "X71n1422_003:0716c21": "此道微。若累九卵猶非危。踞&#x7240;提唱豈不有。奔輪朽",
    "X71n1422_003:0716c22": "索焉能羈。冷泉勝絕天下希。慧文曾向其中居。吾兄",
    "X71n1422_003:0716c23": "獨能繼祖武。大開爐&#x97B4;提鉗鎚。湖光山色晴雨好。朝",
    "X71n1422_003:0716c24": "鐘暮&#x76B7;無停時。舌端滾滾波濤湧。棒頭愬愬雷霆飛。",
    "X71n1422_003:0717a01": "有時將身藏北斗。二三四七不知有。石頭土塊寶光",
    "X71n1422_003:0717a02": "騰。萬象森羅獅子吼。轟天裂地原無作。謂是度生全",
    "X71n1422_003:0717a03": "大錯。佛華特地寄伽陀。六月炎天飛雪雹。",
    "X71n1422_003:0717a04": "草菴贈錢居士(參無字話)",
    "X71n1422_003:0717a05": "[0717a05] 威音劫外一莖草。縛成為菴居更好。中間不窄亦不",
    "X71n1422_003:0717a06": "寬。規模非大元非小。石頭謾言含法界。已忘其小猶",
    "X71n1422_003:0717a07": "存大。縱云法界即此菴。也是強將情傅會。逢人問道",
    "X71n1422_003:0717a08": "作何色。當門特地栽荊棘。堪笑南陽一國師。開眸走",
    "X71n1422_003:0717a09": "入華胥國。荒田不揀知何憑。萬里無處非惺惺。縱橫",
    "X71n1422_003:0717a10": "妙用解拈掇。依然尚守寒巖青。琴川有士志猛烈。見",
    "X71n1422_003:0717a11": "處超然與人別。丈六金身不用論。瓊樓玉殿何須說。",
    "X71n1422_003:0717a12": "明朗朗兮空寥寥。六&#x7255;洞廓無絲毫。千年鐵樹產曇",
    "X71n1422_003:0717a13": "&#x855A;。石人驀地凌雲霄。趙州狗子無佛性。出語已知俱",
    "X71n1422_003:0717a14": "是賸。道有道無都掃除。滿盤更把青泥飣。于今此話",
    "X71n1422_003:0717a15": "休重提。饑來喫飯寒來衣。銜花百鳥絕消息。杜鵑啼",
    "X71n1422_003:0717a16": "在簷松枝。",
    "X71n1422_003:0717a17": "次韻答虎丘滅宗和尚",
    "X71n1422_003:0717a18": "[0717a18] 少室真燈燄將息。此日有誰能續得。瞻風撥草競驅",
    "X71n1422_003:0717a19": "馳。捨妄取真自戕賊。神魚已化蒼龍飛。[感*鳥][感*鳥]只向空",
    "X71n1422_003:0717a20": "池&#x8994;。渴鹿癡狂認陽燄。迷客首燕趨越國。雲巖機用",
    "X71n1422_003:0717a21": "超玄微。懸崖峭壁非險危。碎珠驪頷豈遭睡。分&#x98E1;鷹",
    "X71n1422_003:0717a22": "爪寧緣羈。如斯宗匠今古希。度生正合隨方居。不辭",
    "X71n1422_003:0717a23": "老大賈餘勇。輥毬豎拂還拈槌。默照邪禪望風靡。渾",
    "X71n1422_003:0717a24": "如妙喜凌霄時。&#x5292;池吞&#x5374;華藏海。燈籠[跳-兆+孛]跳空中飛。",
    "X71n1422_003:0717b01": "維南有箕北有斗。趙州甲子蘇州有。何時來扣峰頂",
    "X71n1422_003:0717b02": "關。洗耳松風聽雷吼。生公千載今復作。頑石點頭應",
    "X71n1422_003:0717b03": "不錯。莫言學者少當機。寸腹蛇醫還吐雹。",
    "X71n1422_003:0717b04": "示徒弟海長老",
    "X71n1422_003:0717b05": "[0717b05] 古靈歸大中。佛果歸太平。伸出揩背手。錯聽闌雞鳴。",
    "X71n1422_003:0717b06": "一能啟師悟。一得師發明。偉哉二大老。千古流芳聲。",
    "X71n1422_003:0717b07": "汝從鐘阜還。江柳絲絲青。老我無佛法。何慰離別情。",
    "X71n1422_003:0717b08": "紹隆吾祖業。十載親經營。出入&#x5190;霜雪。臥起操准繩。",
    "X71n1422_003:0717b09": "匪煩困思慮。孰憚勞其形。竹頭與木屑。莫不知苦辛。",
    "X71n1422_003:0717b10": "久從汙漫遊。未識新戶庭。固當細語汝。還須著眼聽。",
    "X71n1422_003:0717b11": "山門向佛殿。僧堂朝庫廳。一柱對一柱。一甍連一甍。",
    "X71n1422_003:0717b12": "院事既已領。汝宜思守成。家業復委付。吾懷坦然平。",
    "X71n1422_003:0717b13": "須彌亦起舞。半夜金烏昇。斷&#x5374;甘蔗種。笑倒西來僧。",
    "X71n1422_003:0717b14": "樂善室贈陳均錫",
    "X71n1422_003:0717b15": "[0717b15] 孜孜為善而自樂。起念便應成有作。本然之善那屬",
    "X71n1422_003:0717b16": "修。況亦從來非對惡。離修自得方名善。禹顏孔聖猶",
    "X71n1422_003:0717b17": "欽羨。不樂之樂始為樂。笑殺東平謾矜衒。居士已知",
    "X71n1422_003:0717b18": "如是意。更究熊峰真旨趣。既不&#x89A9;惡曾生嫌。亦不觀",
    "X71n1422_003:0717b19": "善加勤措。菩提解脫心無著。生死輪迴豈纏縛。長年",
    "X71n1422_003:0717b20": "一室唯自居。佛來魔來俱不著。若謂本善何勞求。也",
    "X71n1422_003:0717b21": "應未到真無修。莽莽蕩蕩撥因果。不知輥入沉空流。",
    "X71n1422_003:0717b22": "恁麼有時不恁麼。世出世間無取舍。有問誰為樂善",
    "X71n1422_003:0717b23": "人。一掌攔&#x984B;便須打。",
    "X71n1422_003:0717b24": "次天序和尚韻。贈滋維那",
    "X71n1422_003:0717c01": "[0717c01] 道人參方不暫閑。那辭露宿并風&#x98E1;。手胼足胝尚矻",
    "X71n1422_003:0717c02": "矻。南尋雪嶠西溈山。驀知一老一不老。直下灑然銷",
    "X71n1422_003:0717c03": "熱惱。雲峰何曾見翠巖。鐵牛豈食闌邊草。序翁為汝",
    "X71n1422_003:0717c04": "頻提撕。大似工瑟求於齊。佛華潦倒無可說。太湖水",
    "X71n1422_003:0717c05": "&#x6FF6;青天低。",
    "X71n1422_003:0717c06": "次虎丘無說和尚韻。贈通藏主",
    "X71n1422_003:0717c07": "[0717c07] 撥草瞻風事行&#x811A;。走&#x5FA7;天涯尋不著。忽然突出拄杖",
    "X71n1422_003:0717c08": "頭。方信從來謾騷屑。無欠無餘同太&#x8657;。祖師未必能",
    "X71n1422_003:0717c09": "識渠。木人唱起無聲曲。泥牛拽動黃金犁。禪流直下",
    "X71n1422_003:0717c10": "便休去。推不向前留不住。仰天大笑下雲巖。秋風拂",
    "X71n1422_003:0717c11": "拂生庭樹。",
    "X71n1422_003:0717c12": "月海贈楊居士",
    "X71n1422_003:0717c13": "[0717c13] 蟾蜍飛浴滄溟中。乾坤一箇水晶宮。靈山指與曹溪",
    "X71n1422_003:0717c14": "話。此中深淺那能窮。萬象森羅同一色。上下四維無",
    "X71n1422_003:0717c15": "等匹。縱然挨拶到斯時。光境依前忘不得。恁麼須知",
    "X71n1422_003:0717c16": "非恁麼。拂袖去來何足訝。鐵鞭擊碎珊瑚枝。七八四",
    "X71n1422_003:0717c17": "三俱列下。道人見處能如斯。坐在這裏還成非。長沙",
    "X71n1422_003:0717c18": "踏倒仰山老。千尋波底黃塵飛。",
    "X71n1422_003:0717c19": "送思藏主",
    "X71n1422_003:0717c20": "[0717c20] 道人初入鍾山室。布毛未舉先超軼。道人今登禪月",
    "X71n1422_003:0717c21": "堂。鼻孔眼睛俱打失。如來四十九年中。縱橫說有并",
    "X71n1422_003:0717c22": "談空。青天無雲撒白雨。石上&#x81C8;月蓮花紅。碧眼黃頭",
    "X71n1422_003:0717c23": "盡拈&#x5374;。大坐當陽展韜略。一舉三山連六鰲。風前笑",
    "X71n1422_003:0717c24": "倒黃幡綽。",
    "X71n1422_003:0718a01": "送遠藏主",
    "X71n1422_003:0718a02": "[0718a02] 對一說倒一說。六月炎天飛白雪。十方世界空寥寥。",
    "X71n1422_003:0718a03": "三千剎海波濤竭。竹篦話布毛機。一筆勾下何須提。",
    "X71n1422_003:0718a04": "露柱朝來忽發笑。蟭螟昨夜吞須彌。北山雲太湖水。",
    "X71n1422_003:0718a05": "信口道來無不是。背明投暗如稻麻。盡使回光歸自",
    "X71n1422_003:0718a06": "己。咄咄咄力圍希。抹過趙州東院西。呈橈舞棹笑&#x596F;",
    "X71n1422_003:0718a07": "老。何如留取雙雙眉。",
    "X71n1422_003:0718a08": "次韻贈徑山海藏主",
    "X71n1422_003:0718a09": "[0718a09] 道人歷諸方。所貴在聞道。不辭躡屩并擔簦。豈憚瞻",
    "X71n1422_003:0718a10": "風兼撥草。驀然踢破&#x811A;指頭。百億須彌眼中小。五千",
    "X71n1422_003:0718a11": "藏教一字無。三世如來何處討。猗頓忽失富。黃金豈",
    "X71n1422_003:0718a12": "為寶。相逢自有知音知。何待開談始傾倒。阿呵呵好",
    "X71n1422_003:0718a13": "不好。李公喫酒醉張老。泥牛[跳-兆+孛]跳舞三臺。夜半金烏",
    "X71n1422_003:0718a14": "光杲杲。",
    "X71n1422_003:0718a15": "示鎧維那",
    "X71n1422_003:0718a16": "[0718a16] 維那且喜大事畢。白日青天轟霹靂。廓清五蘊空十",
    "X71n1422_003:0718a17": "方。諸佛眾生無可得。應用著著能隨機。輕提重按無",
    "X71n1422_003:0718a18": "差違。火中撥出一輪月。樹頭釣得雙雙魚。北山老矣",
    "X71n1422_003:0718a19": "沒&#x7891;記。開眼分明成瞌睡。子來索我贈行篇。抖擻屎",
    "X71n1422_003:0718a20": "腸無&#x8994;處。信手援毫信意書。撒出數斛摩尼珠。照天",
    "X71n1422_003:0718a21": "照地發光&#x6060;。驚倒西來碧眼胡。",
    "X71n1422_003:0718a22": "示謐侍者",
    "X71n1422_003:0718a23": "[0718a23] 北山初入院。謐禪來執侍。志氣甚不凡。直欲明此事。",
    "X71n1422_003:0718a24": "此事殊易明。初不勞指示。問訊及燒香。頭頭無覆蔽。",
    "X71n1422_003:0718b01": "圓悟聞雞鳴。依然不離位。未知向上機。焉會末後句。",
    "X71n1422_003:0718b02": "要作他家兒。莫墮他圈[袖-由+貴]。盡底俱揭翻。斬新成活計。",
    "X71n1422_003:0718b03": "鍼眼裏[跳-兆+孛]跳。剎竿頭遊戲。三世婆伽婆。盡是眼中翳。",
    "X71n1422_003:0718b04": "笑殺老達磨。西來傳祖意。",
    "X71n1422_003:0718b05": "送彧藏主",
    "X71n1422_003:0718b06": "[0718b06] 以字不成。八字不是。一機忽投。千差自靡。眼頭宇宙",
    "X71n1422_003:0718b07": "既能分。逆順卷舒無的旨。可行則行。可止則止。移南",
    "X71n1422_003:0718b08": "辰換北斗。曷用勞神。裂窠臼碎玄關。不消彈指。三千",
    "X71n1422_003:0718b09": "剎海一毫頭。百億須彌&#x811A;跟底。阿呵呵。囉囉哩。明月",
    "X71n1422_003:0718b10": "清風安可比。趙州東壁挂葫蘆。慈明室中橫草履。",
    "X71n1422_003:0718b11": "示玓侍者",
    "X71n1422_003:0718b12": "[0718b12] 國師三喚。侍者三應。謂是啐啄機。猶為佛祖病。當陽",
    "X71n1422_003:0718b13": "坐斷上頭關。臨濟德山來乞命。玓禪志不凡。天姿況",
    "X71n1422_003:0718b14": "清勁。既知教外傳。著著自殊勝。豈惟抹過靈山花。等",
    "X71n1422_003:0718b15": "閑擊碎曹溪鏡。撒土拋沙。摧邪顯正。道人行履合如",
    "X71n1422_003:0718b16": "斯。昨日定兮今不定。",
    "X71n1422_003:0718b17": "示律侍者",
    "X71n1422_003:0718b18": "[0718b18] 神通目犍連。天眼阿那律。祖師向上事。何曾能委悉。",
    "X71n1422_003:0718b19": "鳥窠吹布毛。魯祖唯面壁。三昧苦不多。繇來總堪述。",
    "X71n1422_003:0718b20": "&#x81C8;月蓮花開。半夜日輪出。本自沒商量。何須論得失。",
    "X71n1422_003:0718b21": "叉手立吾前。超然無等匹。壁梭俄化龍。驚倒維摩詰。",
    "X71n1422_003:0718b22": "送璨維那",
    "X71n1422_003:0718b23": "[0718b23] 解心已極欠著力。白槌相似那繇得。龍門苟不解憐",
    "X71n1422_003:0718b24": "兒。竹菴豈達箇消息。啐啄未是通神機。草木瓦礫騰",
    "X71n1422_003:0718c01": "光輝。二三四七俱膽碎。百千諸佛無全威。我未曾言",
    "X71n1422_003:0718c02": "汝先契。非類雄峰煩扭鼻。地北天南話大行。馬駒騰",
    "X71n1422_003:0718c03": "踏渾相似。",
    "X71n1422_003:0718c04": "示任藏主",
    "X71n1422_003:0718c05": "[0718c05] 大藏教中奇特事。日用現行常顯示。殫思研精擬欲",
    "X71n1422_003:0718c06": "求。炎炎猛火尋浮漚。九嵕見處何其隘。剛言展軸光",
    "X71n1422_003:0718c07": "千界。投子雲巖謾度量。演出演入非相當。任爾從頭",
    "X71n1422_003:0718c08": "俱抹過。未許全肩能負荷。爭如者也并之乎。文殊普",
    "X71n1422_003:0718c09": "賢俱他奴。",
    "X71n1422_003:0718c10": "次韻。送妙藏主遊方。後歸省慶壽獨菴和尚",
    "X71n1422_003:0718c11": "[0718c11] 舉步踏著長安道。觸境逢緣無不妙。睍睆鶯啼鍾阜",
    "X71n1422_003:0718c12": "松。聯拳鷺宿長洲草。紅吐南薰葵正妖。青點西湖荷",
    "X71n1422_003:0718c13": "葉小。半字滿字莫能詮。萬里碧天紅日杲。北山恁麼",
    "X71n1422_003:0718c14": "為提持。無端累汝成不了。如欲了。歸把老禪急推倒。",
    "X71n1422_003:0718c15": "示趣侍者",
    "X71n1422_003:0718c16": "[0718c16] 原夢度茶無指趣。家家門首長安路。乾坤未剖早回",
    "X71n1422_003:0718c17": "頭。鷂子已過新羅去。崖崩石裂先天機。著著直爾超",
    "X71n1422_003:0718c18": "玄微。黃頭碧眼搆不著。龍睛鶻眼安能窺。藏器待時",
    "X71n1422_003:0718c19": "何慶快。矩範先宗毋自懈。霹靂一聲轟禹門。萬里脩",
    "X71n1422_003:0718c20": "途任行邁。",
    "X71n1422_003:0718c21": "送里侍者",
    "X71n1422_003:0718c22": "[0718c22] 淨&#x8EB6;&#x8EB6;。赤灑灑。纔欲承當。便涉知解。一機瞥轉上頭",
    "X71n1422_003:0718c23": "看。萬浦千溪俱渤澥。有不有空不空。堪濟苦厄開盲",
    "X71n1422_003:0718c24": "聾。善侍者拈一塊石。驚倒翠巖真點胸。向上機絕比",
    "X71n1422_003:0719a01": "擬。陵轢古今耀寰宇。摩&#x6331;老眼北山頭。要看鵬搏九",
    "X71n1422_003:0719a02": "萬里。",
    "X71n1422_003:0719a03": "送妙侍者之 京",
    "X71n1422_003:0719a04": "[0719a04] 淨智妙圓。本自空寂。逼塞&#x8657;空。無蹤無跡。狸奴白牯",
    "X71n1422_003:0719a05": "&#x5374;應知。三世如來渾不識。道流志氣殊不凡。三喚聲",
    "X71n1422_003:0719a06": "前親薦得。倒拈楖栗上蓬萊。颯颯清風生八極。",
    "X71n1422_003:0719a07": "送真侍者",
    "X71n1422_003:0719a08": "[0719a08] 頭頭俱妙。法法皆真。山河大地。那有纖塵。機先搆得",
    "X71n1422_003:0719a09": "便回去。手頭著著能通神。旋乾轉坤。不勞餘力。利生",
    "X71n1422_003:0719a10": "接物。堪據要津。滅&#x5374;臨濟正法眼。少林花木回陽春。",
    "X71n1422_003:0719a11": "送湧藏主",
    "X71n1422_003:0719a12": "[0719a12] 往來不往來。是藏不是藏。信口道將來。自然能諦當。",
    "X71n1422_003:0719a13": "直得四七二三。魂飛膽喪。縱饒德山臨濟。棒如雨點。",
    "X71n1422_003:0719a14": "喝似雷奔。至於呈橈舞棹。打地輥毬。弄出千態萬狀。",
    "X71n1422_003:0719a15": "&#x81C8;月開敷十丈蓮。平地湧出千尋浪。道人祁川來。志",
    "X71n1422_003:0719a16": "氣一何壯。曾不待揚眉。所得超格量。風前笑別拈烏",
    "X71n1422_003:0719a17": "藤。萬里乾坤春浩蕩。",
    "X71n1422_003:0719a18": "送蕡維那",
    "X71n1422_003:0719a19": "[0719a19] 興化打克賓。赤土塗牛嬭。罰錢設饡飯。瑣蛣恒腹蟹。",
    "X71n1422_003:0719a20": "當機一笑俄掀翻。敲空作響胡為難。插翅於菟笑林",
    "X71n1422_003:0719a21": "樾。凌風彩鳳翔雲間。江南二月春正好。頭頭直截無",
    "X71n1422_003:0719a22": "之繞。禪月堂前送別時。一箇黃鸝啼木杪。",
    "X71n1422_003:0719a23": "送璞侍者",
    "X71n1422_003:0719a24": "[0719a24] 代人答話。對客敲&#x7240;。方鑿圓枘。那得相當。道流初未",
    "X71n1422_003:0719b01": "入吾室。浩氣直欲摩穹蒼。道流既已入吾室。胸中蕩",
    "X71n1422_003:0719b02": "蕩無留藏。便恁麼去。猶涉商量。直忘能所絕情謂。自",
    "X71n1422_003:0719b03": "然著著非尋常。斷索麒麟步天岸。覂駕騄駬馳康莊。",
    "X71n1422_003:0719b04": "妙喜竹篦&#x629D;作兩截。番湖滴水普灑八荒。竺乾四七",
    "X71n1422_003:0719b05": "真丹二三。危分險布謾爾誇聯芳。",
    "X71n1422_003:0719b06": "送解空律師歸錢唐",
    "X71n1422_003:0719b07": "[0719b07] 法師初自錢唐來。青山秀拔&#x70DF;雲開。盛談條章演持",
    "X71n1422_003:0719b08": "犯。辯傾河漢真奇才。邇遐聽受集如坌。利器鈍機咸",
    "X71n1422_003:0719b09": "遂願。異果珍花捷疾持。名香甘露非人獻。聲譽落落",
    "X71n1422_003:0719b10": "聞八紘。疑是南山今再生。為憐末運戒方緩。豈徒愛",
    "X71n1422_003:0719b11": "向人間行。法師今復錢唐去。一錫一瓶隨所住。天竺",
    "X71n1422_003:0719b12": "峰前訪舊遊。蘇臺月落桫欏樹。",
    "X71n1422_003:0719b13": "送門侍者之徑山",
    "X71n1422_003:0719b14": "[0719b14] 不即文字亦不離。開口已知成第二。瞥轉機來向上",
    "X71n1422_003:0719b15": "看。別有清風振天地。百丈初參馬簸箕。胸中萬斛皆",
    "X71n1422_003:0719b16": "狐疑。鼻頭喫扭忽知痛。百億日月揚光輝。男兒學道",
    "X71n1422_003:0719b17": "宜奮志。擺尾直如赤梢鯉。等閑一躍透龍門。千峰頂",
    "X71n1422_003:0719b18": "上波濤起。",
    "X71n1422_003:0719b19": "錢氏廉貞。刊圓覺疏板薦父母。請題其後",
    "X71n1422_003:0719b20": "[0719b20] 大圓覺海元澄寂。諸佛眾生不可得。曼殊平地起波",
    "X71n1422_003:0719b21": "濤。薄伽未免成狼藉。如來本起曾無因。況知無我兼",
    "X71n1422_003:0719b22": "無人。四病既離三觀泯。大千何處求纖塵。圭峰老禪",
    "X71n1422_003:0719b23": "太饒舌。無分別中恣分別。以疏註經鈔註疏。炎炎六",
    "X71n1422_003:0719b24": "月飄霜雪。草菴居士龐蘊流。圓覺妙義曾研求。臨終",
    "X71n1422_003:0719c01": "了了心不亂。出生入死何優游。其女孝思尤莫測。經",
    "X71n1422_003:0719c02": "疏命工重板刻。天長地久永流通。用酬生育劬勞德。",
    "X71n1422_003:0719c03": "佛華說偈聊稱揚。謗沉無&#x99A4;譽金黃。森羅萬象齊起",
    "X71n1422_003:0719c04": "舞。笑倒階前石敢當。",
    "X71n1422_003:0719c05": "送訓蒙菴住諸暨寶林",
    "X71n1422_003:0719c06": "[0719c06] 隨菴尊者吾法兄。全機妙用何縱橫。舌翻波濤筆風",
    "X71n1422_003:0719c07": "雨。聲譽拍肩嵩仲靈。入寂滅來雖已久。海內猶聞獅",
    "X71n1422_003:0719c08": "子吼。詵詵弟子盛傳持。星布城隍與休藪。訓師蚤依",
    "X71n1422_003:0719c09": "鍾阜顛。桶&#x7BD0;爆處參得禪。曾蒙吾兄親印可。餘子誰",
    "X71n1422_003:0719c10": "復能爭先。又向冷泉施一默。曷許智知兼識測。五十",
    "X71n1422_003:0719c11": "年中譚不全。四七二三傳不得。從茲話落叢林中。設",
    "X71n1422_003:0719c12": "施不與尋常同。驊騮固當出洼水。鳳凰終是遭樊籠。",
    "X71n1422_003:0719c13": "出處隨緣又隨福。圓悟當年尚歸蜀。寶林非為故鄉",
    "X71n1422_003:0719c14": "榮。也知自可追先躅。老吾客居鳳阜邊。來索贈行無",
    "X71n1422_003:0719c15": "可言。住山慎勿為名利。古人標格宜勉旃。",
    "X71n1422_003:0719c16": "次蘧菴和尚韻。示徐福遠",
    "X71n1422_003:0719c17": "[0719c17] 纔涉思惟非正句。安許耳聞兼眼&#x89B0;。千聖繇來不可",
    "X71n1422_003:0719c18": "傳。堪笑維摩談不二。直下會得誠差強。自然便達無",
    "X71n1422_003:0719c19": "何鄉。頭頭物物盡成現。了知更不勞摶量。鼻直眼橫",
    "X71n1422_003:0719c20": "從此識。面向南辰看北極。借婆帔也拜婆年。騎賊馬",
    "X71n1422_003:0719c21": "兮仍趕賊。三要三玄俱擘破。臨濟德山生按過。莫嫌",
    "X71n1422_003:0719c22": "意氣何更多。大丈夫宜如此作。",
    "X71n1422_003:0719c23": "次韻送天界田藏主",
    "X71n1422_003:0719c24": "[0719c24] 入雲巖室登鳳山。已了平生參學志。既能還&#x5374;犀牛",
    "X71n1422_003:0720a01": "兒。等閑一默酬問字。摩醯正眼頂門開。山河大地無",
    "X71n1422_003:0720a02": "纖埃。那分暗合與明合。從教胡來并漢來。老吾渾沒",
    "X71n1422_003:0720a03": "為人句。傳燈廣燈白魚蛀。笑渠中邑太無端。剛把獼",
    "X71n1422_003:0720a04": "猴六&#x7ABB;喻。",
    "X71n1422_003:0720a05": "送深維那",
    "X71n1422_003:0720a06": "[0720a06] 禪流毗陵來。厥志非小小。佛祖上頭關。一笑盡掀倒。",
    "X71n1422_003:0720a07": "三玄頓擘開。五位亦蕩掃。文殊杳無蹤。普賢何處討。",
    "X71n1422_003:0720a08": "大地風寥寥。十&#x8657;日杲杲。桶&#x7BD0;墮猶遲。桃花開匪早。",
    "X71n1422_003:0720a09": "此去宜勉旃。大振少林道。",
    "X71n1422_003:0720a10": "送雨知客",
    "X71n1422_003:0720a11": "[0720a11] 雨夜讀傳燈。窮神俱破墮。咄哉老龍門。還於炭裏坐。",
    "X71n1422_003:0720a12": "禪流切記莫學渠。學渠畢竟非丈夫。從來自握靈蛇",
    "X71n1422_003:0720a13": "寶。肘後況亦懸神符。北山無端與麼道。蚤是全身入",
    "X71n1422_003:0720a14": "荒草。撒手威音那畔行。自有清風來浩浩。",
    "X71n1422_003:0720a15": "送閑藏主",
    "X71n1422_003:0720a16": "[0720a16] 如來四十九年說。大似烏龜喚作&#x9F08;。慶喜從頭結集",
    "X71n1422_003:0720a17": "來。又向&#x8657;空剛釘橛。柴瓣颺下還未然。竇八布衫都",
    "X71n1422_003:0720a18": "破穿。一氣轉得較些子。&#x9946;&#x9960;[飢-几+追]子尤堪憐。道人志氣",
    "X71n1422_003:0720a19": "殊猛烈。東請南詢要分決。叢林作者既親從。北山詎",
    "X71n1422_003:0720a20": "可重饒舌。楊岐正&#x8109;猶懸絲。此去未必容閑居。千尺",
    "X71n1422_003:0720a21": "長竿快須把。釣取東海吞舟魚。",
    "X71n1422_003:0720a22": "示路侍者",
    "X71n1422_003:0720a23": "[0720a23] 向上一路。千聖不傳。直下洞達。只在目前。見得分明",
    "X71n1422_003:0720a24": "提得去。千手大悲攔不住。任運旋乾復轉坤。全機出",
    "X71n1422_003:0720b01": "沒無回互。圓悟初見東山時。鐵山萬仞何巍巍。小玉",
    "X71n1422_003:0720b02": "聲中打失鼻。金雞飛上闌杆啼。恁麼恁麼何奇特。眼",
    "X71n1422_003:0720b03": "裏無筋被他惑。擺手毗盧頂[寧*頁]行。方是西來好消息。",
    "X71n1422_003:0720b04": "送瑟侍者",
    "X71n1422_003:0720b05": "[0720b05] 琴瑟箜篌有妙音。若無妙指不能發。含生本住如來",
    "X71n1422_003:0720b06": "家。良導不逢終莫達。所以圓悟參東山。周旋曾不辭",
    "X71n1422_003:0720b07": "艱難。闌雞一唱眼睛活。掉臂直過千重關。煆烹佛祖",
    "X71n1422_003:0720b08": "鉗鎚妙。有用灼然還有照。追風木馬山頭嘶。抱兒石",
    "X71n1422_003:0720b09": "女溪邊笑。道流遠來自霞城。執侍左右殊專精。負吾",
    "X71n1422_003:0720b10": "負汝俱莫論。要看萬里搏鵬程。",
    "X71n1422_003:0720b11": "送性藏主(諱自性。建昌府人)",
    "X71n1422_003:0720b12": "[0720b12] 父母生前那一著。未出盰江已了&#x5374;。入門振錫繞禪",
    "X71n1422_003:0720b13": "&#x7240;。無病剛然要求藥。徑山恁麼為提持。黃葉謾止癡",
    "X71n1422_003:0720b14": "兒啼。頂門正眼皎如日。掉頭歸去驊騮馳。秋山蒼蒼",
    "X71n1422_003:0720b15": "秋水碧。一句了然超百億。蛾眉女子鬍鬚長。舜若多",
    "X71n1422_003:0720b16": "神面門赤。",
    "X71n1422_003:0720b17": "贈聰藏主",
    "X71n1422_003:0720b18": "[0720b18] 七穿八穴如來藏。從來只在毫端上。見得分明識得",
    "X71n1422_003:0720b19": "親。究竟依然非諦當。東山道箇&#x9262;囉娘。尺箠剛把&#x8657;",
    "X71n1422_003:0720b20": "空量。雲門颺下柴一瓣。炎炎火裏飛清霜。我宗無法",
    "X71n1422_003:0720b21": "無語句。竹篦亦嬾向人舉。終朝兀坐觜盧都。那問負",
    "X71n1422_003:0720b22": "吾并負汝。道流來自金泉湄。胸中浩氣吞虹蜺。繞&#x7240;",
    "X71n1422_003:0720b23": "三&#x5E00;卓然立。徑山更不勞揚眉。露柱燈籠齊稽首。風",
    "X71n1422_003:0720b24": "吹石臼空中走。一著全超曠劫前。釋迦不在然燈後。",
    "X71n1422_003:0720c01": "示學藏主",
    "X71n1422_003:0720c02": "[0720c02] 大藏小藏俱拈&#x5374;。演出演入那問著。千聖頭邊露一",
    "X71n1422_003:0720c03": "機。瘥病豈假驢馱藥。笑他德山口謾開。拭瘡疣紙從",
    "X71n1422_003:0720c04": "何來。跛&#x811A;韶陽欠敏捷。對一說也徒迂回。賴有東山",
    "X71n1422_003:0720c05": "較些子。畢竟何曾容擬議。當陽道箇&#x9262;囉娘。明月清",
    "X71n1422_003:0720c06": "風播無已。幾多絡索都掃除。熊峰面壁輸老鬍。若到",
    "X71n1422_003:0720c07": "徑山門下過。還知居然在半途。道流別自有奇計。肯",
    "X71n1422_003:0720c08": "落他家圈[袖-由+貴]裏。不畜粒米與莖虀。坐斷要津接雲水。",
    "X71n1422_003:0720c09": "送地藏主",
    "X71n1422_003:0720c10": "[0720c10] 地水火風空覺識。&#x5FA7;周沙界無形跡。一顆如來藏裏",
    "X71n1422_003:0720c11": "珠。紙衣脫下親收得。黑月即隱白月現。照古照今光",
    "X71n1422_003:0720c12": "耀炫。白牯狸奴解點頭。三世如來渾不薦。道流昨自",
    "X71n1422_003:0720c13": "吾鄉來。胸吞虹蜺何壯哉。竹篦一&#x629D;作兩截。&#x9262;池吸",
    "X71n1422_003:0720c14": "盡生塵埃。秋風瑟瑟動高樹。拄杖穿雲忽歸去。他日",
    "X71n1422_003:0720c15": "人前恣拍盲。五色祥麟天岸步。",
    "X71n1422_003:0720c16": "示春藏主",
    "X71n1422_003:0720c17": "[0720c17] 道人蚤歲來姑蘇。曾侍佛華北山裏。機先曾不待三",
    "X71n1422_003:0720c18": "呼。諸佛頓空無自己。柴瓣颺下鍾阜顛。神機出沒何",
    "X71n1422_003:0720c19": "超然。俊鶻翱翔戾碧漢。驊騮騰踏衝飛&#x70DF;。凌霄峰頂",
    "X71n1422_003:0720c20": "重相見。那論日面與月面。明&#x7ABB;一榻草為茵。飯有黃",
    "X71n1422_003:0720c21": "糧蔬有莧。要識淡中滋味長。好思神鼎并法昌。草屋",
    "X71n1422_003:0720c22": "瓿酒尚誇詫。豈有千倉及萬箱。媿我未能行古道。賴",
    "X71n1422_003:0720c23": "子符合雅為好。相與扶持濟北宗。千古清風彌浩浩。",
    "X71n1422_003:0720c24": "有時拈起黑竹篦。具摩醯眼那能窺。電光影裏驀掣",
    "X71n1422_003:0721a01": "去。峰頂他年恣設施。",
    "X71n1422_003:0721a02": "次佛幻法兄和尚韻。示周道祥居士",
    "X71n1422_003:0721a03": "[0721a03] 真佛安有相。大道元無方。可見及可到。了知非吉祥。",
    "X71n1422_003:0721a04": "東平謾說能為善。思邈徒誇書梵典。當頭一著如未",
    "X71n1422_003:0721a05": "明。究竟皆為隨物轉。如今且莫問如何。放下只在一",
    "X71n1422_003:0721a06": "剎那。回斡天關轉地軸。盡皆繇我非繇他。",
    "X71n1422_003:0721a07": "示繪藏主",
    "X71n1422_003:0721a08": "[0721a08] 道流未離&#x6822;山寺。已入徑山佛華室。及來燒香打問",
    "X71n1422_003:0721a09": "訊。鼻孔拈得眼睛失。德嶠撞著龍潭時。龍潭只把紙",
    "X71n1422_003:0721a10": "燭吹。一條白棒便胡楦。電砰雨射雷霆飛。箇般伎倆",
    "X71n1422_003:0721a11": "慎勿學。接響承&#x8657;轉成錯。掀翻舊轍展新條。渺渺晴",
    "X71n1422_003:0721a12": "空飛一鶚。",
    "X71n1422_003:0721a13": "偈頌中",
    "X71n1422_003:0721a14": "洪武壬子夏。予居虎丘。記司山中諸名勝。咸",
    "X71n1422_003:0721a15": "以偈見賀。遂成一首奉答",
    "X71n1422_003:0721a16": "[0721a16] 海湧峰前一笑間。當機覿面不相謾。仰山夢裏神通",
    "X71n1422_003:0721a17": "妙。積翠胸中藻思寬。拈起布毛明體用。掀翻藏海絕",
    "X71n1422_003:0721a18": "波瀾。幾多鐵眼銅睛漢。一曲陽春和總難。",
    "X71n1422_003:0721a19": "賀萬壽中道行藏主",
    "X71n1422_003:0721a20": "[0721a20] 道人纔入熙怡室。華藏重重盡揭翻。百草頭邊明祖",
    "X71n1422_003:0721a21": "意。一毫端上識根源。龍潭吹滅德山燭。良遂推開麻",
    "X71n1422_003:0721a22": "谷門。肝膽等閑俱裂破。蟭螟吞&#x5374;鐵崑崙。",
    "X71n1422_003:0721a23": "送僧受戒後還華亭",
    "X71n1422_003:0721a24": "[0721a24] 離心無戒亦無心。平地休栽荊棘林。法解不存塵自",
    "X71n1422_003:0721b01": "盡。妄情纔動業還深。四禪畢竟非成壞。十世何曾有",
    "X71n1422_003:0721b02": "古今。抑下威光重與說。朱涇船子是知音。",
    "X71n1422_003:0721b03": "寄獨菴法兄。兼呈西麓和尚",
    "X71n1422_003:0721b04": "[0721b04] 坐斷寰中更有誰。海雲深處足棲遲。銅頭鐵額言前",
    "X71n1422_003:0721b05": "死。鶻眼龍睛喝下迷。線路放開分內外。牢關把定絕",
    "X71n1422_003:0721b06": "毫釐。那邊別有真消息。只許渾家父子知。",
    "X71n1422_003:0721b07": "寄臥佛融室法師",
    "X71n1422_003:0721b08": "[0721b08] 勝幢高建眾魔摧。白牯狸奴歎善哉。良夜月輪諸暗",
    "X71n1422_003:0721b09": "滅。中流砥柱百川回。上乘禪理詮方著。九會圓譚疏",
    "X71n1422_003:0721b10": "已裁。應有南詢童子至。願聞禪指閣門開。",
    "X71n1422_003:0721b11": "送年藏主省母",
    "X71n1422_003:0721b12": "[0721b12] 汀蒲過雨綠芽抽。慈母年來況白頭。本是出家宜割",
    "X71n1422_003:0721b13": "愛。那堪逢景&#x5374;生愁。負薪底用依盧老。捆屨何須&#x52B9;",
    "X71n1422_003:0721b14": "睦州。撒手到家無物獻。劬勞恩德一時酬。",
    "X71n1422_003:0721b15": "賀蘧菴和尚住北禪",
    "X71n1422_003:0721b16": "[0721b16] 宿承願力擅多聞。蚤悟天台觀行門。千聖頂中施斧",
    "X71n1422_003:0721b17": "鑿。一毛頭上立乾坤。硎山糞火煨黃獨。金殿茶甌對",
    "X71n1422_003:0721b18": "至尊。此日北禪開法席。定應四海象龍奔。",
    "X71n1422_003:0721b19": "送福維那再參天全室和尚",
    "X71n1422_003:0721b20": "[0721b20] 道人法戰龍河後。與奪臨機總自繇。猛虎豈曾&#x98E1;伏",
    "X71n1422_003:0721b21": "肉。神仙何必待封侯。域中日月縱橫挂。塞外英雄叱",
    "X71n1422_003:0721b22": "&#x54A4;收。&#x5374;笑馬師施一喝。無端屋裏販揚州。",
    "X71n1422_003:0721b23": "次薦嚴蘭江和尚韻。送夏正因東歸",
    "X71n1422_003:0721b24": "[0721b24] 一念生時一佛成。恒沙煩惱等閑傾。頭頭盡是毗盧",
    "X71n1422_003:0721c01": "藏。在在皆為極樂城。抹過五時兼五味。掃空三慧及",
    "X71n1422_003:0721c02": "三明。風前唱起還鄉曲。竹杖芒鞋側耳聽。",
    "X71n1422_003:0721c03": "次韻答前開原愚仲和尚",
    "X71n1422_003:0721c04": "[0721c04] 橫陳一榻古禪宮。高致超他五髻峰。拄杖欲拈機盡",
    "X71n1422_003:0721c05": "喪。伽陀纔出義俱空。舟航苦海長迷客。橐籥曹溪欲",
    "X71n1422_003:0721c06": "墜宗。禪不在譚那有病。舌長應笑老黃龍。",
    "X71n1422_003:0721c07": "寄天寧顯雪心",
    "X71n1422_003:0721c08": "[0721c08] 自與毗陵大有緣。度門重啟示單傳。&#x68CA;盤石話喧天",
    "X71n1422_003:0721c09": "地。篾戾車人脫&#x8462;纏。赫赫紅輪消黑暗。雄雄大將據",
    "X71n1422_003:0721c10": "中堅。先師公案登時了。何待廿年三十年。",
    "X71n1422_003:0721c11": "借全室和尚韻。悼華嚴瑩中和尚",
    "X71n1422_003:0721c12": "[0721c12] 見得分明沒點虧。也應只有弟兄知。山塘路上同行",
    "X71n1422_003:0721c13": "處。水竹軒中一笑時。不特泥牛還汗下。直教石女亦",
    "X71n1422_003:0721c14": "心悲。莫言此話無分付。萬象森羅解受持。",
    "X71n1422_003:0721c15": "[0721c15] 解無偏僻行無虧。堪受賢王特見知。道猛初為綱領",
    "X71n1422_003:0721c16": "日。拙菴三宿觀堂時。玄風方振天龍悅。佛日俄傾草",
    "X71n1422_003:0721c17": "木悲。大定本無生滅相。頹綱此去孰扶持。",
    "X71n1422_003:0721c18": "次韻寄定山貞松石",
    "X71n1422_003:0721c19": "[0721c19] 八月秋高月滿空。西來消息與誰通。蛇生繩上還因",
    "X71n1422_003:0721c20": "識。幡動竿頭不是風。能所量忘知見泯。離微根極是",
    "X71n1422_003:0721c21": "非融。松間宴坐蒲團穩。信是超然世少同。",
    "X71n1422_003:0721c22": "[0721c22] 顯出分明自劫空。遊梁歷魏要流通。神弓解破千重",
    "X71n1422_003:0721c23": "甲。鵬翮能搏萬里風。境不起時心不起。理圓融處事",
    "X71n1422_003:0721c24": "圓融。輸他濟北兒孫手。倒用橫拈自不同。",
    "X71n1422_003:0722a01": "寄一舟和尚(時退天寧。歸普照)",
    "X71n1422_003:0722a02": "[0722a02] 老禪出處曷優游。只為從來有一舟。上載便須教下",
    "X71n1422_003:0722a03": "載。入流終不肯隨流。&#x596F;公桂棹呈還舞。誠老絲綸擲",
    "X71n1422_003:0722a04": "又收。且喜眾生今度盡。依然歸泊古灘頭。",
    "X71n1422_003:0722a05": "月波軒",
    "X71n1422_003:0722a06": "[0722a06] 只為軒當湖上居。蟾來豈待夜深時。觸瀾不散非為",
    "X71n1422_003:0722a07": "妙。穿水無痕未是奇。投子酬僧殊特達。南泉拂袖涉",
    "X71n1422_003:0722a08": "狐疑。直教光境俱亡了。方與曹溪話合宜。",
    "X71n1422_003:0722a09": "送淨心源住崇恩",
    "X71n1422_003:0722a10": "[0722a10] 捧檄東歸作住持。江城梅子半黃時。單傳門戶如能",
    "X71n1422_003:0722a11": "啟。累世風流便可追。拈出韶陽乾屎橛。揭翻寂照&#x9262;",
    "X71n1422_003:0722a12": "盂池。教他海上參玄者。知得奚家有此兒。",
    "X71n1422_003:0722a13": "次韻答報本武菴和尚",
    "X71n1422_003:0722a14": "[0722a14] 雙鬢皤然老景臨。囅然投枕起蘿陰。宗綱解紐雖非",
    "X71n1422_003:0722a15": "昔。佛日回光在即今。水漲定應船自汎。醯酸還有&#x8739;",
    "X71n1422_003:0722a16": "爭尋。祖翁一片&#x68CA;盤石。何翅價高逾萬金。",
    "X71n1422_003:0722a17": "用韻示別海居士童福宗",
    "X71n1422_003:0722a18": "[0722a18] 少室門庭未共臨。認陶多是錯為陰。等閑踏著渠非",
    "X71n1422_003:0722a19": "我。奇特商量古到今。說處意根須用絕。覺時夢境曷",
    "X71n1422_003:0722a20": "能尋。野狐種族徒成隊。一角麒麟自糞金。",
    "X71n1422_003:0722a21": "寄徑山敬中和尚",
    "X71n1422_003:0722a22": "[0722a22] 昔同承聘入 皇都。騏驥駑駘曷共途。道業黃楊逢",
    "X71n1422_003:0722a23": "閏歲。神機驕將得靈符。為人慣用山頭鯉。老我徒看",
    "X71n1422_003:0722a24": "屋上烏。聞道室中籌欲滿。其如才俊正奔趨。",
    "X71n1422_003:0722b01": "[0722b01] 天下名山五髻峰。欽承 帝命闡真宗。號頒國一恩",
    "X71n1422_003:0722b02": "同渥。茶盪延和道並隆。井底蓬塵休舉似。南山筀&#x7B0B;",
    "X71n1422_003:0722b03": "好流通。衝樓跨&#x7AC8;猶閒事。絕喜遙同月下風。",
    "X71n1422_003:0722b04": "寄松隱唯菴和尚",
    "X71n1422_003:0722b05": "[0722b05] 問法如雲咳唾酬。東南祖道近逾優。豈唯鑄印即銷",
    "X71n1422_003:0722b06": "印。應是看樓還打樓。四十二門彈指頃。百千三昧一",
    "X71n1422_003:0722b07": "毫頭。諸方作者皆兒戲。不似翁翁輥&#x7D89;毬。",
    "X71n1422_003:0722b08": "悼靈谷隨菴法兄和尚",
    "X71n1422_003:0722b09": "[0722b09] 妙明心印得真傳。十載 皇都闡化權。擊虎不施三",
    "X71n1422_003:0722b10": "尺箠。釣鰲時下一棬攣。旋嵐遽偃陰涼樹。苦海俄翻",
    "X71n1422_003:0722b11": "般若船。牢落叢林秋日冷。希音誰復奏鯤絃。",
    "X71n1422_003:0722b12": "寄承天東堂野舟和尚。求題先人道巖居士",
    "X71n1422_003:0722b13": "傳",
    "X71n1422_003:0722b14": "[0722b14] 目飛巖電貌含霜。大法元龜佛紀綱。俯仰周旋皆祖",
    "X71n1422_003:0722b15": "意。笑譚怒罵盡文章。趙州老去機尤峻。天瑞傳來道",
    "X71n1422_003:0722b16": "益昌。大施門開無雍塞。先人猶待發幽光。",
    "X71n1422_003:0722b17": "次韻答天封密印宗和尚",
    "X71n1422_003:0722b18": "[0722b18] 鍾阜山頭海湧峰。幾回連榻話先宗。宏機密用難窺",
    "X71n1422_003:0722b19": "測。奕世真傳克紹隆。路轉千盤單騎入。珠穿九曲一",
    "X71n1422_003:0722b20": "絲通。巖頭雪嶠鰲山店。合豎降旗在下風。",
    "X71n1422_003:0722b21": "送正維那",
    "X71n1422_003:0722b22": "[0722b22] 提起金鎚耀日明。百千諸佛膽魂驚。神魚定逐春雷",
    "X71n1422_003:0722b23": "去。彩鳳寧遭鐵網縈。興化棒頭施重罰。翠巖堂上笑",
    "X71n1422_003:0722b24": "相迎。不消謦欬都拈&#x5374;。雲外青山一帶橫。",
    "X71n1422_003:0722c01": "示興藏主",
    "X71n1422_003:0722c02": "[0722c02] 空劫已前一段事。明明動植共宣揚。彩鴻&#x621E;漢橫秋",
    "X71n1422_003:0722c03": "影。丹桂含風吐晚香。大藏固知詮不及。祖師猶是錯",
    "X71n1422_003:0722c04": "論量。道人胸次機輪活。化腐為奇別有方。",
    "X71n1422_003:0722c05": "次韻答前崇聖性源和尚瑀書記禧藏主",
    "X71n1422_003:0722c06": "[0722c06] 笑別常人棄&#x5374;山。翩翩野鶴自東還。全機妙用誰能",
    "X71n1422_003:0722c07": "測。一種高風孰敢攀。慶喜無端分八藏。黃龍特地立",
    "X71n1422_003:0722c08": "三關。嗟予老不能忘世。塵土奔馳覺厚顏。",
    "X71n1422_003:0722c09": "示機藏主",
    "X71n1422_003:0722c10": "[0722c10] 東山道箇&#x9262;囉娘。杲日揚輝洞十方。遮表二詮渾莫",
    "X71n1422_003:0722c11": "及。君臣五位曷相當。機先坐斷千差路。頂後常輝萬",
    "X71n1422_003:0722c12": "里光。一著更能超列祖。木瓜枝上覺花香。",
    "X71n1422_003:0722c13": "送銘首座之杭",
    "X71n1422_003:0722c14": "[0722c14] 小玉聲中得路歸。揭翻藏海顯全提。不施一喝分賓",
    "X71n1422_003:0722c15": "主。脫略&#x7FA3;機絕悟迷。丹鳳定應翔碧漢。蒼龍安肯困",
    "X71n1422_003:0722c16": "淤泥。春風西子湖頭路。白鳥雙雙度柳堤。",
    "X71n1422_003:0722c17": "送澤維那",
    "X71n1422_003:0722c18": "[0722c18] 一聲佛下一聲槌。正是&#x8657;空粉碎時。露柱燈籠齊起",
    "X71n1422_003:0722c19": "舞。木人石女盡掀眉。智如鶖子應難測。辯似空生謾",
    "X71n1422_003:0722c20": "度思。相送不煩重指示。秋風淅淅黍離離。",
    "X71n1422_003:0722c21": "示崧維那",
    "X71n1422_003:0722c22": "[0722c22] 師資緣遇信非輕。豈比尋常世俗情。不是克賓心自",
    "X71n1422_003:0722c23": "肯。也知興化令徒行。石人頷下鬚方出。鐵樹枝頭果",
    "X71n1422_003:0722c24": "已成。我既入泥仍入水。闍黎道眼合須明。",
    "X71n1422_003:0723a01": "送紀維那",
    "X71n1422_003:0723a02": "[0723a02] 選佛場中曾法戰。不勞叱&#x54A4;定封疆。萬方烽燹俱消",
    "X71n1422_003:0723a03": "殞。六聚魔軍悉遁藏。徹底明宗猶第二。透峰見性也",
    "X71n1422_003:0723a04": "尋常。龍泉未出豐城匣。已有寒光射斗傍。",
    "X71n1422_003:0723a05": "送楙維那",
    "X71n1422_003:0723a06": "[0723a06] 宣州一箇木瓜種。接影連輝&#x5FA7;八荒。洞裏碧桃難並",
    "X71n1422_003:0723a07": "茂。月中丹桂合同芳。壽山雨潤根應活。崑阜風清花",
    "X71n1422_003:0723a08": "已香。佇看他年成大器。叢林千古作陰涼。",
    "X71n1422_003:0723a09": "示播維那",
    "X71n1422_003:0723a10": "[0723a10] 桶&#x7BD0;墮地便知歸。未是懸崖撒手時。語透重玄猶涉",
    "X71n1422_003:0723a11": "解。心空萬法尚存疑。若耶溪上蘋花白。斜玉峰前木",
    "X71n1422_003:0723a12": "葉飛。何用北山多指註。當機無順亦無違。",
    "X71n1422_003:0723a13": "示施了全居士",
    "X71n1422_003:0723a14": "[0723a14] 了知全性復全脩。祖意明明百草頭。謂有得時安有",
    "X71n1422_003:0723a15": "得。不堪優處&#x5374;堪優。雙眸&#x70F1;&#x70F1;懸穹壤。萬境紛紛任",
    "X71n1422_003:0723a16": "獻酬。抹過衡陽龐蘊老。腰錢騎鶴上揚州。",
    "X71n1422_003:0723a17": "送熏維那",
    "X71n1422_003:0723a18": "[0723a18] 北山多眾已綱維。自己靈源合自知。非似殿中陳佛",
    "X71n1422_003:0723a19": "處。端如堂裏白槌時。桶&#x7BD0;墮地元非妙。露柱生花未",
    "X71n1422_003:0723a20": "是奇。掃蕩二三并四七。洞庭波漾碧琉璃。",
    "X71n1422_003:0723a21": "次韻答澱山仁默菴",
    "X71n1422_003:0723a22": "[0723a22] 東敲況復解西撾。箇是雲巖真克家。絕類獅絃瘖眾",
    "X71n1422_003:0723a23": "響。豈同蛙步[馬*展]泥沙。炎天普下繽紛雪。&#x81C8;月遄開爛",
    "X71n1422_003:0723a24": "熳花。老我住山無異策。長年一&#x9262;作生涯。",
    "X71n1422_003:0723b01": "送煥維那",
    "X71n1422_003:0723b02": "[0723b02] 未曾舉起解承當。觸境隨時煥本光。水綠山青非點",
    "X71n1422_003:0723b03": "染。鴉鳴鵲噪豈尋常。&#x5374;憐德嶠能焚疏。深笑雲峰事",
    "X71n1422_003:0723b04": "化糧。津筏四生恢列祖。理應時至自然彰。",
    "X71n1422_003:0723b05": "示乳侍者",
    "X71n1422_003:0723b06": "[0723b06] 侍者參得禪了也。須知更有上頭津。有呼有應投籠",
    "X71n1422_003:0723b07": "鳥。全境全心滯網鱗。金出&#x945B;中猶待鍊。乳非城內始",
    "X71n1422_003:0723b08": "為真。佛華老矣慵忉怛。雲斂蘇臺月色新。",
    "X71n1422_003:0723b09": "送&#x7398;藏主歸崇明",
    "X71n1422_003:0723b10": "[0723b10] 等閑抹過布毛機。半夜金烏海底飛。書字藏空渾是",
    "X71n1422_003:0723b11": "妄。側身對客亦成非。聖凡迷悟空中翳。霧露雲霞體",
    "X71n1422_003:0723b12": "上衣。沙浦潮生家已到。菊花香噴滿林扉。",
    "X71n1422_003:0723b13": "送信藏主之武林",
    "X71n1422_003:0723b14": "[0723b14] 信&#x811A;踢翻華藏海。扶桑夜半日輪紅。翻身獅子曾無",
    "X71n1422_003:0723b15": "訣。掛角羚羊豈有蹤。頓復真規并素範。掃空密證與",
    "X71n1422_003:0723b16": "潛通。武林故舊如相見。為道年來兩耳聾。",
    "X71n1422_003:0723b17": "送頓侍者",
    "X71n1422_003:0723b18": "[0723b18] 一聽闌雞拍翅啼。胸中無悟亦無迷。凡情聖解俱消",
    "X71n1422_003:0723b19": "泯。妙旨玄言曷用提。達磨徒煩來震旦。永嘉空自到",
    "X71n1422_003:0723b20": "曹溪 帝城此去春光好。渠柳條長水面齊。",
    "X71n1422_003:0723b21": "次光孝萍菴韻。贈徑山嚴藏主",
    "X71n1422_003:0723b22": "[0723b22] 的是衝樓跨&#x7AC8;兒。行藏語默總玄機。&#x9262;囊向自鍾山",
    "X71n1422_003:0723b23": "付。錫杖今從徑塢歸。大法有源能力討。芳名無翼自",
    "X71n1422_003:0723b24": "長飛。度生悲願扶宗志。此去毋令或暫違。",
    "X71n1422_003:0723c01": "示湛侍者",
    "X71n1422_003:0723c02": "[0723c02] 千聖頭邊有一機。當陽搆得絕離微。脫&#x97B2;俊鶻衝霄",
    "X71n1422_003:0723c03": "去。戴角於菟插翅飛。三喚三酬還涉解。全心全佛未",
    "X71n1422_003:0723c04": "忘依。試看倒用橫拈處。忿怒那吒也失威。",
    "X71n1422_003:0723c05": "示鑑藏主",
    "X71n1422_003:0723c06": "[0723c06] 心鑑圓明洞十&#x8657;。中天雲淨月輪孤。靈光赫赫輝今",
    "X71n1422_003:0723c07": "古。妙體如如離有無。五教三乘徒展演。單傳直指強",
    "X71n1422_003:0723c08": "名模。木人拍手泥牛舞。驚倒西來碧眼鬍。",
    "X71n1422_003:0723c09": "示宣維那",
    "X71n1422_003:0723c10": "[0723c10] 少林一段大因緣。物物頭頭共廣宣。&#x7ABB;外黃鸝方囀",
    "X71n1422_003:0723c11": "竹。溪邊綠柳正含&#x70DF;。翠巖有計煩營炭。興化無端要",
    "X71n1422_003:0723c12": "罰錢。截斷兩條明暗路。閻浮樹在海南邊。",
    "X71n1422_003:0723c13": "示亶維那",
    "X71n1422_003:0723c14": "[0723c14] 疊妙重玄力討尋。到頭都是枉勞心。片言解使凡為",
    "X71n1422_003:0723c15": "聖。丸藥能令鐵化金。妙喜宗風無指的。閻浮佛事在",
    "X71n1422_003:0723c16": "聲音。目前法法無遮掩。&#x9E0E;囀碧桃春正深。",
    "X71n1422_003:0723c17": "示奎維那",
    "X71n1422_003:0723c18": "[0723c18] 威音那畔箇消息。顯露分明在即今。要辨泥中還有",
    "X71n1422_003:0723c19": "刺。須知法外本無心。&#x6491;天拄地何殊特。撥草瞻風謾",
    "X71n1422_003:0723c20": "訪尋。脫落桶&#x7BD0;方悟去。流鶯已過綠楊陰。",
    "X71n1422_003:0723c21": "悼示光震止菴",
    "X71n1422_003:0723c22": "[0723c22] 十載高居四示堂。為人曾不憚敷揚。揭翻佛祖開玄",
    "X71n1422_003:0723c23": "路。掃蕩荊榛化寶坊。曉角驚殘槐國夢。旋嵐吹倒葛",
    "X71n1422_003:0723c24": "藤樁。白雲早世人皆惜。非我同門獨歎傷。",
    "X71n1422_003:0724a01": "送洪維那(受業法華寺)",
    "X71n1422_003:0724a02": "[0724a02] 直指單傳無授受。法華七喻與三周。非權畢竟元非",
    "X71n1422_003:0724a03": "實。有放還應亦有收。室輥木毬憐雪嶠。&#x7240;懸麈拂笑",
    "X71n1422_003:0724a04": "洪州。箇般保社俱休入。草偃風行得自繇。",
    "X71n1422_003:0724a05": "次韻賀萬壽象初禪師",
    "X71n1422_003:0724a06": "[0724a06] 早從梁邸印心來。皂角燈心鋪慣開。妙用電砰還雨",
    "X71n1422_003:0724a07": "射。玄談玉轉又珠回。吸乾眼底西江水。細抹階前下",
    "X71n1422_003:0724a08": "馬臺。如此話頭重舉起。石人笑豁半邊腮。",
    "X71n1422_003:0724a09": "悼呂敬夫(書華嚴。誦法華)",
    "X71n1422_003:0724a10": "[0724a10] 學博才優德行隆。參禪況亦邁龐翁。十玄六相毫端",
    "X71n1422_003:0724a11": "上。七喻三周一念中。生滅去來那有相。聖凡迷悟本",
    "X71n1422_003:0724a12": "無蹤。我來獨弔邪旬後。潮滿寒塘月滿空。",
    "X71n1422_003:0724a13": "次萬壽象初韻。送旻藏主",
    "X71n1422_003:0724a14": "[0724a14] 拶破機先那一關。回天轉地不為難。直教攬草皆成",
    "X71n1422_003:0724a15": "藥。安用推波更助瀾。湖上山排青玉案。海門月湧爛",
    "X71n1422_003:0724a16": "銀盤。瞿曇四十餘年內。剛要將來寄舌端。",
    "X71n1422_003:0724a17": "血書楞嚴為胡覺性題",
    "X71n1422_003:0724a18": "[0724a18] 佛頂楞嚴義甚深。言言&#x621E;玉又鏗金。如來演暢三摩",
    "X71n1422_003:0724a19": "地。菩薩修成萬行林。見不見時名正見。心非心處是",
    "X71n1422_003:0724a20": "真心。指頭一滴娘生血。流出尤能冠古今。",
    "X71n1422_003:0724a21": "夜坐示謝玄機居士",
    "X71n1422_003:0724a22": "[0724a22] 夜雨頻將&#x6822;子然。掀翻疊妙與重玄。大千界在毫端",
    "X71n1422_003:0724a23": "上。不二門開曠劫前。靈運鑿池&#x7379;逐塊。通玄造論蟻",
    "X71n1422_003:0724a24": "尋羶。寥寥坐斷言思表。海寺鐘聲隔岸傳。",
    "X71n1422_003:0724b01": "送&#x5EF8;藏主",
    "X71n1422_003:0724b02": "[0724b02] 寶藏圓成自劫空。眾生諸佛體元同。得來不假資熏",
    "X71n1422_003:0724b03": "力。顯出非煩啟&#x5EF8;功。洛浦置書龜曳尾。德山燒疏鳥",
    "X71n1422_003:0724b04": "投籠。豁開頂[寧*頁]金剛眼。海岸瞳矓曉日紅。",
    "X71n1422_003:0724b05": "示英藏主",
    "X71n1422_003:0724b06": "[0724b06] 揭開自己光明藏。那問往來非往來。自古自今常烜",
    "X71n1422_003:0724b07": "赫。無脩無證絕縈迴。手頭落落神機活。頂[寧*頁]堂堂正",
    "X71n1422_003:0724b08": "眼開。黃蘗三番打臨濟。平於淨地輥塵埃。",
    "X71n1422_003:0724b09": "示進侍者",
    "X71n1422_003:0724b10": "[0724b10] 三喚聲中親搆得。臨機總不失其宜。迦提&#x9262;水投針",
    "X71n1422_003:0724b11": "處。圓悟闌雞拍翅時。向上自來曾不昧。胸中從此更",
    "X71n1422_003:0724b12": "無疑。奚翁三尺金剛劍。有待他年恣設施。",
    "X71n1422_003:0724b13": "送初維那",
    "X71n1422_003:0724b14": "[0724b14] 一槌打著最初機。直得無毛鐵鷂飛。萬壽堂前風颯",
    "X71n1422_003:0724b15": "颯。七金山外日暉暉。豈惟全照仍全用。況是有儀還",
    "X71n1422_003:0724b16": "有威。歸去故園聊暫息。參方心志莫相違。",
    "X71n1422_003:0724b17": "送琇維那",
    "X71n1422_003:0724b18": "[0724b18] 維那名與我名同。正合全肩荷此宗。潦倒&#x6159;無圓照",
    "X71n1422_003:0724b19": "德。&#x74CC;奇似有法雲風。金槌颺下無諸佛。楖栗橫檐入",
    "X71n1422_003:0724b20": "萬峰。拈&#x5374;三玄與三要。曉庭雨歇若榴紅。",
    "X71n1422_003:0724b21": "示有維那",
    "X71n1422_003:0724b22": "[0724b22] 驀地金槌輕颺下。北山頂上浪翻空。孰論有學并無",
    "X71n1422_003:0724b23": "學。誰問宗通與說通。黃蘗棒頭謾濟北。翠巖笑裏賺",
    "X71n1422_003:0724b24": "雲峰。須知別有超然處。北斗西移南斗東。",
    "X71n1422_003:0724c01": "悼清塵外菴主",
    "X71n1422_003:0724c02": "[0724c02] 憶與交遊三十年。幾回松下夜&#x7240;連。掃空五教無餘",
    "X71n1422_003:0724c03": "法。擘破三玄作兩邊。忽爾郭郎絲線斷。依然竇八布",
    "X71n1422_003:0724c04": "衫穿。從教破屋隨紅燄。留得莖茅翠拂天。",
    "X71n1422_003:0724c05": "謝傅復初醫士",
    "X71n1422_003:0724c06": "[0724c06] 老去偏多疾病侵。扶持衰幻曷堪任。祛寒必藉綿州",
    "X71n1422_003:0724c07": "附。養胃還須上黨參。思邈豈無援世術。毗耶徒有利",
    "X71n1422_003:0724c08": "生心。朝來起坐渾如舊。寫罷伽陀復自吟。",
    "X71n1422_003:0724c09": "送述侍者",
    "X71n1422_003:0724c10": "[0724c10] 列祖傳持只此心。洞然無古亦無今。花明柳碧非他",
    "X71n1422_003:0724c11": "物。燕語鶯啼盡正音。原夢度茶安可及。敲&#x7240;示客&#x5374;",
    "X71n1422_003:0724c12": "堪任。大鵬展翅九萬里。孰謂南冥&#x70DF;水深。",
    "X71n1422_003:0724c13": "送善藏主",
    "X71n1422_003:0724c14": "[0724c14] 雞唱闌干驀轉身。踏翻藏海起紅塵。層霄飛舞九苞",
    "X71n1422_003:0724c15": "鳳。天岸奔騰五色麟。得處既能無向背。用時應不有",
    "X71n1422_003:0724c16": "&#x758E;親。故園歸去秋光好。桂子飄香菊&#x854B;新。",
    "X71n1422_003:0724c17": "血書華嚴。為壽寧安長老題",
    "X71n1422_003:0724c18": "[0724c18] 華嚴大典冠諸詮。瀝血書成豈小緣。百十餘城俄頃",
    "X71n1422_003:0724c19": "&#x5FA7;。三阿僧行一生圓。&#x7FA3;峰頓落須彌聳。眾曜潛暉杲",
    "X71n1422_003:0724c20": "日懸。&#x5374;笑善財空費力。南詢走得&#x811A;皮穿。",
    "X71n1422_003:0724c21": "寄佛幻法兄和尚",
    "X71n1422_003:0724c22": "[0724c22] &#x6159;愧交承主徑山。羨兄高致莫能攀。清風浩浩南堂",
    "X71n1422_003:0724c23": "遠。古道悠悠積翠還。禪病不談機自峻。慈顏無改鬢",
    "X71n1422_003:0724c24": "從斑。佛華近亦歸東院。天地能容二老閑。",
    "X71n1422_003:0725a01": "次韻答前因聖玉坡禪師",
    "X71n1422_003:0725a02": "[0725a02] 霅溪深處掃閑扉。祖佛無心更欲為。離相本來還離",
    "X71n1422_003:0725a03": "性。無禪畢竟亦無師。&#x8657;檐竹動風生處。遠嶺雲開月",
    "X71n1422_003:0725a04": "上時。萬象熾然常演說。山翁那用折松枝。",
    "X71n1422_003:0725a05": "贈天界習藏主",
    "X71n1422_003:0725a06": "[0725a06] 金雞唱處透玄機。換調移腔任設施。習學詎應殊絕",
    "X71n1422_003:0725a07": "學。有為終不異無為。毫端現剎元非妙。空裏書經未",
    "X71n1422_003:0725a08": "是奇。提起夜明簾外話。優曇花綻不萌枝。",
    "X71n1422_003:0725a09": "示昌維那",
    "X71n1422_003:0725a10": "[0725a10] 本來無對待。何用更商量。坐斷聲前路。輝騰腦後光。",
    "X71n1422_003:0725a11": "竹菴心獨苦。佛眼舌何長。老我&#x758E;慵甚。誰能抖屎&#x8193;。",
    "X71n1422_003:0725a12": "示初侍者",
    "X71n1422_003:0725a13": "[0725a13] 布毛初舉起。閃電孰能追。擬議還成礙。思量更涉疑。",
    "X71n1422_003:0725a14": "龍潭滅燭處。德嶠揭簾時。一擲他方外。燈籠展笑眉。",
    "X71n1422_003:0725a15": "示俊侍者",
    "X71n1422_003:0725a16": "[0725a16] 扇破索犀牛。鹽官匪善謀。當機能脫略。隨處得風流。",
    "X71n1422_003:0725a17": "&#x8994;火清波底。捎鯨碧樹頭。北山雖強項。亦為爾掀眸。",
    "X71n1422_003:0725a18": "次韻答前北禪照菴法兄和尚",
    "X71n1422_003:0725a19": "[0725a19] 奚家真種草。觸處解鷹揚。高揭胸中鏡。斜輝腦後光。",
    "X71n1422_003:0725a20": "風雲藏杖屨。江海飽星霜。大坐高登處。施為別有方。",
    "X71n1422_003:0725a21": "謝管叔純書南嶽戒儀",
    "X71n1422_003:0725a22": "[0725a22] 未舉毛錐子。戒文書已終。安容曇諦會。不許道宣通。",
    "X71n1422_003:0725a23": "取相還成礙。無心尚滯蹤。爐薰初展處。南嶽聳晴空。",
    "X71n1422_003:0725a24": "為道日損。次普慶振此宗韻",
    "X71n1422_003:0725b01": "[0725b01] 饑&#x98E1;冷著衣。應用但隨時。禪已無心坐。經何有意持。",
    "X71n1422_003:0725b02": "春光從自去。逝水任東之。誰謂千年教。危如九鼎絲。",
    "X71n1422_003:0725b03": "贈圓藏主",
    "X71n1422_003:0725b04": "[0725b04] 默酬僧問字。大藏實難詮。懵懂焉承領。聰明曷受傳。",
    "X71n1422_003:0725b05": "毋添眼裏屑。好種耳中田。&#x9008;出威音外。秋空夜月圓。",
    "X71n1422_003:0725b06": "示奇侍者",
    "X71n1422_003:0725b07": "[0725b07] 吾宗奇特事。畢竟絕言思。便是猶非是。能知亦未知。",
    "X71n1422_003:0725b08": "勿將禪板度。休待布毛吹。烏石嶺頭見。當機何太遲。",
    "X71n1422_003:0725b09": "示臻藏主",
    "X71n1422_003:0725b10": "[0725b10] 擊碎藏中珠。光明爍太&#x8657;。頂門開正眼。肘後卸靈符。",
    "X71n1422_003:0725b11": "妄泯真還泯。心如境亦如。要津輕坐斷。靠倒老臊鬍。"
}