{
    "T39n1788_006:0318a19": "金光明最勝王經疏卷第六",
    "T39n1788_006:0318a21": "唐三藏法師義淨奉　制譯",
    "T39n1788_006:0318a22": "翻經沙門慧沼撰",
    "T39n1788_006:0318a23": "善生王品第二十一",
    "T39n1788_006:0318a24": "善生王品三門分別。言來意者。十六品學行",
    "T39n1788_006:0318a25": "流通分有五。第四正明持學。持學有二。初二",
    "T39n1788_006:0318a26": "品舉昔持學。後一品勸今持學。舉昔有兩意。",
    "T39n1788_006:0318a27": "一為世果。即增上生道。二為出世果。即決定",
    "T39n1788_006:0318a28": "勝道。初修久修二差別故。大悲大智兩行增",
    "T39n1788_006:0318a29": "故。前品明他依教修行為得世果。此品明自",
    "T39n1788_006:0318b01": "持學此經求出世果。又解。前品成前護國品",
    "T39n1788_006:0318b02": "中為護國土應流通此經行。此品成前護國",
    "T39n1788_006:0318b03": "品中為得成佛轉法輪等流通經行。故此品",
    "T39n1788_006:0318b04": "起。釋名者。梵云俱舍羅(此云善)唱婆婆此云生。",
    "T39n1788_006:0318b05": "舊云善集義翻非正。此品明昔善生求法持",
    "T39n1788_006:0318b06": "經之行。故以為名。解妨者。問本意欲勸持經",
    "T39n1788_006:0318b07": "舉其昔事以曉。此既明往善生求法。何不名",
    "T39n1788_006:0318b08": "為善生求法品。答應言求法。略故不論。又不",
    "T39n1788_006:0318b09": "但求。亦得聞法供養行經。若言求法闕餘法",
    "T39n1788_006:0318b10": "行。故但云善生。問第二僧祇初逢寶髻佛。云",
    "T39n1788_006:0318b11": "何此品云寶髻佛涅槃善生王出。答寶髻佛",
    "T39n1788_006:0318b12": "多。又復非必第二劫初善生王出。是餘時故。",
    "T39n1788_006:0318b13": "經。爾時世尊為諸大眾說王法正論已復告大",
    "T39n1788_006:0318b14": "眾汝等應聽我今為汝說其往昔奉法因緣。",
    "T39n1788_006:0318b15": "贊曰。品文分三。此結前生後。次正述修行。後",
    "T39n1788_006:0318b16": "大眾願學。此初也。",
    "T39n1788_006:0318b17": "經。即於是時說伽他曰我昔曾為轉輪王捨此",
    "T39n1788_006:0318b18": "大地并大海四洲珍寶皆充滿持以供養諸如",
    "T39n1788_006:0318b19": "來我於往昔無量劫為求清淨真法身所愛之",
    "T39n1788_006:0318b20": "物皆悉捨乃至身命心無悋。下正述修行有",
    "T39n1788_006:0318b21": "三十二頌。大分為四。初二頌總標過去供佛",
    "T39n1788_006:0318b22": "求法。次二十三頌別明過去修學。此經次兩",
    "T39n1788_006:0318b23": "頌為除眾疑結會古今。後五頌明修學益勸",
    "T39n1788_006:0318b24": "勉諸眾。初中有二。初一頌親近諸佛。次一頌",
    "T39n1788_006:0318b25": "為求勝法。",
    "T39n1788_006:0318b26": "經。又於過去難思劫有五遍知名寶髻於彼如",
    "T39n1788_006:0318b27": "來涅槃後有王出世名善生為轉輪王化四洲",
    "T39n1788_006:0318b28": "盡大海際咸歸伏有城名曰妙音聲時彼輪王",
    "T39n1788_006:0318b29": "於此住。下第二別明過去修學此經。於中",
    "T39n1788_006:0318c01": "有四。初二頌求法人。次十六頌正求法。次一",
    "T39n1788_006:0318c02": "頌因得聞。次四頌依修學。初求人有四。一明",
    "T39n1788_006:0318c03": "求法時。二有王出下明求法人。三為轉輪王",
    "T39n1788_006:0318c04": "下明王化。四有城下明住處。",
    "T39n1788_006:0318c05": "經。夜夢聞說佛福智。見有法師名寶積。處座端",
    "T39n1788_006:0318c06": "嚴如日輪。演說金光微妙典。爾時彼王從夢覺。",
    "T39n1788_006:0318c07": "生大歡喜充遍身。至天曉已出王宮。往詣苾芻",
    "T39n1788_006:0318c08": "僧伽處。恭敬供養聖眾已。即便問彼諸大眾。頗",
    "T39n1788_006:0318c09": "有法師名寶積。功德成就化眾生。爾時寶積大",
    "T39n1788_006:0318c10": "法師。在一室中而住止。正念誦斯微妙典。端然",
    "T39n1788_006:0318c11": "不動身心樂。時有苾芻引導王。至彼寶積所居",
    "T39n1788_006:0318c12": "處。見在室中端身坐。光明妙相遍其身。白王此",
    "T39n1788_006:0318c13": "即是寶積。能持甚深佛行處。所謂微妙金光明。",
    "T39n1788_006:0318c14": "諸經中王最第一。時王即便禮寶積。恭敬合掌",
    "T39n1788_006:0318c15": "而致請。唯願滿月面端嚴。為說金光微妙法。寶",
    "T39n1788_006:0318c16": "積法師受王請。許為說此金光明。周遍三千世",
    "T39n1788_006:0318c17": "界中。諸天大眾咸歡喜。王於廣博清淨處。奇妙",
    "T39n1788_006:0318c18": "珍寶而嚴飾。上勝香水灑遊塵。種種雜華皆散",
    "T39n1788_006:0318c19": "布。即於勝處數高座。懸繒旛蓋以莊嚴。種種粖",
    "T39n1788_006:0318c20": "香及塗香。香氣芬馥皆周遍。天龍修羅緊那羅。",
    "T39n1788_006:0318c21": "莫呼洛伽及藥叉。諸天悉雨曼陀華。咸來供養",
    "T39n1788_006:0318c22": "彼高座。復有千萬億諸天。樂聞正法俱來集。法",
    "T39n1788_006:0318c23": "師初從本座起。咸悉供養以天華。是時寶積大",
    "T39n1788_006:0318c24": "法師。淨洗浴已著鮮衣。詣彼大眾法座所。合掌",
    "T39n1788_006:0318c25": "虔心而禮敬。天主天眾及天女。悉皆共散曼陀",
    "T39n1788_006:0318c26": "華。百千天樂難思議。住在空中出妙響。爾時寶",
    "T39n1788_006:0318c27": "積大法師。即昇高座跏趺坐。念彼十方諸剎土。",
    "T39n1788_006:0318c28": "百千萬億大慈尊。遍及一切苦眾生。皆起平等",
    "T39n1788_006:0318c29": "慈悲念。為彼請主善生故。演說微妙金光明。",
    "T39n1788_006:0319a01": "第二正求法有十一。初一頌因夢見聞。梵云",
    "T39n1788_006:0319a02": "羅呾娜。此云寶。俱侘此云積。舊云寶明寶冥",
    "T39n1788_006:0319a03": "者並訛。二次二頌覺已尋覓。三次一頌法師",
    "T39n1788_006:0319a04": "住處。四次有兩頌善友引示。於中有三。半頌",
    "T39n1788_006:0319a05": "至所居。半頌覩儀相。一頌陳名行。五次一頌",
    "T39n1788_006:0319a06": "見已啟請。六次半頌法師許可。七次半頌眾",
    "T39n1788_006:0319a07": "聞歡喜。八次三頌莊嚴道場有二。初王次八",
    "T39n1788_006:0319a08": "部。王有二。初一頌莊嚴處所。次一頌莊嚴法",
    "T39n1788_006:0319a09": "座。次天龍下一頌八部供養。九次半頌諸天",
    "T39n1788_006:0319a10": "同集。十次二頌半法師赴會。於中有三。初半",
    "T39n1788_006:0319a11": "頌起定感應。次一頌詣座法則。後一頌眾會",
    "T39n1788_006:0319a12": "供養。十一次二頌昇座說法有三。半頌威儀。",
    "T39n1788_006:0319a13": "一頌運想。半頌正說。",
    "T39n1788_006:0319a14": "經。王既得聞如是法合掌一心唱隨喜聞法希",
    "T39n1788_006:0319a15": "有淚交流身心大喜皆充遍。下一頌第三因",
    "T39n1788_006:0319a16": "得聞。",
    "T39n1788_006:0319a17": "經。爾時國主善生王。為欲供養此經故。手持",
    "T39n1788_006:0319a18": "如意末尼珠。發願咸為諸眾生。今可於斯贍部",
    "T39n1788_006:0319a19": "洲。普雨七寶瓔珞具。所有匱乏資財者。皆得隨",
    "T39n1788_006:0319a20": "心受安樂。即便遍雨於七寶。悉皆充足四洲中。",
    "T39n1788_006:0319a21": "瓔珞嚴身隨所須。衣服飲食皆無乏。爾時國主",
    "T39n1788_006:0319a22": "善生王。見此四洲雨珍寶。咸持供養寶髻佛。所",
    "T39n1788_006:0319a23": "有遺教苾芻僧。下四頌第四依修學法行有",
    "T39n1788_006:0319a24": "十。此但一種謂初供養。供養有十。此即第六",
    "T39n1788_006:0319a25": "俱供養也。以雨七寶普施眾生同供養故。於",
    "T39n1788_006:0319a26": "中有四。初半頌所為。次一頌半發願。次一頌",
    "T39n1788_006:0319a27": "願遂。次一頌供養。初所為中為供此經即法。",
    "T39n1788_006:0319a28": "此供養中即佛僧也。佛是說主。僧是學人。經",
    "T39n1788_006:0319a29": "是所學。故俱供養。問何不供養寶髻世尊但",
    "T39n1788_006:0319b01": "云所有僧耶。答佛已滅故。或上句供佛下句",
    "T39n1788_006:0319b02": "供僧。若爾佛滅云何言供養佛。答知常住故。",
    "T39n1788_006:0319b03": "或供佛形故。",
    "T39n1788_006:0319b04": "經。應知過去善生王即我釋迦牟尼是為於昔",
    "T39n1788_006:0319b05": "時捨大地及諸珍寶滿四洲昔時寶積大法師",
    "T39n1788_006:0319b06": "為彼善生說妙法因彼開演經王故東方現成",
    "T39n1788_006:0319b07": "不動佛。下兩頌結會古今有二。初會求經",
    "T39n1788_006:0319b08": "人。後會說法者。何故如是。欲明說聽俱是",
    "T39n1788_006:0319b09": "法行皆成佛故。",
    "T39n1788_006:0319b10": "經。以我曾聽此經王。合掌一言稱隨喜。及施七",
    "T39n1788_006:0319b11": "寶諸功德。獲此最勝金剛身。金光百福相莊嚴。",
    "T39n1788_006:0319b12": "所有見者皆歡喜。一切有情無不愛。俱胝天眾",
    "T39n1788_006:0319b13": "亦同然。過去曾經九十九俱胝億劫作輪王。亦",
    "T39n1788_006:0319b14": "於小國為人王。復經無量百千劫。於無量劫為",
    "T39n1788_006:0319b15": "帝釋。亦復曾為大梵王。供養十力大慈尊。彼之",
    "T39n1788_006:0319b16": "數量難窮盡。我昔聞經隨喜善。所有福聚量難",
    "T39n1788_006:0319b17": "知。由斯福故證菩提。獲得法身真妙智。下五",
    "T39n1788_006:0319b18": "頌第四明修學益有三。初兩頌明修法行得",
    "T39n1788_006:0319b19": "出世果。次兩頌明修法行得世間報。後一頌",
    "T39n1788_006:0319b20": "結由經力得獲菩提。菩提智相。法身真妙智",
    "T39n1788_006:0319b21": "智性。菩提菩提斷俱名菩提故。或菩提是總。",
    "T39n1788_006:0319b22": "法身即真如。妙智即四智。",
    "T39n1788_006:0319b23": "經。爾時大眾聞是說已歎未曾有皆願奉持金",
    "T39n1788_006:0319b24": "光明經流通不絕。下至大眾願學。",
    "T39n1788_006:0319b25": "諸天藥叉護持品第二十二",
    "T39n1788_006:0319b26": "諸天藥叉護持品三門分別。言來意者。學行",
    "T39n1788_006:0319b27": "流通有五。此第四正明持學。復有二。一舉昔。",
    "T39n1788_006:0319b28": "二勸今。舉昔有二。初舉他昔持。次一舉自昔",
    "T39n1788_006:0319b29": "持。此品勸今眾持。又釋成前護國品中能持",
    "T39n1788_006:0319c01": "經人及八部眾流通之行故此品起。釋名者。",
    "T39n1788_006:0319c02": "諸天藥叉所勸假者。護持二字所學之行。護",
    "T39n1788_006:0319c03": "即護行。持即持行。即勸四眾持勸彼八部護。",
    "T39n1788_006:0319c04": "故品下但云。大吉祥天女及諸天等聞佛所",
    "T39n1788_006:0319c05": "說皆大歡喜。於此經王及持經者一心擁護。",
    "T39n1788_006:0319c06": "不言受持。又釋。即住持經令不斷滅名之為",
    "T39n1788_006:0319c07": "護。護即是持。如為護法城。如仁王護國。如",
    "T39n1788_006:0319c08": "言護十地行持國天王等。故此長行但令為",
    "T39n1788_006:0319c09": "奉獻。及欲解了佛深行處。應為眾生敷演流",
    "T39n1788_006:0319c10": "布。其聽法者應除亂想。不言勸護持經之人。",
    "T39n1788_006:0319c11": "故護持言護持正法。下云常來護此人者。由",
    "T39n1788_006:0319c12": "護持經故得諸天守護。故下經云。若此金光",
    "T39n1788_006:0319c13": "明經典流布處有能稱誦者悉得如上福。明",
    "T39n1788_006:0319c14": "護持經得利益故。又釋。護持含其二義。護",
    "T39n1788_006:0319c15": "持於經護持經者故。下云於此經王及持經",
    "T39n1788_006:0319c16": "者俱擁護故。此釋盡理。解妨者。問既言此品",
    "T39n1788_006:0319c17": "正勸今眾令行學者。何故聞說但有諸天歡",
    "T39n1788_006:0319c18": "喜擁護不說四眾及以修行。答文影略故。前",
    "T39n1788_006:0319c19": "標告云即為諸天及諸大眾。下文復云。及諸",
    "T39n1788_006:0319c20": "天等聞佛所說皆大歡喜。喜歡即含修行義",
    "T39n1788_006:0319c21": "也。",
    "T39n1788_006:0319c22": "經。爾時世尊告大吉祥天女曰若有淨信善男",
    "T39n1788_006:0319c23": "子善女人欲於過去未來現在諸佛以不可思",
    "T39n1788_006:0319c24": "議廣大微妙供養之具而為奉獻及欲解了三",
    "T39n1788_006:0319c25": "世諸佛甚深行處。贊曰。品大分三。初略標",
    "T39n1788_006:0319c26": "勸。次頌廣明。後眾願護。初中分三。初告天",
    "T39n1788_006:0319c27": "女。次若有下標所欲行。後是人下勸弘此教。",
    "T39n1788_006:0319c28": "此初二也。初廣供養修福行。解了行處修智",
    "T39n1788_006:0319c29": "行。菩提資糧不過此二。甚深行處即二空如。",
    "T39n1788_006:0320a01": "故下文云。欲入深法界。應先聽此經。法性之",
    "T39n1788_006:0320a02": "制底甚深善安住。",
    "T39n1788_006:0320a03": "經。是人應當決定至心隨是經王所在之處城",
    "T39n1788_006:0320a04": "邑聚落或山澤中。下勸弘此經有三。初令",
    "T39n1788_006:0320a05": "起加行。次隨是經王下弘經處。後廣為眾生",
    "T39n1788_006:0320a06": "下弘經行。言決定至心者。起決定思為近加",
    "T39n1788_006:0320a07": "行。敷演等者。即動發思正起行。至心之言",
    "T39n1788_006:0320a08": "即是專念通加行及正行。審慮遠劣略而不",
    "T39n1788_006:0320a09": "說。又決定者。即勇猛不退義。故瑜伽三十八。",
    "T39n1788_006:0320a10": "云何求聞正法。謂諸菩薩為欲令聽聞一善",
    "T39n1788_006:0320a11": "說法。假使路由猛焰熾然大熱鐵地。無餘方",
    "T39n1788_006:0320a12": "便可得聞是善說法者。即便發起猛利愛重",
    "T39n1788_006:0320a13": "歡喜而入。何況欲聞多善言義等。此下亦云。",
    "T39n1788_006:0320a14": "假使大火聚滿百踰繕那。為聽此經王直過",
    "T39n1788_006:0320a15": "無辭苦。",
    "T39n1788_006:0320a16": "經。廣為眾生敷演流布其聽法者應除亂想攝",
    "T39n1788_006:0320a17": "耳用心。下弘行有二。一久學者能為開演利",
    "T39n1788_006:0320a18": "他行。二初學者即應聽聞自利行。十法行中",
    "T39n1788_006:0320a19": "略舉此二以影餘八。或能說能聽二人雙勸。",
    "T39n1788_006:0320a20": "又隨是經王所在之處。即舉有經卷及行經",
    "T39n1788_006:0320a21": "處皆應供養修供養行。應除亂想等者。准瑜",
    "T39n1788_006:0320a22": "伽三十八。聽法之中第三除散亂深聽說法。",
    "T39n1788_006:0320a23": "式具如前明。",
    "T39n1788_006:0320a24": "經。世尊即為彼天及諸大眾說伽他曰。若欲施",
    "T39n1788_006:0320a25": "諸佛。不思議供養。復了諸如來。甚深境界者。若",
    "T39n1788_006:0320a26": "見演說此。最勝金光明。應親詣彼方。至其所住",
    "T39n1788_006:0320a27": "處。此經難思議。能生諸功德。無邊大苦海。解脫",
    "T39n1788_006:0320a28": "諸有情。我觀此經王。初中後皆善。甚深不可測。",
    "T39n1788_006:0320a29": "譬喻無能比。假使恒河沙。大地塵海水。虛空諸",
    "T39n1788_006:0320b01": "山石。無能喻少分。欲入深法界。應先聽是經。法",
    "T39n1788_006:0320b02": "性之制底。甚深善安住。於斯制底內。見我牟尼",
    "T39n1788_006:0320b03": "尊。悅意妙音聲。演說斯經典。由此俱胝劫。數量",
    "T39n1788_006:0320b04": "難思議。生在人天中。常受勝妙樂。若聽是經者。",
    "T39n1788_006:0320b05": "應作如是心。我得不思議。無邊功德蘊。假使大",
    "T39n1788_006:0320b06": "火聚。滿百踰繕那。為聽此經王。直過無辭苦。既",
    "T39n1788_006:0320b07": "至彼住處。得聞如是經。能滅於罪業。及除諸惡",
    "T39n1788_006:0320b08": "夢。惡星諸變怪。蠱道邪魅等。得聞是經時。諸惡",
    "T39n1788_006:0320b09": "皆捨離。下第二頌廣明。總七十九頌分之",
    "T39n1788_006:0320b10": "為四。初二十三頌明說聽二行。次梵王帝釋",
    "T39n1788_006:0320b11": "主下四十一頌明天神擁護。次於此南洲內",
    "T39n1788_006:0320b12": "下十四頌明經威力。後一頌總結說聽。初中",
    "T39n1788_006:0320b13": "分二。初十二頌明聽法行。應嚴勝高座下十",
    "T39n1788_006:0320b14": "一頌明演說行。初後分五。初一頌標求福智。",
    "T39n1788_006:0320b15": "二次一頌勸至法會。三次三頌讚經功德。於",
    "T39n1788_006:0320b16": "中有三。一頌讚生善滅惡。一頌讚法十德。此",
    "T39n1788_006:0320b17": "略舉四。即初中後善其義甚深以影餘六。五",
    "T39n1788_006:0320b18": "文巧。六無雜。七具足。八清淨。九鮮白。十梵",
    "T39n1788_006:0320b19": "行相。廣如瑜伽八十三攝事分釋。一頌喻明。",
    "T39n1788_006:0320b20": "四次五頌勸應聽法。於中有五。一頌勸聽。法",
    "T39n1788_006:0320b21": "性制底者。如為法華經起一寶塔不須舍利",
    "T39n1788_006:0320b22": "已有全身。此亦如是。能詮顯故即見法身。一",
    "T39n1788_006:0320b23": "頌見報身。說相似故。一頌得善報。一頌令慶",
    "T39n1788_006:0320b24": "喜。一頌令決聽。五次二頌聞經利益。",
    "T39n1788_006:0320b25": "經。應嚴勝高座。淨妙若蓮華。法師處其上。猶如",
    "T39n1788_006:0320b26": "大龍座。於斯安坐已。說此甚深經。書寫及誦持。",
    "T39n1788_006:0320b27": "并為解其義。法師捨此座。往詣餘方所。於此高",
    "T39n1788_006:0320b28": "座中。神通非一相。或見法師像。猶在高座上。或",
    "T39n1788_006:0320b29": "時見世尊。及以諸菩薩。或作普賢像。或如妙吉",
    "T39n1788_006:0320c01": "祥。或見慈氏尊。身處於高座。或見希奇相。及以",
    "T39n1788_006:0320c02": "諸天像。暫得覩容儀。忽然還不現。成就諸吉祥。",
    "T39n1788_006:0320c03": "所作皆隨意。功德悉圓滿。世尊如是說。最勝有",
    "T39n1788_006:0320c04": "名稱。能滅諸煩惱。他國賊皆除。戰時常得勝。惡",
    "T39n1788_006:0320c05": "夢悉皆無。及消諸毒害。所作三業罪。經力能除",
    "T39n1788_006:0320c06": "滅。於此贍部洲。名稱咸充滿。所有諸怨結。悉皆",
    "T39n1788_006:0320c07": "相捨離。設有怨敵至。聞名便退散。不假動兵戈。",
    "T39n1788_006:0320c08": "兩陣生歡喜。下十一頌明演說行。復分為",
    "T39n1788_006:0320c09": "五。初半頌嚴座。二次半頌法師儀軌。三次一",
    "T39n1788_006:0320c10": "頌演說經。即教他書寫及誦受持。四次四頌",
    "T39n1788_006:0320c11": "說法瑞相。五次五頌演法利益有十。一得吉",
    "T39n1788_006:0320c12": "祥。二所作成。三功德滿。四有名稱。五滅煩",
    "T39n1788_006:0320c13": "惱。六除怨敵。七無惡夢。八消毒害。九滅諸",
    "T39n1788_006:0320c14": "罪。十無怨酬。初三頌各三利。後二頌有一利。",
    "T39n1788_006:0320c15": "如文可知。",
    "T39n1788_006:0320c16": "經。梵王帝釋主。護世四天王。及金剛藥叉。正了",
    "T39n1788_006:0320c17": "知大將。無熱池龍王。及以娑揭羅。緊那羅樂神。",
    "T39n1788_006:0320c18": "蘇羅金翅王。大辯才天女。并大吉祥天。斯等上",
    "T39n1788_006:0320c19": "首天。各領諸天眾。常供養諸佛。法寶不思議。恒",
    "T39n1788_006:0320c20": "生歡喜心。於經起恭敬。斯等諸天眾。皆悉共思",
    "T39n1788_006:0320c21": "惟。遍觀修福者。共作如是說。應觀此有情。咸是",
    "T39n1788_006:0320c22": "大福德。善根精進力。當來生我天。為聽甚深經。",
    "T39n1788_006:0320c23": "敬心來至心供養法制底。尊重正法故。憐愍於",
    "T39n1788_006:0320c24": "眾生。而作大饒益。於此深經典。能為法寶器。入",
    "T39n1788_006:0320c25": "此法門者。能入於法性。於此金光明。至心應聽",
    "T39n1788_006:0320c26": "受。是人曾供養。無量百千佛。由彼諸善根。得聞",
    "T39n1788_006:0320c27": "此經典。如是諸天王。天女大辯才。并彼吉祥天。",
    "T39n1788_006:0320c28": "及以四王眾。無數藥叉眾。勇猛有神通。各於其",
    "T39n1788_006:0320c29": "四方。常來相擁護。日月天帝釋。風水火諸神。吠",
    "T39n1788_006:0321a01": "率怒大肩。閻羅辯才等。一切諸護世。勇猛具威",
    "T39n1788_006:0321a02": "神。擁護持經者。晝夜常不離。大力藥叉王。那羅",
    "T39n1788_006:0321a03": "延自在。正了知為首。二十八藥叉。餘藥叉百千。",
    "T39n1788_006:0321a04": "神通有大力。恒於恐怖處。常來護此人。金剛藥",
    "T39n1788_006:0321a05": "叉王。并五百眷屬。諸大菩薩眾。常來護此人。寶",
    "T39n1788_006:0321a06": "王藥叉主。及以滿賢王。曠野金毘羅。賓度羅黃",
    "T39n1788_006:0321a07": "色。此等藥叉王。各五百眷屬。見聽此經者。皆來",
    "T39n1788_006:0321a08": "共擁護。彩軍乾闥婆。葦王常戰勝。珠頸及青頸。",
    "T39n1788_006:0321a09": "并勃里沙王。大最勝大黑。蘇跋拏雞舍。半之迦",
    "T39n1788_006:0321a10": "半足。及以大婆伽。小渠并護法。及以獼猴王。",
    "T39n1788_006:0321a11": "針毛及目犬。寶髮皆來護。大渠諾拘羅。栴檀欲",
    "T39n1788_006:0321a12": "中勝。舍羅及雪山。及以婆多山。皆有大神通。雄",
    "T39n1788_006:0321a13": "猛具大力。見持此經者。皆來相擁護。阿那婆答",
    "T39n1788_006:0321a14": "多。及以娑揭羅。目真[醫酉+言]羅葉。難陀小難陀。於百",
    "T39n1788_006:0321a15": "千龍中。神通具威德。共護持經人。晝夜常不離。",
    "T39n1788_006:0321a16": "婆稚羅睺羅。毘摩質多羅。母旨苫跋羅。大肩及",
    "T39n1788_006:0321a17": "歡喜。及餘蘇羅王。并無數天眾。大力有勇健。皆",
    "T39n1788_006:0321a18": "來護是人。訶利底母神。五百藥叉眾。於彼人睡",
    "T39n1788_006:0321a19": "覺。常來相擁護。旃荼旃荼利。藥叉旃稚女。昆帝",
    "T39n1788_006:0321a20": "拘吒齒。吸眾生精氣。如是諸神等。大力有神通。",
    "T39n1788_006:0321a21": "常護持經者。晝夜恒不離。上首辯才天。無量諸",
    "T39n1788_006:0321a22": "天女。吉祥天為首。并餘諸眷屬。此大地神女。果",
    "T39n1788_006:0321a23": "實園林神。樹神江河神。制底諸神等。如是諸大",
    "T39n1788_006:0321a24": "神。心生大歡喜。彼皆來擁護。讀誦此經人。見有",
    "T39n1788_006:0321a25": "持經者。增壽命色力。威光及福德。妙相以莊嚴。",
    "T39n1788_006:0321a26": "星宿現災變。困厄當此人。夢見惡徵祥。皆悉令",
    "T39n1788_006:0321a27": "除滅。此大地神女。堅固有威勢。由此經力故。法",
    "T39n1788_006:0321a28": "味常充足。地肥若流下。過百踰繕那。地神令味",
    "T39n1788_006:0321a29": "上。滋潤於大地。此地厚六十八億踰繕那。乃至",
    "T39n1788_006:0321b01": "金剛際。地味皆令上。下四十一頌得天神擁",
    "T39n1788_006:0321b02": "護。復分為二。初三十九頌說聽得護。後二頌",
    "T39n1788_006:0321b03": "明護所以。初得護有六。初十二頌護聽人又",
    "T39n1788_006:0321b04": "有三。初四頌明天神敬喜。次六頌護聽經人",
    "T39n1788_006:0321b05": "有四。一頌思觀行人。一頌見讚生天。三頌讚",
    "T39n1788_006:0321b06": "勸聽經。一頌讚昔善根。後二頌明其衛護。第",
    "T39n1788_006:0321b07": "二次五頌護說經人。吠率怒那羅延天之異",
    "T39n1788_006:0321b08": "名。復形大故名大肩。第三次二頌復護聽人。",
    "T39n1788_006:0321b09": "金毘羅者此云孔。賓度羅者此云孔雀。第四",
    "T39n1788_006:0321b10": "次十二頌復護說經者。彩軍乾闥婆以著彩",
    "T39n1788_006:0321b11": "衣為軍眾。葦王者諸草神王。以珠貫頸。神項",
    "T39n1788_006:0321b12": "頸青神。勃里沙婆此云牛。牛神王也。頌文窄",
    "T39n1788_006:0321b13": "故略去婆字。蘇此云好。跋拏此云金。鷄舍此",
    "T39n1788_006:0321b14": "云髮。是好金髮鬼神。半之迦云五。即五神。神",
    "T39n1788_006:0321b15": "足似羊。大婆伽者此大威德。小渠之神。諾[牛*句]",
    "T39n1788_006:0321b16": "羅者正云鼠狼。神名也。舍羅此云屋。山名。神",
    "T39n1788_006:0321b17": "依彼山以山為名。娑多山者此云堪倒。阿那",
    "T39n1788_006:0321b18": "婆答多此云無熱惱。娑揭羅此云醎海。目真",
    "T39n1788_006:0321b19": "此云解脫。[醫酉+言]羅葉即舊云伊蘭樹。婆稚此云",
    "T39n1788_006:0321b20": "團圓。毘摩質多羅此云綺畫。母旨此云好。苫",
    "T39n1788_006:0321b21": "跋羅此云食。亦非天名。亦云飲食神。訶利底",
    "T39n1788_006:0321b22": "鬼母如前解。旃荼男聲呼藥叉。旃荼利女聲",
    "T39n1788_006:0321b23": "呼。昆帝拘吒齒即齒長包者是。第五次三頌",
    "T39n1788_006:0321b24": "護讀誦人。第六次五頌復護說經人。",
    "T39n1788_006:0321b25": "經。由聽此經王獲大功德蘊能使諸天眾悉蒙",
    "T39n1788_006:0321b26": "其利益復令諸天眾威力有光明歡喜常安樂",
    "T39n1788_006:0321b27": "捨離於衰相。下二頌明得護所以。舉聽經",
    "T39n1788_006:0321b28": "人影持說者。",
    "T39n1788_006:0321b29": "經。於此南洲內。林果苗稼神。由此經威力。心常",
    "T39n1788_006:0321c01": "得歡喜。苗實皆成就。處處有妙華。果實竝滋繁。",
    "T39n1788_006:0321c02": "充滿於大地。所有諸果樹。及以眾園林。悉皆生",
    "T39n1788_006:0321c03": "妙華。香氣常芬馥。眾草諸樹木。咸出微妙華。及",
    "T39n1788_006:0321c04": "生甘美果。隨處皆充遍。於此贍部洲。無量諸龍",
    "T39n1788_006:0321c05": "女。心生大歡喜。皆共入池中。種植鉢頭摩。及以",
    "T39n1788_006:0321c06": "分陀利。青白二蓮華。池中皆遍滿。由此經威力。",
    "T39n1788_006:0321c07": "虛空淨無翳。雲霧皆除遣。冥闇悉光明。日出放",
    "T39n1788_006:0321c08": "千光。無垢焰清淨。由此經王力。流暉遶四天。此",
    "T39n1788_006:0321c09": "經威德力。資助於天子。皆用贍部金。而作於宮",
    "T39n1788_006:0321c10": "殿。日天子初出。見此洲歡喜。常以大光明。周遍",
    "T39n1788_006:0321c11": "皆照曜。於斯大地內。所有蓮華池。日光照及時。",
    "T39n1788_006:0321c12": "無不盡開發。於此贍部洲。田疇諸果藥。悉皆令",
    "T39n1788_006:0321c13": "善熟。充滿於大地。由此經威力。日月所照處。星",
    "T39n1788_006:0321c14": "辰不失度。風雨皆順時。遍此贍部洲。國土咸豐",
    "T39n1788_006:0321c15": "樂。隨有此經處。殊勝倍餘方。下十四頌讚經",
    "T39n1788_006:0321c16": "威力有八。初四頌由經威力百穀豐美。次二",
    "T39n1788_006:0321c17": "頌池沼多華。次一頌空淨常明。次三頌日殿",
    "T39n1788_006:0321c18": "增耀。次一頌蓮隨日剖。次一頌菓藥恒盈。次",
    "T39n1788_006:0321c19": "一頌風雨順時七耀依度。次一頌總結經力。",
    "T39n1788_006:0321c20": "經。若此金光明經典流布處有能講誦者悉得",
    "T39n1788_006:0321c21": "如上福。下一頌總結說聽所得功德。",
    "T39n1788_006:0321c22": "經。爾時大吉祥天女及諸天等聞佛所說皆大",
    "T39n1788_006:0321c23": "歡喜於此經王及受持者一心擁護令無憂惱",
    "T39n1788_006:0321c24": "常得安樂。下第三大段大眾願護。",
    "T39n1788_006:0321c25": "授記品第二十三",
    "T39n1788_006:0321c26": "授記品二十三三門分別。言來意者。就學行",
    "T39n1788_006:0321c27": "流通有五。此即第五成前諸品令學行意有",
    "T39n1788_006:0321c28": "三。一為授記。二為除疑。三更重勸。此初也。",
    "T39n1788_006:0321c29": "與記者。明行必得果果定因成。故護持後有",
    "T39n1788_006:0322a01": "授記品。言釋名者。授者付也與也。記者分別",
    "T39n1788_006:0322a02": "也驗也。為其分別驗其當果而以與之故名",
    "T39n1788_006:0322a03": "授記。言解妨者。問妙幢聞經曾未與記。如",
    "T39n1788_006:0322a04": "何今言為成前行有此品起。答非是正意與",
    "T39n1788_006:0322a05": "其妙幢及二子等記。如法華經二類尼眾。為",
    "T39n1788_006:0322a06": "勸持經。彼欲聞記方能修學故與授記。非是",
    "T39n1788_006:0322a07": "此時正令與記。前已記故。故彼經云。我先已",
    "T39n1788_006:0322a08": "說一切聲聞皆得作佛。今此大眾亦復如是。",
    "T39n1788_006:0322a09": "云若持經得作佛者。誰等是耶。有此疑心未",
    "T39n1788_006:0322a10": "能決學。故為令斷授妙幢等記。欲令時眾知",
    "T39n1788_006:0322a11": "當作佛決定能行。不爾應前滅業障品後或",
    "T39n1788_006:0322a12": "蓮華讚品後與其授記。彼時已悟。何不與記。",
    "T39n1788_006:0322a13": "如法華會三周說法周周之後各各與記不在",
    "T39n1788_006:0322a14": "後故。問若爾何前不與記。答妙幢菩薩已入",
    "T39n1788_006:0322a15": "八地。先蒙記故令勸持經。故復重說。又解。應",
    "T39n1788_006:0322a16": "前與記。此方記者含多義故。一與妙幢等記。",
    "T39n1788_006:0322a17": "二復為成前。又前十千時未赴會。亦顯一聞",
    "T39n1788_006:0322a18": "皆得作佛況久修學不得佛耶故。此時記一",
    "T39n1788_006:0322a19": "言多益。故亦無過。問十千暫聞即與授記。在",
    "T39n1788_006:0322a20": "會大眾何不記耶。答彼根熟故。此未熟故。又",
    "T39n1788_006:0322a21": "眾已聞持經作佛。此未聞。故又宜爾故。",
    "T39n1788_006:0322a22": "經。爾時如來於大眾中廣說法已欲為妙幢菩",
    "T39n1788_006:0322a23": "薩及其二子銀幢銀光授阿耨多羅三藐三菩",
    "T39n1788_006:0322a24": "提記。贊曰。品文分二。初眾集後與記。眾集",
    "T39n1788_006:0322a25": "有二。初此結集序。",
    "T39n1788_006:0322a26": "經。時有十千天子最勝光明而為上首俱從三",
    "T39n1788_006:0322a27": "十三天來至佛所頂禮佛足却坐一面聽佛說",
    "T39n1788_006:0322a28": "法。下明眾集。",
    "T39n1788_006:0322a29": "經。爾時佛告妙幢菩薩言汝於來世過無量無",
    "T39n1788_006:0322b01": "數百千萬億那庾多劫已於金光明世界當成",
    "T39n1788_006:0322b02": "阿耨多羅三藐三菩提號金寶山王如來應正",
    "T39n1788_006:0322b03": "遍知明行足善逝世間解無上士調御丈夫天",
    "T39n1788_006:0322b04": "人師佛世尊出現於世。下後與記有二。初",
    "T39n1788_006:0322b05": "與三士記。後與十千記。三士為三。初復有五。",
    "T39n1788_006:0322b06": "一標名。二記時。三記國。四記果。即無上菩",
    "T39n1788_006:0322b07": "提。五記號。即金寶山等。號有通別。如文可",
    "T39n1788_006:0322b08": "知。授記之義略以四門分別。一授記所由。二",
    "T39n1788_006:0322b09": "能授記人。三所授記者。四授記差別。言所由",
    "T39n1788_006:0322b10": "者三義。一由菩薩修多功德證得法性故與",
    "T39n1788_006:0322b11": "授記。故法華論云。彼聲聞等為實成佛故與",
    "T39n1788_006:0322b12": "記別。為不成佛與授記耶。若實成佛者。菩薩",
    "T39n1788_006:0322b13": "何故於無量劫修集無量功德。論答云。彼聲",
    "T39n1788_006:0322b14": "聞授記者得決定心。非成就法性故。此意即",
    "T39n1788_006:0322b15": "明。由諸菩薩多劫修行無量功德成就法性",
    "T39n1788_006:0322b16": "故與授記。即八地已上。故瑜伽四十六云。又",
    "T39n1788_006:0322b17": "諸菩薩三種決定。一種性定。二發心定。三不",
    "T39n1788_006:0322b18": "虛行定。乃至云。依於最後墮決定位諸佛如",
    "T39n1788_006:0322b19": "來授諸菩薩墮決定記。二除小菩薩不定姓",
    "T39n1788_006:0322b20": "疑故。攝大乘論等云。為引攝一類及任持所",
    "T39n1788_006:0322b21": "餘一類不定姓聲聞所餘不定性菩薩。恐此",
    "T39n1788_006:0322b22": "菩薩退大就小。故與授記言得作佛。三為欣",
    "T39n1788_006:0322b23": "佛者見此授記欣當自得。復顯聞經決得作",
    "T39n1788_006:0322b24": "佛。持行此經修佛因故。故法華經云。大智舍",
    "T39n1788_006:0322b25": "利弗今得授尊記。我等亦皆得最妙第一法",
    "T39n1788_006:0322b26": "等。此經亦云。時十千天子聞三大士得授記",
    "T39n1788_006:0322b27": "已。復聞如是最勝王經心生歡喜。清淨無垢",
    "T39n1788_006:0322b28": "猶如虛空。此心喜無疑即欣作佛。信法修行。",
    "T39n1788_006:0322b29": "二能記人者復有三義。一能記所依假者。二",
    "T39n1788_006:0322c01": "能記體。三能記用。能記所依準瑜伽論四十",
    "T39n1788_006:0322c02": "九說。能成就有六。一勝解行地。二增上意樂",
    "T39n1788_006:0322c03": "地。三正行地。四決定地。五決定行地。六究竟",
    "T39n1788_006:0322c04": "地。此之六位俱能授記。然究竟位佛菩薩殊。",
    "T39n1788_006:0322c05": "佛有三身。唯他用變化二假者能為對十地",
    "T39n1788_006:0322c06": "地前別故。然究竟位中第十地菩薩及前五",
    "T39n1788_006:0322c07": "位但總相記。不能知彼當作佛時國土名字",
    "T39n1788_006:0322c08": "等。下人不能知上事故。若依總相觀因記果",
    "T39n1788_006:0322c09": "言得作佛。菩薩亦能。故法華經中不輕菩薩",
    "T39n1788_006:0322c10": "記彼四眾當得作佛。故能授記不過此六。或",
    "T39n1788_006:0322c11": "不愚法定性二乘信有大乘亦得總記。如菩",
    "T39n1788_006:0322c12": "薩戒經中說。昔有羅漢。將一沙彌。因發大心",
    "T39n1788_006:0322c13": "遂生尊重。故得總記。二能記體者。謂後得俗",
    "T39n1788_006:0322c14": "智知根性故。後得觀理亦不能記。此約聖者。",
    "T39n1788_006:0322c15": "若是地前但比量智。三能記用者。所謂言教",
    "T39n1788_006:0322c16": "詮表義故。三所授記者有二。一所記依。二所",
    "T39n1788_006:0322c17": "記體。所記依者有四。一種性位。二發心位。三",
    "T39n1788_006:0322c18": "不定二乘。四諸大菩薩。此據顯了。若隱密記",
    "T39n1788_006:0322c19": "及平等意樂亦通定性及無性人。所記體者",
    "T39n1788_006:0322c20": "即無漏善通現及種。并所得果。果通報化。除",
    "T39n1788_006:0322c21": "法性身。就報身中多說他用。以有國土眷屬",
    "T39n1788_006:0322c22": "等故。顯慈悲故。有差別故。四授記差別者。",
    "T39n1788_006:0322c23": "首楞嚴經中佛告堅意菩薩。授記即有四種。",
    "T39n1788_006:0322c24": "有未發心而與授記。有適發心而與授記。有",
    "T39n1788_006:0322c25": "密授記。有得無生忍現前授記。是名四種。唯",
    "T39n1788_006:0322c26": "有如來能知此事。寶雲經同瑜伽四十六說。",
    "T39n1788_006:0322c27": "略由六相。蒙諸如來於無上菩提與授記別。",
    "T39n1788_006:0322c28": "何等為六。一安住種性未發心位。二已發心",
    "T39n1788_006:0322c29": "位。三現在前位。四不現前位。此上四種同首",
    "T39n1788_006:0323a01": "楞嚴經。彼密授記即不現前。在密處故。或得",
    "T39n1788_006:0323a02": "無生忍名現前。未得者名不現前。或在座名",
    "T39n1788_006:0323a03": "為現前。身不在坐名不現前。五有定時限。謂",
    "T39n1788_006:0323a04": "爾許時當證無上正等菩提。六無定時限。謂",
    "T39n1788_006:0323a05": "不宣說決定時限而與授記。大莊嚴論第十",
    "T39n1788_006:0323a06": "二說六種亦同。彼云。授記有二種。人別及時",
    "T39n1788_006:0323a07": "別。人別即前四。時別即後二。彼論又云。轉",
    "T39n1788_006:0323a08": "記及大記此復有二種。轉記者。謂彼菩薩後",
    "T39n1788_006:0323a09": "於如是如來如是時節當得授記。大記者。在",
    "T39n1788_006:0323a10": "第八地得無生忍。由斷自言我當作佛慢故。",
    "T39n1788_006:0323a11": "及斷一切分別相故等。轉記即首楞嚴經初",
    "T39n1788_006:0323a12": "三收。大記即第四攝。彼又說六。與首楞嚴經",
    "T39n1788_006:0323a13": "及瑜伽論別。何者為六。一剎土。二名字。三",
    "T39n1788_006:0323a14": "時節。四劫名。五眷屬。六法住。今此妙幢等記",
    "T39n1788_006:0323a15": "文中有三。於金光明界等剎土號。金寶山等",
    "T39n1788_006:0323a16": "名字。汝於來世過無量無數等時節。略無劫",
    "T39n1788_006:0323a17": "名眷屬法住。",
    "T39n1788_006:0323a18": "經。時此如來般涅槃後所有教法亦皆滅盡時",
    "T39n1788_006:0323a19": "彼長子名曰銀幢即於此界次補佛處世界爾",
    "T39n1788_006:0323a20": "時轉名淨幢當得作佛名白金幢光如來應正",
    "T39n1788_006:0323a21": "遍知明行足善逝世間解無上士調御丈夫天",
    "T39n1788_006:0323a22": "人師佛世尊。下第二大士記文亦為五。初",
    "T39n1788_006:0323a23": "記時。二牒名。三記處。即於此界下是四記國。",
    "T39n1788_006:0323a24": "五記號亦有通別。",
    "T39n1788_006:0323a25": "經。時此如來般涅槃後所有教法亦皆滅盡次",
    "T39n1788_006:0323a26": "子銀光即補佛處還於此界當得作佛號曰金",
    "T39n1788_006:0323a27": "光明如來應正遍知明行足善逝世間解無上",
    "T39n1788_006:0323a28": "士調御丈夫天人師佛世尊。下第三大士記",
    "T39n1788_006:0323a29": "文亦有五。一記時。二牒名。三記果即補佛處。",
    "T39n1788_006:0323b01": "四記國還於此界。五記號。",
    "T39n1788_006:0323b02": "經。是時十千天子聞三大士得授記已復聞如",
    "T39n1788_006:0323b03": "是最勝王經心生歡喜清淨無垢猶如虛空爾",
    "T39n1788_006:0323b04": "時如來知是十千天子善根成熟即便與授大",
    "T39n1788_006:0323b05": "菩提記汝等天子於當來世過無量無數百千",
    "T39n1788_006:0323b06": "萬億那庾多劫。下第二大段文分為四。初",
    "T39n1788_006:0323b07": "與記。二疑生。三為斷。四喜信。初中有三。初",
    "T39n1788_006:0323b08": "天子聞見心歡。次爾時如來下如來知彼根",
    "T39n1788_006:0323b09": "熟。後即便下正與記別有八。初標序。二牒",
    "T39n1788_006:0323b10": "名。三記時。然劫有多種。如法華論有五種。謂",
    "T39n1788_006:0323b11": "晝夜月時年。或說飢饉疫病刀兵以為三劫。",
    "T39n1788_006:0323b12": "或說一增一減為一劫。如二十住劫等。或說",
    "T39n1788_006:0323b13": "八十增減為一劫。即火災劫。或說七火為一",
    "T39n1788_006:0323b14": "劫。即水災劫。或說八七火一七水為一劫。即",
    "T39n1788_006:0323b15": "風災劫。或說無量風災為一劫。即三大僧祇",
    "T39n1788_006:0323b16": "劫。或說二八十劫為一劫。如此賢劫。或說多",
    "T39n1788_006:0323b17": "八十劫為一劫。即星宿劫等。盡彼千佛出世",
    "T39n1788_006:0323b18": "時量總名一星宿劫故。如法華經中所說劫",
    "T39n1788_006:0323b19": "數。多約晝夜月時年等。如說十住等位各經",
    "T39n1788_006:0323b20": "爾許劫者。即風災等劫爾。此云過無量無數",
    "T39n1788_006:0323b21": "等者。即過增減或風災等。非大僧祇。修行成",
    "T39n1788_006:0323b22": "佛不過三故。問修行根性有懃墮別。如何定",
    "T39n1788_006:0323b23": "說三大僧祇。答取作意時。方便善心剎那剎",
    "T39n1788_006:0323b24": "那相續時量經三大劫。非是通取修不修時",
    "T39n1788_006:0323b25": "作不作意經爾許劫故。雖勤墮根性不同俱",
    "T39n1788_006:0323b26": "說三祇。問若爾八地已去無漏觀心一切時",
    "T39n1788_006:0323b27": "續。如何說有超劫事耶。如釋迦佛第三劫初",
    "T39n1788_006:0323b28": "逢然燈佛。布髮掩埿超於八劫。第三祇滿修",
    "T39n1788_006:0323b29": "相好業。初逢勝觀佛。亦云弗沙。翅足讚嘆",
    "T39n1788_006:0323c01": "超於九劫。答有二解。一云。或有一類住遊觀",
    "T39n1788_006:0323c02": "心多。或耽滅定久。對此有超。若爾如何復云",
    "T39n1788_006:0323c03": "八地已去剎那剎那轉增進耶。答據八地上",
    "T39n1788_006:0323c04": "住出已後長時而說。若爾如何云初地已上",
    "T39n1788_006:0323c05": "入住出心各各齊等。答據不作意。即功力齊",
    "T39n1788_006:0323c06": "不同地前。設作意時力用不等。若執皆齊。如",
    "T39n1788_006:0323c07": "何得說智增悲增及於煩惱怖不怖別。一云。",
    "T39n1788_006:0323c08": "悲增智增怖不怖類地地各齊。然說超者。以",
    "T39n1788_006:0323c09": "智望悲增者說超。若爾智增望悲增者自得",
    "T39n1788_006:0323c10": "成超。何須說彼布髮等耶。答此等超增。是故",
    "T39n1788_006:0323c11": "偏說。或是化相方便說超。非是實爾。何以故。",
    "T39n1788_006:0323c12": "八地已上他受土中何處有埿須髮掩。何有",
    "T39n1788_006:0323c13": "石窟作佛安禪。若爾僧祇於智悲增何者而",
    "T39n1788_006:0323c14": "說。答據智增者。",
    "T39n1788_006:0323c15": "經。於最勝因陀羅高幢世界得成阿耨多羅三",
    "T39n1788_006:0323c16": "藐三菩提同一種姓又同一名號曰面目清淨",
    "T39n1788_006:0323c17": "優鉢羅香山十號具足如是次第十千諸佛出",
    "T39n1788_006:0323c18": "現於世。下四記國名。因陀羅梵語。此云帝",
    "T39n1788_006:0323c19": "高幢界。次得成阿耨下五記果。同一種姓者",
    "T39n1788_006:0323c20": "六記姓。七記號。八如是下記次。",
    "T39n1788_006:0323c21": "經。爾時菩提樹神白佛言。世尊。是十千天子從",
    "T39n1788_006:0323c22": "三十三天為聽法故來詣佛所。云何如來便與",
    "T39n1788_006:0323c23": "授記當得成佛。世尊。我未曾聞是諸天子具足",
    "T39n1788_006:0323c24": "修習六波羅蜜多。難行苦行。捨於手足頭目髓",
    "T39n1788_006:0323c25": "腦眷屬妻子象馬車乘奴婢僕使宮殿園林金",
    "T39n1788_006:0323c26": "銀瑠璃硨磲碼碯珊瑚琥珀璧玉珂貝飲食衣",
    "T39n1788_006:0323c27": "服臥具醫藥。如餘無量百千菩薩以諸供具供",
    "T39n1788_006:0323c28": "養過去無數百千萬億那庾多佛。如是菩薩各",
    "T39n1788_006:0323c29": "經無量無邊劫數然後方得受菩提記。世尊。是",
    "T39n1788_006:0324a01": "諸天子以何因緣修何勝行種何善根從彼天",
    "T39n1788_006:0324a02": "來暫時聞法便得授記。惟願世尊為我解說。斷",
    "T39n1788_006:0324a03": "除疑網。下第二疑生有二。一標二問。標中",
    "T39n1788_006:0324a04": "有四。一舉來因。二云何下略徵問。彼為聽來。",
    "T39n1788_006:0324a05": "云何與記。三世尊我未曾下述疑心。四如餘",
    "T39n1788_006:0324a06": "無量下顯疑意。次世尊下第二問有三。初總",
    "T39n1788_006:0324a07": "問。次別問。後請答。以何因緣是總問所以義。",
    "T39n1788_006:0324a08": "或自行名因善友為緣修何勝行等別問。一",
    "T39n1788_006:0324a09": "問修何勝行。即問修六度行。二問種何善根。",
    "T39n1788_006:0324a10": "即問修福德行。或能起修得當果義名行。能",
    "T39n1788_006:0324a11": "生後善因義名根。或初起名根。後修名行。即",
    "T39n1788_006:0324a12": "體無別。又十度名行。十供養名根。即義少別。",
    "T39n1788_006:0324a13": "言從彼天來下通結問意。如問以何因緣從",
    "T39n1788_006:0324a14": "彼天來便得授記。修何勝行種何善根從彼",
    "T39n1788_006:0324a15": "天來等。又觀。或由聞而得授記。此即無疑。但",
    "T39n1788_006:0324a16": "疑何因從天而下得聞此經因得授記。後唯",
    "T39n1788_006:0324a17": "願世尊下請答。",
    "T39n1788_006:0324a18": "經。佛告地神善女天如汝所說皆從勝妙善根",
    "T39n1788_006:0324a19": "因緣勤苦修已方得授記此諸天子於妙天宮",
    "T39n1788_006:0324a20": "捨五欲樂故來聽是金光明經既聞法已於是",
    "T39n1788_006:0324a21": "經中心生殷重如淨瑠璃無諸瑕穢復得聞此",
    "T39n1788_006:0324a22": "三大菩薩授記之事。下第三佛為答有三。",
    "T39n1788_006:0324a23": "初印可問詞。次此諸天子下正答所問有二。",
    "T39n1788_006:0324a24": "初略後二品廣。初中復二。初偏答現勝行。欲",
    "T39n1788_006:0324a25": "顯前聞經必當成佛因。故有三行。一於妙天",
    "T39n1788_006:0324a26": "宮下捨欲樂行。能趣法會故。二故來聽是下",
    "T39n1788_006:0324a27": "聞經行。法正佛因故。三復得聞此下聞記隨",
    "T39n1788_006:0324a28": "喜行。能願求故。",
    "T39n1788_006:0324a29": "經。亦由過去久修正行誓願因緣是故我今皆",
    "T39n1788_006:0324b01": "與授記於未來世當成阿耨多羅三藐三菩提。",
    "T39n1788_006:0324b02": "下後雙略答過去修勝行種善根二問。下",
    "T39n1788_006:0324b03": "云過去聞佛名等名善根因緣故。後是故我",
    "T39n1788_006:0324b04": "今下結答。",
    "T39n1788_006:0324b05": "經。時彼樹神聞佛說已歡喜信受。下樹神喜",
    "T39n1788_006:0324b06": "信。",
    "T39n1788_006:0324b07": "除病品第二十四",
    "T39n1788_006:0324b08": "除病品二十四三門分別。言來意者。此為除",
    "T39n1788_006:0324b09": "疑。前品為成。勸勉說受。俱當作佛故有授記。",
    "T39n1788_006:0324b10": "二士先曾聞經為記。時眾不惑。十千創始至",
    "T39n1788_006:0324b11": "會得記。故有疑生。前雖略答。往因總陳恐聞",
    "T39n1788_006:0324b12": "難解。此下更為廣說。故有除病流水品生。然",
    "T39n1788_006:0324b13": "差別者。將說十千往因故先述其緣起。即有",
    "T39n1788_006:0324b14": "除病品。又恐病苦妨說聽經。兼明為除令得",
    "T39n1788_006:0324b15": "依學。緣起既彰。次須正辨故流水品起。真諦",
    "T39n1788_006:0324b16": "釋云。此除病品正明授記因成授記品。傍顯",
    "T39n1788_006:0324b17": "釋迦修行成壽量品。後捨身品正明釋迦之",
    "T39n1788_006:0324b18": "因成壽量品。傍顯弟子修行成授記品。然治",
    "T39n1788_006:0324b19": "病為遠緣。流水為近緣。今謂義雖可爾文勢",
    "T39n1788_006:0324b20": "稍疎。壽量之因前已廣明十度等訖。何故今",
    "T39n1788_006:0324b21": "者復正明因。同一生修。何分遠近。為下中上",
    "T39n1788_006:0324b22": "義則不妨。或既勝劣勢力分遠近亦復不違。",
    "T39n1788_006:0324b23": "然判以為正壽量因即文疎遠。釋名者。諸大",
    "T39n1788_006:0324b24": "違損云病。藥能對遣曰除。此品廣明名除病",
    "T39n1788_006:0324b25": "品。解妨者。問前壽量品妙幢思惟。如來行長",
    "T39n1788_006:0324b26": "壽因慈悲不害。云何命短唯八十年。前雖云",
    "T39n1788_006:0324b27": "壽無邊。未釋慈悲不害之行。今此三品正明",
    "T39n1788_006:0324b28": "此行。何非正宗。答妙幢但疑行因應得長壽。",
    "T39n1788_006:0324b29": "不疑長壽由昔何因。此品又云十千天子本",
    "T39n1788_006:0324c01": "願因緣今為汝說。不云為說長壽因緣。又流",
    "T39n1788_006:0324c02": "水品云。由聞寶髻十二因緣聽聞此經。以此",
    "T39n1788_006:0324c03": "善根因緣今得授記。不云由此得壽命長。故",
    "T39n1788_006:0324c04": "在流通非正宗也。",
    "T39n1788_006:0324c05": "經。佛告菩提樹神善女天諦聽諦聽善思念之",
    "T39n1788_006:0324c06": "是十千天子本願因緣今為汝說。贊曰。以",
    "T39n1788_006:0324c07": "下二品第二廣明十千得記因緣有二。此品",
    "T39n1788_006:0324c08": "明得起緣起。流水正明得記因緣。緣起分二。",
    "T39n1788_006:0324c09": "此初勅聽許說。",
    "T39n1788_006:0324c10": "經。善女天過去無量不可思議阿僧企耶劫爾",
    "T39n1788_006:0324c11": "時有佛出現於世名曰寶髻如來應正遍知明",
    "T39n1788_006:0324c12": "行足善逝世間解無上士調御丈夫天人師佛",
    "T39n1788_006:0324c13": "世尊善女天時彼世尊般涅槃後正法滅已於",
    "T39n1788_006:0324c14": "像法中。下正陳緣起有十二。一明時節有",
    "T39n1788_006:0324c15": "三。初總明劫。二明佛。三明時。爾時下別明。",
    "T39n1788_006:0324c16": "經。有王名曰天自在光常以正法化於人民猶",
    "T39n1788_006:0324c17": "如父母。下第二明國界。",
    "T39n1788_006:0324c18": "經。是王國中有一長者名曰持水善解醫方妙",
    "T39n1788_006:0324c19": "通八術眾生病苦四大不調咸能救療善女",
    "T39n1788_006:0324c20": "天。下第二明菩薩父有四。一住處。二有一",
    "T39n1788_006:0324c21": "長者下德號。三名曰持水指名。四善解下明",
    "T39n1788_006:0324c22": "醫能。八術如下。",
    "T39n1788_006:0324c23": "經。爾時持水長者唯有一子名曰流水顏容端",
    "T39n1788_006:0324c24": "正人所樂觀受性聰敏妙閑諸論書畫算印無",
    "T39n1788_006:0324c25": "不通達。下明菩薩子有五。一名。二顏容端",
    "T39n1788_006:0324c26": "政者形貌。三人所樂觀者思慧。四受性聰敏",
    "T39n1788_006:0324c27": "者根性。五好閑法術等者伎藝。",
    "T39n1788_006:0324c28": "經。時王國內有無量百千諸眾生類。皆遇疫疾",
    "T39n1788_006:0324c29": "眾苦所逼乃至無有歡喜之心。善女天。爾時長",
    "T39n1788_006:0325a01": "者子流水。見是無量百千眾生受諸病苦起大",
    "T39n1788_006:0325a02": "悲心作如是念。無量眾生為諸極苦之所逼迫。",
    "T39n1788_006:0325a03": "我父長者雖善醫方妙通八術皆療眾病四大",
    "T39n1788_006:0325a04": "增損。然已衰邁老耄虛羸要假扶策方能進步。",
    "T39n1788_006:0325a05": "不復能往城邑聚落救諸病苦。今有無量百千",
    "T39n1788_006:0325a06": "眾生皆遇重病無能救者。我今當至大醫父所",
    "T39n1788_006:0325a07": "諮問治病醫方祕法。若得解已當往城邑聚落",
    "T39n1788_006:0325a08": "之所。救諸眾生種種疾病。令於長夜得受安樂。",
    "T39n1788_006:0325a09": "下第四明習醫緣有六。一時眾病生。二善",
    "T39n1788_006:0325a10": "女天下菩薩悲起。三我父下思父年邁。四今",
    "T39n1788_006:0325a11": "有無量下念患無醫。五我今當至下我求妙",
    "T39n1788_006:0325a12": "方。六若得解已下念往療疾。",
    "T39n1788_006:0325a13": "經。時長者子作是念已。即詣父所。稽首禮足。合",
    "T39n1788_006:0325a14": "掌恭敬却住一面。即以伽他請其父曰。慈父當",
    "T39n1788_006:0325a15": "哀愍。我欲救眾生。今請諸醫方。幸願為我說。云",
    "T39n1788_006:0325a16": "何身衰邁。諸大有增損。復在何時中。能生諸疾",
    "T39n1788_006:0325a17": "病。云何啗飲食。得受於安樂。能使內身中。火勢",
    "T39n1788_006:0325a18": "不衰損。眾生有四病。風黃熱痰癊。及以總集病。",
    "T39n1788_006:0325a19": "云何而療治。何時風病起。何時熱病發。何時動",
    "T39n1788_006:0325a20": "痰癊。何時總集生。下第五詣父諮受有二。",
    "T39n1788_006:0325a21": "一請問之儀。二即以伽他下正以頌請。五頌",
    "T39n1788_006:0325a22": "分二。初一頌求哀願說。次四頌正請有五。初",
    "T39n1788_006:0325a23": "半頌問得病因。次半問病生時。次一頌問將",
    "T39n1788_006:0325a24": "養之方。次一頌問醫療之法。後一頌問病起",
    "T39n1788_006:0325a25": "時節。前問初起時。此問病已發動時節。然有",
    "T39n1788_006:0325a26": "二時。一約四時問。二約食前後時問。",
    "T39n1788_006:0325a27": "經。時彼長者聞子請已復以伽他而答之曰。我",
    "T39n1788_006:0325a28": "今依古仙。所有療病法。次第為汝說。善聽救眾",
    "T39n1788_006:0325a29": "生。三月是春時。三月名為夏。三月名秋分。三月",
    "T39n1788_006:0325b01": "謂冬時。此據一年中。三三而別說。二二為一節。",
    "T39n1788_006:0325b02": "便成歲六時。初二是華時。三四名熱際。五六名",
    "T39n1788_006:0325b03": "雨際。七八謂秋時。九十是寒時。後二名氷雪。既",
    "T39n1788_006:0325b04": "知如是別。授藥勿令差。當隨此時中。調息於飲",
    "T39n1788_006:0325b05": "食。入腹令消散。眾病則不生。節氣若變改。四大",
    "T39n1788_006:0325b06": "有推移。此時無藥資。必生於病苦。醫人解四時。",
    "T39n1788_006:0325b07": "復知其六節。明閑身七界。食藥使無差。謂味界",
    "T39n1788_006:0325b08": "血肉。膏骨及髓腦。病入此中時。知其可療不。病",
    "T39n1788_006:0325b09": "有四種別。謂風熱痰癊。及以總集病。應知發動",
    "T39n1788_006:0325b10": "時。春中痰癊動。夏內風病生。秋時黃熱增。冬節",
    "T39n1788_006:0325b11": "三俱起。春食澁熱辛。夏膩熱鹹醋。秋時冷甜膩。",
    "T39n1788_006:0325b12": "冬酸澁膩甜。於此四時中。服藥及飲食。若依如",
    "T39n1788_006:0325b13": "是味。眾病無由生。食後病由癊。食消時由熱。消",
    "T39n1788_006:0325b14": "後起由風。準時須識病。既識病源已。隨病而設",
    "T39n1788_006:0325b15": "藥。假令患狀殊。先須療其本。風病服油膩。患熱",
    "T39n1788_006:0325b16": "利為良。癊病應變吐。總集須三藥。風熱癊俱有。",
    "T39n1788_006:0325b17": "是名為總集。雖知病起時。應觀其本性。如是觀",
    "T39n1788_006:0325b18": "知已。順時而授藥。飲食藥無差。斯名善醫者。",
    "T39n1788_006:0325b19": "下第六父為解釋。此初結集標舉。次我今依",
    "T39n1788_006:0325b20": "古仙下三十二頌父正頌釋分三。初一頌許說。",
    "T39n1788_006:0325b21": "次三十頌正釋。後一頌總結。正釋中復三。初",
    "T39n1788_006:0325b22": "四頌定時節。三三而別說者。謂三月三月為",
    "T39n1788_006:0325b23": "一時結前四時。二二為一節者。謂二月二月",
    "T39n1788_006:0325b24": "為一節標後六時。次十三頌正答問。後復應",
    "T39n1788_006:0325b25": "知下十二頌重料簡。然答問中初一頌標令",
    "T39n1788_006:0325b26": "調息。次三頌答初問。於中初一頌正答病生",
    "T39n1788_006:0325b27": "因。兩頌令知病處。一味界者。梵云阿羅婆。",
    "T39n1788_006:0325b28": "在脾胃間。飲食至此分為二分。一佉羅界即",
    "T39n1788_006:0325b29": "滓質成大小便。二味界即津味委資身分。二",
    "T39n1788_006:0325c01": "血三肉四膏五骨六髓七腦。界次兩頌答第",
    "T39n1788_006:0325c02": "二問。明病體數并生時。準此五行推之。痰是",
    "T39n1788_006:0325c03": "水。風屬木。熱是火。水六月胎正月死。木九月",
    "T39n1788_006:0325c04": "胎五月死。火十二月胎八月死。故將衰病死。",
    "T39n1788_006:0325c05": "暴時發亦於此時可以治也。亦兼答第五問",
    "T39n1788_006:0325c06": "中初四時問。次兩頌答第三問。次一頌答第",
    "T39n1788_006:0325c07": "五問。次四頌答第四問。問何故問答次第不",
    "T39n1788_006:0325c08": "同。答因答第三食飲將養。乘便即明發動時",
    "T39n1788_006:0325c09": "節。故答與問次第不同。就答療法中分三。初",
    "T39n1788_006:0325c10": "一頌標。次二頌療治法。後一頌結。",
    "T39n1788_006:0325c11": "經。復應知八術。總攝諸醫方。於此若明閑。可療",
    "T39n1788_006:0325c12": "眾生病。謂針刺傷破。身疾并鬼神。惡毒及孩童。",
    "T39n1788_006:0325c13": "延年增氣力。先觀彼形色。語言及性行。然後問",
    "T39n1788_006:0325c14": "其夢。知風熱癊殊。乾瘦少頭髮。其心無定住。多",
    "T39n1788_006:0325c15": "語夢飛行。斯人是風性。少年生白髮。多汗及多",
    "T39n1788_006:0325c16": "瞋。聰明夢見火。斯人是熱性。心定身平整。慮審",
    "T39n1788_006:0325c17": "頭津膩。夢見水白物。是癊性應知。總集性俱有。",
    "T39n1788_006:0325c18": "或二或具三。隨有一偏增。應知是其性。既知本",
    "T39n1788_006:0325c19": "性已。準病而授藥。驗其無死相。方名可救人。諸",
    "T39n1788_006:0325c20": "根倒取境。尊醫人起慢。親友生瞋恚。是死相應",
    "T39n1788_006:0325c21": "知。左眼白色變。舌黑鼻梁欹。耳輪與舊殊。下脣",
    "T39n1788_006:0325c22": "差向下。訶梨勒一種。具足有六味。能除一切病。",
    "T39n1788_006:0325c23": "無忌藥中王。又三果三辛。諸藥中易得。沙糖蜜",
    "T39n1788_006:0325c24": "酥乳。此能療眾病。自餘諸藥物。隨病可增加。先",
    "T39n1788_006:0325c25": "起慈愍心。莫規於財利。下十三頌重料簡分",
    "T39n1788_006:0325c26": "五。初二頌教祕術中一頌標一頌釋。八術者。",
    "T39n1788_006:0325c27": "一療被針刺法。二療破傷法。三療身疾。即前",
    "T39n1788_006:0325c28": "四病四鬼損。五中毒藥。六療孩童。七延壽。八",
    "T39n1788_006:0325c29": "養身。二次五頌半教識病體。於中初一頌標",
    "T39n1788_006:0326a01": "示。次四頌辨體。後半頌結法。三次驗其無死",
    "T39n1788_006:0326a02": "相下兩頌半教觀死相。四次訶梨下示其妙",
    "T39n1788_006:0326a03": "藥。此說其總不說別治。初一頌破藥。次一頌",
    "T39n1788_006:0326a04": "補藥。涅槃經第四云。六味一苦二醋三甘四",
    "T39n1788_006:0326a05": "辛五醎六淡。西國此藥最為其上。應是解深",
    "T39n1788_006:0326a06": "密經所說毘涅縛藥。三果者。一訶梨勒迦。",
    "T39n1788_006:0326a07": "二阿摩洛迦。亦云阿無羅迦。即舊云菴摩羅",
    "T39n1788_006:0326a08": "果者訛。三仳仳得迦。似阿無羅而稍大也。三",
    "T39n1788_006:0326a09": "辛者。一干薑。二胡椒。三畢鉢。并沙糖等十易",
    "T39n1788_006:0326a10": "得補治。五次一頌指例誡勸。",
    "T39n1788_006:0326a11": "經。我已為汝說療疾中要事以此救眾生當獲",
    "T39n1788_006:0326a12": "無邊果。下第三總結。",
    "T39n1788_006:0326a13": "經。善女天爾時長者子流水親問其父八術之",
    "T39n1788_006:0326a14": "要四大增損時節不同餌藥方法既善了。知自",
    "T39n1788_006:0326a15": "忖堪能救療眾病。下第七忖已學成。",
    "T39n1788_006:0326a16": "經。即便遍至城邑聚落所在之處隨有百千萬",
    "T39n1788_006:0326a17": "億病苦眾生皆至其所善言慰喻作如是語我",
    "T39n1788_006:0326a18": "是醫人我是醫人善治方藥今為汝等療治眾",
    "T39n1788_006:0326a19": "病悉令除愈。下第八隨告能療。",
    "T39n1788_006:0326a20": "經。善女天爾時眾人聞長者子善言慰喻許為",
    "T39n1788_006:0326a21": "治病時有無量百千眾生遇極重病聞是語已",
    "T39n1788_006:0326a22": "身心踊躍得未曾有以此因緣所有病苦悉得",
    "T39n1788_006:0326a23": "蠲除氣力充實平復如本。下第九眾聞療愈。",
    "T39n1788_006:0326a24": "經。善女天爾時復有無量百千眾生病苦深重",
    "T39n1788_006:0326a25": "難療治者即共往詣長者子所重請醫療。下",
    "T39n1788_006:0326a26": "第十病深重請。",
    "T39n1788_006:0326a27": "經。時長者子即以妙藥令服皆蒙除差。下十",
    "T39n1788_006:0326a28": "一蒙藥皆除。",
    "T39n1788_006:0326a29": "經。善女天是長者子於此國內治百千萬億眾",
    "T39n1788_006:0326b01": "生病苦悉得除差。下十二總結病差。",
    "T39n1788_006:0326b02": "長者子流水品第二十五",
    "T39n1788_006:0326b03": "長者子流水品二十五三門分別。言來意者。",
    "T39n1788_006:0326b04": "十千得記天女疑生。前授記品末雖為略陳",
    "T39n1788_006:0326b05": "未能明解。故除病流水二品更為廣辨令眾",
    "T39n1788_006:0326b06": "深知。前品廣其緣起。此品正說記因。故有此",
    "T39n1788_006:0326b07": "品。故下云。因我往昔以水濟魚與食令飽。為",
    "T39n1788_006:0326b08": "說甚深十二緣起并此相應陀羅尼呪。又為",
    "T39n1788_006:0326b09": "稱彼寶髻佛名。因此善根得生天上。今來我",
    "T39n1788_006:0326b10": "所歡喜聽法。我皆當與授菩提記。釋名者。云",
    "T39n1788_006:0326b11": "長者子標父以明子。表種姓尊。流水者。以行",
    "T39n1788_006:0326b12": "彰名。明其行勝。又自亦是長者為簡其父復",
    "T39n1788_006:0326b13": "稱為子。以有養人長魚之德故號長者。流水",
    "T39n1788_006:0326b14": "二義一能流水。二能與水。從行為名。此乃德",
    "T39n1788_006:0326b15": "行雙彰。此品廣明其事故以為名。解妨者。問",
    "T39n1788_006:0326b16": "何故不名救魚品。答流水義廣。因為救魚亦",
    "T39n1788_006:0326b17": "沾餘類。故不獨名救魚品。",
    "T39n1788_006:0326b18": "經。爾時佛告菩提樹神。善女天。爾時長者子流",
    "T39n1788_006:0326b19": "水於往昔時在天自在光王國內療諸眾生所",
    "T39n1788_006:0326b20": "有病苦。令得平復受安隱樂。時諸眾生以病除",
    "T39n1788_006:0326b21": "故多修福業。廣行惠施。以自歡娛。即共往詣長",
    "T39n1788_006:0326b22": "者子所咸生尊敬。作如是言。善哉善哉大長者",
    "T39n1788_006:0326b23": "子。善能滋長福德之事。增益我等安隱壽命。仁",
    "T39n1788_006:0326b24": "今實是大力醫王。慈悲菩薩妙閑醫藥。善療眾",
    "T39n1788_006:0326b25": "生無量病苦。如是稱歎周遍城邑。品文分",
    "T39n1788_006:0326b26": "四。一歎結醫能。二善女天下明救魚行。三爾",
    "T39n1788_006:0326b27": "時佛告下結會今古。四爾時大眾下領悟依",
    "T39n1788_006:0326b28": "學。初中復四。初結眾病除。次時諸眾生下明",
    "T39n1788_006:0326b29": "眾增福業。次即共往詣下眾往禮讚。次如是",
    "T39n1788_006:0326c01": "稱歎下總結名聞。",
    "T39n1788_006:0326c02": "經。善女天時長者子妻名水肩藏有其二子一",
    "T39n1788_006:0326c03": "名水滿二名水藏。下明救魚行文亦為四。",
    "T39n1788_006:0326c04": "初明菩薩眷屬。二是時流水下明其救魚。三",
    "T39n1788_006:0326c05": "爾時世尊下諸天聞讚。四佛告善女天下明",
    "T39n1788_006:0326c06": "魚報恩。此即初也。",
    "T39n1788_006:0326c07": "經。是時流水將其二子。漸次遊行城邑聚落。過",
    "T39n1788_006:0326c08": "空澤中深險之處。見諸禽獸犲狼狐玃鵰鷲之",
    "T39n1788_006:0326c09": "屬。食血肉者皆悉奔飛一向而去。時長者子作",
    "T39n1788_006:0326c10": "如是念。此諸禽獸何因緣故一向飛起。我當隨",
    "T39n1788_006:0326c11": "後暫往觀之。即便隨去見有大池名曰野生。其",
    "T39n1788_006:0326c12": "水將盡。於此池中多有眾魚。流水見已生大悲",
    "T39n1788_006:0326c13": "心。時有樹神示現半身作如是語。善哉善哉。善",
    "T39n1788_006:0326c14": "男子。汝有實義名流水者。可愍此魚應與其水。",
    "T39n1788_006:0326c15": "有二因緣名為流水。一能流水。二能與水。汝今",
    "T39n1788_006:0326c16": "應當隨名而作。是時流水問樹神言。此魚頭數",
    "T39n1788_006:0326c17": "為有幾何。樹神答曰。數滿十千。善女天。時長者",
    "T39n1788_006:0326c18": "子聞是數已。倍益悲心。時此大池為日所暴。餘",
    "T39n1788_006:0326c19": "水無幾。是十千魚將入死門。旋身宛轉。見是長",
    "T39n1788_006:0326c20": "者以有所希隨逐瞻視目未曾捨。時長者子見",
    "T39n1788_006:0326c21": "是事已。馳趣四方欲覓於水竟不能得。復望一",
    "T39n1788_006:0326c22": "邊見有大樹。即便昇上折取枝葉為作蔭涼。復",
    "T39n1788_006:0326c23": "更推求是池中水從何處來。尋覓不已。見一大",
    "T39n1788_006:0326c24": "河名曰水生。時此河邊有諸漁人為取魚故。於",
    "T39n1788_006:0326c25": "河上流懸險之處。決棄其水不令下過於所決",
    "T39n1788_006:0326c26": "處。卒難修補。便作是念。此崖深峻設百千人時",
    "T39n1788_006:0326c27": "經三月亦未能斷。況我一人而堪濟辨。時長者",
    "T39n1788_006:0326c28": "子速還本城。至大王所。頭面禮足。却住一面。合",
    "T39n1788_006:0326c29": "掌恭敬作如是言。我為大王國土人民治種種",
    "T39n1788_006:0327a01": "病悉令安隱。漸次遊行至其空澤。見有一池名",
    "T39n1788_006:0327a02": "曰野生。其水欲涸。有十千魚為日所暴。將死不",
    "T39n1788_006:0327a03": "久。唯願大王慈悲愍念。與二十大象暫往負水",
    "T39n1788_006:0327a04": "濟彼魚命。如我與諸病人壽命。爾時大王即勅",
    "T39n1788_006:0327a05": "大臣速疾與此醫王大象。時彼大臣奉王勅已。",
    "T39n1788_006:0327a06": "白長者子。善哉大士。仁今自可至象厩中隨意",
    "T39n1788_006:0327a07": "選取二十大象。利益眾生令得安樂。是時流水",
    "T39n1788_006:0327a08": "及其二子將二十大象。又從酒家多借皮囊。往",
    "T39n1788_006:0327a09": "決水處以囊盛水。象負至池瀉置池中。水即彌",
    "T39n1788_006:0327a10": "滿還復如故。下明其救魚有八。一父子遊",
    "T39n1788_006:0327a11": "方。二見諸禽獸下明覩異相。三時長者子下",
    "T39n1788_006:0327a12": "菩薩思念。四即便隨去下念已尋觀。五見有",
    "T39n1788_006:0327a13": "大池下遂見枯魚。六流水見已下即起悲心。",
    "T39n1788_006:0327a14": "七時有樹神下樹神勸救。於中有三。一現身",
    "T39n1788_006:0327a15": "為急難故。二作如是語下讚歎引冀發心故。",
    "T39n1788_006:0327a16": "三善男子汝有實義下勸救符名義故。於中",
    "T39n1788_006:0327a17": "復三。初標勸。次有二因緣下釋勸。汝今應當",
    "T39n1788_006:0327a18": "下結勸。八是時流水下依請為救。於中復六。",
    "T39n1788_006:0327a19": "一問數幾許。二樹神答曰下答有十千。三善",
    "T39n1788_006:0327a20": "女天下轉益慈悲。四時此大池下明魚受苦。",
    "T39n1788_006:0327a21": "五見是長者下眾魚希救。六時長者子下慈",
    "T39n1788_006:0327a22": "悲正救。於中復二。初悲心救苦。後復更思惟",
    "T39n1788_006:0327a23": "下慈心與樂。故經云演說正法樂。能為後世",
    "T39n1788_006:0327a24": "受樂因故。初救苦有二。初與水。後善女天時",
    "T39n1788_006:0327a25": "長者下施食。與水有十一。此初遍求無水。二",
    "T39n1788_006:0327a26": "復望一邊下且為作涼。三復更推求下尋覓",
    "T39n1788_006:0327a27": "池源。四時此河邊下見源被決。五便作是念",
    "T39n1788_006:0327a28": "下念難修補。六時長者子下求象於王。七爾",
    "T39n1788_006:0327a29": "時大王下王勅急與。八時彼大臣下掌官任",
    "T39n1788_006:0327b01": "選。九是時流水下得象遂意。十又從酒家下",
    "T39n1788_006:0327b02": "假借酒囊。十一往決水處下運水添池還復",
    "T39n1788_006:0327b03": "得滿。",
    "T39n1788_006:0327b04": "經。善女天。時長者子於池四邊周旋而視。時彼",
    "T39n1788_006:0327b05": "眾魚亦復隨逐循岸而行。時長者子復作是念。",
    "T39n1788_006:0327b06": "眾魚何故隨我而行。必為饑火之所惱逼。復欲",
    "T39n1788_006:0327b07": "從我求索於食。我今當與。爾時長者子流水告",
    "T39n1788_006:0327b08": "其子言。汝取一象最大力者速至家中啟父長",
    "T39n1788_006:0327b09": "者家中所有可食之物。乃至父母食啗之分及",
    "T39n1788_006:0327b10": "以妻子奴婢之分。悉皆收取即可持來。爾時二",
    "T39n1788_006:0327b11": "子受父教已。乘最大象速往家中至祖父所。說",
    "T39n1788_006:0327b12": "如上事收取家中可食之物置於象上疾還父",
    "T39n1788_006:0327b13": "所至彼池邊。是時流水見其子來身心喜躍。遂",
    "T39n1788_006:0327b14": "取飯食遍散池中。魚得食已悉皆飽足。下悲",
    "T39n1788_006:0327b15": "心救苦中第二施食有十二。初長者巡瞻。二",
    "T39n1788_006:0327b16": "時彼眾魚下魚亦隨視。三時長者子下長者",
    "T39n1788_006:0327b17": "觀念。四必為飢火下知魚所惱。五我今當與",
    "T39n1788_006:0327b18": "者慈心念與。六爾時長者子下令子取食。七",
    "T39n1788_006:0327b19": "爾時二子下子詣祖陳。八收取家中下得食",
    "T39n1788_006:0327b20": "而返。九是時流水下長者心歡。十遂取餅食",
    "T39n1788_006:0327b21": "下即遍施魚。十一魚得食已下魚因飽足。",
    "T39n1788_006:0327b22": "經。便作是念我今施食令魚得命願於來世當",
    "T39n1788_006:0327b23": "施法食充濟無邊。下第十二長者發願。",
    "T39n1788_006:0327b24": "經。復更思惟我先曾於空閑林處見一苾芻讀",
    "T39n1788_006:0327b25": "大乘經說十二緣生甚深法要又經中說若有",
    "T39n1788_006:0327b26": "眾生臨命終時得聞寶髻如來名者即生天上",
    "T39n1788_006:0327b27": "我今當為是十千魚演說甚深十二緣起亦當",
    "T39n1788_006:0327b28": "稱說寶髻佛名然贍部洲有二種人一者深信",
    "T39n1788_006:0327b29": "大乘二者不信毀訾亦當為彼增長信心。下",
    "T39n1788_006:0327c01": "慈悲正救中第二慈心與樂有二。初內自思",
    "T39n1788_006:0327c02": "惟。後時長者子下外行利樂。初中復三。初念",
    "T39n1788_006:0327c03": "昔所聞。次我今下思為魚說。後然贍部下兼",
    "T39n1788_006:0327c04": "亦利人。即下文中由魚得益報長者恩。王臣",
    "T39n1788_006:0327c05": "等聞因發深信故也。三文如次。",
    "T39n1788_006:0327c06": "經。時長者子作如是念我入池中可為眾魚說",
    "T39n1788_006:0327c07": "深妙法作是念已即便入水唱言南謨過去寶",
    "T39n1788_006:0327c08": "髻如來應正遍知明行足善逝世間解無上士",
    "T39n1788_006:0327c09": "調御丈夫天人師佛世尊此佛往昔修菩薩行",
    "T39n1788_006:0327c10": "時作是誓願於十方界所有眾生臨命終時聞",
    "T39n1788_006:0327c11": "我名者命終之後得生三十三天。下外行利",
    "T39n1788_006:0327c12": "樂有二。初思欲入池作是念下正為饒益中",
    "T39n1788_006:0327c13": "復有二。初為稱佛名。爾時流水下為說深法。",
    "T39n1788_006:0327c14": "亦即未信令信。已信令解。初中初稱佛名。此",
    "T39n1788_006:0327c15": "佛往昔下釋為稱此佛之所以。",
    "T39n1788_006:0327c16": "經。爾時流水復為池魚演說如是甚深妙法。",
    "T39n1788_006:0327c17": "下為說法有二。初顯說後密說。或初說法令",
    "T39n1788_006:0327c18": "解。後說呪為護。初中復二。初總標次別釋。此",
    "T39n1788_006:0327c19": "標也。",
    "T39n1788_006:0327c20": "經。此有故彼有此生故彼生。下有二釋。初",
    "T39n1788_006:0327c21": "明雜染緣起。即是依流轉生死次第。後此滅",
    "T39n1788_006:0327c22": "故彼滅下明清淨緣起。即是依還滅斷除次",
    "T39n1788_006:0327c23": "第。然二類緣起各有順逆二種觀行。此各依",
    "T39n1788_006:0327c24": "順說影彰二逆觀。初中復二。初別標。所謂下",
    "T39n1788_006:0327c25": "別釋。此初也。準雜集論第四說有三緣生。一",
    "T39n1788_006:0327c26": "無作緣生。二無常緣生。三勢用緣生。初二緣",
    "T39n1788_006:0327c27": "生通一切有為。第三緣生約有情法。然諸處",
    "T39n1788_006:0327c28": "文多約十二緣起支辨。是根本故。言此有故",
    "T39n1788_006:0327c29": "彼有等者。如次初二。對法云此有故彼有者。",
    "T39n1788_006:0328a01": "明無作緣生義。唯由有緣故果法得有。非緣",
    "T39n1788_006:0328a02": "有實作用能生果法。此為破諸外道橫執大",
    "T39n1788_006:0328a03": "梵神我有實作用能為物因故。云非緣有實",
    "T39n1788_006:0328a04": "作用能生果法。亦破外道無因妄計故云此",
    "T39n1788_006:0328a05": "有故彼有。此生故彼生者。明無常緣生義。非",
    "T39n1788_006:0328a06": "無生法為因故少所生法而得成立。此破外",
    "T39n1788_006:0328a07": "道常法為因能生諸法。亦遮未來。化地部等",
    "T39n1788_006:0328a08": "執有十二緣起支無為。能令緣起生無雜亂",
    "T39n1788_006:0328a09": "故。云亦非無生法為因故少所生法而得成",
    "T39n1788_006:0328a10": "立。言甚深者有五種。云因甚深故。相甚深故。",
    "T39n1788_006:0328a11": "生甚深故。住甚深故。轉甚深故。是甚深義。廣",
    "T39n1788_006:0328a12": "如彼釋。",
    "T39n1788_006:0328a13": "經。所謂無明緣行．行緣識．識緣名色．名色緣六",
    "T39n1788_006:0328a14": "處．六處緣觸．觸緣受．受緣愛．愛緣取．取緣有．有",
    "T39n1788_006:0328a15": "緣生．生緣老死憂悲苦惱。此滅故彼滅。所謂無",
    "T39n1788_006:0328a16": "明滅則行滅．行滅則識滅．識滅則名色滅．名色",
    "T39n1788_006:0328a17": "滅則六處滅．六處滅則觸滅．觸滅則受滅．受滅",
    "T39n1788_006:0328a18": "則愛滅．愛滅則取滅．取滅則有滅．有滅則生滅．",
    "T39n1788_006:0328a19": "生滅則老死滅．老死滅則憂悲苦惱滅。如是純",
    "T39n1788_006:0328a20": "極苦蘊悉皆除滅。下別釋緣起。此即第三勢",
    "T39n1788_006:0328a21": "用緣生也。諸有為法因緣別故各有勢用。故",
    "T39n1788_006:0328a22": "對法云。雖復諸法無作無常。然不隨一法為",
    "T39n1788_006:0328a23": "緣故一切果生。諸法功能各差別故。十地經",
    "T39n1788_006:0328a24": "云。死別離時意根相對名憂。五根相對為苦。",
    "T39n1788_006:0328a25": "出聲啼哭名悲。愚人心熱名惱。此依雜染生",
    "T39n1788_006:0328a26": "起次第。言此滅故彼滅下明清淨順觀除滅",
    "T39n1788_006:0328a27": "次第。文有三。初標。次釋。後如是純極下別結",
    "T39n1788_006:0328a28": "也。此緣起義略以四門分別。一出體。二釋名。",
    "T39n1788_006:0328a29": "三觀行。四問答。初無明支體。煩惱障中正支",
    "T39n1788_006:0328b01": "取分別中能發感總別報。或唯感總報者。為",
    "T39n1788_006:0328b02": "無明支體。兼支即通俱生分別。無明為體故。",
    "T39n1788_006:0328b03": "成唯識第八云。此中無明唯取能發正感後",
    "T39n1788_006:0328b04": "世善惡業者。又云。正發業者唯見所斷。助者",
    "T39n1788_006:0328b05": "不定。此通相應不共纏及隨眠。行支體者。通",
    "T39n1788_006:0328b06": "善不善身語意業。唯感總報及通感總別二",
    "T39n1788_006:0328b07": "業為性。唯感別報即非行支。故唯識云。即彼",
    "T39n1788_006:0328b08": "所發乃名為行。由此一切順現受業別助當",
    "T39n1788_006:0328b09": "業皆非行支。亦通現種。假通身語二業表色。",
    "T39n1788_006:0328b10": "實唯是思。識支體者。唯取第八異熟識種。故",
    "T39n1788_006:0328b11": "唯識論云。此中識種謂本識因唯取行支所",
    "T39n1788_006:0328b12": "感異熟第八識種。初結生故。總報主故。不通",
    "T39n1788_006:0328b13": "現行及餘轉識。有處說通現行及六識者。汎",
    "T39n1788_006:0328b14": "明識支。非正出體。及依當來現起分位說通",
    "T39n1788_006:0328b15": "現行故。唯識論云。因時定無現行義故。乃至",
    "T39n1788_006:0328b16": "受支亦復如是。名色支體。唯識論云。除後三",
    "T39n1788_006:0328b17": "因餘因皆是名色種攝。後之三因如名次第",
    "T39n1788_006:0328b18": "即後三種。此說五支不相雜亂。於一剎那為",
    "T39n1788_006:0328b19": "行所集實緣起說。據實。因中識等五支亦無",
    "T39n1788_006:0328b20": "次第。唯識論云。依當現行次第而說。若據現",
    "T39n1788_006:0328b21": "行不唯業感非實支體。約分位說。異熟六根",
    "T39n1788_006:0328b22": "種名六處支。異熟觸受種為觸受支。除此四",
    "T39n1788_006:0328b23": "外諸異熟法皆名色支。然契經言名謂非色",
    "T39n1788_006:0328b24": "四蘊色謂羯剌藍等者。亦依當現及汎名色。",
    "T39n1788_006:0328b25": "非正名色支。如說識與名色更互為依猶如",
    "T39n1788_006:0328b26": "束蘆。亦依當現及汎名色。說名中通說第七",
    "T39n1788_006:0328b27": "為名。不爾束蘆喻不成故。又復據實。名色支",
    "T39n1788_006:0328b28": "體名但二蘊。受為受支。識為意處。論說名色",
    "T39n1788_006:0328b29": "六處非假非雜故。又云除後三因故。若爾如",
    "T39n1788_006:0328c01": "何云名謂非色四蘊。此亦不違。前已會訖。論",
    "T39n1788_006:0328c02": "又釋云。或名色種總攝五因。於中隨勝立餘",
    "T39n1788_006:0328c03": "四種。六處與識總別亦然。故經中云名謂四",
    "T39n1788_006:0328c04": "慈。即約總名。若分五支即據別說。愛支正",
    "T39n1788_006:0328c05": "體亦唯俱生。助潤不定。故唯識云。正潤生者",
    "T39n1788_006:0328c06": "唯修所斷。又瑜伽云全界煩惱皆能潤生。即",
    "T39n1788_006:0328c07": "通助說。又取迷事。雖通緣內外法。然論多說",
    "T39n1788_006:0328c08": "緣外境生名為愛支。取支正體通用一切俱",
    "T39n1788_006:0328c09": "生煩惱。助通分別。有處唯說愛增名取者。唯",
    "T39n1788_006:0328c10": "識論云。雖取支中攝餘煩惱。而愛潤勝說是",
    "T39n1788_006:0328c11": "愛增。且依初後分愛取二。實攝餘惑。愛取二",
    "T39n1788_006:0328c12": "支俱通種現。有支即前行及識等五果種為",
    "T39n1788_006:0328c13": "愛取潤轉名為有。有處唯說業名有支者。唯",
    "T39n1788_006:0328c14": "識會云。此能正感異熟果故。有處唯說識等",
    "T39n1788_006:0328c15": "五名有支者。唯識論云。親生當來生老死位",
    "T39n1788_006:0328c16": "識等五故。此唯種子不通現行。生支體者。成",
    "T39n1788_006:0328c17": "唯識云。始從中有至本有中未衰變來皆生支",
    "T39n1788_006:0328c18": "攝。老死支體。唯識論云。諸衰變位總名為老。",
    "T39n1788_006:0328c19": "身壞命終乃名為死。此二支體皆通五蘊。唯",
    "T39n1788_006:0328c20": "是現行。異熟果攝。十地論云。十二有支皆有",
    "T39n1788_006:0328c21": "子時果時。即俱通種現。等者。緣起經解云。能",
    "T39n1788_006:0328c22": "所引生一時而有。次第宣說。義類無別。唯識",
    "T39n1788_006:0328c23": "論亦云。依已潤位引生同時。潤未潤時必不",
    "T39n1788_006:0328c24": "俱故。此約相從。非實剋體。皆通種現。憂悲苦",
    "T39n1788_006:0328c25": "惱因老死起。非是支攝。二釋名者。但釋總名",
    "T39n1788_006:0328c26": "不解別名。如緣起經及對法論各有多釋。今",
    "T39n1788_006:0328c27": "依瑜伽略為四釋。一云。由煩惱繫縛往諸趣",
    "T39n1788_006:0328c28": "中數數生起故名緣起。此依緣字起字而釋。",
    "T39n1788_006:0328c29": "二云。依詫眾緣速謝滅已續和合生故名緣",
    "T39n1788_006:0329a01": "起。此依剎那生滅義釋。簡大眾部等是無為",
    "T39n1788_006:0329a02": "法。亦簡正量部一期四相。三云。眾緣過去而",
    "T39n1788_006:0329a03": "不捨離依自相續而得生起故名緣起。如說",
    "T39n1788_006:0329a04": "此有故彼有此生故彼生。非餘義如前解。四",
    "T39n1788_006:0329a05": "云。於過去世覺緣性已等相續起故名緣起。",
    "T39n1788_006:0329a06": "如世尊說。我已覺悟等起宣說。即由此名展",
    "T39n1788_006:0329a07": "轉傳說。故名緣起。三觀行者有二觀別。一依",
    "T39n1788_006:0329a08": "觀雜染。二依觀清淨。二觀各有順逆兩類。故",
    "T39n1788_006:0329a09": "對法第四云。雜染順逆故清淨順逆故。雜染",
    "T39n1788_006:0329a10": "順者依流轉次第說。謂無明緣行乃至生緣",
    "T39n1788_006:0329a11": "老死。此即生死次第相生。雜染逆者依安立",
    "T39n1788_006:0329a12": "諦說。有二不同。一見道前遠方便觀作七十",
    "T39n1788_006:0329a13": "七智。二近方便觀即作四十四智。或資糧加",
    "T39n1788_006:0329a14": "行二道別故。或俱加行但前後別。且七十七",
    "T39n1788_006:0329a15": "智觀者。謂緣現老死由誰而有。謂由現生而",
    "T39n1788_006:0329a16": "有老死。又觀非不由現生而有老死。現在自",
    "T39n1788_006:0329a17": "身自己作故便成二智。緣過未世老死亦爾。",
    "T39n1788_006:0329a18": "各二成六觀。無始來一切老死皆緣於生。未",
    "T39n1788_006:0329a19": "來雖未起容有雜染還滅義。故今觀雜染。亦",
    "T39n1788_006:0329a20": "成二智。三際之中初由生支而有老死。觀果",
    "T39n1788_006:0329a21": "有因。推因之智。第二又觀非不由生而有老",
    "T39n1788_006:0329a22": "死。審因之智。初破無因生。後破自然等生。離",
    "T39n1788_006:0329a23": "諸外道妄計度故。第七又觀支所不攝諸有",
    "T39n1788_006:0329a24": "漏智。遍知義故即名法住智。遍知三世緣起",
    "T39n1788_006:0329a25": "教法名支不攝。前六緣理如實而知。是思修",
    "T39n1788_006:0329a26": "慧名真實智。第七緣教。是聞慧故名法住智",
    "T39n1788_006:0329a27": "亦名假智。合成七智。如觀老死有其七智。乃",
    "T39n1788_006:0329a28": "至行支亦有七智。唯除無明。無明無因智。因",
    "T39n1788_006:0329a29": "闕故成七十七。異生聖者亦同共有。四十四",
    "T39n1788_006:0329b01": "智者。謂觀老死即苦諦。觀老死集老死滅老",
    "T39n1788_006:0329b02": "死趣滅行。乃至觀行支苦行集行滅行趣滅",
    "T39n1788_006:0329b03": "行。十一各四成四十四。無明無因故非四十",
    "T39n1788_006:0329b04": "八。此有漏觀故名雜染。或觀體有漏。或觀有",
    "T39n1788_006:0329b05": "漏法。即通聖智。經文有順而無逆。觀清淨順",
    "T39n1788_006:0329b06": "者。謂無明滅故行滅。乃至生滅故老死滅。順",
    "T39n1788_006:0329b07": "次第觀。此依斷位次第而說。逆觀者。謂由誰",
    "T39n1788_006:0329b08": "無故老死無。由誰滅故老死滅。乃至由誰無",
    "T39n1788_006:0329b09": "故行無。由誰滅故行滅。此依得果究竟位觀",
    "T39n1788_006:0329b10": "逆次第說令成熟故。四問答分別者。問何故",
    "T39n1788_006:0329b11": "諸處說緣起支或現或種或總或別有多差別。",
    "T39n1788_006:0329b12": "答所有差別多如成唯識論第八會訖。今此",
    "T39n1788_006:0329b13": "出體據實大乘正緣起說。餘說不同。或就當",
    "T39n1788_006:0329b14": "來現起分位假實合說。非現起位次第皆是",
    "T39n1788_006:0329b15": "業所感故。或有就三乘通說。如俱有根名色",
    "T39n1788_006:0329b16": "無間滅意名名等。問觀次之中如有處言。觀",
    "T39n1788_006:0329b17": "緣起支齊識退還者何。答依染逆中初修習",
    "T39n1788_006:0329b18": "位作安立諦近方便觀作如是說。何者。如觀",
    "T39n1788_006:0329b19": "老死苦老死集老死滅老死趣滅行。乃至隨",
    "T39n1788_006:0329b20": "應歷觀諸諦。由老死支苦諦所攝。於緣起中",
    "T39n1788_006:0329b21": "先逆觀察。以三種相觀老死支。一細因緣。二",
    "T39n1788_006:0329b22": "麁因緣。三非不定感生因緣。細謂愛取有。麁",
    "T39n1788_006:0329b23": "謂生支體。由此二生而有老死。此中意約二",
    "T39n1788_006:0329b24": "世合觀雜緣起說。觀當老死。細生為因即愛",
    "T39n1788_006:0329b25": "取有。現法老死麁生為因。即生支是。除此二",
    "T39n1788_006:0329b26": "生餘定無能與老死果名非不定。此亦審因",
    "T39n1788_006:0329b27": "名非不定。準知二生為老死因即推因也。此",
    "T39n1788_006:0329b28": "觀老死集。雖觀老死集諦至愛。於後際苦并",
    "T39n1788_006:0329b29": "彼集諦未為喜足。遂復觀察後集因緣現在",
    "T39n1788_006:0329c01": "眾苦。謂遍逆觀受觸六處名色與識觀未來",
    "T39n1788_006:0329c02": "苦。是當苦諦觀。彼集因是當集諦觀。未來苦",
    "T39n1788_006:0329c03": "之集諦由誰而有。知由從前集所生起識為",
    "T39n1788_006:0329c04": "邊際。現法苦有既知從先集所生起。不應復",
    "T39n1788_006:0329c05": "觀此云何有。又識名色譬如束蘆展轉相緣",
    "T39n1788_006:0329c06": "無作者等。是故觀察齊識退還。故不至於行",
    "T39n1788_006:0329c07": "無明支。如是觀察苦集十支。次觀滅諦。始",
    "T39n1788_006:0329c08": "從老死乃至無明云何當滅。由不造彼無明",
    "T39n1788_006:0329c09": "為緣新行支故彼苦方滅。次第尋求證此滅",
    "T39n1788_006:0329c10": "道。憶昔師友授緣起法。世間正見令得現起。",
    "T39n1788_006:0329c11": "如是數觀令見增長。是染逆觀。此觀老死滅",
    "T39n1788_006:0329c12": "及趣滅行即至無明。此中且約現未二老死",
    "T39n1788_006:0329c13": "支及因略不言過去老死及因。又復已滅不",
    "T39n1788_006:0329c14": "求斷彼。由作四諦故合觀察。若作七十七智",
    "T39n1788_006:0329c15": "即三世別。又解。或緣現老死觀近遠因。因皆",
    "T39n1788_006:0329c16": "過去。即至愛支。若觀未來老死。從有至愛。",
    "T39n1788_006:0329c17": "若愛已前是未來苦。約當起次第。不爾種子",
    "T39n1788_006:0329c18": "非展轉緣。若依前解現未老死即合觀。因即",
    "T39n1788_006:0329c19": "別觀。此解因合觀老死別觀。非但老死支逆",
    "T39n1788_006:0329c20": "觀。觀未來集苦亦是逆觀。問或有處說。從觀",
    "T39n1788_006:0329c21": "無明至生即止者何。答約機欲性尋因果說。",
    "T39n1788_006:0329c22": "老死無果。但至生支。問或有逆觀至名色支",
    "T39n1788_006:0329c23": "者何。答據業種為識支說。以識攝在名色中",
    "T39n1788_006:0329c24": "故。",
    "T39n1788_006:0329c25": "經。說是法已復為說十二緣起相應陀羅尼曰。",
    "T39n1788_006:0329c26": "怛姪他　毘折儞毘折儞　毘折儞　僧塞",
    "T39n1788_006:0329c27": "枳儞　僧塞枳儞　僧塞枳儞　毘爾儞　毘",
    "T39n1788_006:0329c28": "爾儞毘爾儞　莎訶　怛姪他　那弭儞那",
    "T39n1788_006:0329c29": "弭儞　那弭儞　殺雉儞　殺雉儞　殺雉儞",
    "T39n1788_006:0330a01": "颯鉢哩設儞　颯鉢哩設儞　颯鉢哩設儞莎",
    "T39n1788_006:0330a02": "訶　怛姪他　薜達儞薜達儞　薜達儞窒里",
    "T39n1788_006:0330a03": "瑟儞儞　窒里瑟儞儞　窒里瑟儞儞鄔波地",
    "T39n1788_006:0330a04": "儞　鄔波地儞　鄔波地儞　莎訶怛姪他",
    "T39n1788_006:0330a05": "　婆毘儞婆毘儞　婆毘儞　闍底(丁里切下同)　儞",
    "T39n1788_006:0330a06": "　闍底　儞　闍底儞　闍摩儞儞闍摩儞儞",
    "T39n1788_006:0330a07": "　闍摩儞儞莎訶下第二密說緣起。初結前標",
    "T39n1788_006:0330a08": "舉。次正說呪。",
    "T39n1788_006:0330a09": "經。爾時世尊為諸大眾說長者子昔緣之時諸",
    "T39n1788_006:0330a10": "人天眾歎未曾有時四大天王各於其處異口",
    "T39n1788_006:0330a11": "同音作如是說善哉釋迦尊說妙法明呪生福",
    "T39n1788_006:0330a12": "除眾惡十二支相應我等亦說呪擁護如是法",
    "T39n1788_006:0330a13": "若有生違逆不善隨順者頭破作七分猶如蘭",
    "T39n1788_006:0330a14": "香梢我等於佛前共說其呪曰。怛姪他　呬",
    "T39n1788_006:0330a15": "哩謎　揭睇健陀哩　旃荼里地囇　騷代囇",
    "T39n1788_006:0330a16": "　石呬伐囇　補[咑丁+羅]布囇短末底　崎囉末底",
    "T39n1788_006:0330a17": "達地目契　寠嚕婆母嚕婆　具荼母嚕健提",
    "T39n1788_006:0330a18": "　杜嚕杜嚕毘囇　翳泥悉　泥沓(徒洽切下同)媲",
    "T39n1788_006:0330a19": "　達沓媲鄔悉怛哩　烏率吒囉伐底　頞剌",
    "T39n1788_006:0330a20": "娑伐底　鉢杜摩伐底　俱蘇摩伐底　莎訶",
    "T39n1788_006:0330a21": "下救魚行中第三諸天聞讚有三。初標。次",
    "T39n1788_006:0330a22": "時諸大眾下大眾同歡。後時四天王下別讚",
    "T39n1788_006:0330a23": "有二。初讚佛說。後說呪願護。初讚佛說復二。",
    "T39n1788_006:0330a24": "初標次讚。後我等亦說呪下是第二願擁護",
    "T39n1788_006:0330a25": "有三。初二句標。次四句誡勸。後我等於佛前",
    "T39n1788_006:0330a26": "下說呪。",
    "T39n1788_006:0330a27": "經。佛告善女天。爾時長者子流水及其二子為",
    "T39n1788_006:0330a28": "彼池魚施水施食并說法已俱共還家。是長者",
    "T39n1788_006:0330a29": "子流水復於後時因有聚會設眾妓樂醉酒而",
    "T39n1788_006:0330b01": "臥。時十千魚同時命過生三十三天。起如是念。",
    "T39n1788_006:0330b02": "我等以何善業因緣生此天中。便相謂曰。我等",
    "T39n1788_006:0330b03": "先於贍部洲內墮傍生中共受魚身。長者子流",
    "T39n1788_006:0330b04": "水施我等水及以飯食。復為我等說甚深法十",
    "T39n1788_006:0330b05": "二緣起及陀羅尼。復稱寶髻如來名號。以是因",
    "T39n1788_006:0330b06": "緣能令我等得生此天。是故我今咸應詣彼長",
    "T39n1788_006:0330b07": "者子所報恩供養。爾時十千天子即於天沒至",
    "T39n1788_006:0330b08": "贍部洲大醫王所。時長者子在高樓上安隱而",
    "T39n1788_006:0330b09": "睡。時十千天子共以十千真珠瓔珞置其頭邊。",
    "T39n1788_006:0330b10": "復以十千置其足處。復以十千置於右脇。復以",
    "T39n1788_006:0330b11": "十千置左脇邊。雨曼陀羅華摩訶曼陀羅華積",
    "T39n1788_006:0330b12": "至于膝光明普照種種天樂出妙音聲。令贍部",
    "T39n1788_006:0330b13": "洲有睡眠者皆悉覺寤。長者子流水亦從睡寤。",
    "T39n1788_006:0330b14": "是時十千天子為供養已。即於空中飛騰而去。",
    "T39n1788_006:0330b15": "於天自在光王國內處處皆雨天妙蓮華。是諸",
    "T39n1788_006:0330b16": "天子復至本處空澤池中雨眾天華。便於此沒",
    "T39n1788_006:0330b17": "還天宮殿隨意自在受五欲樂天自在光王。至",
    "T39n1788_006:0330b18": "天曉已問諸大臣。昨夜何緣忽現如是希有瑞",
    "T39n1788_006:0330b19": "相。放大光明。大臣答言。大王當知。有諸天眾於",
    "T39n1788_006:0330b20": "長者子流水家中雨四十千真珠瓔珞及天曼",
    "T39n1788_006:0330b21": "陀羅華積至于膝。王告臣曰。詣長者家喚取其",
    "T39n1788_006:0330b22": "子。大臣受勅。即至其家。奉宣王命。喚長者子。時",
    "T39n1788_006:0330b23": "長者子即至王所。王曰何緣昨夜示現如是希",
    "T39n1788_006:0330b24": "有瑞相。長者子言。如我思忖定應是彼池內眾",
    "T39n1788_006:0330b25": "魚。如經所說命終之後得生三十三天。彼來報",
    "T39n1788_006:0330b26": "恩故。現如是希奇之相。王曰何以得知。流水答",
    "T39n1788_006:0330b27": "曰。王可遣使并我二子往彼池所驗其虛實。彼",
    "T39n1788_006:0330b28": "十千魚為死為活。王聞是語。即便遣使及子向",
    "T39n1788_006:0330b29": "彼池邊見其池中多有曼陀羅華積成大聚。諸",
    "T39n1788_006:0330c01": "魚竝死。見已馳還。為王廣說。王聞是己。心生歡",
    "T39n1788_006:0330c02": "喜。歎未曾有。下救魚中第四明魚報恩文有",
    "T39n1788_006:0330c03": "十四。一三士還家。二是長者子下長者子醉",
    "T39n1788_006:0330c04": "臥。三時十千魚下魚逝生天。四起如是念下",
    "T39n1788_006:0330c05": "念知宿業。五是故我今下議恩應報。六爾時",
    "T39n1788_006:0330c06": "十千下報恩。於中復三。初下天。次時長者子",
    "T39n1788_006:0330c07": "下報德。後便於此沒下事訖還天。報德中有",
    "T39n1788_006:0330c08": "三。初報長者恩。次於天自在光王下報國王",
    "T39n1788_006:0330c09": "恩。以王借象復護佛法令我得聞。後是諸天",
    "T39n1788_006:0330c10": "子下報生處恩。七天自在光王下王問瑞應。",
    "T39n1788_006:0330c11": "八大臣答言下諸臣具答。九王告臣曰下王",
    "T39n1788_006:0330c12": "令使喚。十時長者子下長者赴命。十一王曰",
    "T39n1788_006:0330c13": "下王親自問。十二長者子言下長者具對。十",
    "T39n1788_006:0330c14": "三王曰何以下撿驗虛實。十四王聞是以下",
    "T39n1788_006:0330c15": "生信喜歡。",
    "T39n1788_006:0330c16": "經。爾時佛告菩提樹神。善女天。汝今當知昔時",
    "T39n1788_006:0330c17": "長者子流水者即我身是。持水長者即妙幢是。",
    "T39n1788_006:0330c18": "彼之二子。長子水滿即銀幢是。次子水藏即銀",
    "T39n1788_006:0330c19": "光是。彼天自在光王者即汝菩提樹神是。十千",
    "T39n1788_006:0330c20": "魚者即十千天子是。因我往昔以水濟魚與食",
    "T39n1788_006:0330c21": "令飽為說甚深十二緣起并此相應陀羅尼呪。",
    "T39n1788_006:0330c22": "又為稱彼寶髻佛名。因此善根得生天上。今來",
    "T39n1788_006:0330c23": "我所歡喜聽法。我皆當為授於阿耨多羅三藐",
    "T39n1788_006:0330c24": "三菩提記。說其名號。善女天。如我往昔於生死",
    "T39n1788_006:0330c25": "中輪迴諸有。廣為利益令無量眾生。悉令次第",
    "T39n1788_006:0330c26": "成無上覺。與其授記。汝等皆應勤求出離。勿為",
    "T39n1788_006:0330c27": "放逸。下品第三段結會今古有四。一結會",
    "T39n1788_006:0330c28": "菩薩父子。二彼天自在下結會樹神。三十千",
    "T39n1788_006:0330c29": "魚下結會天子。於中復三。初結會人。次因我",
    "T39n1788_006:0331a01": "下結會法。後因此善根下結成善因得記所",
    "T39n1788_006:0331a02": "以。四善女天下勸信令修。",
    "T39n1788_006:0331a03": "經。爾時大眾聞說是已悉皆悟解由大慈悲救",
    "T39n1788_006:0331a04": "護一切勤修苦行方能證獲無上菩提咸發深",
    "T39n1788_006:0331a05": "心信受歡喜。下第四領悟依學。問此品既",
    "T39n1788_006:0331a06": "云為除大眾疑諸天子得記所因。如何領云",
    "T39n1788_006:0331a07": "大眾悟解由大慈悲行諸苦行方得菩提。答",
    "T39n1788_006:0331a08": "準結會中但結天子。明知但為除大眾疑天",
    "T39n1788_006:0331a09": "子得記所以。云解由行大慈悲等得菩提者。",
    "T39n1788_006:0331a10": "是傍義故。又知十千亦行苦行等後方得菩",
    "T39n1788_006:0331a11": "提。故皆行學。",
    "T39n1788_006:0331a12": "捨身品第二十六",
    "T39n1788_006:0331a13": "捨身品三門分別。言來意者。就學行流通中",
    "T39n1788_006:0331a14": "有五。第五成前諸品令學行意有三。此即第",
    "T39n1788_006:0331a15": "三更重勸勉說此捨身。何以故。恐諸聞說行",
    "T39n1788_006:0331a16": "自利行當得成佛。猶不能習。故舉薩埵為利",
    "T39n1788_006:0331a17": "於他當捨身命。何不為自修行此經。故說捨",
    "T39n1788_006:0331a18": "身。故下經云。我為汝等說往昔利他緣。如是",
    "T39n1788_006:0331a19": "菩薩行成佛因當學等。又恐聞說少行成佛",
    "T39n1788_006:0331a20": "情生輕慢。故舉捨身勸眾依學。故下經云。菩",
    "T39n1788_006:0331a21": "薩勝德相應慧勇猛精勤六度圓。常修不息",
    "T39n1788_006:0331a22": "為菩提。入捨堅固心無倦。前是正意。此是兼",
    "T39n1788_006:0331a23": "明俱來意也。釋名者。為求大覺悲智常修。遇",
    "T39n1788_006:0331a24": "苦良田誓捐身命不保尊位。俯救倒懸難施",
    "T39n1788_006:0331a25": "能行。標為品號云捨身品。釋妨難者。問此之",
    "T39n1788_006:0331a26": "捨身於三祇內何劫捨耶。答未見正文。傳云。",
    "T39n1788_006:0331a27": "於第三僧祇中捨。以初劫中行猶劣故。不能",
    "T39n1788_006:0331a28": "行此捨身命故。準此應可通後二僧祇。問準",
    "T39n1788_006:0331a29": "瑜伽論等。第三僧祇定受變易。云何得有捨",
    "T39n1788_006:0331b01": "身餘骸。答是化身也。問若爾何不化作餘肉",
    "T39n1788_006:0331b02": "以施餓虎。化捨身耶。答化自身施益物多故。",
    "T39n1788_006:0331b03": "問若爾何故舊金光明云捨身飼虎超十一",
    "T39n1788_006:0331b04": "劫。答亦是化也。問若爾云何佛藏經等云。彌",
    "T39n1788_006:0331b05": "勒佛在釋迦前四十劫發菩提心。賢劫經等",
    "T39n1788_006:0331b06": "云。釋迦由精進故超過彌勒四十劫在前成",
    "T39n1788_006:0331b07": "佛。答為所化生根熟前後故。二菩薩說有超",
    "T39n1788_006:0331b08": "劫。不爾云何言八地去剎那剎那位增進耶。",
    "T39n1788_006:0331b09": "俱倍增進。何得有超。又釋。倍增進者。望於以",
    "T39n1788_006:0331b10": "前及自利行。於他利行未必倍增。故說利他",
    "T39n1788_006:0331b11": "不欲行障入九地斷。又解。合前二義故得說",
    "T39n1788_006:0331b12": "超。問利他障斷在第九地。云何釋迦三祇修",
    "T39n1788_006:0331b13": "滿於百劫內逢弗沙佛翹足讚歎超於九劫。",
    "T39n1788_006:0331b14": "答為生所宜。故無有過。問何故捨身非成如",
    "T39n1788_006:0331b15": "來壽量之果。云舉苦行勸勉持經修自利耶。",
    "T39n1788_006:0331b16": "答準前妙幢菩薩但疑壽命。不稱長壽之因。",
    "T39n1788_006:0331b17": "不疑壽長修何行得。故不須成。",
    "T39n1788_006:0331b18": "經。爾時世尊已為大眾說此十千天子往昔因",
    "T39n1788_006:0331b19": "緣。贊曰。就此品文大分為四。一述昔捨身。",
    "T39n1788_006:0331b20": "二復告阿難陀下會於今古。三我為汝等說",
    "T39n1788_006:0331b21": "下勸勵修學。四爾時世尊下眾聞得益。初中",
    "T39n1788_006:0331b22": "分三。初結前引後為起說之端。次爾時世尊",
    "T39n1788_006:0331b23": "下次為現制底作陳捨身之序。後復告阿難",
    "T39n1788_006:0331b24": "陀下談昔捨身正利時會。此初復三。此初經",
    "T39n1788_006:0331b25": "家結前。",
    "T39n1788_006:0331b26": "經。復告菩提樹神及諸大眾我於過去行菩薩",
    "T39n1788_006:0331b27": "道非但施水及食濟彼魚命乃至亦捨所愛之",
    "T39n1788_006:0331b28": "身如是因緣可共觀察。下次世尊引後有四。",
    "T39n1788_006:0331b29": "初標告時機。二非但下指前說略。三乃至下",
    "T39n1788_006:0331c01": "更廣勝因。四如是下誡勸時眾。",
    "T39n1788_006:0331c02": "經。爾時如來應正等覺天上天下最勝最尊百",
    "T39n1788_006:0331c03": "千光明照十方界具一切智功德圓滿將諸苾",
    "T39n1788_006:0331c04": "芻及於大眾至般遮羅聚落詣一林中其地平",
    "T39n1788_006:0331c05": "正無諸荊棘名華軟草遍布其處佛告具壽阿",
    "T39n1788_006:0331c06": "難陀汝可於此樹下為我敷座時阿難陀受教",
    "T39n1788_006:0331c07": "敷已白言世尊其座敷訖唯聖知時。下後為",
    "T39n1788_006:0331c08": "起說之端有二。一讚佛德尊現光集眾。二將",
    "T39n1788_006:0331c09": "諸苾芻下將導時會詣於道場。言般遮羅者",
    "T39n1788_006:0331c10": "此云總集。亦謂以籠籠師子等名般遮羅。即",
    "T39n1788_006:0331c11": "此處人捕師子等以籠。籠故因立此名。人所",
    "T39n1788_006:0331c12": "聚居名為聚落。落亦庭院。準西域傳。在呾叉",
    "T39n1788_006:0331c13": "始羅國。是北印度境。當迦隰彌羅國西北。此",
    "T39n1788_006:0331c14": "捨身處在始羅國北界。渡信度河東南行二",
    "T39n1788_006:0331c15": "百里度大石門。薩埵王子於此捨身飼餓虎",
    "T39n1788_006:0331c16": "烏徒。其中土地洎諸草木微帶絳色。猶血染",
    "T39n1788_006:0331c17": "也。人履其地若負芒刺。無云疑信。莫不悲愴。",
    "T39n1788_006:0331c18": "三佛告具壽下佛勅阿難令嚴法座。初佛勅",
    "T39n1788_006:0331c19": "次奉旨後啟請。",
    "T39n1788_006:0331c20": "經。爾時世尊即於座上跏趺而坐。端身正念。告",
    "T39n1788_006:0331c21": "諸苾芻。汝等樂欲見彼往昔苦行菩薩本舍利",
    "T39n1788_006:0331c22": "不。諸苾芻言我等樂見。世尊即以百福莊嚴相",
    "T39n1788_006:0331c23": "好之手而按其地。于時大地六種震動。即便開",
    "T39n1788_006:0331c24": "裂。七寶制底忽然涌出。眾寶羅網莊嚴其上。大",
    "T39n1788_006:0331c25": "眾見已生希有心。爾時世尊即從座起。作禮右",
    "T39n1788_006:0331c26": "遶還就本座。告阿難陀。汝可開此制底之戶。時",
    "T39n1788_006:0331c27": "阿難陀即開其戶。見七寶函奇珍間飾。白言世",
    "T39n1788_006:0331c28": "尊。有七寶函眾寶莊校。佛言。汝可開函。時阿難",
    "T39n1788_006:0331c29": "陀奉教開已。見有舍利白如珂雪拘物頭華。即",
    "T39n1788_006:0332a01": "白佛言。函有舍利色妙異常。佛言。阿難陀。汝可",
    "T39n1788_006:0332a02": "持此大士骨來。時阿難陀即取其骨奉授世尊。",
    "T39n1788_006:0332a03": "世尊受已告諸苾芻。汝等應觀苦行菩薩遺身",
    "T39n1788_006:0332a04": "舍利。而說頌曰。菩薩勝德相應慧。勇猛精勤六",
    "T39n1788_006:0332a05": "度圓。常修不息為菩提。大捨堅固心無倦。汝等",
    "T39n1788_006:0332a06": "苾芻咸應禮敬菩薩本身。此之舍利乃是無量",
    "T39n1788_006:0332a07": "戒定慧香之所熏馥。最上福田極難逢遇。時諸",
    "T39n1788_006:0332a08": "苾芻及諸大眾咸皆至心合掌恭敬頂禮舍利",
    "T39n1788_006:0332a09": "歎未曾有。時阿難陀前禮佛足白言。世尊。如來",
    "T39n1788_006:0332a10": "大師出過一切為諸有情之所恭敬。何因緣故",
    "T39n1788_006:0332a11": "禮此身骨。佛告阿難陀。我因此骨速得無上正",
    "T39n1788_006:0332a12": "等菩提。為報往恩我今致禮。下為現制底作",
    "T39n1788_006:0332a13": "陳捨身之序。於中復分為十八段。初問眾情",
    "T39n1788_006:0332a14": "欲。二諸苾芻言下眾答樂觀。三世尊即以下",
    "T39n1788_006:0332a15": "佛現神通。問何不直爾令塔涌現手按方昇。",
    "T39n1788_006:0332a16": "答若不手按直令塔現。大眾不知佛之神力。",
    "T39n1788_006:0332a17": "有三。初手按地。二地動。三地開。四七寶制",
    "T39n1788_006:0332a18": "底下寶塔涌現。言制底者梵語。通目佛之堂",
    "T39n1788_006:0332a19": "塔。若別目者。佛堂云制多。此云靈厝。舊云支",
    "T39n1788_006:0332a20": "提者訛。塔云窣堵波。此云高顯。舊云佛塔塔",
    "T39n1788_006:0332a21": "婆輪婆等竝訛。此中有三。初制底涌出。二眾",
    "T39n1788_006:0332a22": "雜莊嚴。三大眾覩見。問捨身之塔何不隱空",
    "T39n1788_006:0332a23": "而沒於地。答欲顯因中法身舍利由障所覆",
    "T39n1788_006:0332a24": "不得顯現。由佛方便方能得顯。故隱在地按",
    "T39n1788_006:0332a25": "地方昇。五爾時世尊下報恩敬禮。其由餓鬼",
    "T39n1788_006:0332a26": "鞭死屍諸天禮枯骨。此意令眾修因故報昔",
    "T39n1788_006:0332a27": "恩。六告阿難陀下勅令開塔。七時阿難陀下",
    "T39n1788_006:0332a28": "受命奉開。此中有二。初開塔次覩函。八白言",
    "T39n1788_006:0332a29": "世尊下依見啟白。顯如來藏具性功德故嚴",
    "T39n1788_006:0332b01": "寶函。九佛言下更勅開函。十時阿難下慶喜",
    "T39n1788_006:0332b02": "依教有二。初開函。後所覩表理性淨非物所",
    "T39n1788_006:0332b03": "染如白蓮華。十一即白下阿難重曰。十二佛",
    "T39n1788_006:0332b04": "言下佛命持來。十三時阿難下慶喜奉獻。十",
    "T39n1788_006:0332b05": "四世尊受已下佛受說緣有三。一佛受二勸",
    "T39n1788_006:0332b06": "觀三頌讚。十五汝等下世尊教禮。於中有二。",
    "T39n1788_006:0332b07": "初令禮後釋所以。五分法香舉三例二。戒即",
    "T39n1788_006:0332b08": "別脫。定道無表定。慧如名。解脫即勝解數。解",
    "T39n1788_006:0332b09": "脫智見即緣無為慧。廣如雜集大莊嚴等辨。",
    "T39n1788_006:0332b10": "十六時諸下依教禮讚。十七時阿難下問佛",
    "T39n1788_006:0332b11": "禮由。十八佛告下答敬所以。",
    "T39n1788_006:0332b12": "經。復告阿難陀。吾今為汝及諸大眾斷除疑惑。",
    "T39n1788_006:0332b13": "說是舍利往昔因緣。汝等善思當一心聽。阿難",
    "T39n1788_006:0332b14": "陀曰我等樂聞。願為開闡。阿難陀。過去世時有",
    "T39n1788_006:0332b15": "一國王名曰大車。巨富多財庫藏盈滿。軍兵武",
    "T39n1788_006:0332b16": "勇眾所欽伏。常以正法施化黔黎。人民熾盛無",
    "T39n1788_006:0332b17": "有怨敵。國太夫人誕生三子。顏容端正人所樂",
    "T39n1788_006:0332b18": "觀。太子名曰摩訶波羅。次子名曰摩訶提婆。幼",
    "T39n1788_006:0332b19": "子名曰摩訶薩埵。下談昔捨身正利時會。",
    "T39n1788_006:0332b20": "文分為三。初勅聽許說。二眾樂欲聞。三正為",
    "T39n1788_006:0332b21": "開演。於中復二。初長行後重頌。長行有十。一",
    "T39n1788_006:0332b22": "陳往眷屬。二是時大王下述昔歡遊。三第一",
    "T39n1788_006:0332b23": "王子下遇苦悲生。四爾時薩埵下思應捨命。",
    "T39n1788_006:0332b24": "五爾時王子下捐身救濟。六是時大地下瑞",
    "T39n1788_006:0332b25": "感人天。七是時餓虎下虎遂能食。八爾時大",
    "T39n1788_006:0332b26": "王下眷屬號戀。九爾時大王下為立制底。十",
    "T39n1788_006:0332b27": "阿難下結示利生。陳往眷屬有三。一明時節。",
    "T39n1788_006:0332b28": "二述父母。三說兄弟。文段可知。云摩訶波羅",
    "T39n1788_006:0332b29": "者。此云大渠。摩訶提婆者。此云大天。摩訶",
    "T39n1788_006:0332c01": "薩埵者。此云大勇猛。求大菩提發大勇猛。不",
    "T39n1788_006:0332c02": "憚處時捐身捨命求法益物常無悋退。故云",
    "T39n1788_006:0332c03": "大勇猛。故下頌云。王子名勇猛。常施心無",
    "T39n1788_006:0332c04": "悋。",
    "T39n1788_006:0332c05": "經。是時大王為欲遊觀縱賞山林其三王子亦",
    "T39n1788_006:0332c06": "皆隨從為求華果捨父周旋至大竹林於中憩",
    "T39n1788_006:0332c07": "息。下述昔歡遊文中有三。初王出遊觀。次",
    "T39n1788_006:0332c08": "臣佐皆隨。後子別追賞。問既言王出遊觀王",
    "T39n1788_006:0332c09": "子隨從。何故聞子捨身云在宮內。答準舊所",
    "T39n1788_006:0332c10": "譯。但王子出。略不論父。此捨周旋。略無還",
    "T39n1788_006:0332c11": "駕。據實子隨從。王在前還。故聞捨身在宮無",
    "T39n1788_006:0332c12": "爽。",
    "T39n1788_006:0332c13": "經。第一王子作如是言我於今日心甚驚惶於",
    "T39n1788_006:0332c14": "此林中將無猛獸損害於我第二王子復作是",
    "T39n1788_006:0332c15": "言我於己身初無悋惜恐於所愛有別離苦第",
    "T39n1788_006:0332c16": "三王子白二兄曰此是神仙所居處我無恐怖",
    "T39n1788_006:0332c17": "別離憂身心充遍生歡喜當獲殊勝諸功德時",
    "T39n1788_006:0332c18": "諸王子各說本心所念之事。下第三遇苦悲",
    "T39n1788_006:0332c19": "生。於中有三。初述先想念。此中復二。初三",
    "T39n1788_006:0332c20": "子各陳。後時諸王子下經家總結。",
    "T39n1788_006:0332c21": "經。次復前行見有一虎產生七子纔經七日諸",
    "T39n1788_006:0332c22": "子圍遶飢渴所逼身形羸瘦將死不久。下次",
    "T39n1788_006:0332c23": "見虎飢羸。問見虎生子。寧知七日。答真諦三",
    "T39n1788_006:0332c24": "藏二解。一云。段食所資唯至七日。過此便死。",
    "T39n1788_006:0332c25": "虎飢如是故知七日。一云。于時應有鬼神噵",
    "T39n1788_006:0332c26": "之。但經家不出。亦如捨身發願。無人聞知。後",
    "T39n1788_006:0332c27": "天神報。如樹神噵池中魚數。",
    "T39n1788_006:0332c28": "經。第一王子作如是言。哀哉此虎產來七日。七",
    "T39n1788_006:0332c29": "子圍遶無暇求食。飢渴所逼必還啗子。薩埵王",
    "T39n1788_006:0333a01": "子問言。此虎每常所食何物。第一王子答曰。虎",
    "T39n1788_006:0333a02": "豹犲師子唯啗熱血肉。更無餘飲食可濟此虎",
    "T39n1788_006:0333a03": "羸。第二王子聞此語已作如是言。此虎羸瘦飢",
    "T39n1788_006:0333a04": "渴所逼餘命無幾我等何能為求如是難得飲",
    "T39n1788_006:0333a05": "食。誰復為斯自捨身命濟其飢苦。第一王子言。",
    "T39n1788_006:0333a06": "一切難捨無過己身。薩埵王子言。我等今者於",
    "T39n1788_006:0333a07": "自己身各生愛戀。復無智慧不能於他而興利",
    "T39n1788_006:0333a08": "益。下後悲傷共議。此中有七。初太子見苦",
    "T39n1788_006:0333a09": "哀憐。二薩埵王子下薩埵問其所食。三第一",
    "T39n1788_006:0333a10": "王子下太子答食肉血。四第二王子下大天",
    "T39n1788_006:0333a11": "聞生悋怖。五第一王子下太子述捨身難。六",
    "T39n1788_006:0333a12": "薩埵王子下薩埵進退商議。於中有三。初責",
    "T39n1788_006:0333a13": "自無能。次推他有力。後心念省察。初責自無",
    "T39n1788_006:0333a14": "能有三因故。一有貪著。二復無智慧下無大",
    "T39n1788_006:0333a15": "智故。三不能於下無大悲。有貪著故不能生",
    "T39n1788_006:0333a16": "厭離有為心。無大智故不能生求菩提心。無",
    "T39n1788_006:0333a17": "大悲故不能生饒益有情心。由此不能捨身",
    "T39n1788_006:0333a18": "益物。",
    "T39n1788_006:0333a19": "經。然有上士懷大悲心常為利他忘身濟物。",
    "T39n1788_006:0333a20": "下推他有力。此亦有三。一有大智即有上士",
    "T39n1788_006:0333a21": "是。二有大悲懷大悲心等是。三忘身濟物即",
    "T39n1788_006:0333a22": "無貪能厭離有為。",
    "T39n1788_006:0333a23": "經。復作是念我今此身於百千生虛棄爛壞日",
    "T39n1788_006:0333a24": "無所益云何今日而不能捨以濟飢苦如捐洟",
    "T39n1788_006:0333a25": "唾。下心念省察。於中有三。初念昔虛棄身",
    "T39n1788_006:0333a26": "命無窮。次云何今日下忖今何不能捨益物。",
    "T39n1788_006:0333a27": "後如捐洟唾下應生厭離猶如洟唾。捨無常",
    "T39n1788_006:0333a28": "色獲得常色等故。",
    "T39n1788_006:0333a29": "經。時諸王子作是議已各起慈心悽傷愍念共",
    "T39n1788_006:0333b01": "觀羸虎目不暫移徘徊久之俱捨而去。下七",
    "T39n1788_006:0333b02": "諸子悲傷俛仰而去。",
    "T39n1788_006:0333b03": "經。爾時薩埵王子便作是念。我捨身命今正是",
    "T39n1788_006:0333b04": "時。何以故。我從久來持此身臭穢膿流不可愛。",
    "T39n1788_006:0333b05": "供給敷具并衣食象馬車乘及珍財變壞之法",
    "T39n1788_006:0333b06": "體無常恒求難滿難保守雖常供養懷怨害終",
    "T39n1788_006:0333b07": "歸棄我不知恩。復次此身不堅。於我無益。可畏",
    "T39n1788_006:0333b08": "如賊。不淨如糞。我於今日當使此身修廣大業。",
    "T39n1788_006:0333b09": "於生死海作大舟航。棄捨輪迴令得出離。下",
    "T39n1788_006:0333b10": "第四思應捨命有六。一廢命念起。二何以故",
    "T39n1788_006:0333b11": "下策以作意。即入善法欲為根本作意所生",
    "T39n1788_006:0333b12": "故。即如理作意思四念住。初二句思不淨。次",
    "T39n1788_006:0333b13": "三句思無常。次二句思有苦。恒求難滿。求不",
    "T39n1788_006:0333b14": "得苦。難保守者。愛別離苦。懷怨害者。老病死",
    "T39n1788_006:0333b15": "苦。次一句思無我。心雖希樂不由於我。終歸",
    "T39n1788_006:0333b16": "棄我五趣輪迴棄不知恩。故無我也。三復次",
    "T39n1788_006:0333b17": "下厭捨忻求有二。初因後果。因中有三。初厭",
    "T39n1788_006:0333b18": "離有為即觀四念住。此身不堅無常也。於我",
    "T39n1788_006:0333b19": "無益無我也。可畏如賊無樂也。不淨如糞不",
    "T39n1788_006:0333b20": "淨也。次我於今日下求菩提。後於生死海下",
    "T39n1788_006:0333b21": "饒益有情。即以此身作業利生故名在因修。",
    "T39n1788_006:0333b22": "若後生已去且名為果。",
    "T39n1788_006:0333b23": "經。復作是念。若捨此身則捨無量癰疽惡疾百",
    "T39n1788_006:0333b24": "千怖畏。是身唯有大小便利。不堅如泡諸蟲所",
    "T39n1788_006:0333b25": "集。血脈筋骨共相連持。甚可厭患。是故我今應",
    "T39n1788_006:0333b26": "當棄捨。以求無上究竟涅槃。永離憂患無常苦",
    "T39n1788_006:0333b27": "惱生死休息斷諸塵累。以定慧力圓滿熏修百",
    "T39n1788_006:0333b28": "福莊嚴成一切智。諸佛所讚微妙法身。既證得",
    "T39n1788_006:0333b29": "已施諸眾生無量法樂。是時王子興大勇猛。發",
    "T39n1788_006:0333c01": "弘誓願。以大悲念增益其心。下明忻果亦三。",
    "T39n1788_006:0333c02": "初厭離有為。準解脫道論有十不淨想。一膖",
    "T39n1788_006:0333c03": "脹。二青瘀。三爛。四棄擲。五鳥獸食噉。六身",
    "T39n1788_006:0333c04": "肉分張。七斬斫離散。八赤血塗染。九虫臭。十",
    "T39n1788_006:0333c05": "骨想。此十唯不淨。今此文中通說四念。癰疽",
    "T39n1788_006:0333c06": "等無樂也。唯有大小便利等不淨也。不堅如",
    "T39n1788_006:0333c07": "泡無常也。諸虫所集等無我也。然彼論說。身",
    "T39n1788_006:0333c08": "自性六十間有八萬虫。故云諸虫所集。次是",
    "T39n1788_006:0333c09": "故我今下求菩提。菩提菩提斷俱名為菩提。",
    "T39n1788_006:0333c10": "摩訶般若解脫法身俱大涅槃。俱通智理故。",
    "T39n1788_006:0333c11": "此中初明涅槃。以定慧力下明菩提。後既證",
    "T39n1788_006:0333c12": "得已下明饒益有情。斷智恩德因果二文各",
    "T39n1788_006:0333c13": "如次配。菩提修求不過此故四是時王下悲",
    "T39n1788_006:0333c14": "願逾切。",
    "T39n1788_006:0333c15": "經。慮彼二兄情懷怖懼共為留難不果所祈。",
    "T39n1788_006:0333c16": "下五恐有難生。",
    "T39n1788_006:0333c17": "經。即便白言二兄前去我且於後。下六善修",
    "T39n1788_006:0333c18": "方便。",
    "T39n1788_006:0333c19": "經。爾時王子摩訶薩埵還入林中。至其虎所。脫",
    "T39n1788_006:0333c20": "去衣服置於竹上。作是誓言。我為法界諸眾生。",
    "T39n1788_006:0333c21": "志求無上菩提處。起大悲心不傾動。當捨凡夫",
    "T39n1788_006:0333c22": "所愛身。菩提無患無熱惱。諸有智者之所樂。三",
    "T39n1788_006:0333c23": "界苦海諸眾生。我今拔濟令安樂。是王子作",
    "T39n1788_006:0333c24": "是言已。於餓虎前委身而臥。由此菩薩慈悲威",
    "T39n1788_006:0333c25": "勢。虎無能為。菩薩見已即上高山投身于地。復",
    "T39n1788_006:0333c26": "作是念。虎今羸瘠不能食我。即起求刀竟不能",
    "T39n1788_006:0333c27": "得。即以乾竹刺頸出血。漸近虎邊。下第五大",
    "T39n1788_006:0333c28": "段捐身救濟。文中有四。一修途詣虎。二脫去",
    "T39n1788_006:0333c29": "衣服下起前方便。三作是誓下發菩提心。初",
    "T39n1788_006:0334a01": "二句總後六句別。別中初二句厭離有為心。",
    "T39n1788_006:0334a02": "次二句求菩提心。後二句饒益有情心。四是",
    "T39n1788_006:0334a03": "時王子下正捨身命。於中復六。一委身飼虎。",
    "T39n1788_006:0334a04": "此由菩薩下二虎不能食。三菩薩見已下為",
    "T39n1788_006:0334a05": "墜高山。四復作是念下更思虎劣。五即起求",
    "T39n1788_006:0334a06": "刀下復起方便。六漸近虎邊下流血使食。",
    "T39n1788_006:0334a07": "經。是時大地六種震動。如風激水涌沒不安。日",
    "T39n1788_006:0334a08": "無精明如羅睺障。諸方暗蔽無復光暉。天雨名",
    "T39n1788_006:0334a09": "華及妙香末繽紛亂墜遍滿林中。爾時虛空有",
    "T39n1788_006:0334a10": "諸天眾見是事已。生隨喜心歎未曾有。咸共讚",
    "T39n1788_006:0334a11": "言。善哉大士。即說頌曰。大士救護運悲心。等視",
    "T39n1788_006:0334a12": "眾生如一子。勇猛歡喜情無悋。捨身濟苦福難",
    "T39n1788_006:0334a13": "思。定至真常勝妙處。永離生死諸纏縛。不久當",
    "T39n1788_006:0334a14": "獲菩提果。寂靜安樂證無生。下第六瑞感人",
    "T39n1788_006:0334a15": "天。於中有二。初現瑞有三。一地振六動。二日",
    "T39n1788_006:0334a16": "月無光。三天雨香華遍林供養。爾時虛空下",
    "T39n1788_006:0334a17": "眾覩亦三。初覩見二隨喜三讚歎。讚歎有三。",
    "T39n1788_006:0334a18": "初二句讚悲平等。次二句讚其布施。後四句",
    "T39n1788_006:0334a19": "讚當得果。得果中初兩句雙讚菩提涅槃。依",
    "T39n1788_006:0334a20": "三種常俱得名常。後兩句別讚菩提涅槃。寂",
    "T39n1788_006:0334a21": "靜即涅槃。或能所寂俱名寂靜。無生者涅槃",
    "T39n1788_006:0334a22": "也。",
    "T39n1788_006:0334a23": "經。是時餓虎既見菩薩頸下血流即便舐血啗",
    "T39n1788_006:0334a24": "肉皆盡唯留餘骨。下第七虎遂能食。",
    "T39n1788_006:0334a25": "經。爾時第一王子見地動已。告其弟曰。大地山",
    "T39n1788_006:0334a26": "河皆震動。諸方暗蔽日無光。天華亂墜遍空中。",
    "T39n1788_006:0334a27": "定是我弟捨身相。第二王子聞兄語已。說伽陀",
    "T39n1788_006:0334a28": "曰。我聞薩埵慈悲語。見彼餓虎身羸瘦。飢苦所",
    "T39n1788_006:0334a29": "纏恐食子。我今疑弟捨其身。時二王子生大愁",
    "T39n1788_006:0334b01": "苦。啼泣悲歎即共相隨還至虎所。見弟衣服在",
    "T39n1788_006:0334b02": "竹枝上。骸骨及髮在處縱橫流血成泥霑污其",
    "T39n1788_006:0334b03": "地。見已悶絕不能自持。投身骨上久乃得甦。即",
    "T39n1788_006:0334b04": "起舉手哀號大哭。俱時歎曰。我弟貌端嚴。父母",
    "T39n1788_006:0334b05": "偏愛念。云何俱共出。捨身而不歸。父母若問時。",
    "T39n1788_006:0334b06": "我等如何答。寧可同捐命。豈得自存身。時二王",
    "T39n1788_006:0334b07": "子悲泣懊惱。漸捨而去。下第八眷屬號戀有",
    "T39n1788_006:0334b08": "三。一兄弟悲啼。二時小王子所將下侍衛追",
    "T39n1788_006:0334b09": "見。三爾時國大夫人下父母哀歎。初中有六。",
    "T39n1788_006:0334b10": "初覩瑞共商。二時二王子下悲歎尋覓。三見",
    "T39n1788_006:0334b11": "弟衣服下見屍狼藉。四見已悶絕下悶絕悲",
    "T39n1788_006:0334b12": "號。五即起舉手下兄弟嗟傷。六時二王子下",
    "T39n1788_006:0334b13": "哀泣而去。",
    "T39n1788_006:0334b14": "經。時小王子所將侍從互相謂曰王子何在宜",
    "T39n1788_006:0334b15": "共推求。下侍衛追覓。",
    "T39n1788_006:0334b16": "經。爾時國大夫人寢高樓上。便於夢中見不祥",
    "T39n1788_006:0334b17": "相。被割兩乳芽齒墮落。得三鴿鶵。一為鷹奪二",
    "T39n1788_006:0334b18": "被驚怖。地動之時夫人遂覺。心大愁惱。作如是",
    "T39n1788_006:0334b19": "言。何故今時大地動。江河林樹皆搖震。日無精",
    "T39n1788_006:0334b20": "光如覆蔽。目瞤乳動異常時。如箭射心憂苦逼。",
    "T39n1788_006:0334b21": "遍身戰掉不安隱。我之所夢不祥徵。必有非常",
    "T39n1788_006:0334b22": "災變事。夫人兩乳忽然流出。念此必有變怪之",
    "T39n1788_006:0334b23": "事。時有侍女聞外人言求覓王子今猶未得。心",
    "T39n1788_006:0334b24": "大驚怖即入宮中白夫人曰。大家知不。外聞諸",
    "T39n1788_006:0334b25": "人散覓王子遍求不得。時彼夫人聞是說已生",
    "T39n1788_006:0334b26": "大憂惱。悲淚盈目至大王所。白言大王。我聞外",
    "T39n1788_006:0334b27": "人作如是語。失我最小所愛之子。王聞語已驚",
    "T39n1788_006:0334b28": "惶失所。悲哽而言。苦哉今日失我愛子。即便抆",
    "T39n1788_006:0334b29": "淚慰喻夫人告言。賢首。汝勿憂慼。吾今共出求",
    "T39n1788_006:0334c01": "覓愛子。王與大臣及諸人眾即共出城各各分",
    "T39n1788_006:0334c02": "散隨處求覓。未久之頃。有一大臣前白王曰。聞",
    "T39n1788_006:0334c03": "王子在願勿憂愁。其最小者今猶未見。王聞是",
    "T39n1788_006:0334c04": "語悲歎而言。苦哉苦哉失我愛子。初有子時歡",
    "T39n1788_006:0334c05": "喜少。後失子時憂苦多。若使我兒重壽命。縱我",
    "T39n1788_006:0334c06": "身亡不為苦。夫人聞已憂惱纏懷如被箭中而",
    "T39n1788_006:0334c07": "嗟歎曰。我之三子并侍從俱往林中共遊賞。最",
    "T39n1788_006:0334c08": "小愛子獨不還。定有乖離災厄事。次第二臣來",
    "T39n1788_006:0334c09": "至王所。王問臣曰愛子何在。第二大臣懊惱啼",
    "T39n1788_006:0334c10": "泣喉舌乾燥口不能言。竟無所答。夫人問曰。速",
    "T39n1788_006:0334c11": "報小子今何在。我身熱惱遍燒然。悶亂荒迷失",
    "T39n1788_006:0334c12": "本心。勿使我胸今破裂。時第二臣即以王子捨",
    "T39n1788_006:0334c13": "身之事具白王知。王及夫人聞其事已。不勝悲",
    "T39n1788_006:0334c14": "噎。望捨身處驟駕前行。詣竹林所至彼菩薩捨",
    "T39n1788_006:0334c15": "身之地。見其骸骨隨處交橫。俱時投地悶絕將",
    "T39n1788_006:0334c16": "死。猶如猛風吹倒大樹。心迷失緒都無所知。時",
    "T39n1788_006:0334c17": "大臣等以水遍灑王及夫人。良久乃甦。舉手而",
    "T39n1788_006:0334c18": "哭咨嗟歎曰。禍哉愛子端嚴相。因何死苦先來",
    "T39n1788_006:0334c19": "逼。若我得在汝前亡。豈見如斯大苦事。爾時夫",
    "T39n1788_006:0334c20": "人迷悶稍止。頭髮蓬亂。兩手搥胸宛轉于地。如",
    "T39n1788_006:0334c21": "魚處陸。若生失子悲泣而言。我子誰屠割。餘骨",
    "T39n1788_006:0334c22": "散于地。失我所愛子。憂悲不自勝。苦哉誰殺子。",
    "T39n1788_006:0334c23": "致斯憂惱事。我心非金剛。云何而不破。我夢中",
    "T39n1788_006:0334c24": "所見。兩乳皆被割。牙齒悉墮落。今遭大苦痛。又",
    "T39n1788_006:0334c25": "夢三鴿鶵。一被鷹擒去。今失所愛子。惡相表非",
    "T39n1788_006:0334c26": "虛。下眷屬號戀中第三父母哀歎。於中有十",
    "T39n1788_006:0334c27": "一。初夫人驚異有八。初寢夢不祥。二地動之",
    "T39n1788_006:0334c28": "時下地動驚覺。三作如是言下說其惡相。四",
    "T39n1788_006:0334c29": "夫人兩乳下感激乳流。五時有侍女下侍女",
    "T39n1788_006:0335a01": "聞言。六心大驚怖下走入馳告。七時彼夫人",
    "T39n1788_006:0335a02": "下母聞愁惱。八至大王所下悲淚向王。準頌",
    "T39n1788_006:0335a03": "具說前徵。此中文略。第二王聞語已下父遂",
    "T39n1788_006:0335a04": "悲惶。第三即便捫淚下王慰夫人。西國恒法",
    "T39n1788_006:0335a05": "相見稱讚呼為賢首。第四王與大臣下王臣",
    "T39n1788_006:0335a06": "出覓。準下頌中應先是臣覓次後王共妃出。",
    "T39n1788_006:0335a07": "今文總略但云出覓。於中復七。一四散推求。",
    "T39n1788_006:0335a08": "二未久之頃下大臣來白。三王聞是語下父",
    "T39n1788_006:0335a09": "聞悲歎。四夫人聞已下母重嗟傷。五次第二",
    "T39n1788_006:0335a10": "臣下臣至王問存亡。六第二大臣下大臣嗚",
    "T39n1788_006:0335a11": "咽不答。七夫人問曰下夫人荒迷催報。第五",
    "T39n1788_006:0335a12": "時第二臣下得子委由。準頌應有二臣各報。",
    "T39n1788_006:0335a13": "此長行中略一臣也。第六王及夫人下知已",
    "T39n1788_006:0335a14": "悲噎。第七望捨身處下詣捨身所。第八見其",
    "T39n1788_006:0335a15": "骸骨下覩見崩摧。第九時大臣等下臣從水",
    "T39n1788_006:0335a16": "灑。第十王及夫人下蘇已嗟歎。十一爾時夫",
    "T39n1788_006:0335a17": "人下母泣陳悲。初經家敘。次母悲陳。於中二",
    "T39n1788_006:0335a18": "頌述悲傷。二頌敘惡相。",
    "T39n1788_006:0335a19": "經。爾時大王及於夫人并二王子盡哀號哭",
    "T39n1788_006:0335a20": "瓔珞不御與諸人眾共收菩薩遺身舍利為",
    "T39n1788_006:0335a21": "於供養置窣堵波中。下第九大段為立制",
    "T39n1788_006:0335a22": "底。",
    "T39n1788_006:0335a23": "經。阿難陀汝等應知此即是彼菩薩舍利復告",
    "T39n1788_006:0335a24": "阿難陀我於昔時雖具煩惱貪瞋癡等能於地",
    "T39n1788_006:0335a25": "獄餓鬼旁生五趣之中隨緣救濟令得出離何",
    "T39n1788_006:0335a26": "況今時煩惱都盡無復餘習號天人師具一切",
    "T39n1788_006:0335a27": "智而不能為一一眾生經於多劫在地獄中及",
    "T39n1788_006:0335a28": "於餘處代受眾苦令出生死煩惱輪迴。下第",
    "T39n1788_006:0335a29": "十大段結示利生有三。初結歸舍利。次復告",
    "T39n1788_006:0335b01": "阿難陀下略示往因。雖言兼於得失具煩惱",
    "T39n1788_006:0335b02": "等為失。然能修行為得。此意勵勸具煩惱者",
    "T39n1788_006:0335b03": "令其修行。即初練磨。亦勸聖者。我昔處凡尚",
    "T39n1788_006:0335b04": "為益物。汝等證聖。何不精勤。後何況今時下",
    "T39n1788_006:0335b05": "述今能利。即隨感應形皆為益物。此意尚能",
    "T39n1788_006:0335b06": "代生受苦令其出離。故今所說定為利樂方",
    "T39n1788_006:0335b07": "便之因。汝等應當流通修學。",
    "T39n1788_006:0335b08": "經。爾時世尊欲重宣此義而說頌言。我念過去",
    "T39n1788_006:0335b09": "世。無量無數劫。或時作國王。或復為王子。常行",
    "T39n1788_006:0335b10": "於大施。及捨所愛身。願出離生死。至妙菩提處。",
    "T39n1788_006:0335b11": "昔時有大國。國主名大車。王子名勇猛。常施心",
    "T39n1788_006:0335b12": "無悋。王子有二兄。號大渠大天。三人同出遊。漸",
    "T39n1788_006:0335b13": "至出林所。見虎飢所逼。便生如是心。此虎飢火",
    "T39n1788_006:0335b14": "燒。更無餘可食。大士覩如斯。恐其將食子。捨身",
    "T39n1788_006:0335b15": "無所顧。救子不令傷。大地及諸山。一時皆震動。",
    "T39n1788_006:0335b16": "江海皆騰躍。驚波水逆流。天地失光明。昏冥無",
    "T39n1788_006:0335b17": "所見。林野諸禽獸。飛奔喪所依。二兄怪不還。憂",
    "T39n1788_006:0335b18": "慼生悲苦。即與諸侍從。林藪遍尋求。兄弟共籌",
    "T39n1788_006:0335b19": "議。復往深山處。四顧無所有。見虎處空林。其母",
    "T39n1788_006:0335b20": "并七子。口皆有血污。殘骨并餘髮。縱橫在地中。",
    "T39n1788_006:0335b21": "復見有流血。散在竹林所。二兄既見已。心生大",
    "T39n1788_006:0335b22": "恐怖。悶絕俱躄地。荒迷不覺知。塵土坌其身。六",
    "T39n1788_006:0335b23": "情皆失念。王子諸侍從。啼泣心憂惱。以水灑令",
    "T39n1788_006:0335b24": "甦。舉手號咷哭。菩薩捨身時。慈母在宮內。五百",
    "T39n1788_006:0335b25": "諸婇女。共受於妙樂。夫人之兩乳。忽然自流出。",
    "T39n1788_006:0335b26": "遍體如針刺。苦痛不能安。欻生失子想。憂箭苦",
    "T39n1788_006:0335b27": "傷心。即白大王知。陳斯苦惱事。悲泣不堪忍。哀",
    "T39n1788_006:0335b28": "聲向王說。大王今當知。我生大苦惱。兩乳忽流",
    "T39n1788_006:0335b29": "出。禁止不應心。如針遍刺身。煩惋胸欲破。我先",
    "T39n1788_006:0335c01": "夢惡徵。必當失愛子。願王濟我命。知兒存與亡。",
    "T39n1788_006:0335c02": "夢見三鴿鶵。小者是愛子。忽被鷹奪去。悲愁難",
    "T39n1788_006:0335c03": "具陳。我今沒憂海。趣死將不久。恐子命不全。願",
    "T39n1788_006:0335c04": "為速求覓。又聞外人語。小子求不得。我今意不",
    "T39n1788_006:0335c05": "安。願王哀愍我。夫人白王已。舉身而躄地。悲痛",
    "T39n1788_006:0335c06": "心悶絕。荒迷不覺知。婇女見夫人。悶絕在於地。",
    "T39n1788_006:0335c07": "舉聲皆大哭。憂惶失所依。王聞如是語。懷憂不",
    "T39n1788_006:0335c08": "自勝。因命諸群臣。尋求所愛子。皆共出城外。隨",
    "T39n1788_006:0335c09": "處而追覓。涕泣問諸人。王子今何在。今者為存",
    "T39n1788_006:0335c10": "亡。誰知所去處。云何令得見。解我憂惱心。諸人",
    "T39n1788_006:0335c11": "悉共傳。咸言王子死。聞者皆傷悼。悲歎苦難裁。",
    "T39n1788_006:0335c12": "爾時大車王。悲號從座起。即就夫人處。以水灑",
    "T39n1788_006:0335c13": "其身。夫人蒙水灑。久乃得醒悟。悲啼以問王。我",
    "T39n1788_006:0335c14": "兒今在不。王告夫人曰。我已使諸人。四向求王",
    "T39n1788_006:0335c15": "子。尚未有消息。王又告夫人。汝莫生煩惱。且當",
    "T39n1788_006:0335c16": "自安慰。可共出追尋。王即與夫人。嚴駕而前進。",
    "T39n1788_006:0335c17": "號慟聲悽感。憂心若火然。士庶百千萬。亦隨王",
    "T39n1788_006:0335c18": "出城。各欲求王子。悲號聲不絕。王求愛子故。目",
    "T39n1788_006:0335c19": "視於四方。見有一人來。被髮身塗血。遍體蒙塵",
    "T39n1788_006:0335c20": "土。悲哭逆前來。王見是惡相。倍復生憂惱。王便",
    "T39n1788_006:0335c21": "舉兩手。哀號不自裁。初有一大臣。怱忙至王所。",
    "T39n1788_006:0335c22": "進白大王曰。幸願忽悲哀。王之所愛子。今雖求",
    "T39n1788_006:0335c23": "未獲。不久當來至。以釋大王憂。王復更前行。見",
    "T39n1788_006:0335c24": "次大臣至。其臣詣王所。流淚白王言。二子今現",
    "T39n1788_006:0335c25": "存。被憂火所逼。其第三王子。已被無常吞。見餓",
    "T39n1788_006:0335c26": "虎初生。將欲食其子。彼薩埵王子。見此起悲心。",
    "T39n1788_006:0335c27": "願求無上道。當度一切眾。繫想妙菩提。廣大深",
    "T39n1788_006:0335c28": "如海。即上高山頂。投身餓虎前。虎羸不能食。以",
    "T39n1788_006:0335c29": "竹自傷頸。遂啗王子身。唯有餘骸骨。時王及夫",
    "T39n1788_006:0336a01": "人。聞已俱悶絕。心沒於憂海。煩惱火燒然。臣以",
    "T39n1788_006:0336a02": "栴檀水。灑王及夫人。俱起大悲號。舉手搥胸",
    "T39n1788_006:0336a03": "臆。第三大臣來。白王如是語。我見二王子。悶絕",
    "T39n1788_006:0336a04": "在林中。臣以冷水灑。爾乃暫甦息。顧視於四方。",
    "T39n1788_006:0336a05": "如猛火周遍。暫起而還伏。悲號不自勝。舉手以",
    "T39n1788_006:0336a06": "哀言。稱歎弟希有。王聞如是說。倍增憂火煎。夫",
    "T39n1788_006:0336a07": "人大號咷。高聲作是語。我之小子遍鍾愛。已為",
    "T39n1788_006:0336a08": "無常羅剎吞。餘有二子今現存。復被憂火所燒",
    "T39n1788_006:0336a09": "逼。我今速可至山下。安慰令其保餘命。即便馳",
    "T39n1788_006:0336a10": "駕望前路。一心詣彼捨身崖。路逢二子行啼泣。",
    "T39n1788_006:0336a11": "搥胸懊惱失容儀。父母見已抱憂悲。俱往山林",
    "T39n1788_006:0336a12": "捨身處。既至菩薩捨身地。共聚悲號生大苦。脫",
    "T39n1788_006:0336a13": "去瓔珞盡哀心。收取菩薩身餘骨。與諸人眾同",
    "T39n1788_006:0336a14": "供養。共造七寶窣堵波。以彼舍利置函中。整駕",
    "T39n1788_006:0336a15": "懷憂趣城邑。下說頌有五十六頌分二。初",
    "T39n1788_006:0336a16": "二頌總標修行。後五十四頌別頌捨身。前長",
    "T39n1788_006:0336a17": "行有十段。今頌大段略不頌第四思應捨命",
    "T39n1788_006:0336a18": "第七虎遂能食第十結示利生。即分為七。初",
    "T39n1788_006:0336a19": "一頌半頌第一陳往眷屬。次半頌頌第二述",
    "T39n1788_006:0336a20": "昔歡遊。次一頌頌第三遇苦悲生。次一頌頌",
    "T39n1788_006:0336a21": "第五捐身救濟。次二頌頌第六瑞感人天。次",
    "T39n1788_006:0336a22": "四十六頌半頌第八眷屬號戀。次一頌半頌",
    "T39n1788_006:0336a23": "第九為立制底。初五段準文可知。頌眷屬號",
    "T39n1788_006:0336a24": "戀中長行有三。初二兄怪不還下六頌頌兄",
    "T39n1788_006:0336a25": "弟悲啼。細分可知。略不頌侍衛追覓。菩薩捨",
    "T39n1788_006:0336a26": "身時下四十頌半頌父母哀歎。前長行有十",
    "T39n1788_006:0336a27": "一。無先遣臣出。今頌中有。然無第十。第十",
    "T39n1788_006:0336a28": "一母泣陳悲。第三王慰夫人在第四王臣出",
    "T39n1788_006:0336a29": "覓中。故但分十。初十一頌頌夫人驚異。次半",
    "T39n1788_006:0336b01": "頌頌第二王遂悲惶。次因命諸群臣下十四",
    "T39n1788_006:0336b02": "頌頌第四王臣出覓。次王復更前行下五頌",
    "T39n1788_006:0336b03": "半頌第五得子委由。次時王及夫人下七頌",
    "T39n1788_006:0336b04": "頌第六知已悲噎。次我今速可之山下下二",
    "T39n1788_006:0336b05": "頌頌第七詣捨身所。次半頌頌第八覩見崩",
    "T39n1788_006:0336b06": "摧。就夫人驚異中分五。初一頌宮內歡樂。次",
    "T39n1788_006:0336b07": "一頌半感激乳流。次六頌半頌悲淚白王。前",
    "T39n1788_006:0336b08": "長行中寢夢不祥．侍女聞言．走入馳告．母聞",
    "T39n1788_006:0336b09": "愁惱．總在此白王中更不別頌。以文影略離",
    "T39n1788_006:0336b10": "煩重故。次一頌白已悶絕。次一頌婇女憂惶",
    "T39n1788_006:0336b11": "王聞如是語下頌第二王遂悲傷。因命諸群",
    "T39n1788_006:0336b12": "臣下十四頌王臣出覓。前長行有七。今頌分",
    "T39n1788_006:0336b13": "三。初半頌命臣追覓。長行中無。次九頌頌初",
    "T39n1788_006:0336b14": "四散推求。於中初三頌臣佐尋求。次爾時大",
    "T39n1788_006:0336b15": "車下四頌頌前第三王慰夫人。以文便故。又",
    "T39n1788_006:0336b16": "長行中悲淚白王不言悶絕以水灑蘇。今頌",
    "T39n1788_006:0336b17": "中有文影略故。後王即與夫人下二頌頌王",
    "T39n1788_006:0336b18": "出推求。初一頌王。次一頌臣。王求愛子故下",
    "T39n1788_006:0336b19": "四頌半頌王臣出覓中第二大臣來白。於中",
    "T39n1788_006:0336b20": "分三。初一頌半頌王見使來。次一頌舉手招",
    "T39n1788_006:0336b21": "問。後二頌大臣進白。王復更前行下五頌半",
    "T39n1788_006:0336b22": "頌前第五得子委由。於中分四。初半頌王見",
    "T39n1788_006:0336b23": "臣來。次一頌白二子存。次半頌報薩埵亡。次",
    "T39n1788_006:0336b24": "三頌半述其死由。時王及夫人下頌第六知",
    "T39n1788_006:0336b25": "已悲噎。於中分四。初一頌父母悶絕。次一頌",
    "T39n1788_006:0336b26": "臣佐水灑。次三頌又臣重報。次二頌父母號",
    "T39n1788_006:0336b27": "歎。次二頌第七詣捨身所。次半頌第八覩見",
    "T39n1788_006:0336b28": "崩摧。次一頌半大段第九為立制底。",
    "T39n1788_006:0336b29": "經。復告阿難陀往時薩埵者即我牟尼是勿生",
    "T39n1788_006:0336c01": "於異念王是父淨飯后是母摩耶太子謂慈氏",
    "T39n1788_006:0336c02": "次曼殊室利虎是大世主五兒五苾芻一是大",
    "T39n1788_006:0336c03": "目連一是舍利子。下品中第二大段會於今",
    "T39n1788_006:0336c04": "古。",
    "T39n1788_006:0336c05": "經。我為汝等說往昔利他緣如是菩薩行成佛",
    "T39n1788_006:0336c06": "因當學菩薩捨身時發如是弘誓願我身餘骨",
    "T39n1788_006:0336c07": "來世益眾生此是捨身處七寶窣堵波以經無",
    "T39n1788_006:0336c08": "量時遂沈於厚地由昔本願力隨緣興濟度為",
    "T39n1788_006:0336c09": "利於人天從地而涌出。下品中第三大段勸",
    "T39n1788_006:0336c10": "勵修學。於中初一頌指昔勸修。後三頌結示",
    "T39n1788_006:0336c11": "制底意。",
    "T39n1788_006:0336c12": "經。爾時世尊說是往昔因緣之時無量阿僧企",
    "T39n1788_006:0336c13": "耶人天大眾皆大悲喜歎未曾有悉發阿耨多",
    "T39n1788_006:0336c14": "羅三藐三菩提心復告樹神我為報恩故致禮",
    "T39n1788_006:0336c15": "敬佛攝神力其窣堵波還沒于地。下品第四",
    "T39n1788_006:0336c16": "大段眾聞得益文分為三。初牒前所說。次無",
    "T39n1788_006:0336c17": "量阿僧祇耶下明得益多少。次復告樹神下",
    "T39n1788_006:0336c18": "答問總結。準前長行。但阿難問佛禮塔由。此",
    "T39n1788_006:0336c19": "中即答樹神所問。故前問中應有樹神同問",
    "T39n1788_006:0336c20": "禮由。但略不說。後佛攝神力下明塔歸故。以",
    "T39n1788_006:0336c21": "事訖故。",
    "T39n1788_006:0336c22": "十方菩薩讚歎品第二十七",
    "T39n1788_006:0336c23": "十方菩薩讚歎品三門分別。言來意者。流通",
    "T39n1788_006:0336c24": "有三。謂學行讚重付屬三別。令其後代依法",
    "T39n1788_006:0336c25": "修行。獲益既多。故申慶讚。故前品後有此品",
    "T39n1788_006:0336c26": "生。釋名者。讚者稱也。歎者吟也。即稱揚吟",
    "T39n1788_006:0336c27": "詠。應言觸事美德云讚是理諭揚為歎。初人",
    "T39n1788_006:0336c28": "後法。或通人法俱稱讚歎菩薩能讚之人。十",
    "T39n1788_006:0336c29": "方說其來域。欲令有情慇重。故舉十方遠來。",
    "T39n1788_006:0337a01": "勝人尚自諭揚。劣者何不歌詠。又彰勝者能",
    "T39n1788_006:0337a02": "故非下劣者。欲令慕勝增進修故。故下品云。",
    "T39n1788_006:0337a03": "令未知者隨順修學。釋難者。問何故舊經總",
    "T39n1788_006:0337a04": "為一品。今者新翻別為四品。答準梵本經。每",
    "T39n1788_006:0337a05": "一品頭書一菩薩。或復點記。今依梵本四人",
    "T39n1788_006:0337a06": "讚歎各別書記。故今分四。舊人以見同是讚",
    "T39n1788_006:0337a07": "佛故合為品。又解。舊文脫無其記。且如讚歎。",
    "T39n1788_006:0337a08": "新經四人。舊經即無大辨才讚。故開合異。問",
    "T39n1788_006:0337a09": "準舊本經。無量菩薩從此世界至金寶蓋山",
    "T39n1788_006:0337a10": "如來國土禮讚彼佛。新經即云。各從本土詣",
    "T39n1788_006:0337a11": "鷲峯山。禮世尊已同音而讚。如何乖反。答舊",
    "T39n1788_006:0337a12": "錯今是。何者。是處聞經合讚此佛。又準上來",
    "T39n1788_006:0337a13": "即有十方菩薩。何故俱往金寶山國讚彼佛",
    "T39n1788_006:0337a14": "耶。若云說經由其信相。信相後時當得成佛",
    "T39n1788_006:0337a15": "名金寶山。故往讚彼者。此亦不爾。何者。現",
    "T39n1788_006:0337a16": "寶山佛非信相身。彼佛又非說授之主。又後",
    "T39n1788_006:0337a17": "不言此諸菩薩從彼土來。如何得言承彼佛",
    "T39n1788_006:0337a18": "力。故請雖由妙幢能說即釋迦佛。聞法來此",
    "T39n1788_006:0337a19": "亦俱釋迦力。彼妙幢師故讚釋迦。新文為正。",
    "T39n1788_006:0337a20": "文段分三。初菩薩雲集。次正申禮讚。後如來",
    "T39n1788_006:0337a21": "歎印。",
    "T39n1788_006:0337a22": "經。爾時釋迦牟尼如來說是經時於十方世界",
    "T39n1788_006:0337a23": "有無量百千萬億諸菩薩眾各從本土詣鷲峯",
    "T39n1788_006:0337a24": "山。下此即初段。初經家序。二於十方世界",
    "T39n1788_006:0337a25": "下菩薩雲集。",
    "T39n1788_006:0337a26": "經。至世尊所五輪著地禮世尊已。下申禮",
    "T39n1788_006:0337a27": "讚。初身禮後語讚。此初也。能發身語即是意",
    "T39n1788_006:0337a28": "業。三業禮讚表敬深也。",
    "T39n1788_006:0337a29": "經。一心合掌異口同音而讚歎曰。下申讚。",
    "T39n1788_006:0337b01": "初標次讚。此初也。於境專念云一心。尊重情",
    "T39n1788_006:0337b02": "深故合掌身殊故異口齊讚故同音。",
    "T39n1788_006:0337b03": "經。佛身微妙真金色其光普照等金山清淨柔",
    "T39n1788_006:0337b04": "軟若蓮華無量妙彩而嚴飾三十二相遍莊嚴",
    "T39n1788_006:0337b05": "八十種好皆圓備光明炳著無與等離垢猶如",
    "T39n1788_006:0337b06": "淨滿月。下讚有十一頌分二。初十頌讚三",
    "T39n1788_006:0337b07": "身。後一頌結略發願。讚三身中初八頌讚化",
    "T39n1788_006:0337b08": "身恩德。次一頌讚報身智德。後一頌讚法身",
    "T39n1788_006:0337b09": "斷德。讚恩德中初二頌讚現身。次一頌讚說",
    "T39n1788_006:0337b10": "法。次一頌讚福智。次四頌讚利生。讚現身中",
    "T39n1788_006:0337b11": "初一頌所依總身。次一頌相及隨好具如前",
    "T39n1788_006:0337b12": "辨。",
    "T39n1788_006:0337b13": "經。其聲清徹甚微妙如師子吼震雷音八種微",
    "T39n1788_006:0337b14": "妙應群機超勝迦陵頻伽等。下讚說法。八",
    "T39n1788_006:0337b15": "種微妙聲者三經不同。依梵摩喻經云。一最",
    "T39n1788_006:0337b16": "妙聲。二易了。三深遠。四濡軟。五不妄。六不",
    "T39n1788_006:0337b17": "誤。七尊慧。八調和。二中陰經云。一非男。二",
    "T39n1788_006:0337b18": "非女。三非長。四非短。五非貴。六非賤。七非",
    "T39n1788_006:0337b19": "苦。八非樂。三依十住斷結經云。一不男。二不",
    "T39n1788_006:0337b20": "女。三不強。四不軟。五不清。六不濁。七不雄。",
    "T39n1788_006:0337b21": "八不雌。初二經小乘。十住斷結大乘。見聞異",
    "T39n1788_006:0337b22": "故。迦陵頻迦等者妙音鳥也。",
    "T39n1788_006:0337b23": "經。百福妙相以嚴容光明具足淨無垢智慧澄",
    "T39n1788_006:0337b24": "明如大海功德廣大若虛空。下讚福智。初半",
    "T39n1788_006:0337b25": "福次半智。一一相好各百福嚴。前讚身光據",
    "T39n1788_006:0337b26": "總身。此讚光明即別相好。言百福者。準大毘",
    "T39n1788_006:0337b27": "婆沙論第一百七十七。云何謂百福。答此中",
    "T39n1788_006:0337b28": "百思名為百福。何謂百思。謂如菩薩造作增",
    "T39n1788_006:0337b29": "長足善住相業時。先五十思修治身器令淨",
    "T39n1788_006:0337c01": "調柔。次起一思正牽引彼。後起五十思令其",
    "T39n1788_006:0337c02": "圓滿。乃至頂上烏瑟膩沙相業亦復如是。由",
    "T39n1788_006:0337c03": "此故說佛一一相百福莊嚴。何為五十思。答",
    "T39n1788_006:0337c04": "依十善業道各有五思。一離殺思。二勸道思。",
    "T39n1788_006:0337c05": "三讚美思。四隨喜。五迴向。謂迴所修向菩提",
    "T39n1788_006:0337c06": "故。乃至正見亦爾名五十思。有說。十業各起",
    "T39n1788_006:0337c07": "下中上上勝上極五品善思如雜修靜慮。有",
    "T39n1788_006:0337c08": "說。十業各起五思。一加行淨。二根本淨。三後",
    "T39n1788_006:0337c09": "起淨。四非尋所害。五念攝受。有說。緣佛一一",
    "T39n1788_006:0337c10": "相起五十剎那未曾習思。相續而轉。不有評",
    "T39n1788_006:0337c11": "家。然準道理。初說為善。若下中上等如雜修",
    "T39n1788_006:0337c12": "靜慮。應有相好勝劣不同。若說加行根本後",
    "T39n1788_006:0337c13": "起等五。即應方便後起同感無別。許同感者。",
    "T39n1788_006:0337c14": "應三時何別。若勝劣異。相好亦應爾。若云起",
    "T39n1788_006:0337c15": "五十未曾習思。何因不許或有增減。若依大",
    "T39n1788_006:0337c16": "乘。雖未見文傳有二釋。云如十善業互相資",
    "T39n1788_006:0337c17": "即為百業。又云如一一業各有十種。謂一自",
    "T39n1788_006:0337c18": "作。二教他。三慶慰。四隨喜。五少分。六多分。",
    "T39n1788_006:0337c19": "七全分。八少時。九長時。十盡壽。故為百業。",
    "T39n1788_006:0337c20": "經。圓光遍滿十方界隨緣普濟諸有情煩惱愛",
    "T39n1788_006:0337c21": "染集皆除法炬恒然不休息。下讚利生。初",
    "T39n1788_006:0337c22": "一頌總讚為利生故現身說法。初句身。第二",
    "T39n1788_006:0337c23": "句為利。第三句讚淨。第四句法。即中二句通",
    "T39n1788_006:0337c24": "於身法。",
    "T39n1788_006:0337c25": "經。哀愍利益諸眾生現在未來能與樂常為宣",
    "T39n1788_006:0337c26": "說第一義令證涅槃真寂靜佛說甘露殊勝法",
    "T39n1788_006:0337c27": "能與甘露微妙義引入甘露涅槃城令受甘露",
    "T39n1788_006:0337c28": "無為樂。下別讚。初二頌讚所說法能得涅",
    "T39n1788_006:0337c29": "槃。後一頌讚所說法能得菩提。得涅槃中一",
    "T39n1788_006:0338a01": "頌令得。一頌重成。所說所得皆能除苦安樂",
    "T39n1788_006:0338a02": "故如甘露。",
    "T39n1788_006:0338a03": "經。常於生死大海中解脫一切眾生苦令彼能",
    "T39n1788_006:0338a04": "住安隱路恒與難思如意樂。下一頌令得菩",
    "T39n1788_006:0338a05": "提。即八正道名安穩路。",
    "T39n1788_006:0338a06": "經。如來德海甚深廣非諸譬喻所能知於眾常",
    "T39n1788_006:0338a07": "起大悲心方便精勤恒不息。下一頌讚報身",
    "T39n1788_006:0338a08": "智德。以大悲故常利有情不入涅槃恒不休",
    "T39n1788_006:0338a09": "息。故辨中邊頌云。勝故無盡故由利他不",
    "T39n1788_006:0338a10": "息。",
    "T39n1788_006:0338a11": "經。如來智海無邊際一切人天共測量假使千",
    "T39n1788_006:0338a12": "萬億劫中不能得知其少分。下讚法身斷德。",
    "T39n1788_006:0338a13": "經。我今略讚佛功德於德海中唯一渧迴斯福",
    "T39n1788_006:0338a14": "聚施群生皆願速證菩提果。下結略發願。",
    "T39n1788_006:0338a15": "經。爾時世尊告諸菩薩言善哉善哉汝等善能",
    "T39n1788_006:0338a16": "如是讚佛功德利益有情廣興佛事能滅諸罪",
    "T39n1788_006:0338a17": "生無量福。下如來歎印。初讚。後汝等下印",
    "T39n1788_006:0338a18": "無染心故讚。稱理益物故印。",
    "T39n1788_006:0338a19": "妙幢菩薩讚歎品第二十八",
    "T39n1788_006:0338a20": "妙幢菩薩讚歎品來意同前。釋名者。梵云鴝",
    "T39n1788_006:0338a21": "嚧只囉。此云妙。鷄頭此云幢。即勝智逈秀喻",
    "T39n1788_006:0338a22": "修高幢。獨超塵累故稱為妙。幢即稱妙。名為",
    "T39n1788_006:0338a23": "妙幢。持業釋也。從喻立稱名曰妙幢。舊云信",
    "T39n1788_006:0338a24": "相。相者梵云耶瑟致。今既云鴝嚧只囉。故翻",
    "T39n1788_006:0338a25": "名幢。信性是淨。妙義相似。幢者高顯。故謬云",
    "T39n1788_006:0338a26": "相。釋難者。問聞法得記不唯妙幢。何故讚歎",
    "T39n1788_006:0338a27": "獨舉斯士。答以是首故。",
    "T39n1788_006:0338a28": "經。爾時妙幢菩薩即從座起偏袒右肩右膝著",
    "T39n1788_006:0338a29": "地合掌向佛。下品文分三。初讚人儀軌。次",
    "T39n1788_006:0338b01": "而說讚曰下正陳讚歎。後佛告妙幢下世尊",
    "T39n1788_006:0338b02": "歎印。此即初也。",
    "T39n1788_006:0338b03": "經。而說讚曰。牟尼百福相圓滿。無量功德以嚴",
    "T39n1788_006:0338b04": "身。廣大清淨人樂觀。猶如千日光明照。焰彩無",
    "T39n1788_006:0338b05": "邊光熾盛。如妙寶聚相端嚴。如日初出映虛空。",
    "T39n1788_006:0338b06": "紅白分明間金色。亦如金山光普照。悉能周遍",
    "T39n1788_006:0338b07": "百千土。能滅眾生無量苦。皆與無邊勝妙樂。諸",
    "T39n1788_006:0338b08": "相具足悉嚴淨。眾生樂覩無厭足。頭髮柔軟紺",
    "T39n1788_006:0338b09": "青色。猶如黑蜂集妙華。下讚歎有八頌半分",
    "T39n1788_006:0338b10": "三。初四頌讚變化佛。次大喜下三頌讚受用",
    "T39n1788_006:0338b11": "佛。後如來金口下一頌半通二佛。略不讚法",
    "T39n1788_006:0338b12": "身。以深隱故。讚其能依影所依故。初化身中",
    "T39n1788_006:0338b13": "分四。初一頌讚身。次一頌讚光。次一頌合讚",
    "T39n1788_006:0338b14": "身光。初半讚能周遍。後半讚能利益。次一頌",
    "T39n1788_006:0338b15": "讚相好。",
    "T39n1788_006:0338b16": "經。大喜大捨淨莊嚴大慈大悲皆具足眾妙相",
    "T39n1788_006:0338b17": "好為嚴飾菩提分法之所成如來能施眾福利",
    "T39n1788_006:0338b18": "令彼常獲大安樂種種妙德共莊嚴光明普照",
    "T39n1788_006:0338b19": "千萬土如來光明極圓滿猶如赫日遍空中佛",
    "T39n1788_006:0338b20": "如須彌功德具示現能周於十方。下讚受用",
    "T39n1788_006:0338b21": "身通自他受用分四。初半讚四無量。次半頌",
    "T39n1788_006:0338b22": "讚相好。云菩提分法之所成者。讚相好因故。",
    "T39n1788_006:0338b23": "次半頌讚利益。次一頌半讚身及光。身及光",
    "T39n1788_006:0338b24": "中初半總。後一頌別。初中上句讚身通五蘊。",
    "T39n1788_006:0338b25": "下句讚光亦通智色。如來光相下別讚。初半",
    "T39n1788_006:0338b26": "讚光。次半讚身。",
    "T39n1788_006:0338b27": "經。如來金口妙端嚴齒白齊密如珂雪如來面",
    "T39n1788_006:0338b28": "貌無倫匹眉間毫相常右旋光潤鮮白等玻瓈",
    "T39n1788_006:0338b29": "猶如滿月居空界。下通讚二佛相之與好。",
    "T39n1788_006:0338c01": "經。佛告妙幢菩薩汝能如是讚佛功德不可思",
    "T39n1788_006:0338c02": "議利益一切令未知者隨順修學。下如來歎",
    "T39n1788_006:0338c03": "印。",
    "T39n1788_006:0338c04": "菩提樹神讚歎品第二十九",
    "T39n1788_006:0338c05": "菩提樹神讚歎品來意同前。釋名者。準西域",
    "T39n1788_006:0338c06": "傳云。樹本名畢鉢羅樹。在金剛座上。其金剛",
    "T39n1788_006:0338c07": "座昔賢劫成與大地俱起。據三千大千世界",
    "T39n1788_006:0338c08": "之中。下極金輪上侵地際。金剛所成周百餘",
    "T39n1788_006:0338c09": "步。賢劫千佛座之而入金剛定。故曰金剛座",
    "T39n1788_006:0338c10": "焉。畢鉢羅樹佛座其下成等正覺。因而謂之",
    "T39n1788_006:0338c11": "菩提樹焉。莖幹黃白枝葉青翠。冬夏不彫光",
    "T39n1788_006:0338c12": "鮮無變。每至如來涅槃之日葉皆彫落。項之",
    "T39n1788_006:0338c13": "復故。大地菩薩現為天女作此樹神。即主菩",
    "T39n1788_006:0338c14": "提樹之神。依主釋也。釋難者。問何不明餘",
    "T39n1788_006:0338c15": "神耶。答最先見佛故常不離佛故。問菩提樹",
    "T39n1788_006:0338c16": "神與大地神為一為別。答有說是一。有說是",
    "T39n1788_006:0338c17": "別。",
    "T39n1788_006:0338c18": "經。爾時菩提樹神。下品文分三。初出能讚",
    "T39n1788_006:0338c19": "人。次亦以伽他下述其讚詞。後爾時世尊下",
    "T39n1788_006:0338c20": "如來歎印。此初也。",
    "T39n1788_006:0338c21": "經。亦以伽陀讚世尊曰敬禮如來清淨慧敬禮",
    "T39n1788_006:0338c22": "常求正法慧敬禮能離非法慧敬禮恒無分別",
    "T39n1788_006:0338c23": "慧。下讚詞總有十一頌。大分為二。初五頌",
    "T39n1788_006:0338c24": "讚。後六頌發願。讚中初一頌讚智體。後四頌",
    "T39n1788_006:0338c25": "讚智用。體中初一句總讚智體。離障智圓名",
    "T39n1788_006:0338c26": "清淨慧。次二句讚慧能。能令眾生修善故云",
    "T39n1788_006:0338c27": "常求正法。不爾果滿更何所求。能令眾生捨",
    "T39n1788_006:0338c28": "惡故云離非法慧。雖能如是。三輪淨故恒無",
    "T39n1788_006:0338c29": "分別。或初一句讚果。後三句讚因。因中初句",
    "T39n1788_006:0339a01": "加行智。次句本智。次句後得智。離邪分別故",
    "T39n1788_006:0339a02": "云無分別。或如次常能進善能離諸惡。常順",
    "T39n1788_006:0339a03": "無為恒無分別。或初句通法報。餘三句唯讚",
    "T39n1788_006:0339a04": "報。讚用即化身故。舊經云南無清淨無上正",
    "T39n1788_006:0339a05": "覺甚深妙法故。清淨慧通法身也。",
    "T39n1788_006:0339a06": "經。希有世尊無邊行希有難見比優曇希有如",
    "T39n1788_006:0339a07": "海鎮山玄希有善逝光無量希有調御弘慈願",
    "T39n1788_006:0339a08": "希有釋種明逾日能說如是經中寶哀愍利益",
    "T39n1788_006:0339a09": "諸群生。下讚智用。初二頌利他用。後二頌",
    "T39n1788_006:0339a10": "自利用。利他中初一句讚具行希。次一句讚",
    "T39n1788_006:0339a11": "出現希。次一句現身希。身處大眾如妙高山",
    "T39n1788_006:0339a12": "鎮於大海。次一句光無量希。次一句弘願希。",
    "T39n1788_006:0339a13": "次一句種姓希。日炙種生世尊故云明逾日。",
    "T39n1788_006:0339a14": "次一句說此經希。次一句能利生希。即具八",
    "T39n1788_006:0339a15": "希。",
    "T39n1788_006:0339a16": "經。牟尼寂靜諸根定能入寂靜涅槃城能住寂",
    "T39n1788_006:0339a17": "靜等持門能知寂靜深境界兩足中尊住空寂",
    "T39n1788_006:0339a18": "聲聞弟子身亦空一切法體性皆無一切眾生",
    "T39n1788_006:0339a19": "悉空寂。下二頌讚自利用。化相住寂能入",
    "T39n1788_006:0339a20": "涅槃等。以言牟尼及聲聞弟子故。或通受用",
    "T39n1788_006:0339a21": "自利之用。言諸根定住等持門等故。然真諦",
    "T39n1788_006:0339a22": "三藏云讚法身者。文勢稍疎。二頌分三。初一",
    "T39n1788_006:0339a23": "頌讚自利住寂德。次半頌讚能住寂所由。後",
    "T39n1788_006:0339a24": "半頌結成所以。以法體空自性皆寂故住空",
    "T39n1788_006:0339a25": "寂。由住空寂故能靜諸根能入圓寂。能住寂",
    "T39n1788_006:0339a26": "定能證寂境。故無垢稱經云。其輪能寂本性",
    "T39n1788_006:0339a27": "寂也。又解。初頌前讚住寂。後頌讚得四平等。",
    "T39n1788_006:0339a28": "一法平等。二眾生。三所化。四佛體。準文配",
    "T39n1788_006:0339a29": "知。",
    "T39n1788_006:0339b01": "經。我常憶念於諸佛。我常樂見諸世尊。我常發",
    "T39n1788_006:0339b02": "起殷重心。常得值遇如來日。我常頂禮於世尊。",
    "T39n1788_006:0339b03": "願常渴仰心不捨。悲泣流淚情無間。常得奉事",
    "T39n1788_006:0339b04": "不知厭。唯願世尊起悲心。和顏常得令我見。佛",
    "T39n1788_006:0339b05": "及聲聞眾清淨。願常普濟於人天。佛身本淨若",
    "T39n1788_006:0339b06": "虛空。亦如幻焰及水月。願說涅槃甘露法。能生",
    "T39n1788_006:0339b07": "一切功德聚。世尊所有淨境界。慈悲正行不思",
    "T39n1788_006:0339b08": "議。聲聞獨覺非所量。大仙菩薩不能測。唯願如",
    "T39n1788_006:0339b09": "來哀愍我。常令覩見大悲身。三業無倦奉慈尊。",
    "T39n1788_006:0339b10": "速出生死歸真際。下發願有六。初半頌憶",
    "T39n1788_006:0339b11": "念願所住常見。次半頌慇重願所生常遇。次",
    "T39n1788_006:0339b12": "一頌供侍願恒供無厭。次半頌願恒加護令",
    "T39n1788_006:0339b13": "見。應云見等。以頌文窄略去等字。次一頌半",
    "T39n1788_006:0339b14": "願恒利有情。言人天者。據能證悟。說本淨如",
    "T39n1788_006:0339b15": "空法身。如幻等受用變化身。次二頌願得見",
    "T39n1788_006:0339b16": "證。於中初一頌歎勝妙。所行境即法性身。慈",
    "T39n1788_006:0339b17": "悲正行即悲智俱不思議。大仙菩薩即等覺",
    "T39n1788_006:0339b18": "菩薩。次半頌願加被。次半頌顯修得證。",
    "T39n1788_006:0339b19": "經。爾時世尊聞是讚已以梵音聲告樹神曰善",
    "T39n1788_006:0339b20": "哉善哉善女人汝能於我真實無妄清淨法身",
    "T39n1788_006:0339b21": "自利利他宣揚妙相以此功德令汝速證最上",
    "T39n1788_006:0339b22": "菩提一切有情同所修習若得聞者皆入甘露",
    "T39n1788_006:0339b23": "無生法門。下歎印。初歎。善女天下印有二。",
    "T39n1788_006:0339b24": "初印所讚。次以此功德下印所願。",
    "T39n1788_006:0339b25": "大辯才天女讚歎品第三十",
    "T39n1788_006:0339b26": "大辯才天女讚歎品來意同前。具足菩薩四",
    "T39n1788_006:0339b27": "辯才故名大辯才。有自在故名天。現為天女。",
    "T39n1788_006:0339b28": "即持業釋也。或簡餘天女。大辯才之天女。亦",
    "T39n1788_006:0339b29": "依主釋。問何不明餘此天女讚。答以諸神中",
    "T39n1788_006:0339c01": "具辯才勝故不明餘。",
    "T39n1788_006:0339c02": "經。爾時大辯才天女即從座起合掌恭敬以直",
    "T39n1788_006:0339c03": "言辭。下品文分三。此初標能讚人有三。初",
    "T39n1788_006:0339c04": "指人。次威儀。後以直言詞者顯異。不以頌讚",
    "T39n1788_006:0339c05": "云直言詞。",
    "T39n1788_006:0339c06": "經。讚世尊曰。南謨釋迦牟尼如來應正等覺身",
    "T39n1788_006:0339c07": "真金色。咽如螺貝面如滿月。目類青蓮脣口赤",
    "T39n1788_006:0339c08": "好如玻璃色。鼻高修直如載金鋌。齒白齊密如",
    "T39n1788_006:0339c09": "拘物頭華。身光普照如百千日。光彩映徹如贍",
    "T39n1788_006:0339c10": "部金。所有言辭皆無謬失。示三解脫門。開三菩",
    "T39n1788_006:0339c11": "提路。心常清淨意樂亦然。佛所住處及所行境",
    "T39n1788_006:0339c12": "亦常清淨。離非威儀進止無謬。六年苦行三轉",
    "T39n1788_006:0339c13": "法輪。度苦眾生令歸彼岸。身相圓滿如拘陀樹。",
    "T39n1788_006:0339c14": "六度熏修三業無失。具一切智自他利滿。所有",
    "T39n1788_006:0339c15": "宣說常為眾生。言不虛設。於釋種中為大師子。",
    "T39n1788_006:0339c16": "堅固勇猛。具八解脫。下讚歎有二。初讚德。",
    "T39n1788_006:0339c17": "二願以此福下發願。讚中有三。初申禮。次別",
    "T39n1788_006:0339c18": "讚。後我今隨力下結略。別讚有十。一身真金",
    "T39n1788_006:0339c19": "色下讚相好。二所有下讚語無失。十八不共",
    "T39n1788_006:0339c20": "法中說法利勝故偏讚語。三示三解脫門下",
    "T39n1788_006:0339c21": "讚所說法外化德有二。一示三解脫門即涅槃",
    "T39n1788_006:0339c22": "門。二開三菩提路。即三佛菩提。所餘二乘依",
    "T39n1788_006:0339c23": "此故有。四心常下讚四清淨內證德。四清淨",
    "T39n1788_006:0339c24": "者。一自性淨。二離垢淨。三得此道淨。四生此",
    "T39n1788_006:0339c25": "境淨。即逆次配。由心清淨所流教法能生一",
    "T39n1788_006:0339c26": "切菩提分法。即能所生一切清淨故。無垢稱",
    "T39n1788_006:0339c27": "經云。隨其心淨即有清淨佛土。隨其清淨佛",
    "T39n1788_006:0339c28": "土即有清淨法教。乃至云。清淨功德意樂即",
    "T39n1788_006:0339c29": "得此道淨。佛所住即離垢真如法身所住。性",
    "T39n1788_006:0340a01": "相分二。故勝鬘經云。在纏名如來藏。出纏名",
    "T39n1788_006:0340a02": "法身。所行境即自性淨。一真法界是佛行境",
    "T39n1788_006:0340a03": "故。無性攝論第五說。此四清淨是圓成實。又",
    "T39n1788_006:0340a04": "解。此是四一切相清淨。準無性攝論第九云。",
    "T39n1788_006:0340a05": "所依清淨即依止靜慮。二所緣清淨即變化作",
    "T39n1788_006:0340a06": "一切諸色。三心清淨即隨其所欲三摩地門",
    "T39n1788_006:0340a07": "自在而轉。即是自在入出諸定。四智自在者",
    "T39n1788_006:0340a08": "如其所欲陀羅尼門住持自在。此心清淨第",
    "T39n1788_006:0340a09": "三。意樂即第四。所住即第一。所行第二。又解。",
    "T39n1788_006:0340a10": "心即心王。意樂即勝解。舉此勝解例餘心所。",
    "T39n1788_006:0340a11": "所住即真如。所行即俗境。五離非威儀下讚",
    "T39n1788_006:0340a12": "永秡。習即氣故。無性攝論云。遍一切行住者。",
    "T39n1788_006:0340a13": "謂於聚落城邑乞食往返經行。身四威儀寂",
    "T39n1788_006:0340a14": "靜而住。又身無失四威儀中常為利物故。無",
    "T39n1788_006:0340a15": "垢稱經云。如來所有進止威儀無非佛事。咸",
    "T39n1788_006:0340a16": "令所化有情饒益。六六年苦行等讚現八相。",
    "T39n1788_006:0340a17": "八相之中且舉苦行轉法輪二相。為度苦生",
    "T39n1788_006:0340a18": "下讚現相。意令歸彼岸。以例餘相。七身相圓",
    "T39n1788_006:0340a19": "滿者讚身相。八六度熏修者讚修行。九三業",
    "T39n1788_006:0340a20": "無失讚三業不共德。舉三例餘。十具一切智",
    "T39n1788_006:0340a21": "下讚智德。初總標。所有宣說下別釋。別釋中",
    "T39n1788_006:0340a22": "初利他。於釋種下自利。據實現生皆為利他。",
    "T39n1788_006:0340a23": "約相而言云自利也。",
    "T39n1788_006:0340a24": "經。我今隨力稱讚如來少分功德猶如蚊子飲",
    "T39n1788_006:0340a25": "大海水。下結略。",
    "T39n1788_006:0340a26": "經。願以此福廣及有情永離生死成無上道。",
    "T39n1788_006:0340a27": "下發願。",
    "T39n1788_006:0340a28": "經。爾時世尊告大辯才天曰善哉善哉汝久修",
    "T39n1788_006:0340a29": "習具大辯才今復於我廣陳讚歎令汝速證無",
    "T39n1788_006:0340b01": "上法門相好圓明普利一切。下歎印。歎中",
    "T39n1788_006:0340b02": "初總歎。汝久修習下別歎。別歎中初歎因。以",
    "T39n1788_006:0340b03": "久修習具辯才故。後歎果。今復能讚。令汝速",
    "T39n1788_006:0340b04": "證下印發願。",
    "T39n1788_006:0340b05": "付囑品第三十一",
    "T39n1788_006:0340b06": "付囑品二門分別。言來意者。四天王品已下",
    "T39n1788_006:0340b07": "明流通分有其三種。上既令學行流通。眾聞",
    "T39n1788_006:0340b08": "所說心生喜讚。故今第三次當付屬令更護",
    "T39n1788_006:0340b09": "持傳之末代。故前品後有此品生。釋名者。付",
    "T39n1788_006:0340b10": "者授也。囑者託也。以法託之授令護持流通",
    "T39n1788_006:0340b11": "末代。故云付囑。",
    "T39n1788_006:0340b12": "經。爾時世尊普告無量菩薩及諸人天一切大",
    "T39n1788_006:0340b13": "眾汝等當知我於無量無數大劫勤修苦行獲",
    "T39n1788_006:0340b14": "甚深法菩提正因已為汝說。下品文分四。",
    "T39n1788_006:0340b15": "初佛募護持。二爾時眾中下眾聞願護。三爾",
    "T39n1788_006:0340b16": "時世尊下佛重讚勸。四爾時無量下聞教喜",
    "T39n1788_006:0340b17": "行。初中有二。初普告大眾結前所說。",
    "T39n1788_006:0340b18": "經。汝等誰能發勇猛心恭敬守護我涅槃後於",
    "T39n1788_006:0340b19": "此法門廣宣流布能令正法久住世間。下普",
    "T39n1788_006:0340b20": "令大眾募其護持。",
    "T39n1788_006:0340b21": "經。爾時眾中有六十俱胝諸大菩薩六十俱胝",
    "T39n1788_006:0340b22": "諸天大眾異口同音作如是語世尊我等咸有",
    "T39n1788_006:0340b23": "欣樂之心於佛世尊無量大劫勤修苦行所獲",
    "T39n1788_006:0340b24": "甚深微妙之法菩提正因恭敬護持不惜身命",
    "T39n1788_006:0340b25": "佛涅槃後於此法門廣宣流布當令正法久住",
    "T39n1788_006:0340b26": "世間。下第二眾聞願護有二。初總。後爾時",
    "T39n1788_006:0340b27": "諸大菩薩下別。總中有四。初舉眾數。二異口",
    "T39n1788_006:0340b28": "同音下述欣願心。三於佛世尊下誓自護持。",
    "T39n1788_006:0340b29": "四佛涅槃後兼傳末代。",
    "T39n1788_006:0340c01": "經。爾時諸大菩薩即於佛前說伽陀曰。下別",
    "T39n1788_006:0340c02": "有十一。此即第一菩薩願護有二。初經家序。",
    "T39n1788_006:0340c03": "經。世尊真實語。安住於實法。由彼真實故。護持",
    "T39n1788_006:0340c04": "於此經。大悲為甲冑。安住於大慈。由彼慈悲力。",
    "T39n1788_006:0340c05": "護持於此經。福資糧圓滿。生起智資糧。由資糧",
    "T39n1788_006:0340c06": "滿故。護持於此經。降伏一切魔。破滅諸邪論。斷",
    "T39n1788_006:0340c07": "除惡見故。護持於此經。護世并釋梵。乃至阿蘇",
    "T39n1788_006:0340c08": "羅。龍神藥叉等。護持於此經。地上及虛空。久住",
    "T39n1788_006:0340c09": "於斯者。奉持佛教故。護持於此經。四梵住相應。",
    "T39n1788_006:0340c10": "四聖諦嚴飾。降伏四魔故。護持於此經。虛空成",
    "T39n1788_006:0340c11": "質礙。質礙成虛空。諸佛所護持。無能傾動者。",
    "T39n1788_006:0340c12": "下陳願護有八頌分二。初四頌見利益故自",
    "T39n1788_006:0340c13": "願護。於中一頌知佛語實故。次一頌知佛大",
    "T39n1788_006:0340c14": "悲故。次一頌知具資糧故願。次一頌知能滅",
    "T39n1788_006:0340c15": "障故願。次有四頌見他護隨喜。於中初一頌",
    "T39n1788_006:0340c16": "見梵釋八部護。次一頌見地空等神護。次二",
    "T39n1788_006:0340c17": "頌見佛自護。初一頌讚佛德具護持此經。次",
    "T39n1788_006:0340c18": "一頌顯護決定。此意見佛及梵釋等一切皆",
    "T39n1788_006:0340c19": "護深生隨喜。故願自護。問若見梵釋等護持",
    "T39n1788_006:0340c20": "此經生隨喜者。何故下文方說梵釋等願護。",
    "T39n1788_006:0340c21": "答見前四天王護持品及藥叉等護持品中說",
    "T39n1788_006:0340c22": "故生隨喜。又解。即見前長行總願護中六十",
    "T39n1788_006:0340c23": "俱胝諸天大眾恭敬護持。即梵釋等故見無",
    "T39n1788_006:0340c24": "咎。",
    "T39n1788_006:0340c25": "經。爾時四大天王聞佛說此護持妙法各生隨",
    "T39n1788_006:0340c26": "喜護正法心。下第二四王護持亦有二文。",
    "T39n1788_006:0340c27": "初聞教生欣。次一心同聲下同心說護。此初",
    "T39n1788_006:0340c28": "也。問前說護持。是諸菩薩。云何得言聞佛說",
    "T39n1788_006:0340c29": "此護持妙法各生隨喜護正法心。答聞前佛",
    "T39n1788_006:0341a01": "勸護持妙法故云聞說。",
    "T39n1788_006:0341a02": "經。一時同聲說伽陀曰我今於此經及男女眷",
    "T39n1788_006:0341a03": "屬皆一心擁護令得廣流通若有持經者能作",
    "T39n1788_006:0341a04": "菩提因我常於四方擁護而承事。下同心說",
    "T39n1788_006:0341a05": "護。初經家序。次說護。護中二頌。初頌護法。",
    "T39n1788_006:0341a06": "後頌護人。",
    "T39n1788_006:0341a07": "經。爾時天帝釋合掌恭敬說伽陀曰諸佛證此",
    "T39n1788_006:0341a08": "法為欲報恩故饒益菩薩眾出世演斯經我於",
    "T39n1788_006:0341a09": "彼諸佛報恩常供養護持如是經及以持經者。",
    "T39n1788_006:0341a10": "下第三護初標能護人。說伽陀下說護持",
    "T39n1788_006:0341a11": "二頌。初一頌述護所由。後一頌陳護法。佛昔",
    "T39n1788_006:0341a12": "聞法得成菩提。為報經恩為菩薩說。我今得",
    "T39n1788_006:0341a13": "聞。亦應報恩受持流布。",
    "T39n1788_006:0341a14": "經。爾時覩史多天子合掌恭敬說伽陀曰佛說",
    "T39n1788_006:0341a15": "如是經若有能持者當住菩提位來生覩史天",
    "T39n1788_006:0341a16": "世尊我慶悅捨天殊勝報住於贍部洲宣揚是",
    "T39n1788_006:0341a17": "經典。下第四初標能護人。說伽陀下說護",
    "T39n1788_006:0341a18": "持二頌。初一頌述利益。後一頌陳護法。",
    "T39n1788_006:0341a19": "經。爾時索訶世界主梵天王合掌恭敬說伽陀",
    "T39n1788_006:0341a20": "曰諸靜慮無量諸乘及解脫皆從此經出是故",
    "T39n1788_006:0341a21": "演斯經若說是經處我捨梵天樂為聽如是經",
    "T39n1788_006:0341a22": "亦常為擁護。下第五文段同前。",
    "T39n1788_006:0341a23": "經。爾時魔王子名曰商主合掌恭敬說伽陀曰",
    "T39n1788_006:0341a24": "若有受持此正義相應經不隨魔所行淨除魔",
    "T39n1788_006:0341a25": "惡業我等於此經亦當勤守護發大精進意隨",
    "T39n1788_006:0341a26": "處廣流通。下第六文亦同前。",
    "T39n1788_006:0341a27": "經。爾時魔王合掌恭敬說伽陀曰。若有持此經。",
    "T39n1788_006:0341a28": "能伏諸煩惱。如是眾生類。擁護令安樂。若有說",
    "T39n1788_006:0341a29": "是經。諸魔不得便。由佛威神力。我當擁護彼。爾",
    "T39n1788_006:0341b01": "時妙吉祥天子亦於佛前說伽陀曰。諸佛妙菩",
    "T39n1788_006:0341b02": "提。於此經中說。若持此經者。是供養如來。我當",
    "T39n1788_006:0341b03": "持此經。為俱胝天說。恭敬聽聞者。勸至菩提處。",
    "T39n1788_006:0341b04": "爾時慈氏菩薩合掌恭敬說伽陀曰。若見住菩",
    "T39n1788_006:0341b05": "提。與為不請友。乃至捨身命。為護此經王。我聞",
    "T39n1788_006:0341b06": "如是法。當往覩史天。由世尊加護。廣為人天說。",
    "T39n1788_006:0341b07": "爾時上座大迦葉波合掌恭敬說伽陀曰。佛於",
    "T39n1788_006:0341b08": "聲聞乘。說我鮮智慧。我今隨自力。護持如是經。",
    "T39n1788_006:0341b09": "若有持此經。我當攝受彼。授其辭辨力。常隨讚",
    "T39n1788_006:0341b10": "善哉。爾時具壽阿難陀合掌向佛說伽陀曰。我",
    "T39n1788_006:0341b11": "親從佛聞。無量眾經典。未曾聞如是。深妙法中",
    "T39n1788_006:0341b12": "王。我今聞是經。親於佛前受。諸樂菩提者。當為",
    "T39n1788_006:0341b13": "廣宣通。下第七文亦同前。陳護法中初頌",
    "T39n1788_006:0341b14": "護持經人。後頌護說經者。由護人故亦即護",
    "T39n1788_006:0341b15": "法。初各述能。後方陳護。第八妙吉祥文亦同",
    "T39n1788_006:0341b16": "前。陳護法中初述經利。後明護法。為俱胝天",
    "T39n1788_006:0341b17": "說是護法。恭敬聽聞者是護人。第九慈尊文",
    "T39n1788_006:0341b18": "亦同前。陳護法中初頌護人。後頌護法。第十",
    "T39n1788_006:0341b19": "文亦同前。陳護法中初一頌護法。後一頌護",
    "T39n1788_006:0341b20": "人。第十一文亦同前。陳護法中初一頌讚。後",
    "T39n1788_006:0341b21": "一頌護。樂菩提者護人。為廣宣通護法。",
    "T39n1788_006:0341b22": "經。爾時世尊見諸菩薩人天大眾各各發心於",
    "T39n1788_006:0341b23": "此經典流通擁護。勸進菩薩廣利眾生。讚言。善",
    "T39n1788_006:0341b24": "哉善哉。汝等能於如是微妙經王虔誠流布。乃",
    "T39n1788_006:0341b25": "至於我般涅槃後不令散滅。即是無上菩提正",
    "T39n1788_006:0341b26": "因所獲功德。於恒沙劫說不能盡。若有苾芻苾",
    "T39n1788_006:0341b27": "芻尼鄔波索迦鄔波斯迦。及餘善男子善女人",
    "T39n1788_006:0341b28": "等。供養恭敬書寫流通。為人解說。所獲功德亦",
    "T39n1788_006:0341b29": "復如是。是故汝等應勤修習。下品第三大段",
    "T39n1788_006:0341c01": "佛重讚勸文分為三。初讚。次汝等下印。若有",
    "T39n1788_006:0341c02": "苾芻下勸。勸中初勸四眾。若能護法獲福同",
    "T39n1788_006:0341c03": "前。行十法行俱是護法。此十法行中略舉四。",
    "T39n1788_006:0341c04": "一供養。二書寫。三流通者即施他。四解說者",
    "T39n1788_006:0341c05": "即開演也。聽聞披讀受持諷誦思惟修習皆",
    "T39n1788_006:0341c06": "恭敬攝。由恭敬法故聽聞等。是故下結勸大",
    "T39n1788_006:0341c07": "眾。",
    "T39n1788_006:0341c08": "經。爾時無量無邊恒沙大眾聞佛說已皆大歡",
    "T39n1788_006:0341c09": "喜信受奉行。下聞教喜行。依文殊問經論",
    "T39n1788_006:0341c10": "云。有三種義。是故歡喜。一說者清淨。以於諸",
    "T39n1788_006:0341c11": "法得自在故。此意以無染著得說自在故。二",
    "T39n1788_006:0341c12": "所說法清淨。以如實證知清淨法體故。三依",
    "T39n1788_006:0341c13": "所說法得果清淨。以得妙境界。此意以依所",
    "T39n1788_006:0341c14": "說證入真理得涅槃故。說契機理叶果符因。",
    "T39n1788_006:0341c15": "所以得一句者欣夕死於朝聞。故覩全章者",
    "T39n1788_006:0341c16": "即積慶而行學。",
    "T39n1788_006:0341c17": "　諸佛最妙法　　大慈悲所流　　為利於群生",
    "T39n1788_006:0341c18": "　甚深難可測　　今憑眾加護　　隨力讚斯經",
    "T39n1788_006:0341c19": "　獲福益自他　　共成無上覺",
    "T39n1788_006:0341c20": "金光明最勝王經疏卷第六(終)"
}