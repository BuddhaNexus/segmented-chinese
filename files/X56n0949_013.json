{
    "X56n0949_013:0884a17": "閑居編第十三",
    "X56n0949_013:0884a19": "宋孤山沙門 智圓 著",
    "X56n0949_013:0884a20": "孤山瑪瑙院界相牓序",
    "X56n0949_013:0884a21": "[0884a21] 大中祥符九年龍集丙辰夏四月五日吾始卜居斯",
    "X56n0949_013:0884a22": "院將以天台三觀之學訓于來蒙原夫能仁設教雖",
    "X56n0949_013:0884a23": "漸頓異轍大小殊唱至于垂戒律以齊身口指定慧",
    "X56n0949_013:0884a24": "以袪心惑俾沿淺以究深自凡以躋聖其揆一也吾",
    "X56n0949_013:0884b01": "不佞&#x751E;從事於斯矣矧聖階之未升身口之未淳戒",
    "X56n0949_013:0884b02": "律之事可一日而廢耶於戲無則禽異則貉以吾學",
    "X56n0949_013:0884b03": "聖人之道期以自正安敢蔑而棄之耶世有自云達",
    "X56n0949_013:0884b04": "觀而咈戒律者不亦惑哉茲院建立已久而地猶自",
    "X56n0949_013:0884b05": "然吾友擇梧師履道直躬能以戒律為己任且知吾",
    "X56n0949_013:0884b06": "志焉因與其徒凡九人詣吾居集眾旅席以毗尼準",
    "X56n0949_013:0884b07": "(句)作法結焉然後攝食護衣安居說戒各得其所既",
    "X56n0949_013:0884b08": "而戒律外撿定慧內修令正法久住何莫由斯道也",
    "X56n0949_013:0884b09": "其界畔之是非標相之物類牓示顯處以告來者。",
    "X56n0949_013:0884b10": "華亭興聖院界相牓序",
    "X56n0949_013:0884b11": "[0884b11] 古者聖帝明王以九州之大四海之廣不可以獨治",
    "X56n0949_013:0884b12": "故分地而建侯焉爵有五等地有五服敷五教以訓",
    "X56n0949_013:0884b13": "諸民而任土作貢以奉王室禮樂征伐自天子出五",
    "X56n0949_013:0884b14": "服之民皆天子民也正朔制度悉稟之於天子其有",
    "X56n0949_013:0884b15": "背是者乃干紀亂常之人耳法王設化豈不然耶以",
    "X56n0949_013:0884b16": "剡浮之境廣矣秉法之際僧難盡集故聽隨處局結",
    "X56n0949_013:0884b17": "俾法成辨無奔馳損道之愆也律範儀軌悉如來出",
    "X56n0949_013:0884b18": "二部之僧悉如來之臣子也戒律之事得不稟於佛",
    "X56n0949_013:0884b19": "與苟有捨而不行其天魔乎其外道乎則我教干紀",
    "X56n0949_013:0884b20": "亂常之人也華亭興聖院本名長壽羅漢聖朝兩易",
    "X56n0949_013:0884b21": "其牓初賜名犯聖祖諱復換今名焉漢乾祐二年太",
    "X56n0949_013:0884b22": "歲己酉邑人張嗣子仁迺捨所居而為精舍崇佛事",
    "X56n0949_013:0884b23": "以報罔極自是&#x9B31;為梵宇六十七載于茲矣而僧居",
    "X56n0949_013:0884b24": "自然之地律範無施焉&#x6D96;眾沙門曰某禪學沙門曰",
    "X56n0949_013:0884c01": "某嗟歎久之遂命知律者若干人結界在斯由是制",
    "X56n0949_013:0884c02": "度軌式悉稟於佛焉不其偉歟噫今之世行佛法者",
    "X56n0949_013:0884c03": "自天府而下以吳越為盛於吳粵之地以華亭為巨",
    "X56n0949_013:0884c04": "邑而尚有建仁祠佛屋僅百年而無結界者而況於",
    "X56n0949_013:0884c05": "餘方哉大界不結則受說安恣之事信不行矣以是",
    "X56n0949_013:0884c06": "觀之則知去聖踰遠法之陵夷其若是乎今二上人",
    "X56n0949_013:0884c07": "能尸其事取末世之所棄舉而行之斯所謂紐既絕",
    "X56n0949_013:0884c08": "之宏綱樹已顛之大表使不肖者企及護法之利可",
    "X56n0949_013:0884c09": "量也哉院僧志筠子華實吾徒也汎舟來錢唐乞言",
    "X56n0949_013:0884c10": "於我故為序之冠其牓焉。",
    "X56n0949_013:0884c11": "寧海軍真覺界相序",
    "X56n0949_013:0884c12": "[0884c12] 予居孤山之壚閉戶養疾恥於自白弗與時俗交而",
    "X56n0949_013:0884c13": "長老明集師寓書於予曰我所居之院曰真覺者昔",
    "X56n0949_013:0884c14": "錢氏有土盛揚佛事故陪臣有刺於衢曰董詢者建",
    "X56n0949_013:0884c15": "之即太平興國元年也舊名奉慶 聖上賜今號焉",
    "X56n0949_013:0884c16": "房廊非不完歲祀非不遙而大界未及結由是法度",
    "X56n0949_013:0884c17": "弗及行律儀弗及修識者恥之我亦恥之大律師擇",
    "X56n0949_013:0884c18": "梧公我友也&#x751E;會宿且告之故梧曰可也遂與其徒",
    "X56n0949_013:0884c19": "異日詣我居準毗尼而結之標相既立界法既成牓",
    "X56n0949_013:0884c20": "示於來者惟足下好聞善道冀序其所以垂之無窮",
    "X56n0949_013:0884c21": "予因遂其請曰夫人生而靜天之性也感於物而動",
    "X56n0949_013:0884c22": "性之欲也物誘於外而無窮欲動於內而無節不能",
    "X56n0949_013:0884c23": "反躬天理滅矣是故覺王之制戒律人為之節俾麤",
    "X56n0949_013:0884c24": "暴不作則天理易復矣故為宮而居將行戒律必以",
    "X56n0949_013:0885a01": "結界始(句)由結界則&#x7575;分其方隅標準其物類界相",
    "X56n0949_013:0885a02": "起於是眾心識於是則凡百彝章羯磨之法可得而",
    "X56n0949_013:0885a03": "行也彝章行則麤暴由是息天理由是復然後知佛",
    "X56n0949_013:0885a04": "之所以聖法之所以大僧之所以高不由結界則彝",
    "X56n0949_013:0885a05": "章不行彝章不行則麤暴無由息天理無由復又安",
    "X56n0949_013:0885a06": "能知佛之聖法之大僧之高邪噫建伽藍者豈得不",
    "X56n0949_013:0885a07": "以結界為急務邪夫號仁祠佛廟者&#x8462;行佛之制度",
    "X56n0949_013:0885a08": "之謂也非輪焉奐焉之謂也噫上棟下宇範金合土",
    "X56n0949_013:0885a09": "豐&#x53A8;甘&#x98F1;鏗鐘伐鼓苟不行其律儀制度謂之佛廟",
    "X56n0949_013:0885a10": "不可也土室編蓬藜藿屢空沙聚塔形爪&#x7575;尊容苟",
    "X56n0949_013:0885a11": "行其律儀制度謂之佛廟可也視制度之用不用而",
    "X56n0949_013:0885a12": "佛廟之是非可知矣於戲佛滅既久正道遺落其有",
    "X56n0949_013:0885a13": "舉而用之代之人不大怒則大笑故使中人以下懼",
    "X56n0949_013:0885a14": "其大笑大怒雖知之而不能行之長老集師沙門之",
    "X56n0949_013:0885a15": "有道者勇於為法而求友得其人而律師梧公能成",
    "X56n0949_013:0885a16": "其美美矣哉禪律為交而成結界之文使後來者居",
    "X56n0949_013:0885a17": "於是所以息麤暴反其躬而復天理焉為益之大可",
    "X56n0949_013:0885a18": "勝言哉予多其立事於已墜之世行道於難行之時",
    "X56n0949_013:0885a19": "苟無所請予&#x751E;自言之況有請邪冀後之人讀予之",
    "X56n0949_013:0885a20": "序庶知予亦無懼於大怒大笑也。",
    "X56n0949_013:0885a21": "瑪瑙院重結大界記",
    "X56n0949_013:0885a22": "[0885a22] 有宋大中祥符九年春三月二十有九日中庸子買",
    "X56n0949_013:0885a23": "山養疾得孤山夕陽之坡曰瑪瑙者坡有佛屋亦以",
    "X56n0949_013:0885a24": "瑪瑙為名諏于耆耋考諸版籍乃知後唐天成二年",
    "X56n0949_013:0885b01": "青龍丁亥武肅王建之也奕世僧居曠日持久房廊",
    "X56n0949_013:0885b02": "雖周而大界不結遂亟請於友人明律者曰擇梧師",
    "X56n0949_013:0885b03": "梧師然之越四月三日集僧秉法結其大界焉厥後",
    "X56n0949_013:0885b04": "來學既眾堂室迫隘門人曰浩才始帥信氏以寬棟",
    "X56n0949_013:0885b05": "宇繇是新搆者復在自然之地矣梧師復以其徒五",
    "X56n0949_013:0885b06": "人為解舊而結新廣其標相焉自是亭臺堂閣泉石",
    "X56n0949_013:0885b07": "華竹悉在作法之中矣夫然則豈但行禪講道陶養",
    "X56n0949_013:0885b08": "天真而已哉抑又受說安恣之事悉得而行諸且無",
    "X56n0949_013:0885b09": "違於佛之制也是時天禧三年四月二十一日也於",
    "X56n0949_013:0885b10": "乎為佛之徒者必也遵佛之制制之不遵吾謂非佛",
    "X56n0949_013:0885b11": "之徒也嘻去聖久大法漓學佛之人分其宗境其異",
    "X56n0949_013:0885b12": "好丹乎必非其素有以戒律為長物者嗜甘乎乃惡",
    "X56n0949_013:0885b13": "其辛有以理慧為誕說者取舍帥情動乖正道將欲",
    "X56n0949_013:0885b14": "由解脫門躋常樂境則若之何豈知夫凡聖性均生",
    "X56n0949_013:0885b15": "佛混一所以為凡而不能自復者以由迷倒於形必",
    "X56n0949_013:0885b16": "致籠檻於生死爾是故形之過非非戒律不檢心之",
    "X56n0949_013:0885b17": "昏散非定慧不融檢之融之內外相濟尚慮乎道之",
    "X56n0949_013:0885b18": "不明性之不復也況偏一而互非邪故吾雖專以三",
    "X56n0949_013:0885b19": "觀訓人且不敢忘乎戒律訓度(句)已焉哉吾之後居",
    "X56n0949_013:0885b20": "於是者誰歟禪觀者歟營福者歟讀誦者歟俾讀吾",
    "X56n0949_013:0885b21": "之文然後知法王之制宜同遵乎知同遵則知同歸",
    "X56n0949_013:0885b22": "於道乎其年六月十三日雨後於疊翠亭記其事焉。",
    "X56n0949_013:0885b23": "法濟院結界記",
    "X56n0949_013:0885b24": "[0885b24] 吾學佛外讀仲尼書知禮樂者其安上治民移風易",
    "X56n0949_013:0885c01": "俗之本與而禮主其減樂主其盈由禮檢而人所倦",
    "X56n0949_013:0885c02": "樂和而人所歡故曰禮減而進以進為文樂盈而反",
    "X56n0949_013:0885c03": "以反為文亦猶佛氏之訓人也有禪慧有戒律焉由",
    "X56n0949_013:0885c04": "是禪慧修則物我亡戒律行則好惡辨然則禪慧&#x8657;",
    "X56n0949_013:0885c05": "通人亦歡於所進戒律檢制人亦倦於所行其有於",
    "X56n0949_013:0885c06": "人所歡而能反於人所倦而能進者是賢乎法濟院",
    "X56n0949_013:0885c07": "在錢唐郡之西北隅瀕湖負郭杳若方外昔錢氏&#x8987;",
    "X56n0949_013:0885c08": "吳越其陪臣衢州刺史曰翁某者搆之以為大長老",
    "X56n0949_013:0885c09": "慶祥師棲禪之境即皇朝太平興國某年也長老去",
    "X56n0949_013:0885c10": "世弟子齊政師承襲之伐鼓同食擁毳論道實曰禪",
    "X56n0949_013:0885c11": "居故結界之事貫因循而未舉也政師患其不稟於",
    "X56n0949_013:0885c12": "吾佛之訓則自詒其不稱其服之誚&#x751E;謂徒眾曰我",
    "X56n0949_013:0885c13": "聞之律藏云自然之地或作大法地弱不勝我欲請",
    "X56n0949_013:0885c14": "知律人結其大界率其佛制息其幽呵汝輩以為如",
    "X56n0949_013:0885c15": "何哉徒眾稽首咸若遂請律師曰擇梧者旅席集僧",
    "X56n0949_013:0885c16": "作法而結之於戲律範之倦行久矣政師知進之以",
    "X56n0949_013:0885c17": "為文不亦賢乎&#x8657;白上人屢&#x6B35;吾關道政之事冀吾",
    "X56n0949_013:0885c18": "有述焉因為記之。"
}