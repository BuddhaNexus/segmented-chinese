{
    "T39n1784_001:0012b03": "金光明經玄義拾遺記卷第一(并序)",
    "T39n1784_001:0012b05": "宋四明沙門知禮述",
    "T39n1784_001:0012b06": "問曰。昔者寶雲法師。嘗有撰集贊釋玄辯。近",
    "T39n1784_001:0012b07": "歲孤山闍梨。又以章記表明微旨。今復纂述",
    "T39n1784_001:0012b08": "其故何哉。答曰。寶雲。講次學徒隨錄義或闕",
    "T39n1784_001:0012b09": "如。未及補治不幸歸寂。孤山之製多事消文。",
    "T39n1784_001:0012b10": "復於中間毀除觀心。斯實不忍。今故秉筆拾",
    "T39n1784_001:0012b11": "先師遺餘之義。拾後人遺棄之文。使教行二",
    "T39n1784_001:0012b12": "塗不至壅蔽。但諭新學達者。無誚吾之煩辭",
    "T39n1784_001:0012b13": "也。時天聖元年歲次癸亥四月望日序。",
    "T39n1784_001:0012b14": "題有六字。上四所釋。下二能釋。能釋乃通。由",
    "T39n1784_001:0012b15": "智者師解釋諸經皆立五義。故以所釋揀非",
    "T39n1784_001:0012b16": "他部。入文廣解經題四字故不預敘。能釋二",
    "T39n1784_001:0012b17": "字者。玄謂幽微難見也。義謂理趣深有所以",
    "T39n1784_001:0012b18": "也。其幽微義而有五重。蓋一經始終能詮之",
    "T39n1784_001:0012b19": "名。所召之體。即體之宗。宗成力用。此四言教",
    "T39n1784_001:0012b20": "通局相狀。大師搜抉如是五義。解釋一題。",
    "T39n1784_001:0012b21": "欲令學者預知經旨然後尋文。使於文文成",
    "T39n1784_001:0012b22": "智行故。斯是道場持因靜發。稱會佛心演茲",
    "T39n1784_001:0012b23": "奧。旨故不可以暗證者及尋文者同日而語",
    "T39n1784_001:0012b24": "也。幽微所以豈虛名哉。能說師號者。天",
    "T39n1784_001:0012b25": "台即棲真之處。智者是隋主所稱。大師乃群",
    "T39n1784_001:0012b26": "生模範。說者揀異他師握筆撰述也。若始終",
    "T39n1784_001:0012b27": "事迹具彰別傳。今略不書。二釋文二。初釋",
    "T39n1784_001:0012b28": "序文二。初總示法體。此者指定之辭也。金",
    "T39n1784_001:0012b29": "光明者。所示法體也。甚深無量明體德也。",
    "T39n1784_001:0012c01": "應知此經三字別題是法非譬。何以知然。經",
    "T39n1784_001:0012c02": "敘如來游於無量甚深法性諸佛行處。乃住",
    "T39n1784_001:0012c03": "此定而便唱云。是金光明諸經之王。豈非直",
    "T39n1784_001:0012c04": "指所游法性名金光明。不云法性如金光明。",
    "T39n1784_001:0012c05": "而下文所立譬喻一釋者。蓋以諸師解金光",
    "T39n1784_001:0012c06": "明為世物象。用譬如來所得深法。諸師雖乃",
    "T39n1784_001:0012c07": "用譬顯法。其實不知法相圓融。隨名局解。",
    "T39n1784_001:0012c08": "是故不能遍譬諸法。大師欲示金光明海。無",
    "T39n1784_001:0012c09": "法不備無法不融。故順諸師以金光明三字",
    "T39n1784_001:0012c10": "為譬。具足比況佛之所游。略則十種三法。",
    "T39n1784_001:0012c11": "廣則一切法門。一一互融皆不思議。此乃格",
    "T39n1784_001:0012c12": "他譬法不周。因此廣顯法性圓具。然雖順他",
    "T39n1784_001:0012c13": "以譬顯法。其如經題是法非譬。故後自立附",
    "T39n1784_001:0012c14": "文當體二種解釋。斥彼義推譬喻疎遠。依經",
    "T39n1784_001:0012c15": "就法方為親切。斯由大師深解法性可尊可",
    "T39n1784_001:0012c16": "貴。當體名金。寂而常照。當體名光。大悲益",
    "T39n1784_001:0012c17": "物。當體稱明。是知法性具金光明。真實名義",
    "T39n1784_001:0012c18": "究竟成就也。除法性外所有名言皆無實義。",
    "T39n1784_001:0012c19": "故金光明三種法門。舉一即三全三是一。非",
    "T39n1784_001:0012c20": "三非一而一而三。不縱不橫絕思絕議。是祕",
    "T39n1784_001:0012c21": "密藏佛所游處。又復應知。以金光明示法體",
    "T39n1784_001:0012c22": "者。即五章體蓋由此經。以金光明為名。以金",
    "T39n1784_001:0012c23": "光明為體。以金光明為宗。以金光明為用。以",
    "T39n1784_001:0012c24": "金光明而為教相。亦可三字別對五章以金",
    "T39n1784_001:0012c25": "為體。以光為宗。以明為用。總三為名。分別三",
    "T39n1784_001:0012c26": "名而為教相。法體既爾。體德合然。甚深是光",
    "T39n1784_001:0012c27": "之德。窮法性底故。無量是明之德達法性邊",
    "T39n1784_001:0012c28": "故此二不二是金之德。法性究竟尊貴義故。",
    "T39n1784_001:0012c29": "亦可三義皆甚深皆無量皆不二。五章之德",
    "T39n1784_001:0013a01": "莫不如是。二別明教意。上已總示五章法體。",
    "T39n1784_001:0013a02": "今乃別明起教之意。初敘說經意。即如來顯",
    "T39n1784_001:0013a03": "示五章。二敘宣通意。即是智者流行五章。",
    "T39n1784_001:0013a04": "初自為二。初據理絕言。蓋由至理但可妙證",
    "T39n1784_001:0013a05": "難以肰名。二赴緣可說。此約大悲無說而",
    "T39n1784_001:0013a06": "說。說必利人。初又為二。初約我辨。上至極",
    "T39n1784_001:0013a07": "果下及庸凡。皆不能令妙理有說。更分三。",
    "T39n1784_001:0013a08": "初明果人不能盡喻。四佛說偈山斤海滴地",
    "T39n1784_001:0013a09": "塵空界。皆不能比釋尊壽命。此之四喻虛空",
    "T39n1784_001:0013a10": "最大。以山等三依空立故。虛空雖大而是妄",
    "T39n1784_001:0013a11": "心變起之境。迷真故生悟性則滅。與眼作對",
    "T39n1784_001:0013a12": "心緣所及。安能盡喻。不可思議金光明耶。故",
    "T39n1784_001:0013a13": "經云。空生大覺中如海一漚發。寧將一漚類",
    "T39n1784_001:0013a14": "乎大海。空向莫喻。三那可論。問經云空等莫",
    "T39n1784_001:0013a15": "比釋尊所得壽命。今何得云不類大覺及金",
    "T39n1784_001:0013a16": "光明。答覺性若少金等三義則不名大。釋尊",
    "T39n1784_001:0013a17": "壽命義當於明。不具金光則非永壽。一法不",
    "T39n1784_001:0013a18": "少。三法不多。生佛無差體用不二。若不爾",
    "T39n1784_001:0013a19": "者。非方等義。四佛世尊喻不能及。彰理絕言",
    "T39n1784_001:0013a20": "也。二明因位未能窮源。上舉果佛證雖究竟",
    "T39n1784_001:0013a21": "而法本寂滅。故言喻莫彰。今辨因人未到性",
    "T39n1784_001:0013a22": "源。故擬議非及。此自為二。初約喻以智斷斥。",
    "T39n1784_001:0013a23": "日輪赫奕喻智德般若。嬰兒之眼喻空假觀",
    "T39n1784_001:0013a24": "慧。既違本智則非佛眼。故於智德赫日非所",
    "T39n1784_001:0013a25": "瞻仰。大舶樓櫓喻斷德解脫。新產之婦喻生",
    "T39n1784_001:0013a26": "法緣慈。既異無緣則無妙力。故於斷德樓櫓",
    "T39n1784_001:0013a27": "非所執持。此約圓果三智三脫。斥前三教菩",
    "T39n1784_001:0013a28": "薩悲智故也。若圓菩薩修既即性則能從始",
    "T39n1784_001:0013a29": "不乖二德。然雖解即。若因望果智有明昧。",
    "T39n1784_001:0013b01": "力分強弱。是故因人於果智斷。亦非瞻仰及",
    "T39n1784_001:0013b02": "以執持。須了智斷名為光明。二德不二即是",
    "T39n1784_001:0013b03": "法身復名為金。雖用二斥。乃顯未窮三法源",
    "T39n1784_001:0013b04": "也。二約法以因果定。偏圓菩薩皆能伏斷。隨",
    "T39n1784_001:0013b05": "其所行悉名清淨。今圓極果所行法性。超越",
    "T39n1784_001:0013b06": "一切故言過也。於金光明極證之人。尚不能",
    "T39n1784_001:0013b07": "喻。未窮源者寧可言耶。三明凡小全迷所以",
    "T39n1784_001:0013b08": "二。初小。偏圓菩薩發曠大心。有分證智。於金",
    "T39n1784_001:0013b09": "光明妙絕之理。猶尚不能騰象立言。況復二",
    "T39n1784_001:0013b10": "乘滅心自度如聾望啞。豈能思說諸佛行處。",
    "T39n1784_001:0013b11": "二凡。三乘賢聖雖小異大因不及果。而能修",
    "T39n1784_001:0013b12": "證三諦理智。尚莫言想金光明海。況凡外之",
    "T39n1784_001:0013b13": "徒本非其分。隨語生見故言則傷實。既執無",
    "T39n1784_001:0013b14": "言故默則致失。若具論於言乃有單複及具",
    "T39n1784_001:0013b15": "足句。具論於默。則於三重四句之外。各一無",
    "T39n1784_001:0013b16": "言并犢子部。我在第五不可說藏。此皆邪外",
    "T39n1784_001:0013b17": "發語默見也。若悠悠者。及學佛人惟理之",
    "T39n1784_001:0013b18": "心非語即默。於茲二處增見長非。雖非神我",
    "T39n1784_001:0013b19": "全當人執。故四教四門皆生語見。離四即起",
    "T39n1784_001:0013b20": "無言之見。故起信論明五人執。皆是執於如",
    "T39n1784_001:0013b21": "來藏起。今之所斥正在此人。故言與默皆云",
    "T39n1784_001:0013b22": "不可。如是具論凡夫起見之語默。二乘偏證",
    "T39n1784_001:0013b23": "之思說。菩薩未極之智辯。皆不能詮至圓之",
    "T39n1784_001:0013b24": "性。上至果佛純淨心口究竟說證。亦不能喻",
    "T39n1784_001:0013b25": "者。蓋顯金光明本來祕密。離言說相離心緣",
    "T39n1784_001:0013b26": "相。俾乎行者辭喪慮忘。二引文證二。初大品。",
    "T39n1784_001:0013b27": "彼經及論明先尼梵志。本雖邪外道機已熟。",
    "T39n1784_001:0013b28": "詣佛請云。令我此坐不起得眼。佛為開決證",
    "T39n1784_001:0013b29": "須陀洹。佛還詰其悟理之智。由內觀故得是",
    "T39n1784_001:0013c01": "智耶。答言。不也。外觀及以內外俱等得是智",
    "T39n1784_001:0013c02": "耶。皆答不也。此乃四句言想都絕方得預流。",
    "T39n1784_001:0013c03": "小智尚爾。況金光明乎。二大經。初文總泯",
    "T39n1784_001:0013c04": "一切思說。又生生下別忘四說。今家以此泯",
    "T39n1784_001:0013c05": "於四教言思之道。實因緣生成所生法。故名",
    "T39n1784_001:0013c06": "生生三藏教也。幻有之生即是不生。名生不",
    "T39n1784_001:0013c07": "生。通教也。不住不生立十界生。名不生生。別",
    "T39n1784_001:0013c08": "教也。圓教名為不生不生者。理本不生。事即",
    "T39n1784_001:0013c09": "理故。事亦不生。名不生不生。性本不生順修",
    "T39n1784_001:0013c10": "即性。修亦不生。故二不生。惑體空故不生。智",
    "T39n1784_001:0013c11": "用忘故不生。故二不生。無因可修故不生。無",
    "T39n1784_001:0013c12": "果可剋故不生。故二不生。自他感應諸相對",
    "T39n1784_001:0013c13": "法性皆不二。本寂滅故重言不生。四種皆云",
    "T39n1784_001:0013c14": "不可說者。斯有二意。若當分者。四教之理但",
    "T39n1784_001:0013c15": "可智證。皆不可說。身子云。解脫之中無有言",
    "T39n1784_001:0013c16": "說。三藏也。三人同以無言說道斷諸煩惱。通",
    "T39n1784_001:0013c17": "也。無言童子。非凡非聖非有非空。故不言者。",
    "T39n1784_001:0013c18": "別也。諸法寂滅不可言宜。圓也。若跨節者。",
    "T39n1784_001:0013c19": "圓妙之理都不可以四種言示。尚叵圓說。況",
    "T39n1784_001:0013c20": "三教耶。如此皆彰法金光明是祕密藏不可",
    "T39n1784_001:0013c21": "思議矣。二赴緣可說。金光明理雖離相寂滅。",
    "T39n1784_001:0013c22": "若忘情而證。以四悉檀無說而說。則令眾生",
    "T39n1784_001:0013c23": "獲益無量。文自為四。初明有緣須說。大經四",
    "T39n1784_001:0013c24": "種不可說後。即云有因緣故亦可得說。豈非",
    "T39n1784_001:0013c25": "赴緣可作四說。言有因緣者。十因緣也。於",
    "T39n1784_001:0013c26": "十二中唯除未來生死二支。此是因緣所成",
    "T39n1784_001:0013c27": "果故。過去無明至現在有。此十皆是能成因",
    "T39n1784_001:0013c28": "緣。能成四教所得之果。何者。以無明支乃",
    "T39n1784_001:0013c29": "是過去愛取之心。以有此心故。佛菩薩示以",
    "T39n1784_001:0014a01": "四教種種名義。既愛且取乃依四教。起四行",
    "T39n1784_001:0014a02": "業即無明緣行也。此業能持稟教人識來說",
    "T39n1784_001:0014a03": "母胎。即行緣識。此識隨於四教業緣。成名色",
    "T39n1784_001:0014a04": "等四種之果。即是識緣名色。乃至觸緣受也。",
    "T39n1784_001:0014a05": "既四教業感今五果。故於受心還愛四教。即",
    "T39n1784_001:0014a06": "受緣愛。愛必取索四教之法。即愛緣取也。愛",
    "T39n1784_001:0014a07": "取若深則能勤修四教行有。即取緣有也。",
    "T39n1784_001:0014a08": "有必招果故。於現當成就賢聖之果。此乃眾",
    "T39n1784_001:0014a09": "生有十因緣故。於是諸聖說四教法。未種與",
    "T39n1784_001:0014a10": "種。復以四法令已種者熟。復以四法令已熟",
    "T39n1784_001:0014a11": "者脫。說有此益。是故對緣不可不說。二明此",
    "T39n1784_001:0014a12": "說可尊。通論赴緣則一期四教。今別對機",
    "T39n1784_001:0014a13": "示此經五義。而其五義一一尊崇。更分為二。",
    "T39n1784_001:0014a14": "初列經五義。以金為名等者。名有三字。一必",
    "T39n1784_001:0014a15": "具二。金最上故。光明亦然。法性為體。雖通",
    "T39n1784_001:0014a16": "一切。如來所游唯局果證。通之盛也。局之極",
    "T39n1784_001:0014a17": "也。特舉義者。三字所標。即是究竟第一義也。",
    "T39n1784_001:0014a18": "莊嚴菩薩等者。下文定宗專取於果。今云菩",
    "T39n1784_001:0014a19": "薩者。剋果人也。既能莊嚴深妙功德。即果四",
    "T39n1784_001:0014a20": "德深妙之極也。語雖帶因意正在果。照耀諸",
    "T39n1784_001:0014a21": "天等者。諸天鬼神皆大菩薩。法性光明照必",
    "T39n1784_001:0014a22": "增道。是故大權心生法喜。顯經力用廣而復",
    "T39n1784_001:0014a23": "深。文號經王等者。此部多文稱金光明。諸經",
    "T39n1784_001:0014a24": "之王。王能統領故教攝眾典。然疏釋經王。以",
    "T39n1784_001:0014a25": "文理合而為中道。是經復是王。於九種經。",
    "T39n1784_001:0014a26": "而得自在。文是能詮理是所詮。文理合故能",
    "T39n1784_001:0014a27": "所互融。若教若理皆名中道。悉是經王。疏",
    "T39n1784_001:0014a28": "以經王敘體。即所詮是中道也。今以經王敘",
    "T39n1784_001:0014a29": "教。即能詮是中道也若非中道教莫詮中道",
    "T39n1784_001:0014b01": "理。慎勿僻解。以所名能稱中道教。二結示",
    "T39n1784_001:0014b02": "可尊。以金為名故貴。果理為體故極。究竟三",
    "T39n1784_001:0014b03": "身故宗深。無物不益故用大。文字即中故教",
    "T39n1784_001:0014b04": "稱王。是故五章一一高廣。三明尊故諸聖護",
    "T39n1784_001:0014b05": "持二。初極果護持。所詮妙中一切法趣名不",
    "T39n1784_001:0014b06": "二體。一切如來證此體故。依之住持常所護",
    "T39n1784_001:0014b07": "念。令諸眾生八倒不起。經表四智故舉四",
    "T39n1784_001:0014b08": "佛。其實此體無佛不護。故云三世十方亦",
    "T39n1784_001:0014b09": "復如是。故下經云。十方諸佛常念是經。二大",
    "T39n1784_001:0014b10": "權宗奉。一切菩薩等者。下讚佛品云。爾時無",
    "T39n1784_001:0014b11": "量百千萬億諸菩薩眾。從此世界至金寶蓋",
    "T39n1784_001:0014b12": "山王如來國土。到彼國已。五體投地為佛作",
    "T39n1784_001:0014b13": "禮。向佛合掌。異口同音讚歎於佛。疏云陳列。",
    "T39n1784_001:0014b14": "讚眾至彼國土。故云遍他方以遙禮。樹神善",
    "T39n1784_001:0014b15": "女等者。亦此品文。菩提樹神讚偈中云。我常",
    "T39n1784_001:0014b16": "修行最上大悲。哀泣雨淚欲見於佛。諸天覆",
    "T39n1784_001:0014b17": "之等者。四天王品散脂及鬼神品皆廣說。常",
    "T39n1784_001:0014b18": "以神力護說聽者。并其國王及以土境。堅牢",
    "T39n1784_001:0014b19": "地神品大辯天品。功德天品。各於品內廣明",
    "T39n1784_001:0014b20": "饒益行經之者。此諸菩薩及諸天神。多是古",
    "T39n1784_001:0014b21": "佛却來。或乃分真垂應。遙禮稱揚如來功德。",
    "T39n1784_001:0014b22": "護持饒益說聽之人。皆為宗奉經王流通方",
    "T39n1784_001:0014b23": "等。若非法門至妙曷能裨贊惟勤。四明說",
    "T39n1784_001:0014b24": "故其益該博。諸有悉乾枯者。懺悔品云。三",
    "T39n1784_001:0014b25": "有之中生死大海潦水波蕩。惱亂我心。其味",
    "T39n1784_001:0014b26": "苦毒最為麁澁。如來網明能令枯涸。諸有不",
    "T39n1784_001:0014b27": "出欲色無色三有故也。三塗除熱惱者。四王",
    "T39n1784_001:0014b28": "品云。是經能令地獄畜生餓鬼諸河焦乾枯",
    "T39n1784_001:0014b29": "竭。舉要等者。壽量品云。爾時三千大千世",
    "T39n1784_001:0014c01": "界所有眾生。以佛神力受天快樂。諸根不具",
    "T39n1784_001:0014c02": "即得具足。舉要言之。一切世界所有利益未",
    "T39n1784_001:0014c03": "曾有事。悉具出現。說經利益。不止能除三塗",
    "T39n1784_001:0014c04": "諸有報苦而已。應明二十五有十番。離苦十",
    "T39n1784_001:0014c05": "番得樂。能令究竟金光明顯。方是具論未曾",
    "T39n1784_001:0014c06": "有事出現之相。二敘宣通意。上之所明從本",
    "T39n1784_001:0014c07": "寂理。赴緣立說。皆敘如來說經之意。今是智",
    "T39n1784_001:0014c08": "者自敘智力。取義釋題依文顯義。通經之意",
    "T39n1784_001:0014c09": "也。自分四。初聖者讚護。己欲開談。先思上",
    "T39n1784_001:0014c10": "聖讚歎不已。護法忘疲。故希聖之心有自來",
    "T39n1784_001:0014c11": "矣。金龍三世讚歎者。信相菩薩過去為王。",
    "T39n1784_001:0014c12": "號金龍尊。廣說章句讚歎諸佛。願於當來值",
    "T39n1784_001:0014c13": "釋迦佛。今遂所願。乃於此會以偈讚佛。金",
    "T39n1784_001:0014c14": "龍尊王是過去讚。信相菩薩是現在讚。又",
    "T39n1784_001:0014c15": "有誓願未來無量阿僧祇劫。在在生處。夜夢",
    "T39n1784_001:0014c16": "金鼓晝如實說。即未來讚也。是彼一身三",
    "T39n1784_001:0014c17": "世讚歎。問金龍三世皆讚於佛。安得類宣",
    "T39n1784_001:0014c18": "金光明經。人法既殊若為通會。答攬金光明",
    "T39n1784_001:0014c19": "無上實法。而為果佛無上假人離法無人離",
    "T39n1784_001:0014c20": "人無法讚佛之語。乃是宣揚微妙心色。此",
    "T39n1784_001:0014c21": "之心色即金光明。如馬鳴大士歸依三寶。",
    "T39n1784_001:0014c22": "以救世大悲者為佛。以彼身體相為法。就佛",
    "T39n1784_001:0014c23": "歎者即是剋體讚金光明也。地神等者。其品",
    "T39n1784_001:0014c24": "堅牢白佛云。隨是經典所流布處。敷師子",
    "T39n1784_001:0014c25": "座。令說法者坐其座上。廣宣此經。我當在中",
    "T39n1784_001:0014c26": "常作宿衛。隱蔽其形。於法座下頂戴其足。上",
    "T39n1784_001:0014c27": "聖重法所以尊人。二凡師軌則。二聖深證。",
    "T39n1784_001:0014c28": "尚歷劫稱揚屈身敬護。況外凡下位稟法勵",
    "T39n1784_001:0014c29": "行。豈不弘宣者耶。三託義興言。託上諸聖",
    "T39n1784_001:0015a01": "護法之義。興今五章通經之言。四稱法求益。",
    "T39n1784_001:0015a02": "涓露禽鳥喻通經之善入海向山喻此善順性",
    "T39n1784_001:0015a03": "實藉片緣即上所喻之善。同均鹹色。即今所",
    "T39n1784_001:0015a04": "冀之益。蓋言涓露微善願同性海一鹹味也。",
    "T39n1784_001:0015a05": "禽鳥片緣願均佛山一妙色也。山謂妙高四",
    "T39n1784_001:0015a06": "寶合成。東黃金。西白銀。南瑠璃。北水精。鳥",
    "T39n1784_001:0015a07": "隨近處皆同其色。然一念隨喜尚功等虛空。",
    "T39n1784_001:0015a08": "五品流通豈善同涓露。特是大師以凡望聖",
    "T39n1784_001:0015a09": "謙己尊經。意誡後昆不自矜伐矣。二釋玄義",
    "T39n1784_001:0015a10": "二。初列章科判。初釋題即玄義。二釋文即",
    "T39n1784_001:0015a11": "文句。此卷標名但云玄義。科文順此。是故",
    "T39n1784_001:0015a12": "不列釋題釋文二段科目。今列章科判。何",
    "T39n1784_001:0015a13": "妨對下文句為釋文。判今玄義為釋題。於釋",
    "T39n1784_001:0015a14": "題中先列五章。是其所釋。就此五章而作二",
    "T39n1784_001:0015a15": "釋。所謂總別。以茲二釋皆釋五章故。二依",
    "T39n1784_001:0015a16": "科解釋二。初總釋二。初生起。二揀別。若廣論",
    "T39n1784_001:0015a17": "總釋。如法華玄。總釋五章而作七番。一標章。",
    "T39n1784_001:0015a18": "令易憶持起念心故。二引證。據佛語起信心",
    "T39n1784_001:0015a19": "故。三生起。使不亂起定心故。四開合。五料",
    "T39n1784_001:0015a20": "簡。六會異。起慧心故。七觀心。即聞即修起精",
    "T39n1784_001:0015a21": "進心故。今文從略。但作兩番。唯起二心。生起",
    "T39n1784_001:0015a22": "起定。揀別起慧。定慧若立諸行皆成也。二中",
    "T39n1784_001:0015a23": "初生起。名居初者。是能詮故。而名是假必依",
    "T39n1784_001:0015a24": "實法。所謂聲也。由聲屈曲方成名句。推假由",
    "T39n1784_001:0015a25": "實。故論此土音聲佛事。然若從佛及善知識。",
    "T39n1784_001:0015a26": "名則因聲。若從經卷名雖因色。而其色經本",
    "T39n1784_001:0015a27": "集聲教。故從經卷亦云聞名。此從自行初稟",
    "T39n1784_001:0015a28": "名言也。體居次者。名是能詮如標月指。體是",
    "T39n1784_001:0015a29": "所詮如所標月。若失意者。執指為月。不唯",
    "T39n1784_001:0015b01": "迷月亦失於指。若得意者。忘名得體。不唯",
    "T39n1784_001:0015b02": "識體亦不昧名。今論得意。故去以聞名故。",
    "T39n1784_001:0015b03": "次識法體也。宗居三者。宗即是行。行能進趣",
    "T39n1784_001:0015b04": "從因至果。若不識體則不成行。此說猶通。",
    "T39n1784_001:0015b05": "若前三教。識真中理緣理修觀。亦得名為體",
    "T39n1784_001:0015b06": "顯次行。今明圓宗全性起修。若不識性以何",
    "T39n1784_001:0015b07": "為修。性是本覺修是始覺。本覺無念遍一切",
    "T39n1784_001:0015b08": "處。即以此覺而為始覺。故不思議境即是觀。",
    "T39n1784_001:0015b09": "此之觀行方是圓宗。故知體顯次行文寬義",
    "T39n1784_001:0015b10": "緊。須善解之。用居四者。以宗成故方有力",
    "T39n1784_001:0015b11": "用。言宗成者。顯體竟也。全體起宗宗還顯",
    "T39n1784_001:0015b12": "體。全鑑發光光還顯鑑。顯鑑既畢現像無遺。",
    "T39n1784_001:0015b13": "是故宗成能遍益物。教居後者。用能益物。益",
    "T39n1784_001:0015b14": "物之方在乎施教。故教當五聞名等者。然名",
    "T39n1784_001:0015b15": "之與教俱能詮理。以約自他而分兩章。自行",
    "T39n1784_001:0015b16": "始稟從名命章。化他初施從教命章。有始有",
    "T39n1784_001:0015b17": "終等者。即二始終。尋名得體宗成發用。自",
    "T39n1784_001:0015b18": "行始終也。施教益他。他亦尋名乃至發用。",
    "T39n1784_001:0015b19": "仍成始終。故知五章有二始終。文舉二始形",
    "T39n1784_001:0015b20": "出兩終矣。二揀別二。初料揀三。初問起。約極",
    "T39n1784_001:0015b21": "略極廣而為問端。引處中答也。二答通。若",
    "T39n1784_001:0015b22": "名數大廣既難憶持。修觀智者望涯而退。若",
    "T39n1784_001:0015b23": "章段大略顯義不周。習名教者不能生解。故",
    "T39n1784_001:0015b24": "立五章。豐約得中。則令行者義觀俱成。於",
    "T39n1784_001:0015b25": "第一義易得明了。三結示。二分別二。初正分",
    "T39n1784_001:0015b26": "別二。初約六種。即是總別理事因果教行自",
    "T39n1784_001:0015b27": "他說默六雙。料揀五章也。總別者。前一章即",
    "T39n1784_001:0015b28": "釋名也。總金光明三字為能詮名。次三者。",
    "T39n1784_001:0015b29": "即體宗用也。派三字為別者。以金別當於體。",
    "T39n1784_001:0015c01": "以光別當於宗。以明別當於用。故稱為別。",
    "T39n1784_001:0015c02": "後一章即教相也。兼於總別者。乃是分別總",
    "T39n1784_001:0015c03": "別四章教味相也。次理事者。體是四章所顯",
    "T39n1784_001:0015c04": "之理。四章是體所起之事。三因果。前三是因",
    "T39n1784_001:0015c05": "後二是果者。據下明宗定在於果。合云。前二",
    "T39n1784_001:0015c06": "是因後三是果。恐文誤也。然體非因果。而",
    "T39n1784_001:0015c07": "是因果所顯之理。尋名得體。猶是因中信解",
    "T39n1784_001:0015c08": "顯理。未是宗成果顯之理。故分屬因。四教",
    "T39n1784_001:0015c09": "行。前四是行者。對後施教故前皆行。何者。",
    "T39n1784_001:0015c10": "名是行法體是行本。宗是行果。用是行德。",
    "T39n1784_001:0015c11": "五自他。復以五章皆名為行。而分前四屬自",
    "T39n1784_001:0015c12": "利行。用屬自利者。自在應用緣因顯故。猶屬",
    "T39n1784_001:0015c13": "自利。唯後設教屬於利他。皆名行者。以",
    "T39n1784_001:0015c14": "由二利悉為作故。六說默。以自四章既當自",
    "T39n1784_001:0015c15": "行。悉須忘言。故皆屬默。後一化他赴機設教。",
    "T39n1784_001:0015c16": "故當說也。並云聖者。離語默見是聖人法故。",
    "T39n1784_001:0015c17": "二例餘義。六種之外。解行修證縛脫體用感",
    "T39n1784_001:0015c18": "應等種種義。皆可分別五章之相。避煩從略",
    "T39n1784_001:0015c19": "耳。二約喻顯二。初立喻。顯即示也。中當即五",
    "T39n1784_001:0015c20": "章也。分明包富即法喻之德也。包富如囊中",
    "T39n1784_001:0015c21": "有寶。分明如探以示人。故大論云。解釋佛",
    "T39n1784_001:0015c22": "經。如囊中有寶繫口則人不知。應為解佛經",
    "T39n1784_001:0015c23": "囊釋其道理。今亦如是。用此一譬顯示六",
    "T39n1784_001:0015c24": "雙。故云皆為分別作譬也。二合六種。總總於",
    "T39n1784_001:0015c25": "別別別於總。對譬可見。理具四章如囊有寶。",
    "T39n1784_001:0015c26": "全理立四如探示人。因具果德如囊有寶。從",
    "T39n1784_001:0015c27": "因顯果如探示人。行蘊於教如囊有寶。教詮",
    "T39n1784_001:0015c28": "於行如探示人。利他之法自必修之。如囊有",
    "T39n1784_001:0015c29": "寶。還將自修而利於他。如探示人。默然圓",
    "T39n1784_001:0016a01": "證。如囊有寶。如證而說。如探示人。不但六雙",
    "T39n1784_001:0016a02": "諸皆可譬。二別釋。上一一番皆通五章。故曰",
    "T39n1784_001:0016a03": "總釋。今則五章逐一解釋。於釋名時不言餘",
    "T39n1784_001:0016a04": "四。釋四皆然。故當別釋。大分為五。初釋名。",
    "T39n1784_001:0016a05": "名即一部所列名言。今就總示以題為名。此",
    "T39n1784_001:0016a06": "自為二。即通別二名。經之一字即是通名。通",
    "T39n1784_001:0016a07": "諸部故。金等三字即是別名。別題此經故。",
    "T39n1784_001:0016a08": "今家解釋諸經題目。但作通別二名分之。不",
    "T39n1784_001:0016a09": "云經是能詮餘是所詮。稟山教者切在知之。",
    "T39n1784_001:0016a10": "初釋別名二。初定三五詳略無妨。以今四卷",
    "T39n1784_001:0016a11": "是曇無讖譯。但標金光明三字而為別名。無",
    "T39n1784_001:0016a12": "帝王兩字。若真諦所譯七卷之題。即於金光",
    "T39n1784_001:0016a13": "明下。更有帝王二字。此本題中雖無帝王之",
    "T39n1784_001:0016a14": "言。而於經文有經王之義。故釋題者。於其二",
    "T39n1784_001:0016a15": "字說與不說。二途無妨。又應大師頻宣此典。",
    "T39n1784_001:0016a16": "釋題之際。帝王之名存沒適時。故使玄文本",
    "T39n1784_001:0016a17": "有廣略。二約文義先後而釋二。初據文先",
    "T39n1784_001:0016a18": "釋三字二。初約教義釋。謂教詮義理。二約",
    "T39n1784_001:0016a19": "觀行釋。謂修觀成行。此乃今家教行俱明義",
    "T39n1784_001:0016a20": "觀兼舉。欲令稟者解行功成也。初二。初標列。",
    "T39n1784_001:0016a21": "五中前二兼通號。後三唯別名。三中初一",
    "T39n1784_001:0016a22": "順古立。後二唯今義。二中附文有理事當體",
    "T39n1784_001:0016a23": "獨在理。二正釋五。初通別二。初揀示通別四。",
    "T39n1784_001:0016a24": "初泛明三通別。斯蓋大師深解二名。不獨召",
    "T39n1784_001:0016a25": "於通別二教。亦乃召於通別二行及通別二",
    "T39n1784_001:0016a26": "理。故云依教明行。行有通別。從行顯理。理",
    "T39n1784_001:0016a27": "有通別。故三通別皆二名召。是故諸部有但",
    "T39n1784_001:0016a28": "就理立二名者。即如來藏經等。藏乃別在妙",
    "T39n1784_001:0016a29": "俗之理。經即通理。有專就行立二名者。即楞",
    "T39n1784_001:0016b01": "嚴三昧經等。楞嚴既異偏小三昧。即是別行",
    "T39n1784_001:0016b02": "經即通行。有但以教立二名者。即遺教經",
    "T39n1784_001:0016b03": "等。遺教既異諸教乃是別教。經即通教或以",
    "T39n1784_001:0016b04": "教為別名。行理為通名。如維摩詰所說經等。",
    "T39n1784_001:0016b05": "說既是教所說經即行理也。或以理為別名。",
    "T39n1784_001:0016b06": "教為通名。如寶篋經等。實相如寶。此經如篋。",
    "T39n1784_001:0016b07": "教含理也。況諸部中以理為經。其類非少。",
    "T39n1784_001:0016b08": "此部乃云。十方諸佛常念是經。華嚴云。破一",
    "T39n1784_001:0016b09": "微塵出大經卷。法華云。此法華經藏。深固",
    "T39n1784_001:0016b10": "幽遠無人能到。又云。為諸佛護念。殖眾德",
    "T39n1784_001:0016b11": "本。入正定聚。發救一切眾生之心。成就四法",
    "T39n1784_001:0016b12": "乃得是經。疏云。四句即開示悟入佛之知見。",
    "T39n1784_001:0016b13": "知見得經非妙理耶。以行為經。如小彌陀經",
    "T39n1784_001:0016b14": "云。諸佛出廣長舌說誠實言。汝等眾生當信",
    "T39n1784_001:0016b15": "是稱讚不可思議功德一切諸佛所護念經。",
    "T39n1784_001:0016b16": "既指功德為所護經。經非行耶。佛自問起。",
    "T39n1784_001:0016b17": "何名諸佛所護念經。佛自釋云。若善男女。聞",
    "T39n1784_001:0016b18": "是經受持者。及聞諸佛名者。是人則為諸",
    "T39n1784_001:0016b19": "佛護念。得不退轉於阿耨菩提。以所護念經",
    "T39n1784_001:0016b20": "為問。以能修行人為答。豈非以行為經。又大",
    "T39n1784_001:0016b21": "彌陀經中彼佛談行。皆云說經。故知行理為",
    "T39n1784_001:0016b22": "經甚多所出。不可但以教名為經。通經既具",
    "T39n1784_001:0016b23": "教行理三。別名具三。顯然可見。二揀二用教。",
    "T39n1784_001:0016b24": "三通三別今家釋題。諸部已委故置其二。",
    "T39n1784_001:0016b25": "且就於教明通別相。只此一釋已能揀異諸",
    "T39n1784_001:0016b26": "家釋題。何者。蓋以諸師。獨以經字為能詮",
    "T39n1784_001:0016b27": "教。餘字是所詮理。豈知二名俱在於教。三明",
    "T39n1784_001:0016b28": "教功能。通別二教相須而立。能詮理故。問此",
    "T39n1784_001:0016b29": "云理無名字名字名理。與當體章真諦有名",
    "T39n1784_001:0016c01": "俗諦無名。頓爾相違云。何融會。答彼辨真俗",
    "T39n1784_001:0016c02": "此明理教。彼以圓教所詮為真。而以凡人所",
    "T39n1784_001:0016c03": "見為俗。真既本具究竟名義。故曰有名。俗無",
    "T39n1784_001:0016c04": "實義故曰無名。今之理教俱就圓論。理無名",
    "T39n1784_001:0016c05": "字者。乃彰本寂離名字相。名字名理者。非謂",
    "T39n1784_001:0016c06": "凡俗著相名字。乃是圓教稱實之名。由理具",
    "T39n1784_001:0016c07": "德能應諸名。故一一名無不名理。取喻虛空",
    "T39n1784_001:0016c08": "無長無短。而能應於長短之數。故一一丈及",
    "T39n1784_001:0016c09": "一一尺無非虛空。當體章云真諦有名。既就",
    "T39n1784_001:0016c10": "圓談。非定有之有乃無名之名。故彼有名與",
    "T39n1784_001:0016c11": "今無名。其義一揆同。起信論云。真如義。先",
    "T39n1784_001:0016c12": "明離言。次明依言。雖分二義只一真如。故荊",
    "T39n1784_001:0016c13": "溪云。性本無名具足諸名。是知今文與當體",
    "T39n1784_001:0016c14": "章略無乖舛。又引般若。總持之義雖無文字。",
    "T39n1784_001:0016c15": "而云總持。若不具足真實名義。豈稱總持。深",
    "T39n1784_001:0016c16": "見有無義不相反。四正明教通別。上已雖說",
    "T39n1784_001:0016c17": "教之功能。而未明示通別之體。今取文字為",
    "T39n1784_001:0016c18": "教通體。乃取所以為教別體。何者。詮善詮",
    "T39n1784_001:0016c19": "惡示偏示圓。皆用文字其教則通。所以者。",
    "T39n1784_001:0016c20": "能詮意趣也。文字隨於意趣而轉。意趣不",
    "T39n1784_001:0016c21": "同故教成別。應知全通為別。以用文字詮所",
    "T39n1784_001:0016c22": "以故。別不離通以其意趣用文字故。今之通",
    "T39n1784_001:0016c23": "別皆在於教。故二皆能顯也。二經題通別二。",
    "T39n1784_001:0016c24": "初遍示諸部二。初正用通別釋題二。初通。聖",
    "T39n1784_001:0016c25": "說該收一代聲教無非文字。從經至言皆云",
    "T39n1784_001:0016c26": "一者。趣舉一也。即眾經中趣舉一經。乃至群",
    "T39n1784_001:0016c27": "言中趣舉一言。列則自廣之狹。數則前少後",
    "T39n1784_001:0016c28": "多。謂經少時多乃至句少言多。此等皆是聖",
    "T39n1784_001:0016c29": "說。說必文字。故知文字是教通體。文字通",
    "T39n1784_001:0017a01": "故通稱為經。二別二。初明別相。即能顯之所",
    "T39n1784_001:0017a02": "以也。聖說言句意趣雖多。四悉收之義無不",
    "T39n1784_001:0017a03": "盡。世界悉檀。使世諦不亂。如華嚴異於阿",
    "T39n1784_001:0017a04": "含。方等異於般若。令欣樂故。為人悉檀。便",
    "T39n1784_001:0017a05": "宜不同。令發善故。對治悉檀。破惡緣殊。令滅",
    "T39n1784_001:0017a06": "罪故。第一義悉檀。入理機別。令妙悟故。故說",
    "T39n1784_001:0017a07": "諸經名相有異。二結四悉。悅宜對悟配四可",
    "T39n1784_001:0017a08": "知。若說一經皆由四悉。此四彼四意既不同。",
    "T39n1784_001:0017a09": "是故諸經稱為斯別。二喻顯通別成教。鹽梅",
    "T39n1784_001:0017a10": "鹹酢。組織經緯。皆喻文字之通所以之別。",
    "T39n1784_001:0017a11": "滋味文繡皆喻諸經名相之異也。二的判此",
    "T39n1784_001:0017a12": "經二。初釋從別所以等者。別明今經四悉意",
    "T39n1784_001:0017a13": "也。有世界機。聞三身常。忻樂讚用。有為人",
    "T39n1784_001:0017a14": "機。宜聞讚歎三身生善。有對治機。堪修懺悔。",
    "T39n1784_001:0017a15": "破三障惡。有第一義機。合悟諸佛行處之理。",
    "T39n1784_001:0017a16": "從此別意故說此經。部雖四悉。皆從金光明",
    "T39n1784_001:0017a17": "法門獲益。故標三字以彰教別。從通文言等",
    "T39n1784_001:0017a18": "者。四悉所以雖異眾經。而一一悉皆須文字。",
    "T39n1784_001:0017a19": "文字之體乃通諸部。故標經字。以表教通。二",
    "T39n1784_001:0017a20": "結。二翻譯。今之題目雖是讖本。然真諦所翻",
    "T39n1784_001:0017a21": "金光明帝王經題名最委悉。故大師用之定",
    "T39n1784_001:0017a22": "其華梵。故前文中論題詳略。帝王二字若說",
    "T39n1784_001:0017a23": "不說。俱亦無妨也。三譬喻釋。若准第四附文",
    "T39n1784_001:0017a24": "釋中。明斥譬喻義。推疎遠非是佛語。驗知附",
    "T39n1784_001:0017a25": "文及當體釋。是今正意。若譬喻釋文相雖廣。",
    "T39n1784_001:0017a26": "蓋見古師雖用譬釋。譬法不周。翻屈此經所",
    "T39n1784_001:0017a27": "詮之義。因茲大師同他用譬。遍譬一切圓融",
    "T39n1784_001:0017a28": "法門。此之法門雖從譬顯。乃是預示當體釋",
    "T39n1784_001:0017a29": "中法金光明。諸異名耳。蓋由法性具無量德。",
    "T39n1784_001:0017b01": "有無量名。名金光明。亦名法身般若解脫。亦",
    "T39n1784_001:0017b02": "名法報應。亦名正緣了。乃至名苦惑業。一攝",
    "T39n1784_001:0017b03": "一切。一切入一。以約所譬說此義已。至當體",
    "T39n1784_001:0017b04": "中。但定三字非譬是法。法必遍融。則於一切",
    "T39n1784_001:0017b05": "無二無別。然若得知法金光明。是諸三法中",
    "T39n1784_001:0017b06": "一種名者。即曉此經立題之旨也。此自分二。",
    "T39n1784_001:0017b07": "初古師釋三。初數師二。初敘。舊經師者。即是",
    "T39n1784_001:0017b08": "舊來講此經人也。本弘數論兼講此經。以譬",
    "T39n1784_001:0017b09": "釋題對於三德。二破。章安記錄智者之義。故",
    "T39n1784_001:0017b10": "云若大師云。有時亦云天台師云。或今師云。",
    "T39n1784_001:0017b11": "先破違宗。既其本論但立二身。何故釋經而",
    "T39n1784_001:0017b12": "用三德。若開二身釋三德者。己宗則壞。故云",
    "T39n1784_001:0017b13": "於論不便。次破乖經。若云本論。雖但二身。為",
    "T39n1784_001:0017b14": "順經文須用三德者。經文何處明示三德。若",
    "T39n1784_001:0017b15": "云。經雖無文。推義合有者。則何所不通。合具",
    "T39n1784_001:0017b16": "一切三。法豈獨三德耶。既違本論不會今經。",
    "T39n1784_001:0017b17": "故無取也。二地人二。初敘。地人者。本弘華嚴",
    "T39n1784_001:0017b18": "十地論。兼講此經也。此師釋題縮三為二。金",
    "T39n1784_001:0017b19": "質之上雖有光有明。若望金體同名為用。又",
    "T39n1784_001:0017b20": "定此用不從外來。故云自有。譬般若解脫雖",
    "T39n1784_001:0017b21": "是二德。若望法身同名為用。此之二德不從",
    "T39n1784_001:0017b22": "修成。故言自有。此師秖以體用二義。釋今三",
    "T39n1784_001:0017b23": "字也。二破。論明三佛者。論釋舊經故有三佛。",
    "T39n1784_001:0017b24": "一毘盧遮那法身也。二盧舍那報身也。三釋",
    "T39n1784_001:0017b25": "迦牟尼應身也。正合此經法身應身化身之",
    "T39n1784_001:0017b26": "義。若用三佛。為此經題三字所譬。則於經論",
    "T39n1784_001:0017b27": "義不相違。故云自便。那棄三身自立體用。特",
    "T39n1784_001:0017b28": "違己論。若云。本論雖說三佛。為順此經須談",
    "T39n1784_001:0017b29": "體用者。此經新本。顯以三身而立品目。品內",
    "T39n1784_001:0017c01": "三身燦然可舉。若今舊本雖略此品。而三身",
    "T39n1784_001:0017c02": "名義經中甚多。如四王品云。佛真法身猶若",
    "T39n1784_001:0017c03": "虛空。應物現形如水中月。既水月是應。豈空",
    "T39n1784_001:0017c04": "中無月。空月即報也。天辯巧故以二顯三。",
    "T39n1784_001:0017c05": "又如別序。如來游於無量甚深法性。釋迦如",
    "T39n1784_001:0017c06": "來應身也。游必妙智報身也。深廣法性法身",
    "T39n1784_001:0017c07": "也。又懺悔品。以桴擊鼓出大音聲。鼓即法",
    "T39n1784_001:0017c08": "身桴擊即報身。出聲即應身。故知三身名義",
    "T39n1784_001:0017c09": "不少。有何一處但言體用。進不會經。退違己",
    "T39n1784_001:0017c10": "論。故亦揀之。◎",
    "T39n1784_001:0017c11": "金光明經玄義拾遺記卷第一"
}