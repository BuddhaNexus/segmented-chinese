{
    "T13n0400_001:0473c03": "No. 400 [No. 397(5)]",
    "T13n0400_001:0473c04": "佛說海意菩薩所問淨印法門經",
    "T13n0400_001:0473c05": "卷第一",
    "T13n0400_001:0473c07": "譯經三藏朝散大夫試鴻臚卿光梵大師",
    "T13n0400_001:0473c08": "賜紫沙門臣惟淨等奉 詔譯",
    "T13n0400_001:0473c09": "[0473c09] 如是我聞：[0473c09] 一時，世尊住於如來神通境界大",
    "T13n0400_001:0473c10": "寶莊嚴最勝道場大菩薩宮中——而彼道場皆",
    "T13n0400_001:0473c11": "是如來威神建立，積集廣大勝福莊嚴，圓滿",
    "T13n0400_001:0473c12": "廣大福智妙行，現轉一切佛法勝報，顯示如",
    "T13n0400_001:0473c13": "來無邊神變加持之力，善入無礙境界大智，",
    "T13n0400_001:0473c14": "一切見者生大喜悅；入念慧行普遍運行無",
    "T13n0400_001:0473c15": "動妙智，於無邊劫修集無量眾功德聚；而",
    "T13n0400_001:0473c16": "佛世尊，現證諸法平等覺道，轉妙法輪，能",
    "T13n0400_001:0473c17": "善調伏無邊學眾，已於諸法得大自在；善知",
    "T13n0400_001:0473c18": "一切眾生心意及諸根性，已能到於最上彼",
    "T13n0400_001:0473c19": "岸；善斷一切種子習氣，得無發悟佛身輕安。",
    "T13n0400_001:0473c20": "[0473c20] 是時與大苾芻之眾六百八十萬人俱，皆住",
    "T13n0400_001:0473c21": "近心，悉斷一切煩惱種習，皆是如來法王之",
    "T13n0400_001:0473c22": "子；能善出生諸無所得甚深法行，身相端嚴",
    "T13n0400_001:0473c23": "威儀圓備，作大福田正智具足。[0473c23] 復有無量無",
    "T13n0400_001:0473c24": "數不思議無等比不可說不可說諸大菩薩摩",
    "T13n0400_001:0473c25": "訶薩眾，悉獲無所得菩薩智忍，已超菩薩灌",
    "T13n0400_001:0473c26": "頂之位，而能游戲無加行位菩薩神通，得無",
    "T13n0400_001:0473c27": "盡陀羅尼及諸菩薩陀羅尼門；於諸菩薩首",
    "T13n0400_001:0473c28": "楞嚴王三摩地中而得自在，一切眾生歡喜",
    "T13n0400_001:0473c29": "樂見；已得菩薩諸無礙解，出生菩薩無發悟",
    "T13n0400_001:0474a01": "行，深心安住殊妙莊嚴。其名曰：無盡藏菩薩",
    "T13n0400_001:0474a02": "摩訶薩、無量慧菩薩摩訶薩、無邊慧菩薩摩",
    "T13n0400_001:0474a03": "訶薩、無緣觀菩薩摩訶薩、常精進菩薩摩訶",
    "T13n0400_001:0474a04": "薩、精進慧菩薩摩訶薩、無斷辯才菩薩摩訶",
    "T13n0400_001:0474a05": "薩、無著無畏積菩薩摩訶薩、畢竟義慧菩薩",
    "T13n0400_001:0474a06": "摩訶薩。如是等無量無數不思議無等比",
    "T13n0400_001:0474a07": "不可說不可說諸大菩薩摩訶薩眾而共集",
    "T13n0400_001:0474a08": "會。",
    "T13n0400_001:0474a09": "[0474a09] 爾時世尊，以菩薩行位，方便出生無障礙門",
    "T13n0400_001:0474a10": "甚深正法，而用莊嚴諸菩薩道，成辦一切佛",
    "T13n0400_001:0474a11": "法力、無畏等真實智行，入一切法最上自在",
    "T13n0400_001:0474a12": "總持印門；入無礙解，決定出生大神通智妙",
    "T13n0400_001:0474a13": "境界門，宣示一切不退轉輪，普攝諸乘住平",
    "T13n0400_001:0474a14": "等理；混入法界無分別性，隨諸眾生根性意",
    "T13n0400_001:0474a15": "樂開示演說。隨知真實決定正法，破諸魔境；",
    "T13n0400_001:0474a16": "以深固法理，止息一切煩惱見等。入無著慧，",
    "T13n0400_001:0474a17": "宣說普遍廣大迴向善方便智。入一切佛平",
    "T13n0400_001:0474a18": "等性智，以無著加持法門如實決定宣說諸",
    "T13n0400_001:0474a19": "法。於無分別、非無分別悉入平等，覺了甚深",
    "T13n0400_001:0474a20": "緣生之法，積集無量福智妙行。佛身、語、心平",
    "T13n0400_001:0474a21": "等莊嚴，隨知一切念慧行等無盡慧門，以四",
    "T13n0400_001:0474a22": "聖諦理顯示聲聞乘法；以覺了身、心、智顯示",
    "T13n0400_001:0474a23": "緣覺乘法；以得一切智灌頂顯示大乘之法。",
    "T13n0400_001:0474a24": "入一切法自在理中，出生如來無邊功德。是",
    "T13n0400_001:0474a25": "故如來開示演說，施設表了，分別解釋，顯",
    "T13n0400_001:0474a26": "明宣暢。",
    "T13n0400_001:0474a27": "[0474a27] 爾時世尊，將說如是廣大甚深決定法時，忽",
    "T13n0400_001:0474a28": "然於此三千大千世界之中大水充滿，猶如",
    "T13n0400_001:0474a29": "大海，下至地界，上至大寶莊嚴最勝道場。",
    "T13n0400_001:0474b01": "又如劫壞水災現時，一切三千大千世界，",
    "T13n0400_001:0474b02": "大水充滿，下至水輪混如一海，今此大水亦",
    "T13n0400_001:0474b03": "復如是。然此三千大千世界，如是大水一切",
    "T13n0400_001:0474b04": "充滿，其中國土城邑聚落及諸人民，悉無所",
    "T13n0400_001:0474b05": "壞亦無障礙，及閻浮提諸四大洲乃至大海",
    "T13n0400_001:0474b06": "須彌山等，欲界諸天一切宮殿，悉無少分損",
    "T13n0400_001:0474b07": "壞障礙。先現如是相已，後復於此大水之中，",
    "T13n0400_001:0474b08": "出現俱胝那庾多百千廣大蓮花。其花高顯，",
    "T13n0400_001:0474b09": "&#x7460;璃為莖，帝青為枝，閻浮檀金而為其葉，",
    "T13n0400_001:0474b10": "吉祥藏寶以為其鬚，馬瑙為臺，真珠交絡；",
    "T13n0400_001:0474b11": "一一花有無數俱胝多百千葉，其葉量廣一",
    "T13n0400_001:0474b12": "俱盧舍。是諸蓮花於大寶莊嚴最勝道場中，",
    "T13n0400_001:0474b13": "涌現虛空，高一多羅樹，一切大眾坐蓮花",
    "T13n0400_001:0474b14": "上，於蓮花中隨其色相放大光明，是光普照",
    "T13n0400_001:0474b15": "十方無量阿僧祇佛剎。此諸光明廣照耀",
    "T13n0400_001:0474b16": "時，而此會中一切大眾歎未曾有，合掌恭敬",
    "T13n0400_001:0474b17": "咸作是言：「今現如是希有瑞相，將非世尊說",
    "T13n0400_001:0474b18": "妙法邪？」",
    "T13n0400_001:0474b19": "[0474b19] 爾時，慈氏菩薩摩訶薩，見是廣大神變事已，",
    "T13n0400_001:0474b20": "即於所坐蓮花臺上，偏袒右肩右膝著地，合",
    "T13n0400_001:0474b21": "掌向佛恭敬頂禮，而白佛言：「世尊！何故今",
    "T13n0400_001:0474b22": "時先現是相？而此三千大千世界之中大水",
    "T13n0400_001:0474b23": "充滿混如一海，其中復現俱胝那庾多百千",
    "T13n0400_001:0474b24": "蓮花高顯。世尊！昔所未聞，昔所未見，如是廣",
    "T13n0400_001:0474b25": "大希有神變，願佛為說。」",
    "T13n0400_001:0474b26": "[0474b26] 佛告慈氏菩薩言：「慈氏當知！下方去此佛剎，",
    "T13n0400_001:0474b27": "過十佛剎不可說俱胝那庾多百千微塵等數",
    "T13n0400_001:0474b28": "諸佛剎土，有世界名無量功德寶無垢殊妙",
    "T13n0400_001:0474b29": "莊嚴，彼土有佛，號海勝持慧遊戲出高神通",
    "T13n0400_001:0474c01": "如來、應供、正等正覺，今現住彼說法教化。彼",
    "T13n0400_001:0474c02": "有菩薩名曰海意，與出過算數諸大菩薩摩",
    "T13n0400_001:0474c03": "訶薩眾，將同來此娑婆世界，瞻禮恭敬供",
    "T13n0400_001:0474c04": "養於我，又復於我所說法中而有所問；以是",
    "T13n0400_001:0474c05": "因緣，先現瑞相。」",
    "T13n0400_001:0474c06": "[0474c06] 爾時，尊者舍利子白佛言：「世尊！彼海意菩薩",
    "T13n0400_001:0474c07": "去此甚遠，何故世尊說彼菩薩能聞此會佛",
    "T13n0400_001:0474c08": "說法邪？」[0474c08] 佛言：「舍利子！如汝今時於我前聞",
    "T13n0400_001:0474c09": "所說正法，海意菩薩雖復住於彼世界中，而",
    "T13n0400_001:0474c10": "能聞我所說之法，亦復如是。舍利子！又如",
    "T13n0400_001:0474c11": "汝今現前觀我及諸大眾，彼海意菩薩能見",
    "T13n0400_001:0474c12": "我身及諸大眾，亦復如是。」[0474c12] 舍利子言：「希有",
    "T13n0400_001:0474c13": "世尊！諸菩薩摩訶薩所有神通智力不可思",
    "T13n0400_001:0474c14": "議，而彼海意菩薩居于極遠剎中，能以無障",
    "T13n0400_001:0474c15": "礙眼見此色相，無障礙耳聞此音聲。世尊！",
    "T13n0400_001:0474c16": "若有聞是諸菩薩摩訶薩不可思議功德威神",
    "T13n0400_001:0474c17": "者，其誰不發阿耨多羅三藐三菩提心？」尊",
    "T13n0400_001:0474c18": "者舍利子作是說時，二萬四千天子皆發阿",
    "T13n0400_001:0474c19": "耨多羅三藐三菩提心。",
    "T13n0400_001:0474c20": "[0474c20] 爾時，海意菩薩摩訶薩與彼出過算數諸大菩",
    "T13n0400_001:0474c21": "薩摩訶薩眾，恭敬圍繞，同時瞻仰彼佛世尊",
    "T13n0400_001:0474c22": "海勝持慧遊戲出高神通如來已，即受教&#x52C5;，",
    "T13n0400_001:0474c23": "承彼如來神足通力，及無加行菩薩已辦神",
    "T13n0400_001:0474c24": "通，於一念間瞬目之頃，於彼世界隱伏身相，",
    "T13n0400_001:0474c25": "即時於此娑婆世界大寶莊嚴最勝道場中，",
    "T13n0400_001:0474c26": "涌現虛空，高一多羅樹，於最高廣蓮花臺",
    "T13n0400_001:0474c27": "上師子座中安詳而坐；餘諸菩薩亦各處于",
    "T13n0400_001:0474c28": "蓮花臺座。下方世界無量無數諸佛剎中，",
    "T13n0400_001:0474c29": "復有無量無數菩薩之眾，隨從海意菩薩而來",
    "T13n0400_001:0475a01": "聽法。是時大寶莊嚴最勝道場中所有十方",
    "T13n0400_001:0475a02": "世界普來集會一切菩薩摩訶薩眾，皆悉處",
    "T13n0400_001:0475a03": "于蓮花臺座，周匝充滿，殊妙奇特。而彼一",
    "T13n0400_001:0475a04": "切諸來大眾，心生歡喜，悉得清淨，歎未曾",
    "T13n0400_001:0475a05": "有，合掌頂禮彼諸菩薩。[0475a05] 時海意菩薩，以彼",
    "T13n0400_001:0475a06": "無量功德寶無垢殊妙莊嚴世界之中諸勝妙",
    "T13n0400_001:0475a07": "花，其花名為無憂適悅愛樂喜見，量廣一俱",
    "T13n0400_001:0475a08": "盧舍，花有無數多百千葉，隨其所應供養如",
    "T13n0400_001:0475a09": "來，令諸菩薩一切見者深心無垢，宿世善根",
    "T13n0400_001:0475a10": "悉得清淨，是諸眾會皆生歡喜悅意愛樂。花",
    "T13n0400_001:0475a11": "有光明，復有妙香，此諸勝花於世尊前作",
    "T13n0400_001:0475a12": "供養已，復雨廣大殊妙花雨。其一一花可七",
    "T13n0400_001:0475a13": "人量，遍布充滿大寶莊嚴最勝道場，一切大",
    "T13n0400_001:0475a14": "眾悉得離生喜樂禪悅之味；空中自然擊種",
    "T13n0400_001:0475a15": "種鼓鼓出微妙可愛之音，一切大眾聞者悉",
    "T13n0400_001:0475a16": "得禪定妙樂。",
    "T13n0400_001:0475a17": "[0475a17] 爾時，海意菩薩摩訶薩，作如是等供養事已，",
    "T13n0400_001:0475a18": "從空而下，頭面著地禮世尊足，右繞七匝合",
    "T13n0400_001:0475a19": "掌恭敬，住立佛前，作是白言：「世尊！海勝",
    "T13n0400_001:0475a20": "持慧游戲出高神通如來，問訊世尊釋迦牟",
    "T13n0400_001:0475a21": "尼如來，少病少惱，起居輕利，勢力安不？得妙",
    "T13n0400_001:0475a22": "樂邪？」時彼同來一切菩薩，悉從空下，亦各",
    "T13n0400_001:0475a23": "頭面禮佛足已，右繞七匝，各各還復本座而",
    "T13n0400_001:0475a24": "坐。",
    "T13n0400_001:0475a25": "[0475a25] 爾時，此三千界有大梵王，名大悲思惟，居此",
    "T13n0400_001:0475a26": "梵世此四大洲無憂安隱，忽然見是三千大",
    "T13n0400_001:0475a27": "千世界，大水充滿混如一海。復有俱胝那庾",
    "T13n0400_001:0475a28": "多百千廣大蓮花高顯出現種種勝相，及此",
    "T13n0400_001:0475a29": "道場菩薩充滿。見是相已即自思惟：「劫火未",
    "T13n0400_001:0475b01": "然壞相，安有大水充滿？此復何緣，將非如",
    "T13n0400_001:0475b02": "來神變力邪？我今宜往問佛世尊，此希有相，",
    "T13n0400_001:0475b03": "何因何緣？」時大悲思惟大梵天王作是念已，",
    "T13n0400_001:0475b04": "即與六萬八千梵眾隱于梵界，恭敬圍繞，來",
    "T13n0400_001:0475b05": "詣大寶莊嚴最勝道場佛世尊前，住虛空中，",
    "T13n0400_001:0475b06": "曲躬合掌頂禮世尊，作是白言：「世尊！何故",
    "T13n0400_001:0475b07": "今此三千大千世界大水充滿混如一海，復",
    "T13n0400_001:0475b08": "有俱胝那庾多百千廣大蓮花高顯而出，及",
    "T13n0400_001:0475b09": "諸菩薩大士皆悉處于蓮花座上，而此三千",
    "T13n0400_001:0475b10": "大千世界一切國土城邑聚落諸人民眾，及",
    "T13n0400_001:0475b11": "閻浮提四大洲等欲界天宮，乃至大海須彌",
    "T13n0400_001:0475b12": "諸山，悉無損壞亦無障礙。如是等相甚為希",
    "T13n0400_001:0475b13": "有，此何因緣？復何神力？願佛為說。」",
    "T13n0400_001:0475b14": "[0475b14] 爾時佛告大悲思惟梵天言：「大梵當知！下方",
    "T13n0400_001:0475b15": "世界有佛剎，名無量功德寶無垢殊妙莊嚴，",
    "T13n0400_001:0475b16": "其佛世尊，號海勝持慧游戲出高神通如來。",
    "T13n0400_001:0475b17": "彼有菩薩名曰海意，與出過算數諸大菩薩",
    "T13n0400_001:0475b18": "摩訶薩眾，而共來此娑婆世界，瞻禮恭敬",
    "T13n0400_001:0475b19": "供養於我；又復於此廣大集會正法之中而",
    "T13n0400_001:0475b20": "有所問。是彼菩薩神通之力，於此世界先現",
    "T13n0400_001:0475b21": "瑞相。」[0475b21] 梵天白佛言：「世尊！大集會中所有正",
    "T13n0400_001:0475b22": "法，今尚說邪？」[0475b22] 佛言：「大梵！諸佛境界不可思",
    "T13n0400_001:0475b23": "議，所有如來智慧辯才及威神力，不應限",
    "T13n0400_001:0475b24": "量。汝或見於如來默然，勿謂無說。而我常",
    "T13n0400_001:0475b25": "為十方世界所來菩薩，廣大宣說決定正",
    "T13n0400_001:0475b26": "法。」",
    "T13n0400_001:0475b27": "[0475b27] 爾時，大悲思惟大梵天王復白佛言：「世尊！佛",
    "T13n0400_001:0475b28": "所說言現神變者海意菩薩，其誰是邪？」[0475b28] 佛言：",
    "T13n0400_001:0475b29": "「大梵！今此會中有大蓮花廣十由旬，花中有",
    "T13n0400_001:0475c01": "臺，臺上復有眾寶莊嚴師子之座，座中有一",
    "T13n0400_001:0475c02": "菩薩大士處于其上，身真金色相好端嚴，唯",
    "T13n0400_001:0475c03": "除如來，餘諸菩薩所有身相皆能映攝，有無",
    "T13n0400_001:0475c04": "數千菩薩之眾圍繞頂禮者，汝可見不？」[0475c04] 答言：",
    "T13n0400_001:0475c05": "「已見。」[0475c05] 佛言：「大梵！圓具如是神通相者，即是海",
    "T13n0400_001:0475c06": "意菩薩。」[0475c06] 是時大悲思惟梵天，乃向海意菩薩",
    "T13n0400_001:0475c07": "恭敬頂禮已，即白佛言：「世尊！若有眾生得聞",
    "T13n0400_001:0475c08": "如是海意菩薩名字之者，當知是人得大善",
    "T13n0400_001:0475c09": "利。我於今日聞此菩薩大士名字，得見菩薩",
    "T13n0400_001:0475c10": "如是色相，深自欣慶快得善利。」梵天復白佛",
    "T13n0400_001:0475c11": "言：「世尊！此大集會正法當住為久如邪？」[0475c11] 佛",
    "T13n0400_001:0475c12": "言：「大梵！今此正法，隨佛壽量久近而住。佛",
    "T13n0400_001:0475c13": "涅槃後，有諸菩薩，於此正法受持讀誦，廣為",
    "T13n0400_001:0475c14": "佗人開示演說。何以故？大梵！所有過去、未來、",
    "T13n0400_001:0475c15": "現在世中諸佛菩提從此中出。」",
    "T13n0400_001:0475c16": "[0475c16] 爾時，海意菩薩摩訶薩，承佛神力，普為此會",
    "T13n0400_001:0475c17": "一切大眾生歡喜故；及為大悲思惟大梵天",
    "T13n0400_001:0475c18": "王起信敬故；復為莊嚴此正法故；亦為顯示",
    "T13n0400_001:0475c19": "己之智慧辯才力故；即時同彼高廣蓮花及",
    "T13n0400_001:0475c20": "師子座，俱涌虛空高七多羅樹，乃於空中說",
    "T13n0400_001:0475c21": "伽陀曰：",
    "T13n0400_001:0475c22": "「下方過於塵數剎，  有佛剎名功德嚴；",
    "T13n0400_001:0475c23": " 彼佛化主現居中，  其名海勝神通慧。",
    "T13n0400_001:0475c24": " 剎中眾德皆圓具，  菩薩依止無所畏；",
    "T13n0400_001:0475c25": " 其佛如來說法門，  我等聞已能持受。",
    "T13n0400_001:0475c26": " 我等故來茲剎土，  瞻仰敬禮十力尊；",
    "T13n0400_001:0475c27": " 其諸菩薩此所來，  佛大牛王各伸問。",
    "T13n0400_001:0475c28": " 我今禮此法王已，  亦禮無比佛大智；",
    "T13n0400_001:0475c29": " 所應供養隨所施，  廣伸供養佛正覺。",
    "T13n0400_001:0476a01": " 若能觀佛色、無色，  離受離行亦離識；",
    "T13n0400_001:0476a02": " 三種領納此亦無，  是中潔白常清淨。",
    "T13n0400_001:0476a03": " 若無色相及種好，  是為正觀佛世尊；",
    "T13n0400_001:0476a04": " 慧眼清淨照法身，  乃見無垢真實義。",
    "T13n0400_001:0476a05": " 若法無取亦無捨，  二邊無我、無我所；",
    "T13n0400_001:0476a06": " 安住內入性寂然，  止息心外諸所取。",
    "T13n0400_001:0476a07": " 有無分別、離分別，  是心寂默如虛空；",
    "T13n0400_001:0476a08": " 即能供養諸世尊，  於正法幢善建立。",
    "T13n0400_001:0476a09": " 若觀諸法猶如幻，  此中施、受二皆空；",
    "T13n0400_001:0476a10": " 雖知造作本所無，  亦不捨離於諸法。",
    "T13n0400_001:0476a11": " 而不決定求菩提，  又不決定住生、死；",
    "T13n0400_001:0476a12": " 亦無施者無慳心，  遠離施中諸過失。",
    "T13n0400_001:0476a13": " 止息調寂身、語、心，  隨行三業無逼惱；",
    "T13n0400_001:0476a14": " 除諸煩惱息燒然，  利智諸根常寂靜。",
    "T13n0400_001:0476a15": " 雖知菩提無所得，  不捨眾生住無我；",
    "T13n0400_001:0476a16": " 為度破戒諸眾生，  修持廣大淨戒行。",
    "T13n0400_001:0476a17": " 覺了諸法剎那性，  亦不為諸境所壞；",
    "T13n0400_001:0476a18": " 內心寂靜若虛空，  外觀世間猶如幻。",
    "T13n0400_001:0476a19": " 節節支解於身分，  亦復不起瞋恚心；",
    "T13n0400_001:0476a20": " 乃至坐樹成菩提，  堅持忍行佛所說。",
    "T13n0400_001:0476a21": " 能觀諸法如水月，  如泡、如幻、如陽焰；",
    "T13n0400_001:0476a22": " 了知無壽亦無人，  及無摩拏&#x56A9;迦等。",
    "T13n0400_001:0476a23": " 菩提眾生雖無得，  為利他故求菩提；",
    "T13n0400_001:0476a24": " 若聞此理怖不生，  是中能發精進行。",
    "T13n0400_001:0476a25": " 若能於心無所著，  乃於外境不生厭；",
    "T13n0400_001:0476a26": " 知他眾生心所行，  於三世中隨順轉。",
    "T13n0400_001:0476a27": " 令諸魔眾不能知，  心之所行隨所轉；",
    "T13n0400_001:0476a28": " 到於彼岸善住心，  圓滿禪定神通慧。",
    "T13n0400_001:0476a29": " 我聞諸佛所說法，  隨所聞已能受持；",
    "T13n0400_001:0476b01": " 設經無邊劫數中，  佛之辯才不能斷。",
    "T13n0400_001:0476b02": " 復於一切佛法中，  眾生無墮亦無著；",
    "T13n0400_001:0476b03": " 具智慧藏有力尊，  三界自在寂默者。",
    "T13n0400_001:0476b04": " 能到所到二俱離，  是中無去亦無來；",
    "T13n0400_001:0476b05": " 隨諸眾生心所行，  所向無住亦無動。",
    "T13n0400_001:0476b06": " 雖到彼岸具眾德，  亦於眾德無取相；",
    "T13n0400_001:0476b07": " 無比釋迦大牛王，  是故我今伸頂禮。",
    "T13n0400_001:0476b08": " 如日清淨大明曜，  能蔽螢光、星宿光；",
    "T13n0400_001:0476b09": " 又如劫火映諸明，  上騰梵世下至地。",
    "T13n0400_001:0476b10": " 復如須彌大山王，  持地亦持諸山等；",
    "T13n0400_001:0476b11": " 釋迦牛王毫相中，  最勝光明出三界。",
    "T13n0400_001:0476b12": " 十方一切菩薩眾，  皆從百佛剎中來；",
    "T13n0400_001:0476b13": " 瞻佛色相及威光，  一切皆生大歡喜。",
    "T13n0400_001:0476b14": " 隨諸眾生心意願，  如來各各為開示；",
    "T13n0400_001:0476b15": " 我知如來大威神，  故從本土來斯剎。",
    "T13n0400_001:0476b16": " 佛以一音演說法，  隨諸眾生各知解；",
    "T13n0400_001:0476b17": " 乃至眾生差別音，  如來普為隨宜說。",
    "T13n0400_001:0476b18": " 一切眾生意差別，  如塵如沙尚可數；",
    "T13n0400_001:0476b19": " 牟尼種種妙音聲，  量等虛空不可數。",
    "T13n0400_001:0476b20": " 虛空不能度其邊，  眾生不能窮其數；",
    "T13n0400_001:0476b21": " 乃至生死先際中，  亦復不能知其限。",
    "T13n0400_001:0476b22": " 虛空邊量眾生數，  生死先際尚可知；",
    "T13n0400_001:0476b23": " 諸佛戒、定、慧境中，  畢竟不能知少分。",
    "T13n0400_001:0476b24": " 眾生無量咸歸命，  牛王法主人中尊；",
    "T13n0400_001:0476b25": " 多劫精修眾德嚴，  色相邊際無比度。",
    "T13n0400_001:0476b26": " 我佛具大威神力，  遍知眾生諸信解；",
    "T13n0400_001:0476b27": " 見此希有難思尊，  頂禮善調諸趣者。」◎"
}