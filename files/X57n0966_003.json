{
    "X57n0966_003:0248a04": "台宗精英集卷第三",
    "X57n0966_003:0248a05": "仙都門人 普容 錄",
    "X57n0966_003:0248a06": "四種華嚴教證二道六種性習十行橫學",
    "X57n0966_003:0248a07": "別向圓修身子退位三品塵沙小乘懺重",
    "X57n0966_003:0248a08": "所聞法體能詮教體別佛成道玄文四序",
    "X57n0966_003:0248a09": "四種華嚴",
    "X57n0966_003:0248a10": "[0248a10] 五時首唱號曰華嚴頓悟則法界一理無殊被機則",
    "X57n0966_003:0248a11": "乃有四種之別盡未來際法界寂場此三文義易明",
    "X57n0966_003:0248a12": "是故不須復辨其時長者化意該羅非唯座席相參",
    "X57n0966_003:0248a13": "亦則通局淆混古德異論今人評量未有指歸熟為",
    "X57n0966_003:0248a14": "非是今陳短見四義伸之初辨通局二究座席三明",
    "X57n0966_003:0248a15": "顯密四伸疑妨。",
    "X57n0966_003:0248a16": "初辨通局者[0248a16] 四種華嚴中時長一種還至法華涅槃",
    "X57n0966_003:0248a17": "否若言通者且法華開權顯實部旨純圓獨妙華嚴",
    "X57n0966_003:0248a18": "屬昔權部兼別之教既權實不同兼帶有異豈通二",
    "X57n0966_003:0248a19": "經耶若謂不通釋籤那云一以法界為華嚴二以時",
    "X57n0966_003:0248a20": "長通至於後二義俱通是故兩存且法界既至法華",
    "X57n0966_003:0248a21": "涅槃驗其時長亦應至後化意有妨如何伸通或曰",
    "X57n0966_003:0248a22": "時長但齊無量義經不至法華如玅玄引無量義經",
    "X57n0966_003:0248a23": "云摩訶般若華嚴海空此是時長至無量義顯矣或",
    "X57n0966_003:0248a24": "曰時長但齊般若不至法華既開顯竟廢偏明圓豈",
    "X57n0966_003:0248b01": "有華嚴兼別之教來至法華籤云二義俱通者斯文",
    "X57n0966_003:0248b02": "正明鈍根菩薩般若入法界及以時長至般若時故",
    "X57n0966_003:0248b03": "云二義俱通是故兩存評此兩說義皆不然初師若",
    "X57n0966_003:0248b04": "引妙玄之文證時長至無量義者且妙玄自引此文",
    "X57n0966_003:0248b05": "證通五時要見華嚴通至般若何得謬判時長至無",
    "X57n0966_003:0248b06": "量義經耶次師若謂時長但至般若者今且問曰時",
    "X57n0966_003:0248b07": "長華嚴若以通別五時判之為屬何攝若是別五時",
    "X57n0966_003:0248b08": "者華嚴但別在初不應至後若是通五時者且時長",
    "X57n0966_003:0248b09": "應通法華涅槃豈得但至般若究而詰之進退偏局",
    "X57n0966_003:0248b10": "自舊相循不原文意作此說者多矣至下正義出之",
    "X57n0966_003:0248b11": "自見其謬今謂時長華嚴準文及義始從鹿苑終至",
    "X57n0966_003:0248b12": "涅槃通後四時皆時長耳是故釋籤即云一以法界",
    "X57n0966_003:0248b13": "為華嚴二以時長通至於後二義俱通是故兩存此",
    "X57n0966_003:0248b14": "文明斷法界時長兩種華嚴通至於後何得曲說但",
    "X57n0966_003:0248b15": "云唯至般若且時長是通五時者祖文非不分明人",
    "X57n0966_003:0248b16": "自不曉如玅玄中先明別五時竟然後明通五時中",
    "X57n0966_003:0248b17": "初判華嚴&#x5FA7;後乃云若華嚴頓乳別但在初通則至",
    "X57n0966_003:0248b18": "後故無量義云次說般若歷劫修行華嚴海空法華",
    "X57n0966_003:0248b19": "會入佛慧即是通至二經且無量義經重敘出生述",
    "X57n0966_003:0248b20": "法華前事所云次說般若歷劫修行華嚴海空且歷",
    "X57n0966_003:0248b21": "劫修行即是時長若華嚴海空即是法界此二華嚴",
    "X57n0966_003:0248b22": "並通至般若又云法華會入佛慧即是華嚴通至二",
    "X57n0966_003:0248b23": "經釋籤點云言二經者謂般若法華玅玄特引此文",
    "X57n0966_003:0248b24": "證通五時者豈非時長通其後耶若爾大師既云華",
    "X57n0966_003:0248c01": "嚴通至二經般若可爾既通法華莫妨開權純圓部",
    "X57n0966_003:0248c02": "旨化意耶應知不然雖以時長通至法華但在法華",
    "X57n0966_003:0248c03": "八年之內所被機別座席兩分若華嚴機不預法華",
    "X57n0966_003:0248c04": "座席始終自歷華嚴如荊溪云大見華嚴不休又云",
    "X57n0966_003:0248c05": "大&#x89A9;始終無改由通五時與別五時被機碩異法華",
    "X57n0966_003:0248c06": "雖以開顯若華嚴機並不遊歷法華座席兩處經部",
    "X57n0966_003:0248c07": "被機不同座席有異不妨法華部旨化意然時長華",
    "X57n0966_003:0248c08": "嚴非但至於法華亦則通至涅槃之後故玄文中復",
    "X57n0966_003:0248c09": "引像法決疑經文為證故釋籤云彼經既有住世無",
    "X57n0966_003:0248c10": "量劫之言又見報身蓮華藏海說心地法門等故知",
    "X57n0966_003:0248c11": "華嚴至涅槃後以彼像法決疑結涅槃故文旨煥然",
    "X57n0966_003:0248c12": "時長通後義無疑矣。",
    "X57n0966_003:0248c13": "二究座席者[0248c13] 時長既通後之四味還與鹿苑等時同",
    "X57n0966_003:0248c14": "一座席各座席耶自舊先達皆謂時長與鹿苑等時",
    "X57n0966_003:0248c15": "同座席說如玅玄云前分永無聲聞後分則有雖復",
    "X57n0966_003:0248c16": "在座如聾如啞後分既有二乘豈非同席作此說之",
    "X57n0966_003:0248c17": "&#x8462;緣不識經部化用被機不同致茲謬說今謂時長",
    "X57n0966_003:0248c18": "華嚴與鹿苑等四時雖各座席略有四異一唱名異",
    "X57n0966_003:0248c19": "二說法異三被機異四處會異且初唱名異者時長",
    "X57n0966_003:0248c20": "作法界唱名方等般若作實相佛母唱名二說法異",
    "X57n0966_003:0248c21": "者時長說別圓兩教鹿苑但說三藏乃至涅槃具談",
    "X57n0966_003:0248c22": "四教三被機異者時長但被別圓二機且如方等涅",
    "X57n0966_003:0248c23": "槃四機普被四處會異者華嚴有七處八會且鹿苑",
    "X57n0966_003:0248c24": "乃至涅槃何嘗有之既乃四義不同各座明矣若爾",
    "X57n0966_003:0249a01": "既各座席玅玄之中後分則有聲聞在座如何伸通",
    "X57n0966_003:0249a02": "當知解一千從迷一萬失華嚴座中何妨聲聞到其",
    "X57n0966_003:0249a03": "座席莫見到座便謂華嚴鹿苑同席而說雖復到座",
    "X57n0966_003:0249a04": "但如聾啞化意不曉固執奚為今點要理如指諸掌。",
    "X57n0966_003:0249a05": "三明顯密者[0249a05] 時長通至鹿苑等時既各座席為顯為",
    "X57n0966_003:0249a06": "密若謂顯說既各座席應是人不相見法不共聞是",
    "X57n0966_003:0249a07": "祕密說若言密說凡言密者不應結集今此時長既",
    "X57n0966_003:0249a08": "有結集那云密說然此意者若曉上意不須更明為",
    "X57n0966_003:0249a09": "執迷者更為伸之應知時長華嚴座席雖異法還顯",
    "X57n0966_003:0249a10": "說人自相見人雖相見法不共聞如玅玄云華嚴大",
    "X57n0966_003:0249a11": "隔小鹿苑小隔大斯蓋如來神力不思議化雖於鹿",
    "X57n0966_003:0249a12": "苑之中說小不妨七處八會自說華嚴若爾得經何",
    "X57n0966_003:0249a13": "意判為各座人復相見所言各座者且華嚴諸會何",
    "X57n0966_003:0249a14": "&#x751E;有其鹿苑一會驗是各席顯矣言人相見者聲聞",
    "X57n0966_003:0249a15": "雖至座席大小相隔非其境界但如啞聾故玅玄云",
    "X57n0966_003:0249a16": "後分則有雖復在座如聾如啞斯之謂矣。",
    "X57n0966_003:0249a17": "四伸疑妨[0249a17] 問時長華嚴既通鹿苑是顯說別圓者",
    "X57n0966_003:0249a18": "荊溪那云唯除鹿苑顯露無圓耶。[0249a18] 答言唯除鹿苑顯",
    "X57n0966_003:0249a19": "露無圓者此約一類二乘小機而說&#x8462;鹿苑中但麤",
    "X57n0966_003:0249a20": "無玅秪說三藏今言時長通至鹿苑是顯說者自約",
    "X57n0966_003:0249a21": "華嚴純被別圓大機而論如荊溪云大見華嚴不休",
    "X57n0966_003:0249a22": "小見諸教次第不可以小難大思之可知。[0249a22] 問像法",
    "X57n0966_003:0249a23": "決疑經既說華嚴中事何不結歸華嚴卻為涅槃結",
    "X57n0966_003:0249a24": "經者何。[0249a24] 答此經雖說華嚴究其部旨正是述結涅",
    "X57n0966_003:0249b01": "槃中事以由部通四教大小根性不一部旨有妨今",
    "X57n0966_003:0249b02": "取氣類相從是以得為涅槃結經耳。[0249b02] 問鈍根菩薩至",
    "X57n0966_003:0249b03": "般若入法界還聞華嚴還聞般若若聞華嚴妙玄那",
    "X57n0966_003:0249b04": "云又華嚴時節長昔小機未入如聾如啞今聞般若",
    "X57n0966_003:0249b05": "得入即其義焉若聞般若何云法界華嚴。[0249b05] 答自舊悉",
    "X57n0966_003:0249b06": "患此文孰能通曉今以二意伸之使無疑壅若是始",
    "X57n0966_003:0249b07": "終時長之機須聞華嚴入法界如云大見華嚴不休",
    "X57n0966_003:0249b08": "若橫來方等般若大機二時秪聞實相佛母而入法",
    "X57n0966_003:0249b09": "界雖聞方等般若而入法界即是華嚴更無有異故",
    "X57n0966_003:0249b10": "釋籤云以般若亦得名華嚴然此二種雖能入不同",
    "X57n0966_003:0249b11": "所入法界無別橫來雖聞般若得入亦得稱為法界",
    "X57n0966_003:0249b12": "華嚴如法性論云鈍根菩薩三處入法界上根般若",
    "X57n0966_003:0249b13": "且中根是法華得入豈是聞華嚴耶若不爾者祖不",
    "X57n0966_003:0249b14": "應云法界言之無非華嚴佛慧言之無非法華斯言",
    "X57n0966_003:0249b15": "有在。",
    "X57n0966_003:0249b16": "教證二道",
    "X57n0966_003:0249b17": "[0249b17] 教證二道說行兩分理實教權意稍難曉疏記廣略",
    "X57n0966_003:0249b18": "經論交羅故使臨文其義壅隔今陳己見評品是非",
    "X57n0966_003:0249b19": "部判指歸大分為四初示文次分判三權實四釋疑。",
    "X57n0966_003:0249b20": "初示文者[0249b20] 妙玄云地持明地相明義說相似法地實",
    "X57n0966_003:0249b21": "明義說真實法又教門方便即教道明義說所證法",
    "X57n0966_003:0249b22": "即證道明義今借用之者佛法久後要當說真實即",
    "X57n0966_003:0249b23": "地實義道場所得法即證道明義是故妙也釋籤云",
    "X57n0966_003:0249b24": "前文約行次文約教初言地持明地相等者地相謂",
    "X57n0966_003:0249c01": "地前迴向位中道觀雙流地相現前登地已去明真",
    "X57n0966_003:0249c02": "實法稱為地實初地即是初住故也次文言又教門",
    "X57n0966_003:0249c03": "等者依教道義以四悉檀說登地法名為教道故知",
    "X57n0966_003:0249c04": "初地已上仍存教道若說十地已證之法即證道也",
    "X57n0966_003:0249c05": "凡釋別義多用此意具如止觀第五記又輔行云前",
    "X57n0966_003:0249c06": "之兩教教證俱權圓教教證俱實此並易明但別教",
    "X57n0966_003:0249c07": "中教權證實意稍難曉人多迷之使此別教其義壅",
    "X57n0966_003:0249c08": "隔是故今家借用地論教證二道以消別門於中應",
    "X57n0966_003:0249c09": "須先知二意一者約行地前為教登地為證乃至云",
    "X57n0966_003:0249c10": "二者約說為地前說始終屬教(云云)。",
    "X57n0966_003:0249c11": "次分判者[0249c11] 四種教證一者約行地前為教登地為證",
    "X57n0966_003:0249c12": "二者約說始終為教十地為證自昔疑云既約說教",
    "X57n0966_003:0249c13": "道已該一教始終何須但立十地為約說證道者何",
    "X57n0966_003:0249c14": "非但立義繁重抑亦被機不便未審此意如何甄分",
    "X57n0966_003:0249c15": "或云別教但有三種教證無其約說證道如輔行云",
    "X57n0966_003:0249c16": "一者約行地前為教登地為證二者約說為地前說",
    "X57n0966_003:0249c17": "始終屬教準此之文但有三種玄文雖有四種及至",
    "X57n0966_003:0249c18": "籤文但指如止觀記或云為地前人說一教始終之",
    "X57n0966_003:0249c19": "法即約說教道然後說佛自證十地之法引己勸他",
    "X57n0966_003:0249c20": "令生信樂即約說證道評此兩說義皆不然初師若",
    "X57n0966_003:0249c21": "云若但有三種玄籤何意備明四種次師若將一教",
    "X57n0966_003:0249c22": "為教十地為證者莫也別教有兩十地若有兩種如",
    "X57n0966_003:0249c23": "何甄分深為不可今出正途其滯自遣應知四種教",
    "X57n0966_003:0249c24": "證文義煥然人自苟執而生異端非是立義繁重亦",
    "X57n0966_003:0250a01": "非被機不便一者約行乃屬於機地前歷別而修即",
    "X57n0966_003:0250a02": "約行教道初地分破無明證道同圓初住即約行證",
    "X57n0966_003:0250a03": "道如籤云迴向位中道觀雙流地相現前登地已去",
    "X57n0966_003:0250a04": "明真實法稱為地實初地即是初住也二者約說乃",
    "X57n0966_003:0250a05": "屬於應為地前人說十地始終之法即約說教道如",
    "X57n0966_003:0250a06": "籤云以四悉檀說登地法名為教道故知初地已上",
    "X57n0966_003:0250a07": "仍存教道又輔行云二者約說為地前說始終屬教",
    "X57n0966_003:0250a08": "此則顯將十地以為始終並無一言涉於地前昔人",
    "X57n0966_003:0250a09": "何得錯解謬判輔行始終二字為一教始終一何麤",
    "X57n0966_003:0250a10": "弊乎既以十地始終為約說教道妙覺一位乃當證",
    "X57n0966_003:0250a11": "道爾如籤云若說十地已證之法即證道也既云已",
    "X57n0966_003:0250a12": "證即妙覺爾由別教中等覺一位或有或無開合不",
    "X57n0966_003:0250a13": "定須指妙覺為已證人若非妙覺誰是已證請觀已",
    "X57n0966_003:0250a14": "之一字對何而發況玄文顯云道場所得法即證道",
    "X57n0966_003:0250a15": "明義道場所得豈非妙覺乎明文若此不知何意先",
    "X57n0966_003:0250a16": "達相沿而有斯惑今為出之無幽不燭爾。",
    "X57n0966_003:0250a17": "三權實者[0250a17] 約說證道若以圓融隔歷如何分判若云圓",
    "X57n0966_003:0250a18": "融是圓非別若是隔歷玅玄引證法華實部判云是",
    "X57n0966_003:0250a19": "妙於此兩途為屬何攝或曰約說證道多為十向被",
    "X57n0966_003:0250a20": "接人說十地已證圓融之法名為約說證道若非被",
    "X57n0966_003:0250a21": "接如何為迴向人說十地圓融之法由此之故玅玄",
    "X57n0966_003:0250a22": "引二種證道證今日法華部教之玅也或曰約說證",
    "X57n0966_003:0250a23": "道乃是圓融有乎三義一準玄文判權實麤妙之文",
    "X57n0966_003:0250a24": "二者證謂證實凡稱證道必須圓中實道方異教道",
    "X57n0966_003:0250b01": "位中三者輔行但明三義二證是同故但由地前一",
    "X57n0966_003:0250b02": "類機緣宜聞證道圓融附昔所稟十地隔歷點示圓",
    "X57n0966_003:0250b03": "融稱約說證道兩種證道是一說證乍分評此兩說",
    "X57n0966_003:0250b04": "義恐不爾今明別教約說證道豈是被接及以圓融",
    "X57n0966_003:0250b05": "一家教門即無此義須知四種教證對權實者即三",
    "X57n0966_003:0250b06": "種是權約行證道是實若約行約說各論則兩種教",
    "X57n0966_003:0250b07": "道是權兩種證道是實由約說證道雖是隔歷既云",
    "X57n0966_003:0250b08": "證道就別自論望其教道亦得云實若爾其既是權",
    "X57n0966_003:0250b09": "何以引證法華妙部須知借用非謂全同今家教門",
    "X57n0966_003:0250b10": "引文證義凡有三種一借用二引例三引證證親借",
    "X57n0966_003:0250b11": "&#x758E;例於其間相望而得今既借顯於義可知若一向",
    "X57n0966_003:0250b12": "是實何須云借其義少同是以借用二種既云教道",
    "X57n0966_003:0250b13": "是故引證在昔四時之權二種既云證道故引證今",
    "X57n0966_003:0250b14": "法華實部如觀經疏明圓六即於名字即&#x5374;引三藏",
    "X57n0966_003:0250b15": "須達為證乃云須達聞名身毛皆豎昏夜大朗巨關",
    "X57n0966_003:0250b16": "自闢此名字佛也此文且約聞名生覺義同是故引",
    "X57n0966_003:0250b17": "證豈可便同圓教又如止觀明無師有師引大論云",
    "X57n0966_003:0250b18": "我行無師保引瑞應經云受&#x8382;於定光俗書證云生",
    "X57n0966_003:0250b19": "知者上學而次良但義少同生知如無師學成如記",
    "X57n0966_003:0250b20": "&#x8382;豈可大覺頓同凡夫故輔行云書雖不論久遠因",
    "X57n0966_003:0250b21": "果今且泛引相似之言以證二義於理無失又如法",
    "X57n0966_003:0250b22": "華藥王品中有十義歎教相云如諸小王轉輪聖王",
    "X57n0966_003:0250b23": "最為第一此經亦復如是乃至云如一切凡夫中四",
    "X57n0966_003:0250b24": "果支佛為第一此經亦復如是此則但取第一義同",
    "X57n0966_003:0250c01": "豈今法華如輪王支佛自在乎其例甚眾略引二三",
    "X57n0966_003:0250c02": "舉一例緒耳。",
    "X57n0966_003:0250c03": "四釋疑[0250c03] 問釋籤云凡釋別義多用此意具如止觀",
    "X57n0966_003:0250c04": "第三記若爾輔行但明三種而缺約說證道玅玄具",
    "X57n0966_003:0250c05": "明四種何故以廣指略。[0250c05] 答秪由自來不曉因有此疑",
    "X57n0966_003:0250c06": "妙玄輔行並明四種非不分明爾妙玄中四人無所",
    "X57n0966_003:0250c07": "疑輔行中四五今當示之如文云一者約行地前為",
    "X57n0966_003:0250c08": "教登地為證二者約說為地前說始終屬教此是約",
    "X57n0966_003:0250c09": "說教道斷十二品稱為玅覺即約說證道又搜要云",
    "X57n0966_003:0250c10": "然別教教道人多迷之是故今文借地論判其有二",
    "X57n0966_003:0250c11": "義一者約行地前為教登地為證二者約說為地前",
    "X57n0966_003:0250c12": "人始終屬教親證為證四種教證其義顯然若釋籤",
    "X57n0966_003:0250c13": "文指輔行者由輔行文所明四種其義詳委是以釋",
    "X57n0966_003:0250c14": "籤指彼文爾。[0250c14] 問籤云說佛自證名為地實約佛自",
    "X57n0966_003:0250c15": "行故云證道既云說佛自證正是約說證道何云地",
    "X57n0966_003:0250c16": "實約佛自行正是約行地實何云證道。[0250c16] 答說佛自證",
    "X57n0966_003:0250c17": "名為地實者說佛當時初地自證之實故名地實即",
    "X57n0966_003:0250c18": "約行證道約佛自行故云證道者乃約如來自行所",
    "X57n0966_003:0250c19": "證玅覺之法故云證道即約說證道也。[0250c19] 問四種教",
    "X57n0966_003:0250c20": "證為出地持為出地論若云出地論玅玄自云地持",
    "X57n0966_003:0250c21": "明地相名義若云出地持輔行何云是故今家備用",
    "X57n0966_003:0250c22": "地論教證二道以消別門耶。[0250c22] 答二論俱出是故或云",
    "X57n0966_003:0250c23": "地論或云地持然此二論雖彌勒天親所造不同不",
    "X57n0966_003:0250c24": "出並是伸釋華嚴一經彌勒造地持別伸十地一品",
    "X57n0966_003:0251a01": "天親地論別伸一經。[0251a01] 問約行約說兩種教證既約",
    "X57n0966_003:0251a02": "機應以分應須應前機後何故諸文所列並以約行",
    "X57n0966_003:0251a03": "在前約說在後。[0251a03] 答此約自行因果化他能所以說約",
    "X57n0966_003:0251a04": "行人修證從因至果復能果後起化他用是故行前",
    "X57n0966_003:0251a05": "而說後也。",
    "X57n0966_003:0251a06": "六種性習",
    "X57n0966_003:0251a07": "[0251a07] 六種性習別教所明經論廣略不同位次進否有異",
    "X57n0966_003:0251a08": "人多解釋孰為是非今輒伸之用詒後學分四初判",
    "X57n0966_003:0251a09": "廣略二辨進否三出同時四釋疑妨。",
    "X57n0966_003:0251a10": "初判廣略者[0251a10] 戒疏上卷云第二內凡習種性十住乃",
    "X57n0966_003:0251a11": "至第三性種性十行第四道種性十迴向第五聖種",
    "X57n0966_003:0251a12": "性一歡喜乃至十法雲地第六等覺地名金剛心菩",
    "X57n0966_003:0251a13": "薩亦名無垢地&#x96A3;真極聖眾學之頂也第七玅覺地",
    "X57n0966_003:0251a14": "即見性究竟佛菩提果了了見性名妙覺也性習二",
    "X57n0966_003:0251a15": "性若據位分習種在前性種在後若據行論性習同",
    "X57n0966_003:0251a16": "時若爾上文既具明六種性習下文唯結性習二種",
    "X57n0966_003:0251a17": "有其標結廣略不同者何或云唯結二種者此取中",
    "X57n0966_003:0251a18": "邊以分性習地前雖有三十心但空假二觀攝之是",
    "X57n0966_003:0251a19": "習種性地上中道方是性種性爾或曰上文具明六",
    "X57n0966_003:0251a20": "種乃是約位別說下文唯結二種乃取修證以明由",
    "X57n0966_003:0251a21": "其地前約位雖有三種附其修邊唯一習種以修習",
    "X57n0966_003:0251a22": "故也地上約位雖有三種附證道邊唯一性種證其",
    "X57n0966_003:0251a23": "種性是故云爾更有多說並未合轍今出正途其義",
    "X57n0966_003:0251a24": "可了更不委引以由上文具明六種者依瓔珞經對",
    "X57n0966_003:0251b01": "位而說下文唯結二種者依地持論據行以明故瓔",
    "X57n0966_003:0251b02": "珞約位以分六種對別六位地持從行止有性習故",
    "X57n0966_003:0251b03": "唯二種所以戒疏先明六種對辨六位有階差故而",
    "X57n0966_003:0251b04": "有六種次論約行行有修性止論二種經論不同行",
    "X57n0966_003:0251b05": "位有異戒疏雙用義匪殊途如地持論云略說二種",
    "X57n0966_003:0251b06": "者一者性種性二者習種性種性是菩薩六入殊勝",
    "X57n0966_003:0251b07": "展轉相續無始法爾是名性種性習種性若從前來",
    "X57n0966_003:0251b08": "修習所得是名習種性驗其下文乃是地持中修性",
    "X57n0966_003:0251b09": "之義非是標結不同廣略有異也。",
    "X57n0966_003:0251b10": "二辨進否者[0251b10] 瓔珞一經所明六種性習天台引用凡",
    "X57n0966_003:0251b11": "有多處若戒疏淨名妙玄四教義等所引次第並不",
    "X57n0966_003:0251b12": "違其本經皆以習種性對十住性種性對十行道種",
    "X57n0966_003:0251b13": "性對十向唯四念處所列非特違於本經亦與諸文",
    "X57n0966_003:0251b14": "頓異如四念處云若瓔珞明十信十住為習種性十",
    "X57n0966_003:0251b15": "行為道種性十向為性種性對位前後如何不同或",
    "X57n0966_003:0251b16": "曰經中既以性種性對十行道種性對十向今四念",
    "X57n0966_003:0251b17": "處文乃是&#x609E;爾或曰玅玄諸文乃空假分性習故十",
    "X57n0966_003:0251b18": "住修空為習種性十行修假為性種性四念處約中",
    "X57n0966_003:0251b19": "邊說十向是中對性種性空假是邊是習種性亦多",
    "X57n0966_003:0251b20": "異解少有洞明斯旨今直伸之令義可曉若戒疏諸",
    "X57n0966_003:0251b21": "文依瓔珞經以十行對性種性十向對道種性者此",
    "X57n0966_003:0251b22": "取自行修證從因至果而說十住修習空性故對習",
    "X57n0966_003:0251b23": "種至十行中方證空性故對性種十迴向位修假觀",
    "X57n0966_003:0251b24": "滿俗諦究顯道觀雙流乃對道種十地成聖故曰聖",
    "X57n0966_003:0251c01": "種等也若四念處以道種對行性種對向者約化他",
    "X57n0966_003:0251c02": "義說以由菩薩至十行中出假化導對其道種義便",
    "X57n0966_003:0251c03": "十向修中屬性故對性種但自行化他不同是故文",
    "X57n0966_003:0251c04": "旨對位有異。",
    "X57n0966_003:0251c05": "三出同時者[0251c05] 戒疏云若據位分習種在前性種在後",
    "X57n0966_003:0251c06": "若據行論性習同時若據習種在其十住性種乃當",
    "X57n0966_003:0251c07": "十行灼然前後何云同時或曰十住正修空傍修假",
    "X57n0966_003:0251c08": "中十行正修假傍修中約此以判故曰同時或云約",
    "X57n0966_003:0251c09": "修性說故云同時良以因中所修不出是修果上所",
    "X57n0966_003:0251c10": "證之法果上所證不出證其因中所修法也今謂不",
    "X57n0966_003:0251c11": "然所言性習同時者既以例同教證二道約其別教",
    "X57n0966_003:0251c12": "得意之人說爾以由別人於其地前次第歷別而修",
    "X57n0966_003:0251c13": "至迴向後心空假心滿智轉行融圓修三觀即是性",
    "X57n0966_003:0251c14": "習同時教證不二若論體用前後者以修顯體故先",
    "X57n0966_003:0251c15": "習而後性因由修習顯中道性若從體起用乃先性",
    "X57n0966_003:0251c16": "而後習得中道體起化他用例其教證亦復然爾登",
    "X57n0966_003:0251c17": "地所證之體皆籍地前緣修然後方顯證得體竟能",
    "X57n0966_003:0251c18": "起八相之化分身百界作佛修有前後證不異時若",
    "X57n0966_003:0251c19": "十住習種十行性種者正是瓔珞對位今云性習二",
    "X57n0966_003:0251c20": "性同時者乃是地持約行而說位行不同良由此也。",
    "X57n0966_003:0251c21": "四釋疑妨[0251c21] 問戒疏云習種能生報佛性種能生法",
    "X57n0966_003:0251c22": "佛不云生應佛者何。[0251c22] 答正約自行修證所顯而說何",
    "X57n0966_003:0251c23": "者所修空觀斷見思能生報佛所修中觀斷無明能",
    "X57n0966_003:0251c24": "生法佛既云自行故但法報若論化他任運能起應",
    "X57n0966_003:0252a01": "化之用。[0252a01] 問梵網經云習種性長養性性種性不可",
    "X57n0966_003:0252a02": "壞性道種性王法性且長養性不可壞性正法性以",
    "X57n0966_003:0252a03": "瓔珞六種如何收攝。[0252a03] 答長養性即是性種性如淨名",
    "X57n0966_003:0252a04": "疏云此心增長名性種性也若不可壞性即道種性",
    "X57n0966_003:0252a05": "收由證此性故不可壞如淨名云&#x8657;通無滯名道種",
    "X57n0966_003:0252a06": "性正法性者即聖種性收所云聖者正也證中道性",
    "X57n0966_003:0252a07": "返妄歸真得見正性名正法性如淨名云深見分明",
    "X57n0966_003:0252a08": "名聖種性也。[0252a08] 問地持論出性習二性既不明位疏",
    "X57n0966_003:0252a09": "中何意引同教證各有位行二義。[0252a09] 答不同瓔珞六種",
    "X57n0966_003:0252a10": "性習別對諸位今例教證者地前為習種位登地為",
    "X57n0966_003:0252a11": "性種位如真緣二修地前為緣修屬空假登地真修",
    "X57n0966_003:0252a12": "屬中觀以例教證其義宛齊。",
    "X57n0966_003:0252a13": "十行橫學",
    "X57n0966_003:0252a14": "[0252a14] 三根出假雖通四教橫學之義唯別所論十行具出",
    "X57n0966_003:0252a15": "一十六門無作四門意稍難曉今欲伸明聊分四意",
    "X57n0966_003:0252a16": "初示文立難次敘斥舊解三正明今意四料揀釋妨。",
    "X57n0966_003:0252a17": "初示文立難者[0252a17] 妙玄明別次第五行至無作四諦文",
    "X57n0966_003:0252a18": "云道滅即苦集苦集即道滅籤云但言苦集即道滅",
    "X57n0966_003:0252a19": "者發心之來誰不為斷煩惱生死廣集佛法求無上",
    "X57n0966_003:0252a20": "道但此教意達道滅體於生死煩惱之中故云眾生",
    "X57n0966_003:0252a21": "心行中求此則實知真斷妙修理證(云云)然立難者",
    "X57n0966_003:0252a22": "別教下根菩薩至十行位徹豎成橫即此自行而用",
    "X57n0966_003:0252a23": "化他具出一十六門假無作四門為圓為別若是圓",
    "X57n0966_003:0252a24": "者自行唯聞修但中化他曷說圓融若是別無作者",
    "X57n0966_003:0252b01": "妙玄次第五行至慧聖行中具明四種四諦於無作",
    "X57n0966_003:0252b02": "四諦那云道滅即苦集苦集即道滅耶。",
    "X57n0966_003:0252b03": "次敘斥舊解者[0252b03] 一云十行橫學無作四門是圓非別",
    "X57n0966_003:0252b04": "以由菩薩雖聞教主為說別法而此菩薩自能作圓",
    "X57n0966_003:0252b05": "而解喻如村夫子教書但說&#x758E;淺文章學生性利自",
    "X57n0966_003:0252b06": "能通達高科及第舉選為官今此別教菩薩亦爾次",
    "X57n0966_003:0252b07": "云輔行顯云若不全兼文之元意如何次第出假之",
    "X57n0966_003:0252b08": "位即能授他圓教四門以由玅玄五行之文出於涅",
    "X57n0966_003:0252b09": "槃四教俱知常住是故別教十行能說圓融三師云",
    "X57n0966_003:0252b10": "十向圓修可由實道十行橫學且順權方良以修中",
    "X57n0966_003:0252b11": "之位已深出假之位尚淺位深故知昔日化他無非",
    "X57n0966_003:0252b12": "妙行位淺故知將來自行亦是但中不應以實難權",
    "X57n0966_003:0252b13": "以他妨自斥曰初云出圓融之言所聞所修皆是但",
    "X57n0966_003:0252b14": "中化他橫學安能說圓況云聞別解圓義似不定耶",
    "X57n0966_003:0252b15": "次云文出涅槃俱知常住能出圓門者此人為悟未",
    "X57n0966_003:0252b16": "悟耶悟則是圓非別未悟是別非圓無稽之言進退",
    "X57n0966_003:0252b17": "咸失若四俱知常住便能出圓無作者莫也藏通兩",
    "X57n0966_003:0252b18": "教亦是圓融況引輔行元意之文了無干涉須知五",
    "X57n0966_003:0252b19": "行雖出涅槃釋義須依教旨也三師之說人皆共許",
    "X57n0966_003:0252b20": "若準荊溪文旨義恐不然但云十行橫學且順權方",
    "X57n0966_003:0252b21": "未審玄籤輔行等文皆出圓門如何消通耶。",
    "X57n0966_003:0252b22": "三正明今意者[0252b22] 須知十行橫學無作四門是別非圓",
    "X57n0966_003:0252b23": "以由菩薩自行秪聞但中佛界是九界外中觀是空",
    "X57n0966_003:0252b24": "假外如雲外月似出水華九盡方名緣了具足自行",
    "X57n0966_003:0252c01": "既秪聞修但中隔歷之法於十行位徹豎成橫化他",
    "X57n0966_003:0252c02": "無作豈是圓融今消玅玄輔行文者妙玄云道滅即",
    "X57n0966_003:0252c03": "苦集苦集即道滅者此乃天台大師探取登地證道",
    "X57n0966_003:0252c04": "同圓而說故有相即之言非謂便是圓融何以知之",
    "X57n0966_003:0252c05": "明文顯著人自不知&#x8462;由玄文因明別破二十五有",
    "X57n0966_003:0252c06": "無作四諦是學無緣慈圓破有行荊溪恐人疑云今",
    "X57n0966_003:0252c07": "此慧行無作四諦是別破有應稱別慈別行天台那",
    "X57n0966_003:0252c08": "云學無緣慈圓破有行荊溪即便釋云義雖次第依",
    "X57n0966_003:0252c09": "於證道預說何妨得此文意相即之言乃是探取登",
    "X57n0966_003:0252c10": "地證道邊說不究斯旨妄生異執耳輔行云若不全",
    "X57n0966_003:0252c11": "兼文之元意如何次第出假之位即能授他圓教四",
    "X57n0966_003:0252c12": "門者自來皆據此文作別教人出圓無作為妨今究",
    "X57n0966_003:0252c13": "此文窮其來意義則不然以由止觀被圓頓人其有",
    "X57n0966_003:0252c14": "鈍根修不入者於破法&#x5FA7;中具明四教菩薩從空入",
    "X57n0966_003:0252c15": "假各有四門法藥授藥方法等雖明四教各有四門",
    "X57n0966_003:0252c16": "若止觀元意正在於圓非前三教次第四門是故荊",
    "X57n0966_003:0252c17": "溪即云若不全兼文之元意如何次第出假之位即",
    "X57n0966_003:0252c18": "能授他圓教四門以由止觀文意正在於圓前之三",
    "X57n0966_003:0252c19": "教次第出假非今所用研窮此義與舊不同若以別",
    "X57n0966_003:0252c20": "教為妨謬矣。",
    "X57n0966_003:0252c21": "四料揀釋妨[0252c21] 問若秖出但中無作者或有圓機起",
    "X57n0966_003:0252c22": "時說何法耶若說圓法有違己義若說別者豈為圓",
    "X57n0966_003:0252c23": "人說別法耶。[0252c23] 答別教雖具有四種四諦但唯被別機",
    "X57n0966_003:0252c24": "不可以藏通圓三教為妨也法華已前偏圓相隔權",
    "X57n0966_003:0253a01": "實各逗別教教主尚不被藏通之機況圓菩薩也。",
    "X57n0966_003:0253a02": "[0253a02] 問十行菩薩徹豎成橫即此自行而用化他故曰橫",
    "X57n0966_003:0253a03": "學若據無作四門十向始修今在十行人尚未到觀",
    "X57n0966_003:0253a04": "尚未修惑尚未破位尚未入自行未修如何即此自",
    "X57n0966_003:0253a05": "行而化他耶。[0253a05] 答誠如所問此約菩薩始稟教時具聞",
    "X57n0966_003:0253a06": "如來說一教始終四四諦法今在此位轉將此法為",
    "X57n0966_003:0253a07": "機緣說故云即此自行而用化他若爾十信已聞一",
    "X57n0966_003:0253a08": "教何不具出耶良由十信雖聞行位猶淺觀智未深",
    "X57n0966_003:0253a09": "安能出之來至十行見思已破塵沙將盡雖未修無",
    "X57n0966_003:0253a10": "作行位已深故能轉為說也。[0253a10] 問籤中因明別教復",
    "X57n0966_003:0253a11": "有四乃問云住已習八何故行中更習十六。[0253a11] 答前是",
    "X57n0966_003:0253a12": "自行隨用一門後為化他是故行中更習前八若據。",
    "X57n0966_003:0253a13": "[0253a13] 問中自問八門塵沙何故將自行斷見思一門而答",
    "X57n0966_003:0253a14": "莫也答不應問耶。[0253a14] 答非謂答不應問以由塵沙非入",
    "X57n0966_003:0253a15": "道之門前是自行但破見思隨機宜樂自何門而入",
    "X57n0966_003:0253a16": "故云隨用一門至十行中為化他故更習前八具出",
    "X57n0966_003:0253a17": "一十六門當知問中以隨功涉位為問答中以縮觀",
    "X57n0966_003:0253a18": "對位答耳。[0253a18] 問三根出假上根十信中根十住下根",
    "X57n0966_003:0253a19": "十向利鈍言之上根為利下根為鈍何故利根但出",
    "X57n0966_003:0253a20": "生滅四門鈍根&#x5374;出十六門耶。[0253a20] 答不約門數多少以",
    "X57n0966_003:0253a21": "分利鈍今言利鈍乃約能出假未能出假分利鈍耳。",
    "X57n0966_003:0253a22": "[0253a22] 問十行出但中無作者但中無體如何出耶。[0253a22] 答但",
    "X57n0966_003:0253a23": "中雖無其體對機教道說則何妨如別教教主說一",
    "X57n0966_003:0253a24": "教始終破十二品無明成佛豈可但中無體不可說",
    "X57n0966_003:0253b01": "耶今云但中無體者對證道說無人修證此之但中",
    "X57n0966_003:0253b02": "故云無體教道權說義有何妨。",
    "X57n0966_003:0253b03": "別向圓修",
    "X57n0966_003:0253b04": "[0253b04] 圓修之道先達廣明雖章藻之繁多實難精於要旨",
    "X57n0966_003:0253b05": "云云無益於道何為今欲伸明聊分四意初敘昔難",
    "X57n0966_003:0253b06": "次騰舊解三明今意四釋疑妨。",
    "X57n0966_003:0253b07": "初敘昔難者[0253b07] 別向修中為修但中圓中耶若修但中",
    "X57n0966_003:0253b08": "者輔行何云別教回向言修中者亦寄次第實而言",
    "X57n0966_003:0253b09": "之三觀圓修若修圓中者釋籤那云十向始正修中",
    "X57n0966_003:0253b10": "此中但理不具諸法耶。",
    "X57n0966_003:0253b11": "次騰舊解者[0253b11] 一曰輔行云實而言之三觀圓修即證",
    "X57n0966_003:0253b12": "道之先容也然則教道雖該三觀意在住行空假二",
    "X57n0966_003:0253b13": "修應知回向但中有教無人又復證道雖云登地誠",
    "X57n0966_003:0253b14": "由回向圓修方獲登地證實乃至云秖緣被接方曰",
    "X57n0966_003:0253b15": "圓修評曰圓修與被接點示不點示灼然不同那云",
    "X57n0966_003:0253b16": "秖緣被接方曰圓修縱云被接但得下根被接一邊",
    "X57n0966_003:0253b17": "有失當教得意之者況復但云回向不分初後耶次",
    "X57n0966_003:0253b18": "云別向秖修但中而證圓融若輔行云實而言之三",
    "X57n0966_003:0253b19": "觀圓修者且對十住之空十行之假次第得名其實",
    "X57n0966_003:0253b20": "用二邊平等之心修中道無作之行是則圓修之名",
    "X57n0966_003:0253b21": "乃三觀具足之圓非三觀圓融絕待之圓矣今評此",
    "X57n0966_003:0253b22": "說迷文失旨謬之甚矣既云實而言之三觀圓修何",
    "X57n0966_003:0253b23": "云是具足之圓非圓融之圓請觀實之一字如何消",
    "X57n0966_003:0253b24": "通若修但中果證圓融者正所謂探雀&#x6BBB;而獲鳳雛",
    "X57n0966_003:0253c01": "也三云被接既有三根出假亦乃有三今明圓修亦",
    "X57n0966_003:0253c02": "有三根上根十住中根十行下根十向雖三根不同",
    "X57n0966_003:0253c03": "並是修圓中非但中也今諸文但云十向圓修不言",
    "X57n0966_003:0253c04": "住行者從下根說其位定故今評此說甚非初回向",
    "X57n0966_003:0253c05": "圓修尚乃不可何得謬云住行亦圓修耶。",
    "X57n0966_003:0253c06": "三明今意者[0253c06] 別向修中乃修圓中無作非但中耳&#x8462;",
    "X57n0966_003:0253c07": "由但中無體體是空假不通修證由前之三教因中",
    "X57n0966_003:0253c08": "有教果上無人也秖緣行人初心秖聞但中期心欲",
    "X57n0966_003:0253c09": "破十二品無明成玅覺佛此人依教次第修行至十",
    "X57n0966_003:0253c10": "回向百所緣境界滿斷界外下品塵沙已盡空假心",
    "X57n0966_003:0253c11": "滿智轉行融體其空假即是中道圓修三觀是以輔",
    "X57n0966_003:0253c12": "行乃云實而言之三觀圓修也又止觀云若從空入",
    "X57n0966_003:0253c13": "假修歷別行不得意者成前三十心伏惑之位即用",
    "X57n0966_003:0253c14": "空假兩觀攝若得意能破三道成十地位即第三觀",
    "X57n0966_003:0253c15": "攝。",
    "X57n0966_003:0253c16": "四釋疑妨[0253c16] 問若云修圓中者何故籤云十迴向始",
    "X57n0966_003:0253c17": "正修中此中但理不具諸法耶。[0253c17] 答別教之中自有縮",
    "X57n0966_003:0253c18": "觀對位義自有隨功涉位義今云十迴向始正修中",
    "X57n0966_003:0253c19": "此中但理不具諸法者此約縮觀對位而說十住修",
    "X57n0966_003:0253c20": "空十行修假十向修中一往且以三觀對其三位故",
    "X57n0966_003:0253c21": "云但中若約隨功涉位說之十向秖修假觀破界外",
    "X57n0966_003:0253c22": "下品塵沙何曾修但中耶。[0253c22] 問十向後心便修圓中",
    "X57n0966_003:0253c23": "者以教證二道如何收攝約行教道不應迴向圓修",
    "X57n0966_003:0253c24": "約行證道應在初地。[0253c24] 答教證二道凡有二義一者約",
    "X57n0966_003:0254a01": "位地前教道登地證道二者約觀空假兩觀是教道",
    "X57n0966_003:0254a02": "中觀為證道如止觀云不得意者成三十心空假兩",
    "X57n0966_003:0254a03": "觀攝若得意者能破三道即第三觀攝既云得意即",
    "X57n0966_003:0254a04": "是中觀屬證道也。[0254a04] 問但中若不通修者三種意生",
    "X57n0966_003:0254a05": "身中自性作中豈非修但中耶。[0254a05] 答自性作中者名緣",
    "X57n0966_003:0254a06": "為作約教道說若彰灼修中自破無明生實報土不",
    "X57n0966_003:0254a07": "應但破見思生方便土也。[0254a07] 問圓修若局迴向後心",
    "X57n0966_003:0254a08": "者且四念處云回別向圓何不分初後耶。[0254a08] 答大師滅",
    "X57n0966_003:0254a09": "後釋迴向名非謂圓修通初後也。[0254a09] 問若不許先達",
    "X57n0966_003:0254a10": "修但中證圓中者荊溪何云入地自證權門自開耶。",
    "X57n0966_003:0254a11": "[0254a11] 答此文非是修但中證圓中以由別教教道有十二",
    "X57n0966_003:0254a12": "品無明二人至迴向後心但秖修假觀破塵沙惑忽",
    "X57n0966_003:0254a13": "然智轉行融得意圓修即入初地證道同圓了達別",
    "X57n0966_003:0254a14": "教權道故云權門自開人不見之自生異論耳。",
    "X57n0966_003:0254a15": "身子退位",
    "X57n0966_003:0254a16": "[0254a16] 身子六心退者位次權實難明雖法智已明茲義而",
    "X57n0966_003:0254a17": "後學尚昧斯言今輒扶宗聊分四意初示文立難次",
    "X57n0966_003:0254a18": "敘斥舊解三今意扶宗四料揀釋妨。",
    "X57n0966_003:0254a19": "初示文立難者[0254a19] 如大論云舍利弗六十劫行菩薩行",
    "X57n0966_003:0254a20": "有婆羅門從其乞眼舍利弗言當乞有所堪者此眼",
    "X57n0966_003:0254a21": "無堪婆羅門言不須身及財物唯須於眼若汝實行",
    "X57n0966_003:0254a22": "檀者當以眼與我便出一眼與之婆羅門得已嗅之",
    "X57n0966_003:0254a23": "語言此眼臭唾而&#x5F03;之以&#x811A;踐之舍利弗言此弊惡",
    "X57n0966_003:0254a24": "人何由可度實無所用而強索之不如自度早免生",
    "X57n0966_003:0254b01": "死退大已後輪迴生死名不到彼岸然立難者玅樂",
    "X57n0966_003:0254b02": "云身子於十住中第六心退恐是爾前見思俱斷至",
    "X57n0966_003:0254b03": "六心時見猶未盡六心尚退若爾輔行云破見惑故",
    "X57n0966_003:0254b04": "離四趣生破思惑故離三界生何故身子至六住中",
    "X57n0966_003:0254b05": "退作逆人罪耶。",
    "X57n0966_003:0254b06": "次敘斥舊解者[0254b06] 或云非第六住退乃是初住中自有",
    "X57n0966_003:0254b07": "十心至第六心退如瓔珞五十二位每位有十種境",
    "X57n0966_003:0254b08": "界也評曰若是初住六心思惑未斷荊溪何云恐是",
    "X57n0966_003:0254b09": "爾前見思俱斷耶或云是權退非實退以由身子本",
    "X57n0966_003:0254b10": "是金龍陀佛&#x8FF9;示權退評曰若是權退何往不通至",
    "X57n0966_003:0254b11": "七住退亦何所礙又復荊溪恐是爾前之文應無所",
    "X57n0966_003:0254b12": "用耶。",
    "X57n0966_003:0254b13": "三今意扶宗者[0254b13] 四明云若常程別教皆云初住斷見",
    "X57n0966_003:0254b14": "更不起諸重過也況見惑名數雖多乃一位頓斷思",
    "X57n0966_003:0254b15": "惑乃經諸位方盡此常所談別教分劑也今記主見",
    "X57n0966_003:0254b16": "其身子六住尚退復起重罪遂以義求有文見思俱",
    "X57n0966_003:0254b17": "斷至六心時思既未盡見亦餘殘所以能牽惡道也",
    "X57n0966_003:0254b18": "此是記主約義斟酌之辭不可將現行別教難也今",
    "X57n0966_003:0254b19": "詳此說深有旨哉人不曉之妄生穿鑿耳然四明之",
    "X57n0966_003:0254b20": "說即是荊溪之意文中既云恐是爾前見思俱斷乃",
    "X57n0966_003:0254b21": "是別途之意若是常途別教初住斷見二住至七住",
    "X57n0966_003:0254b22": "斷思至六位中不應有退所言常途者即次斷根性",
    "X57n0966_003:0254b23": "若別途之說即是別教俱斷根性故荊溪云恐是爾",
    "X57n0966_003:0254b24": "前見思俱斷者即其意焉例如大婆沙亦明俱斷根",
    "X57n0966_003:0254c01": "性如云二十八使見道斷餘六十使修道斷此即俱",
    "X57n0966_003:0254c02": "斷人也四明之說與荊溪意同散無異轍深可信矣。",
    "X57n0966_003:0254c03": "四料揀釋妨[0254c03] 問若謂之常程別教者莫有別程別",
    "X57n0966_003:0254c04": "教耶。[0254c04] 答別教是一根性有異次斷根性故曰常程俱",
    "X57n0966_003:0254c05": "斷根性乃是別途若斷惑人雖則根性不同教秖是",
    "X57n0966_003:0254c06": "一也。[0254c06] 問身子退時為大通前耶大通後耶若大通前",
    "X57n0966_003:0254c07": "是者此是本門化用師之因果若大通後者結緣已",
    "X57n0966_003:0254c08": "來流浪五道何嘗稟別教修行耶。[0254c08] 答是大通之後以",
    "X57n0966_003:0254c09": "由身子退意乃出瓔珞此經屬昔且昔經中不應明",
    "X57n0966_003:0254c10": "本門事也若其然者大通已後退大流浪五道何&#x751E;",
    "X57n0966_003:0254c11": "稟別教修行耶雖云流浪中間亦有稟四教修行之",
    "X57n0966_003:0254c12": "人如三種逢值之文初義是圓第三類人是藏既有",
    "X57n0966_003:0254c13": "藏圓豈無通別。[0254c13] 問身子願說三乘若據當時遇惡",
    "X57n0966_003:0254c14": "知識從其乞眼退墮惡道何得發願施三乘法有何",
    "X57n0966_003:0254c15": "所以耶。[0254c15] 答以由因遇惡緣從其乞眼嗔心瞥起欲起",
    "X57n0966_003:0254c16": "二乘心因此招惡報故便發願將來成佛願說三乘",
    "X57n0966_003:0254c17": "或有機緣稟別修行至六心中或遇惡緣莫起二乘",
    "X57n0966_003:0254c18": "之心二乘之法非為究竟若起此心須招惡報由此",
    "X57n0966_003:0254c19": "之故願說三乘。[0254c19] 問身子願說三乘被機否若被機",
    "X57n0966_003:0254c20": "者華光純圓淨土無三乘人若不被機豈有設教不",
    "X57n0966_003:0254c21": "被機耶。[0254c21] 答還是被機乃是對圓機說三乘法恐彼土",
    "X57n0966_003:0254c22": "菩薩將來或取穢土之化或有機緣稟別教修行遇",
    "X57n0966_003:0254c23": "惡緣時莫起二乘心故是以對圓人說三乘法。[0254c23] 問",
    "X57n0966_003:0254c24": "身子遇惡知識乞眼退墮惡道未審淨目天子八萬",
    "X57n0966_003:0255a01": "人等值何惡緣退墮惡道耶。[0255a01] 答良由淨目天子八萬",
    "X57n0966_003:0255a02": "人等是身子同會之人同時發心行菩薩行因見身",
    "X57n0966_003:0255a03": "子遇惡緣故退是八萬人等各生退心耳。[0255a03] 問身子",
    "X57n0966_003:0255a04": "是權退實退是權有妨己義是實本是金龍陀佛於",
    "X57n0966_003:0255a05": "此二途如何判耶。[0255a05] 答身子約本雖權今約&#x8FF9;中斷惑",
    "X57n0966_003:0255a06": "分齊而說是實而非權也。[0255a06] 問戒疏中古師亦云身",
    "X57n0966_003:0255a07": "子十住第六心中退天台何不許耶。[0255a07] 答古師雖云十",
    "X57n0966_003:0255a08": "住第六心並不云是別教無教眼是故為今所破若",
    "X57n0966_003:0255a09": "爾止觀師謂是十法信中六心退天台何不破耶非",
    "X57n0966_003:0255a10": "謂不破但由古師閉目穿鑿不見經論明文既任胸",
    "X57n0966_003:0255a11": "臆不足可破也。[0255a11] 問瓔珞經云舍利弗等欲入七住",
    "X57n0966_003:0255a12": "值惡知識退入惡道戒疏&#x5374;云退作二乘者何耶。[0255a12] 答",
    "X57n0966_003:0255a13": "不出二意若云退作二乘者約初退期心以說若云",
    "X57n0966_003:0255a14": "墮惡道者約嗔心感報而辨。",
    "X57n0966_003:0255a15": "三品塵沙",
    "X57n0966_003:0255a16": "[0255a16] 塵沙一惑伏斷雖通於四教假觀正意唯在別教所",
    "X57n0966_003:0255a17": "論但能障事不牽生品帙體相意難曉今欲研詳厥",
    "X57n0966_003:0255a18": "旨略分三意伸之初明伏斷次究品帙三釋疑妨。",
    "X57n0966_003:0255a19": "初明伏斷者[0255a19] 然塵沙是障事之惑如云塵沙不是障",
    "X57n0966_003:0255a20": "是障障塵沙未審如何說伏斷相耶或曰名知為伏",
    "X57n0966_003:0255a21": "名見為破或曰名知為伏名解為破然此兩說各得",
    "X57n0966_003:0255a22": "一途未為盡善今詳茲意須知塵沙伏斷之相乃名",
    "X57n0966_003:0255a23": "其所見所聞以為伏名其所解所了以為破良由塵",
    "X57n0966_003:0255a24": "沙之惑不了諸法返為所障解了諸法無非法門若",
    "X57n0966_003:0255b01": "能曉了斯旨塵沙伏斷義甚分明。",
    "X57n0966_003:0255b02": "次究品[0255b02] 帙昔四念處云十住斷界外上品塵沙十行",
    "X57n0966_003:0255b03": "斷界外中品塵沙十迴向斷界外下品塵沙若爾三",
    "X57n0966_003:0255b04": "惑之中見思無明牽生障理可分品帙且塵沙既不",
    "X57n0966_003:0255b05": "牽生障理未審如何分其三品耶或曰約三根出假",
    "X57n0966_003:0255b06": "位說故分三品以對三位評曰三根出假四教皆然",
    "X57n0966_003:0255b07": "何獨別教分其三品況復三根出假上根乃是十信",
    "X57n0966_003:0255b08": "且上品塵沙自對十住位次天殊云何謬說或曰約",
    "X57n0966_003:0255b09": "教以分三品十住斷其藏通八門塵沙故曰上品十",
    "X57n0966_003:0255b10": "行斷別教四門故曰中品十向斷圓教四門故曰下",
    "X57n0966_003:0255b11": "品評曰三品塵沙並別教破那將四教對別三品今",
    "X57n0966_003:0255b12": "略示之諸滯自釋別教塵沙分三品者約門分之住",
    "X57n0966_003:0255b13": "破生滅無生八門故曰上品行破無量故曰中品向",
    "X57n0966_003:0255b14": "破無作故曰下品約門而說故分三品雖有生滅等",
    "X57n0966_003:0255b15": "十六門&#x7ADD;別塵沙不同昔人以對四教不了斯旨徒",
    "X57n0966_003:0255b16": "自云云耳。",
    "X57n0966_003:0255b17": "三釋疑妨[0255b17] 問四教皆破塵沙何獨別教以明三品",
    "X57n0966_003:0255b18": "耶。[0255b18] 答別教約人但對菩薩約惑言之秖對塵沙約觀",
    "X57n0966_003:0255b19": "言之唯對假觀由此義故以分三品餘教無此安可",
    "X57n0966_003:0255b20": "例齊。[0255b20] 問諸文並云別教八九十住破界內八門塵沙",
    "X57n0966_003:0255b21": "四念處何云十住破界外上品塵沙耶。[0255b21] 答約惑分齊",
    "X57n0966_003:0255b22": "八九十住但破界內四念處謂十住斷界外塵沙者",
    "X57n0966_003:0255b23": "不出二意一約假觀正意&#x8462;緣別教以假觀為正二",
    "X57n0966_003:0255b24": "約以惑從教良由別教是界外教故。[0255b24] 問止觀云若",
    "X57n0966_003:0255c01": "聞無量謂二乘無分但在菩薩菩薩用斷界內塵沙",
    "X57n0966_003:0255c02": "亦伏界外塵沙若聞無量謂二乘無分但在菩薩菩",
    "X57n0966_003:0255c03": "薩用斷界內外塵沙亦伏無明荊溪點云無量中分",
    "X57n0966_003:0255c04": "為兩句初句在行次句在向若爾初句既云斷界內",
    "X57n0966_003:0255c05": "塵沙亦伏界外塵沙正是十住荊溪那云初句在行",
    "X57n0966_003:0255c06": "耶。[0255c06] 答如荊溪云今明無量不取十住故云初句在行",
    "X57n0966_003:0255c07": "次句既云若聞無量謂二乘無分但在菩薩菩薩用",
    "X57n0966_003:0255c08": "斷界內外塵沙亦伏無明既云次句在向且十向位",
    "X57n0966_003:0255c09": "中正破界外下品塵沙那得又云斷界內塵沙耶當",
    "X57n0966_003:0255c10": "知界內塵沙十住已斷至十向位望前總說故云界",
    "X57n0966_003:0255c11": "內。[0255c11] 問禪門云金沙輪者金剛辨真沙喻無著行者",
    "X57n0966_003:0255c12": "若發見思真慧無染無著得三道果若是菩薩即入",
    "X57n0966_003:0255c13": "三賢十地位中能破一切塵沙煩惱是名金沙輪此",
    "X57n0966_003:0255c14": "文圓別兩教如何收攝是圓初住已破無明不應三",
    "X57n0966_003:0255c15": "賢十地尚破塵沙是別三賢位中可云破塵沙十地",
    "X57n0966_003:0255c16": "無明尚教道說況破塵沙耶。[0255c16] 答有二解一曰是圓約",
    "X57n0966_003:0255c17": "真出假位說圓人初住破無明已即能和光同塵出",
    "X57n0966_003:0255c18": "假化物諸聲聞至法華開顯破無明後已入初住方",
    "X57n0966_003:0255c19": "去淨佛國土與物結緣即真出假也一曰是別教始",
    "X57n0966_003:0255c20": "終教道而說以由別教始終皆詮塵沙故云三賢十",
    "X57n0966_003:0255c21": "地破塵沙其實十地因中有教果上無人今云破塵",
    "X57n0966_003:0255c22": "沙者教道說耳然此二解皆有意趣取捨在人也。",
    "X57n0966_003:0255c23": "小乘懺重",
    "X57n0966_003:0255c24": "[0255c24] 小乘懺重持犯條然經律交參疏記互出有遮有性",
    "X57n0966_003:0256a01": "或制或開罪分重輕懺明可否今輒和會令義有歸",
    "X57n0966_003:0256a02": "略出四科&#x758E;通決擇初究懺重次辯足數三判定業",
    "X57n0966_003:0256a03": "四釋疑妨。",
    "X57n0966_003:0256a04": "且初究懺重者[0256a04] 小乘教中犯四夷罪還許懺否若云",
    "X57n0966_003:0256a05": "可懺輔行乃云小無懺重之說仍成重罪未忘若云",
    "X57n0966_003:0256a06": "不通光明疏中明小乘取相懺乃云犯欲人作毒蛇",
    "X57n0966_003:0256a07": "口想此觀成時婬罪即滅豈非懺重或曰空有兩門",
    "X57n0966_003:0256a08": "故有通懺不通懺異有門存相不容懺重空門忘相",
    "X57n0966_003:0256a09": "事可通行或曰經藏通懺戒藏不通如妙玄云小乘",
    "X57n0966_003:0256a10": "戒藏不許懺重修多羅藏使犯重人念佛身佛身者",
    "X57n0966_003:0256a11": "念空是也此之兩說但是推托之&#x8FA4;全未合旨今謂",
    "X57n0966_003:0256a12": "小乘懺重遮性兩分佛未出時輪王制者名為性戒",
    "X57n0966_003:0256a13": "如來出世新醫重制名之曰遮在家人秖犯輪王業",
    "X57n0966_003:0256a14": "道性罪若出家人非唯犯性亦則違佛重制夷罪曰",
    "X57n0966_003:0256a15": "遮凡諸經律不許懺者業道性罪決不可容故云小",
    "X57n0966_003:0256a16": "無懺重之說其可懺者但能懺其如來重制違無作",
    "X57n0966_003:0256a17": "遮罪若四分律云比丘比丘尼犯夷罪已無覆藏心",
    "X57n0966_003:0256a18": "令如法懺悔此則許懺遮罪若百錄云夫四重五逆",
    "X57n0966_003:0256a19": "佛海死屍依小乘經如斷多羅樹必竟不生者此則",
    "X57n0966_003:0256a20": "不許懺其性罪將此兩義收攝諸文罄無不盡也。",
    "X57n0966_003:0256a21": "二辨足數者[0256a21] 既許小乘懺重遮罪若滅復本清淨還",
    "X57n0966_003:0256a22": "足大僧數否若云足數輔行乃云況寶梁誠制足數",
    "X57n0966_003:0256a23": "無文若云不許下文又云南山行儀亦用此文若準",
    "X57n0966_003:0256a24": "此意足數可矣或曰作法懺成未有表照不可足數",
    "X57n0966_003:0256b01": "取相懺成臂有罪滅兩字為證故可足數或曰西土",
    "X57n0966_003:0256b02": "大小分途不可足數此方雙弘大小故可通容今謂",
    "X57n0966_003:0256b03": "不然應知所犯重人雖通懺悔其罪若滅但為學悔",
    "X57n0966_003:0256b04": "沙彌秖於眾僧下坐故云寶梁誠制足數無文若下",
    "X57n0966_003:0256b05": "文又云足數可矣者以由南山行儀明犯重人不許",
    "X57n0966_003:0256b06": "足數若欲足數須依&#x8657;空藏經懺悔若於夢中若坐",
    "X57n0966_003:0256b07": "禪中見奇異相或以摩尼珠印行者臂上作罪滅字",
    "X57n0966_003:0256b08": "若得此相還入僧中如法說戒方可足數故荊溪云",
    "X57n0966_003:0256b09": "若準此意足數可矣但南山小乘教門不許懺重乃",
    "X57n0966_003:0256b10": "以足數此乃專依大乘懺法方可足數大小義別不",
    "X57n0966_003:0256b11": "可混然故上斥云安用大教懺夷以足小乘僧數上",
    "X57n0966_003:0256b12": "下一貫實不相違。",
    "X57n0966_003:0256b13": "三辨定業者[0256b13] 今來定業還通懺否若通懺者華嚴經",
    "X57n0966_003:0256b14": "云假使百千劫所作業不忘因緣會遇時果報還自",
    "X57n0966_003:0256b15": "受若不可懺光明懺悔云所有業障皆悉消除又觀",
    "X57n0966_003:0256b16": "音懺云即破業障現前見佛然此之意亦多異說今",
    "X57n0966_003:0256b17": "直伸之應知若應親機&#x758E;或機應俱&#x758E;是故定業決",
    "X57n0966_003:0256b18": "不可懺若機親應&#x758E;機應俱親感應道交所以定業",
    "X57n0966_003:0256b19": "即通懺悔如玅樂云若其機感厚則定業亦能轉據",
    "X57n0966_003:0256b20": "此明文定業通懺其義顯矣若今釋迦有九惱者是",
    "X57n0966_003:0256b21": "為果上作利生本欲令眾生不敢造業如輔行云縱",
    "X57n0966_003:0256b22": "至果位廣償作利物因豈同於違且沈三趣此文照",
    "X57n0966_003:0256b23": "之不可異說。",
    "X57n0966_003:0256b24": "四釋疑妨[0256b24] 問若謂小乘雖通懺遮不可足數者付",
    "X57n0966_003:0256c01": "法藏傳那云滅重罪已時人號為清淨律師豈不足",
    "X57n0966_003:0256c02": "數。[0256c02] 答由證果故既有證驗足數無妨如彼傳云闍夜",
    "X57n0966_003:0256c03": "那為嫂送食比丘因此即犯重罪化作火坑令入懺",
    "X57n0966_003:0256c04": "悔說法罪滅得阿羅漢時人號為清淨律師既證果",
    "X57n0966_003:0256c05": "已入大僧數於理無咎若未證果但為學悔決不可",
    "X57n0966_003:0256c06": "容足大僧數耳。",
    "X57n0966_003:0256c07": "所聞法體",
    "X57n0966_003:0256c08": "[0256c08] 經中首初如是兩字科家謂之所聞法體以由聖人",
    "X57n0966_003:0256c09": "所說之法皆是阿難所聞體有當體所依自來異論",
    "X57n0966_003:0256c10": "多轍今欲指歸一揆粗分四意伸之初來意次會異",
    "X57n0966_003:0256c11": "三正途四料揀。",
    "X57n0966_003:0256c12": "初來意者[0256c12] 然所聞法體者即經中如是二字是也以",
    "X57n0966_003:0256c13": "由如來滅度之後結集法藏之時迦葉而為首座阿",
    "X57n0966_003:0256c14": "難乃能任持欲唱諸經總題問云仁者聞否然後答",
    "X57n0966_003:0256c15": "曰如是我聞而此二字亦問答之辭亦指法之辭由",
    "X57n0966_003:0256c16": "是之故既有其體必有當體所依今所辨者意在茲",
    "X57n0966_003:0256c17": "焉。",
    "X57n0966_003:0256c18": "次會異[0256c18] 一云所聞法體與能詮教體是同所以疏中",
    "X57n0966_003:0256c19": "以傳釋如以詮釋是故云阿難所傳文句似水分瓶",
    "X57n0966_003:0256c20": "由此知之在能詮邊則為教體在所聞處故曰法體",
    "X57n0966_003:0256c21": "既與教體是同還以四法和合為當體空中二理為",
    "X57n0966_003:0256c22": "所依評曰若云是同何分二體之別況能詮教體未",
    "X57n0966_003:0256c23": "涉所詮何須妄說次云以能詮所詮為當體佛世金",
    "X57n0966_003:0256c24": "口梵音為所依評曰金口梵音正是能說何得認為",
    "X57n0966_003:0257a01": "法體所依耶三云乃以三經為體不分當體所依評",
    "X57n0966_003:0257a02": "曰一家說義法不孤立若以事為當體即以理為所",
    "X57n0966_003:0257a03": "依若以理為當體即以事為所依何云不分能所四",
    "X57n0966_003:0257a04": "云以能詮所詮一實三假并其真中二理&#x7ADD;為當體",
    "X57n0966_003:0257a05": "以十界色心諸法為所依評曰豈離一實三假真中",
    "X57n0966_003:0257a06": "二理之外別有十界色心諸法說義重繁非文正意",
    "X57n0966_003:0257a07": "也。",
    "X57n0966_003:0257a08": "三正途[0257a08] 今明所聞法體者荊溪既云始自如是終乎",
    "X57n0966_003:0257a09": "而去一部經文皆所聞體須以教行理三經為當體",
    "X57n0966_003:0257a10": "以阿難想行二蘊為所依以由如來八音四辨而說",
    "X57n0966_003:0257a11": "流入阿難想行蘊中至於結集之時彰灼形於紙墨",
    "X57n0966_003:0257a12": "準此而判驗知法體所依須指想行二蘊若當體之",
    "X57n0966_003:0257a13": "體直須通指三經故玅樂云故所傳所詮皆所聞體",
    "X57n0966_003:0257a14": "能詮教體唯局教經故昔人不曉輒將教體同異為",
    "X57n0966_003:0257a15": "妨殊不知其教體法體能所不同通局有異致茲謬",
    "X57n0966_003:0257a16": "說以惑時情今直示之使如鏡像其義顯矣。",
    "X57n0966_003:0257a17": "四料揀者[0257a17] 問能詮教體所聞法體既皆通一經何",
    "X57n0966_003:0257a18": "故教體乃指真中二理為所依體所聞法體&#x5374;以阿",
    "X57n0966_003:0257a19": "難想行為所依體不指真中二理者何。[0257a19] 答二體雖則",
    "X57n0966_003:0257a20": "皆通一經能詮教體以能詮所詮對分當體所依若",
    "X57n0966_003:0257a21": "所聞法體以能聞所聞相對而論當體所依能詮所",
    "X57n0966_003:0257a22": "詮皆所聞當體指能聞阿難行蘊為所依體。[0257a22] 問所",
    "X57n0966_003:0257a23": "聞法體若指阿難想行二蘊為所依體佛世可爾滅",
    "X57n0966_003:0257a24": "後云何耶。[0257a24] 答所聞法體唯佛世可論不通滅後以由",
    "X57n0966_003:0257b01": "佛說一切諸法流入阿難想行蘊中然後將此任持",
    "X57n0966_003:0257b02": "之法傳於貝葉之上不可以佛世而妨滅後。[0257b02] 問若",
    "X57n0966_003:0257b03": "以三經為所聞體教經可爾行理二經如何所聞耶。",
    "X57n0966_003:0257b04": "[0257b04] 答教必詮理即是理經諸教之中各明行位此即行",
    "X57n0966_003:0257b05": "經如玅樂云豈可阿難傳佛無詮之教故彼文理相",
    "X57n0966_003:0257b06": "稱之法是我所傳故下方云聞等。",
    "X57n0966_003:0257b07": "能詮教體",
    "X57n0966_003:0257b08": "[0257b08] 聖人所說曰教機緣行之曰效既有教名名下必有",
    "X57n0966_003:0257b09": "其體所以肇云名有召物之功物有應名之實言教",
    "X57n0966_003:0257b10": "體者由根利鈍不同六塵悟入有異當體所依略須",
    "X57n0966_003:0257b11": "辨示佛世滅後同異須論今欲伸明聊分為四初所",
    "X57n0966_003:0257b12": "出文旨次佛世辨體三滅後辨體四料揀釋疑。",
    "X57n0966_003:0257b13": "初所出文旨者[0257b13] 華嚴疏云大小乘中通明四法一聲",
    "X57n0966_003:0257b14": "二名三句四文取捨不同名有三說小乘三者婆沙",
    "X57n0966_003:0257b15": "云如是佛教以何為體一云語業為體乃音聲也二",
    "X57n0966_003:0257b16": "云名等為體即名身句身文身也廣如彼文又楞嚴",
    "X57n0966_003:0257b17": "經云此方真教體清淨在音聞欲入三摩地皆因聞",
    "X57n0966_003:0257b18": "中入又俱舍云牟尼說法蘊數有八十千彼體語或",
    "X57n0966_003:0257b19": "名皆色行蘊攝。",
    "X57n0966_003:0257b20": "次佛世辨體者[0257b20] 若以十方此土對論塵塵無非佛事",
    "X57n0966_003:0257b21": "根根皆能悟入由根利鈍宜樂不同此方機緣多從",
    "X57n0966_003:0257b22": "聲入耳根最利是所堪宜餘根鈍故偏愛聞聲各逐",
    "X57n0966_003:0257b23": "方土各隨所宜或瞪目思惟或嗅香覺觸等是則六",
    "X57n0966_003:0257b24": "塵皆能悟道雖以方土入道不同所論教體並皆是",
    "X57n0966_003:0257c01": "一然教體者自昔宗計有二不同初語業師即執音",
    "X57n0966_003:0257c02": "聲一實為體三假乃是佛之作用不能開示眾生不",
    "X57n0966_003:0257c03": "得為體次名句師乃用三假為體一實音聲但依於",
    "X57n0966_003:0257c04": "展轉因故謂語起名名能顯義即是色法不得為體",
    "X57n0966_003:0257c05": "此之二說各執一邊則墮偏計應知教體須是一實",
    "X57n0966_003:0257c06": "三假四法和合方得為體故妙樂云和合之言不可",
    "X57n0966_003:0257c07": "欺也此意俱舍論中以評臧否如彼論云二師分諍",
    "X57n0966_003:0257c08": "不同今準正理論宗計二師皆取故正理鈔云案上",
    "X57n0966_003:0257c09": "二說各有所由諸論皆有兩緣之義未聞決判西方",
    "X57n0966_003:0257c10": "傳說具乃無虧何者若據以教攝機非聲無以可聽",
    "X57n0966_003:0257c11": "若據以詮求旨非名無以表彰然其教體雖通六塵",
    "X57n0966_003:0257c12": "以本求之別在音聲為體如玅樂云雖有滅後色經",
    "X57n0966_003:0257c13": "乃至名句行蘊所攝淨名香&#x98F0;及以法行思惟悟等",
    "X57n0966_003:0257c14": "並以金口聲教為本由是知之於聲塵上一實三假",
    "X57n0966_003:0257c15": "和合而為教體玅樂復云若使一字一聲眼耳二識",
    "X57n0966_003:0257c16": "不俱則名句文皆不成就&#x8462;由此三皆從如來金口",
    "X57n0966_003:0257c17": "梵音之上屈曲建立若一實者毗曇三種色中可對",
    "X57n0966_003:0257c18": "不可見色收。",
    "X57n0966_003:0257c19": "三滅後辨體者[0257c19] 亦乃不出一實三假為體但由一實",
    "X57n0966_003:0257c20": "則與佛世不同三假乃與佛世無異以由佛世聲為",
    "X57n0966_003:0257c21": "一實滅後色為一實黃卷赤軸是也若滅後未結集",
    "X57n0966_003:0257c22": "前梵音雖謝名句文三置在阿難想行蘊中然後結",
    "X57n0966_003:0257c23": "集方有紙墨之相故玅樂云有人不許滅後色經唯",
    "X57n0966_003:0257c24": "名云句屬於行蘊若其全不許見經初盡合改聞得",
    "X57n0966_003:0258a01": "此之意佛世滅後雖殊三假無別。",
    "X57n0966_003:0258a02": "四料揀釋疑[0258a02] 問如上所明當體可見未審指何以",
    "X57n0966_003:0258a03": "為所依體耶。[0258a03] 答今此教體所依即是事為當體理為",
    "X57n0966_003:0258a04": "所依何者&#x8462;緣理由教顯教謝理立今此能詮不出",
    "X57n0966_003:0258a05": "八教然此八教不離一實三假由是知之一實三假",
    "X57n0966_003:0258a06": "為當體真中二理以為所依。[0258a06] 問此土聲塵可論一",
    "X57n0966_003:0258a07": "實三假餘塵還可說否。[0258a07] 答餘塵亦明且如見色即是",
    "X57n0966_003:0258a08": "一實色有青黃豈非是名揀非餘塵此非是句纔有",
    "X57n0966_003:0258a09": "名句必依其文所言文者乃是文飾表彰亦有三假",
    "X57n0966_003:0258a10": "明矣。[0258a10] 問佛世以聲為經滅後以色為經釋籤那云聲",
    "X57n0966_003:0258a11": "為佛事且據佛世義通滅後耶。[0258a11] 答滅後如來梵音雖",
    "X57n0966_003:0258a12": "謝四依流通經者於此得聞故云義通滅後。[0258a12] 問玅樂",
    "X57n0966_003:0258a13": "云有人不許滅後色為經唯云名句屬於行蘊若其",
    "X57n0966_003:0258a14": "全不許見經初盡合改聞若爾不許色經乃是黃卷",
    "X57n0966_003:0258a15": "赤軸何故以佛聲塵為妨&#x5374;云改聞者何耶。[0258a15] 答經初",
    "X57n0966_003:0258a16": "盡合改聞者若不許色應不許聲先因眼耳所得次",
    "X57n0966_003:0258a17": "方流入想行然後結集方乃成文既不許色亦不許",
    "X57n0966_003:0258a18": "聲若其然者應須改聞以由聲是可對色也。[0258a18] 問淨",
    "X57n0966_003:0258a19": "名香&#x98F0;及以法行思惟悟等並以金口聲教為本何",
    "X57n0966_003:0258a20": "故又云十方世界亦有嗅香覺觸瞪視而得悟者豈",
    "X57n0966_003:0258a21": "可聲教求其初耶此文不以聲教為初者何。[0258a21] 答此乃",
    "X57n0966_003:0258a22": "他土此土對說此土雖有六塵悟道並以聲教求其",
    "X57n0966_003:0258a23": "本也他土雖於諸塵悟道不假聲教以為其初是故",
    "X57n0966_003:0258a24": "乃云豈可聲教求其初也。",
    "X57n0966_003:0258b01": "別佛成道",
    "X57n0966_003:0258b02": "[0258b02] 別佛成道其義難明先輩雖則研尋曾未達其膚理",
    "X57n0966_003:0258b03": "予因暇日閱華嚴經偶得茲文洞明斯旨謹以抄錄",
    "X57n0966_003:0258b04": "留寄後賢令心不狐疑使文無滯塞自舊疑云秪一",
    "X57n0966_003:0258b05": "悉達太子金剛土臺成道其有四見不同何故玅樂",
    "X57n0966_003:0258b06": "乃云或云三世諸佛皆色究竟天成無上道並別佛",
    "X57n0966_003:0258b07": "相若其然者莫也別佛色究竟天成道非金剛土臺",
    "X57n0966_003:0258b08": "耶因此一文疑情競起其有答曰秪是一佛金剛土",
    "X57n0966_003:0258b09": "臺成道別機自見在色究竟天機見不同不須和會",
    "X57n0966_003:0258b10": "作此判之誠為妄說未見其意今出正義自見其非",
    "X57n0966_003:0258b11": "應知實而言之四佛成道並在金剛土臺今妙樂云",
    "X57n0966_003:0258b12": "皆色究竟天成無上道並別佛相者此附別教教道",
    "X57n0966_003:0258b13": "以十地對天而說如華嚴經以其十地對其天主四",
    "X57n0966_003:0258b14": "天王天對初地乃至色究竟天對第十地如彼經云",
    "X57n0966_003:0258b15": "十法雲地神通智慧說不可盡乃至云住此地菩薩",
    "X57n0966_003:0258b16": "多作摩醯首羅天王又涅槃疏云大自在者即摩醯",
    "X57n0966_003:0258b17": "首羅居色界頂主大千界十地菩薩&#x8FF9;現其中以此",
    "X57n0966_003:0258b18": "究之十地對天其第十地正當色究竟天即是別佛",
    "X57n0966_003:0258b19": "補處之位&#x8FF9;示天主之形於法雲位進斷一品無明",
    "X57n0966_003:0258b20": "成於別教玅覺果佛若爾補處應指等覺一位那指",
    "X57n0966_003:0258b21": "第十地耶當知等覺一位或有或無今取等覺合在",
    "X57n0966_003:0258b22": "法雲故以法雲為補處位是以荊溪得此之意故云",
    "X57n0966_003:0258b23": "別佛色究竟天成無上道也若爾文句秪云單現尊",
    "X57n0966_003:0258b24": "特坐蓮華臺受佛職者即別佛自覺覺他荊溪得何",
    "X57n0966_003:0258c01": "經論之意便云別佛色究竟天成道者何耶答華嚴",
    "X57n0966_003:0258c02": "經文并涅槃疏&#x7ADD;云十地菩薩居色界頂作摩醯首",
    "X57n0966_003:0258c03": "羅天主且法雲地既是別佛補處故指色究竟天為",
    "X57n0966_003:0258c04": "別佛成道也若爾華嚴經云十法雲地多作摩醯首",
    "X57n0966_003:0258c05": "羅天王此為教道為果有人若果有人且別法雲但",
    "X57n0966_003:0258c06": "有其教何&#x751E;有人若云無人法雲可爾首羅天主安",
    "X57n0966_003:0258c07": "得無人答華嚴經者法華已前別教教主對別教機",
    "X57n0966_003:0258c08": "教道權說&#x8462;緣別教玅覺果佛有教無人悉檀赴物",
    "X57n0966_003:0258c09": "為引下凡入地方便且作此說若首羅天主彰灼有",
    "X57n0966_003:0258c10": "人若單修十善及修禪定但為天民加修四無量心",
    "X57n0966_003:0258c11": "者得為天主妙玄文句及淨名疏並作此說何關別",
    "X57n0966_003:0258c12": "教法雲菩薩來作天主也。",
    "X57n0966_003:0258c13": "玄文四序",
    "X57n0966_003:0258c14": "[0258c14] 三部之初四序為最括一經之大旨總兩部之緣由",
    "X57n0966_003:0258c15": "文約義豐言深意遠欲得始終不壅當須於此洞明",
    "X57n0966_003:0258c16": "今示大猷聊分為四初徵問二評謬三正義四覆&#x758E;。",
    "X57n0966_003:0258c17": "初徵問者[0258c17] 然玅玄中有乎四序初私記緣起乃是章",
    "X57n0966_003:0258c18": "安總序二部緣起義則可知後之一序是大師玄文",
    "X57n0966_003:0258c19": "本序亦則可見唯中間序王及私序王者釋籤點云",
    "X57n0966_003:0258c20": "初一是大師別行經序次序王去是記者所序若爾",
    "X57n0966_003:0258c21": "今此正序玄文何謂別行經序仍似繁重如何消遣。",
    "X57n0966_003:0258c22": "二評謬者[0258c22] 舊云荊溪科序王為別行經序者斯&#x8462;大",
    "X57n0966_003:0258c23": "師別時或為王公大臣或為徒眾庶民等講經之時",
    "X57n0966_003:0258c24": "而有此序非謂講玄有此序也所以記家結集在於",
    "X57n0966_003:0259a01": "玄文初者由此序中既不序其三分但序五重大義",
    "X57n0966_003:0259a02": "氣類相從是以集在玄文之初又況筆在章安之手",
    "X57n0966_003:0259a03": "理亦無妨評曰荊溪科節玄文四序分為兩段初私",
    "X57n0966_003:0259a04": "記緣起科為總序後之三序並則科為正序玄文何",
    "X57n0966_003:0259a05": "謂別時講經有此序耶更有多妨不欲委評待出正",
    "X57n0966_003:0259a06": "義自顯其非。",
    "X57n0966_003:0259a07": "三正義者[0259a07] 凡欲釋義先原本文方見其旨豈可棄本",
    "X57n0966_003:0259a08": "而求其諸今判四序並在玄文不可別說如籤文釋",
    "X57n0966_003:0259a09": "緣起序畢即云初總序竟次正序玄文總有三序既",
    "X57n0966_003:0259a10": "云正序玄文豈是別時講經有此序耶且如荊溪釋",
    "X57n0966_003:0259a11": "王字謂起也初也序起眾文之始故云序王既云眾",
    "X57n0966_003:0259a12": "文之始豈非一部玄文又如大師序王中云經者外",
    "X57n0966_003:0259a13": "國稱修多羅聖教之都名有翻無翻事如後釋荊溪",
    "X57n0966_003:0259a14": "點云五味教法並稱為經故云都名具如第八故云",
    "X57n0966_003:0259a15": "如後此文顯指經之一字如第八卷釋驗是玄序非",
    "X57n0966_003:0259a16": "經序也若謂經序應云事如前釋那云後釋耶又復",
    "X57n0966_003:0259a17": "中間二序乃是師資相成文義因依是故有之亦非",
    "X57n0966_003:0259a18": "繁雜如籤文云從私序王去章安私序又為二先序",
    "X57n0966_003:0259a19": "次釋序初又為二先談始末次釋經題大師序中總",
    "X57n0966_003:0259a20": "以經題含於始末大師從義題中義必含於體等章",
    "X57n0966_003:0259a21": "安從說說必體等與釋名異文義因依故復重釋是",
    "X57n0966_003:0259a22": "則大師從義義含體等其旨幽隱章安從說說出五",
    "X57n0966_003:0259a23": "章義方彰顯文義相須故有二序雖復兩途並是玄",
    "X57n0966_003:0259a24": "序若將序王為別時講經序者返顯私序王文亦是",
    "X57n0966_003:0259b01": "經序何以不究如此麤淺今出斯旨眾義泠然是其",
    "X57n0966_003:0259b02": "玄序無復疑矣。",
    "X57n0966_003:0259b03": "四覆&#x758E;[0259b03] 問大師從義章安從說其相云何答大師",
    "X57n0966_003:0259b04": "從義者直序經題義含五章故云從義章安乃取如",
    "X57n0966_003:0259b05": "來大通佛時及今日法華為一類小機說出五章故",
    "X57n0966_003:0259b06": "云從說 問序王既是玄序何故&#x5374;云別行經序答",
    "X57n0966_003:0259b07": "秪緣大師有其兩序對本序說故云別行若玄文本",
    "X57n0966_003:0259b08": "序乃序七番共解五義各釋等若序王文別序五字",
    "X57n0966_003:0259b09": "經題故稱別行經序義含名體宗用豈非正序玄文",
    "X57n0966_003:0259b10": "非別講經有此序也。"
}