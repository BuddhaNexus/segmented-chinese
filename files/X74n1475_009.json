{
    "X74n1475_009:0432c01": "圓覺道場禪觀等法事禮懺文卷第九",
    "X74n1475_009:0432c02": "終南山草堂寺沙門　宗密　述",
    "X74n1475_009:0432c03": "第十二上(彌勒菩薩所問之一。十唱九十二偈。依金皷懺悔發願)。歎佛",
    "X74n1475_009:0432c04": "　我今稽首一切智　　三千世界希有尊",
    "X74n1475_009:0432c05": "　種種妙好皆嚴飾　　色如琉璃淨無垢",
    "X74n1475_009:0432c06": "　猶如滿月處虗空　　妙頗梨網映金軀",
    "X74n1475_009:0432c07": "　種種光明以嚴飾　　於生死苦瀑流內",
    "X74n1475_009:0432c08": "　老病憂愁水所標　　如是苦海難堪忍",
    "X74n1475_009:0432c09": "　佛日舒光令永竭　　盡此大地諸山嶽",
    "X74n1475_009:0432c10": "　折如微塵能等知　　毛端滴海尚可量",
    "X74n1475_009:0432c11": "　佛之功德無能數　　一切有情皆共讚",
    "X74n1475_009:0432c12": "　世尊名稱諸功德　　清淨相好妙莊嚴",
    "X74n1475_009:0432c13": "　不可稱量知分齊",
    "X74n1475_009:0432c14": "至心歸命。禮大方廣圓覺經中大光明藏現諸淨土",
    "X74n1475_009:0432c15": "毗盧遮那佛。",
    "X74n1475_009:0432c16": "彌勒菩薩所問之一。問生死根本",
    "X74n1475_009:0432c17": "第一　四　躡前段經意生起此意之文",
    "X74n1475_009:0432c18": "　尋教先須通大意　　今分科段注心聽",
    "X74n1475_009:0432c19": "　前說四章理事備　　不知此後更何名",
    "X74n1475_009:0432c20": "　菩提涅槃無上果　　都由二障故難成",
    "X74n1475_009:0432c21": "　涅槃之鄣名貪愛　　菩提之鄣名無明",
    "X74n1475_009:0432c22": "　飜破無明前總了　　蕩除貪愛此章經",
    "X74n1475_009:0432c23": "　但詳前後經中意　　此意文中節節呈",
    "X74n1475_009:0432c24": "　今且略開二大段　　二障門中更廣明",
    "X74n1475_009:0433a01": "　此初彌勒諮陳處　　便是發揚斷愛萠",
    "X74n1475_009:0433a02": "於是彌勒菩薩白佛言。世尊廣為菩薩。開秘密藏。令",
    "X74n1475_009:0433a03": "諸大眾。深悟輪迴。分別邪正。能施末世一切眾生。無",
    "X74n1475_009:0433a04": "畏道眼。於大涅槃。生決定信。無復重隨輪轉境界起",
    "X74n1475_009:0433a05": "循環見。世尊若諸菩薩及末世眾生。欲遊如來大寂",
    "X74n1475_009:0433a06": "滅海。云何當斷輪迴根本。於諸輪迴。有幾種性。修佛菩",
    "X74n1475_009:0433a07": "提。幾等差別。迴入塵勞。當設幾種教化方便。度諸眾生。",
    "X74n1475_009:0433a08": "第二　二　述讚問目",
    "X74n1475_009:0433a09": "　逸多慶謝前疑決　　為眾諮求出苦源",
    "X74n1475_009:0433a10": "　欲證如來大寂滅　　云何當斷死生根",
    "X74n1475_009:0433a11": "　於諸輪迴幾種性　　進修佛果幾多門",
    "X74n1475_009:0433a12": "　迴入塵勞欲教化　　幾多方便度迷昏",
    "X74n1475_009:0433a13": "爾時世尊。告彌勒菩薩言。善哉善哉。善男子。汝等乃",
    "X74n1475_009:0433a14": "能。為諸眾菩薩。及末世眾生。請問如來深奧秘密微",
    "X74n1475_009:0433a15": "妙之義。令諸菩薩。潔清慧目及。令一切末世眾生。永",
    "X74n1475_009:0433a16": "斷輪迴。心悟實相。具無生忍。汝今諦聽。當為汝說。",
    "X74n1475_009:0433a17": "第三　四　讚問許說",
    "X74n1475_009:0433a18": "　佛聞彌勒諮陳意　　深契時宣讚善哉",
    "X74n1475_009:0433a19": "　藥病相投然始要　　機緣差互却為災",
    "X74n1475_009:0433a20": "　前者所譚無不修　　悉從法界海中來",
    "X74n1475_009:0433a21": "　眾生妄想心頭事　　次第之問未與開",
    "X74n1475_009:0433a22": "　此處極深極秘妙　　三賢十聖亦難裁",
    "X74n1475_009:0433a23": "　始道四生皆是佛　　又言五性總輪迴",
    "X74n1475_009:0433a24": "　向佛心中勸修習　　於清淨處說塵埃",
    "X74n1475_009:0433b01": "　須契機情兼契理　　至心諦受勿疑猜",
    "X74n1475_009:0433b02": "推本來中文四",
    "X74n1475_009:0433b03": "一指愛為本二欲助成因三展轉更依",
    "X74n1475_009:0433b04": "四起諸業報",
    "X74n1475_009:0433b05": "善男子。一切眾生。從無始際。由有種種恩愛貪欲。故",
    "X74n1475_009:0433b06": "有輪迴。若諸世界。一切種性卵生。胎生濕生。化生。皆",
    "X74n1475_009:0433b07": "因婬欲。而正性命。當知輪迴。愛為根本。",
    "X74n1475_009:0433b08": "第四　三　當第一指愛為本",
    "X74n1475_009:0433b09": "　眾生本性雖聞佛　　妄念元來不覺知",
    "X74n1475_009:0433b10": "　無始執身為自體　　致令貪愛鎮相隨",
    "X74n1475_009:0433b11": "　貪即發瞋廣造業　　業緣報應無(音沒)休時",
    "X74n1475_009:0433b12": "　輪轉周迴三界內　　上生非想亦難離",
    "X74n1475_009:0433b13": "　當知愛是輪迴本　　先除根本莫尋枝",
    "X74n1475_009:0433b14": "　況復四生皆約染　　定知愛本更無疑",
    "X74n1475_009:0433b15": "第五　九　廣分別恩愛貪欲差別之相",
    "X74n1475_009:0433b16": "　上且標宗定本末　相生行相說猶麤",
    "X74n1475_009:0433b17": "　今却依經為次第　細論枝葉及根株",
    "X74n1475_009:0433b18": "　愛是自然常染著　貪因愛境發希須",
    "X74n1475_009:0433b19": "　麤細相資方洞業　根苗相異體無殊",
    "X74n1475_009:0433b20": "　有時情愛非貪取　幽奇巖壑路崎嶇(如好遊山",
    "X74n1475_009:0433b21": "水者。到勝境念念愛之。若與之令任。即不肯取。明非貪也)",
    "X74n1475_009:0433b22": "　有物貪多非意愛　秤量苦藥競分銖(若口之藥",
    "X74n1475_009:0433b23": "人皆不愛。若買人即貪斤兩之多)　恩愛纏眠難棄捨",
    "X74n1475_009:0433b24": "　從無始際與身俱　積恩成愛唯滋蔓(須得他息",
    "X74n1475_009:0433c01": "漸漸成愛)　因愛行恩非所圖(愛重前人",
    "X74n1475_009:0433c02": "便欲與物非別所圖也)　有愛非恩他美女",
    "X74n1475_009:0433c03": "　有恩非愛或相辜(既辜其恩。即明非愛是其人也)",
    "X74n1475_009:0433c04": "　亦愛亦思慈父母　或多愛慧兩情符(亦是恩愛",
    "X74n1475_009:0433c05": "俱也)　塵勞八萬皆由愛",
    "X74n1475_009:0433c06": "　世界三千每共居　恩愛生憂因愛怖",
    "X74n1475_009:0433c07": "　若離於愛二俱無　納想為胎流愛種",
    "X74n1475_009:0433c08": "　發生吸引業同途(佛頂云。流愛為種。納想為胎。吸引同業故愛身也)",
    "X74n1475_009:0433c09": "　有愛即生愛盡滅　千生萬死愛為株",
    "X74n1475_009:0433c10": "　欲脫輪迴生死苦　先除貪愛次諸餘",
    "X74n1475_009:0433c11": "　修心斷愛塵勞散　代樹除根枝葉枯",
    "X74n1475_009:0433c12": "　樹木留根空去葉　他日生條漸漸麤",
    "X74n1475_009:0433c13": "　修行存愛雖精苦　還從上界入冥途",
    "X74n1475_009:0433c14": "由有諸欲。助發愛性。是故能令生死相續。欲因愛生。",
    "X74n1475_009:0433c15": "命因欲有。眾生愛命。還依欲本。愛欲為因。愛命為果。",
    "X74n1475_009:0433c16": "第六　三　二欲(欲者五欲)助成因三展轉更依",
    "X74n1475_009:0433c17": "　愛之性相如前說　　從茲生起次應聽",
    "X74n1475_009:0433c18": "　由有五塵發愛性　　貪欲便從愛性生",
    "X74n1475_009:0433c19": "　身命復從貪欲有　　護命還滋愛本情",
    "X74n1475_009:0433c20": "　始終展轉相依約　　致使死生不暫停",
    "X74n1475_009:0433c21": "　愛欲為因愛命果　　果因相續不相傾",
    "X74n1475_009:0433c22": "　如是循環於六道　　輪迴因此得其名",
    "X74n1475_009:0433c23": "第七　四　躡前標舉造業受報之意",
    "X74n1475_009:0433c24": "　前說輪迴最初本　　次說輪迴生起因",
    "X74n1475_009:0434a01": "　如今正說輪迴相　　造業受於六道身",
    "X74n1475_009:0434a02": "　只緣愛住常流注　　念念攀緣五種塵",
    "X74n1475_009:0434a03": "　塵境違情或順意　　世途違順豈能均",
    "X74n1475_009:0434a04": "　境順愛情即貪著　　境違於愛即生瞋",
    "X74n1475_009:0434a05": "　貪瞋皆造眾多業　　違順供能助起因",
    "X74n1475_009:0434a06": "　善惡兼於不動等　　此三行相次應陳",
    "X74n1475_009:0434a07": "　經且先明惡業報　　至心聽取用心遵",
    "X74n1475_009:0434a08": "從此已下第四起諸業報。",
    "X74n1475_009:0434a09": "由於欲境起諸違順。境背愛心而生增嫉。造種種業。",
    "X74n1475_009:0434a10": "第八　十四　打罵",
    "X74n1475_009:0434a11": "　違順雖皆發惡業　　就違情起惡偏強",
    "X74n1475_009:0434a12": "　由斯經且從違說　　例於順境自然彰",
    "X74n1475_009:0434a13": "　今云境背於心者　　此類多端不易詳",
    "X74n1475_009:0434a14": "　或被欺陵相逼奪　　或遭謗罵惡傳揚",
    "X74n1475_009:0434a15": "　臨臨遷達相遮鄣　　蕩蕩功能被遏藏",
    "X74n1475_009:0434a16": "　數戴謀成榮美事　　一朝把勢便捻將",
    "X74n1475_009:0434a17": "　且論謗罵侍揚者　　此事人間最是常",
    "X74n1475_009:0434a18": "　從有身未便自愛　　長須人道是賢良",
    "X74n1475_009:0434a19": "　忽聞張李相評薄　　說我是非及短長",
    "X74n1475_009:0434a20": "　乖阻愛心瞋即發　　何曾覆躡且思量",
    "X74n1475_009:0434a21": "　揮霍石來將凡報　　三言五語漸喧張",
    "X74n1475_009:0434a22": "　一名醜惡更相說　　豈覺終成彼此傷",
    "X74n1475_009:0434a23": "　惡名已為十惡數　　況於奉耀轉猖狂",
    "X74n1475_009:0434a24": "　私裏親鄰和不得　　公庭枷棒豈偏當",
    "X74n1475_009:0434b01": "　根本所爭全小事　　只瞋私地被評量",
    "X74n1475_009:0434b02": "　直為我人兩不伏　　便成爾許大狓猖",
    "X74n1475_009:0434b03": "　錢財用盡從貧苦　　業報當來又被殃",
    "X74n1475_009:0434b04": "　仍不知非皆唱屈　　終身畜恨賴耶藏",
    "X74n1475_009:0434b05": "　大眾縱聞如此說　　皆云我且不強梁",
    "X74n1475_009:0434b06": "　不知只是論麤細　　對境何曾免不藏",
    "X74n1475_009:0434b07": "　設能惜體權時忍　　私念潛流豈肯忘",
    "X74n1475_009:0434b08": "　元來表裏者方便　　未讎只是未相當",
    "X74n1475_009:0434b09": "　結業由心不在事　　但生意念即為妨",
    "X74n1475_009:0434b10": "　聞怨家□心私喜　　受報當來便夭亡",
    "X74n1475_009:0434b11": "　一心一境皆如此　　萬境千心豈易防",
    "X74n1475_009:0434b12": "　舉此一條為類例　　日茲對境有何常",
    "X74n1475_009:0434b13": "　發語動身皆是業　　即知業種數無疆",
    "X74n1475_009:0434b14": "　曾見諸經如此說　　大須防慎色聲香",
    "X74n1475_009:0434b15": "第九　十九　淨訟",
    "X74n1475_009:0434b16": "　次論遷達遭遮鄣　　此類人間亦數般",
    "X74n1475_009:0434b17": "　今且指陳一節事　　諸餘體例例詳看",
    "X74n1475_009:0434b18": "　往年難苦身名就　　選得卑閑遠地官",
    "X74n1475_009:0434b19": "　官滿纔充前債負　　歸鄉未免舊飢寒",
    "X74n1475_009:0434b20": "　懸懸八載方參選　　營辦行裝幾許難",
    "X74n1475_009:0434b21": "　却往彼州求解狀　　周迴迢遞到長安",
    "X74n1475_009:0434b22": "　長安寂寞無親識　　諺云地窄是天寬",
    "X74n1475_009:0434b23": "　茫茫柱玉資糧乏　　凜凜風霜衣服單",
    "X74n1475_009:0434b24": "　房價已愁隨月索　　文盡更被主司謾",
    "X74n1475_009:0434c01": "　忍寒剝脫將求囑　　始得平流注一官",
    "X74n1475_009:0434c02": "　豈料他人貪穩便　　權豪奪我口中[(歹*又)/食]",
    "X74n1475_009:0434c03": "　恐吾苦屈論資歷　　却被先謀分外彈",
    "X74n1475_009:0434c04": "　意在事成排遣出　　頭頭捻我苦摧殘",
    "X74n1475_009:0434c05": "　此近閑司皆不得　　一年之事已闌珊",
    "X74n1475_009:0434c06": "　丈夫志氣誰能忍　　百計讎他豈等難",
    "X74n1475_009:0434c07": "　捨遇相當知血脉　　搜求事迹手中欑",
    "X74n1475_009:0434c08": "　抵家罪狀兼官典　　一場爭命巳光判",
    "X74n1475_009:0434c09": "　投匭只禁三匹絹　　勑令臺院勘鈴團",
    "X74n1475_009:0434c10": "　賴遇御史心平直　　復遇清明好雜端",
    "X74n1475_009:0434c11": "　三五日中推得實　　徒流遠眨甚酸寒",
    "X74n1475_009:0434c12": "　不料他家權勢大　　一年之內准前安",
    "X74n1475_009:0434c13": "　連黨唱吾為狡惡　　苟求碎事損朝官",
    "X74n1475_009:0434c14": "　本州刺史伊親故　　尋求別事橫相于",
    "X74n1475_009:0434c15": "　數旬枷禁頻笞揵　　父母髮膚豈得完",
    "X74n1475_009:0434c16": "　破盡由園空命在　　亦須徒步入長安",
    "X74n1475_009:0434c17": "　千計千謀先殺你　　我身死到亦高判",
    "X74n1475_009:0434c18": "　設令無計行鋒刃　　亦雇姦人中藥丸",
    "X74n1475_009:0434c19": "　或即事成俱受死　　或即頭頭下手難",
    "X74n1475_009:0434c20": "　眾人觀披一羣漢　　更互愚癡自毀殘",
    "X74n1475_009:0434c21": "　進退俱為苦惱事　　人間此例有千端",
    "X74n1475_009:0434c22": "　勸諸智者凡為作　　且等身安勿等閑",
    "X74n1475_009:0434c23": "　記取上來飜覆勢　　細詳利益在何間",
    "X74n1475_009:0434c24": "　爾許年來百計挍　　心腹焦苦損容顏",
    "X74n1475_009:0435a01": "　念念謀他皆結業　　鑊湯却滿上刀山",
    "X74n1475_009:0435a02": "　何如忍却一朝貧　　安貧樂道自清閑",
    "X74n1475_009:0435a03": "　縱有輕欺從與受　　鄉鄰慕德却相攀",
    "X74n1475_009:0435a04": "　設令財帛遭陵奪　　他自當來萬倍還",
    "X74n1475_009:0435a05": "　如此生生安福壽　　三途苦事豈相關",
    "X74n1475_009:0435a06": "第十　十四　婬欲",
    "X74n1475_009:0435a07": "　次論境順心情者　　此境招愆倍更多",
    "X74n1475_009:0435a08": "　真要開章次第說　　分明辨取順情魔",
    "X74n1475_009:0435a09": "　從無始際偏耽著　　只是婬心更莫過",
    "X74n1475_009:0435a10": "　莫言我自無斯事　　事迹雖殊罪等科",
    "X74n1475_009:0435a11": "　但屬邪婬所計挍　　總須沒在阿波波",
    "X74n1475_009:0435a12": "　前云業道由心結　　搆獲婬心是業河",
    "X74n1475_009:0435a13": "　王法尚無於漏網　　真司豈得輙蹉[跳兆+也]",
    "X74n1475_009:0435a14": "　眾人須領前文意　　但覺情生即自呵",
    "X74n1475_009:0435a15": "　必使心根絕此念　　乍從不用念彌陀",
    "X74n1475_009:0435a16": "　自妻不犯於非道　　更有諸餘即是訛",
    "X74n1475_009:0435a17": "　王候也任多妻妾　　卿相三員豈合過",
    "X74n1475_009:0435a18": "　一婦一夫相匹偶　　順於天地合陽和",
    "X74n1475_009:0435a19": "　僧尼自有明明律　　違即愆尤四倍多",
    "X74n1475_009:0435a20": "　一汙他心成業報　　二虧戒體背伽婆",
    "X74n1475_009:0435a21": "　三即畢身鄣聖道　　四者天龍悉共呵",
    "X74n1475_009:0435a22": "　五千大鬼常遮截　　遮賊公然負釋迦",
    "X74n1475_009:0435a23": "　當知色欲多殃福　　俱損居家及出家",
    "X74n1475_009:0435a24": "　直到亡身亡國邑　　豈唯失利失榮華",
    "X74n1475_009:0435b01": "　昔時姐已誠堪歎　　近代揚妃亦可嗟",
    "X74n1475_009:0435b02": "　有德周文因妾舋　　無良安祿便乘瑕",
    "X74n1475_009:0435b03": "　僧尼不顧災兼禍　　篇聚俱傷性與遮",
    "X74n1475_009:0435b04": "　行當中私無實德　　威儀外現是虗華",
    "X74n1475_009:0435b05": "　塵中當續輪迴本　　直境偏推聖道牙",
    "X74n1475_009:0435b06": "　俗網已隳歸佛法　　緇衣豈料屬魔邪",
    "X74n1475_009:0435b07": "　未曾顯發如來藏　　只是資熏阿賴邪",
    "X74n1475_009:0435b08": "　解者即時痛割斷　　不須待到阿吒吒",
    "X74n1475_009:0435b09": "　暢情只是須臾頃　　受苦須經億劫波",
    "X74n1475_009:0435b10": "　後段偈中方具說　　應知愛欲罪垣沙",
    "X74n1475_009:0435b11": "南無大慈大悲(云云)(下十二禮准前)。",
    "X74n1475_009:0435b12": "至心懺悔",
    "X74n1475_009:0435b13": "然懺悔之法。非小因緣。過去諸佛菩薩未有不因懺",
    "X74n1475_009:0435b14": "悔而成道者。諸大乘經。且說此義。即金光明經。金皷",
    "X74n1475_009:0435b15": "懺悔。大華嚴經。天皷懺悔。今且略說金皷法門。便藉",
    "X74n1475_009:0435b16": "以妙幢菩薩之妙詞。申我等徒眾之懇意。今先述金",
    "X74n1475_009:0435b17": "皷緣起。後依菩薩被陳金皷緣起者。彼經夢見懺悔",
    "X74n1475_009:0435b18": "品云。爾時妙幢菩薩。親於佛前。聞妙法已。歡喜踊躍。",
    "X74n1475_009:0435b19": "一心思惟。還至本處。於夜夢中。見大金皷。光明晃耀。",
    "X74n1475_009:0435b20": "猶如日輪。於此光中。得見十方諸佛。於寶樹下。坐琉",
    "X74n1475_009:0435b21": "璃座。無量百千大眾圍遶。而為說法。見一婆羅門。以",
    "X74n1475_009:0435b22": "捊擊金皷。出大音聲。聲中演說微妙伽陀。明懺悔法。",
    "X74n1475_009:0435b23": "妙幢聞已。皆悉憶持。繫念而住。至天曉。已與無量百",
    "X74n1475_009:0435b24": "千大眾圍遶。持諸供具。出王舍城。詣鷲峰山。至世尊",
    "X74n1475_009:0435c01": "所。禮佛足已。布設香華。右達三帀。退坐一面。合掌恭",
    "X74n1475_009:0435c02": "敬。瞻仰尊顏。白佛言。世尊。我於夢中見一婆羅門。次",
    "X74n1475_009:0435c03": "手執捊擊妙金皷。出大音聲。聲中演說微妙伽陀。明",
    "X74n1475_009:0435c04": "懺悔法。我皆憶持。唯願世尊。降大慈悲。聽我所說。即",
    "X74n1475_009:0435c05": "於佛前。而說頌曰。",
    "X74n1475_009:0435c06": "　我於昨夜中　　夢見大金皷　　其形極殊妙",
    "X74n1475_009:0435c07": "　因徧有金光　　猶如盛日輪　　光明皆普曜",
    "X74n1475_009:0435c08": "　光滿十方界　　咸見於諸佛　　在於寶樹下",
    "X74n1475_009:0435c09": "　各處琉璃座　　無量百千眾　　恭敬而圍遶",
    "X74n1475_009:0435c10": "　有一婆羅門　　以捊擊天皷　　於其皷聲內",
    "X74n1475_009:0435c11": "　說此妙伽陀",
    "X74n1475_009:0435c12": "　金光明皷出音聲　　徧至三千大千界",
    "X74n1475_009:0435c13": "　能滅三途極重罪　　及以人中諸苦厄",
    "X74n1475_009:0435c14": "　由此金皷聲威力　　永滅一切煩惱鄣",
    "X74n1475_009:0435c15": "　斷除怖畏令安穩　　譬如自在牟尼尊",
    "X74n1475_009:0435c16": "　若有眾生處惡趣　　大火猛燄周徧身",
    "X74n1475_009:0435c17": "　若得聞是妙皷音　　即時離苦歸依佛",
    "X74n1475_009:0435c18": "　皆得成就宿命智　　能憶過去百千生",
    "X74n1475_009:0435c19": "　悉皆正念牟尼尊　　得聞如來甚深教",
    "X74n1475_009:0435c20": "　由聞金皷勝妙音　　常得親近於諸佛",
    "X74n1475_009:0435c21": "　悉能捨離諸惡業　　純修清淨諸善品",
    "X74n1475_009:0435c22": "　一切天人有情類　　殷重至誠祈願者",
    "X74n1475_009:0435c23": "　得聞金皷妙音聲　　能令祈求皆滿足",
    "X74n1475_009:0435c24": "上來已依經文。說金皷因緣事竟　今當依菩薩",
    "X74n1475_009:0436a01": "求哀白佛如夢懺悔。",
    "X74n1475_009:0436a02": "　現在十方界　　常住兩足尊　　願以大悲心",
    "X74n1475_009:0436a03": "　哀愍憶念我　　眾生無歸依　　亦無有救護",
    "X74n1475_009:0436a04": "　為如是等類　　能作大歸依　　我今所作罪",
    "X74n1475_009:0436a05": "　極重諸惡業　　今對十力前　　至心皆懺悔",
    "X74n1475_009:0436a06": "　我昔不信佛　　亦不敬尊親　　不務修眾善",
    "X74n1475_009:0436a07": "　常造諸惡業　　或自恃尊高　　種族及財位",
    "X74n1475_009:0436a08": "　盛年行放逸　　常造諸惡業　　心恒起邪念",
    "X74n1475_009:0436a09": "　口陳於惡言　　不見於過罪　　常造諸惡業",
    "X74n1475_009:0436a10": "　恒作愚夫行　　無明闇覆心　　隨順不善友",
    "X74n1475_009:0436a11": "　常造諸惡業　　或因諸戲樂　　或復懷憂惱",
    "X74n1475_009:0436a12": "　為貪瞋所纏　　故我造惡業　　雖不樂眾過",
    "X74n1475_009:0436a13": "　由有怖畏故　　及不得自在　　故我造惡業",
    "X74n1475_009:0436a14": "　或為躁動心　　或因瞋恚恨　　及以飢渴惱",
    "X74n1475_009:0436a15": "　故我造惡業　　由飲食衣服　　及貪愛女人",
    "X74n1475_009:0436a16": "　煩惱火所燒　　故我造惡業　　於佛法僧眾",
    "X74n1475_009:0436a17": "　不生恭敬心　　作如是眾罪　　我今悉懺悔",
    "X74n1475_009:0436a18": "　於獨覺菩薩　　亦無恭敬心　　作如此眾罪",
    "X74n1475_009:0436a19": "　我今悉懺悔　　由愚癡驕慢　　及以貪瞋力",
    "X74n1475_009:0436a20": "　作如此眾罪　　我今悉懺悔",
    "X74n1475_009:0436a21": "懺悔已。至心歸命禮。",
    "X74n1475_009:0436a22": "弟子眾等。以依經文。披陳無始已來諸罪障竟。今當",
    "X74n1475_009:0436a23": "還約此後經文。申我等心發大誓願(在兩重懺悔。及讚佛文後也)。",
    "X74n1475_009:0436a24": "　我之所有眾善業　　願得速成無上尊",
    "X74n1475_009:0436b01": "　廣說正法利羣生　　悉令解脫於眾苦",
    "X74n1475_009:0436b02": "　降伏大力魔軍眾　　常轉無上妙法輪",
    "X74n1475_009:0436b03": "　久住劫數難思議　　充足眾生甘露味",
    "X74n1475_009:0436b04": "　猶如過去諸最勝　　六波羅蜜悉皆圓",
    "X74n1475_009:0436b05": "　滅諸貪欲及瞋癡　　降伏煩惱除眾苦",
    "X74n1475_009:0436b06": "　願我常得宿命知　　能憶過去百千生",
    "X74n1475_009:0436b07": "　亦常憶念牟尼尊　　得聞諸佛甚深法",
    "X74n1475_009:0436b08": "　願我以斯諸善業　　奉事無邊最勝尊",
    "X74n1475_009:0436b09": "　遠離一切不善因　　恒得修行真妙法",
    "X74n1475_009:0436b10": "　一切世界諸眾生　　悉皆離苦得安樂",
    "X74n1475_009:0436b11": "　所有諸根不具足　　令彼身相皆圓滿",
    "X74n1475_009:0436b12": "　若有眾生遭病苦　　身形羸瘦無所依",
    "X74n1475_009:0436b13": "　咸令病苦得消除　　諸根色力皆充滿",
    "X74n1475_009:0436b14": "　若犯王法當刑戮　　眾苦逼迫生憂愁",
    "X74n1475_009:0436b15": "　彼受如斯極苦時　　無有歸依皆救護",
    "X74n1475_009:0436b16": "　若受鞭杖枷鏁繫　　種種苦具切其身",
    "X74n1475_009:0436b17": "　無量百千憂惱時　　逼迫身心無暫樂",
    "X74n1475_009:0436b18": "　皆令得免於繫縛　　及以鞭杖若楚緣",
    "X74n1475_009:0436b19": "　將臨刑者得命全　　眾苦皆令永除盡",
    "X74n1475_009:0436b20": "　若有眾生飢渴逼　　令得種種死勝味",
    "X74n1475_009:0436b21": "　盲能得視聾者聞　　跛者能行瘂能語",
    "X74n1475_009:0436b22": "　貧窮眾生獲法藏　　倉庫盈溢無所乏",
    "X74n1475_009:0436b23": "　皆能得受上妙藥　　無一眾生受苦惱",
    "X74n1475_009:0436b24": "　一切人天皆樂見　　容儀溫雅甚端嚴",
    "X74n1475_009:0436c01": "　悉皆現受無量樂　　受用豐饒福德具",
    "X74n1475_009:0436c02": "　隨彼眾生念伎樂　　眾妙音聲皆現前",
    "X74n1475_009:0436c03": "　念水即現清凉池　　金色蓮華沉其上",
    "X74n1475_009:0436c04": "　隨彼眾生心所念　　飲食衣服及狀敷",
    "X74n1475_009:0436c05": "　金銀珍寶妙琉璃　　瓔珞莊嚴皆具足",
    "X74n1475_009:0436c06": "　勿令眾生聞惡響　　亦復不見有相違",
    "X74n1475_009:0436c07": "　所受容貌悉端嚴　　各各慈心相愛樂",
    "X74n1475_009:0436c08": "　世間資生諸樂具　　隨心念時皆滿足",
    "X74n1475_009:0436c09": "　所有資財無恡惜　　分布施與諸眾生",
    "X74n1475_009:0436c10": "　燒香末香及塗香　　眾妙雜華非一色",
    "X74n1475_009:0436c11": "　每日三時從樹墮　　隨心受用生歡喜",
    "X74n1475_009:0436c12": "發願已。至心歸命禮三寶。",
    "X74n1475_009:0436c13": "○白眾等聽說此時無常偈",
    "X74n1475_009:0436c14": "　一生欲過須知覺　　努力修善作來因",
    "X74n1475_009:0436c15": "　命似水流難迴復　　無常急急到君身",
    "X74n1475_009:0436c16": "　妻兒恩愛終須別　　眷屬唯是暫時親",
    "X74n1475_009:0436c17": "　只見荒田千歲塚　　誰家得有百年人",
    "X74n1475_009:0436c18": "　既覺無常相　　應調放逸心　　放逸諸惡根",
    "X74n1475_009:0436c19": "　故佛說偈曰",
    "X74n1475_009:0436c20": "　若人投丘巖　　或有不失命　　墮放逸地者",
    "X74n1475_009:0436c21": "　不有不受苦　　若人行放逸　　一助有所作",
    "X74n1475_009:0436c22": "　如是於晝夜　　終無有樂報　　世間出世間",
    "X74n1475_009:0436c23": "　一切諸樂法　　放逸能破壞　　是故應捨離",
    "X74n1475_009:0436c24": "(出正法念處經第三十)",
    "X74n1475_009:0437a01": "第十三上(彌勒二五唱九十九偈金皷懺悔發願勸請隨喜迴向)。歎佛",
    "X74n1475_009:0437a02": "如來頂上。有三十二寶莊嚴大人相。其中大人相。名",
    "X74n1475_009:0437a03": "光照一切十方。普放無量大光明網。一切妙寶。以為",
    "X74n1475_009:0437a04": "莊嚴。髮周徧柔耎密緻。一一咸放摩尼寶光。充滿一",
    "X74n1475_009:0437a05": "切無邊世界悉現佛身色相圓滿。是為一。乃至有大",
    "X74n1475_009:0437a06": "人相。名普照一切法界莊嚴雲。最處於中。漸次隆起。",
    "X74n1475_009:0437a07": "閻浮檀金因陀羅網。以為莊嚴。放清淨光雲。充滿法",
    "X74n1475_009:0437a08": "界。念念常現一切世界諸佛菩薩道場會。是三十二。",
    "X74n1475_009:0437a09": "如來頂上。有如是三十二種大人相。以為嚴好。",
    "X74n1475_009:0437a10": "第一　十八　述偷盜罪",
    "X74n1475_009:0437a11": "　上論欲色眾多過　　順境門中是一條",
    "X74n1475_009:0437a12": "　慳盜貪婪諸事類　　從頭例取自昭昭",
    "X74n1475_009:0437a13": "　違情發恚時希遇　　順意生貪暮與朝",
    "X74n1475_009:0437a14": "　由此尋思起業處　　多因[轍育]賊日滋招",
    "X74n1475_009:0437a15": "　張某李甲豐財寶　　趙氏王生足富驕",
    "X74n1475_009:0437a16": "　知彼金銀多念起　　見他綾絹愛情燒",
    "X74n1475_009:0437a17": "　因茲賊意縱橫起　　句引同徒遞互教",
    "X74n1475_009:0437a18": "　期欵此時既已集　　平章彼處豈辭遙",
    "X74n1475_009:0437a19": "　外頭縱有三重鏁　　裏許先謀一丈橋",
    "X74n1475_009:0437a20": "　錢物任從愛者取　　主人何必苦相敲",
    "X74n1475_009:0437a21": "　牀頭財寶般般接　　架上低身旋旋拋",
    "X74n1475_009:0437a22": "　前去後摧五六箇　　肩頭背上兩三苞",
    "X74n1475_009:0437a23": "　此迴未敗仍頻與　　亦有貧家被劫燒",
    "X74n1475_009:0437a24": "　本為諸頭窮困急　　牽牛准擬幾般銷",
    "X74n1475_009:0437b01": "　錢得三千絹伍匹　　覺知當夜便捎□",
    "X74n1475_009:0437b02": "　豈肯念伊多債負　　何曾愍彼欠王傜",
    "X74n1475_009:0437b03": "　兩箇踏門竪棒索　　驚忙棒與任纏腰",
    "X74n1475_009:0437b04": "　去後夫妻哀怨哭　　思量賊稅五心焦",
    "X74n1475_009:0437b05": "　直緣毒害過常度　　天地神祇悉不饒",
    "X74n1475_009:0437b06": "　這賊果然事自敗　　推排展轉盡窠巢",
    "X74n1475_009:0437b07": "　仍延華限藏贓物　　拷痛時時始一板",
    "X74n1475_009:0437b08": "　又引平人云寄附　　追來滿獄橫喧囂",
    "X74n1475_009:0437b09": "　詷窮重杖終其命　　兩肋猶如韛袋搖",
    "X74n1475_009:0437b10": "　財主微收唯得半　　所餘總被亂淹消",
    "X74n1475_009:0437b11": "　一場之事雖然了　　累劫之殃未可逃",
    "X74n1475_009:0437b12": "　如此始終之過患　　悉從貪愛發枝苗",
    "X74n1475_009:0437b13": "　須知劫盜多般類　　但有侵欺是賊曹",
    "X74n1475_009:0437b14": "　賊師行刑刀是筆　　官人酷虐答為刀",
    "X74n1475_009:0437b15": "　穿牆私竊機情巧　　憑案公微捧杖高",
    "X74n1475_009:0437b16": "　卑吏排頭多狡猾　　大官手下縱雄豪",
    "X74n1475_009:0437b17": "　催粮豈待苗先刈　　納帛元來繭未繰",
    "X74n1475_009:0437b18": "　手織綺羅身著布　　刀輸米麥口[(歹*又)/食]蒿",
    "X74n1475_009:0437b19": "　天宮不是無天眼　　地獄終歸地下遭",
    "X74n1475_009:0437b20": "　宜路可中容此事　　天崩地裂鬼神號",
    "X74n1475_009:0437b21": "第二　十六　述殺生罪業",
    "X74n1475_009:0437b22": "　境順多招婬盜罪　　境違毀罵及相爭",
    "X74n1475_009:0437b23": "　殺害俱從二處起　　故今都作一科明",
    "X74n1475_009:0437b24": "　諸佛慈悲為本體　　眾生毒害是常情",
    "X74n1475_009:0437c01": "　或貪美味或瞋怒　　即便殺人及畜生",
    "X74n1475_009:0437c02": "　實犯刑章甘受死　　無辜被殺有究靈",
    "X74n1475_009:0437c03": "　彭生杜伯公孫勝　　宋后蘇娥及竇嬰",
    "X74n1475_009:0437c04": "此六人皆書史所載。被人枉殺。後冤魂自訴於上帝。",
    "X74n1475_009:0437c05": "而報讎也　彭生者。齊公子也。魯桓公夫人文姜。是",
    "X74n1475_009:0437c06": "齊襄公妹。桓公與姜朝于齊。襄公通姜。桓責姜。姜告",
    "X74n1475_009:0437c07": "襄。襄怒與桓飲酒。桓出。襄使公子彭生。把桓公升車。",
    "X74n1475_009:0437c08": "彭生多力。遂令拉殺桓於車內。魯人責齊。齊無詞對。",
    "X74n1475_009:0437c09": "歸罪彭生而殺之。後襄公獵見大豕。從者見乃彭生。",
    "X74n1475_009:0437c10": "襄射之。豕人立而啼。襄懼墮車傷足。其臣作亂弒襄",
    "X74n1475_009:0437c11": "公　杜伯者。杜國之伯。名恒。入為周大夫。宣王妾女",
    "X74n1475_009:0437c12": "鳩欲通之。伯不許。鳩怒反譖伯。宣王信。使薛甫與司",
    "X74n1475_009:0437c13": "工錡殺伯。伯死化為人。告王。王告祝。祝便殺錡。錡謝",
    "X74n1475_009:0437c14": "之。錡又為人訴。復殺祝。祝又為人訴。後王遊團由。伯",
    "X74n1475_009:0437c15": "乘白馬素車。錡左祝右起於道。以朱弓矢射宣王中",
    "X74n1475_009:0437c16": "心。折脊而死　公孫勝者。夫差之臣。王不以罪殺之。",
    "X74n1475_009:0437c17": "投於胥山之下。後越伐吳。吳王敗走。道由此山。舉步",
    "X74n1475_009:0437c18": "不進。使太宰[壹*丕]試呼勝三呼。應。王懼仰天歎而遂死。",
    "X74n1475_009:0437c19": "不反於吳也　宋公者。漢靈帝皇后也。無寵而居正",
    "X74n1475_009:0437c20": "位。後宮幸姬共譖。初常侍王甫。枉洙激海王悝及妃",
    "X74n1475_009:0437c21": "宋氏。妃即后之姞也。甫恐后怨。乃搆言后。狹左道呪",
    "X74n1475_009:0437c22": "咀。信之收璽綬。后以憂死。父及兄弟皆被誅。後帝夢",
    "X74n1475_009:0437c23": "見桓帝怒曰。宋后何罪。聽邪侫使絕其命。宋后及悝",
    "X74n1475_009:0437c24": "自訴於天。上帝震怒。罪難救也。夢甚明白。帝既覺。問",
    "X74n1475_009:0438a01": "於羽林左監許水曰。此何祥。其可禳乎。水對。宋后及",
    "X74n1475_009:0438a02": "激海王。並宜改葬。以安冤魂。竟反宋氏之家。復激海",
    "X74n1475_009:0438a03": "之先封。帝弗能用。尋即崩也　蘇娥者。漢世何敞除",
    "X74n1475_009:0438a04": "交沚刺史行部到蒼梧郡高要縣。日暮宿于鵲奔亭。",
    "X74n1475_009:0438a05": "夜半。樓下忽有一女子。自云。妾姓蘇。名娥。字始珍。本",
    "X74n1475_009:0438a06": "廣信縣人。父母及夫皆亡。無兄弟。有雜繒一百二十",
    "X74n1475_009:0438a07": "匹。有婢名致富。孤窮不能自賑。欲往傍縣賣繒。就同",
    "X74n1475_009:0438a08": "縣人王伯邊。賃車牛一乘。直錢萬二千[哉口+豆]。妾笈繒。令",
    "X74n1475_009:0438a09": "婢執轡。前年四月十日到此亭外。日暮行人絕。不敢",
    "X74n1475_009:0438a10": "前去。遂宿留此。致富暴得腹痛。妾遂往亭長舍求火。",
    "X74n1475_009:0438a11": "亭長龔壽採刀至車。持妾臂。妾怖不從。即殺妾及婢。",
    "X74n1475_009:0438a12": "樓下埋之。取財物。殺牛燒車。車釘牛骨。棄亭東芥中。",
    "X74n1475_009:0438a13": "妾上下皆著白衣。青絲履。便掘之。如言。捕壽拷問。具",
    "X74n1475_009:0438a14": "伏。下廣信縣。與娥語同。收壽父母兄弟。申聞於上。若",
    "X74n1475_009:0438a15": "於常律。不至族誅。但壽為惡隱密經年。鬼神自訴。千",
    "X74n1475_009:0438a16": "載無一。請皆斬之。以助陰德。上報聽之　竇嬰者。漢",
    "X74n1475_009:0438a17": "孝文帝皇后從兄之子也。為亟相。後免相。竇后崩。嬰",
    "X74n1475_009:0438a18": "益疎薄。與太僕灌夫交結。于時孝景帝皇后同產弟",
    "X74n1475_009:0438a19": "田蚡為亟相親幸。使人就嬰覓城南田數頃。嬰不與。",
    "X74n1475_009:0438a20": "後蚡娶妻。列侯往賀。夫嬰俱出言不遜。蚡奏其惡言。",
    "X74n1475_009:0438a21": "夫嬰皆棄市。月餘蚡病。一身盡痛。若打擊之。俱號呼。",
    "X74n1475_009:0438a22": "叩頭謝罪。天子使視鬼者占之。見嬰與夫共守笞。蚡",
    "X74n1475_009:0438a23": "遂死。天子亦夢見嬰而謝之。",
    "X74n1475_009:0438a24": "　蘇氏夫妻張氏事　昭昭人鬼共吞聲",
    "X74n1475_009:0438b01": "　如此古今千萬類　萬中無一有公平",
    "X74n1475_009:0438b02": "　畜生怕痛人無別　殺他不想己身形",
    "X74n1475_009:0438b03": "　生剝皮毛咽瀝血　命餘哀怨豈堪聽",
    "X74n1475_009:0438b04": "　百般野獸山林活　千種游魚江海停",
    "X74n1475_009:0438b05": "　未有于他人世事　未曾犯著小愆刑",
    "X74n1475_009:0438b06": "　如何隊伏圍令帀　無路奔逃困又驚",
    "X74n1475_009:0438b07": "　豈忍橫網截水斷　未田騰躍已相縈",
    "X74n1475_009:0438b08": "　小鮮蝦蜆千餘命　嚵舌唯充一頓羮",
    "X74n1475_009:0438b09": "　鴿雀之[待寸+又]諸小物　殺多供一枉難名",
    "X74n1475_009:0438b10": "　莫倚不將身手殺　差科取索罪偏盈",
    "X74n1475_009:0438b11": "　為官枉打平人殺　欲推雜軄理何成",
    "X74n1475_009:0438b12": "　道門三寶慈為首　儒教五常仁最精",
    "X74n1475_009:0438b13": "　佛說大悲菩薩本　至聖遺言總不行",
    "X74n1475_009:0438b14": "　既不能行君子行　如何祿位占公卿",
    "X74n1475_009:0438b15": "　埀釣不網不射宿　望群卜命義中情",
    "X74n1475_009:0438b16": "　禮經無故何容殺　雌雉時哉豈使烹",
    "X74n1475_009:0438b17": "　爭合恣於狼虎性　四十萬眾等閑坑",
    "X74n1475_009:0438b18": "　諸餘罪業皆通懺　殺帶冤家事不輕",
    "X74n1475_009:0438b19": "　飜覆相讎連世世　何時解展得悝悝",
    "X74n1475_009:0438b20": "　殺時罪業如今辨　殃報三途後段明",
    "X74n1475_009:0438b21": "　欲得審知多劫苦　經文與偈甚叮嚀",
    "X74n1475_009:0438b22": "　大乘殺戒為初首　犯者無由入覺城(經文下云。",
    "X74n1475_009:0438b23": "是故多迷悶。不能入覺城也)　違害大悲招萬鄣(華嚴經云。",
    "X74n1475_009:0438b24": "起一念瞋。具百萬鄣門開)　眾生見者似欃槍",
    "X74n1475_009:0438c01": "　如斯冤隔如何化　不化如何契眾經",
    "X74n1475_009:0438c02": "　慈力善根佛廣讚(涅經經第十六云云)",
    "X74n1475_009:0438c03": "　必須修習合幽冥",
    "X74n1475_009:0438c04": "是故復生地獄餓鬼。",
    "X74n1475_009:0438c05": "第三　三十五偈　初總標三途",
    "X74n1475_009:0438c06": "　前論惡業因緣廣　此說來生受苦多",
    "X74n1475_009:0438c07": "　惡即七枝三種毒　苦唯鬼畜獄三科",
    "X74n1475_009:0438c08": "　經裏畜生闕略者　翻經傳寫本蹉跎",
    "X74n1475_009:0438c09": "　諸教皆云三苦趣　華嚴最具定非訛(次下說之)",
    "X74n1475_009:0438c10": "　十不善因三等配　罪輕下品鬼神魔",
    "X74n1475_009:0438c11": "　業當中品諸禽畜　上品之殃捺落迦",
    "X74n1475_009:0438c12": "　三途罪畢生人道　受上餘殃事豈蹉",
    "X74n1475_009:0438c13": "　三惡苦中地獄重　先論地獄苦如何",
    "X74n1475_009:0438c14": "　後□唯論地獄罪　捺落迦名是梵語",
    "X74n1475_009:0438c15": "　地下有獄順中華(言地獄者。順此方刑獄之稱也)",
    "X74n1475_009:0438c16": "　歒體翻之為苦器　盛貯苦人之器窠(窠者。窟容",
    "X74n1475_009:0438c17": "受也。故喻窠窟)　喻窠又亦治罪人(受苦之器",
    "X74n1475_009:0438c18": "總也。如刀劒弓失爐炭之類。是斬斫燒煑之器具也。皆約依報說之。若就正報。名捺落迦。此云惡者。",
    "X74n1475_009:0438c19": "謂造惡之者。受此之苦也)　此之苦器都三類",
    "X74n1475_009:0438c20": "　根本近邊孤獨[糸*井]([糸*井]多也。音那。孤獨地〔獨〕獄墮處故。多如後說也)",
    "X74n1475_009:0438c21": "　根本八寒兼八熱(自下。說分量及上下遠近。皆依瑜伽論。故與俱舍不同也)",
    "X74n1475_009:0438c22": "　縱廣十千喻繕那(每獄自體分量)",
    "X74n1475_009:0438c23": "　三萬二千(從此州下也。若據俱舍。即云二萬也)至等活(多苦聚集業感苦具",
    "X74n1475_009:0438c24": "殃害悶絕擗地。空中聲言可等活。欻然却起。如前苦具。還更相殘害)",
    "X74n1475_009:0439a01": "　下安七獄悉傍還(等活下。四千由旬。始到黑繩。乃至阿鼻獄。傍橫羅列也。一",
    "X74n1475_009:0439a02": "黑繩。以繩拼之而割鑿。二眾合。謂多人聚集。便有獄卒。驅入兩羝頭大山間。迫之流血。乃至馬象師",
    "X74n1475_009:0439a03": "子虎等山。如此後令和合大鐵槽中。壓之亦爾。三號叫。謂尋宅舍入鐵室中。火起燒然。發聲號叫。四",
    "X74n1475_009:0439a04": "大號叫室宅如。胎藏苦過前。五謂以大熱鐵熬。左右轉側燒薄之。又鐵串貫之。反覆而炙。徧身燄出。",
    "X74n1475_009:0439a05": "復熱鐵地上。鐵棒築打令肉團。大極燒然。謂三支鐵串從下貫之。從肩頂出。又鐵鑊灰水煎爛盡餘",
    "X74n1475_009:0439a06": "骨漉之鐵地。又却生如故)",
    "X74n1475_009:0439a07": "七阿鼻者。下偈中自說。",
    "X74n1475_009:0439a08": "　傍即二千為分量(每獄相去之量)",
    "X74n1475_009:0439a09": "　四千直下不偏頗(等活直下四千也。其寒獄亦廣十千。亦從下三萬二千。至",
    "X74n1475_009:0439a10": "皰獄。與等活齊。又下二千有七獄傍布。據此即合在等活下黑繩等上。正當中也。黑繩去等活四千",
    "X74n1475_009:0439a11": "故。若准俱舍說。從此地面。下過二萬踰繕那。始到阿鼻。阿鼻深廣亦各二萬。其底去此四萬。故頌云。",
    "X74n1475_009:0439a12": "此下過二萬。無間深廣同。上七捺落迦。八增皆十六。據此頌即黑繩等却在無間上。重疊也。復有一",
    "X74n1475_009:0439a13": "說。盡有無間傍。八寒亦爾。彼論又問云。此瞻部州其量幾何。下寧容受無間等耶。答。州如糓聚下闊",
    "X74n1475_009:0439a14": "上尖。是故大海漸深漸狹)",
    "X74n1475_009:0439a15": "　八寒上來且舉數　續陳苦相豈媕娿(上菴下阿)",
    "X74n1475_009:0439a16": "　苦相各隨業所變　終無心水外殃波(波不離水。",
    "X74n1475_009:0439a17": "殃不離心)　前章殺盜婬欺等",
    "X74n1475_009:0439a18": "　病質亡魂隔剎那(前念猶是病身。後念即是亡魂)",
    "X74n1475_009:0439a19": "　心逐業緣無定相　或繩或棒或干戈(業力所現",
    "X74n1475_009:0439a20": "千差萬別也)　門戶雖無而有處",
    "X74n1475_009:0439a21": "　途路昏冥渡奈河(此國從古傳云。亦未曾見諸家章疏。引經論。忘却的處。且人死",
    "X74n1475_009:0439a22": "後隨心隨業。所變現種種事。悉是本分。何疑此河)　皆剝脫身上衣裳",
    "X74n1475_009:0439a23": "　總須掛在樹枝柯　棒趂風吹行迅速",
    "X74n1475_009:0439a24": "　荒忙起倒任牽把　或過府差五道將",
    "X74n1475_009:0439b01": "　或云殿上是閻羅　或即便投地獄裏",
    "X74n1475_009:0439b02": "　心神自變不開他(此下次說八熱苦也。一等活。二黑繩。三號叫。四大號叫。五",
    "X74n1475_009:0439b03": "燒然。六熱燒然。七偏燒然。八阿鼻)　受苦般般乞願死",
    "X74n1475_009:0439b04": "　等皆還活奈誰何(多苦聚集業感眾多。苦具殘害。悶絕擗地。空中聲言可還",
    "X74n1475_009:0439b05": "等活。欻然却起。如前苦具更相殘害也)　黑繩絣定圖文像(絣文畫為",
    "X74n1475_009:0439b06": "方圓等種種文像也)　隨文割鑿切而磋(或矴。或斷",
    "X74n1475_009:0439b07": "等二也)　兩鐵羝頭厭□碎(多人集。便",
    "X74n1475_009:0439b08": "有獄卒驅入此間。迫之流血。乃至馬象等山亦爾。大鐵槽壓之亦爾)",
    "X74n1475_009:0439b09": "　却令和合復研磨(壓之流血。碎已復令却合。又後驅入壓之。三也)",
    "X74n1475_009:0439b10": "　鐵室火生號叫(尋舍宅入鐵室。火起燒病發聲號叫。四也)大(具云大號叫。尋",
    "X74n1475_009:0439b11": "室宅。如胎藏。苦過前故聲大。五也)　鐵鏊煿之膏血和(燒燃也。以",
    "X74n1475_009:0439b12": "火鏊又串貫之。反覆而炙。徧身七孔燄起。又熱鐵地。以棒打。骨肉膏血相和。如泥團。六也)",
    "X74n1475_009:0439b13": "　三支鐵串貫肩頂(從兩足底。反糞門。貫徹兩肩及頂出。由此七孔。猛燄流出)",
    "X74n1475_009:0439b14": "　銅葉纏身(又以三熱大銅鍱。徧身裹之)鐵棒撾(此二字。是前獄中之事。以",
    "X74n1475_009:0439b15": "韻故。寄於此句也。此獄鐵纏身。又復倒擲於大鑊中。灰水煎煑。其湯涌沸出沒。爛盡復生。生已復煑。",
    "X74n1475_009:0439b16": "七也)　次說阿鼻大地獄(諸經)",
    "X74n1475_009:0439b17": "　亦有說名大落迦(俱舍云。北州下。過二萬。有阿鼻指大奈落也)",
    "X74n1475_009:0439b18": "　周帀七重鐵城譬(此下。依新集佛名經及諸經說其相狀。與瑜伽及俱舍。有",
    "X74n1475_009:0439b19": "不同處也)　上又七重鐵網羅",
    "X74n1475_009:0439b20": "　又七刀林兼猛火　八萬四千踰善那",
    "X74n1475_009:0439b21": "　罪人身滿無相礙　罪業因緣一徧多(一人多人",
    "X74n1475_009:0439b22": "皆歸)　上火徹下下徹上",
    "X74n1475_009:0439b23": "　東西南北互通過　其城四門四銅狗",
    "X74n1475_009:0439b24": "　四十由旬利爪牙　復有飛騰鐵觜鳥",
    "X74n1475_009:0439c01": "　噉於人肉數如麻　牛頭獄卒以羅剎",
    "X74n1475_009:0439c02": "　九尾八頭尾鐵叉　八角六十四箇眼",
    "X74n1475_009:0439c03": "　眼中迸出鐵丸煅(煅者。火氣猛。許加反)",
    "X74n1475_009:0439c04": "　一奴一瞋如霹靂　等閑數瞋可吒吒",
    "X74n1475_009:0439c05": "　無量刀輪空裏下　入頭出足豈能遮(瑜伽說。有",
    "X74n1475_009:0439c06": "六種受苦)　四方火刺穿筋骨(一也。東方",
    "X74n1475_009:0439c07": "多百踰繕那。三熱大鐵地上。有猛火刺。騰燄穿肉入肉。斷筋破骨徹髓。燒如指燭成猛燄。餘方亦爾。",
    "X74n1475_009:0439c08": "由此人火和雜無有間隙。痛苦無有間隙。唯聞苦痛號叫之聲。故名無間也)",
    "X74n1475_009:0439c09": "　鐵箕鐵炭簸如砂(二也。以鐵箕盛滿猛燄鐵炭。和簸之)",
    "X74n1475_009:0439c10": "　登熱鐵山上復下(三也。復置熱鐵地。令登大熱鐵地。上而復下。下而復上)",
    "X74n1475_009:0439c11": "　百針針舌展而[穬黃+乇](四也。[?*(冘(乳孚)+?)]張也。吒者音。謂從口拔出舌。以百針。針而張之。如",
    "X74n1475_009:0439c12": "張牛皮)　銅汁燒喉穿腑藏(五也。鎔銅",
    "X74n1475_009:0439c13": "汁灌口。燒喉舌。及徹腑藏。從下而出)　鐵丸入腹口先呿(六也。復仰",
    "X74n1475_009:0439c14": "臥之於熱鐵地鉆口令開。以大鐵丸置其口中。燒口咽喉腑藏。從下而出。所餘苦惱。如極燒然。業盡",
    "X74n1475_009:0439c15": "方出也)　唯此受苦常無間(俱舍云。非",
    "X74n1475_009:0439c16": "如七獄受苦非恒。故名無間。且如等活。暫遇凉風。所吹還活。阿鼻不爾。故名無間。又無樂間苦。非如",
    "X74n1475_009:0439c17": "餘獄有樂間起。婆沙論云。身形廣大。據多處所。中無間隙。故名無間。雖一人即滿。以業力故。多人無",
    "X74n1475_009:0439c18": "好。涅槃經文云)　只為辜恩具七遮",
    "X74n1475_009:0439c19": "　痛徹肝心苦切髓　壽經中劫是其家(五苦章句",
    "X74n1475_009:0439c20": "經云。三惡道者。是眾生之家。暫得為人。譬如作客日少歸家日多。學者思之。勉力精修。方得脫苦。人",
    "X74n1475_009:0439c21": "身難得。六根難具也)　寒極(此下述八寒也。一皰。二皰裂。三喝唽",
    "X74n1475_009:0439c22": "〔詔〕四郝郝凡。五虎虎凡。六蓮華。七紅蓮華。八大紅蓮華)皰瘡(一也。廣大寒觸身分瘡〔頗〕)",
    "X74n1475_009:0439c23": "及胞裂(二也。寒苦過前。如皰潰膿血流出。瘡卷縮也)",
    "X74n1475_009:0439c24": "　喝(三也。歇許葛反。詀叱涉反。俱舍云頞哳吒。頞烏葛反。吒涉吽反。忍寒聲也。寒極口開不得。",
    "X74n1475_009:0440a01": "但能動舌作此聲也)兼郝(四也。俱舍云霍霍婆。寒切動舌不得。但作此聲)虎(五也。寒苦",
    "X74n1475_009:0440a02": "之聲將極)似蓮華(六七八也。六青蓮華。寒觸身分。青游皮膚破裂。七紅蓮華。色變紅赤",
    "X74n1475_009:0440a03": "皮裂。或十或多。八大蓮華。謂身分極大。而紅皮裂。或百或多)",
    "X74n1475_009:0440a04": "　華色寒聲各三種　并前二皰八寒科(二〔頗〕三聲",
    "X74n1475_009:0440a05": "三色故成八也。上根本竟。次下近邊。近八熱根本之邊也。如城郭園宛。是罪人遊行處)",
    "X74n1475_009:0440a06": "　近八熱邊四門外(獄也)　門門四獄數尤多(四四十六。",
    "X74n1475_009:0440a07": "八熱計一百二十八獄也。俱舍中。名之為增。彼頌云。八增皆十六。謂煻煨尸糞。鋒刃裂河增。彼長行",
    "X74n1475_009:0440a08": "自釋。此是增上被刑害所)　煻煨沒膝筋皮爛(八寒有情",
    "X74n1475_009:0440a09": "求於舍宅。遊行至此。下足消爛。舉足還生。平復如本)",
    "X74n1475_009:0440a10": "　尸糞為泥生矩吒(為求舍故。從前出已。漸漸遊行〔燄〕入此中。首足俱沒。又於",
    "X74n1475_009:0440a11": "泥內有娘矩吒蟲。身長一丈。觜白頭黑。穿皮入肉破骨食髓也)",
    "X74n1475_009:0440a12": "　鋒刃(有利刀劒。仰刃為路。從前至此下足。皮骨消爛。舉足還平復如故)劒林(出趣",
    "X74n1475_009:0440a13": "彼林蔭。纔坐其下。風吹葉落。斬身支節墜地。有黑黧狗。摣掣食之)鐵皁莢(鐵末梨林。",
    "X74n1475_009:0440a14": "狀如皁夾刺樹。從前出趣之。由狗等趂。上鋒向下而刺。彼欲却下。復迴上刺。徧身支節。鐵觜鳥亂啄",
    "X74n1475_009:0440a15": "食)　沸煎灰水作灰河(大河沸灰",
    "X74n1475_009:0440a16": "水。彼尋舍墜中。如豆在煎鑊。猛火煎湯騰沸。周旋迴沒。河岸獄卒杖索大綱。行列遮之。不令得出。或",
    "X74n1475_009:0440a17": "網漉出置於六熱鑊地上仰之。問云欲何所須。答言飢苦。卒即使口令開。以熱鐵丸。置於口中。答言",
    "X74n1475_009:0440a18": "渴苦。即洋銅灌口。業盡方出)　八熱有情尋舍宅",
    "X74n1475_009:0440a19": "　陷斯四獄苦難過(俱舍云。如灰河如塹。餘三似園。又引經云。此八捺落迦。我",
    "X74n1475_009:0440a20": "說甚難越。以熱鐵為地。周匝有鐵墻。四面有四門。開閇以鐵扉。巧安布分量。各有十六增。多百踰繕",
    "X74n1475_009:0440a21": "那。滿中造惡者。周徧燄交徹。猛火恒洞然)　復有隨時多種獄",
    "X74n1475_009:0440a22": "　空中曠野或山河(山間曠野樹下空中。或一或多。受罪之處。處所雖小。苦具",
    "X74n1475_009:0440a23": "具足)　不似近邊為眷屬(八熱有增",
    "X74n1475_009:0440a24": "為眷屬。八寒雖無眷屬處所。是本唯此不爾。故云孤獨也)",
    "X74n1475_009:0440b01": "　故名孤獨捺落迦(俱舍又說。孤獨地獄各別業感。差別多種。處所不定。或地",
    "X74n1475_009:0440b02": "下空中及餘處)　復說一十八重獄",
    "X74n1475_009:0440b03": "　與前同異似交加(如下說飜釋隨時也)",
    "X74n1475_009:0440b04": "　諸教所譚八寒熱　翻經前後亦名差(淺識難云。",
    "X74n1475_009:0440b05": "唐初馬周方造銼碓。如何佛在日已說此獄。答。佛在天竺。所說隨彼風俗。言音名字。傳到此方。隨此",
    "X74n1475_009:0440b06": "國音言名目。彼亦有銼草之器。然不同。翻經者就此名也。又問。若爾造罪者。命終見何物斬斫。下偈",
    "X74n1475_009:0440b07": "答言)　苦器各隨曾所見",
    "X74n1475_009:0440b08": "　業成便受不偏頗　曾於生前見碓磑",
    "X74n1475_009:0440b09": "　即從碓擣磑相磨　或見世間枷與棒",
    "X74n1475_009:0440b10": "　還遭鐵棒鐵為枷　諸餘苦器皆如此",
    "X74n1475_009:0440b11": "　豈限刀山及火車(此國。隋朝已前。惡人命終。即別見斫刺。不見剉磑。唐朝已",
    "X74n1475_009:0440b12": "來造惡命終。不防有見之者。一一世界各各如然。地獄隨業隨心。有何定數定相。以此譯經。前後所",
    "X74n1475_009:0440b13": "說。名目小殊也)　拔舌犁耕實楚痛",
    "X74n1475_009:0440b14": "　鑊湯爐炭奈誰何　銅柱鐵牀由己業",
    "X74n1475_009:0440b15": "　火坑炮炙莫尤他　血盆之口名羅剎",
    "X74n1475_009:0440b16": "　兇險之形是夜叉　[木*(亦(白日))](呼麥切)肉剝皮敲骨節",
    "X74n1475_009:0440b17": "　抽腸拔肺數如麻　苦痛難中難比說",
    "X74n1475_009:0440b18": "　皰瘡割裂阿波波　青瘀皮膚身詀詀",
    "X74n1475_009:0440b19": "　紅蓮碎肉阿婆婆　冰岸冰池徹骨髓",
    "X74n1475_009:0440b20": "　風車風箭阿吒吒　只不能言舌不動",
    "X74n1475_009:0440b21": "　忍寒不徹阿羅羅　大小鐵圍長暗瞑",
    "X74n1475_009:0440b22": "　三光不到劫恒沙　上且略標為類例",
    "X74n1475_009:0440b23": "　備論苦器數無涯　總是前章所造業",
    "X74n1475_009:0440b24": "　當時雄猛却將誇　如今到此恤惶地",
    "X74n1475_009:0440c01": "　悔之不及浪吁嗟",
    "X74n1475_009:0440c02": "第四　十六偈　述畜生道",
    "X74n1475_009:0440c03": "　中品中般不善業　當來受報入傍生",
    "X74n1475_009:0440c04": "　人之畜養因名畜　傍者復緣身分橫",
    "X74n1475_009:0440c05": "　二言且就人多見　細說何曾跼此名",
    "X74n1475_009:0440c06": "　水陸空居皆攝屬　無足多足萬般形",
    "X74n1475_009:0440c07": "　本從大海流諸處(成劫之初。先生水族)",
    "X74n1475_009:0440c08": "　三千川內漸充盈　禽獸魚龍蟲蟻等",
    "X74n1475_009:0440c09": "　蜎飛蠢動悉靈含　卵胎濕化恒沙數",
    "X74n1475_009:0440c10": "　火裏物中亦受生　極大極微萬億類",
    "X74n1475_009:0440c11": "　鯤鵬金翅(極大)至蜼螟(極小)其間雖或隨時樂(別報也。如",
    "X74n1475_009:0440c12": "貴人狗馬之類也)　多少愚癡是賤名(總報名畜",
    "X74n1475_009:0440c13": "生。制不在己)　別業排之屬苦道",
    "X74n1475_009:0440c14": "　被人制御豈尊榮　牽梨負重須償債",
    "X74n1475_009:0440c15": "　脊爛蹄穿詎述情(直至命盡。豈能分疎)",
    "X74n1475_009:0440c16": "　路峻泥深車不動　力窮氣竭棒不輕",
    "X74n1475_009:0440c17": "　驛程三位猶前進　毬滿三籌尚未停",
    "X74n1475_009:0440c18": "　磑石令牽因劣劣　眼睛被掩黑瞑瞑",
    "X74n1475_009:0440c19": "　經冬竟夜居霜露　累歲通宵臥糞坑",
    "X74n1475_009:0440c20": "　人趂途裎鞭困體　風吹老瘦凍羸形",
    "X74n1475_009:0440c21": "　衣裳只用皮毛作　食飲仍難水草盈",
    "X74n1475_009:0440c22": "　飢飽死生非己意　安危困歇在他情",
    "X74n1475_009:0440c23": "　棒驅繩縛慞惶色　刀刺湯燖怨痛聲",
    "X74n1475_009:0440c24": "　四脚倒懸猶命在　一身旋剝已皮零",
    "X74n1475_009:0441a01": "　弓刀磕帀亡魂魄　鷹狗縱橫喪膽驚",
    "X74n1475_009:0441a02": "　飛騎只憂從後趂　彎弧豈料卻前迎",
    "X74n1475_009:0441a03": "　前頭後底相攢迫　車截西遮何處行",
    "X74n1475_009:0441a04": "　箭向背穿胸裏出　荒忙楚痛豈全生",
    "X74n1475_009:0441a05": "　亦迴火發燒山野　分獸千虵幾許怦(坪急貌普",
    "X74n1475_009:0441a06": "耕反)　巢雀穴蟲億億數",
    "X74n1475_009:0441a07": "　貪生怖死與人平　長年鱗甲諸蟲唼",
    "X74n1475_009:0441a08": "　輾熱沙中痛又醒　強力害於羸弱者",
    "X74n1475_009:0441a09": "　更相噉食永無停　上來且略標流類",
    "X74n1475_009:0441a10": "　類例眾多豈具明　都有三十六億種(出正法念",
    "X74n1475_009:0441a11": "處經)　若殊苦事若為呈",
    "X74n1475_009:0441a12": "　人身已失難還復　展轉凶癡罪易成",
    "X74n1475_009:0441a13": "　觀彼車飜須改轍　六根正具必修營",
    "X74n1475_009:0441a14": "第五　十六　述餓鬼道",
    "X74n1475_009:0441a15": "　下品十般不善業　斯為餓鬼本因緣",
    "X74n1475_009:0441a16": "　長壽飢虗多恐怯　從他求覓濟喉咽",
    "X74n1475_009:0441a17": "　根元只在閻羅國(一云琰摩此云諍息。亦云平等。俱舍云。以有情未到彼時。",
    "X74n1475_009:0441a18": "皆云無罪。纔至業鏡平等。其罪自彰。更不敢云。因名靜息也)",
    "X74n1475_009:0441a19": "　展轉支流入大千(正法念處經云。此下過五百由旬。有閻摩王國。俱舍云。諸",
    "X74n1475_009:0441a20": "鬼處從此散居餘處。或端嚴威德富樂如天。或飢羸醜陋。東西亦有兩類。北州唯威德者)",
    "X74n1475_009:0441a21": "　一半便常居地下(黃泉。亦有閻王國)",
    "X74n1475_009:0441a22": "　半參人世在人邊　業殊彼此不相見",
    "X74n1475_009:0441a23": "　正報分通時現前(有人。正報人身分通鬼道。即能見鬼鬼。有分通人道。即能",
    "X74n1475_009:0441a24": "見人也)　屋宅疎(緣見)常阻隔(人鬼所居",
    "X74n1475_009:0441b01": "屋宅。各是依報之緣。既疎互不相見也)　互疑神術譬能穿(見鬼之人",
    "X74n1475_009:0441b02": "不知鬼。不見己舍。或遇穿墻壁而過。即云鬼有神通。人不知鬼見。但是露地虗空。而過鬼或見人穿",
    "X74n1475_009:0441b03": "己墻壁而過。鬼不知人。不見己屋。謂言人有神通。穿我牆壁也)",
    "X74n1475_009:0441b04": "　閻羅國在閻浮下　五百由旬縱廣然",
    "X74n1475_009:0441b05": "　善惡皆從此判定(有云。天及阿鼻。不經此處。如堂除五品已下不倒。吏部鈴",
    "X74n1475_009:0441b06": "曹。反逆賊巨。不到臺院。及大理寺等)",
    "X74n1475_009:0441b07": "　世人自古號黃泉　命終未說來生處",
    "X74n1475_009:0441b08": "　暫於此處得團圓　恩愛怨家并眷屬",
    "X74n1475_009:0441b09": "　或相對會或釣牽　從茲一別經多却",
    "X74n1475_009:0441b10": "　或生獄畜或生天　或入海中阿索絡",
    "X74n1475_009:0441b11": "　或昇海上五通仙　若生鬼道如前說",
    "X74n1475_009:0441b12": "　或居本界(閻王國)或人川(一切也)",
    "X74n1475_009:0441b13": "　或是鐵輪王使役　□當番互動經年(俱舍云。四",
    "X74n1475_009:0441b14": "王天。忉利天有威德鬼神。守護防邏)　負石擔沙多累歷",
    "X74n1475_009:0441b15": "　填河塞海每聯綿　三種開為九種別",
    "X74n1475_009:0441b16": "　都云餓者厭為先　九者一名炬口鬼",
    "X74n1475_009:0441b17": "　口中火炬每焦然　口為焚燒村郭野",
    "X74n1475_009:0441b18": "　先經地獄後斯焉　腹大如山喉孔小",
    "X74n1475_009:0441b19": "　為偷僧食受針咽　自惡口中常腐臭",
    "X74n1475_009:0441b20": "　讚揚惡黨毀仁賢　毛利如釘行自刺",
    "X74n1475_009:0441b21": "　枉行針灸病無痊　臭刺毛身嫌自拔",
    "X74n1475_009:0441b22": "　豬羊[得彳+火]剝到刀鋋(小矛市連反)",
    "X74n1475_009:0441b23": "　自決癭中膿噉食　嫉他恚恨重隨眠",
    "X74n1475_009:0441b24": "　此上六般皆極餓　壽經一萬五千年(人間一月",
    "X74n1475_009:0441c01": "為一日。彼壽五百歲。當人間一萬五千年也)　兩耳不聞漿水字",
    "X74n1475_009:0441c02": "　一身唯有骨皮連　見食擬[(歹*又)/食]成猛火",
    "X74n1475_009:0441c03": "　臨河欲飲即枯然　餘得祭神所棄食",
    "X74n1475_009:0441c04": "　多慳少施施應指　有[(歹*又)/食]堦巷所遺食",
    "X74n1475_009:0441c05": "　[絕糸+弓]疑失者故如然　第九名為勢刀鬼",
    "X74n1475_009:0441c06": "　變通富樂類於天　羅剎夜叉毗舍等",
    "X74n1475_009:0441c07": "　山林靈廟海河壖(壖者。江海邊而緣反。付法藏傳中說。僧加耶舍比丘。遊大",
    "X74n1475_009:0441c08": "海邊。見妙宮殿。其中鏁二鬼云云)　罪福不精心言雜",
    "X74n1475_009:0441c09": "　別報雖強總報徧　六飢二乏唯是足",
    "X74n1475_009:0441c10": "　就多標餓以須宣(須宣者。佛語流行也)",
    "X74n1475_009:0441c11": "眾等。上來所依金皷懺悔經中。繁廣不可頓陳。今更",
    "X74n1475_009:0441c12": "約前品所餘經文。懺除餘鄣。弟子某甲等。與一切眾",
    "X74n1475_009:0441c13": "生。至心懺悔。",
    "X74n1475_009:0441c14": "　若人百千劫　　造諸極重罪　　暫時能發露",
    "X74n1475_009:0441c15": "　眾惡盡消除　　依此金光明　　作如是懺悔",
    "X74n1475_009:0441c16": "　由斯能速盡　　一切諸苦業　　唯願十方佛",
    "X74n1475_009:0441c17": "　觀察護念我　　哀受我懺悔　　皆以大悲心",
    "X74n1475_009:0441c18": "　我於多劫中　　所造諸惡業　　由斯多苦惱",
    "X74n1475_009:0441c19": "　哀愍願消除　　我造諸惡業　　常生憂心怖",
    "X74n1475_009:0441c20": "　於此威儀中　　曾此歡喜想　　諸諸具大悲",
    "X74n1475_009:0441c21": "　能除眾生怖　　願受我懺悔　　令得離憂苦",
    "X74n1475_009:0441c22": "　我有煩惱部　　及以諸報業　　願以大悲水",
    "X74n1475_009:0441c23": "　洗濯令清淨　　我先作諸罪　　及現造惡業",
    "X74n1475_009:0441c24": "　至心皆發露　　咸願得蠲除　　未來諸惡業",
    "X74n1475_009:0442a01": "　防護不令起　　設令有違者　　終不敢覆藏",
    "X74n1475_009:0442a02": "　身三語四種　　意業復有三　　緊縛諸有情",
    "X74n1475_009:0442a03": "　無始恒相續　　由斯三種行　　造作十惡業",
    "X74n1475_009:0442a04": "　如是眾多罪　　我今皆懺悔　　我造諸惡業",
    "X74n1475_009:0442a05": "　苦報自當受　　今於諸佛前　　至誠皆懺悔",
    "X74n1475_009:0442a06": "懺悔已。至心歸命禮三寶。",
    "X74n1475_009:0442a07": "上來已懺除四部竟。今更約其次經文。懺除十二種",
    "X74n1475_009:0442a08": "難。皆是金皷夢事菩薩。對佛所陳。是故應至心懺悔。",
    "X74n1475_009:0442a09": "　我今親對十力前　　發露眾多苦難事",
    "X74n1475_009:0442a10": "　凡愚迷惑三有難　　恒造極重惡業難",
    "X74n1475_009:0442a11": "　我所積集邪欲難　　一切愚夫煩惱難",
    "X74n1475_009:0442a12": "　狂心散動顛倒難　　及以親近惡友難",
    "X74n1475_009:0442a13": "　於生死中貪染難　　瞋癡暗鈍造罪難",
    "X74n1475_009:0442a14": "　生八無暇惡處難　　未曾積集功德難",
    "X74n1475_009:0442a15": "　我今皆於最勝前　　懺悔無邊惡業罪(此十二難。",
    "X74n1475_009:0442a16": "在前段懺悔之前。發願前也)。",
    "X74n1475_009:0442a17": "懺悔已。至心歸命禮三寶。",
    "X74n1475_009:0442a18": "至心勸請",
    "X74n1475_009:0442a19": "　常見十方無量佛　　寶王樹下而安處",
    "X74n1475_009:0442a20": "　處妙琉璃師子座　　恒得住世轉法輪",
    "X74n1475_009:0442a21": "勸請已。至心歸命禮三寶。",
    "X74n1475_009:0442a22": "至心隨喜",
    "X74n1475_009:0442a23": "　眾生於此瞻部內　　或於他方世界中",
    "X74n1475_009:0442a24": "　所作種種勝福因　　我今皆悉生隨喜",
    "X74n1475_009:0442b01": "隨喜已。至心歸命禮三寶。",
    "X74n1475_009:0442b02": "　以上隨喜福德事　　及身語意造眾善",
    "X74n1475_009:0442b03": "　願此勝業常憎長　　迴向無上大菩提",
    "X74n1475_009:0442b04": "　所有禮讚佛功德　　深心清淨無瑕穢",
    "X74n1475_009:0442b05": "　迴向發願福無邊　　當超惡趣六十劫(此三門在",
    "X74n1475_009:0442b06": "前段。此段在發願中間)。",
    "X74n1475_009:0442b07": "　願除十惡業　　修行十善道　　安住十地中",
    "X74n1475_009:0442b08": "　常見十方佛　　我以身諸意　　所修福智慧",
    "X74n1475_009:0442b09": "　願迴此善根　　速成無上道(此後。數偈文。却是前段懺悔文也)。",
    "X74n1475_009:0442b10": "迴向已。至心歸命禮三寶。",
    "X74n1475_009:0442b11": "至心發願",
    "X74n1475_009:0442b12": "　普願眾生咸供養　　十方一切最勝尊",
    "X74n1475_009:0442b13": "　三乘清淨妙法門　　菩薩獨覺聲聞眾",
    "X74n1475_009:0442b14": "　常願勿處於卑處　　不隨無暇八難中",
    "X74n1475_009:0442b15": "　生在有暇人中尊　　恒得親承十方佛",
    "X74n1475_009:0442b16": "　願得常生富貴家　　財寶倉庫皆盈滿",
    "X74n1475_009:0442b17": "　顏貌名稱無與等　　壽命延長經劫數",
    "X74n1475_009:0442b18": "　悉願女人變為男　　勇健聰明多智慧",
    "X74n1475_009:0442b19": "　一切常行菩薩道　　善修六度到彼岸",
    "X74n1475_009:0442b20": "　若於過去及現在　　輪迴三有造諸業",
    "X74n1475_009:0442b21": "　能超可厭不善趣　　願得消滅永無餘",
    "X74n1475_009:0442b22": "　一切眾生於有海　　生死羅網竪牢縛",
    "X74n1475_009:0442b23": "　願以智劍為斷除　　離苦速證菩提處",
    "X74n1475_009:0442b24": "　若有男子及女人　　婆羅門等諸勝族",
    "X74n1475_009:0442c01": "　合掌一心讚歎佛　　生生常憶宿世事",
    "X74n1475_009:0442c02": "　諸根清淨常圓滿　　殊勝功德皆成就",
    "X74n1475_009:0442c03": "　願於未來所生處　　常得人天共瞻仰(此文。續前",
    "X74n1475_009:0442c04": "段發願之後也)。",
    "X74n1475_009:0442c05": "發願已。至心歸命禮三寶。",
    "X74n1475_009:0442c06": "爾時世尊。聞此已。讚妙幢菩薩言。善哉善哉。善男子。",
    "X74n1475_009:0442c07": "如汝所夢。金皷出聲。讚歎如來真實功德。并懺悔法。",
    "X74n1475_009:0442c08": "若有聞者。獲福甚多。廣利有情。滅除罪鄣。汝今應知。",
    "X74n1475_009:0442c09": "此之勝業。皆是過去讚歎發願宿習因緣。及由諸佛",
    "X74n1475_009:0442c10": "威德加護。此之因緣。當為汝說。時諸大眾。聞此法已。",
    "X74n1475_009:0442c11": "咸皆歡喜。信受奉行。",
    "X74n1475_009:0442c12": "○白眾等聽說經中無常偈",
    "X74n1475_009:0442c13": "　若樂若苦惱　　若老若少年　　若大姓少姓",
    "X74n1475_009:0442c14": "　死王皆能殺　　若端正若醜　　若大力小力",
    "X74n1475_009:0442c15": "　若獨若有伴　　死王皆能殺　　若王若童僕",
    "X74n1475_009:0442c16": "　若俗若出家　　若堅若耎者　　死王皆能殺",
    "X74n1475_009:0442c17": "　若富若貧窮　　若功德若無　　若男若女等",
    "X74n1475_009:0442c18": "　死王皆能殺　　若行若在家　　若水中若陸",
    "X74n1475_009:0442c19": "　若在山若城　　死王皆能殺　　若睡若寤寐",
    "X74n1475_009:0442c20": "　若食若不食　　能歷亂世間　　死王皆能殺",
    "X74n1475_009:0442c22": "圓覺道場禪觀等法事禮懺文卷第九"
}