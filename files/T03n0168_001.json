{
    "T03n0168_001:0410a07": "No. 168 [No. 152(38), No. 167]",
    "T03n0168_001:0410a08": "佛說太子墓魄經(開元錄云：沐魄或慕魄)",
    "T03n0168_001:0410a10": "西晉月氏三藏竺法護譯",
    "T03n0168_001:0410a11": "[0410a11] 聞如是：[0410a11] 一時，佛在舍衛國祇樹給孤獨園，告",
    "T03n0168_001:0410a12": "諸比丘：[0410a12] 「昔者有王名波羅[木*奈]。王有一太子，",
    "T03n0168_001:0410a13": "字名墓魄，生有無窮之明，端正妙潔，無有",
    "T03n0168_001:0410a14": "雙比。父母奇之，供養瞻視，須其長大，當為立",
    "T03n0168_001:0410a15": "字。然太子結舌不語十有三歲，恬惔質朴，志",
    "T03n0168_001:0410a16": "若死灰，意如枯木；目不視色，耳不聽音，狀",
    "T03n0168_001:0410a17": "類瘖&#x7602;聾盲之人。於是父母患而厭之。[0410a17] 「王",
    "T03n0168_001:0410a18": "語夫人：『當奈之何？此子將為他國所笑。』夫",
    "T03n0168_001:0410a19": "人語王：『當召相師相之，知當語不？』王即召",
    "T03n0168_001:0410a20": "婆羅門師，使相太子。婆羅門言：『此子非是世",
    "T03n0168_001:0410a21": "間人，為是熒惑耳。外為端正，內懷不祥；危",
    "T03n0168_001:0410a22": "國滅宗，將至不久。不可畜養，宜當生埋，誅而",
    "T03n0168_001:0410a23": "殺之。不除此子，則絕國嗣。』王語夫人：『當如",
    "T03n0168_001:0410a24": "之何？今若不除此子，恐後無復立太子。』",
    "T03n0168_001:0410a25": "於是夫人隨王所為。[0410a25] 「王即召國中大臣共議",
    "T03n0168_001:0410a26": "之。一臣言：『當遠徙深山無人之處。』一臣言：",
    "T03n0168_001:0410a27": "『當沒深水中。』一臣言：『但當隨師所語，掘作深",
    "T03n0168_001:0410a28": "坑而生埋之。』王即隨是一臣所語，即召外陣",
    "T03n0168_001:0410a29": "兵三千餘人，使掘地作藏。給世資糧，侍以",
    "T03n0168_001:0410b01": "五僕，太子衣服、瓔珞、珠寶盡還太子。於是",
    "T03n0168_001:0410b02": "夫人心欲傷絕：『我獨無相，生子薄命，乃值",
    "T03n0168_001:0410b03": "此殃，事不得止。』涕淚哽咽，不能自勝。[0410b03] 「於是復",
    "T03n0168_001:0410b04": "送太子著正殿上，五百夫人見太子端正姝",
    "T03n0168_001:0410b05": "好，無有雙比，皆言：『太子何以不語，而當生埋？』",
    "T03n0168_001:0410b06": "五百婇女見太子端正姝好，皆為太子作禮",
    "T03n0168_001:0410b07": "而言：『何以不語，而當生埋？』各為太子作其",
    "T03n0168_001:0410b08": "伎樂。太子默然，不觀不聽。[0410b08] 「復送太子著外",
    "T03n0168_001:0410b09": "殿上，五百大臣見太子端正姝好，無有雙比，",
    "T03n0168_001:0410b10": "前白大王：『太子非是不語之人，且復宿留，",
    "T03n0168_001:0410b11": "語在不久。婆羅門言，不可審信。』王語大臣：",
    "T03n0168_001:0410b12": "『此是國事，非卿所知。』[0410b12] 「作藏已訖，來迎太子。",
    "T03n0168_001:0410b13": "王語其僕：『使太子載我四望象車，令國中",
    "T03n0168_001:0410b14": "人民就觀，太子當語。若語者，便載來還。』於",
    "T03n0168_001:0410b15": "是太子乘車尋路。國中耆舊大臣皆宛轉車",
    "T03n0168_001:0410b16": "前而言：『太子！要當一語。若不語者，便以車輾",
    "T03n0168_001:0410b17": "我上過去。』遮蠡虎賁扶避使過。遂侍太子",
    "T03n0168_001:0410b18": "遂到藏所。時有數千萬人，皆隨太子往到藏",
    "T03n0168_001:0410b19": "所，皆塞藏戶，太子復不得前。遮蠡虎賁麾人",
    "T03n0168_001:0410b20": "便&#x5374;。太子適前，飛鳥走獸復驚來前，遶",
    "T03n0168_001:0410b21": "藏三匝，復塞藏戶，太子復不得前。於是太",
    "T03n0168_001:0410b22": "子舉右手，住而言：『我正不語，而當生埋。我適",
    "T03n0168_001:0410b23": "欲語，恐入地獄。我所以不語者，欲安身避害，",
    "T03n0168_001:0410b24": "濟神離苦，是以不語。而信誑詐之言，謂我",
    "T03n0168_001:0410b25": "聾盲為實瘖&#x7602;。』[0410b25] 「是時人民聞太子語有絕妙",
    "T03n0168_001:0410b26": "之音，世所希聞，行者為止，坐者為之起，皆",
    "T03n0168_001:0410b27": "言：『太子神聖乃爾。』皆前叩頭，求恩悔過，原赦",
    "T03n0168_001:0410b28": "我罪。其僕聞之，歡喜踊躍，馳白大王：『太子已",
    "T03n0168_001:0410b29": "語，上徹蒼天，下徹黃泉。飛鳥走獸皆來伏聽",
    "T03n0168_001:0410c01": "於太子前。』[0410c01] 「王聞太子語，歡欣踊躍，即與夫",
    "T03n0168_001:0410c02": "人駕四望象車，往迎太子。太子顧視父王，",
    "T03n0168_001:0410c03": "下車避道，四拜而起而言：『勞屈父王遠來見",
    "T03n0168_001:0410c04": "迎。今日父子已生相棄捐，恩愛已乖，骨肉",
    "T03n0168_001:0410c05": "以離，其義甚愆，不可聽觀。』王語太子：『不可！",
    "T03n0168_001:0410c06": "不可！汝為智者，當原不及。共還入國，舉位與",
    "T03n0168_001:0410c07": "汝，我自避退。』太子答言：『我曾為國王，用行",
    "T03n0168_001:0410c08": "有缺漏故，下入地獄六萬餘歲，蒸&#x7151;剝裂，其",
    "T03n0168_001:0410c09": "痛難忍。當此之時，父母寧能知我地獄苦痛",
    "T03n0168_001:0410c10": "劇不？寧能分取我身上痛不？我厭畏地獄",
    "T03n0168_001:0410c11": "苦，是以結舌不語十有三歲，冀得免瑕，除去",
    "T03n0168_001:0410c12": "垢穢，出於塵埃之外，不與罪會。除憂去累，",
    "T03n0168_001:0410c13": "念生若寄。不可選軟，去道日遠。高翔遠逝，",
    "T03n0168_001:0410c14": "自濟於世。世間無常，恍惚如夢；室家歡娛，",
    "T03n0168_001:0410c15": "須臾間耳；歡樂暫有，憂苦延長。』[0410c15] 「王知太子意",
    "T03n0168_001:0410c16": "堅志固，遂聽學道。於是太子棄國捐王，入",
    "T03n0168_001:0410c17": "山求道，思惟禪定。壽終即生兜術天上，畢",
    "T03n0168_001:0410c18": "天之壽，下生世間，為迦維羅衛王作太子，自",
    "T03n0168_001:0410c19": "致得佛。」[0410c19] 佛告阿難：「爾時太子墓魄者，我身",
    "T03n0168_001:0410c20": "是也；是時父王者，今閱頭檀是也；是時母",
    "T03n0168_001:0410c21": "者，今摩耶是也；是時侍我五僕者，阿若拘",
    "T03n0168_001:0410c22": "&#x96A3;等是也；是時婆羅門欲生埋我者，今調達",
    "T03n0168_001:0411a01": "是也，我與調達，世世有怨。」佛說經訖，諸弟",
    "T03n0168_001:0411a02": "子、諸天龍、鬼神、帝王、人民皆大歡喜，為佛作",
    "T03n0168_001:0411a03": "禮。"
}