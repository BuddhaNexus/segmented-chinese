{
    "X64n1260_040:0294c19": "列祖提綱錄卷第四十",
    "X64n1260_040:0294c21": "武林十八澗理安禪寺住持婁東行悅集",
    "X64n1260_040:0294c22": "寒食提綱(三月)",
    "X64n1260_040:0294c23": "雲峰悅禪師寒食日上堂。諸上座。還會麼。冬至寒食",
    "X64n1260_040:0294c24": "一百五。家家塚上添新土。翻思拾得與寒山。南北東",
    "X64n1260_040:0295a01": "西太莽鹵。南泉不打鹽官皷。以拂擊禪床下座。",
    "X64n1260_040:0295a02": "五祖演禪師寒食小參。李白桃紅。山青水綠。雲橫洞",
    "X64n1260_040:0295a03": "口。月皎長空。只向者裏薦得。法眼道。月明幽室寒。星",
    "X64n1260_040:0295a04": "分拱辰異。便須瓦解氷消。韶國師道。通玄峰頂不是",
    "X64n1260_040:0295a05": "人間。心外無法滿目青山。亦須百雜碎。何也。盡乾坤",
    "X64n1260_040:0295a06": "大地不消一揑。然雖如是。事無一向。今夜且放過一",
    "X64n1260_040:0295a07": "著。",
    "X64n1260_040:0295a08": "慧遠海禪師上堂。好是仲春漸暖。那堪寒食清明。萬",
    "X64n1260_040:0295a09": "疊雲山聳翠。一天風月良隣。在處華紅柳綠。湖天浪",
    "X64n1260_040:0295a10": "穩風平。山禽枝上語諄諄。再三瑣瑣碎碎。囑付叮叮",
    "X64n1260_040:0295a11": "嚀嚀。你且道叮嚀囑付箇甚麼。卓拄杖曰。記取明年",
    "X64n1260_040:0295a12": "今日。依舊寒食清明。",
    "X64n1260_040:0295a13": "真定府洪濟宗頤禪師上堂。冬去寒食。一百單五。活",
    "X64n1260_040:0295a14": "人路上。死人無數。頭鑽荊棘林。將謂眾生苦。拜掃事",
    "X64n1260_040:0295a15": "如何。骨堆上添土。唯有出家人。不踏無生路。大眾。且",
    "X64n1260_040:0295a16": "道向甚處去。還會麼。南天台北五臺。參。",
    "X64n1260_040:0295a17": "無文璨禪師清明上堂。桃花無數。李花無數。若向者",
    "X64n1260_040:0295a18": "裏活眼不開。平地上死人更是無數。去年踏青人。今",
    "X64n1260_040:0295a19": "年不來。今年上墳底。明年何處。日月急如梭。生死何",
    "X64n1260_040:0295a20": "定據。謹白參玄人。光陰莫虗度。",
    "X64n1260_040:0295a21": "了庵欲禪師清明上堂。冬至寒食一百五。今朝正是",
    "X64n1260_040:0295a22": "三月六。山又綠。水又綠。一聲款乃漁家曲。山僧昨日",
    "X64n1260_040:0295a23": "偶爾郊行。作得一偈舉似大眾。華冠不整舍那衣。禿",
    "X64n1260_040:0295a24": "帚還隨破畚箕。五箇老婆三箇醜。一雙紅杏換消梨。",
    "X64n1260_040:0295b01": "下座。",
    "X64n1260_040:0295b02": "法舟濟禪師清明示眾。鷰語鶯啼。桃紅柳綠。風月晴",
    "X64n1260_040:0295b03": "和。春光滿目。一般富貴江山。却有兩般境界。山僧雖",
    "X64n1260_040:0295b04": "則不管閒非。也與諸人說箇間架。有的笙歌鼎沸。羅",
    "X64n1260_040:0295b05": "綺駢闐。人醉處。玉樓窈窕。馬嘶邊。翠草生煙。有的向",
    "X64n1260_040:0295b06": "楸梧塚畔松栢塋前。呼孃叫子擗地號天。縱哽咽。煩",
    "X64n1260_040:0295b07": "冤莫訴。任揮淚。悲苦難宣。者兩般人。樂者樂徹心源。",
    "X64n1260_040:0295b08": "苦者苦入骨髓。山僧者裏看來。却好箇如幻法門一",
    "X64n1260_040:0295b09": "相三昧。且如何是一相三昧。卓拄杖云。愁人莫向愁",
    "X64n1260_040:0295b10": "人說。說與愁人愁殺人。",
    "X64n1260_040:0295b11": "湛然澄禪師清明示眾。綠滿園林翠欲流。子規啼血",
    "X64n1260_040:0295b12": "正綢繆。紙灰堆滿三尺塚。哭倒斜陽恨未休。大眾。為",
    "X64n1260_040:0295b13": "人一世。收成結果不過如是而已。須知大千世界一",
    "X64n1260_040:0295b14": "丘塚。去來生死總在裏許。你以長河為酥酪祭獻此",
    "X64n1260_040:0295b15": "人。他亦不受。且道為甚聻。",
    "X64n1260_040:0295b16": "山茨際禪師清明示眾。春朝晴日望飛煙。半是人家",
    "X64n1260_040:0295b17": "燒紙錢。本有爺娘渾不識。却看黃土哭蒼天。",
    "X64n1260_040:0295b18": "鋪帳簟提綱(四月)",
    "X64n1260_040:0295b19": "雪巖欽禪師上堂。鋪帳簟。青碧紗廚。凉簟氷鋪。三伏",
    "X64n1260_040:0295b20": "暑威不到。水晶宮闕不如。敢問諸人。畢竟與洞山道",
    "X64n1260_040:0295b21": "向鑊湯爐炭裏回避。還有商量處也無。卓拄杖云。蚊",
    "X64n1260_040:0295b22": "子上鐵牛。",
    "X64n1260_040:0295b23": "端午提綱(五月)",
    "X64n1260_040:0295b24": "真淨文禪師上堂。今朝五月復端午。隨眾生心解分",
    "X64n1260_040:0295c01": "布。糉子雖然應所知。要須一一知來處。且道從什麼",
    "X64n1260_040:0295c02": "處來。驀拈拄杖云。若知拄杖子來處。即知一切法來",
    "X64n1260_040:0295c03": "處。所以隨眾生心。應所知量。循業發現。只如大眾從",
    "X64n1260_040:0295c04": "什麼處發現。一一分明在目前。若知發現。不妨奇特。",
    "X64n1260_040:0295c05": "若也不知。何名出家。遂擲下云。只者末後一著。也大",
    "X64n1260_040:0295c06": "難會。喝一喝下座。",
    "X64n1260_040:0295c07": "五祖演禪師端午上堂。今日端午節。白雲有一道神",
    "X64n1260_040:0295c08": "符。也有些小靈驗。不敢隱藏。舉似諸人。一要今上皇",
    "X64n1260_040:0295c09": "帝太后聖躬萬歲。二要合朝卿相文武百官州縣寀",
    "X64n1260_040:0295c10": "寮甞居祿位。三要萬民樂業雨順風調。有箇符使却",
    "X64n1260_040:0295c11": "來報白雲道。諸處盡去徧。只為神通小。不柰一件事",
    "X64n1260_040:0295c12": "何。遂問他是甚事。使云禪和子鼻孔遼天。白雲向伊",
    "X64n1260_040:0295c13": "說。莫道你。我尚不柰何。然雖如是。澤廣藏山理能伏",
    "X64n1260_040:0295c14": "豹。畢竟如何。一抽三。二添四。黃牛角向天。八脚垂過",
    "X64n1260_040:0295c15": "鼻。急急下座。",
    "X64n1260_040:0295c16": "端午上堂。舉昔日有秀才造無鬼論。論就纔放筆。有",
    "X64n1260_040:0295c17": "鬼現身斫手謂秀才云你爭柰我何。白雲當時若見。",
    "X64n1260_040:0295c18": "便以手作鵓鳩嘴。向伊道谷谷孤。",
    "X64n1260_040:0295c19": "圓悟勤禪師端午上堂。新月如鈎。輕雲映火。山前麥",
    "X64n1260_040:0295c20": "熟。筐裏蠶繰。田夫戢戢[栽木+土]苗。柳岸垂垂之線。風調雨",
    "X64n1260_040:0295c21": "順。盜賊消禳。我輩林下之人。一餉非常慶快。纔作此",
    "X64n1260_040:0295c22": "語。驀地有箇符使出來道。山前諸處五瘟行疫病太",
    "X64n1260_040:0295c23": "甚。欲就和尚覓箇神符往前驅逐。山僧遂以拄杖畫",
    "X64n1260_040:0295c24": "一圓相與之。瞥然不見。逡巡却來道。五瘟疫鬼已驅",
    "X64n1260_040:0296a01": "向他方世界去也。只有一事待請益和尚。此靈驗神",
    "X64n1260_040:0296a02": "符從何處得來。山僧劈脊便打。當下滅跡消聲。因行",
    "X64n1260_040:0296a03": "掉臂成箇頌子。五月五日天中節。赤口毒舌盡消滅。",
    "X64n1260_040:0296a04": "五月五日午時書。放下蛇頭捋虎鬚。",
    "X64n1260_040:0296a05": "龍門遠禪師上堂。今日端午。世間人釘桃符書門閫。",
    "X64n1260_040:0296a06": "使萬邪不窺其戶。百鬼不入其門。世間人又使針燒",
    "X64n1260_040:0296a07": "炙採藥登山。使萬病不干其體。疫癘不入其身。遂失",
    "X64n1260_040:0296a08": "聲叫曰。阿[口*耶][口*耶]。阿[口*耶][口*耶]。盡大地人燒破皮肉。教山僧",
    "X64n1260_040:0296a09": "受無限苦痛。昔楚大夫以忠言不用沉于湘江。後人",
    "X64n1260_040:0296a10": "哀之。以竹筒盛飯繫五色絲祭之。風俗至今流傳不",
    "X64n1260_040:0296a11": "斷。遂嘔吐數聲曰。世間人喫却米糉。教老僧脹破肚",
    "X64n1260_040:0296a12": "皮。大眾。別人燒炙別人喫物。為甚麼龍門長老受痛",
    "X64n1260_040:0296a13": "受飽。未能情忘緣慮事出見聞。於此門中遂為戲論。",
    "X64n1260_040:0296a14": "豈不見先聖有言曰。懷州牛喫禾。益州馬腹脹。天下",
    "X64n1260_040:0296a15": "覓醫人。灸猪左膊上。何也。遠走不如近匍匐。久立。",
    "X64n1260_040:0296a16": "大慧杲禪師上堂。今朝又是五月五。大鬼拍手小鬼",
    "X64n1260_040:0296a17": "舞。驀然撞著桃符神。兩手椎胷叫冤苦。艾人云。休叫",
    "X64n1260_040:0296a18": "苦。遂拈拄杖卓一下云。只有一處堪回互。回互不回",
    "X64n1260_040:0296a19": "互。回而更相涉。擲下云。不爾依位住。參。",
    "X64n1260_040:0296a20": "端午示眾。拈拄杖。舉雲門大師道。從上諸聖為甚麼",
    "X64n1260_040:0296a21": "不到者裏。蓮華峰庵主道。古人到者裏為什麼不肯",
    "X64n1260_040:0296a22": "住。師云。二尊宿折東籬補西壁。抱橋柱洗澡把纜放",
    "X64n1260_040:0296a23": "船即不無。要且無為人底道理。雲門即不然。未到者",
    "X64n1260_040:0296a24": "裏教伊到。已到者裏教伊頭破腦裂。且道還有為人",
    "X64n1260_040:0296b01": "處也無。良久云。一二三四五。虗空闕處補。五四三二",
    "X64n1260_040:0296b02": "一。當門書大吉。好手揮斤去鼻泥。衲僧機妙安能識。",
    "X64n1260_040:0296b03": "驀然識。百草頭邊露消息。且作麼生是露底消息。唵",
    "X64n1260_040:0296b04": "陪臨唵齒臨。急急如律令。卓一下。",
    "X64n1260_040:0296b05": "上堂。今朝五月五。天降沛然雨。艾人與門神。聚頭相",
    "X64n1260_040:0296b06": "耳語。且道說箇什麼。雪竇禪師來。一口吞佛祖。",
    "X64n1260_040:0296b07": "上堂。今朝又是端午節。文殊善財忙不徹。殺人活人",
    "X64n1260_040:0296b08": "藥不靈。自添腦後三斤鐵。驀拈拄杖卓一下云。觀音",
    "X64n1260_040:0296b09": "妙智力。能救世間苦。遂擲下云。是什麼。鐵蛇鑽入土。",
    "X64n1260_040:0296b10": "應庵華禪師端午上堂。五月五日端午節。好事當陽",
    "X64n1260_040:0296b11": "難掩塞。歸宗突出拄杖頭。閒神野鬼俱消滅。砌下寒",
    "X64n1260_040:0296b12": "泉忽倒流。嶺上白雲不敢白。復舉文殊一日令善財",
    "X64n1260_040:0296b13": "採藥云是藥者採將來。善財徧採無不是藥。却來白",
    "X64n1260_040:0296b14": "云無不是藥者。文殊云是藥者採將來。善財拈一莖",
    "X64n1260_040:0296b15": "草與文殊。文殊提起示眾云。此藥亦能殺人亦能活",
    "X64n1260_040:0296b16": "人。師云。大小文殊被善財換却眼睛。下座。",
    "X64n1260_040:0296b17": "端午上堂。一二三四五。五四三二一。從頭檢點來。笑",
    "X64n1260_040:0296b18": "殺維摩詰。帶累李鬍子。噴水髭鬚濕。灑淨已周圓。次",
    "X64n1260_040:0296b19": "念波羅密。蔣山恁麼道。千古誰人識。識不識。何處覓。",
    "X64n1260_040:0296b20": "堪與叢林為軌則。驀拈拄杖卓一卓云。急急如律令",
    "X64n1260_040:0296b21": "勅。",
    "X64n1260_040:0296b22": "或菴體禪師端午上堂。天下今朝是端午。元來覺報",
    "X64n1260_040:0296b23": "無門戶。野鬼閒神枉出頭。赤口白口空婆姆。平居更",
    "X64n1260_040:0296b24": "不釘桃符。號令只撾塗毒皷。若還耳見眼聞聲。管取",
    "X64n1260_040:0296c01": "縱橫超佛祖。",
    "X64n1260_040:0296c02": "密庵傑禪師端午上堂。五月五日端午節。陰雲靉靆",
    "X64n1260_040:0296c03": "甘雨未決。君王降賜寶香。林下祈求懇切。孚祐龍。善",
    "X64n1260_040:0296c04": "時節。好將一雨潤焦枯。匝地清凉消惱熱。記得僧問",
    "X64n1260_040:0296c05": "乾峰。十方薄伽梵。一路涅槃門。未審路頭在什麼處。",
    "X64n1260_040:0296c06": "峰以拄杖子畫一畫云在者裏。僧後請益雲門。門拈",
    "X64n1260_040:0296c07": "手中扇云。扇子[跳兆+孛]跳上三十三天。築著帝釋鼻孔。東",
    "X64n1260_040:0296c08": "海鯉魚打一棒。雨似盆傾。大眾。乾峰搖頭。雲門擺尾。",
    "X64n1260_040:0296c09": "亘古亘今。挂人唇齒。徑山有條攀條。拈拄杖擲下云。",
    "X64n1260_040:0296c10": "會看雲雷殷地起。",
    "X64n1260_040:0296c11": "兜率慧照禪師上堂。舉拂子曰。端午龍安亦皷橈。青",
    "X64n1260_040:0296c12": "山雲裏得逍遙。饑餮渴飲無窮樂。誰愛爭先奪錦標。",
    "X64n1260_040:0296c13": "却向乾地上划船。高山頭起浪。明椎玉皷暗展鐵旗。",
    "X64n1260_040:0296c14": "一盞菖蒲茶。數箇沙糖粽。且移北鬱單越來與南閻",
    "X64n1260_040:0296c15": "浮提鬬額看。擊禪床下座。",
    "X64n1260_040:0296c16": "雪巖欽禪師端午上堂。天悠悠。雲悠悠。輥底浪花翻",
    "X64n1260_040:0296c17": "雪競龍舟。當是時也。可笑三閭楚大夫正在死水裏",
    "X64n1260_040:0296c18": "浸殺。浸不殺。千古萬古湘江濶。",
    "X64n1260_040:0296c19": "鐵關樞禪師端午上堂。今朝五月五。打動震天皷。竪",
    "X64n1260_040:0296c20": "拂子。托出無底盤。滿飣黃金黍。禪流板齒無毛。到此",
    "X64n1260_040:0296c21": "如何吞吐。解吞吐。達磨大師不是祖。",
    "X64n1260_040:0296c22": "中峰本禪師端午示眾。春秋夏五。不書其月。記史之",
    "X64n1260_040:0296c23": "人。乃疑文闕。闕不闕。十字街頭石敢當。恣向人前逞",
    "X64n1260_040:0296c24": "妖孽。倒騎艾虎上高樓。背挂神符施妙訣。禁赤口。消",
    "X64n1260_040:0297a01": "白舌。收卷門門五色錢。將謂無人能鑑別。忽被無手",
    "X64n1260_040:0297a02": "法師劈胷搊住。拽向蟭螟眼中。却把真機多漏泄。且",
    "X64n1260_040:0297a03": "漏泄底在甚麼處。庭中一樹石榴花。曉日照開如潑",
    "X64n1260_040:0297a04": "血。",
    "X64n1260_040:0297a05": "千巖長禪師端午上堂。夏日喫麥粥。頭頂茅草屋。東",
    "X64n1260_040:0297a06": "司雨淋淋。無處可下足。中有老頭陀。豈可稱尊宿。可",
    "X64n1260_040:0297a07": "憐諸禪和。剛要相攢簇。雖然無受用。且喜相和睦。徤",
    "X64n1260_040:0297a08": "者共成褫。病者奉水菽。今朝端午節。無酒又無肉。擎",
    "X64n1260_040:0297a09": "出一杯茶。滿泛菖蒲玉。且道成得甚麼事。人情若好。",
    "X64n1260_040:0297a10": "喫水也甜。",
    "X64n1260_040:0297a11": "唯庵然禪師端午上堂。黃米粽喫一鉢。菖蒲茶喫半",
    "X64n1260_040:0297a12": "甌。箇是衲僧好時節。大家相見飽齁齁。縱橫自在。自",
    "X64n1260_040:0297a13": "樂自由。說甚仰山開畬。溈山牯牛。禾山打皷。雪峰輥",
    "X64n1260_040:0297a14": "毬。總是小兒襍劇。且非先德宗猷。只如端午掩殃一",
    "X64n1260_040:0297a15": "句又作麼生。目前無怪異。不用貼鐘馗。",
    "X64n1260_040:0297a16": "端午上堂。諸方盡喫菖蒲茶。唯我自酌青原酒。儱儱",
    "X64n1260_040:0297a17": "鬨鬨發顛狂。打落南辰連北斗。擲拄杖下座。",
    "X64n1260_040:0297a18": "南石琇禪師端午上堂。是處人家懸艾虎。靈巖但喫",
    "X64n1260_040:0297a19": "菖蒲茶。莫言淡薄無滋味。畢竟風流出當家。",
    "X64n1260_040:0297a20": "了庵欲禪師上堂。聞聲悟道見色明心。鵲噪鴉鳴風",
    "X64n1260_040:0297a21": "動塵起。癡人面前不得說夢。僧問趙州如何是祖師",
    "X64n1260_040:0297a22": "西來意。州云庭前栢樹子。深山藏獨虎。淺草露群蛇。",
    "X64n1260_040:0297a23": "一年一度天中節。細切菖蒲泛釅茶。下座。",
    "X64n1260_040:0297a24": "上堂。五月五。天中節。不書符。不揑訣。放教心地坦然",
    "X64n1260_040:0297b01": "平。百怪千妖自消滅。豈不見文殊一日令善財採藥。",
    "X64n1260_040:0297b02": "善財云無不是藥者。文殊云是藥採將來。善財拈一",
    "X64n1260_040:0297b03": "莖草度與文殊。文殊接得示眾云。此藥亦能殺人亦",
    "X64n1260_040:0297b04": "能活人。天童華和尚云。大小文殊被善財換却眼睛。",
    "X64n1260_040:0297b05": "大眾。應庵老人可使為百世宗師。要且只知其一不",
    "X64n1260_040:0297b06": "知其二。山僧道。一手不獨拍。兩手鳴摑摑。擔板禪和",
    "X64n1260_040:0297b07": "氣食牛。擡頭只道乾坤窄。喝。",
    "X64n1260_040:0297b08": "上堂。時節不相饒。今朝五月五。東家釘桃符。西家懸",
    "X64n1260_040:0297b09": "艾虎。孤峰絕頂頭。也須資一路。拈起須彌槌。且擊虗",
    "X64n1260_040:0297b10": "空皷。翻身躍倒鬼門關。大地山河無寸土。喝一喝下",
    "X64n1260_040:0297b11": "座。",
    "X64n1260_040:0297b12": "廣慧寶琳禪師午節上堂。今朝五月五。百草靈苗誰",
    "X64n1260_040:0297b13": "不覩。善財採藥與文殊。殺活臨機互為主。禪家流。莫",
    "X64n1260_040:0297b14": "莽鹵。眨上眉毛好看取。信手拈來知不却。甜者甜兮",
    "X64n1260_040:0297b15": "苦者苦。",
    "X64n1260_040:0297b16": "元叟端禪師端午上堂。五月五日端午節。艾虎桃符",
    "X64n1260_040:0297b17": "總休說。鳳山只箇金剛王。百怪千妖俱殄滅。江南兩",
    "X64n1260_040:0297b18": "浙春寒秋熱。觀世音菩薩將錢買胡餅。放下手却是",
    "X64n1260_040:0297b19": "生鐵。",
    "X64n1260_040:0297b20": "午節上堂。中峰今朝五月五。且無桃符并艾虎。當陽",
    "X64n1260_040:0297b21": "直截便知機。妙用縱橫絕方所。衲僧家。休莽鹵。甜瓜",
    "X64n1260_040:0297b22": "徹蔕甜。苦瓠連根苦。",
    "X64n1260_040:0297b23": "恕中慍禪師端午上堂。龍牙和尚云。學道先須有悟",
    "X64n1260_040:0297b24": "由。還如曾鬬快龍舟。雖然舊閣閒田地。一度嬴來方",
    "X64n1260_040:0297c01": "始休。大小龍牙見地不脫坐在者裏。山僧不惜眉毛",
    "X64n1260_040:0297c02": "為他撥開一路。便見功超一切道絕名言。乃云。迷悟",
    "X64n1260_040:0297c03": "從來總自由。要須平地上行舟。乾坤儱侗無今古。千",
    "X64n1260_040:0297c04": "載清風卒未休。就中忽有出來道。瑞巖也是釘樁搖",
    "X64n1260_040:0297c05": "櫓。阿呵呵。將謂無人。便下座。",
    "X64n1260_040:0297c06": "端午上堂。五月五日端午節。競渡江頭歌管咽。衲僧",
    "X64n1260_040:0297c07": "共啜菖蒲茶。無限馨香生頰舌。百病消除。千妖殄滅。",
    "X64n1260_040:0297c08": "文殊令善財採藥。善財拈草度與文殊。石上栽華。文",
    "X64n1260_040:0297c09": "殊接得示眾云。此藥亦能殺人亦能活人。空中釘橛。",
    "X64n1260_040:0297c10": "顧視左右云。莫有與文殊善財作主底麼。喝一喝。",
    "X64n1260_040:0297c11": "用彰俊禪師端午上堂。舉五祖端陽示眾云。昔日有",
    "X64n1260_040:0297c12": "秀才造無鬼論。論就纔放筆。有鬼現身斫手謂秀才",
    "X64n1260_040:0297c13": "云你爭柰我何。白雲當時若見。便以手作鵓鳩嘴。向",
    "X64n1260_040:0297c14": "伊道谷谷呱。拈云。無鬼論就。有鬼現形。置之莫問。五",
    "X64n1260_040:0297c15": "祖以手作鵓鳩嘴。也是隨邪逐惡。瑞巖家無白澤之",
    "X64n1260_040:0297c16": "圖。亦無如是妖怪。",
    "X64n1260_040:0297c17": "天目禮禪師端午上堂。月屆蕤賓。節臨重午。不鬬龍",
    "X64n1260_040:0297c18": "舟。不喧鼉皷。山中藥草信手拈來。舉拂子云。見麼。亦",
    "X64n1260_040:0297c19": "能殺人亦能活人。其或未然。菖蒲浮苦茗。角黍膩人",
    "X64n1260_040:0297c20": "牙。擊拂子一下。",
    "X64n1260_040:0297c21": "笑隱訢禪師端午上堂。盡大地是藥。信手拈來草。文",
    "X64n1260_040:0297c22": "殊與善財。一起復一倒。當機解變通。更問中峰老。日",
    "X64n1260_040:0297c23": "中或饑或飽。夜後蚊蟲獦蚤。事事求如意。日日添煩",
    "X64n1260_040:0297c24": "惱。有事不如無事好。",
    "X64n1260_040:0298a01": "楚石琦禪師端午上堂。今朝五月五。不打薅芸皷。荒",
    "X64n1260_040:0298a02": "却自家田。味却家中主。報諸人。休莽鹵。赤口白舌盡",
    "X64n1260_040:0298a03": "消除。無位真人汗如雨。",
    "X64n1260_040:0298a04": "端午上堂。今朝五月五。艾人騎艾虎。南北東西走一",
    "X64n1260_040:0298a05": "遭。回來說道。大地眾生皆受苦。所謂生苦老苦病苦",
    "X64n1260_040:0298a06": "死苦乃至五陰盛苦。一切諸苦皆可醫。惟有禪和子",
    "X64n1260_040:0298a07": "心病最難醫。用不得砒霜石蜜甘草陳皮。作麼生醫",
    "X64n1260_040:0298a08": "得。我有一隻古方。無有醫不得者。僧問趙州。學人乍",
    "X64n1260_040:0298a09": "入叢林乞師方便。州云喫粥了也未。僧云喫粥了也。",
    "X64n1260_040:0298a10": "州云洗鉢盂去。粥了洗鉢。不用狐疑。鯨吞海水盡。露",
    "X64n1260_040:0298a11": "出珊瑚枝。撫掌下座。",
    "X64n1260_040:0298a12": "愚庵及禪師上堂。五月五日端午節。潦倒徑山無法",
    "X64n1260_040:0298a13": "說。大家喫醆菖蒲茶。一般滋味休分別。分別則任汝",
    "X64n1260_040:0298a14": "諸人。且道畢竟是何滋味。良久云。人情若好。喫水也",
    "X64n1260_040:0298a15": "肥。",
    "X64n1260_040:0298a16": "無文璨禪師端午上堂。符不書。藥不採。起死禁不祥。",
    "X64n1260_040:0298a17": "拈拄杖云。幸有者箇在。卓一下。滿院薰風夏日長。人",
    "X64n1260_040:0298a18": "在藕花香世界。",
    "X64n1260_040:0298a19": "東叟頴禪師上堂。撾動皷眾期聚。耳同聞。目同覩。超",
    "X64n1260_040:0298a20": "乾坤越今古夫。何故如此。五月五是端午。",
    "X64n1260_040:0298a21": "笑巖寶禪師端陽日示眾。舉大慧杲和尚上堂。今朝",
    "X64n1260_040:0298a22": "又是五月五。大鬼拍手小鬼舞。驀然撞著桃符神。兩",
    "X64n1260_040:0298a23": "手搥胸叫冤苦。師云。大眾。大慧與麼道。大似少箇禁",
    "X64n1260_040:0298a24": "方。何謂。向青天白日裏見神見鬼。笑巖則不然。今朝",
    "X64n1260_040:0298b01": "正是五月五。雲從龍。風從虎。山僧要與十方現前諸",
    "X64n1260_040:0298b02": "大聖凡賭箇賭。信手拈來百草頭。甜者甜兮苦者苦。",
    "X64n1260_040:0298b03": "拈拄杖云。驀然突出者一條。穿過從上諸佛祖。是你",
    "X64n1260_040:0298b04": "現前諸人百樣具有。為什麼唯少者一箇。眾中忽有",
    "X64n1260_040:0298b05": "箇見義勇為漢憤地出來道。和尚且莫寐語好。若論",
    "X64n1260_040:0298b06": "者一箇。敢道現前人人不欠半分毫。師放下拄杖笑",
    "X64n1260_040:0298b07": "云。汝宛不知。矢上更加尖。堆上重添土。",
    "X64n1260_040:0298b08": "湛然澄禪師端午上堂。五月五。天中節。赤口白舌盡",
    "X64n1260_040:0298b09": "消滅。桃符艾虎插滿頭。雄黃菖蒲和酒噎。酩酊不知",
    "X64n1260_040:0298b10": "歲月移。千妖百怪皆驅絕。誰管魔來與佛來。一齊都",
    "X64n1260_040:0298b11": "把腦門揭。大眾。何故如此。不見道。護生須是殺。殺盡",
    "X64n1260_040:0298b12": "始安居。要知殺底道理麼。逞此良辰。以艾葉為旗。以",
    "X64n1260_040:0298b13": "菖蒲為劍。以猛利心挺英雄膽。不管是非得失聖凡",
    "X64n1260_040:0298b14": "真妄。乃至貪嗔癡愛一切諸煩惱賊。提起一刀兩斷。",
    "X64n1260_040:0298b15": "直得淨躶躶赤灑灑。圓陀陀活潑潑。作箇世出世間",
    "X64n1260_040:0298b16": "大丈夫。兄弟。還有恁麼人。真得恁麼地麼。若不得恁",
    "X64n1260_040:0298b17": "麼地。山僧有箇護身符子相送去也。拈拄杖云。看看。",
    "X64n1260_040:0298b18": "太上老君急急如律令勅。",
    "X64n1260_040:0298b19": "箬庵問禪師端陽上堂。神鋒凜凜寶劍當關。百怪潛",
    "X64n1260_040:0298b20": "蹤群妖屏跡。初非造作不屬安排。不歷功勳不繇途",
    "X64n1260_040:0298b21": "徑。向前黯黑退後岌業。一操直入覿體全提。百折不",
    "X64n1260_040:0298b22": "回渾鋼鑄就。山河大地是物。明暗色空是物。塵塵爾",
    "X64n1260_040:0298b23": "剎剎爾。該括萬有統攝六虗。喚甚麼作山河大地。喚",
    "X64n1260_040:0298b24": "甚麼作明暗色空。有時惺惺有時寂寂。內外融徹表",
    "X64n1260_040:0298c01": "裏洞如。到者裏。三世諸佛與黧奴白牯同時得同時",
    "X64n1260_040:0298c02": "失。同時照同時用。汝諸人知有不知有。威音那畔太",
    "X64n1260_040:0298c03": "煞現成。今事門頭曾無異軌。山僧不妨應時及節。與",
    "X64n1260_040:0298c04": "諸人把手共行去也。拈拂子云。葵榴紅似火。蒲艾綠",
    "X64n1260_040:0298c05": "如茵。",
    "X64n1260_040:0298c06": "牧雲門禪師端午示眾。五月五。端陽節。心月浴主作",
    "X64n1260_040:0298c07": "禪悅。角黍雖然沒得甞。杜田米飯須防噎。放下筯。肚",
    "X64n1260_040:0298c08": "已飽。當午日輪正杲杲。拈來蒲劍斬蛇頭。閒看兒童",
    "X64n1260_040:0298c09": "鬬百草。善財手裏有一莖。能殺人。能活人。不是尋常",
    "X64n1260_040:0298c10": "底藥草。療諸病。無不好。只在山僧拄杖頭。諸人不用",
    "X64n1260_040:0298c11": "別尋討。",
    "X64n1260_040:0298c12": "弘覺忞禪師天中節請首座上堂。孤忠未見喻君王。",
    "X64n1260_040:0298c13": "抱憤尤甘沒楚湘。火宅正炎迷出路。寸心那得不回",
    "X64n1260_040:0298c14": "皇。有般漢道。三界若空華。四生如夢幻。本無能出之",
    "X64n1260_040:0298c15": "人。亦無所出之處。只要了空達幻覺夢而已。山僧道。",
    "X64n1260_040:0298c16": "善哉。夢作麼生覺。幻作麼生達。空作麼生了。齊著力。",
    "X64n1260_040:0298c17": "莫央庠。截如飛之箭浪。舞跨海之龍舫。高標奪得靈",
    "X64n1260_040:0298c18": "山錦。方信男兒當自強。喝一喝。復舉文殊一日命善",
    "X64n1260_040:0298c19": "財採藥曰是藥者採將來。善財徧觀大地無不是藥。",
    "X64n1260_040:0298c20": "却來白曰無有不是藥者。殊曰是藥者採將來。善財",
    "X64n1260_040:0298c21": "遂於地上拈一莖草度與文殊。文殊接得呈起示眾",
    "X64n1260_040:0298c22": "曰。此藥能殺人亦能活人。師云。有效藥非靈。無病方",
    "X64n1260_040:0298c23": "乃聖。善財熱謾文殊文殊熱謾善財即置。竪拂子云。",
    "X64n1260_040:0298c24": "只者一莖草。利害在甚麼處。便能殺人亦能活人。要",
    "X64n1260_040:0299a01": "識源達委麼。問取堂中第一座。",
    "X64n1260_040:0299a02": "青苗會提綱(啟　散　附炙茄　六月)",
    "X64n1260_040:0299a03": "華藏通禪師青苗會上堂。破一微塵出大經。鳶飛魚",
    "X64n1260_040:0299a04": "躍更分明。不將眼看將心看。已是重敲火裏氷。淹黑",
    "X64n1260_040:0299a05": "荳。昧平生。直須劫外話豐登。繰成白雪桑重綠。割盡",
    "X64n1260_040:0299a06": "黃雲稻正青。",
    "X64n1260_040:0299a07": "大溈泰禪師啟青苗會上堂。德山入門便棒。平地生",
    "X64n1260_040:0299a08": "堆。臨濟入門便喝。無風起浪。俱胝只竪一指。未免顢",
    "X64n1260_040:0299a09": "頇。雪峰輥出三毬。小兒戲劇。到者裏總用不著。爭如",
    "X64n1260_040:0299a10": "六月三伏甘雨普滋。水足東臯。禾青南畝。農夫鼓腹",
    "X64n1260_040:0299a11": "樵者高歌。古佛家風儼然如在。於斯會得。共樂昇平。",
    "X64n1260_040:0299a12": "脫或未然。只知事逐眼前過。不覺老從頭上來。",
    "X64n1260_040:0299a13": "月江印禪師青苗會上堂。常啼菩薩賣却心肝學般",
    "X64n1260_040:0299a14": "若則易。破一微塵出大經卷則難。破一微塵出大經",
    "X64n1260_040:0299a15": "卷則易。攝大千經卷入一微塵則難。一掬之水可以",
    "X64n1260_040:0299a16": "漲滔天之浪。一簣之土可以成九仞之山。也不易。也",
    "X64n1260_040:0299a17": "不難。青山常伴白雲閒。",
    "X64n1260_040:0299a18": "無文璨禪師看青苗經兼謝日首座上堂。諸佛所說",
    "X64n1260_040:0299a19": "法要如稻蔴穀粟。一字一句咬嚼得破。永絕饑虗受",
    "X64n1260_040:0299a20": "用不盡。者般說話。開先既遇上等人也要拈出。展兩",
    "X64n1260_040:0299a21": "手云。今朝正是六月一。",
    "X64n1260_040:0299a22": "了庵欲禪師建會上堂。山中二三日。啟建青苗會。開",
    "X64n1260_040:0299a23": "眼與合眼。總是法性海。三賢固不知。十聖何曾會。惟",
    "X64n1260_040:0299a24": "有主稼神。證此大三昧。各乘本願力。普應眾生界。眾",
    "X64n1260_040:0299b01": "生界無盡。此願亦不退。稽首毗盧師。和南觀自在。時",
    "X64n1260_040:0299b02": "有僧出云。久響本覺。元來是箇座主。師云。你只識座",
    "X64n1260_040:0299b03": "主。要且不識本覺。僧便問如何是本覺。師劈脊便棒",
    "X64n1260_040:0299b04": "云。烈焰豈容蚊蚋泊。擲拄杖便歸方丈。",
    "X64n1260_040:0299b05": "笑隱訢禪師啟青苗會上堂。雨澤應期。秋成可望。信",
    "X64n1260_040:0299b06": "知道。一雨普霑。三草二木各遂其生。一音演說。大小",
    "X64n1260_040:0299b07": "根機各充其量。直得山前廖胡子無著歡喜處。高聲",
    "X64n1260_040:0299b08": "唱道。五臺山上雲蒸飯。佛殿堦前狗尿天。剎竿頭上",
    "X64n1260_040:0299b09": "煎[飢几+追]子。三箇胡孫夜簸錢。拈拄杖畫一畫云。家無白",
    "X64n1260_040:0299b10": "澤之圖。必無如是妖怪。",
    "X64n1260_040:0299b11": "石屋珙禪師散會。天得一以清。地得一以寧。聖人得",
    "X64n1260_040:0299b12": "一天下和平。衲僧得一事事現成。拈拄杖云。拄杖子",
    "X64n1260_040:0299b13": "得一任運騰騰。晚來縱步東湖上。笑指禾苗一色青。",
    "X64n1260_040:0299b14": "愚庵及禪師滿散上堂。僧問。藥山尋常不許人看經。",
    "X64n1260_040:0299b15": "意旨如何。云。常轉如是經。百千萬億卷。云。山一日看",
    "X64n1260_040:0299b16": "經次。有問。和尚不許人看經。因甚却自看。山云我只",
    "X64n1260_040:0299b17": "要遮眼。又且如何。云汝若看牛皮也須穿。云。和尚今",
    "X64n1260_040:0299b18": "日普請看經。畢竟功歸何所。云。汙邪滿車。甌窶滿篝。",
    "X64n1260_040:0299b19": "乃舉教中道。如來所演八萬四千法藏言教。皆名為",
    "X64n1260_040:0299b20": "文。離一切言音文字理不可說。是名為義。又云。若諸",
    "X64n1260_040:0299b21": "經中文句廣博。能令眾生心意踊躍。名不了義。若能",
    "X64n1260_040:0299b22": "宣說文句及心皆同灰燼。是名了義。山中今日滿散",
    "X64n1260_040:0299b23": "青苗勝會。見前大眾一七日中披宣大藏。依了義經",
    "X64n1260_040:0299b24": "不依不了義經。一句一偈一字一義。莫不格於天地",
    "X64n1260_040:0299c01": "感於神明。悉使見聞心意踊躍。且如何說箇文句及",
    "X64n1260_040:0299c02": "心皆同灰燼底道理。雲門大師道。直得觸目無礙。祇",
    "X64n1260_040:0299c03": "得名身句身。山河大地是名。名亦不可得。喚作三昧",
    "X64n1260_040:0299c04": "性海俱備。猶是無風匝匝之波。直得忘知于覺。覺即",
    "X64n1260_040:0299c05": "佛性。喚作無事人。更須知有向上一竅在。且作麼生",
    "X64n1260_040:0299c06": "是向上一竅。拈拄杖。汙邪滿車。甌窶滿篝。喝一喝。",
    "X64n1260_040:0299c07": "恕中慍禪師青苗上堂。依經解義。三世佛冤。離經一",
    "X64n1260_040:0299c08": "字。即同魔說。山中連日集眾看經用保禾苗。但見白",
    "X64n1260_040:0299c09": "底是紙。黑底是字。既不離經自立。亦不依經解義。且",
    "X64n1260_040:0299c10": "道是佛說是魔說。喝一喝。",
    "X64n1260_040:0299c11": "笑隱訢禪師青苗會上堂。改旦令辰。恭惟首座大眾",
    "X64n1260_040:0299c12": "起居多福。數日祈保青苗有煩諷經。風雨以時天之",
    "X64n1260_040:0299c13": "道。百穀生成地之利。所以祖師道。心地生諸種。因事",
    "X64n1260_040:0299c14": "復生理。果滿菩提圓。華開世界起。驀拈拄杖云。拄杖",
    "X64n1260_040:0299c15": "子走到西天。却歸新羅國裏去也。卓一下云。石牛攔",
    "X64n1260_040:0299c16": "古路。一馬生三寅。",
    "X64n1260_040:0299c17": "了庵欲禪師滿散青苗上堂。佛以一音演說法。眾生",
    "X64n1260_040:0299c18": "隨類各得解。靈山會上退席五千。逝多林中半聾半",
    "X64n1260_040:0299c19": "啞。眼空四海必有商量。心洞十方孰辨真倒。卓拄杖",
    "X64n1260_040:0299c20": "云。綠楊陰裏戴嵩牛。芳草渡頭韓幹馬。喝一喝下座。",
    "X64n1260_040:0299c21": "保寧勇禪師炙茄齋上堂。佛祖正令。凡聖俱忘。機智",
    "X64n1260_040:0299c22": "難明。心境雙絕。所以佛祖到者裏盡皆亡鋒結舌。設",
    "X64n1260_040:0299c23": "有一言半句皆是為蛇畫足之談。實際理中本無是",
    "X64n1260_040:0299c24": "事。何謂。只要諸人瞥地去。不逐語言云返本還源去。",
    "X64n1260_040:0300a01": "不涉岐路去。踏破化成去。截斷兩頭去。歸家端坐去。",
    "X64n1260_040:0300a02": "諸人何不向佛未出世時薦取。祖師未來時薦取。父",
    "X64n1260_040:0300a03": "母未生時薦取。祇如父母未生時。且自家作何面目。",
    "X64n1260_040:0300a04": "委悉麼。良久云。團團古鏡無纖翳。試請回頭一照看。",
    "X64n1260_040:0300a05": "五祖演禪師炙茄會上堂。六月三伏天。火雲布都野。",
    "X64n1260_040:0300a06": "松間臨水坐。解帶同歡奲。[先/(毛*毛)]侶弄荷花。賓朋傾玉斝。",
    "X64n1260_040:0300a07": "紅塵事繁華。碧洞何瀟灑。重會在明年。相期莫相捨。",
    "X64n1260_040:0300a08": "白雲曾有約。願結青蓮社。",
    "X64n1260_040:0300a10": "列祖提綱錄卷第四十"
}