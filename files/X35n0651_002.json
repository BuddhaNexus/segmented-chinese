{
    "X35n0651_002:0226b01": "金剛三昧經註卷第二",
    "X35n0651_002:0226b02": "明會稽顯聖寺沙門　圓澄　註",
    "X35n0651_002:0226b03": "無生行品第三",
    "X35n0651_002:0226b04": "前無相品雖心法雙辨而多分在法故菩薩名解",
    "X35n0651_002:0226b05": "脫者令解脫法相故今此品亦以心法雙辨而多",
    "X35n0651_002:0226b06": "分在心故問主名心王也。",
    "X35n0651_002:0226b07": "爾時心王菩薩聞佛說法出三界外不可思議從座",
    "X35n0651_002:0226b08": "而起叉手合掌以偈問曰。",
    "X35n0651_002:0226b09": "菩薩在會聞法四十餘年何以偏於此經深相贊",
    "X35n0651_002:0226b10": "嘆蓋所聞者皆依身心修進有生死可出有涅槃",
    "X35n0651_002:0226b11": "可入於三界中生內外見疑信相半所以不起深",
    "X35n0651_002:0226b12": "贊而此中所聞本無身心可得能造之身心既無",
    "X35n0651_002:0226b13": "所造之三界何有實出於有為思慮之表故所以",
    "X35n0651_002:0226b14": "深贊也。",
    "X35n0651_002:0226b15": "　如來所說義　　出世無有相　　可有一切生",
    "X35n0651_002:0226b16": "　皆得盡有漏　　斷結空心我　　是則無有生",
    "X35n0651_002:0226b17": "　云何無有生　　而得無生忍",
    "X35n0651_002:0226b18": "我觀如來所說義超出三種世間無論情與無情",
    "X35n0651_002:0226b19": "乃凡乃聖等一無相平等具足以平等故無有得",
    "X35n0651_002:0226b20": "無有不得所有眾生皆得盡漏空心斷結其證無",
    "X35n0651_002:0226b21": "生而無生之理理本如是無得不得云何而云有",
    "X35n0651_002:0226b22": "得無生忍者此反問葢恐在會之眾聞此法已不",
    "X35n0651_002:0226b23": "解無生作有得想故興此問也可有一切生應是",
    "X35n0651_002:0226b24": "所字。",
    "X35n0651_002:0226c01": "爾時佛告心王菩薩言善男子無生法忍法本無生",
    "X35n0651_002:0226c02": "諸行無生非無生行得無生忍即為虗妄。",
    "X35n0651_002:0226c03": "法即是所依之法行即是能行之行能行之行即",
    "X35n0651_002:0226c04": "前所謂思慮心是所依之法即前所謂生滅者是",
    "X35n0651_002:0226c05": "若真得無生者內不起思慮外不著生滅法之所",
    "X35n0651_002:0226c06": "以無生在思慮之不生若以思慮心作有無得失",
    "X35n0651_002:0226c07": "想而云得無生忍非是無生行寧不為虗妄耶。",
    "X35n0651_002:0226c08": "心王菩薩言尊者得無生忍即為虗妄無得無忍應",
    "X35n0651_002:0226c09": "非虗妄佛言不也何以故無得無忍是則有得有得",
    "X35n0651_002:0226c10": "有忍是則有生有生於得有所得法並為虗妄。",
    "X35n0651_002:0226c11": "菩薩因上所言得無生忍為虗妄者無得無生忍",
    "X35n0651_002:0226c12": "者應非虗妄佛答若無無生忍則亦無得若有無",
    "X35n0651_002:0226c13": "得則非無有無生忍若有無生忍則非無得若有",
    "X35n0651_002:0226c14": "得有忍是則有生皆由生心動念作此妄計並名",
    "X35n0651_002:0226c15": "虗妄。",
    "X35n0651_002:0226c16": "心王菩薩言尊者云何無忍無生心而非虗妄佛言",
    "X35n0651_002:0226c17": "無忍無生心者心無形段猶如火性雖處木中其在",
    "X35n0651_002:0226c18": "無所決定性故但名但字性不可得欲詮其理假說",
    "X35n0651_002:0226c19": "為名名不可得心相亦爾不見處所知心如是則無",
    "X35n0651_002:0226c20": "心生。",
    "X35n0651_002:0226c21": "菩薩以言語分別欲窮無生忍義故兩度發言皆",
    "X35n0651_002:0226c22": "為世尊格下此中以云何無忍無生心非虗妄者",
    "X35n0651_002:0226c23": "辭窮故也佛答無忍無生者心無形段其猶火處",
    "X35n0651_002:0226c24": "木中也葢法本無生因心所生究心有所則生滅",
    "X35n0651_002:0227a01": "宛然窮心不有則生不可得何為不可得若謂有",
    "X35n0651_002:0227a02": "心可得則在過去耶未來耶現在耶然過去已滅",
    "X35n0651_002:0227a03": "已滅不可言有未來未至未至不可言有現在不",
    "X35n0651_002:0227a04": "住不住不可言有三際求不可得則知此心本不",
    "X35n0651_002:0227a05": "有生雖無有生不妨從緣發生如火處木中決定",
    "X35n0651_002:0227a06": "有性而無處所何為無處所耶為復在外耶為復",
    "X35n0651_002:0227a07": "在內耶在外則同他物於木無預不可說木中有",
    "X35n0651_002:0227a08": "火在內則劈碎研磨了不可得中間可知雖不可",
    "X35n0651_002:0227a09": "得遇緣則熾然發生所以鑽則出火搖則生風絞",
    "X35n0651_002:0227a10": "則流水燒則成土以木中雖無處所決定有性故",
    "X35n0651_002:0227a11": "如腐木無性鑽不能得也心亦如是性本無生遇",
    "X35n0651_002:0227a12": "緣則有善惡邪正等生曰既本無生何故有善等",
    "X35n0651_002:0227a13": "種種名字佛答欲詮表其理示諸眾生假說名字",
    "X35n0651_002:0227a14": "了名非得心亦何有了心無有則言語道斷心行",
    "X35n0651_002:0227a15": "處絕何虗妄之有。",
    "X35n0651_002:0227a16": "善男子是心性相又如阿摩勒果本不自生不從他",
    "X35n0651_002:0227a17": "生不共生不因生不無生何以故緣代謝故緣起非",
    "X35n0651_002:0227a18": "生緣謝非滅隱顯無相根理寂滅在無有處不見處",
    "X35n0651_002:0227a19": "所住決定性故是決定性亦不一不異不斷不常不",
    "X35n0651_002:0227a20": "入不出不生不滅離諸四謗言語道斷無生心性亦",
    "X35n0651_002:0227a21": "復如是云何說生不生有忍無忍若有說心有得有",
    "X35n0651_002:0227a22": "住及以見者即為不得阿耨多羅三藐三菩提是為",
    "X35n0651_002:0227a23": "長夜了別心性者知心性如是性亦如是是無生行。",
    "X35n0651_002:0227a24": "上則以心喻火者用顯有性而無處所此則以心",
    "X35n0651_002:0227b01": "喻阿摩勒果用顯四性無生阿摩勒者接種如此",
    "X35n0651_002:0227b02": "方柳樹本不生果以桃枝接之則生桃不自生以",
    "X35n0651_002:0227b03": "柳樹不能生待接乃生不他生而桃亦不能生若",
    "X35n0651_002:0227b04": "桃能生桃則自生何待接柳乃生不共生非柳桃",
    "X35n0651_002:0227b05": "共生何也柳味苦而桃味甜若共生者應甜苦相",
    "X35n0651_002:0227b06": "半味既不然則非共生矣不無因生者定因接因",
    "X35n0651_002:0227b07": "緣故生也經中不因生不無生此二句譯訛中觀",
    "X35n0651_002:0227b08": "論偈云諸法不自生亦不從他生不共不無因是",
    "X35n0651_002:0227b09": "故說無生何以故緣代謝故緣起非生者此柳接",
    "X35n0651_002:0227b10": "以成桃但名緣起本無生相何也以柳不具心識",
    "X35n0651_002:0227b11": "不云我能生桃緣謝非滅者彼桃移來此接彼樹",
    "X35n0651_002:0227b12": "少一枝故名緣謝此間成一樹故名不滅彼來故",
    "X35n0651_002:0227b13": "隱此成故顯不知所以然而然故曰無相若推其",
    "X35n0651_002:0227b14": "根彼則是桃此則是柳根本各異推理則桃不能",
    "X35n0651_002:0227b15": "成柳柳不能生桃不成而成是為寂滅四處窮其",
    "X35n0651_002:0227b16": "生相不可得則本無處所因接故決能生桃故是",
    "X35n0651_002:0227b17": "決定性是性不一則常異彼桃此柳不異則常一",
    "X35n0651_002:0227b18": "接故生桃不斷彼樹移來此樹生桃彼樹不常此",
    "X35n0651_002:0227b19": "樹既以生桃則失柳名故不常桃雖從彼來柳上",
    "X35n0651_002:0227b20": "生桃而實不從彼來入此柳異本種而能生桃而",
    "X35n0651_002:0227b21": "實不從內出何以故以各不相到故柳不能生桃",
    "X35n0651_002:0227b22": "而生是為不生以無生性故桃從移來柳上相接",
    "X35n0651_002:0227b23": "此成而彼亦不滅是為不滅何以故以無滅性故",
    "X35n0651_002:0227b24": "只這一種無情之物尚且四句百非皆不能到直",
    "X35n0651_002:0227c01": "使言語道斷何況最靈心性而欲以心識語言文",
    "X35n0651_002:0227c02": "字計較說生不生有忍無忍窮詰無生忍義縱經",
    "X35n0651_002:0227c03": "塵劫竟有何益若有作如是說者非惟不得阿[少/兔]",
    "X35n0651_002:0227c04": "菩提抑且困於無明長夜若真正了別心性者心",
    "X35n0651_002:0227c05": "欲緣而慮忘口欲談而辭喪不可以智知不可以",
    "X35n0651_002:0227c06": "識識故金剛云如是知如是見如是信解不生法",
    "X35n0651_002:0227c07": "相。",
    "X35n0651_002:0227c08": "心王菩薩言尊者心若本如無生於行諸行無生生",
    "X35n0651_002:0227c09": "行不生不生無行即無生行也。",
    "X35n0651_002:0227c10": "因聞喻法解知心法本是如如若本如如無生於",
    "X35n0651_002:0227c11": "行能生是起心動念所生是思慮分別若不起心",
    "X35n0651_002:0227c12": "則千思萬慮皆無所生能生所生不生則無思慮",
    "X35n0651_002:0227c13": "之行如是可即無生行也菩薩深解此意而但不",
    "X35n0651_002:0227c14": "知非言語所到。",
    "X35n0651_002:0227c15": "佛言善男子汝以無生而證無生行也。",
    "X35n0651_002:0227c16": "夫真得無生行者如啞子喫苦秪可自知向人說",
    "X35n0651_002:0227c17": "不得故曰如人飲水冷煖自知若以言語伸明此",
    "X35n0651_002:0227c18": "義則似欲以無生證無生矣若有能證所證似是",
    "X35n0651_002:0227c19": "二法非得無生也故曰這箇若是則頭上加頭這",
    "X35n0651_002:0227c20": "箇若不是則斬頭覓活又曰是無真是非不真非",
    "X35n0651_002:0227c21": "我無三寸鱉可喚龜。",
    "X35n0651_002:0227c22": "心王菩薩言不也何以故如無生行性相空寂無見",
    "X35n0651_002:0227c23": "無聞無得無失無言無說無知無相無取無捨云何",
    "X35n0651_002:0227c24": "取證若取證者即無諍論無諍無論乃無生行。",
    "X35n0651_002:0228a01": "世尊恐菩薩以無生心取證無生行故徵以問之",
    "X35n0651_002:0228a02": "菩薩善領佛意而云不然何以故如無生行稱性",
    "X35n0651_002:0228a03": "而行則行無所行任運而用則相不可得稱其實",
    "X35n0651_002:0228a04": "性則無得無失以性本具故稱任運則無見無聞",
    "X35n0651_002:0228a05": "相處空故如世尊所云詮表其理假說名字達名",
    "X35n0651_002:0228a06": "字性空則無言說因言說故無知現知無相說相",
    "X35n0651_002:0228a07": "言說既空內不見知覺外不見幻相內外既無則",
    "X35n0651_002:0228a08": "何物可取何物可捨無可取捨何有取證若有可",
    "X35n0651_002:0228a09": "證則有不證便成諍論。",
    "X35n0651_002:0228a10": "佛言汝得阿耨多羅三藐三菩提也。",
    "X35n0651_002:0228a11": "汝言有取證者即是諍論汝可於中有得阿[少/兔]菩",
    "X35n0651_002:0228a12": "提不此問葢為三乘之人執有可證寄以斥之使",
    "X35n0651_002:0228a13": "菩薩款以答出使人必信故金剛云若有法得菩",
    "X35n0651_002:0228a14": "提者然燈佛即不與我授記汝於來世當得作佛",
    "X35n0651_002:0228a15": "號釋迦牟尼以實無有法得阿[少/兔]菩提是故然燈",
    "X35n0651_002:0228a16": "佛與我授記義同。",
    "X35n0651_002:0228a17": "心王菩薩言尊者我無得阿耨多羅三藐三菩提何",
    "X35n0651_002:0228a18": "以故菩提性中無得無失無覺無知無分別相無分",
    "X35n0651_002:0228a19": "別中即清淨性性無間雜無有言說非有非無非知",
    "X35n0651_002:0228a20": "非不知諸可法行亦復如是何以故一切法行不見",
    "X35n0651_002:0228a21": "處所決定性故本無有得不得云何得阿耨多羅三",
    "X35n0651_002:0228a22": "藐三菩提。",
    "X35n0651_002:0228a23": "菩薩非不明而問對佛伸明為眾作標則故故曰",
    "X35n0651_002:0228a24": "我無得菩提何以故性中本是具足云何有得亘",
    "X35n0651_002:0228b01": "古常存云何有失菩提云覺覺法自性故對迷說",
    "X35n0651_002:0228b02": "覺本是不迷云何有覺心不自知云何有知知覺",
    "X35n0651_002:0228b03": "即是思慮分別即是生滅內之思慮本無外之生",
    "X35n0651_002:0228b04": "滅何有凡夫著分別則轉智成識菩薩了分別則",
    "X35n0651_002:0228b05": "轉識成智是名清淨性又名無分別智是清淨性",
    "X35n0651_002:0228b06": "中不著有為不著無為不為有無之所間雜亦復",
    "X35n0651_002:0228b07": "無有言說真空絕朕故非有任運無礙故非無稱",
    "X35n0651_002:0228b08": "體寂然故非知靈明常照故非不知用例一切萬",
    "X35n0651_002:0228b09": "法莫不皆然也何以故一切思慮一切生滅皆無",
    "X35n0651_002:0228b10": "處所無決定既無處所無決定則於中無有得無",
    "X35n0651_002:0228b11": "有不得是二者皆不可決定說故何以故若決定",
    "X35n0651_002:0228b12": "說無得則互古無有一人發菩提心求出三界者",
    "X35n0651_002:0228b13": "若決定說有得則三乘之人滯著不捨何能證其",
    "X35n0651_002:0228b14": "稱性妙樂之地也是故得與不得皆不可決定何",
    "X35n0651_002:0228b15": "以世尊問我得菩提也金剛經佛告須菩提實無",
    "X35n0651_002:0228b16": "少法可得得阿[少/兔]菩薩此中菩薩自款無法得菩",
    "X35n0651_002:0228b17": "提者父子似同一口更無二旨也。",
    "X35n0651_002:0228b18": "佛言如是如是如汝所言一切心行不過無相體寂",
    "X35n0651_002:0228b19": "無生所有諸識亦復如是何以故眼眼觸悉皆空寂",
    "X35n0651_002:0228b20": "識亦空寂無有動不動相內無三受三受寂滅耳鼻",
    "X35n0651_002:0228b21": "舌身心意意識及以末那阿梨耶亦復如是皆亦不",
    "X35n0651_002:0228b22": "生寂滅心及無生心若生寂滅心若生無生心是有",
    "X35n0651_002:0228b23": "生行非無生行內生三受三行三戒若寂滅生心則",
    "X35n0651_002:0228b24": "不生心常寂滅無功無用不證寂滅相亦不住於無",
    "X35n0651_002:0228c01": "證可處無住總持無相即無三受三受等三悉皆寂",
    "X35n0651_002:0228c02": "滅清淨無住不入三昧不住坐禪無生無行。",
    "X35n0651_002:0228c03": "佛以兩如是者一以印其無得菩提二以印其無",
    "X35n0651_002:0228c04": "決定可說也所有心法不過以無相為體無相則",
    "X35n0651_002:0228c05": "無生心法既以無相無生而識豈有生耶故曰亦",
    "X35n0651_002:0228c06": "復如是下釋識之所以無生者眼即是根眼觸即",
    "X35n0651_002:0228c07": "是塵根塵空寂識亦空寂根塵識三者互為因緣",
    "X35n0651_002:0228c08": "起必同科而空亦同寂以無相為體無動不動譬",
    "X35n0651_002:0228c09": "如明鏡對境影現不現非鏡於現不現兩忘能所",
    "X35n0651_002:0228c10": "眼根對境亦復如是故無動不動三受者即第三",
    "X35n0651_002:0228c11": "不苦不樂受也若證無生則根塵寂滅三受不生",
    "X35n0651_002:0228c12": "若生寂滅則不生不滅若有不生不滅便有不苦",
    "X35n0651_002:0228c13": "不樂是名三受曰此現量根性屬無記同於明鏡",
    "X35n0651_002:0228c14": "無動不動喻似有理如心意意識有思慮分別八",
    "X35n0651_002:0228c15": "識含藏無始善惡種子豈得同五根耶答意根無",
    "X35n0651_002:0228c16": "自體如眼等故如幽室見亦無現塵如色等惟緣",
    "X35n0651_002:0228c17": "過去落謝五塵起思慮想如夢所見了知如夢則",
    "X35n0651_002:0228c18": "全體空寂意識亦無自體緣塵而有分別前塵不",
    "X35n0651_002:0228c19": "住識亦不住以不住故故名空寂非謂永寂為空",
    "X35n0651_002:0228c20": "寂也末那還是意根阿梨耶還是八識譯人欠巧",
    "X35n0651_002:0228c21": "雖則具含無始種子性是無記不含而含猶如明",
    "X35n0651_002:0228c22": "鏡形不到鏡鏡不到形而能妙含雖則妙含本無",
    "X35n0651_002:0228c23": "能所故常空寂是八種識分則有記無記似有二",
    "X35n0651_002:0228c24": "種合則同一無相為體以無相無生故不生寂滅",
    "X35n0651_002:0229a01": "心不生無生心此乃真心無為故無能所若如凡",
    "X35n0651_002:0229a02": "夫心識起能所執我能寂滅我能無生是則有生",
    "X35n0651_002:0229a03": "以有生故內起三受由三受故便起貪等三行為",
    "X35n0651_002:0229a04": "治貪等故有三戒若能所生則有受等心生若寂",
    "X35n0651_002:0229a05": "滅生心則不生以不生故無功無用不證寂滅者",
    "X35n0651_002:0229a06": "不住無為也不住無證者不廢有為也於有為無",
    "X35n0651_002:0229a07": "為二邊無礙則能總持世出世間若善若惡若染",
    "X35n0651_002:0229a08": "若淨若能若所任運自在皆成妙善故三受等悉",
    "X35n0651_002:0229a09": "皆寂滅矣不住坐禪者不證寂滅也不入三昧者",
    "X35n0651_002:0229a10": "不住無證也。",
    "X35n0651_002:0229a11": "心王菩薩言禪能攝動定諸幻亂云何不禪佛言菩",
    "X35n0651_002:0229a12": "薩禪即是動不動不禪是無生禪禪性無生離生禪",
    "X35n0651_002:0229a13": "相禪性無住離住禪動若知禪性無有動靜即得無",
    "X35n0651_002:0229a14": "生無生般若亦不依住心亦不動以是智故故得無",
    "X35n0651_002:0229a15": "生般若波羅蜜。",
    "X35n0651_002:0229a16": "佛塔因治動亂故說禪定若謂有禪可住禪即是",
    "X35n0651_002:0229a17": "有為是動而安知禪之性不動不亂是無生禪所",
    "X35n0651_002:0229a18": "謂那伽常在定更無不定時何以無不在定以禪",
    "X35n0651_002:0229a19": "性無生無生則無相無相則無處所可住了無住",
    "X35n0651_002:0229a20": "故即得無生禪無生故般若亦無生也。",
    "X35n0651_002:0229a21": "心王菩薩言尊者無生般若於一切處無住於一切",
    "X35n0651_002:0229a22": "處無離心無住處無處住心無住無心心無生住如",
    "X35n0651_002:0229a23": "此住心即無生住尊者心無生行不可思議不思議",
    "X35n0651_002:0229a24": "中可不可說佛言如是如是。",
    "X35n0651_002:0229b01": "一切處無住者不住有為也一切處無離不住不",
    "X35n0651_002:0229b02": "住也直使住與不住無可用心無用心故般若無",
    "X35n0651_002:0229b03": "知而無所不知般若無為而無所不為如此用心",
    "X35n0651_002:0229b04": "則入不思議以不思議故不可決定說不可說亦",
    "X35n0651_002:0229b05": "不可決定說可說須知說即無說是為說通無說",
    "X35n0651_002:0229b06": "即說是為宗通宗說兼通無礙寧非不思議耶佛",
    "X35n0651_002:0229b07": "以雙許兩證允其宗說不礙也。",
    "X35n0651_002:0229b08": "心王菩薩聞如是言歎未曾有而說偈言。",
    "X35n0651_002:0229b09": "　滿足大智尊　　廣說無生法　　聞所未曾聞",
    "X35n0651_002:0229b10": "　未說而今說　　猶如淨甘露　　時時乃一出",
    "X35n0651_002:0229b11": "　難遇難思議　　聞者亦復難　　無上良福田",
    "X35n0651_002:0229b12": "　最上勝妙藥　　為度眾生故　　而今為宣說",
    "X35n0651_002:0229b13": "無生之法三乘各各稱得但彼以分證知隨分齊",
    "X35n0651_002:0229b14": "己所領上地下惑逈不能知故不能廣說惟有諸",
    "X35n0651_002:0229b15": "佛盡窮般若源底故圓滿具足能於大眾中廣說",
    "X35n0651_002:0229b16": "無畏也三乘賢聖一向齊己所領於此圓滿無生",
    "X35n0651_002:0229b17": "之法向所未聞而今得聞世尊為眾生根性不同",
    "X35n0651_002:0229b18": "將此一乘無生之義作隱顯半滿之說今也四十",
    "X35n0651_002:0229b19": "年調護根性已純涅槃將近故罄說無餘故向所",
    "X35n0651_002:0229b20": "未說而今說也如是一乘了義之法猶如甘露有",
    "X35n0651_002:0229b21": "能服者皆得不死而此法但恐不聞有聞之者皆",
    "X35n0651_002:0229b22": "契無生但不能常說四十年不說而今時僅一說",
    "X35n0651_002:0229b23": "而甘露亦不能時有既非常時所有是為難遇遇",
    "X35n0651_002:0229b24": "亦不能即信是難思議也如是之法於其無量劫",
    "X35n0651_002:0229c01": "無量國土名字尚不得聞何況得聞其義是為聞",
    "X35n0651_002:0229c02": "亦難有能一經耳目永作菩提根本為良福田亦",
    "X35n0651_002:0229c03": "如妙藥善療身心等病諸佛為度眾生故向所未",
    "X35n0651_002:0229c04": "說而今說之。",
    "X35n0651_002:0229c05": "爾時眾中聞說此已皆得無生無生般若。",
    "X35n0651_002:0229c06": "兩無生者上句是禪定下句是般若菩薩問一禪",
    "X35n0651_002:0229c07": "能攝動今也由禪而達般若亦無生可謂一舉而",
    "X35n0651_002:0229c08": "兩得也。",
    "X35n0651_002:0229c09": "本覺利品第四",
    "X35n0651_002:0229c10": "此品據序品之意應在後彼云一味真實無相無",
    "X35n0651_002:0229c11": "生決定實際本覺利行首品雖是總標如阿伽比",
    "X35n0651_002:0229c12": "丘所贊可謂一味真實也次品名無相三品名無",
    "X35n0651_002:0229c13": "生此品應是入實際品然後入之不失次第何以",
    "X35n0651_002:0229c14": "却將此品在前蓋由前二品備顯無相無生之義",
    "X35n0651_002:0229c15": "夫何以知其無相無生耶以本覺妙明無為任運",
    "X35n0651_002:0229c16": "不假造作不屬安排古所謂自性天然之佛法爾",
    "X35n0651_002:0229c17": "如是入實際品自六行而後入實際似涉一分脩",
    "X35n0651_002:0229c18": "為故在後矣本覺者即人人之法身利行者即人",
    "X35n0651_002:0229c19": "人之法性法性非生滅而亦非不生滅用顯無生",
    "X35n0651_002:0229c20": "義法身無相而靡所不相用顯無相義還是成前",
    "X35n0651_002:0229c21": "三品之意也。",
    "X35n0651_002:0229c22": "爾時無住菩薩聞佛所說一味真實不可思議從遠",
    "X35n0651_002:0229c23": "近來親如來坐專念諦聽入清白處身心不動。",
    "X35n0651_002:0229c24": "法性一味無餘味法身一相無餘相法身法性體",
    "X35n0651_002:0230a01": "用相須二名一義同名真實一味則普收餘味猶",
    "X35n0651_002:0230a02": "如大海一相則妙含眾相猶如虗空不有而有不",
    "X35n0651_002:0230a03": "無而無故名不可思議法身即是本覺人人本覺",
    "X35n0651_002:0230a04": "即是如來是為正因佛性也是如來者即諸法如",
    "X35n0651_002:0230a05": "義無所從來亦無所去故菩薩深證此理直以不",
    "X35n0651_002:0230a06": "來相而來故從遠來非至而至故從近來何以如",
    "X35n0651_002:0230a07": "此以身心不動故。",
    "X35n0651_002:0230a08": "爾時佛告無住菩薩言汝從何來今至何所無住菩",
    "X35n0651_002:0230a09": "薩言尊者我從無本來今至無本所佛言汝本不從",
    "X35n0651_002:0230a10": "來今亦不至所汝得本利不可思議是大菩薩摩訶",
    "X35n0651_002:0230a11": "薩即放大光遍照大千界而說偈言。",
    "X35n0651_002:0230a12": "從無本來則來無所來至無本所則至無所至不",
    "X35n0651_002:0230a13": "來不至則法身之理本是如如何來去之有而如",
    "X35n0651_002:0230a14": "來深知菩薩證入此義對眾發明欲使現前眾等",
    "X35n0651_002:0230a15": "重重證入無相無生之義自信本覺妙明之性本",
    "X35n0651_002:0230a16": "來具足非從外得故如是而問菩薩以如是而答",
    "X35n0651_002:0230a17": "所以世尊贊其是大菩薩也即此一問一答顯法",
    "X35n0651_002:0230a18": "無餘使人人斷惑即是放光照世界也。",
    "X35n0651_002:0230a19": "　大哉菩薩　　智慧滿足　　常以本利",
    "X35n0651_002:0230a20": "　利益眾生　　於四威儀　　常住本利",
    "X35n0651_002:0230a21": "　導諸群庶　　不來不去",
    "X35n0651_002:0230a22": "若以有為智慧有修有證自有分限不名滿足此",
    "X35n0651_002:0230a23": "菩薩以無住為本建一切法稱本地風光無得不",
    "X35n0651_002:0230a24": "得一念便名滿足本利者即無為以無為任運化",
    "X35n0651_002:0230b01": "利眾生前文所謂無生於化不生無化者化大焉",
    "X35n0651_002:0230b02": "於四威儀一味無為使諸眾生法而則之各證法",
    "X35n0651_002:0230b03": "身不來不去故世尊贊之也。",
    "X35n0651_002:0230b04": "爾時無住菩薩而白佛言尊者以何利轉而轉眾生",
    "X35n0651_002:0230b05": "一切情識入唵摩羅佛言諸佛如來常以一覺以轉",
    "X35n0651_002:0230b06": "諸識入唵摩羅何以故一切眾生本覺常以一覺覺",
    "X35n0651_002:0230b07": "諸眾生令彼眾生皆得本覺覺諸情識空寂無生何",
    "X35n0651_002:0230b08": "以故決定本性本無有動。",
    "X35n0651_002:0230b09": "菩薩意謂我從無為法性來蒙世尊深相贊嘆我",
    "X35n0651_002:0230b10": "聞諸佛有二種利一者無為實智二者有為權智",
    "X35n0651_002:0230b11": "若一味用實則群機不能槩被若一味用權則三",
    "X35n0651_002:0230b12": "乘不能究竟未審世尊以何法轉諸眾生情識入",
    "X35n0651_002:0230b13": "唵摩羅唵摩羅此云白淨識即是第九識前五六",
    "X35n0651_002:0230b14": "七識是世間相故是情識八識則具含世出世間",
    "X35n0651_002:0230b15": "九識惟是出世間所謂轉彼世間情識入出世間",
    "X35n0651_002:0230b16": "之淨性佛答惟有一覺我為眾生或實或權無方",
    "X35n0651_002:0230b17": "開示究竟本懷惟是一覺何以故佛及眾生惟一",
    "X35n0651_002:0230b18": "本覺無二覺故以無二故常以一覺覺諸眾生皆",
    "X35n0651_002:0230b19": "得本覺所謂本覺者本自有之與佛無二諸佛已",
    "X35n0651_002:0230b20": "悟眾生正迷聖人憫之無方開示無非為此一覺",
    "X35n0651_002:0230b21": "也眾生既言其迷不可云無以非無故性常空寂",
    "X35n0651_002:0230b22": "情識所覆妄計動靜了情不實則知性決定有本",
    "X35n0651_002:0230b23": "來不動。",
    "X35n0651_002:0230b24": "無住菩薩言可一切識皆緣境起如何不動佛言一",
    "X35n0651_002:0230c01": "切境本空一切識本空空無緣性如何緣起。",
    "X35n0651_002:0230c02": "本師稱實而答故曰本來不動菩薩隨情而問故",
    "X35n0651_002:0230c03": "曰皆隨緣起可字應作如字佛答汝云一切皆隨",
    "X35n0651_002:0230c04": "緣起汝今諦觀法法何狀境不自緣因識顯相識",
    "X35n0651_002:0230c05": "不自識因境顯識是二者遞互為因亦遞互為緣",
    "X35n0651_002:0230c06": "識空則境無相境空則識無用識境二處性本空",
    "X35n0651_002:0230c07": "寂不知何者是識能隨緣起。",
    "X35n0651_002:0230c08": "無住菩薩言一切境空如何言見佛言見即為妄何",
    "X35n0651_002:0230c09": "以故一切萬有無生無相本不自名悉皆空寂一切",
    "X35n0651_002:0230c10": "法相亦復如是一切眾生身亦如是身尚不有云何",
    "X35n0651_002:0230c11": "有見。",
    "X35n0651_002:0230c12": "佛答汝前問以何利轉諸情識入唵摩羅故我以",
    "X35n0651_002:0230c13": "本覺稱實所答故言一切境空汝何以情識為實",
    "X35n0651_002:0230c14": "執有所見汝言云何有見諸佛證真本覺則見及",
    "X35n0651_002:0230c15": "見緣猶如空華本無所有眾生為情識所迷能見",
    "X35n0651_002:0230c16": "所見同名妄想且如可見之境性決定是空是無",
    "X35n0651_002:0230c17": "生無相彼不自名因識立名以不自名故皆空寂",
    "X35n0651_002:0230c18": "是一見境例彼一切莫不皆空此乃即外境為辨",
    "X35n0651_002:0230c19": "若即內身則父母未生已前一無所有已生之後",
    "X35n0651_002:0230c20": "四大和合幻成微細推析四大各離何者是身能",
    "X35n0651_002:0230c21": "見之身尚不見何者是所見之境。",
    "X35n0651_002:0230c22": "無住菩薩言一切境空一切身空一切識空覺亦應",
    "X35n0651_002:0230c23": "空。",
    "X35n0651_002:0230c24": "境即是塵身即是根根塵識三即名情識為轉情",
    "X35n0651_002:0231a01": "識故說本覺迷去覺除則覺亦應空。",
    "X35n0651_002:0231a02": "佛言可一覺者不毀不壞決定性故非空非不空無",
    "X35n0651_002:0231a03": "空不空。",
    "X35n0651_002:0231a04": "對迷說覺覺亦應空此特名字而本覺自性決定",
    "X35n0651_002:0231a05": "不空不可毀壞非如情識之不實也但此性圓融",
    "X35n0651_002:0231a06": "自在能不變隨緣隨緣不變而實非空非不空能",
    "X35n0651_002:0231a07": "空能不空但非三乘劣智所解矣。",
    "X35n0651_002:0231a08": "無住菩薩言諸境亦然非空相非無空相佛言如是",
    "X35n0651_002:0231a09": "彼可境者性本決定決定性根無有處所。",
    "X35n0651_002:0231a10": "如佛所說本覺如如不毀不壞非空不空諸境亦",
    "X35n0651_002:0231a11": "應如如非空不空前解根境空故覺亦應空以覺",
    "X35n0651_002:0231a12": "例境此解覺性如如則知境亦如如以境例覺前",
    "X35n0651_002:0231a13": "後相承深契佛意故佛印云如是彼幻境可空彼",
    "X35n0651_002:0231a14": "真境則非空非不空有決定性故言不空無處所",
    "X35n0651_002:0231a15": "故言空。",
    "X35n0651_002:0231a16": "無住菩薩言覺亦如是無有處所佛言如是覺無處",
    "X35n0651_002:0231a17": "故清淨清淨無覺物無處所故清淨清淨無色。",
    "X35n0651_002:0231a18": "前以覺例境以覺性如如則知境亦如如今因境",
    "X35n0651_002:0231a19": "之幻色無處所故則知覺之幻名亦無處所而佛",
    "X35n0651_002:0231a20": "印其解為然故言如是於清淨性中何處有覺之",
    "X35n0651_002:0231a21": "幻名何處有境之幻色故同一清淨清淨者即是",
    "X35n0651_002:0231a22": "空義。",
    "X35n0651_002:0231a23": "無住菩薩言心眼識亦復如是不可思議佛言心眼",
    "X35n0651_002:0231a24": "識亦復如是不可思議何以故色無處所清淨無名",
    "X35n0651_002:0231b01": "不入於內眼無處所清淨無見不出於外心無處所",
    "X35n0651_002:0231b02": "清淨無止無有起處識無處所清淨無動無有緣別",
    "X35n0651_002:0231b03": "性皆空寂性無有覺覺則為覺善男子覺知無覺諸",
    "X35n0651_002:0231b04": "識則入何以故金剛智地解脫道斷斷已入無住地",
    "X35n0651_002:0231b05": "無有出入心處無在決定性地其地清淨如淨瑠璃",
    "X35n0651_002:0231b06": "性常平等如彼大地覺妙觀察如慧日光利成得本",
    "X35n0651_002:0231b07": "如大法雨入是智者是入佛智地入智地者諸識不",
    "X35n0651_002:0231b08": "生。",
    "X35n0651_002:0231b09": "菩薩因聞性境如如非空不空不可思議則廣推",
    "X35n0651_002:0231b10": "根塵識亦復如是可謂聞一而知餘者矣佛與印",
    "X35n0651_002:0231b11": "成而復分別之可謂慈悲之至也色者舉塵而言",
    "X35n0651_002:0231b12": "清淨無名上則言幻境非色二文合看一色以例",
    "X35n0651_002:0231b13": "六塵可推舉一眼根以例六根根不能出塵不能",
    "X35n0651_002:0231b14": "入以本覺法界為一大圓鏡雖則交光相接智人",
    "X35n0651_002:0231b15": "觀之而彼彼不相到非內非外而亦宛然內外非",
    "X35n0651_002:0231b16": "不思議而何世出世間所有諸法皆從心生而心",
    "X35n0651_002:0231b17": "性本空不住三世以剎那不住故求其起處亦不",
    "X35n0651_002:0231b18": "可得識因根境而有分別根塵既泯識亦無處處",
    "X35n0651_002:0231b19": "尚不有何能緣塵而起分別耶是根塵識等性本",
    "X35n0651_002:0231b20": "皆空寂無有覺與不覺法爾如是眾生在迷對迷",
    "X35n0651_002:0231b21": "說覺故有覺不覺名若能知本覺如是則無有能",
    "X35n0651_002:0231b22": "所為覺也覺知無覺覺尚不有則諸識復入本覺",
    "X35n0651_002:0231b23": "彼名色等一切皆空直入金剛智地是地即等覺",
    "X35n0651_002:0231b24": "後心一切名相至此悉斷斷已入無住地者是謂",
    "X35n0651_002:0231c01": "妙覺以妙故不住世間不住出世間不住有不住",
    "X35n0651_002:0231c02": "無不住得不住失究竟心性決定無處雖則無處",
    "X35n0651_002:0231c03": "而性決定不空若定執無處則落外道邪見若定",
    "X35n0651_002:0231c04": "不空應有可見以清淨性無朕無兆非狀貌可見",
    "X35n0651_002:0231c05": "也以清淨故內外無障如琉璃以平等故聖凡竝",
    "X35n0651_002:0231c06": "育如大地以本覺妙明觀察世出世間纖悉洞了",
    "X35n0651_002:0231c07": "如日光利成得本謂功成行滿得入本覺以斯道",
    "X35n0651_002:0231c08": "覺斯民如大法雨此句全是利他前來諸句皆是",
    "X35n0651_002:0231c09": "自利二利具足是入佛智地金剛智地下結釋真",
    "X35n0651_002:0231c10": "性不空應合有見以無相故空無見有功能故決",
    "X35n0651_002:0231c11": "定不空也。",
    "X35n0651_002:0231c12": "無住菩薩言如來所說一覺聖力四弘智地即一切",
    "X35n0651_002:0231c13": "眾生本根覺利何以故一切眾生即此身中本來滿",
    "X35n0651_002:0231c14": "足佛言如是何以故一切眾生本來無漏諸善利本",
    "X35n0651_002:0231c15": "今有欲刺為未降伏。",
    "X35n0651_002:0231c16": "如佛所說本覺之中本具自利利他之力諸佛菩",
    "X35n0651_002:0231c17": "薩因中所發四弘誓願菩薩所到金剛智地原是",
    "X35n0651_002:0231c18": "眾生本分體用即身中本自滿足嗟嗟一切眾生",
    "X35n0651_002:0231c19": "高推聖境自甘絕分寧不為自欺也本覺者心佛",
    "X35n0651_002:0231c20": "眾生共稟之體自利利他聖凡同具之用諸佛已",
    "X35n0651_002:0231c21": "證凡夫在迷菩薩發四弘誓以求到金剛智地為",
    "X35n0651_002:0231c22": "得菩薩云道心眾生凡夫一發道心便名菩薩便",
    "X35n0651_002:0231c23": "名滿足故曰菩薩初發心便登正覺也佛印如是",
    "X35n0651_002:0231c24": "者肯諾相半汝說本來滿足而不知滿足中有不",
    "X35n0651_002:0232a01": "滿足本來中有不本來何也諸聖已拔欲刺故證",
    "X35n0651_002:0232a02": "聖乘可稱滿足凡夫欲刺未降若不修行終難具",
    "X35n0651_002:0232a03": "足菩薩伸明欲啟凡夫下劣慢而佛之所答為除",
    "X35n0651_002:0232a04": "外道自然慢一問一答各有其長。",
    "X35n0651_002:0232a05": "無住菩薩言若有眾生未得本利猶有採集云何降",
    "X35n0651_002:0232a06": "伏難伏。",
    "X35n0651_002:0232a07": "誠如聖訓則一切眾生迷此常住本覺用諸妄想",
    "X35n0651_002:0232a08": "攀緣諸欲侵損法身故名欲刺然是欲者眾生深",
    "X35n0651_002:0232a09": "著拔之甚難而未審以何方便法門施諸眾生令",
    "X35n0651_002:0232a10": "其降所難降拔所難拔。",
    "X35n0651_002:0232a11": "佛言。",
    "X35n0651_002:0232a12": "　若集若獨行　　分別及以染　　迴神住空窟",
    "X35n0651_002:0232a13": "　降伏難調伏　　遠離諸欲刺　　解脫魔所縛",
    "X35n0651_002:0232a14": "　超然露地坐　　識陰般涅槃",
    "X35n0651_002:0232a15": "初句頌八識以此識具見相二分故見分名獨行",
    "X35n0651_002:0232a16": "識體是無記故相分名採集識能徧緣六七故總",
    "X35n0651_002:0232a17": "別相攝故以總從別則七六宛然以別就總則惟",
    "X35n0651_002:0232a18": "一八識無有別體故二句頌七六識六識有分別",
    "X35n0651_002:0232a19": "故名分別事識七識有思慮故名染汙識以見從",
    "X35n0651_002:0232a20": "相出名採集以相從見入名獨行由採集故分別",
    "X35n0651_002:0232a21": "染汙隨之而起其猶狂猿之難伏也若回光返照",
    "X35n0651_002:0232a22": "攝相歸性常居空宅所有難伏之貪嗔悉皆降伏",
    "X35n0651_002:0232a23": "矣且貪嗔等為根本煩惱欲刺為枝末根本既降",
    "X35n0651_002:0232a24": "豈枝末之不能遠離耶而魔縛之不能解脫乎欲",
    "X35n0651_002:0232b01": "刺既遠魔縛已脫寧非如露地白牛永絕遮障即",
    "X35n0651_002:0232b02": "此識陰便名涅槃矣無瑕師刊本無遠離欲刺一",
    "X35n0651_002:0232b03": "句予添入未知可不識者證之或曰和尚所云採",
    "X35n0651_002:0232b04": "集是八識相分差也八識是無記不能採集故若",
    "X35n0651_002:0232b05": "然者云何楞伽偈云心名採集業意名廣採集心",
    "X35n0651_002:0232b06": "非八識耶曰此是八識見分非是相分何為相分",
    "X35n0651_002:0232b07": "如所見山河大地是色法無有分別故名採集若",
    "X35n0651_002:0232b08": "以山河大地等色法為八識相分此之色法為在",
    "X35n0651_002:0232b09": "眾生身內耶在身外耶若在身內者彼諸山河應",
    "X35n0651_002:0232b10": "無屬當云何而云此張家山此李家田耶若在身",
    "X35n0651_002:0232b11": "外於汝有何交涉而云是汝相分若定執彼無知",
    "X35n0651_002:0232b12": "而此有覺分此見相二分正是凡夫外道所執云",
    "X35n0651_002:0232b13": "何顯發聖教異彼外道耶曰相分是八識變起故",
    "X35n0651_002:0232b14": "經云山河大地咸是妙明心中所現彼外道不知",
    "X35n0651_002:0232b15": "從自識變起故異正教也若如汝所言而復引類",
    "X35n0651_002:0232b16": "不全彼云一迷為心決定惑為色身之內不知色",
    "X35n0651_002:0232b17": "身外洎山河虗空大地咸其所現秪這不知二字",
    "X35n0651_002:0232b18": "正指心境雙迷分自別他作內外見佛為遮此過",
    "X35n0651_002:0232b19": "故立此萬法唯識宗唯一自心更無他物剖一心",
    "X35n0651_002:0232b20": "而為二分以生滅不停者為相分離緣獨立者為",
    "X35n0651_002:0232b21": "見分彼二乘得滅意根便是滅相分也未盡見分",
    "X35n0651_002:0232b22": "取證涅槃迷彼寶所故目小乘頌云二乘不了因",
    "X35n0651_002:0232b23": "迷執寧非不了見分謬執意根盡為涅槃耶若見",
    "X35n0651_002:0232b24": "分盡即證大涅槃成圓鏡智無從有身境之異也",
    "X35n0651_002:0232c01": "若不是相分者彼所滅意根是何分也曰所滅意",
    "X35n0651_002:0232c02": "根是六識於八識何預若所滅意根不預八識非",
    "X35n0651_002:0232c03": "相分者則一身之內應具二知何者是汝經云性",
    "X35n0651_002:0232c04": "中相知用中相背相背故功用不同開為六七以",
    "X35n0651_002:0232c05": "相知故總是一心八識無別有用即彼六七為相",
    "X35n0651_002:0232c06": "分六七無別有知所知所見即八識見分世出世",
    "X35n0651_002:0232c07": "間所有萬法不出此二攝盡無遺若謂此外別有",
    "X35n0651_002:0232c08": "山河大地無知色法為相分與彼凡外何所異焉",
    "X35n0651_002:0232c09": "故馬祖曰凡所見色即是見心韶國師云心外無",
    "X35n0651_002:0232c10": "法滿目青山西天比丘有思婬女思久夢遺覺後",
    "X35n0651_002:0232c11": "乃云彼既不來我亦不去不去不來而婬事得辦",
    "X35n0651_002:0232c12": "寧非萬法唯心乎豁然大悟證阿羅漢豈非悟此",
    "X35n0651_002:0232c13": "相分虗幻不實而又能成辦妄業耶但未盡見分",
    "X35n0651_002:0232c14": "秪證小果故經云汝諸聲聞雖得六銷猶未亡一",
    "X35n0651_002:0232c15": "此一六之義豈非見相二分耶若以緣塵分別者",
    "X35n0651_002:0232c16": "謂之見分山河等色法謂之相分彼此兩立所謂",
    "X35n0651_002:0232c17": "萬法唯識甚難融會矣若云八識是無記性不能",
    "X35n0651_002:0232c18": "攀緣此復不然頌云性惟無覆五徧行此一句明",
    "X35n0651_002:0232c19": "分二分也此中徧行與彼五六七識之徧行同耶",
    "X35n0651_002:0232c20": "異耶若有異者至何分齊知其為異若無異者豈",
    "X35n0651_002:0232c21": "有彼能攀緣而此獨不能攀緣耶若云此能生起",
    "X35n0651_002:0232c22": "不能取境故不名採集者此亦不然生起是卒爾",
    "X35n0651_002:0232c23": "心不是作意何也覺時或有精細者先作意而後",
    "X35n0651_002:0232c24": "動念夢時是誰作意往來酧答宛然知覺苟許生",
    "X35n0651_002:0233a01": "起非卒爾心所觸者與誰相觸而起受想思耶終",
    "X35n0651_002:0233a02": "不應言心自觸心心自受心若不許其言何故不",
    "X35n0651_002:0233a03": "許相分是八識採集而云相分是世間山河大地",
    "X35n0651_002:0233a04": "等色法耶經云見色之時見非是色豈非是自己",
    "X35n0651_002:0233a05": "相分之見非是山河等色耶見見之時見非是見",
    "X35n0651_002:0233a06": "豈非是見分之見非見相之見耶見猶離見見不",
    "X35n0651_002:0233a07": "能及豈非盡此二分乃真唯識性耶予私謂無他",
    "X35n0651_002:0233a08": "此論自西天傳流此土年代浸遠不無其訛所謂",
    "X35n0651_002:0233a09": "字經三寫烏焉成馬學者未能見性宗師舊說以",
    "X35n0651_002:0233a10": "為有知者是見分無知者是相分吾未聞世人喚",
    "X35n0651_002:0233a11": "山作人謂他各有心識覺知若未有此見則各各",
    "X35n0651_002:0233a12": "知人是有情山等是無情不知此論欲成立何事",
    "X35n0651_002:0233a13": "欲遮何道也若然者如和尚所論遮何等過成立",
    "X35n0651_002:0233a14": "何功答遮自他內外取捨之過成立自性無礙自",
    "X35n0651_002:0233a15": "在之德譬如良馬見自身影不復驚怖又如有人",
    "X35n0651_002:0233a16": "為人所觸勃然起嗔若自觸自身則嗔不復起以",
    "X35n0651_002:0233a17": "了自己故今之成立亦復如是了萬法唯識不復",
    "X35n0651_002:0233a18": "有生死等怖不立自他等相超然自得矣。",
    "X35n0651_002:0233a19": "無住菩薩言心得涅槃獨一無伴常住涅槃應當解",
    "X35n0651_002:0233a20": "脫佛言常住涅槃是涅槃縛何以故涅槃本覺利覺",
    "X35n0651_002:0233a21": "利本涅槃涅槃覺分即本覺分覺性不異涅槃無異",
    "X35n0651_002:0233a22": "覺本無生涅槃無生覺本無滅涅槃無滅涅槃本故",
    "X35n0651_002:0233a23": "無得涅槃涅槃無得云何有住善男子覺者不住涅",
    "X35n0651_002:0233a24": "槃何以故覺本無生離眾生垢覺本無寂離涅槃動",
    "X35n0651_002:0233b01": "住如是地心無所住無有出入入唵摩羅識。",
    "X35n0651_002:0233b02": "菩薩聞迴神住空窟即得離欲刺脫魔縛而識陰",
    "X35n0651_002:0233b03": "得入涅槃是知涅槃獨一無伴安樂無比常住於",
    "X35n0651_002:0233b04": "此得解脫不佛謂涅槃為安樂眾生為狂勞所困",
    "X35n0651_002:0233b05": "故說法門以治之若病去藥存執藥反以為病故",
    "X35n0651_002:0233b06": "是涅槃縛也永嘉云捨妄想取真理取捨之心成",
    "X35n0651_002:0233b07": "巧偽學人不了用修行猶如避溺而投火義同所",
    "X35n0651_002:0233b08": "言涅槃即是自性本覺之安樂也非從修為所得",
    "X35n0651_002:0233b09": "在眾生最初一念未生已前為本覺為因因在菩",
    "X35n0651_002:0233b10": "薩修行末後證得為涅槃為果果以本末不二故",
    "X35n0651_002:0233b11": "涅槃即本覺本覺即涅槃其間本分無生無滅悉",
    "X35n0651_002:0233b12": "等無異以涅槃即是本有之覺故無得者尚無有",
    "X35n0651_002:0233b13": "得有何可住若了本覺無得即知涅槃無住以本",
    "X35n0651_002:0233b14": "覺無生無住則涅槃無動無住若住如是金剛智",
    "X35n0651_002:0233b15": "地則知心離三際入唵摩羅識也前問以何利轉",
    "X35n0651_002:0233b16": "轉諸眾生情識入唵摩羅識佛答但依本覺無生",
    "X35n0651_002:0233b17": "之理證入無生到金剛智地自然而入也。",
    "X35n0651_002:0233b18": "無住菩薩言唵摩羅識是有入處處有所得是得法",
    "X35n0651_002:0233b19": "也。",
    "X35n0651_002:0233b20": "菩薩恐三乘作有得想故伸以問之若唵摩羅識",
    "X35n0651_002:0233b21": "即本覺淨識應無所得有得則非本覺如前所示",
    "X35n0651_002:0233b22": "今言識有所入有入即有得那得言無。",
    "X35n0651_002:0233b23": "佛言不也何以故譬如迷子手執金錢而不知有遊",
    "X35n0651_002:0233b24": "行十方經五十年貧窮困苦專事求索而以養身而",
    "X35n0651_002:0233c01": "不充足其父見子有如是事而謂子言汝執金錢何",
    "X35n0651_002:0233c02": "不取用隨意所須皆得充足其子醒已而得金錢心",
    "X35n0651_002:0233c03": "大歡喜而謂得錢其父謂言迷子汝勿欣懌所得金",
    "X35n0651_002:0233c04": "錢是汝本物汝非有得云何可喜善男子唵摩羅者",
    "X35n0651_002:0233c05": "亦復如是本無出相今即非入昔迷故非無今覺故",
    "X35n0651_002:0233c06": "非入。",
    "X35n0651_002:0233c07": "迷子喻五陰眾生金錢喻本覺淨識迷背不知喻",
    "X35n0651_002:0233c08": "迷而不覺遊行十方喻備造十惡經五十年喻五",
    "X35n0651_002:0233c09": "陰為謬既迷法界真性執五陰為自己無禪定資",
    "X35n0651_002:0233c10": "身曰貧無法財養命曰窮綿歷六道曰困受種種",
    "X35n0651_002:0233c11": "逼迫曰苦專事求索有二種一者眾生為養身命",
    "X35n0651_002:0233c12": "求索五欲名利等二者外道頗厭世間求生天上",
    "X35n0651_002:0233c13": "脩行邪見等彼二者皆依世間有為功用故不充",
    "X35n0651_002:0233c14": "足其父見子有如是事者即諸佛默然知眾生具",
    "X35n0651_002:0233c15": "足本覺淨識起以說法而示導之故曰奇哉眾生",
    "X35n0651_002:0233c16": "皆有如來智慧德相良由妄想執著不能證得我",
    "X35n0651_002:0233c17": "當說法令其開悟此之謂也而謂子言汝執金錢",
    "X35n0651_002:0233c18": "葢六道眾生雖則五陰相隔而本覺妙性未嘗有",
    "X35n0651_002:0233c19": "失若能開悟則一切具足其子惺已者喻眾生悟",
    "X35n0651_002:0233c20": "入雖則悟入心大歡喜作有得想其父諭其本有",
    "X35n0651_002:0233c21": "之物非從外得何喜之有合喻唵摩羅識人人本",
    "X35n0651_002:0233c22": "具向因迷而不返故謂之出出而未嘗出也今因",
    "X35n0651_002:0233c23": "我開示汝等悟入故謂之入入而未嘗入也何以",
    "X35n0651_002:0233c24": "故以本覺自性非出非入以文字詮表示人有出",
    "X35n0651_002:0234a01": "入名若忘名契旨則得得非得。",
    "X35n0651_002:0234a02": "無住菩薩言彼父知其子迷云何經五十年十方遊",
    "X35n0651_002:0234a03": "歷貧窮困苦方始告言。",
    "X35n0651_002:0234a04": "父子情同一體子樂則父樂子憂則父憂初見子",
    "X35n0651_002:0234a05": "迷何不即救要待五十年方起救之豈父之心也",
    "X35n0651_002:0234a06": "耶。",
    "X35n0651_002:0234a07": "佛言經五十年者一念心動十方遊歷遠行遍計。",
    "X35n0651_002:0234a08": "涅槃經有四種喻借喻非喻似喻假喻此即借喻",
    "X35n0651_002:0234a09": "也以五陰難曉借世間年數以喻之非同世間實",
    "X35n0651_002:0234a10": "隔長遠也若一念未生已前即等諸佛稱體富足",
    "X35n0651_002:0234a11": "一念已生即落五陰備造十惡便名貧窮遠行則",
    "X35n0651_002:0234a12": "備歷六道徧計則廣執名相。",
    "X35n0651_002:0234a13": "無住菩薩言云何一念心動佛言一念心動五陰俱",
    "X35n0651_002:0234a14": "生五陰生中具五十惡。",
    "X35n0651_002:0234a15": "一念不生則本覺自心名字尚不可得一念既生",
    "X35n0651_002:0234a16": "則千思萬慮皆屬五陰由思慮故一陰十惡則五",
    "X35n0651_002:0234a17": "陰五十惡頓然具足以佛與眾生於一念已生未",
    "X35n0651_002:0234a18": "生便分得失故古人恒勸學者向一念未生前會",
    "X35n0651_002:0234a19": "乃至父母未生前洪濛未判前看莫有不根乎此",
    "X35n0651_002:0234a20": "也。",
    "X35n0651_002:0234a21": "無住菩薩言遠行遍計遊歷十方一念心生具五十",
    "X35n0651_002:0234a22": "惡云何令彼眾生無生一念佛言令彼眾生安坐心",
    "X35n0651_002:0234a23": "神住金剛地靜念無起心常安泰即無生一念。",
    "X35n0651_002:0234a24": "菩薩意謂一念心生便具眾惡誠如聖訓不可不",
    "X35n0651_002:0234b01": "慎也而凡夫集氣所醉云何得無生念若用心遏",
    "X35n0651_002:0234b02": "捺是止病若任心生滅是任病若動心修為是作",
    "X35n0651_002:0234b03": "病若永滅不生是滅病未審世尊以何方便脩行",
    "X35n0651_002:0234b04": "令入佛答四威儀中以坐為上令彼眾生安坐心",
    "X35n0651_002:0234b05": "神自然住金剛地靜念無起身心安泰無別方便",
    "X35n0651_002:0234b06": "也六祖云汝但不思善不思惡只恁麼去自然心",
    "X35n0651_002:0234b07": "入無生湛然常寂本於此。",
    "X35n0651_002:0234b08": "無住菩薩言不可思議覺念不生其心安泰即本覺",
    "X35n0651_002:0234b09": "利利無有動常在不無無有不無不無不覺覺知無",
    "X35n0651_002:0234b10": "覺本利本覺覺者清淨無染不變不易決定性故不",
    "X35n0651_002:0234b11": "可思議佛言如是。",
    "X35n0651_002:0234b12": "向因背覺合塵千思萬慮勞役心神今也蒙佛開",
    "X35n0651_002:0234b13": "示離塵則無念無念則無覺覺念兩忘則心神安",
    "X35n0651_002:0234b14": "泰非因脩得是本覺本利其間非動非靜非得非",
    "X35n0651_002:0234b15": "失本覺常然如手內之金錢常在不無有無之義",
    "X35n0651_002:0234b16": "隨世間有四句所謂有無非有非無亦有亦無既",
    "X35n0651_002:0234b17": "悟本覺則四句盡遣故曰無有不無不無不覺者",
    "X35n0651_002:0234b18": "對昔時之迷覺知無覺對今日之悟以悟故所得",
    "X35n0651_002:0234b19": "本覺是本利本覺得得非得能覺是者不為有無",
    "X35n0651_002:0234b20": "得失等所染亘古常存故曰不易始終無異故曰",
    "X35n0651_002:0234b21": "不變以性決定故不可思議也。",
    "X35n0651_002:0234b22": "無住菩薩聞是語已得未曾有而說偈言。",
    "X35n0651_002:0234b23": "菩薩向所聞者皆是三乘權說權實互隱心未盡",
    "X35n0651_002:0234b24": "惑今聞一乘了義無餘故自慶得未曾有。",
    "X35n0651_002:0234c01": "　尊者大覺尊　　說生無念法　　無念無生心",
    "X35n0651_002:0234c02": "　心常生不滅　　一覺本覺利　　利諸本覺者",
    "X35n0651_002:0234c03": "　如彼得金錢　　所得即非得",
    "X35n0651_002:0234c04": "餘經皆稱世尊而此經槩稱尊者尊者乃羅漢之",
    "X35n0651_002:0234c05": "通稱豈如來類羅漢耶而佛亦名阿羅漢又是譯",
    "X35n0651_002:0234c06": "人本國之尊名故不可定尊者而云大覺尊則揀",
    "X35n0651_002:0234c07": "異小阿羅漢也說無生無念之法無念無生之心",
    "X35n0651_002:0234c08": "非世尊而孰能說之雖說無生無念之法而心未",
    "X35n0651_002:0234c09": "嘗生滅及不生滅生與無生滅與不滅皆自本覺",
    "X35n0651_002:0234c10": "自然妙用用是妙利利諸眾生眾生無得而我亦",
    "X35n0651_002:0234c11": "非與。",
    "X35n0651_002:0234c12": "爾時大眾聞說是語皆得本覺利般若波羅蜜。",
    "X35n0651_002:0234c14": "金剛三昧經註卷第二"
}