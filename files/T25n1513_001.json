{
    "T25n1513_001:0875a02": "No. 1513 [No. 1511, cf. Nos. 1514, 1512]",
    "T25n1513_001:0875a03": "能斷金剛般若波羅蜜多經論釋",
    "T25n1513_001:0875a04": "卷上",
    "T25n1513_001:0875a06": "無著菩薩造頌 世親菩薩釋",
    "T25n1513_001:0875a07": "三藏法師義淨奉 制譯",
    "T25n1513_001:0875a08": " 此經文句義次第，  世無明慧不能解，",
    "T25n1513_001:0875a09": " 稽首於此教我等，  無邊功德所生身，",
    "T25n1513_001:0875a10": " 具如斯德應禮敬，  彼之足跡頂戴持，",
    "T25n1513_001:0875a11": " 覺轅難駕彼能乘，  要心普利諸含識。",
    "T25n1513_001:0875a12": "[0875a12] 經云「能以最勝利益」者，此據成熟菩薩。「能以",
    "T25n1513_001:0875a13": "最勝付囑」者，此據未成熟菩薩。云何於諸菩",
    "T25n1513_001:0875a14": "薩最勝利益？復何者是最勝付囑？為答此問，",
    "T25n1513_001:0875a15": "頌曰：",
    "T25n1513_001:0875a16": " 勝利益應知，  於身并屬者，",
    "T25n1513_001:0875a17": " 得未得不退，  謂最勝付囑。",
    "T25n1513_001:0875a18": "[0875a18] 謂於菩薩身中為其利益，亦能令彼菩薩益",
    "T25n1513_001:0875a19": "其所有相屬伴類，名最勝利益。於彼身中令",
    "T25n1513_001:0875a20": "其佛法成熟攝聚故，即是利益彼身，亦令化",
    "T25n1513_001:0875a21": "餘有情所有堪能皆成就故，是於屬者能為",
    "T25n1513_001:0875a22": "利益。如是應知，於得未得所有功德，能為彼",
    "T25n1513_001:0875a23": "作不退之因。由於善友而親委寄，是名以勝",
    "T25n1513_001:0875a24": "付囑而相付囑。此中得而不退者，欲令不捨",
    "T25n1513_001:0875a25": "大乘；未得不退者，令於大乘更趣殊勝。諸有",
    "T25n1513_001:0875a26": "發趣菩薩乘者，應云何住？為答此問，頌曰：",
    "T25n1513_001:0875a27": " 於心廣最勝，  至極無顛倒，",
    "T25n1513_001:0875a28": " 利益意樂處，  此乘功德滿。",
    "T25n1513_001:0875a29": "[0875a29] 此明何義？若菩薩作此四種利益意樂，始是",
    "T25n1513_001:0875b01": "發心住於大乘具此意樂，方可名為功德圓",
    "T25n1513_001:0875b02": "滿。云何為四利益意樂？一、廣大；二、最勝；三、",
    "T25n1513_001:0875b03": "至極；四、無顛倒。經云「諸有發趣菩薩乘者，當",
    "T25n1513_001:0875b04": "生如是心，廣說乃至如是一切」，此明廣大利",
    "T25n1513_001:0875b05": "益意樂。「我皆令入無餘涅槃而滅度之」者，此",
    "T25n1513_001:0875b06": "明最勝利益意樂。「雖度如是無量眾生乃至",
    "T25n1513_001:0875b07": "不名菩薩」，此明至極利益意樂。此何意耶？欲",
    "T25n1513_001:0875b08": "明所有一切眾生悉皆攝同菩薩，己身由斯",
    "T25n1513_001:0875b09": "但是寂滅，己身無別有情也。若作別有眾生",
    "T25n1513_001:0875b10": "不為己想者，此即不名菩薩。若攝為己體，即",
    "T25n1513_001:0875b11": "是至極不捨，是故名為至極意樂。「若菩薩有",
    "T25n1513_001:0875b12": "我想、眾生想、壽者想、更求趣想者，則不名菩",
    "T25n1513_001:0875b13": "薩」，此明無顛倒利益意樂。此即由依有身見",
    "T25n1513_001:0875b14": "故我等想生，為令正斷是不顛倒，次下當顯",
    "T25n1513_001:0875b15": "諸有發趣菩薩乘者應如是修行。經云「菩薩",
    "T25n1513_001:0875b16": "不住於事應行布施」如是廣說。此中何意？以",
    "T25n1513_001:0875b17": "一施聲而總收盡六到彼岸耶？答曰：",
    "T25n1513_001:0875b18": " 六度皆名施，  由財無畏法，",
    "T25n1513_001:0875b19": " 此中一二三，  名修行不住。",
    "T25n1513_001:0875b20": "[0875b20] 為明此六咸有施相，此之施性由財無畏法，",
    "T25n1513_001:0875b21": "財施由一謂是初施無畏；由二謂是戒忍，於無",
    "T25n1513_001:0875b22": "怨讎(戒也)及怨讎處(忍也)不為怖懼故；法施由三，謂",
    "T25n1513_001:0875b23": "是勤等，由其亡倦(勤也)、了彼情已(定也)、宣如實法",
    "T25n1513_001:0875b24": "(慧也)。此是大菩薩修行之處，即是以一施聲收",
    "T25n1513_001:0875b25": "盡六度。經云「菩薩不住於事，應行布施」如是",
    "T25n1513_001:0875b26": "等者，此中何謂不住性耶？頌曰：",
    "T25n1513_001:0875b27": " 為自身報恩，  果報皆不著。",
    "T25n1513_001:0875b28": "[0875b28] 言「不住於事」者，此顯不著自身、不住隨處。「應",
    "T25n1513_001:0875b29": "行布施」者，此顯不著報恩於利養恭敬等。求",
    "T25n1513_001:0875c01": "恩望益之處事有多途，故云不應隨處生著",
    "T25n1513_001:0875c02": "而行布施。「不住於色」等者，謂不著果報。問：何",
    "T25n1513_001:0875c03": "須如是行不住施耶？頌曰：",
    "T25n1513_001:0875c04": " 為離於不起，  及離為餘行。",
    "T25n1513_001:0875c05": "[0875c05] 由顧自身不行其施，為欲離其不起心故，莫",
    "T25n1513_001:0875c06": "著自身速應行施。由望恩心及悕果故，遂捨",
    "T25n1513_001:0875c07": "正覺菩提果性，為於餘事而行惠施，是故當",
    "T25n1513_001:0875c08": "捨求餘行施。次下當說攝伏心。其事云何？",
    "T25n1513_001:0875c09": " 攝伏在三輪，  於相心除遣，",
    "T25n1513_001:0875c10": " 後後諸疑惑，  隨生皆悉除。",
    "T25n1513_001:0875c11": "[0875c11] 經云「菩薩如是應行布施乃至相想亦不應",
    "T25n1513_001:0875c12": "著」，此顯所捨之物及所施眾生并能施者，於",
    "T25n1513_001:0875c13": "此三處除著想心。次明布施利益。或有難云：",
    "T25n1513_001:0875c14": "既於施等離其相狀，如何當獲福德利益？為",
    "T25n1513_001:0875c15": "答此故，說生福甚多。問：何故宣說於修行後",
    "T25n1513_001:0875c16": "不彰福利，於攝伏下方始言之？答：為顯若人",
    "T25n1513_001:0875c17": "不著相想，方能行彼不著施也。從此已後所",
    "T25n1513_001:0875c18": "有經文，皆為除遣後後疑惑。於此便有如是",
    "T25n1513_001:0875c19": "疑生。問：若不著於法而行施者，如何為求正",
    "T25n1513_001:0875c20": "覺勝果行惠施耶？為答此疑，經云「於汝意云",
    "T25n1513_001:0875c21": "何？可以勝相觀如來不」，如是廣說。頌曰：",
    "T25n1513_001:0875c22": " 若將為集造，  妙相非勝相，",
    "T25n1513_001:0875c23": " 三相遷異故，  無此謂如來。",
    "T25n1513_001:0875c24": "[0875c24] 若謂如來是由施等因緣所造，於有為相中",
    "T25n1513_001:0875c25": "得最勝性者，便見如來有其勝相。若望如來",
    "T25n1513_001:0875c26": "真如之性，即無此勝相，是故不應以勝妙相",
    "T25n1513_001:0875c27": "觀於如來，由彼法身是非集造之所顯故。次",
    "T25n1513_001:0875c28": "云「何以故？如來說彼勝相三相遷異故，由此",
    "T25n1513_001:0875c29": "勝相即非勝相」，此中意說三相之體是遷流",
    "T25n1513_001:0876a01": "故。「妙生！所有勝相皆是虛妄，是故應以勝相",
    "T25n1513_001:0876a02": "非相觀於如來」，此意欲明從因生法是虛假",
    "T25n1513_001:0876a03": "故無。此謂如來由彼全無三種相故，由離此",
    "T25n1513_001:0876a04": "相即以無相為相。「若於是處無生住滅變異",
    "T25n1513_001:0876a05": "之性可了知」者，此顯如來不是有為造作之",
    "T25n1513_001:0876a06": "性因緣所成。如是明解如來性已，雖為佛果",
    "T25n1513_001:0876a07": "而行布施非著法施，即是除去疑情。次下妙",
    "T25n1513_001:0876a08": "生重生疑念：若由如是行無住施者，即因",
    "T25n1513_001:0876a09": "極甚深；復說如來是無為性，即是果極甚深。",
    "T25n1513_001:0876a10": "如何末代得有信者，令彼果報不虛棄耶？為",
    "T25n1513_001:0876a11": "斷此疑，頌曰：",
    "T25n1513_001:0876a12": " 因與果甚深，  於彼惡時說，",
    "T25n1513_001:0876a13": " 此非無利益，  由三菩薩殊。",
    "T25n1513_001:0876a14": "[0876a14] 縱於末代而有菩薩具戒、具德、具慧，由此說",
    "T25n1513_001:0876a15": "法果利不虛。頌曰：",
    "T25n1513_001:0876a16": " 由於先佛所，  奉持於戒學，",
    "T25n1513_001:0876a17": " 并植善根故，  名具戒具德。",
    "T25n1513_001:0876a18": "[0876a18] 經云「然彼菩薩非於一佛而行恭事，非於一",
    "T25n1513_001:0876a19": "佛植諸善根」，此顯於先佛所為持戒故，而行",
    "T25n1513_001:0876a20": "恭敬承事及為種諸善根，如其次第即是具",
    "T25n1513_001:0876a21": "戒、具德。次明具慧人，頌曰：",
    "T25n1513_001:0876a22": " 能斷於我想，  及以法想故，",
    "T25n1513_001:0876a23": " 此名為具慧，  二四殊成八。",
    "T25n1513_001:0876a24": "[0876a24] 此明我想有四、法想亦四，故成八想。頌曰：",
    "T25n1513_001:0876a25": " 別體相續起，  至壽盡而住，",
    "T25n1513_001:0876a26": " 更求於餘趣，  我想有四種。",
    "T25n1513_001:0876a27": "[0876a27] 我想四者，謂是我想、有情想、壽者想、更求趣",
    "T25n1513_001:0876a28": "想，四種不同。此於別別五蘊有情自生斷割，",
    "T25n1513_001:0876a29": "為我想故，見相續起作有情想(薩埵是相續義)，乃至壽",
    "T25n1513_001:0876b01": "存作壽者想，命根既謝轉求後有作更求趣",
    "T25n1513_001:0876b02": "想。法想四者，頌曰：",
    "T25n1513_001:0876b03": " 皆無故非有，  有故不可說，",
    "T25n1513_001:0876b04": " 是言說因故，  法想有四種。",
    "T25n1513_001:0876b05": "[0876b05] 法想四者：一、法想；二、無法想；三、想；四、無想。",
    "T25n1513_001:0876b06": "此謂能取所取諸法皆無故，法想不生，即無",
    "T25n1513_001:0876b07": "法想。彼之非有法無自性，空性有故非無法",
    "T25n1513_001:0876b08": "想。即彼非有有非有性，非言所詮故非是想，",
    "T25n1513_001:0876b09": "是言說因故非是無想。由想力故，雖非言顯，",
    "T25n1513_001:0876b10": "而以言說故有八義不同。由我及法八想斷",
    "T25n1513_001:0876b11": "故，名具慧人。何意此義但於具慧而說，非具",
    "T25n1513_001:0876b12": "戒、具德者何？答：為顯實想有差異故。何者是？",
    "T25n1513_001:0876b13": "頌曰：",
    "T25n1513_001:0876b14": " 由彼信解力，  信故生實想，",
    "T25n1513_001:0876b15": " 不如言取故，  取為正說故。",
    "T25n1513_001:0876b16": "[0876b16] 由此義故，說彼之後而云「是人乃能聞此經",
    "T25n1513_001:0876b17": "典生一信心」，由具慧者不如言而取，及由隨",
    "T25n1513_001:0876b18": "順勝義智故，取為正說故，名為實想。為斯",
    "T25n1513_001:0876b19": "理故，說彼之後便云「不應取為法、不應取為",
    "T25n1513_001:0876b20": "非法，不應如言所說將以為法，亦復不即",
    "T25n1513_001:0876b21": "執為非法」，由此是能隨順勝義智，取為正說",
    "T25n1513_001:0876b22": "故。即是經云「聞說是經生實信不」。經云「妙生！",
    "T25n1513_001:0876b23": "如來悉已知見是人」等者，為顯何義？頌曰：",
    "T25n1513_001:0876b24": " 佛了果非比，  由願智故知。",
    "T25n1513_001:0876b25": "[0876b25] 彼具戒等人所有果報，佛非比知，然由願智",
    "T25n1513_001:0876b26": "現量而了。若不言見，或謂比知；若不言知，恐",
    "T25n1513_001:0876b27": "是肉眼等見，是故知見並言。何故世尊作如",
    "T25n1513_001:0876b28": "是語？頌曰：",
    "T25n1513_001:0876b29": " 為求利敬者，  遮其自說故。",
    "T25n1513_001:0876c01": "[0876c01] 彼具戒等，為求利養恭敬，自說己德，便生念",
    "T25n1513_001:0876c02": "曰：「如來既遙鑒我，為此無宜自說。」",
    "T25n1513_001:0876c03": "[0876c03] 經云「妙生！彼諸有情當生當攝無量福聚」者，",
    "T25n1513_001:0876c04": "此目何義？謂是令其福聚當生，又是彼福當",
    "T25n1513_001:0876c05": "能相續熏習不斷。言「有我執」等者，意說有隨",
    "T25n1513_001:0876c06": "眠性，非有現行執。",
    "T25n1513_001:0876c07": "[0876c07] 經云「是故如來密意宣說筏喻法門。諸有智",
    "T25n1513_001:0876c08": "者法尚應捨，何況非法。」此中有何密意？頌",
    "T25n1513_001:0876c09": "曰：",
    "T25n1513_001:0876c10": " 證不住於法，  為是隨順故，",
    "T25n1513_001:0876c11": " 猶如捨其筏，  是密意應知。",
    "T25n1513_001:0876c12": "[0876c12] 謂於經等法非增上證所住處故，即得證已",
    "T25n1513_001:0876c13": "應捨彼法，如到彼岸捨棄其筏；於增上證是",
    "T25n1513_001:0876c14": "隨順故，應須收取，如未達岸必憑其筏。是名",
    "T25n1513_001:0876c15": "密意。一筏之上有其取捨，故名為密。若是自",
    "T25n1513_001:0876c16": "餘非順證法，理須捨故。次後更為除疑。何者",
    "T25n1513_001:0876c17": "是？上文云「不應以勝相觀於如來，彼從無為",
    "T25n1513_001:0876c18": "所顯性故」，若如是者，復如何說釋迦牟尼如",
    "T25n1513_001:0876c19": "來證於無上正等菩提，乃能宣揚所有法教？",
    "T25n1513_001:0876c20": "由斯道理，彼非正覺，亦不說法。答此疑故，頌",
    "T25n1513_001:0876c21": "曰：",
    "T25n1513_001:0876c22": " 化體非真佛，  亦非說法者。",
    "T25n1513_001:0876c23": "[0876c23] 由有三佛：一、法身佛；二、受用身佛；三、化身佛。",
    "T25n1513_001:0876c24": "言釋迦牟尼佛者，即是化身，此乃元非證覺，",
    "T25n1513_001:0876c25": "亦不說法度生。文云「何以故？佛所說法」等者，",
    "T25n1513_001:0876c26": "為遮總撥一切說法之事故，云「化體非真佛，",
    "T25n1513_001:0876c27": "亦非說法者」。然非總無，頌曰：",
    "T25n1513_001:0876c28": " 說法非二取，  所說離言詮。",
    "T25n1513_001:0876c29": "[0876c29] 如是二種，謂法性、非法性，非耳能聽、非言能",
    "T25n1513_001:0877a01": "說。是故應知，非法、非非法此據真如道理而",
    "T25n1513_001:0877a02": "說。彼非是法，謂是法無為其性故。復非非法，",
    "T25n1513_001:0877a03": "由彼無自性體是有故。何故但言所說之法，",
    "T25n1513_001:0877a04": "不言能證之人？答：但言所說，能證義顯，由非",
    "T25n1513_001:0877a05": "不覺得有所說。",
    "T25n1513_001:0877a06": "[0877a06] 經云「以諸聖者皆從無為之所顯故」者，為明",
    "T25n1513_001:0877a07": "說此法因，由諸聖人並從真如清淨之法所",
    "T25n1513_001:0877a08": "顯現故，名無為所顯，是故彼還說無為法。凡",
    "T25n1513_001:0877a09": "所有事言不能宣者，此即豈能取也？彼之自",
    "T25n1513_001:0877a10": "性非是言說所行處故，明此即是非言說性。",
    "T25n1513_001:0877a11": "何故此中無有簡別，總說聖者不唯言佛？答：",
    "T25n1513_001:0877a12": "為明聖人皆從真如清淨所顯。由有全淨、一",
    "T25n1513_001:0877a13": "分淨故，隨其所應，故無有過。又說福差殊，欲",
    "T25n1513_001:0877a14": "何所顯？答：法雖實是不可取性及不可說，然",
    "T25n1513_001:0877a15": "而有益。頌曰：",
    "T25n1513_001:0877a16": " 自受為他說，  非無益集福。",
    "T25n1513_001:0877a17": "[0877a17] 何故經云「世尊！此福聚者則非是聚，是故如",
    "T25n1513_001:0877a18": "來說為福聚福聚」？頌曰：",
    "T25n1513_001:0877a19": " 福不持菩提，  彼二能持故。",
    "T25n1513_001:0877a20": "[0877a20] 言福於菩提不能持負故，二於菩提是能持",
    "T25n1513_001:0877a21": "故，頌意如是。何謂為二？謂自受、為他說。經云",
    "T25n1513_001:0877a22": "「既自受已，於他演說」。未了此言將述何義？由",
    "T25n1513_001:0877a23": "其聚聲(梵云塞建陀，有其多義，或是聚義，或是肩義，或是分段義。若依此方譯之為聚，但得積聚義，遂無餘",
    "T25n1513_001:0877a24": "義。此中且據二種，此為昔人不解梵音，又譯之為趣，深成遼落。又復須知，此聚義、肩義、解時極難也)有二種",
    "T25n1513_001:0877a25": "義：一是聚積義；二是肩荷義。猶如在肩能持",
    "T25n1513_001:0877a26": "於擔，為此名肩為聚。由斯理故，彼福積聚說",
    "T25n1513_001:0877a27": "為福聚。由其不能持荷菩提，說為非聚，即非",
    "T25n1513_001:0877a28": "肩義是積聚義。此二是菩提因，福乃甚多。問：",
    "T25n1513_001:0877a29": "何故此二能持菩提？為顯斯義，故，經云「何以",
    "T25n1513_001:0877b01": "故？妙生！由諸如來無上菩提從此經出」等。何",
    "T25n1513_001:0877b02": "故菩提言出、諸佛言生？頌曰：",
    "T25n1513_001:0877b03": " 得自性因故，  此餘者是生。",
    "T25n1513_001:0877b04": "[0877b04] 言菩提者即是法身，此是無為性故，名為自",
    "T25n1513_001:0877b05": "性。是故此二是得彼之因，非是生因。若望此，",
    "T25n1513_001:0877b06": "餘受用化身是生因故。由此親能持菩提",
    "T25n1513_001:0877b07": "故，生福甚多。為顯此義，經云「何以故」等。何故",
    "T25n1513_001:0877b08": "此是能成立因？頌曰：",
    "T25n1513_001:0877b09": " 唯是佛法故，  能成最勝福。",
    "T25n1513_001:0877b10": "[0877b10] 言「如來說為非佛法」者，此顯所覺之法唯佛",
    "T25n1513_001:0877b11": "能證，由不共性是故最勝，此是最勝福因性",
    "T25n1513_001:0877b12": "故招福極多，意明此是能成勝福之親因。上",
    "T25n1513_001:0877b13": "經云「聖人皆是非集造之所顯示，為此諸聖",
    "T25n1513_001:0877b14": "於彼證法不可取不可說」者，諸預流等聖人",
    "T25n1513_001:0877b15": "並悉取其自果，如何此成非所取性？於其所",
    "T25n1513_001:0877b16": "取而宣說者非不可說性。為遣疑故生起後",
    "T25n1513_001:0877b17": "文，即彰非所取所證理善成就。頌曰：",
    "T25n1513_001:0877b18": " 不取自果故，  非可取可說。",
    "T25n1513_001:0877b19": "[0877b19] 由是無為所顯性故，彼於六境無有少法可",
    "T25n1513_001:0877b20": "得，既無可預名為預流。乃至阿羅漢亦無有",
    "T25n1513_001:0877b21": "法，理皆同此。無為之法體無可取，為此聖人",
    "T25n1513_001:0877b22": "於自果不取不說。若聖人作如是念：我得果",
    "T25n1513_001:0877b23": "者，即是有其我等執者。意說有隨眠惑，非是",
    "T25n1513_001:0877b24": "現行，由非彼證現觀之時有我等執而云我",
    "T25n1513_001:0877b25": "得。何意妙生自說得阿羅漢？為令一分有情",
    "T25n1513_001:0877b26": "知已親證故。又復自說得無諍住者，為顯身",
    "T25n1513_001:0877b27": "與勝德相應，為欲令他生勝敬信故。為何意",
    "T25n1513_001:0877b28": "趣而云妙生都無所住，而說我得無諍住得",
    "T25n1513_001:0877b29": "無諍住？頌曰：",
    "T25n1513_001:0877c01": " 解脫二障故，  說妙生無諍。",
    "T25n1513_001:0877c02": "[0877c02] 障有二種：一是煩惱障；二是定障。於斯脫故，",
    "T25n1513_001:0877c03": "不住二障，為此再言。此言二無諍性，即是諍",
    "T25n1513_001:0877c04": "之非有。次復起疑言：世尊昔於然燈佛所有",
    "T25n1513_001:0877c05": "法可取，彼亦為他說其法要。以此而言，如何",
    "T25n1513_001:0877c06": "得成無取、無說？為答斯難，故云「實無有法是",
    "T25n1513_001:0877c07": "如來所取」。此有何意？頌曰：",
    "T25n1513_001:0877c08": " 在然燈佛所，  言不取證法。",
    "T25n1513_001:0877c09": "[0877c09] 此言世尊在然燈佛所，亦不以言取其證法。",
    "T25n1513_001:0877c10": "頌曰：",
    "T25n1513_001:0877c11": " 由斯證法成，  非所取所說。",
    "T25n1513_001:0877c12": "[0877c12] 若言諸聖皆是無為所顯，彼法不是所取亦",
    "T25n1513_001:0877c13": "非所說者，如何諸菩薩取嚴勝佛國土耶？又",
    "T25n1513_001:0877c14": "受用身如何自己取為法王、世間於彼將為",
    "T25n1513_001:0877c15": "法王？為遣疑故，方生下文。此中意者，頌曰：",
    "T25n1513_001:0877c16": " 智流唯識性，  國土非所執。",
    "T25n1513_001:0877c17": "[0877c17] 由彼實無佛土嚴勝是可取事，除從諸佛淨",
    "T25n1513_001:0877c18": "智所流唯識所現，此即不能有所執取。若言",
    "T25n1513_001:0877c19": "實有形質是可取性，我當成就國土嚴勝者，",
    "T25n1513_001:0877c20": "斯誠妄語，如來說彼不是嚴勝，由此說為國",
    "T25n1513_001:0877c21": "土嚴勝。此有何意？頌曰：",
    "T25n1513_001:0877c22": " 無形故勝故，  非嚴許嚴性。",
    "T25n1513_001:0877c23": "[0877c23] 言「莊嚴」者，此有二義：一是形相；二是勝相。此",
    "T25n1513_001:0877c24": "最勝者，是第一義，此由無形質故。佛土莊嚴",
    "T25n1513_001:0877c25": "非是莊嚴，以彼不是真莊嚴故，是故說此以",
    "T25n1513_001:0877c26": "為最勝，勝法集此故名最勝。若執有佛土形",
    "T25n1513_001:0877c27": "勝莊嚴，云我當成就彼，即便於色等境界有",
    "T25n1513_001:0877c28": "住著心。為遮此見，故有不住文生。所云受用",
    "T25n1513_001:0877c29": "身佛如何自己取為法王、他亦爾者，為答此",
    "T25n1513_001:0878a01": "難故，將受用身同妙高山。此文欲顯何義？頌",
    "T25n1513_001:0878a02": "曰：",
    "T25n1513_001:0878a03": " 譬如妙高山，  於受用無取。",
    "T25n1513_001:0878a04": "[0878a04] 如妙高山王，獲得勝大尊主性故，名為妙高，",
    "T25n1513_001:0878a05": "而不自取為山王性，以山無分別性故。受用",
    "T25n1513_001:0878a06": "身佛亦復如是，具法王性，由獲勝大尊主性",
    "T25n1513_001:0878a07": "故，名為勝大，而不自取其法王性、我是法王，",
    "T25n1513_001:0878a08": "以無分別故。如何得是無分別耶？為顯斯義，",
    "T25n1513_001:0878a09": "文云「如來說為非身」，由彼非有說名有身。此",
    "T25n1513_001:0878a10": "有何意？頌曰：",
    "T25n1513_001:0878a11": " 非有漏性故，  亦非是因造。",
    "T25n1513_001:0878a12": "[0878a12] 然受用身非有漏性故，由此非有說為有身，",
    "T25n1513_001:0878a13": "皎然純淨自體有故。亦非是因造，由此有身",
    "T25n1513_001:0878a14": "非是仗他因緣生故。何故於先顯福德性已",
    "T25n1513_001:0878a15": "說其喻，今何更說？頌曰：",
    "T25n1513_001:0878a16": " 為顯多差別，  及以成殊勝，",
    "T25n1513_001:0878a17": " 前後福不同，  更陳其喻說。",
    "T25n1513_001:0878a18": "[0878a18] 前明三千世界，喻顯福多；今說無數三千，彰",
    "T25n1513_001:0878a19": "其更廣。何故於前不言斯喻？為受化者所樂",
    "T25n1513_001:0878a20": "不同，先少後多，意在於此。前福差別不明成",
    "T25n1513_001:0878a21": "立之因，為於菩提無有荷持之用；今欲顯其",
    "T25n1513_001:0878a22": "能立因相，更將別喻隨事而言。"
}