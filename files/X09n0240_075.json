{
    "X09n0240_075:0245c01": "大方廣佛華嚴經綱要卷第七十五",
    "X09n0240_075:0245c02": "于闐國三藏沙門實叉難陀 譯經",
    "X09n0240_075:0245c03": "清涼山大華嚴寺沙門澄觀 疏義",
    "X09n0240_075:0245c04": "明匡山法雲寺憨山沙門德清提挈",
    "X09n0240_075:0245c05": "入法界品第三十九之十六",
    "X09n0240_075:0245c06": "[0245c06] 爾時善財童子。向迦毗羅城思惟修習受生解脫。增",
    "X09n0240_075:0245c07": "長廣大憶念不捨。漸次遊行至菩薩集會普現法界",
    "X09n0240_075:0245c08": "光明講堂。其中有神號無憂德。與一萬主宮殿神。俱",
    "X09n0240_075:0245c09": "來迎善財。作如是言。善來丈夫。有大智慧。有大勇猛。",
    "X09n0240_075:0245c10": "能修菩薩不可思議自在解脫。心恒不捨廣大誓願。",
    "X09n0240_075:0245c11": "善能觀察諸法境界。安住法城。入於無量諸方便門。",
    "X09n0240_075:0245c12": "成就如來功德大海。得妙辯才善調眾生。獲聖智身",
    "X09n0240_075:0245c13": "恒順修行。知諸眾生心行差別。令其歡喜趣向佛道。",
    "X09n0240_075:0245c14": "我觀仁者修諸妙行心無暫懈。威儀所行悉皆清淨。",
    "X09n0240_075:0245c15": "汝當不久得諸如來清淨莊嚴無上三業。以諸相好",
    "X09n0240_075:0245c16": "莊嚴其身。以十力智瑩飾其心。遊諸世間。我觀仁者",
    "X09n0240_075:0245c17": "勇猛精進而無有比。不久當得普見三世一切諸佛",
    "X09n0240_075:0245c18": "聽受其法。不久當得一切菩薩禪定解脫諸三昧樂。",
    "X09n0240_075:0245c19": "不久當入諸佛如來甚深解脫。何以故。見善知識親",
    "X09n0240_075:0245c20": "近供養。聽受其教憶念修行。不懈不退。無憂無悔。無",
    "X09n0240_075:0245c21": "有障礙。魔及魔民不能為難。不久當成無上果故。善",
    "X09n0240_075:0245c22": "財童子言。聖者。如向所說願我皆得。聖者。我願一切",
    "X09n0240_075:0245c23": "眾生息諸熱惱。離諸惡業。生諸安樂。修諸淨行。聖者。",
    "X09n0240_075:0245c24": "一切眾生起諸煩惱。造諸惡業。墮諸惡趣。若身若心",
    "X09n0240_075:0246a01": "恒受楚毒。菩薩見已心生憂惱。聖者。譬如有人唯有",
    "X09n0240_075:0246a02": "一子。愛念情至。忽見被人割截支體。其心痛切不能",
    "X09n0240_075:0246a03": "自安。菩薩摩訶薩亦復如是。見諸眾生以煩惱業墮",
    "X09n0240_075:0246a04": "三惡趣受種種苦。心大憂惱。若見眾生起身語意三",
    "X09n0240_075:0246a05": "種善業生天人趣受身心樂。菩薩爾時生大歡喜。何",
    "X09n0240_075:0246a06": "以故。菩薩不自為故求一切智。不貪生死諸欲快樂。",
    "X09n0240_075:0246a07": "不隨想倒見倒心倒諸結隨眠愛見力轉。不起眾生",
    "X09n0240_075:0246a08": "種種樂想。亦不味著諸禪定樂。非有障礙疲厭退轉",
    "X09n0240_075:0246a09": "住於生死。但見眾生於諸有中具受無量種種諸苦。",
    "X09n0240_075:0246a10": "起大悲心。以大願力而普攝取。悲願力故修菩薩行。",
    "X09n0240_075:0246a11": "為斷一切眾生煩惱。為求如來一切智智。為供養一",
    "X09n0240_075:0246a12": "切諸佛如來。為嚴淨一切廣大國土。為淨治一切眾",
    "X09n0240_075:0246a13": "生樂欲及其所有身心諸行。於生死中無有疲厭。聖",
    "X09n0240_075:0246a14": "者。菩薩摩訶薩於諸眾生為莊嚴。令生人天富貴樂",
    "X09n0240_075:0246a15": "故。為父母。為其安立菩提心故。為養育令其成就菩",
    "X09n0240_075:0246a16": "薩道故。為衛護令其遠離三惡道故。為船師令其得",
    "X09n0240_075:0246a17": "度生死海故。為歸依令捨諸魔煩惱怖故。為究竟令",
    "X09n0240_075:0246a18": "其永得清涼樂故。為津濟令入一切諸佛海故。為導",
    "X09n0240_075:0246a19": "師令至一切法寶州故。為妙華開敷諸佛功德心故。",
    "X09n0240_075:0246a20": "為嚴具常放福德智慧光故。為可樂凡有所作悉端",
    "X09n0240_075:0246a21": "嚴故。為可尊遠離一切諸惡業故。為普賢具足一切",
    "X09n0240_075:0246a22": "端嚴身故。為大明常放智慧淨光明故。為大雲常雨",
    "X09n0240_075:0246a23": "一切甘露法故。聖者菩薩如是修諸行時。令一切眾",
    "X09n0240_075:0246a24": "生皆生愛樂具足法樂。爾時善財童子將升法堂。其",
    "X09n0240_075:0246b01": "無憂德及諸神眾以出過諸天上妙華鬘塗香末香",
    "X09n0240_075:0246b02": "及以種種寶莊嚴具。散善財上。而說頌言。",
    "X09n0240_075:0246b03": " 汝今出世間  為世大明燈  普為諸眾生",
    "X09n0240_075:0246b04": " 勤求無上覺  無量億千劫  難可得見汝",
    "X09n0240_075:0246b05": " 功德日今出  滅除諸世闇  汝見諸眾生",
    "X09n0240_075:0246b06": " 顛倒惑所覆  而興大悲意  求證無師道",
    "X09n0240_075:0246b07": " 汝以清淨心  尋求佛菩提  承事善知識",
    "X09n0240_075:0246b08": " 不自惜身命  汝於諸世間  無依無所著",
    "X09n0240_075:0246b09": " 其心普無礙  清淨如&#x8657;空  汝修菩提行",
    "X09n0240_075:0246b10": " 功德悉圓滿  放大智慧光  普照一切世",
    "X09n0240_075:0246b11": " 汝不離世間  亦不著於世  行世無障礙",
    "X09n0240_075:0246b12": " 如風遊&#x8657;空  譬如火災起  一切無能滅",
    "X09n0240_075:0246b13": " 汝修菩提行  精進火亦然  勇猛大精進",
    "X09n0240_075:0246b14": " 堅固不可動  金剛慧師子  遊行無所畏",
    "X09n0240_075:0246b15": " 一切法界中  所有諸剎海  汝悉能往詣",
    "X09n0240_075:0246b16": " 親近善知識",
    "X09n0240_075:0246b17": "[0246b17] 爾時無憂德神說此頌已。為愛樂法故隨逐善財恒",
    "X09n0240_075:0246b18": "不捨離。爾時善財童子。入普現法界光明講堂。周&#x5FA7;",
    "X09n0240_075:0246b19": "推求彼釋氏女。見在堂內坐寶蓮華師子之座。八萬",
    "X09n0240_075:0246b20": "四千采女所共圍繞。是諸采女靡不皆從王種中生。",
    "X09n0240_075:0246b21": "悉於過去修菩薩行同種善根。布施愛語普攝眾生",
    "X09n0240_075:0246b22": "已能明見一切智境。已共修集佛菩提行。恒住正定。",
    "X09n0240_075:0246b23": "常遊大悲。普攝眾生猶如一子。慈心具足眷屬清淨。",
    "X09n0240_075:0246b24": "已於過去成就菩薩不可思議善巧方便。皆於阿耨",
    "X09n0240_075:0246c01": "多羅三藐三菩提得不退轉。具足菩薩諸波羅蜜。離",
    "X09n0240_075:0246c02": "諸取著。不樂生死。雖行諸有心常清淨。恒勤觀察一",
    "X09n0240_075:0246c03": "切智道。離障蓋網超諸著處。從於法身而示化形。生",
    "X09n0240_075:0246c04": "普賢行長菩薩力。智日慧燈悉已圓滿。爾時善財童",
    "X09n0240_075:0246c05": "子詣彼釋女瞿波之所。頂禮其足。合掌而住。作如是",
    "X09n0240_075:0246c06": "言。聖者。我已先發阿耨多羅三藐三菩提心。而未知",
    "X09n0240_075:0246c07": "菩薩云何於生死中而不為生死過患所染。了法自",
    "X09n0240_075:0246c08": "性而不住聲聞辟支佛地。具足佛法而修菩薩行。住",
    "X09n0240_075:0246c09": "菩薩地而入佛境界。超過世間而於世受生。成就法",
    "X09n0240_075:0246c10": "身而示現無邊種種色身。證無相法而為眾生示現",
    "X09n0240_075:0246c11": "諸相。知法無說而廣為眾生演說諸法。知眾生空而",
    "X09n0240_075:0246c12": "恒不捨化眾生事。雖知諸佛不生不滅而勤供養無",
    "X09n0240_075:0246c13": "有退轉。雖知諸法無業無報而修諸善行恒不止息。",
    "X09n0240_075:0246c14": "時瞿波女告善財言。善哉善哉。善男子。汝今能問菩",
    "X09n0240_075:0246c15": "薩摩訶薩如是行法。修習普賢諸行願者。能如是問。",
    "X09n0240_075:0246c16": "諦聽諦聽。善思念之。我當承佛神力。為汝宣說。善男",
    "X09n0240_075:0246c17": "子。若諸菩薩成就十法。則能圓滿因陀羅網普智光",
    "X09n0240_075:0246c18": "明菩薩之行。何等為十。所謂依善知識故。得廣大勝",
    "X09n0240_075:0246c19": "解故。得清淨欲樂故。集一切福智故。於諸佛所聽聞",
    "X09n0240_075:0246c20": "法故。心恒不捨三世佛故。同於一切菩薩行故。一切",
    "X09n0240_075:0246c21": "如來所護念故。大悲妙願皆清淨故。能以智力普斷",
    "X09n0240_075:0246c22": "一切諸生死故。是為十。若諸菩薩成就此法。則能圓",
    "X09n0240_075:0246c23": "滿因陀羅網普智光明菩薩之行。佛子。若菩薩親近",
    "X09n0240_075:0246c24": "善知識。則能精進不退。修習出生無盡佛法。佛子。菩",
    "X09n0240_075:0247a01": "薩以十種法承事善知識。何等為十。所謂於自身命",
    "X09n0240_075:0247a02": "無所顧惜。於世樂具心不貪求。知一切法性皆平等",
    "X09n0240_075:0247a03": "永不退捨一切智願。觀察一切法界實相。心恒捨離",
    "X09n0240_075:0247a04": "一切有海。知法如空心無所依。成就一切菩薩大願。",
    "X09n0240_075:0247a05": "常能示現一切剎海。淨修菩薩無礙智輪。佛子。應以",
    "X09n0240_075:0247a06": "此法承事一切諸善知識無所違逆。爾時釋迦瞿波",
    "X09n0240_075:0247a07": "女。欲重明此義。承佛神力。觀察十方。而說頌言。",
    "X09n0240_075:0247a08": " 菩薩為利諸&#x7FA3;生  正念親承善知識",
    "X09n0240_075:0247a09": " 敬之如佛心無怠  此行於世帝網行",
    "X09n0240_075:0247a10": " 勝解廣大如&#x8657;空  一切三世悉入中",
    "X09n0240_075:0247a11": " 國土眾生佛皆爾  此是普智光明行",
    "X09n0240_075:0247a12": " 志樂如空無有際  永斷煩惱離諸垢",
    "X09n0240_075:0247a13": " 一切佛所修功德  此行於世身雲行",
    "X09n0240_075:0247a14": " 菩薩修習一切智  不可思議功德海",
    "X09n0240_075:0247a15": " 淨諸福德智慧身  此行於世不染行",
    "X09n0240_075:0247a16": " 一切諸佛如來所  聽受其法無厭足",
    "X09n0240_075:0247a17": " 能生實相智慧燈  此行於世普照行",
    "X09n0240_075:0247a18": " 十方諸佛無有量  一念一切悉能入",
    "X09n0240_075:0247a19": " 心恒不捨諸如來  此向菩提大願行",
    "X09n0240_075:0247a20": " 能入諸佛大眾會  一切菩薩三昧海",
    "X09n0240_075:0247a21": " 願海及以方便海  此行於世帝網行",
    "X09n0240_075:0247a22": " 一切諸佛所加持  盡未來際無邊劫",
    "X09n0240_075:0247a23": " 處處修行普賢道  此是菩薩分身行",
    "X09n0240_075:0247a24": " 見諸眾生受大苦  起大慈悲現世間",
    "X09n0240_075:0247b01": " 演法光明除闇冥  此是菩薩智日行",
    "X09n0240_075:0247b02": " 見諸眾生在諸趣  為集無邊諸法輪",
    "X09n0240_075:0247b03": " 令其永斷生死流  此是修行普賢行",
    "X09n0240_075:0247b04": " 菩薩修行此方便  隨眾生心而現身",
    "X09n0240_075:0247b05": " 普於一切諸趣中  化度無量諸含識",
    "X09n0240_075:0247b06": " 以大慈悲方便力  普&#x5FA7;世間而現身",
    "X09n0240_075:0247b07": " 隨其解欲為說法  皆令趣向菩提道",
    "X09n0240_075:0247b08": "[0247b08] 時釋迦瞿波說此頌已。告善財童子言。善男子。我已",
    "X09n0240_075:0247b09": "成就觀察一切菩薩三昧海解脫門。善財言。大聖。此",
    "X09n0240_075:0247b10": "解脫門境界云何。答言。善男子。我入此解脫。知此娑",
    "X09n0240_075:0247b11": "婆世界佛剎微塵數劫所有眾生於諸趣中死此生",
    "X09n0240_075:0247b12": "彼。作善作惡受諸果報。有求出離不求出離。正定邪",
    "X09n0240_075:0247b13": "定及以不定。有煩惱善根無煩惱善根。具足善根不",
    "X09n0240_075:0247b14": "具足善根。不善根所攝善根。善根所攝不善根。如是",
    "X09n0240_075:0247b15": "所集善不善法我皆知見。又彼劫中所有諸佛名號",
    "X09n0240_075:0247b16": "次第我悉了知。彼佛世尊從初發心及以方便求一",
    "X09n0240_075:0247b17": "切智。出生一切諸大願海。供養諸佛修菩薩行。成等",
    "X09n0240_075:0247b18": "正覺轉妙法輪。現大神通化度眾生我悉了知。亦知",
    "X09n0240_075:0247b19": "彼佛眾會差別。其眾會中有諸眾生。依聲聞乘而得",
    "X09n0240_075:0247b20": "出離。其聲聞眾過去修習一切善根。及其所得種種",
    "X09n0240_075:0247b21": "智慧我悉了知。有諸眾生依獨覺乘而得出離。其諸",
    "X09n0240_075:0247b22": "獨覺所有善根。所得菩提寂滅解脫神通變化成熟",
    "X09n0240_075:0247b23": "眾生入於涅槃我悉了知。亦知彼佛諸菩薩眾。其諸",
    "X09n0240_075:0247b24": "菩薩從初發心修習善根。出生無量諸大願行。成就",
    "X09n0240_075:0247c01": "滿足諸波羅蜜。種種莊嚴菩薩之道。以自在力入菩",
    "X09n0240_075:0247c02": "薩地。住菩薩地觀菩薩地淨菩薩地。菩薩地相。菩薩",
    "X09n0240_075:0247c03": "地智。菩薩攝智。菩薩教化眾生智。菩薩建立智。菩薩",
    "X09n0240_075:0247c04": "廣大行境界。菩薩神通行。菩薩三昧海。菩薩方便。菩",
    "X09n0240_075:0247c05": "薩於念念中所入三昧海。所得一切智光明。所獲一",
    "X09n0240_075:0247c06": "切智電光雲。所得實相忍。所通達一切智。所住剎海。",
    "X09n0240_075:0247c07": "所入法海。所知眾生海。所住方便。所發誓願。所現神",
    "X09n0240_075:0247c08": "通我悉了知。善男子。此娑婆世界盡未來際所有劫",
    "X09n0240_075:0247c09": "海展轉不斷我皆了知。如知娑婆世界。亦知娑婆世",
    "X09n0240_075:0247c10": "界內微塵數世界。亦知娑婆世界內一切世界。亦知",
    "X09n0240_075:0247c11": "娑婆世界微塵內所有世界。亦知娑婆世界外十方",
    "X09n0240_075:0247c12": "無間所住世界。亦知娑婆世界世界種所攝世界。亦",
    "X09n0240_075:0247c13": "知毗盧遮那世尊此華藏世界海中十方無量諸世",
    "X09n0240_075:0247c14": "界種所攝世界。所謂世界廣博。世界安立。世界輪。世",
    "X09n0240_075:0247c15": "界場。世界差別。世界轉。世界蓮華。世界須彌。世界名",
    "X09n0240_075:0247c16": "號。盡此世界海一切世界。由毗盧遮那世尊本願力",
    "X09n0240_075:0247c17": "故。我悉能知亦能憶念。亦念如來往昔所有諸因緣",
    "X09n0240_075:0247c18": "海。所謂修習一切諸乘方便。無量劫中住菩薩行淨",
    "X09n0240_075:0247c19": "佛國土教化眾生。承事諸佛。造立住處。聽受說法獲",
    "X09n0240_075:0247c20": "諸三昧。得諸自在。修檀波羅蜜入佛功德海。持戒苦",
    "X09n0240_075:0247c21": "行。具足諸忍。勇猛精進。成就諸禪。圓滿淨慧。於一切",
    "X09n0240_075:0247c22": "處示現受生。普賢行願悉皆清淨。普入諸剎。普淨佛",
    "X09n0240_075:0247c23": "土。普入一切如來智海。普攝一切諸佛菩提。得於如",
    "X09n0240_075:0247c24": "來大智光明。證於諸佛一切智性。成等正覺轉妙法",
    "X09n0240_075:0248a01": "輪。及其所有道場眾會。其眾會中一切眾生往世已",
    "X09n0240_075:0248a02": "來所種善根。從初發心成熟眾生。修行方便念念增",
    "X09n0240_075:0248a03": "長獲諸三昧神通解脫。如是一切我悉了知。何以故。",
    "X09n0240_075:0248a04": "我此解脫能知一切眾生心行。一切眾生修行善根。",
    "X09n0240_075:0248a05": "一切眾生雜染清淨。一切眾生種種差別。一切聲聞",
    "X09n0240_075:0248a06": "諸三昧門。一切緣覺寂靜三昧神通解脫。一切菩薩",
    "X09n0240_075:0248a07": "一切如來解脫光明皆了知故。爾時善財童子白瞿",
    "X09n0240_075:0248a08": "波言。聖者。得此解脫其已久如。答言。善男子。我於往",
    "X09n0240_075:0248a09": "世過佛剎微塵數劫。有劫名勝行。世界名無畏。彼世",
    "X09n0240_075:0248a10": "界中有四天下名為安隱。其四天下閻浮提中有一",
    "X09n0240_075:0248a11": "王城名高勝樹。於八十王城中最為上首。彼時有王",
    "X09n0240_075:0248a12": "名曰財主。其王具有六萬采女五百大臣五百王子。",
    "X09n0240_075:0248a13": "其諸王子皆悉勇健能伏冤敵。其王太子名威德主。",
    "X09n0240_075:0248a14": "端正殊特人所樂見。足下平滿輪相備具。足趺隆起。",
    "X09n0240_075:0248a15": "手足指間皆有網縵。足根齊正。手足柔&#x8F2D;。伊尼耶鹿",
    "X09n0240_075:0248a16": "王&#x8168;。七處圓滿。陰藏隱密。其身上分如師子王。兩肩",
    "X09n0240_075:0248a17": "平滿。雙臂傭長。身相端直。頸文三道。頰如師子。具四",
    "X09n0240_075:0248a18": "十齒悉皆齊密。四牙鮮白。其舌長廣出梵音聲。眼目",
    "X09n0240_075:0248a19": "紺青。睫如牛王。眉間毫相。頂上肉髻。皮膚細&#x8F2D;如真",
    "X09n0240_075:0248a20": "金色。身毛上靡。髮帝青色。其身洪滿如尼拘陀樹。爾",
    "X09n0240_075:0248a21": "時太子受父王教。與十千采女詣香牙園遊觀戲樂。",
    "X09n0240_075:0248a22": "太子是時乘妙寶車。其車具有種種嚴飾。置大摩尼",
    "X09n0240_075:0248a23": "師子之座而坐其上。五百采女各就寶繩牽馭而行。",
    "X09n0240_075:0248a24": "進止有度不遲不速。百千萬人持諸寶蓋。百千萬人",
    "X09n0240_075:0248b01": "持諸寶幢。百千萬人持諸寶旛。百千萬人作諸妓樂。",
    "X09n0240_075:0248b02": "百千萬人燒諸名香。百千萬人散諸妙華。前後圍繞",
    "X09n0240_075:0248b03": "而為翊從。道路平正無有高下。眾寶雜華散布其上。",
    "X09n0240_075:0248b04": "寶樹行列寶網彌覆。種種樓閣延袤其間。其樓閣中",
    "X09n0240_075:0248b05": "或有積聚種種珍寶。或有陳列諸莊嚴具。或有供設",
    "X09n0240_075:0248b06": "種種飲食。或有懸布種種衣服。或有備擬諸資生物。",
    "X09n0240_075:0248b07": "或復安置端正女人。及以無量僮僕侍從。隨有所須",
    "X09n0240_075:0248b08": "悉皆施與。時有母人名為善現。將一童女名具足妙",
    "X09n0240_075:0248b09": "德。顏容端正色相嚴潔。洪纖得所修短合度。目髮紺",
    "X09n0240_075:0248b10": "青。聲如梵音。善達工巧。精通辯論。恭勤匪懈。慈愍不",
    "X09n0240_075:0248b11": "害。具足慚愧柔和質直。離癡寡欲無諸諂誑。乘妙寶",
    "X09n0240_075:0248b12": "車。采女圍繞。及與其母從王城出先太子行。見其太",
    "X09n0240_075:0248b13": "子言辭諷詠。心生愛染而白母言。我心願得敬事此",
    "X09n0240_075:0248b14": "人。若不遂情當自殞滅。母告女言莫生此念。何以故",
    "X09n0240_075:0248b15": "此甚難得。此人具足輪王諸相。後當嗣位作轉輪王。",
    "X09n0240_075:0248b16": "有寶女出騰空自在。我等卑賤非其匹偶。此處難得",
    "X09n0240_075:0248b17": "勿生是念。彼香牙園側有一道場名法雲光明。時有",
    "X09n0240_075:0248b18": "如來名勝日身。十號具足。於中出現已經七日。時彼",
    "X09n0240_075:0248b19": "童女暫時假寐。夢見彼佛。從夢覺已空中有天而告",
    "X09n0240_075:0248b20": "之言。勝日身如來於法雲光明道場成等正覺已經",
    "X09n0240_075:0248b21": "七日。諸菩薩眾前後圍繞。天龍夜叉乾闥婆。阿修羅。",
    "X09n0240_075:0248b22": "迦樓羅。緊那羅。摩&#x777A;羅伽。梵天乃至色究竟天。諸地",
    "X09n0240_075:0248b23": "神。風神。火神。水神。河神。海神。山神。樹神。園神。藥神。主",
    "X09n0240_075:0248b24": "城神等。為見佛故皆來集會。時妙德童女。夢&#x89A9;如來",
    "X09n0240_075:0248c01": "故。聞佛功德故。其心安隱無有怖畏。於太子前。而說",
    "X09n0240_075:0248c02": "頌言。",
    "X09n0240_075:0248c03": " 我身最端正  名聞&#x5FA7;十方  智慧無等倫",
    "X09n0240_075:0248c04": " 善達諸工巧  無量百千眾  見我皆貪染",
    "X09n0240_075:0248c05": " 我心不於彼  而生少愛欲  無瞋亦無恨",
    "X09n0240_075:0248c06": " 無嫌亦無喜  但發廣大心  利益諸眾生",
    "X09n0240_075:0248c07": " 我今見太子  具諸功德相  其心大歡慶",
    "X09n0240_075:0248c08": " 諸根咸悅樂  色如光明寶  髮美而右旋",
    "X09n0240_075:0248c09": " 額廣眉纖曲  我心願事汝  我觀太子身",
    "X09n0240_075:0248c10": " 譬若真金像  亦如大寶山  相好有光明",
    "X09n0240_075:0248c11": " 目廣紺青色  月面師子頰  喜顏美妙音",
    "X09n0240_075:0248c12": " 願垂哀納我  舌相廣長妙  猶如赤銅色",
    "X09n0240_075:0248c13": " 梵音緊那聲  聞者皆歡喜  口方不褰縮",
    "X09n0240_075:0248c14": " 齒白悉齊密  發言現笑時  見者心歡喜",
    "X09n0240_075:0248c15": " 離垢清淨身  具相三十二  必當於此界",
    "X09n0240_075:0248c16": " 而作轉輪位",
    "X09n0240_075:0248c17": "[0248c17] 爾時太子告彼女言。汝是誰女。為誰守護。若先屬人",
    "X09n0240_075:0248c18": "我則不應起愛染心。爾時太子。以頌問言。",
    "X09n0240_075:0248c19": " 汝身極清淨  功德相具足  我今問於汝",
    "X09n0240_075:0248c20": " 汝於誰所住  誰為汝父母  汝今繫屬誰",
    "X09n0240_075:0248c21": " 若已屬於人  彼人攝受汝  汝不盜他物",
    "X09n0240_075:0248c22": " 汝不有害心  汝不作邪婬  汝依何語住",
    "X09n0240_075:0248c23": " 不說他人惡  不壞他所親  不侵他境界",
    "X09n0240_075:0248c24": " 不於他恚怒  不生邪險見  不作相違業",
    "X09n0240_075:0249a01": " 不以諂曲力  方便誑世間  尊重父母不",
    "X09n0240_075:0249a02": " 敬善知識不  見諸貧窮人  能生攝心不",
    "X09n0240_075:0249a03": " 若有善知識  誨示於汝法  能生堅固心",
    "X09n0240_075:0249a04": " 究竟尊重不  愛樂於佛不  了知菩薩不",
    "X09n0240_075:0249a05": " 眾僧功德海  汝能恭敬不  汝能知法不",
    "X09n0240_075:0249a06": " 能淨眾生不  為住於法中  為住於非法",
    "X09n0240_075:0249a07": " 見諸孤獨者  能起慈心不  見惡道眾生",
    "X09n0240_075:0249a08": " 能生大悲不  見他得榮樂  能生歡喜不",
    "X09n0240_075:0249a09": " 他來逼迫汝  汝無瞋惱不  汝發菩提意",
    "X09n0240_075:0249a10": " 開悟眾生不  無邊劫修行  能無疲倦不",
    "X09n0240_075:0249a11": "[0249a11] 爾時女母。為其太子。而說頌言。",
    "X09n0240_075:0249a12": " 太子汝應聽  我今說此女  初生及成長",
    "X09n0240_075:0249a13": " 一切諸因緣  太子始生日  即從蓮華生",
    "X09n0240_075:0249a14": " 其目淨修廣  肢節悉具足  我曾於春月",
    "X09n0240_075:0249a15": " 遊觀娑羅園  普見諸藥草  種種皆榮茂",
    "X09n0240_075:0249a16": " 奇樹發妙華  望之如慶雲  好鳥相和鳴",
    "X09n0240_075:0249a17": " 林間共歡樂  同遊八百女  端正奪人心",
    "X09n0240_075:0249a18": " 被服皆嚴麗  歌詠悉殊美  彼園有浴池",
    "X09n0240_075:0249a19": " 名曰蓮華幢  我於池岸坐  采女眾圍繞",
    "X09n0240_075:0249a20": " 於彼蓮池內  忽生千葉華  寶葉&#x7460;璃莖",
    "X09n0240_075:0249a21": " 閻浮金為臺  爾時夜分盡  日光初出現",
    "X09n0240_075:0249a22": " 其蓮正開剖  放大清淨光  其光極熾盛",
    "X09n0240_075:0249a23": " 譬如日初出  普照閻浮提  眾歎未曾有",
    "X09n0240_075:0249a24": " 時見此玉女  從彼蓮華生  其身甚清淨",
    "X09n0240_075:0249b01": " 肢分皆圓滿  此是人間寶  從於淨業生",
    "X09n0240_075:0249b02": " 宿因無失壞  今受此果報  紺髮青蓮眼",
    "X09n0240_075:0249b03": " 梵聲金色光  華鬘眾寶髻  清淨無諸垢",
    "X09n0240_075:0249b04": " 肢節悉具足  其身無缺減  譬如真金像",
    "X09n0240_075:0249b05": " 安處寶華中  毛孔旃檀香  普熏於一切",
    "X09n0240_075:0249b06": " 口出青蓮香  常演梵音聲  此女所住處",
    "X09n0240_075:0249b07": " 常有天音樂  不應下劣人  而當如是偶",
    "X09n0240_075:0249b08": " 世間無有人  堪與此為夫  唯汝相嚴身",
    "X09n0240_075:0249b09": " 願垂見納受  非長亦非短  非麤亦非細",
    "X09n0240_075:0249b10": " 種種悉端嚴  願垂見納受  文字算數法",
    "X09n0240_075:0249b11": " 工巧諸技藝  一切皆通達  願垂見納受",
    "X09n0240_075:0249b12": " 善了諸兵法  巧斷眾諍訟  能調難可調",
    "X09n0240_075:0249b13": " 願垂見納受  其身甚清淨  見者無厭足",
    "X09n0240_075:0249b14": " 功德自莊嚴  汝應垂納受  眾生所有患",
    "X09n0240_075:0249b15": " 善達彼緣起  應病而與藥  一切能消滅",
    "X09n0240_075:0249b16": " 閻浮語言法  差別無量種  乃至妓樂音",
    "X09n0240_075:0249b17": " 靡不皆通達  婦人之所能  此女一切知",
    "X09n0240_075:0249b18": " 而無女人過  願垂速納受  不嫉亦不慳",
    "X09n0240_075:0249b19": " 無貪亦無恚  質直性柔&#x8F2D;  離諸麤獷惡",
    "X09n0240_075:0249b20": " 恭敬於尊者  奉事無違逆  樂修諸善行",
    "X09n0240_075:0249b21": " 此能隨順汝  若見於老病  貧窮在苦難",
    "X09n0240_075:0249b22": " 無救無所依  常生大慈愍  常觀第一義",
    "X09n0240_075:0249b23": " 不求自利樂  但願益眾生  以此莊嚴心",
    "X09n0240_075:0249b24": " 行住與坐臥  一切無放逸  言說及默然",
    "X09n0240_075:0249c01": " 見者咸欣樂  雖於一切處  皆無染著心",
    "X09n0240_075:0249c02": " 見有功德人  樂觀無厭足  尊重善知識",
    "X09n0240_075:0249c03": " 樂見離惡人  其心不躁動  先思後作業",
    "X09n0240_075:0249c04": " 福智所莊嚴  一切無怨恨  女人中最上",
    "X09n0240_075:0249c05": " 宜應事太子",
    "X09n0240_075:0249c06": "[0249c06] 爾時太子入香牙園已。告其妙德及善現言。善女。我",
    "X09n0240_075:0249c07": "趣求阿耨多羅三藐三菩提。當於盡未來際無量劫。",
    "X09n0240_075:0249c08": "集一切智助道之法。修無邊菩薩行。淨一切波羅蜜。",
    "X09n0240_075:0249c09": "供養一切諸如來。護持一切諸佛教。嚴淨一切佛國",
    "X09n0240_075:0249c10": "土。當令一切如來種性不斷。當隨一切眾生種性而",
    "X09n0240_075:0249c11": "普成熟。當滅一切眾生生死苦置於究竟安樂處。當",
    "X09n0240_075:0249c12": "淨治一切眾生智慧眼。當修習一切菩薩所修行。當",
    "X09n0240_075:0249c13": "安住一切菩薩平等心。當成就一切菩薩所行地。當",
    "X09n0240_075:0249c14": "令一切眾生普歡喜。當捨一切物盡未來際行檀波",
    "X09n0240_075:0249c15": "羅蜜。令一切眾生普得滿足。衣服飲食妻妾男女。頭",
    "X09n0240_075:0249c16": "目手足。如是一切內外所有。悉當捨施無所&#x608B;惜。當",
    "X09n0240_075:0249c17": "於爾時。汝或於我而作障難。施財物時汝心&#x608B;惜。施",
    "X09n0240_075:0249c18": "男女時汝心痛惱。割肢體時汝心憂悶。捨汝出家汝",
    "X09n0240_075:0249c19": "心悔恨。爾時太子即為妙德。而說頌言。",
    "X09n0240_075:0249c20": " 哀愍眾生故  我發菩提心  當於無量劫",
    "X09n0240_075:0249c21": " 習行一切智  無量大劫中  淨修諸願海",
    "X09n0240_075:0249c22": " 入池及治障  悉經無量劫  三世諸佛所",
    "X09n0240_075:0249c23": " 學六波羅蜜  具足方便行  成就菩提道",
    "X09n0240_075:0249c24": " 十方垢穢剎  我當悉嚴淨  一切惡道難",
    "X09n0240_075:0250a01": " 我當令永出  我當以方便  廣度諸&#x7FA3;生",
    "X09n0240_075:0250a02": " 令滅愚癡闇  住於佛智道  當供一切佛",
    "X09n0240_075:0250a03": " 當淨一切地  起大慈悲心  悉捨內外物",
    "X09n0240_075:0250a04": " 汝見來乞者  或生慳&#x608B;心  我心常樂施",
    "X09n0240_075:0250a05": " 汝勿違於我  若見我施頭  慎勿生憂惱",
    "X09n0240_075:0250a06": " 我今先語汝  令汝心堅固  乃至截手足",
    "X09n0240_075:0250a07": " 汝勿嫌乞者  汝今聞我語  應可諦思惟",
    "X09n0240_075:0250a08": " 男女所愛物  一切我皆捨  汝能順我心",
    "X09n0240_075:0250a09": " 我當成汝意",
    "X09n0240_075:0250a10": "[0250a10] 爾時童女白太子言。敬奉來教。即說頌言。",
    "X09n0240_075:0250a11": " 無量劫海中  地獄火焚身  若能眷納我",
    "X09n0240_075:0250a12": " 甘心受此苦  無量受生處  碎身如微塵",
    "X09n0240_075:0250a13": " 若能眷納我  甘心受此苦  無量劫頂戴",
    "X09n0240_075:0250a14": " 廣大金剛山  若能眷納我  甘心受此苦",
    "X09n0240_075:0250a15": " 無量生死海  以我身肉施  汝得法王處",
    "X09n0240_075:0250a16": " 願令我亦然  若能眷納我  與我為主者",
    "X09n0240_075:0250a17": " 生生行施處  願常以我施  為愍眾生苦",
    "X09n0240_075:0250a18": " 而發菩提心  既已攝眾生  亦當攝受我",
    "X09n0240_075:0250a19": " 我不求豪富  不貪五欲樂  但為共行法",
    "X09n0240_075:0250a20": " 願以仁為主  紺青修廣眼  慈愍觀世間",
    "X09n0240_075:0250a21": " 不起染著心  必成菩薩道  太子所行處",
    "X09n0240_075:0250a22": " 地出眾寶華  必作轉輪王  願能眷納我",
    "X09n0240_075:0250a23": " 我曾夢見此  妙法菩提場  如來樹下坐",
    "X09n0240_075:0250a24": " 無量眾圍繞  我夢彼如來  身如真金山",
    "X09n0240_075:0250b01": " 以手摩我頂  寤已心歡喜  往昔眷屬天",
    "X09n0240_075:0250b02": " 名曰喜光明  彼天為我說  道場佛興世",
    "X09n0240_075:0250b03": " 我曾生是念  願見太子身  彼天報我言",
    "X09n0240_075:0250b04": " 汝今當得見  我昔所志願  於念悉成滿",
    "X09n0240_075:0250b05": " 唯願俱往詣  供養彼如來",
    "X09n0240_075:0250b06": "[0250b06] 爾時太子聞勝日身如來名。生大歡喜願見彼佛。以",
    "X09n0240_075:0250b07": "五百摩尼寶散其女上。冠以妙藏光明寶冠。被以火",
    "X09n0240_075:0250b08": "燄摩尼寶衣。其女爾時心不動搖。亦無喜相。但合掌",
    "X09n0240_075:0250b09": "恭敬瞻仰太子目不暫捨。其母善現。於太子前而說",
    "X09n0240_075:0250b10": "頌言。",
    "X09n0240_075:0250b11": " 此女極端正  功德莊嚴身  昔願奉太子",
    "X09n0240_075:0250b12": " 今意已滿足  持戒有智慧  具足諸功德",
    "X09n0240_075:0250b13": " 普於一切世  最勝無倫匹  此女蓮華生",
    "X09n0240_075:0250b14": " 種姓無譏醜  太子同行業  遠離一切過",
    "X09n0240_075:0250b15": " 此女身柔&#x8F2D;  猶如天繒纊  其手所觸摩",
    "X09n0240_075:0250b16": " 眾患悉除滅  毛孔出妙香  芬馨最無比",
    "X09n0240_075:0250b17": " 眾生若聞者  悉住於淨戒  身色如真金",
    "X09n0240_075:0250b18": " 端坐華臺上  眾生若見者  離害具慈心",
    "X09n0240_075:0250b19": " 言音極柔&#x8F2D;  聽之無不喜  眾生若得聞",
    "X09n0240_075:0250b20": " 悉離諸惡業  心淨無瑕垢  遠離諸諂曲",
    "X09n0240_075:0250b21": " 稱心而發言  聞者皆歡喜  調柔具慚愧",
    "X09n0240_075:0250b22": " 恭敬於尊宿  無貪亦無誑  憐愍諸眾生",
    "X09n0240_075:0250b23": " 此女心不恃  色相及眷屬  但以清淨心",
    "X09n0240_075:0250b24": " 恭敬一切佛",
    "X09n0240_075:0250c01": "[0250c01] 爾時太子與妙德女及十千采女并其眷屬出香牙",
    "X09n0240_075:0250c02": "園。詣法雲光明道場。至已下車步進詣如來所。見佛",
    "X09n0240_075:0250c03": "身相端嚴寂靜。諸根調順。內外清淨。如大龍池無諸",
    "X09n0240_075:0250c04": "垢濁。皆生淨信踊躍歡喜。頂禮佛足繞無數&#x5E00;。于時",
    "X09n0240_075:0250c05": "太子及妙德女。各持五百妙寶蓮華供散彼佛。太子",
    "X09n0240_075:0250c06": "為佛造五百精舍。一一皆以香木所成。眾寶莊嚴。五",
    "X09n0240_075:0250c07": "百摩尼以為間錯。時佛為說普眼燈門修多羅。聞是",
    "X09n0240_075:0250c08": "經已。於一切法中得三昧海。所謂得普照一切佛願",
    "X09n0240_075:0250c09": "海三昧。普照三世藏三昧。現見一切佛道場三昧。普",
    "X09n0240_075:0250c10": "照一切眾生三昧。普照一切世間智燈三昧。普照一",
    "X09n0240_075:0250c11": "切眾生根智燈三昧。救護一切眾生光明雲三昧。普",
    "X09n0240_075:0250c12": "照一切眾生大明燈三昧。演一切佛法輪三昧。具足",
    "X09n0240_075:0250c13": "普賢清淨行三昧。時妙德女得三昧名難勝海藏。於",
    "X09n0240_075:0250c14": "阿耨多羅三藐三菩提永不退轉。時彼太子與妙德",
    "X09n0240_075:0250c15": "女并其眷屬。頂禮佛足繞無數&#x5E00;辭退還宮。詣父王",
    "X09n0240_075:0250c16": "所。拜跪畢已。奉白王言。大王當知勝日身知來出興",
    "X09n0240_075:0250c17": "於世。於此國內法雲光明菩提場中。成等正覺。于今",
    "X09n0240_075:0250c18": "未久。爾時大王語太子言。是誰為汝說如是事。天耶",
    "X09n0240_075:0250c19": "人耶。太子白言。是此具足妙德女說。時王聞已歡喜",
    "X09n0240_075:0250c20": "無量。譬如貧人得大伏藏。作如是念。佛無上寶難可",
    "X09n0240_075:0250c21": "值遇。若得見佛永斷一切惡道怖畏。佛如醫王。能治",
    "X09n0240_075:0250c22": "一切諸煩惱病。能救一切生死大苦。佛如導師。能令",
    "X09n0240_075:0250c23": "眾生至於究竟安隱住處。作是念已。集諸小王&#x7FA3;臣",
    "X09n0240_075:0250c24": "眷屬及以剎利婆羅門等一切大眾。便捨王位授與",
    "X09n0240_075:0251a01": "太子。灌頂訖已。與萬人俱往詣佛所。到已禮足繞無",
    "X09n0240_075:0251a02": "數&#x5E00;。并其眷屬悉皆退坐。爾時如來觀察彼王及諸",
    "X09n0240_075:0251a03": "大眾。白毫相中放大光明名一切世間心燈。普照十",
    "X09n0240_075:0251a04": "方無量世界。住於一切世主之前。示現如來不可思",
    "X09n0240_075:0251a05": "議大神通力。普令一切應受化者心得清淨。爾時如",
    "X09n0240_075:0251a06": "來以不思議自在神力。現身超出一切世間。以圓滿",
    "X09n0240_075:0251a07": "音。普為大眾說陀羅尼。名一切法義離闇燈。佛剎微",
    "X09n0240_075:0251a08": "塵數陀羅尼而為眷屬。彼王聞已。即時獲得大智光",
    "X09n0240_075:0251a09": "明。其眾會中有閻浮提微塵數菩薩。俱時證得此陀",
    "X09n0240_075:0251a10": "羅尼。六十萬那由他人盡諸有漏心得解脫。十千眾",
    "X09n0240_075:0251a11": "生遠塵離垢得法眼淨。無量眾生發菩提心。時佛又",
    "X09n0240_075:0251a12": "以不思議力廣現神變。普於十方無量世界演三乘",
    "X09n0240_075:0251a13": "法化度眾生。時彼父王作如是念。我若在家不能證",
    "X09n0240_075:0251a14": "得如是妙法。若於佛所出家學道即當成就。作是念",
    "X09n0240_075:0251a15": "已。前白佛言。願得從佛出家修學。佛言隨意。宜自知",
    "X09n0240_075:0251a16": "時。時財主王與十千人皆於佛所同時出家。未久之",
    "X09n0240_075:0251a17": "間。悉得成就一切法義離闇燈陀羅尼。亦得如上諸",
    "X09n0240_075:0251a18": "三昧門。又得菩薩十神通門。又得菩薩無邊辯才。又",
    "X09n0240_075:0251a19": "得菩薩無礙淨身。往詣十方諸如來所。聽受其法。為",
    "X09n0240_075:0251a20": "大法師演說妙法。復以神力&#x5FA7;十方剎。隨眾生心而",
    "X09n0240_075:0251a21": "為現身。讚佛出現。說佛本行。示佛本緣。稱揚如來自",
    "X09n0240_075:0251a22": "在神力。護持於佛所說教法。爾時太子於十五日在",
    "X09n0240_075:0251a23": "正殿上采女圍繞。七寶自至。一者輪寶名無礙行。二",
    "X09n0240_075:0251a24": "者象寶名金剛身。三者馬寶名迅疾風。四者珠寶名",
    "X09n0240_075:0251b01": "日光藏。五者女寶名具妙德。六藏臣寶名為大臣。七",
    "X09n0240_075:0251b02": "主兵寶名離垢眼。七寶具足為轉輪王王閻浮提。正",
    "X09n0240_075:0251b03": "法治世。人民快樂。王有千子端正勇健。能伏冤敵。其",
    "X09n0240_075:0251b04": "閻浮提中有八十王城。一一城中有五百僧坊。一一",
    "X09n0240_075:0251b05": "僧坊立佛支提皆悉高廣。以眾妙寶而為校飾。一一",
    "X09n0240_075:0251b06": "王城皆請如來。以不思議眾妙供具而為供養。佛入",
    "X09n0240_075:0251b07": "城時現大神力。令無量眾生種諸善根。無量眾生心",
    "X09n0240_075:0251b08": "得清淨。見佛歡喜發菩提意。起大悲心利益眾生。勤",
    "X09n0240_075:0251b09": "修佛法入真實義。住於法性了法平等。獲三世智等",
    "X09n0240_075:0251b10": "觀三世。知一切佛出興次第。說種種法攝取眾生。發",
    "X09n0240_075:0251b11": "菩薩願入菩薩道。知如來法成就法海。能普現身&#x5FA7;",
    "X09n0240_075:0251b12": "一切剎。知眾生根及其性欲。令其發起一切智願。佛",
    "X09n0240_075:0251b13": "子。於汝意云何。彼時太子得輪王位供養佛者豈異",
    "X09n0240_075:0251b14": "人乎。今釋迦牟尼佛是也。財主王者寶華佛是。其寶",
    "X09n0240_075:0251b15": "華佛現在東方。過世界海微塵數佛剎有世界海名",
    "X09n0240_075:0251b16": "現法界&#x8657;空影像雲。中有世界種名普現三世影摩",
    "X09n0240_075:0251b17": "尼王。彼世界種中有世界名圓滿光。中有道場名現",
    "X09n0240_075:0251b18": "一切世主身。寶華如來於此成阿耨多羅三藐三菩",
    "X09n0240_075:0251b19": "提。不可說佛剎微塵數諸菩薩眾前後圍繞而為說",
    "X09n0240_075:0251b20": "法。寶華如來往昔修行菩薩道時淨此世界海。其世",
    "X09n0240_075:0251b21": "界海中去來今佛出興世者。皆是寶華如來為菩薩",
    "X09n0240_075:0251b22": "時教化令發阿耨多羅三藐三菩提心。彼時女母善",
    "X09n0240_075:0251b23": "現者今我母善目是。其王眷屬今如來所眾會是也。",
    "X09n0240_075:0251b24": "皆具修行普賢諸行成滿大願。雖恒在此眾會道場",
    "X09n0240_075:0251c01": "而能普現一切世間。住諸菩薩平等三昧。常得現見",
    "X09n0240_075:0251c02": "一切諸佛。一切如來以等&#x8657;空妙音聲雲演正法輪。",
    "X09n0240_075:0251c03": "悉能聽受。於一切法悉得自在。名稱普聞諸佛國土。",
    "X09n0240_075:0251c04": "普詣一切道場之所。普現一切眾生之前。隨其所應",
    "X09n0240_075:0251c05": "教化調伏。盡未來劫修菩薩道恒無間斷。成滿普賢",
    "X09n0240_075:0251c06": "廣大誓願。佛子。其妙德女與威德主轉輪聖王以四",
    "X09n0240_075:0251c07": "事供養勝日身如來者我身是也。彼佛滅後其世界",
    "X09n0240_075:0251c08": "中六十億百千那由他佛出興於世。我皆與王承事",
    "X09n0240_075:0251c09": "供養。其第一佛名清淨身。次名一切智月光明身。次",
    "X09n0240_075:0251c10": "名閻浮檀金光明王。次名諸相莊嚴身。次名妙月光。",
    "X09n0240_075:0251c11": "次名智觀幢。次名大智光。次名金剛那羅延精進。次",
    "X09n0240_075:0251c12": "名智力無能勝。次名普安詳智。次名離垢勝智雲。次",
    "X09n0240_075:0251c13": "名師子智光明。次名光明髻。次名功德光明幢。次名",
    "X09n0240_075:0251c14": "智日幢。次名寶蓮華開敷身。次名福德嚴淨光。次名",
    "X09n0240_075:0251c15": "智燄雲。次名普照月。次名莊嚴蓋妙音聲。次名師子",
    "X09n0240_075:0251c16": "勇猛智光明。次名法界月。次名現&#x8657;空影像開悟眾",
    "X09n0240_075:0251c17": "生心。次名恒&#x9F45;寂滅香。次名普震寂靜音。次名甘露",
    "X09n0240_075:0251c18": "山。次名法海音。次名堅固網。次名佛影髻。次名月光",
    "X09n0240_075:0251c19": "毫。次名辯才口。次名覺華智。次名寶燄山。次名功德",
    "X09n0240_075:0251c20": "星。次名寶月幢。次名三昧身。次名寶光王。次名普智",
    "X09n0240_075:0251c21": "行。次名燄海燈。次名離垢法音王。次名無比德名稱",
    "X09n0240_075:0251c22": "幢。次名修臂。次名本願清淨月。次名照義燈。次名深",
    "X09n0240_075:0251c23": "遠音。次名毗盧遮那勝藏王。次名諸乘幢。次名法海",
    "X09n0240_075:0251c24": "妙蓮華。佛子。彼劫中有如是等六十億百千那由他",
    "X09n0240_075:0252a01": "佛出興于世。我皆親近承事供養。其最後佛名廣大",
    "X09n0240_075:0252a02": "解。於彼佛所。得淨智眼。爾時彼佛入城教化。我為王",
    "X09n0240_075:0252a03": "妃與王禮覲。以眾妙物而為供養。於其佛所聞說出",
    "X09n0240_075:0252a04": "生一切如來燈法門。即時獲得觀察一切菩薩三昧",
    "X09n0240_075:0252a05": "海境界解脫。佛子。我得此解脫已。與菩薩於佛剎微",
    "X09n0240_075:0252a06": "塵數劫勤加修習。於佛剎微塵數劫中承事供養無",
    "X09n0240_075:0252a07": "量諸佛。或於一劫承事一佛。或二或三或不可說。或",
    "X09n0240_075:0252a08": "值佛剎微塵微佛。悉皆親近承事供養。而未能知菩",
    "X09n0240_075:0252a09": "薩之身形量色貌及其身業心行智慧三昧境界。佛",
    "X09n0240_075:0252a10": "子。若有眾生得見菩薩修菩提行。若疑若信。菩薩皆",
    "X09n0240_075:0252a11": "以世出世間種種方便而攝取之。以為眷屬。令於阿",
    "X09n0240_075:0252a12": "耨多羅三藐三菩提得不退轉。佛子。我見彼佛得此",
    "X09n0240_075:0252a13": "解脫已。與菩薩於百佛剎微塵數劫而共修習。於其",
    "X09n0240_075:0252a14": "劫中所有諸佛出興於世。我皆親近承事供養。聽所",
    "X09n0240_075:0252a15": "說法讀誦受持。於彼一切諸如來所得此解脫種種",
    "X09n0240_075:0252a16": "法門。知種種三世。入種種剎海。見種種成正覺。入種",
    "X09n0240_075:0252a17": "種佛眾會。發菩薩種種大願。修菩薩種種妙行。得菩",
    "X09n0240_075:0252a18": "薩種種解脫。然未能知菩薩所得普賢解脫門。何以",
    "X09n0240_075:0252a19": "故。菩薩普賢解脫門如太&#x8657;空。如眾生名。如三世海。",
    "X09n0240_075:0252a20": "如十方海。如法界海。無量無邊。佛子。菩薩普賢解脫",
    "X09n0240_075:0252a21": "門與如來境界等。佛子。我於佛剎微塵數劫觀菩薩",
    "X09n0240_075:0252a22": "身無有厭足。如多欲人男女集會遞相愛染。起於無",
    "X09n0240_075:0252a23": "量妄想思覺。我亦如是。觀菩薩身一一毛孔。念念見",
    "X09n0240_075:0252a24": "無量無邊廣大世界。種種安住。種種莊嚴。種種形狀。",
    "X09n0240_075:0252b01": "有種種山。種種地。種種雲。種種名。種種佛興。種種道",
    "X09n0240_075:0252b02": "場。種種眾會。演種種修多羅。說種種灌頂。種種諸乘。",
    "X09n0240_075:0252b03": "種種方便。種種清淨。又於菩薩一一毛孔。念念常見",
    "X09n0240_075:0252b04": "無邊佛海坐種種道場。現種種神變。轉種種法輪。說",
    "X09n0240_075:0252b05": "種種修多羅恒不斷絕。又於菩薩一一毛孔。見無邊",
    "X09n0240_075:0252b06": "眾生海種種住處。種種形貌。種種作業。種種諸根。又",
    "X09n0240_075:0252b07": "於菩薩一一毛孔。見三世諸菩薩無邊行門。所謂無",
    "X09n0240_075:0252b08": "邊廣大願。無邊差別地。無邊波羅蜜。無邊往昔事。無",
    "X09n0240_075:0252b09": "邊大慈門。無邊大悲雲。無邊大喜心。無邊攝取眾生",
    "X09n0240_075:0252b10": "方便。佛子。我於佛剎微塵數劫。念念如是觀於菩薩",
    "X09n0240_075:0252b11": "一一毛孔。已所至處而不重至。已所見處而不重見。",
    "X09n0240_075:0252b12": "求其邊際竟不可得。乃至見彼悉達太子住於宮中。",
    "X09n0240_075:0252b13": "采女圍繞。我以解脫力。觀於菩薩一一毛孔。悉見三",
    "X09n0240_075:0252b14": "世法界中事。佛子。我唯得此觀察菩薩三昧海解脫。",
    "X09n0240_075:0252b15": "如諸菩薩摩訶薩究竟無量諸方便海。為一切眾生",
    "X09n0240_075:0252b16": "現隨類身。為一切眾生說隨樂行。於一一毛孔現無",
    "X09n0240_075:0252b17": "邊色相海。知諸法性無性為性。知眾生性同&#x8657;空相",
    "X09n0240_075:0252b18": "無有分別。知佛神力同於如如。&#x5FA7;一切處。示現無邊",
    "X09n0240_075:0252b19": "解脫境界。於一念中能自在入廣大法界。遊戲一切",
    "X09n0240_075:0252b20": "諸地法門。而我云何能知能說彼功德行。善男子。此",
    "X09n0240_075:0252b21": "世界中有佛母摩耶。汝詣彼問菩薩云何修菩薩行。",
    "X09n0240_075:0252b22": "於諸世間無所染著。供養諸佛恒無休息。作菩薩業",
    "X09n0240_075:0252b23": "永不退轉。離一切障礙。入菩薩解脫不由於他。住一",
    "X09n0240_075:0252b24": "切菩薩道。詣一切如來所。攝一切眾生界。盡未來劫",
    "X09n0240_075:0252c01": "修菩薩行。發大乘願。增長一切眾生善根。常無休息。",
    "X09n0240_075:0252c02": "爾時釋迦瞿波女。欲重明此解脫義。承佛神力。即說",
    "X09n0240_075:0252c03": "頌言。",
    "X09n0240_075:0252c04": " 若有見菩薩  修行種種行  起善不善心",
    "X09n0240_075:0252c05": " 菩薩皆攝取  乃往久遠世  過百剎塵劫",
    "X09n0240_075:0252c06": " 有劫名清淨  世界名光明  此劫佛興世",
    "X09n0240_075:0252c07": " 六十千萬億  最後天人主  號曰法幢燈",
    "X09n0240_075:0252c08": " 彼佛涅槃後  有王名智山  統領閻浮提",
    "X09n0240_075:0252c09": " 一切無冤敵  王有五百子  端正能勇健",
    "X09n0240_075:0252c10": " 其身悉清淨  見者皆歡喜  彼王及王子",
    "X09n0240_075:0252c11": " 信心供養佛  護持其法藏  亦樂勤修法",
    "X09n0240_075:0252c12": " 太子名善光  離垢多方便  諸相皆圓滿",
    "X09n0240_075:0252c13": " 見者無厭足  五百億人俱  出家行學道",
    "X09n0240_075:0252c14": " 勇猛堅精進  護持其佛法  王都名智樹",
    "X09n0240_075:0252c15": " 千億城圍繞  有林名靜德  眾寶所莊嚴",
    "X09n0240_075:0252c16": " 善光住彼林  廣宣佛正法  辯才智慧力",
    "X09n0240_075:0252c17": " 令眾悉清淨  有時因乞食  入彼王都城",
    "X09n0240_075:0252c18": " 行止極安詳  正知心不亂  城中有居士",
    "X09n0240_075:0252c19": " 號曰善名稱  我時為彼女  名為淨日光",
    "X09n0240_075:0252c20": " 時我於城中  遇見善光明  諸相極端嚴",
    "X09n0240_075:0252c21": " 其心生染著  次乞至我門  我心增愛染",
    "X09n0240_075:0252c22": " 即解身瓔珞  并珠至&#x9262;中  雖以愛染心",
    "X09n0240_075:0252c23": " 供養彼佛子  二百五十劫  不墮三惡趣",
    "X09n0240_075:0252c24": " 或生天王家  或作人王女  恒見善光明",
    "X09n0240_075:0253a01": " 妙相莊嚴身  此後所經劫  二百有五十",
    "X09n0240_075:0253a02": " 生於善現家  名為具妙德  時我見太子",
    "X09n0240_075:0253a03": " 而生尊重心  願得備瞻侍  幸蒙哀納受",
    "X09n0240_075:0253a04": " 我時與太子  覲佛勝日身  恭敬供養畢",
    "X09n0240_075:0253a05": " 即發菩提意  於彼一劫中  六十億如來",
    "X09n0240_075:0253a06": " 最後佛世尊  名為廣大解  於彼得淨眼",
    "X09n0240_075:0253a07": " 了知諸法相  普見受生處  永除顛倒心",
    "X09n0240_075:0253a08": " 我得觀菩薩  三昧境解脫  一念入十方",
    "X09n0240_075:0253a09": " 不思議剎海  我見諸世界  淨穢種種別",
    "X09n0240_075:0253a10": " 於淨不貪樂  於穢不增惡  普見諸世界",
    "X09n0240_075:0253a11": " 如來坐道場  皆於一念中  悉放無量光",
    "X09n0240_075:0253a12": " 一念能普入  不可說眾會  亦知彼一切",
    "X09n0240_075:0253a13": " 所得三昧門  一念能悉知  彼諸廣大行",
    "X09n0240_075:0253a14": " 無量地方便  及以諸願海  我觀菩薩身",
    "X09n0240_075:0253a15": " 無邊劫修行  一一毛孔量  求之不可得",
    "X09n0240_075:0253a16": " 一一毛孔剎  無數不可說  地水火風輪",
    "X09n0240_075:0253a17": " 靡不在其中  種種諸建立  種種諸形狀",
    "X09n0240_075:0253a18": " 種種體名號  無邊種莊嚴  我見諸剎海",
    "X09n0240_075:0253a19": " 不可說世界  及見其中佛  說法化眾生",
    "X09n0240_075:0253a20": " 不了菩薩身  及彼身諸業  亦不知心智",
    "X09n0240_075:0253a21": " 諸劫所行道",
    "X09n0240_075:0253a22": "[0253a22] 爾時善財童子。頂禮其足繞無數&#x5E00;。辭退而去。",
    "X09n0240_075:0253a23": "[0253a23] 第十瞿波女。寄法雲地。法雲地者。謂大智法雲含",
    "X09n0240_075:0253a24": "眾德水。蔽如空麤重。充滿法身故。善財受前知識",
    "X09n0240_075:0253b01": "教。思惟修習憶念不捨。依教趣求。漸次至普光明",
    "X09n0240_075:0253b02": "講堂。未見瞿波先有神來迎。其神名無憂德。與一",
    "X09n0240_075:0253b03": "萬主宮殿神俱來迎善財。讚言善來丈夫。有大智",
    "X09n0240_075:0253b04": "慧勇猛。能修菩薩不可思議自在解脫。乃至不久",
    "X09n0240_075:0253b05": "當成無上果故。有十三行零經。讚善財能究竟精",
    "X09n0240_075:0253b06": "進得法之辭。善財童子言。聖者。如向所說。願我皆",
    "X09n0240_075:0253b07": "得。次乃自述所得云。我願一切眾生息諸熱惱。乃",
    "X09n0240_075:0253b08": "至於生死中無有疲厭者。蓋以慈悲喜捨四無量",
    "X09n0240_075:0253b09": "心攝諸眾生故。有十五行經。述自得之行。次下云",
    "X09n0240_075:0253b10": "聖者。菩薩於諸眾生為莊嚴等。有十行經。明以萬",
    "X09n0240_075:0253b11": "行益物之行。以善財參多善知識證多法門。至此",
    "X09n0240_075:0253b12": "寄十地位滿。純起利他之行故此異前諸位也。爾",
    "X09n0240_075:0253b13": "時善財將升法堂。時無憂神以種種妙華莊嚴。散",
    "X09n0240_075:0253b14": "善財上。復說頌言。汝今出世間。為世大明燈等十",
    "X09n0240_075:0253b15": "偈。以申敬增深之意。且隨逐善財恒不捨離。爾時",
    "X09n0240_075:0253b16": "善財入普現法界光明講堂。求釋氏女。見在堂內",
    "X09n0240_075:0253b17": "坐寶蓮華師子之座。八萬四千婇女所共圍繞。善",
    "X09n0240_075:0253b18": "財極讚釋女主伴殊勝之德。有十行餘經。具述其",
    "X09n0240_075:0253b19": "勝。所以然者。表十地位滿。已證圓滿法界。則八萬",
    "X09n0240_075:0253b20": "四千塵勞皆為利生莊嚴妙行矣。上乃見敬。次乃",
    "X09n0240_075:0253b21": "頂禮諮問法要。先陳已發心。次正問修菩薩行云。",
    "X09n0240_075:0253b22": "而未知菩薩云何於生死中而不為生死過患所",
    "X09n0240_075:0253b23": "染。有十一句。通問悲智逆順權實寂用無礙雙行",
    "X09n0240_075:0253b24": "之行。此問亦&#x9008;別諸位。時瞿波女告善財言。下正",
    "X09n0240_075:0253c01": "示法界云。善男子。若菩薩成就十法。則能圓滿因",
    "X09n0240_075:0253c02": "陀羅網普智光明菩薩之行。此乃直于圓照法界。",
    "X09n0240_075:0253c03": "帝網重重無盡之行。此名普賢妙行。將躋覺位。故",
    "X09n0240_075:0253c04": "示以圓滿法界之行也。言此行以十法而成。次示",
    "X09n0240_075:0253c05": "十法。通前讚辭。有十六行經。然此十行發依善知",
    "X09n0240_075:0253c06": "識而成故。重宣其義而說頌言。首稱親近知識而",
    "X09n0240_075:0253c07": "能成就帝網勝行。是則上說十法一一具十。故為",
    "X09n0240_075:0253c08": "重重無盡之行也。有十二偈。如次頌前十帝網行。",
    "X09n0240_075:0253c09": "上但示其法。意謂難說十法帝網無盡法門不知",
    "X09n0240_075:0253c10": "何名。故下瞿波說此頌已。告善財言。我已成就觀",
    "X09n0240_075:0253c11": "察一切菩薩三昧海解脫門。此正示其名。謂普賢",
    "X09n0240_075:0253c12": "三昧。深廣如海。以能入法界海。故得此名。善財既",
    "X09n0240_075:0253c13": "聞法界之名。乃問大聖。此解脫門境界云何。此問",
    "X09n0240_075:0253c14": "境界。意明法界之業用也。次瞿波答言。善男子。我",
    "X09n0240_075:0253c15": "入此解脫三昧。但觀察法界海。知法界海中微細",
    "X09n0240_075:0253c16": "之事耳。下示其觀法。乃從狹至寬。有次第三重。一",
    "X09n0240_075:0253c17": "但觀一娑婆世界中有十法界。先觀此世界中有",
    "X09n0240_075:0253c18": "六道眾生。從佛剎微塵數劫以來於諸趣中。死此",
    "X09n0240_075:0253c19": "生彼。善惡果報。邪定正定。各各心行樂欲煩惱。一",
    "X09n0240_075:0253c20": "一根行差別我皆知見。次觀此世界塵數劫中諸",
    "X09n0240_075:0253c21": "佛出世名號。乃至從初發心。經塵數劫修菩薩行。",
    "X09n0240_075:0253c22": "乃至成佛轉法輪化眾生至入涅槃。我悉了知。次",
    "X09n0240_075:0253c23": "觀聲聞緣覺及諸菩薩。一一從初發心。歷劫修行。",
    "X09n0240_075:0253c24": "各證自乘乃至菩薩各各所修一一行門。所得三",
    "X09n0240_075:0254a01": "昧神通方便誓願等我悉了知。末後結云此娑婆",
    "X09n0240_075:0254a02": "世界盡未來際所有劫海展轉不斷。我皆了知。如",
    "X09n0240_075:0254a03": "是有二十三行經。顯示觀察了知娑婆一世界中",
    "X09n0240_075:0254a04": "十法界微細之事。此但略示娑婆世界一重境界。",
    "X09n0240_075:0254a05": "次類知剎海漸次廣大微細。而有六重。一如知娑",
    "X09n0240_075:0254a06": "婆世界。亦知娑婆界內有微塵數世界。亦如是了",
    "X09n0240_075:0254a07": "知。此但是與娑婆同類之剎。如微塵之多耳。二亦",
    "X09n0240_075:0254a08": "知娑婆世界內一切異類世界。亦如是了知。三亦",
    "X09n0240_075:0254a09": "知娑婆世界微塵內所包含之世界。以一一塵中",
    "X09n0240_075:0254a10": "皆含多多之世界故。此之入細。且約娑婆一世界",
    "X09n0240_075:0254a11": "而言。次下第四漸寬云亦知娑婆世界外十方無",
    "X09n0240_075:0254a12": "間所住世界。然娑婆世界。乃在華藏世界第十三",
    "X09n0240_075:0254a13": "層。娑婆正當居中心。其外有十三佛剎微塵數世",
    "X09n0240_075:0254a14": "界圍繞。以為眷屬。此言娑婆外世界。蓋指圍繞之",
    "X09n0240_075:0254a15": "眷屬世界。一一界中皆如娑婆有十法界。亦如是",
    "X09n0240_075:0254a16": "了知。五亦知娑婆世界世界種所攝世界。此則通",
    "X09n0240_075:0254a17": "觀二十重華藏世界。名世界種。言所攝世界者。如",
    "X09n0240_075:0254a18": "最下一層。即有一佛剎微塵數世界圍繞。乃至最",
    "X09n0240_075:0254a19": "上第二十重。則有二十佛剎微塵數世界圍繞。如",
    "X09n0240_075:0254a20": "此皆是世界種所攝之世界。如是一一世界中。皆",
    "X09n0240_075:0254a21": "如娑婆有十法界。皆悉了知。六亦知此華藏世界",
    "X09n0240_075:0254a22": "海中十方無量諸世界種所攝世界。此則全舉華",
    "X09n0240_075:0254a23": "藏世界海而言也。言世界種所攝世界海者。謂華",
    "X09n0240_075:0254a24": "藏海者。謂大蓮華藏中心如華之&#x854B;。一箇二十重",
    "X09n0240_075:0254b01": "世界在一&#x854B;中。以華有無盡之&#x854B;。一一&#x854B;中有一",
    "X09n0240_075:0254b02": "箇二十重世界。攝盡多多&#x854B;中之世界。包含於一",
    "X09n0240_075:0254b03": "廣大蓮華之中。總名世界海。此則無盡無盡。名為",
    "X09n0240_075:0254b04": "無邊剎海。自他不隔於毛端。如此海中所攝之世",
    "X09n0240_075:0254b05": "界。一一界中。皆如娑婆有十法界。如此剎海。盡在",
    "X09n0240_075:0254b06": "普賢三昧心中。一一了知。故名三昧海解脫門。故",
    "X09n0240_075:0254b07": "以所觀察海以示三昧之境界。故云了知。此上但",
    "X09n0240_075:0254b08": "示所觀境界之分齊。下乃示其所知世界之相狀",
    "X09n0240_075:0254b09": "云。所謂世界廣博。世界安立等。略舉十種不同。此",
    "X09n0240_075:0254b10": "華藏之果報。皆是毗盧遮那世尊本願之所成就。",
    "X09n0240_075:0254b11": "如此廣大因果皆能憶念。故下文結指毗盧遮那",
    "X09n0240_075:0254b12": "之因行云。亦念如來往昔所有諸因緣海。所謂修",
    "X09n0240_075:0254b13": "集一切諸乘方便諸波羅蜜等。有十行經。明毗盧",
    "X09n0240_075:0254b14": "因行之事。故結云。如是一切我悉了知。故後自釋",
    "X09n0240_075:0254b15": "云。何故上來廣大因果。我皆了知。以我此解脫門",
    "X09n0240_075:0254b16": "能知一切眾生心行。乃至一切如來解脫光明故",
    "X09n0240_075:0254b17": "我以此解脫力。故能了知也。此上已答解脫境界。",
    "X09n0240_075:0254b18": "問下顯法界根深。故善財白瞿波言。聖者。得此解",
    "X09n0240_075:0254b19": "脫其如久如。此問窮解脫之源也。下文瞿波具答。",
    "X09n0240_075:0254b20": "敘其往因。先明最初發心之始。云我於往世過佛",
    "X09n0240_075:0254b21": "剎微塵數劫。有劫名勝行。有世界名無畏。彼世界",
    "X09n0240_075:0254b22": "中有四天下。閻浮提中有城名高勝樹。城中有王",
    "X09n0240_075:0254b23": "名曰財主。其王有太子名威德主。端正殊特。人所",
    "X09n0240_075:0254b24": "樂見。具三十二大人之相。太子一日與十千婇女。",
    "X09n0240_075:0254c01": "詣香牙園遊觀戲樂。陳列種種寶物資生之物。於",
    "X09n0240_075:0254c02": "園中捨施。時有一女母名為善現。&#x643A;一童女名具",
    "X09n0240_075:0254c03": "足妙德。容顏端正。色相無比。偶隨母出城。見其太",
    "X09n0240_075:0254c04": "子心生愛染。即白母言。我心願得敬事此人。母言",
    "X09n0240_075:0254c05": "此人具足輪王之相。當來必為輪王。自有寶女。我",
    "X09n0240_075:0254c06": "等卑賤非其匹偶。勿生此念。時香牙園中有一道",
    "X09n0240_075:0254c07": "場。時有勝日身如來出現於此。時童女假寐夢見",
    "X09n0240_075:0254c08": "彼佛。從夢覺已。因夢&#x89A9;如來故。其心安隱無有怖",
    "X09n0240_075:0254c09": "畏。即自往太子前而說偈言。我身最端正智慧無",
    "X09n0240_075:0254c10": "等倫。遂讚太子願歸求納。總有十偈。爾時太子因",
    "X09n0240_075:0254c11": "告女言。汝是誰女。為誰守護。若先屬人。我則不可",
    "X09n0240_075:0254c12": "亦說偈審問其屬緣有無過失。亦有十二偈。皆審",
    "X09n0240_075:0254c13": "實之辭。爾時女母亦為說偈。以白太子言。太子汝",
    "X09n0240_075:0254c14": "應聽。此女不由胞胎。乃從蓮華中生。故相貌殊妙。",
    "X09n0240_075:0254c15": "人中無比。有三十一偈。具述女德。乃至云一切無",
    "X09n0240_075:0254c16": "怨恨。女人中最上。宜應事太子。爾時太子入香牙",
    "X09n0240_075:0254c17": "園。告其女母善現及女妙德。重與要誓云。我願趣",
    "X09n0240_075:0254c18": "求無上菩提。當盡未來際。具說種種修菩薩行。乃",
    "X09n0240_075:0254c19": "至云捨汝出家汝心悔恨否。要誓之語。長行有十",
    "X09n0240_075:0254c20": "二行半經。皆自述深行。恐其為障之事。太子復為",
    "X09n0240_075:0254c21": "說頌有十偈。皆敘深行。要其莫障。乃至結云。汝能",
    "X09n0240_075:0254c22": "順我心。我當隨汝意。爾時童女白太子言。敬奉來",
    "X09n0240_075:0254c23": "教。亦說偈自誓云。無量劫海中。地獄火焚身。若能",
    "X09n0240_075:0254c24": "眷納我。甘心受此苦。於中云為愍眾生故。而發菩",
    "X09n0240_075:0255a01": "提心。此正發心之始。乃至云因夢見如來。故得見",
    "X09n0240_075:0255a02": "太子。今既滿我願。願同見如來。有十四偈。皆敘忘",
    "X09n0240_075:0255a03": "苦眷德希同勝行發菩提心之事。爾時太子具見",
    "X09n0240_075:0255a04": "女志。遂即攝受。乃散以妙寶。冠以寶冠。衣以寶衣。",
    "X09n0240_075:0255a05": "爾時其女心不動搖。亦無喜相。其女母善現。於太",
    "X09n0240_075:0255a06": "子前。自陳慶遂。說偈重讚女德。有十偈。皆讚女之",
    "X09n0240_075:0255a07": "辭。次爾時太子與妙德女。遂同發心修行。共出香",
    "X09n0240_075:0255a08": "牙園。詣法雲光明道場。見勝日身如來。各伸供養。",
    "X09n0240_075:0255a09": "時佛為說普眼燈門修多羅。太子童女聞已即得",
    "X09n0240_075:0255a10": "十種三昧已。退還宮中。具白父王佛出與事。并問",
    "X09n0240_075:0255a11": "妙德女因緣。王聞歡喜。時王即發心見佛。遂禪位",
    "X09n0240_075:0255a12": "與太子。即往見佛。爾時如來放光攝受。為說陀羅",
    "X09n0240_075:0255a13": "尼。王聞法已。即得大智光明。其會中有微塵數菩",
    "X09n0240_075:0255a14": "薩。得陀羅尼。及無量眾生發菩提心。時彼王聞法",
    "X09n0240_075:0255a15": "已發心出家。修證亦得種種三昧。爾時太子即紹",
    "X09n0240_075:0255a16": "王位。弘通大化。從太子見佛已下。至欲其發起一",
    "X09n0240_075:0255a17": "切智願。有五十八行經。敘太子見佛。父王出家。及",
    "X09n0240_075:0255a18": "太子紹位一往因緣。乃歷答發心久近之問也。故",
    "X09n0240_075:0255a19": "次乃結會古今云。彼太子者豈異人乎。即釋迦牟",
    "X09n0240_075:0255a20": "尼佛是。彼財主王者寶華佛是。時彼女母善現者",
    "X09n0240_075:0255a21": "今我母善目是。其王眷屬今如來所眾會是。其妙",
    "X09n0240_075:0255a22": "德女我身是也。結會之文有十八行經。自勝日身",
    "X09n0240_075:0255a23": "如來滅度已後。其彼世界中有六十億那由他佛",
    "X09n0240_075:0255a24": "次第出興於世。我皆與王承事供養。見中間多佛。",
    "X09n0240_075:0255b01": "略舉四十佛號。有十七行餘經。其最後佛名廣大",
    "X09n0240_075:0255b02": "解。彼佛入城。我為王妃。與王禮敬。聞所說法。即得",
    "X09n0240_075:0255b03": "觀察一切菩薩三昧海境界解脫。此證明得法之",
    "X09n0240_075:0255b04": "時。有三行半經。次下敘得解脫後。多劫修瑩云。我",
    "X09n0240_075:0255b05": "得此解脫。於佛剎微塵數劫中。勤加修習。雖歷事",
    "X09n0240_075:0255b06": "多佛修行。而未窮菩薩三昧之境界。而菩薩難遇",
    "X09n0240_075:0255b07": "所見亦不空。有七行經。敘多劫修行之事。次下有",
    "X09n0240_075:0255b08": "六行經。又敘我見彼佛得此解脫以來。於百佛剎",
    "X09n0240_075:0255b09": "微塵數劫修習。雖得種種解脫。然未能知所得普",
    "X09n0240_075:0255b10": "賢解脫門。下徵釋其不知之所以云。何所以故多",
    "X09n0240_075:0255b11": "劫修行而不知耶。良由普賢解脫門如太&#x8657;空。如",
    "X09n0240_075:0255b12": "眾生名。如十方法界海。與如來境界等故。以深廣",
    "X09n0240_075:0255b13": "難知故也。下釋深廣難知之所以云。我於佛剎微",
    "X09n0240_075:0255b14": "塵數劫中。觀菩薩身一一毛孔。念念見無量無邊",
    "X09n0240_075:0255b15": "廣大器世間。於一一毛孔念念見無量無邊智正",
    "X09n0240_075:0255b16": "覺世間。一一毛孔念念見無量無邊眾生世間。一",
    "X09n0240_075:0255b17": "一毛孔念念見三世菩薩無邊行門。及至一一毛",
    "X09n0240_075:0255b18": "孔悉見三世法界中事。總結深廣難窮。有十九行",
    "X09n0240_075:0255b19": "經。敘深廣難窮之相。所以難窮者。以稱理事之無",
    "X09n0240_075:0255b20": "邊。等諸佛之境界故。斯則等覺菩薩解脫。十地不",
    "X09n0240_075:0255b21": "知。故名普賢解脫門。上答解脫久近已竟。下謙己",
    "X09n0240_075:0255b22": "推勝云。我唯得此觀察菩薩海解脫而已。如諸菩",
    "X09n0240_075:0255b23": "薩究竟無量者方便海。乃至入廣大法界遊戲一",
    "X09n0240_075:0255b24": "切諸地法門。我云何知。乃指後友云。此世界中有",
    "X09n0240_075:0255c01": "佛母摩耶。汝可往問。菩薩詣一切如來所攝一切",
    "X09n0240_075:0255c02": "眾生界等。臨行再述重宣其義。有三十一偈。初一",
    "X09n0240_075:0255c03": "偈總顯菩薩益生。次十五偈頌明遠劫前事。長行",
    "X09n0240_075:0255c04": "所無。後十五偈正頌長行女德因緣。時善財聞已。",
    "X09n0240_075:0255c05": "頂禮其足。辭退而去。[0255c05] 上從文殊已來四十一知",
    "X09n0240_075:0255c06": "識顯寄位修行相已竟。"
}