{
    "T30n1579_064:0652c15": "瑜伽師地論卷第六十四",
    "T30n1579_064:0652c17": "彌勒菩薩說",
    "T30n1579_064:0652c18": "三藏法師玄奘奉　詔譯",
    "T30n1579_064:0652c19": "攝決擇分中聞所成慧地",
    "T30n1579_064:0652c20": "如是已說無心地決擇。聞所成慧地決擇我",
    "T30n1579_064:0652c21": "今當說。謂由五處觀察所歸乃可歸依。一",
    "T30n1579_064:0652c22": "由身業清淨故。二由語業清淨故。三由意",
    "T30n1579_064:0652c23": "業清淨故。四由於諸有情起大悲故。五由",
    "T30n1579_064:0652c24": "成就無上法故。問歸依有幾種。何緣但有",
    "T30n1579_064:0652c25": "爾所歸依。齊何緣故說能歸依。云何修行",
    "T30n1579_064:0652c26": "歸依之行。何等歸依所得功德。答歸依有三",
    "T30n1579_064:0652c27": "種。謂佛法僧。四緣故有爾所歸依。一由如",
    "T30n1579_064:0652c28": "來性極調善故。二於一切種所調能調善方",
    "T30n1579_064:0652c29": "便故。三具大悲故。四以一切財而興供養",
    "T30n1579_064:0653a01": "未將為喜。要以正行而興供養乃生歡",
    "T30n1579_064:0653a02": "喜。由如是故彼所立法。彼弟子眾皆可歸",
    "T30n1579_064:0653a03": "依。齊四緣故說能歸依。一知功德故。二",
    "T30n1579_064:0653a04": "知差別故。三自誓願故。四更不說有餘大",
    "T30n1579_064:0653a05": "師故。當知歸依有四正行。一親近善士。二",
    "T30n1579_064:0653a06": "聽聞正法。三如理作意。四法隨法行。若有",
    "T30n1579_064:0653a07": "成就此四正行乃名歸依。當知復有四種",
    "T30n1579_064:0653a08": "正行。一諸根不掉。二受學學處。三悲愍有",
    "T30n1579_064:0653a09": "情。四應時時間於三寶所勤修供養。受歸",
    "T30n1579_064:0653a10": "依者獲四功德。一獲廣大福。二獲大歡喜。",
    "T30n1579_064:0653a11": "三獲三摩地。四獲大清淨。復獲四德。一大",
    "T30n1579_064:0653a12": "護圓滿。二於一切種邪信解障。皆得輕微或",
    "T30n1579_064:0653a13": "永滅盡。三得入聰叡正行正至善士眾中。所",
    "T30n1579_064:0653a14": "謂大師同梵行者。四為於聖教淨信諸天",
    "T30n1579_064:0653a15": "歡喜愛念。謂彼天眾心生歡喜唱如是言。",
    "T30n1579_064:0653a16": "我等成就三歸依故。從彼處沒來生此間。",
    "T30n1579_064:0653a17": "是諸人等今既成就多住歸依。亦當來我",
    "T30n1579_064:0653a18": "眾同分中。",
    "T30n1579_064:0653a19": "復次由六種相。佛法僧寶差別應知。一由",
    "T30n1579_064:0653a20": "相故。二由業故。三信解故。四修行故。五隨",
    "T30n1579_064:0653a21": "念故。六生福故。",
    "T30n1579_064:0653a22": "云何相故三寶差別。謂自然覺悟相。是佛",
    "T30n1579_064:0653a23": "寶。覺悟果相。是法寶。隨他所教正修行",
    "T30n1579_064:0653a24": "相是僧寶。",
    "T30n1579_064:0653a25": "云何業故三寶差別。謂轉正教業。是佛寶。",
    "T30n1579_064:0653a26": "捨煩惱苦所緣境業。是法寶。勇猛增長業。",
    "T30n1579_064:0653a27": "是僧寶。",
    "T30n1579_064:0653a28": "云何信解故三寶差別。謂於佛寶應樹親近",
    "T30n1579_064:0653a29": "承事信解。於法寶所應樹希求證得信解。",
    "T30n1579_064:0653b01": "於僧寶所應樹和合同一法性共住信解。",
    "T30n1579_064:0653b02": "云何修行故三寶差別。謂於佛寶應修供",
    "T30n1579_064:0653b03": "養承事正行。於法寶所應修瑜伽方便正",
    "T30n1579_064:0653b04": "行。於僧寶所應修共受財法正行。",
    "T30n1579_064:0653b05": "云何隨念故三寶差別。應以餘相隨念佛",
    "T30n1579_064:0653b06": "寶。應以餘相。隨念法寶。應以餘相隨念",
    "T30n1579_064:0653b07": "僧寶。謂是世尊乃至廣說。",
    "T30n1579_064:0653b08": "云何生福故三寶差別。謂於佛寶依一有",
    "T30n1579_064:0653b09": "情生最勝福。於法寶所即依此法生最勝",
    "T30n1579_064:0653b10": "福。於僧寶所依多有情生最勝福。",
    "T30n1579_064:0653b11": "復次由五法故沙門婆羅門勝劣差別。何等",
    "T30n1579_064:0653b12": "五法。一者聞法。二者戒法。三攝受法。四受用",
    "T30n1579_064:0653b13": "法。五證得法。謂婆羅門所有聞法。義虛劣故",
    "T30n1579_064:0653b14": "不示他故文句隱故。是其下劣。沙門聞法與",
    "T30n1579_064:0653b15": "此相違。故是勝妙。又婆羅門所有戒法。隨",
    "T30n1579_064:0653b16": "何隨分隨其差別開許害等。故是下劣。沙",
    "T30n1579_064:0653b17": "門戒法與此相違。故是勝妙。又婆羅門所攝",
    "T30n1579_064:0653b18": "受法。攝受障道田事宅事財貨事等。又復",
    "T30n1579_064:0653b19": "攝受妻子奴婢僮僕等類。故是下劣。沙門所",
    "T30n1579_064:0653b20": "有攝受之法。除離苦法更無所有。故是勝",
    "T30n1579_064:0653b21": "妙。又婆羅門所受用法。受用障道塗飾香",
    "T30n1579_064:0653b22": "鬘莊嚴具等。又現受用歌舞作倡戲笑等事。",
    "T30n1579_064:0653b23": "又現受用婬欲等法。故是下劣。沙門所有受",
    "T30n1579_064:0653b24": "用之法。受用無罪正聞思修所成智慧。故是",
    "T30n1579_064:0653b25": "勝妙。又婆羅門所有證法。但以梵世為究",
    "T30n1579_064:0653b26": "竟故。復退還故雜染污故有苦惱故。是其",
    "T30n1579_064:0653b27": "下劣。沙門證法以般涅槃為究竟故。無退",
    "T30n1579_064:0653b28": "轉故一向離垢故一向安樂故。當知勝妙。",
    "T30n1579_064:0653b29": "復次欲求有五。一攝受求。二受用求。三戲樂",
    "T30n1579_064:0653c01": "求。四乏解了求。五名聲求。有求亦五。一法",
    "T30n1579_064:0653c02": "爾求。二祈願求。三愚癡求。四厭患求。五思擇",
    "T30n1579_064:0653c03": "求。梵行求亦五。一唯求求。二趣向求。三現",
    "T30n1579_064:0653c04": "得求。四後得求。五思擇當得求。復有差別。",
    "T30n1579_064:0653c05": "謂假名求。第一義求。彼觀察求。無方便求。有",
    "T30n1579_064:0653c06": "方便求。如本地分中已說。五明處其內明處。",
    "T30n1579_064:0653c07": "於諸明處諸論諸宗為最為勝。何以故。由",
    "T30n1579_064:0653c08": "四清淨清淨義故。一攝一切染淨義清淨",
    "T30n1579_064:0653c09": "故。二即此義非他論所制伏清淨故。三即",
    "T30n1579_064:0653c10": "此義易可入清淨故。四既得入已正行不",
    "T30n1579_064:0653c11": "壞清淨故。",
    "T30n1579_064:0653c12": "復次諸佛聖教若欲略釋。由六種理門應",
    "T30n1579_064:0653c13": "隨決了。一真義理門。二證得理門。三教導理",
    "T30n1579_064:0653c14": "門。四遠離二邊理門。五不可思議理門。六意",
    "T30n1579_064:0653c15": "趣理門。此中前三理門。由後三理門應隨決",
    "T30n1579_064:0653c16": "了。謂真義理門。由遠離二邊理門應隨決",
    "T30n1579_064:0653c17": "了。證得理門。由不可思議理門應隨決了。",
    "T30n1579_064:0653c18": "教導理門。由意趣理門應隨決了。此中真",
    "T30n1579_064:0653c19": "義即是理門。是故名為真義理門。乃至意趣",
    "T30n1579_064:0653c20": "即是理門。是故名為意趣理門。理門義者。謂",
    "T30n1579_064:0653c21": "於彼彼無顛倒性。如其實性離顛倒性。",
    "T30n1579_064:0653c22": "復次應知真義略有六種。謂世間所成真",
    "T30n1579_064:0653c23": "實。乃至所知障淨智所行真實。安立真實。非",
    "T30n1579_064:0653c24": "安立真實。前四真實。應知如前菩薩地中已",
    "T30n1579_064:0653c25": "廣分別。云何安立真實。謂四聖諦。苦由苦故",
    "T30n1579_064:0653c26": "乃至道由道故。所以者何。以略安立三種",
    "T30n1579_064:0653c27": "世俗。一世間世俗。二道理世俗。三證得世俗。",
    "T30n1579_064:0653c28": "世間世俗者。所謂安立宅舍瓶瓫軍林數等。",
    "T30n1579_064:0653c29": "又復安立我有情等。道理世俗者。所謂安立",
    "T30n1579_064:0654a01": "蘊界處等。證得世俗者。所謂安立預流果等",
    "T30n1579_064:0654a02": "彼所依處。又復安立略有四種。謂如前說。",
    "T30n1579_064:0654a03": "三種世俗。及與安立勝義世俗。即勝義諦。",
    "T30n1579_064:0654a04": "由此諦義不可安立。內所證故。但為隨順",
    "T30n1579_064:0654a05": "發生此智是故假立。云何非安立真實。謂諸",
    "T30n1579_064:0654a06": "法真如。",
    "T30n1579_064:0654a07": "云何證得。謂若略說有四證得。一諸有情業",
    "T30n1579_064:0654a08": "果證得。二聲聞乘證得。三獨覺乘證得。四大",
    "T30n1579_064:0654a09": "乘證得。",
    "T30n1579_064:0654a10": "有情業果證得者。謂由所作淨不淨業。自所",
    "T30n1579_064:0654a11": "作業為依因故。諸有情類於五趣等生死",
    "T30n1579_064:0654a12": "海中。感異熟果受異熟果。聲聞乘證得者。",
    "T30n1579_064:0654a13": "謂先受歸依。乃至沙門莊嚴為依因故。有",
    "T30n1579_064:0654a14": "五種證得。一地證得。二智證得。三淨證得。四",
    "T30n1579_064:0654a15": "果證得。五功德證得。地證得者。謂有三地。",
    "T30n1579_064:0654a16": "一見地。二修地。三究竟地。智證得者。謂九",
    "T30n1579_064:0654a17": "智。一法智。二種類智。三苦智。四集智。五滅",
    "T30n1579_064:0654a18": "智。六道智。七此後所得世俗智。八盡智。九無",
    "T30n1579_064:0654a19": "生智。淨證得者。謂四證淨。果證得者。謂四沙",
    "T30n1579_064:0654a20": "門果。功德證得者。謂無量解脫。勝處遍處。無",
    "T30n1579_064:0654a21": "諍願智。無礙解神通等。如是一切。應知如",
    "T30n1579_064:0654a22": "前已廣分別。又聲聞乘證得因者。謂得世",
    "T30n1579_064:0654a23": "間離欲之道。順解脫分。順決擇分所有善",
    "T30n1579_064:0654a24": "根。獨覺乘證得者。謂略有三種。一先已得",
    "T30n1579_064:0654a25": "順決擇分善根證得。二先已得證得證得。",
    "T30n1579_064:0654a26": "三先未得證得證得。前二證得名為獨勝。",
    "T30n1579_064:0654a27": "最後證得名麟角喻。",
    "T30n1579_064:0654a28": "大乘證得者。謂發心證得。大悲證得。波羅蜜",
    "T30n1579_064:0654a29": "多證得。攝事證得。地證得。於五無量隨至",
    "T30n1579_064:0654b01": "真如證得。不可思議威德信解證得。不共佛",
    "T30n1579_064:0654b02": "法證得等。如是一切。應知如前菩薩地中",
    "T30n1579_064:0654b03": "已廣分別。云何教導。謂由三處所攝教導。",
    "T30n1579_064:0654b04": "一由藏所攝。二由摩呾理迦所攝。三由二",
    "T30n1579_064:0654b05": "所攝。藏所攝者。謂聲聞藏及大乘藏。摩呾理",
    "T30n1579_064:0654b06": "迦所攝者。謂十七地及四種攝。二所攝者。略",
    "T30n1579_064:0654b07": "有十種。謂諦相教。遍知教。永斷教。證得教。",
    "T30n1579_064:0654b08": "修習教。即彼品類差別教。即彼所攝所依能",
    "T30n1579_064:0654b09": "依相屬教。遍知等障法教。遍知等順法教。",
    "T30n1579_064:0654b10": "不遍知等遍知等過失功德教。如是能攝一",
    "T30n1579_064:0654b11": "切藏攝及本母攝。是名總略摩呾理迦",
    "T30n1579_064:0654b12": "復次教導略有十二。所謂事教。想差別教。觀",
    "T30n1579_064:0654b13": "自宗教。觀他宗教。不了義教。了義教。世俗諦",
    "T30n1579_064:0654b14": "教。勝義諦教。隱密教。顯了教。可記事教。不",
    "T30n1579_064:0654b15": "可記事教。",
    "T30n1579_064:0654b16": "事教者。謂各別說色等眼等諸法體教。想差",
    "T30n1579_064:0654b17": "別教者。謂廣宣說諸蘊界處緣起處非處根",
    "T30n1579_064:0654b18": "諦等。名想差別。又復廣說諸念住等。名想",
    "T30n1579_064:0654b19": "差別。又復廣說有色無色。有見無見。有對無",
    "T30n1579_064:0654b20": "對等。名想差別。如是無量諸佛世尊廣說",
    "T30n1579_064:0654b21": "諸法。想差別教。",
    "T30n1579_064:0654b22": "觀自宗教者。謂契經應誦記別等依止攝釋",
    "T30n1579_064:0654b23": "宣說開示。",
    "T30n1579_064:0654b24": "觀他宗教者。謂七種相。依止因明摧伏他",
    "T30n1579_064:0654b25": "論建立己論。七種相者。謂因明中論體論處",
    "T30n1579_064:0654b26": "所論據論莊嚴等。如前廣說。",
    "T30n1579_064:0654b27": "不了義教者。謂契經應誦記別等世尊略說。",
    "T30n1579_064:0654b28": "其義未了應當更釋。",
    "T30n1579_064:0654b29": "了義教者。與此相違應知其相。",
    "T30n1579_064:0654c01": "世俗諦教者。謂諸所有言道可宣一切皆是",
    "T30n1579_064:0654c02": "世俗諦攝。又諸所有名想言說增上所現",
    "T30n1579_064:0654c03": "謂相名分別。如是皆名世俗諦攝。",
    "T30n1579_064:0654c04": "勝義諦教者。謂四聖諦教。及真如實際法界",
    "T30n1579_064:0654c05": "等教。",
    "T30n1579_064:0654c06": "隱密教者。謂從多分聲聞藏教。",
    "T30n1579_064:0654c07": "顯了教者。謂從多分大乘藏教。",
    "T30n1579_064:0654c08": "可記事教者。謂四種法嗢拕南教。即一切行",
    "T30n1579_064:0654c09": "無常。乃至涅槃寂靜。如是等類所有言教。",
    "T30n1579_064:0654c10": "不可記事教者。謂有問言世間常耶。此不應",
    "T30n1579_064:0654c11": "記。但言我說此不可記。乃至問言。如來死",
    "T30n1579_064:0654c12": "後有耶無耶。此不應記。但言我說此不可",
    "T30n1579_064:0654c13": "記。此中應知四因緣故宣說如是不可記",
    "T30n1579_064:0654c14": "事。或有無故不可記別。謂有問言。我於諸",
    "T30n1579_064:0654c15": "蘊為異不異常無常等。或有能引無義利",
    "T30n1579_064:0654c16": "故不可記別。如升攝波葉喻經中如來自",
    "T30n1579_064:0654c17": "言。我所證法乃有爾所而不宣說。何以故。",
    "T30n1579_064:0654c18": "彼法不能引義利故。或有甚深故不可記",
    "T30n1579_064:0654c19": "別。謂有問言。我是有耶。此不應記。勿彼即",
    "T30n1579_064:0654c20": "於諸蘊執我或離諸蘊而執有我。又有問",
    "T30n1579_064:0654c21": "言。我是無耶。此不應記。勿於世俗言說士",
    "T30n1579_064:0654c22": "夫起損減執如是如來死後有無乃至非有",
    "T30n1579_064:0654c23": "非無等。皆甚深故不可記別。或有其相法",
    "T30n1579_064:0654c24": "爾建立故不可記。謂有問言。諸法真如於",
    "T30n1579_064:0654c25": "彼諸法異不異耶。此不可記。何以故。彼相",
    "T30n1579_064:0654c26": "法爾不可建立異不異故。應知復有四種",
    "T30n1579_064:0654c27": "因緣。如來宣說不可記事。謂諸外道妄宣說",
    "T30n1579_064:0654c28": "故。不如理故。引無義故。唯是諍論所依處",
    "T30n1579_064:0654c29": "故。有二因緣能引無義。一者遠離思因果",
    "T30n1579_064:0655a01": "故。二者遠離思染淨故。",
    "T30n1579_064:0655a02": "云何遠離二邊。當知略有六種。謂遠離增",
    "T30n1579_064:0655a03": "益非實有邊。遠離損減真實有邊。遠離妄執",
    "T30n1579_064:0655a04": "常邊。遠離妄執斷邊。遠離受用欲樂邊。遠",
    "T30n1579_064:0655a05": "離受用自苦邊。如是應知如前處處已廣分",
    "T30n1579_064:0655a06": "別。",
    "T30n1579_064:0655a07": "云何不可思議。當知略有六種不可思議。謂",
    "T30n1579_064:0655a08": "我思議。有情思議。世間思議。有情業果思議。",
    "T30n1579_064:0655a09": "諸修靜慮靜慮境界。諸佛世尊諸佛境界。此",
    "T30n1579_064:0655a10": "中我思議有情思議世間思議。或依見思議。",
    "T30n1579_064:0655a11": "或不依見思議。我思議者。謂如有一依止",
    "T30n1579_064:0655a12": "身見如是思議。我於過去為曾有耶為復",
    "T30n1579_064:0655a13": "無耶。於三世中乃至廣說。又復思議。我是",
    "T30n1579_064:0655a14": "有色後當有想後當無想。後當非有想非",
    "T30n1579_064:0655a15": "無想。如我有色。我無色亦爾。若廣宣說如",
    "T30n1579_064:0655a16": "梵網經。如常見論者如是。斷見論者現法",
    "T30n1579_064:0655a17": "涅槃見論者當知亦爾。計前際邊計後際",
    "T30n1579_064:0655a18": "邊。如其所應皆當了知。又復思議。命即是",
    "T30n1579_064:0655a19": "身。命異身異。又此我我遍一切處。無二無",
    "T30n1579_064:0655a20": "別無有缺減。有情思議者。謂如有一即依",
    "T30n1579_064:0655a21": "身見如是思議。今此有情從何而生。是諸",
    "T30n1579_064:0655a22": "有情誰之所作。乃至有情當何所往。是諸",
    "T30n1579_064:0655a23": "有情何處滅盡。世間思議者。謂如有一即",
    "T30n1579_064:0655a24": "依身見如是思議。世間是常乃至廣說。或",
    "T30n1579_064:0655a25": "依法性如是思議。此我法性有情法性世間",
    "T30n1579_064:0655a26": "法性。從何而生。不能唯依法爾道理。是故",
    "T30n1579_064:0655a27": "說此名為思議不思議處。有情業果思議者。",
    "T30n1579_064:0655a28": "由四種相不可思議。謂處所差別故。事差別",
    "T30n1579_064:0655a29": "故。因差別故。異熟果差別故。諸修靜慮靜",
    "T30n1579_064:0655b01": "慮境界由三種相不可思議。謂真如甚深義",
    "T30n1579_064:0655b02": "故。自在轉故。無漏界證得故。諸佛世尊諸佛",
    "T30n1579_064:0655b03": "境界。由五種相不可思議。即由如先所說",
    "T30n1579_064:0655b04": "三相。復由二相。謂無障故。成立有情所作",
    "T30n1579_064:0655b05": "事故。",
    "T30n1579_064:0655b06": "復次當知意趣略有十六。謂示現意趣乖離",
    "T30n1579_064:0655b07": "意趣。勸導意趣。讚勵意趣。慶喜意趣。令入意",
    "T30n1579_064:0655b08": "趣。斷疑意趣。成熟意趣。等持意趣。解脫意",
    "T30n1579_064:0655b09": "趣。別義相應意趣。諸能證者發生無罪歡",
    "T30n1579_064:0655b10": "喜意趣。諸能聽者於說者所發生尊重意",
    "T30n1579_064:0655b11": "趣。法眼恒轉意趣。多修諸善意趣。摧伏諸",
    "T30n1579_064:0655b12": "相意趣。云何真義理門由遠離二邊理門",
    "T30n1579_064:0655b13": "應隨決了。謂於安立所有苦諦乃至道諦。",
    "T30n1579_064:0655b14": "略有四種妄增益邊。一我增益邊。二常增益",
    "T30n1579_064:0655b15": "邊。三淨增益邊。四樂增益邊。如此即是四種",
    "T30n1579_064:0655b16": "顛倒。為對治彼說四念住及四定智。由此",
    "T30n1579_064:0655b17": "因緣所有我見皆是妄執我增益邊。廣說應",
    "T30n1579_064:0655b18": "知如前有尋有伺地。由彼廣辯執有我者",
    "T30n1579_064:0655b19": "不應理故。又若略說。離彼諸蘊生故相故",
    "T30n1579_064:0655b20": "及業用故。別有我性不可得故。又異彼相",
    "T30n1579_064:0655b21": "安住諸行所有我性。當知畢竟定無所有。",
    "T30n1579_064:0655b22": "又彼常性不應道理。當知如前已廣分別。",
    "T30n1579_064:0655b23": "又有六種不淨性。如聲聞地已廣顯示。又",
    "T30n1579_064:0655b24": "有三種苦性。如有尋有伺地已廣顯示。損減",
    "T30n1579_064:0655b25": "邊者。謂即於彼諸聖諦中。隨所安立諸諦",
    "T30n1579_064:0655b26": "相狀。執為無性。顯為無性。何以故。若於諸",
    "T30n1579_064:0655b27": "諦起損減執。彼於三量亦生誹謗。謂現量",
    "T30n1579_064:0655b28": "比量。及聖教量。亦謗染淨。是故說此名損",
    "T30n1579_064:0655b29": "減邊。若不墮在如是二邊。彼於諸諦能生",
    "T30n1579_064:0655c01": "信解。決定通達。漸次能證究竟清淨。",
    "T30n1579_064:0655c02": "云何苦諦。謂生苦等。廣說如前。若略說者。",
    "T30n1579_064:0655c03": "如說一切生雜染事。皆名苦諦。云何集諦。",
    "T30n1579_064:0655c04": "謂說一切煩惱雜染及業雜染。皆名集諦。世",
    "T30n1579_064:0655c05": "尊就勝唯顯貪愛。其勝因緣如前應知。云",
    "T30n1579_064:0655c06": "何滅諦。所謂一切煩惱永斷。又此永斷由八",
    "T30n1579_064:0655c07": "種相。如前應知。此中愛盡離欲者。此顯有",
    "T30n1579_064:0655c08": "餘依涅槃界。永滅涅槃者。此顯無餘依涅",
    "T30n1579_064:0655c09": "槃界。云何道諦。謂資糧道若方便道若清淨",
    "T30n1579_064:0655c10": "道。如是一切總略為一說名道諦。世尊就",
    "T30n1579_064:0655c11": "勝依能攝受沙門果證。但略顯示八聖支",
    "T30n1579_064:0655c12": "道名為道諦。資糧道者。有十三種。如聲聞",
    "T30n1579_064:0655c13": "地已說應知。方便道者。若就最勝謂於煗",
    "T30n1579_064:0655c14": "頂忍世第一法位中。所有一切諸念住等菩",
    "T30n1579_064:0655c15": "提分法。清淨道者。謂於見道修道究竟道",
    "T30n1579_064:0655c16": "中。即彼所攝所有一切菩提分法。究竟道中",
    "T30n1579_064:0655c17": "所有能引諸功德道。彼亦皆入道諦數中。",
    "T30n1579_064:0655c18": "又諸菩薩方便道者。謂六波羅蜜多所攝。清",
    "T30n1579_064:0655c19": "淨道者。謂般若波羅蜜多所攝。此約最勝",
    "T30n1579_064:0655c20": "說。非不一切菩提分法皆遍修習。如世尊",
    "T30n1579_064:0655c21": "言。略五取蘊皆名苦者。此五取蘊若廣分",
    "T30n1579_064:0655c22": "別。如前意地決擇蘊善巧中。應知其相。又",
    "T30n1579_064:0655c23": "苦集諦略有三種。謂欲色無色繫差別故。又",
    "T30n1579_064:0655c24": "於十方無邊世界有差別故其量無邊。對",
    "T30n1579_064:0655c25": "治此故應知滅諦道諦差別。又此諸諦建立",
    "T30n1579_064:0655c26": "次第。廣分別義如前應知。",
    "T30n1579_064:0655c27": "復次即此諸諦為據為依為建立處。立十",
    "T30n1579_064:0655c28": "三種補特伽羅。云何十三種補特伽羅。謂",
    "T30n1579_064:0655c29": "欲界異生。色界異生。無色界異生。欲界有學。",
    "T30n1579_064:0656a01": "色界有學。無色界有學。欲界無學。色界無學。",
    "T30n1579_064:0656a02": "無色界無學。欲界獨覺。欲界菩薩。色界菩薩。",
    "T30n1579_064:0656a03": "不可思議如來。又即如是補特伽羅。若造",
    "T30n1579_064:0656a04": "作若障。若心若煩惱。若業若根。若界若信",
    "T30n1579_064:0656a05": "解。若意樂若隨眠。若生若習氣。若聚皆應了",
    "T30n1579_064:0656a06": "知。",
    "T30n1579_064:0656a07": "復次造作者。有十二種。謂善造作。不善造",
    "T30n1579_064:0656a08": "作。無記造作。出家造作。彼勝流造作。彼防護",
    "T30n1579_064:0656a09": "造作。生造作。離欲造作。解脫造作。練根造",
    "T30n1579_064:0656a10": "作。引發神通造作。發起他義造作。",
    "T30n1579_064:0656a11": "復次障者。有十二種。一業障。謂作五無間",
    "T30n1579_064:0656a12": "業故。二習氣障。謂先數習諸惡業故。三放",
    "T30n1579_064:0656a13": "逸障。謂大興盛現在前時受用諸欲。四蓋障。",
    "T30n1579_064:0656a14": "謂五種蓋隨一現前覆蔽其心。五懈怠障。",
    "T30n1579_064:0656a15": "謂由懈怠少分煩惱纏擾其心。六障礙障。",
    "T30n1579_064:0656a16": "謂十一種障礙隨一現前。七生障。謂生無",
    "T30n1579_064:0656a17": "暇處。八不生障。謂佛世尊不現於世。九信",
    "T30n1579_064:0656a18": "解障。謂佛世尊雖現世間而生邪見。十煩",
    "T30n1579_064:0656a19": "惱障。謂由彼故說慧解脫心得解脫。十一",
    "T30n1579_064:0656a20": "定障。謂由彼故說俱分解脫心得解脫。十",
    "T30n1579_064:0656a21": "二所知障。謂由彼故說諸如來心得解脫。",
    "T30n1579_064:0656a22": "復次心者。略有二種。一有障心。二無障心。",
    "T30n1579_064:0656a23": "煩惱者。亦略有二種。謂纏及隨眠。業者。亦",
    "T30n1579_064:0656a24": "略有二種。謂思及思已。根者。亦略有二種。",
    "T30n1579_064:0656a25": "謂順淨分及順不淨分。如根如是。界信解意",
    "T30n1579_064:0656a26": "樂當知亦爾。此中差別者。根是果性。界是",
    "T30n1579_064:0656a27": "因性。信解是因性。意樂是果性。隨眠者。亦略",
    "T30n1579_064:0656a28": "有二種。謂可害及非可害。生者。亦略有二",
    "T30n1579_064:0656a29": "種。謂無暇生及有暇生。習氣者。亦有二種。",
    "T30n1579_064:0656b01": "謂無間生習氣及前生習氣。聚者。有三種。一",
    "T30n1579_064:0656b02": "邪性定聚。二正性定聚。三不定聚。邪性定聚。",
    "T30n1579_064:0656b03": "復有二種。一本性邪性定。二方便邪性定。正",
    "T30n1579_064:0656b04": "性定亦有二種。一本性正性定。二方便正性",
    "T30n1579_064:0656b05": "定。不定亦有二種。一本性不定。二方便不",
    "T30n1579_064:0656b06": "定。",
    "T30n1579_064:0656b07": "復次由造作等十三種法。應知廣說十三種",
    "T30n1579_064:0656b08": "補特伽羅。如其所應。問若有善造作彼一",
    "T30n1579_064:0656b09": "切不善造作不相應耶。設不善造作不相",
    "T30n1579_064:0656b10": "應彼一切有善造作耶。答應作四句。或有",
    "T30n1579_064:0656b11": "善造作非不善造作不相應。謂諸能造黑白",
    "T30n1579_064:0656b12": "黑白異熟業者所有善造作。或有不善造作",
    "T30n1579_064:0656b13": "不相應非善造作。謂無記造作。或有善造",
    "T30n1579_064:0656b14": "作亦不善造作不相應。謂能造作白白異熟",
    "T30n1579_064:0656b15": "業。及不黑不白異熟業。能盡諸業者所有造",
    "T30n1579_064:0656b16": "作。或有非善造作亦非不善造作不相應。",
    "T30n1579_064:0656b17": "謂能造作黑黑異熟業者所有造作。如是不",
    "T30n1579_064:0656b18": "善造作無記造作。如其所應盡當知。問若",
    "T30n1579_064:0656b19": "成就業障亦成就習氣障耶。設成就習氣",
    "T30n1579_064:0656b20": "障。亦成就業障耶。答應作四句。或有成就",
    "T30n1579_064:0656b21": "業障非習氣障。謂如有一於現法中。於五",
    "T30n1579_064:0656b22": "無間業亦作亦增長。於前生中於此種類",
    "T30n1579_064:0656b23": "惡不善業不作不增長。彼現法中能障聖",
    "T30n1579_064:0656b24": "道。或有成就習氣障非業障。謂與此相違。",
    "T30n1579_064:0656b25": "或有俱成就。謂於現法中於五無間業亦",
    "T30n1579_064:0656b26": "作亦增長。於前生中於此種類惡不善業",
    "T30n1579_064:0656b27": "亦作亦增長。彼現法中能障聖道。或有俱",
    "T30n1579_064:0656b28": "不成就。謂與此相違。云何非安立真實。謂",
    "T30n1579_064:0656b29": "諸法真如圓成實自性。聖智所行聖智境界",
    "T30n1579_064:0656c01": "聖智所緣。云何增益邊。謂諸法自性略有三",
    "T30n1579_064:0656c02": "種。一遍計所執自性。二依他起自性。三圓",
    "T30n1579_064:0656c03": "成實自性。遍計所執自性者。謂諸所有名言",
    "T30n1579_064:0656c04": "安立諸法自性。依假名言數數周遍。計度",
    "T30n1579_064:0656c05": "諸法而建立故。依他起自性者。謂眾緣生他",
    "T30n1579_064:0656c06": "力所起諸法自性。非自然有故說無性。圓",
    "T30n1579_064:0656c07": "成實自性者。謂如前說。若於依他起自性或",
    "T30n1579_064:0656c08": "圓成實自性中。所有遍計所執自性妄執。當",
    "T30n1579_064:0656c09": "知名增益邊。所以者何。此自性中彼自性有",
    "T30n1579_064:0656c10": "不應理故。此不應理如菩薩地已略顯示。",
    "T30n1579_064:0656c11": "彼決擇中當廣分別。又若略說由三因緣不",
    "T30n1579_064:0656c12": "應道理。謂種種非一。品類名言所安立故。",
    "T30n1579_064:0656c13": "若離名言彼覺不生故。又彼名言依義轉",
    "T30n1579_064:0656c14": "故。損減邊者。謂於依他起自性。及圓成實自",
    "T30n1579_064:0656c15": "性諸有法中。謗其自相言無所有。如是真",
    "T30n1579_064:0656c16": "義理門。由遠離二邊理門。應隨決了。如其",
    "T30n1579_064:0656c17": "所應證得教導二種理門。由後二種不可思",
    "T30n1579_064:0656c18": "議意趣理門。應隨決了。問如前說別義相應",
    "T30n1579_064:0656c19": "意趣者此有何義。答非如言音名身句身",
    "T30n1579_064:0656c20": "文身義相應意趣。但是除遣如言音等。其",
    "T30n1579_064:0656c21": "餘勝義是名別義相應意趣。",
    "T30n1579_064:0656c22": "復次此中於真義理門。由遠離二邊理門",
    "T30n1579_064:0656c23": "隨決了已。便能證得所應得義。由能證得",
    "T30n1579_064:0656c24": "所得義故。所餘證得理門。由不可思議理",
    "T30n1579_064:0656c25": "門亦隨決了。又復一切諸佛世尊教導理門。",
    "T30n1579_064:0656c26": "由意趣理門亦隨決了。如是一切隨其所",
    "T30n1579_064:0656c27": "應。又若於彼真義理門隨決了者。當知能",
    "T30n1579_064:0656c28": "入五種離生。一能入未離欲離生。二能入",
    "T30n1579_064:0656c29": "倍離欲離生。三能入已離欲離生。四能入",
    "T30n1579_064:0657a01": "獨覺離生。五能入菩薩離生。問若安立諦建",
    "T30n1579_064:0657a02": "立為諦。何因緣故更復顯示非安立諦。答",
    "T30n1579_064:0657a03": "若離非安立諦。二種解脫不應道理。謂於",
    "T30n1579_064:0657a04": "相縛及麁重縛。所以者何。若有行於諸安立",
    "T30n1579_064:0657a05": "諦。彼一切行皆行有相。行有相故於諸相",
    "T30n1579_064:0657a06": "縛不得解脫。於諸相縛不解脫故。於麁",
    "T30n1579_064:0657a07": "重縛亦不解脫。若有行於非安立諦不行",
    "T30n1579_064:0657a08": "於相。不行相故於諸相縛便得解脫。於諸",
    "T30n1579_064:0657a09": "相縛得解脫故於麁重縛亦得解脫。問若",
    "T30n1579_064:0657a10": "唯由彼非安立諦。於一切縛解脫清淨。何",
    "T30n1579_064:0657a11": "緣顯示安立諦耶。答為令資糧及方便道",
    "T30n1579_064:0657a12": "得清淨故。問若即由彼行有相心於二種",
    "T30n1579_064:0657a13": "縛解脫清淨有何過失。答若有極善定心。",
    "T30n1579_064:0657a14": "依第四靜慮順決擇分善法中轉緣諸諦境。",
    "T30n1579_064:0657a15": "彼諸行者於二種縛應得解脫究竟清淨。",
    "T30n1579_064:0657a16": "然不清淨故不應理。又世間道出世間道",
    "T30n1579_064:0657a17": "二種差別應不可立。然彼二道。有相無相",
    "T30n1579_064:0657a18": "有差別故不應道理。",
    "T30n1579_064:0657a19": "云何麁重相。謂若略說無所堪能不調柔",
    "T30n1579_064:0657a20": "相。是麁重相。此無堪能不調柔相。復有五",
    "T30n1579_064:0657a21": "相。一現重相。二剛強相。三障礙相。四怯劣",
    "T30n1579_064:0657a22": "相。五不自在轉無堪能相。由有此相順雜",
    "T30n1579_064:0657a23": "染品。違清淨品相續而住。是故說為無所",
    "T30n1579_064:0657a24": "堪能不調柔相。",
    "T30n1579_064:0657a25": "復次有五諸根大種長養。謂食長養。夢長養。",
    "T30n1579_064:0657a26": "避不平等長養。梵行長養。等至長養。即此",
    "T30n1579_064:0657a27": "長養略有二種。一任持長養。二不損害長養。",
    "T30n1579_064:0657a28": "此中最初是任持長養。後四是不損害長養。",
    "T30n1579_064:0657a29": "任持長養略有四種。一變壞任持。二喜悅任",
    "T30n1579_064:0657b01": "持。三希望任持。四攝受執取任持。",
    "T30n1579_064:0657b02": "復次有五種行。一身行。二語行。三意行。四",
    "T30n1579_064:0657b03": "業行。五壽行。",
    "T30n1579_064:0657b04": "復次有五種不放逸。一依在家品不放逸。二",
    "T30n1579_064:0657b05": "依出家品不放逸。三能遠離不善不放逸。四",
    "T30n1579_064:0657b06": "能攝受諸善不放逸。五修習相續不放逸。依",
    "T30n1579_064:0657b07": "在家品不放逸者。復有五種如前已說。依",
    "T30n1579_064:0657b08": "出家品不放逸者。復有十種。如聲聞地決擇",
    "T30n1579_064:0657b09": "毘奈耶相應中我當廣說。能遠離不善不放",
    "T30n1579_064:0657b10": "逸者。當知即是前二正斷。能攝受諸善不放",
    "T30n1579_064:0657b11": "逸者。當知即是後二正斷。修習相續不放逸",
    "T30n1579_064:0657b12": "者。謂於善法無間殷重精勤修習。",
    "T30n1579_064:0657b13": "復次名有五種。一心。二心所有法。三善。四不",
    "T30n1579_064:0657b14": "善。五無記。色有五種。一諸大種。二大種所",
    "T30n1579_064:0657b15": "造。三有見有對。四無見有對。五無見無對。",
    "T30n1579_064:0657b16": "復次有五無明。一義愚。二見愚。三放逸愚。",
    "T30n1579_064:0657b17": "四真實義愚。五增上慢愚。",
    "T30n1579_064:0657b18": "復次有五種有愛。一法性愛。二誓願愛。三愚",
    "T30n1579_064:0657b19": "癡愛。四厭離愛。五思擇愛。",
    "T30n1579_064:0657b20": "復次由五種相。當知建立無慚無愧。一於",
    "T30n1579_064:0657b21": "染污現行無有羞恥。二於善不現行無",
    "T30n1579_064:0657b22": "有羞恥。三於捨法受無有羞恥。四親近",
    "T30n1579_064:0657b23": "惡友無有羞恥。五於所作不能成辦無",
    "T30n1579_064:0657b24": "有羞恥。當知與此五相相違五種妙相建",
    "T30n1579_064:0657b25": "立慚愧。",
    "T30n1579_064:0657b26": "復次由五種相當知建立惡說者性。一無",
    "T30n1579_064:0657b27": "行故。二邪行故。三不忍故。四無羞恥故。五",
    "T30n1579_064:0657b28": "不律儀故。由五種相建立惡友。一無羞恥。",
    "T30n1579_064:0657b29": "二有邪見。三有懈怠。四有邪行。五性怯劣。",
    "T30n1579_064:0657c01": "當知與此五相相違五種妙相立善說者及",
    "T30n1579_064:0657c02": "與善友。復次由五種相立奢摩他。一近分",
    "T30n1579_064:0657c03": "定所攝世間奢摩他。二根本色定所攝世間",
    "T30n1579_064:0657c04": "奢摩他。三根本無色定所攝世間奢摩他。四",
    "T30n1579_064:0657c05": "聲聞獨覺作意所攝出世奢摩他。五菩薩作",
    "T30n1579_064:0657c06": "意所攝出世奢摩他。",
    "T30n1579_064:0657c07": "復次由五種相當知建立毘鉢舍那。一盡",
    "T30n1579_064:0657c08": "所有性毘鉢舍那。二如所有性毘鉢舍那。三",
    "T30n1579_064:0657c09": "有相毘鉢舍那。四思求毘鉢舍那。五觀察毘",
    "T30n1579_064:0657c10": "鉢舍那。",
    "T30n1579_064:0657c11": "復次略由五相建立欲漏。一不定地事生",
    "T30n1579_064:0657c12": "隨眠故。二隨順惡行故。三善相違故。四耽",
    "T30n1579_064:0657c13": "著諸欲故。五能生壞苦苦苦果故。彼諸煩",
    "T30n1579_064:0657c14": "惱說名欲漏。略由五相建立有漏。一能生",
    "T30n1579_064:0657c15": "劣界諸煩惱。二能生中界諸煩惱。三能生妙",
    "T30n1579_064:0657c16": "界諸煩惱。四能生無欲樂有諸煩惱。五能生",
    "T30n1579_064:0657c17": "有欲樂有諸煩惱。略由五相立邪解脫欲無",
    "T30n1579_064:0657c18": "明漏。一有想論者。由有想論門生起無明。",
    "T30n1579_064:0657c19": "二無想論者。由無想論門生起無明。三非",
    "T30n1579_064:0657c20": "有想非無想論者。由非有想非無想論門生",
    "T30n1579_064:0657c21": "起無明。四斷見論者。由斷見論門生起無",
    "T30n1579_064:0657c22": "明。五現法涅槃論者。由現法涅槃論門生",
    "T30n1579_064:0657c23": "起無明。",
    "T30n1579_064:0657c24": "復次略由五相應知諸法差別道理。一由",
    "T30n1579_064:0657c25": "相故。二由體故。三由業故。四由法故。五",
    "T30n1579_064:0657c26": "由因果故。相者。謂由所依故及行住故。體",
    "T30n1579_064:0657c27": "者。謂由自體相故及差別相故。業者。謂由",
    "T30n1579_064:0657c28": "自作用故及邪正行故。法者。謂由染淨故及",
    "T30n1579_064:0657c29": "世俗勝義諦故。因果者。謂由近遠故及愛非",
    "T30n1579_064:0658a01": "愛故。",
    "T30n1579_064:0658a02": "復次有三種論。一聽聞究竟論。二諍訟究竟",
    "T30n1579_064:0658a03": "論。三正行究竟論。聽聞究竟論者。謂婆羅門",
    "T30n1579_064:0658a04": "諸惡呪術。諍訟究竟論者。謂諸外道因明論。",
    "T30n1579_064:0658a05": "正行究竟論者。謂佛聖教。復有三論。一無義",
    "T30n1579_064:0658a06": "論。二邪義論。三第一義論。此三如前隨其",
    "T30n1579_064:0658a07": "所應。復有三論。一矯詐論。二虛偽論。三出離",
    "T30n1579_064:0658a08": "苦果論。如是三論應知如前隨其所應。",
    "T30n1579_064:0658a09": "復次若欲造論。當先歸禮二所敬師方可",
    "T30n1579_064:0658a10": "造論。恭敬法故。先應歸禮論本大師。恭",
    "T30n1579_064:0658a11": "敬義故。復應歸禮開闡義師。欲造論者。",
    "T30n1579_064:0658a12": "要具六因乃應造論。一欲令法義當廣流",
    "T30n1579_064:0658a13": "布。二欲令種種信解有情。由此因緣隨一",
    "T30n1579_064:0658a14": "當能入正法故。三為令失沒種種義門",
    "T30n1579_064:0658a15": "重開顯故。四為欲略攝廣散義故。五為",
    "T30n1579_064:0658a16": "欲顯發甚深義故。六欲以種種美妙言辭",
    "T30n1579_064:0658a17": "莊嚴法義生淨信故。將造論時。要以四",
    "T30n1579_064:0658a18": "德先自安處乃可造論。一於昔諸師應離",
    "T30n1579_064:0658a19": "憍慢。二於有情類當起大悲。三於同法者",
    "T30n1579_064:0658a20": "深生敬愛。四不欲彰己有勝技能。云何",
    "T30n1579_064:0658a21": "於昔諸師應離憍慢。謂造論時無如是",
    "T30n1579_064:0658a22": "心。古昔諸師尚能造論。況我今者當不造",
    "T30n1579_064:0658a23": "耶。要離如是憍慢染心乃應造論。云何於",
    "T30n1579_064:0658a24": "有情類當起大悲。謂造論時作如是觀。若",
    "T30n1579_064:0658a25": "不造論。無量有情於諸善法定當退失。又",
    "T30n1579_064:0658a26": "餘情類墮生老病。乃至廣說。是諸有情因我",
    "T30n1579_064:0658a27": "造論。若能解了乃至一句善說妙義。如是",
    "T30n1579_064:0658a28": "如是當奉行者。彼於長夜必獲大義利益",
    "T30n1579_064:0658a29": "安樂。要發如是增上心已乃應造論。云何",
    "T30n1579_064:0658b01": "於同法者深生敬愛。謂造論時作如是觀。",
    "T30n1579_064:0658b02": "若不造論為欲利他諸同法者於利他事",
    "T30n1579_064:0658b03": "定當退失。云何不欲彰己有勝技能。謂",
    "T30n1579_064:0658b04": "造論時無如是心。當令世間咸謂於我聰",
    "T30n1579_064:0658b05": "叡明哲能造論者開闡義者深生淨信因",
    "T30n1579_064:0658b06": "此多獲利養恭敬。但為自他善根增長。以",
    "T30n1579_064:0658b07": "無染心乃可造論。",
    "T30n1579_064:0658b08": "復次此中如實開示如來所說經義。名莊",
    "T30n1579_064:0658b09": "嚴經。譬如紅蓮其花未開雖生歡喜不如",
    "T30n1579_064:0658b10": "敷榮。又如真金未為嚴具雖生歡喜不",
    "T30n1579_064:0658b11": "如成功。又如美膳未及得食雖生歡喜",
    "T30n1579_064:0658b12": "不如已食。又如慶書未暇開覽。雖生歡",
    "T30n1579_064:0658b13": "喜不如披閱。又如珍寶未得現前雖生",
    "T30n1579_064:0658b14": "歡喜不如已得現前受用。如是如來所說",
    "T30n1579_064:0658b15": "經義。若未顯發雖生歡喜不如開示。故",
    "T30n1579_064:0658b16": "說造論名莊嚴經。",
    "T30n1579_064:0658b17": "復次略有七種通達。一字通達。二字義通達。",
    "T30n1579_064:0658b18": "三能取通達。四能取義通達。五繫縛通達。六",
    "T30n1579_064:0658b19": "解脫通達。七法性通達。字通達者。通達為",
    "T30n1579_064:0658b20": "常。字義通達者。達為無常。能取通達者。謂",
    "T30n1579_064:0658b21": "根識等達安立諦或非安立。如能取通達。能",
    "T30n1579_064:0658b22": "取義通達當知亦爾。繫縛通達者。通達相縛",
    "T30n1579_064:0658b23": "或麁重縛。與此相違當知說名解脫通達。",
    "T30n1579_064:0658b24": "法性通達者。謂能通達法性安住法界安住。",
    "T30n1579_064:0658b25": "非從自在自性士夫中間等有。",
    "T30n1579_064:0658b26": "復次由十相故具足多聞。謂善說者說故。",
    "T30n1579_064:0658b27": "顯了文句說故。盡其所有如其所有義說",
    "T30n1579_064:0658b28": "故。安樂方便加行說故。離眾苦說故。如是",
    "T30n1579_064:0658b29": "五種復有五種。謂不求過失而聽法故。但",
    "T30n1579_064:0658c01": "求涅槃而聽法故。善聽法故。諦聽法故。",
    "T30n1579_064:0658c02": "於依名句文身義審諦觀察而聽法故。於",
    "T30n1579_064:0658c03": "此地中餘決擇文。更不復現。",
    "T30n1579_064:0658c04": "瑜伽師地論卷第六十四"
}