{
    "X44n0744_040:0699c03": "四分律名義標釋卷第四十",
    "X44n0744_040:0699c04": "明 廣州沙門釋 弘贊在&#x7299; 輯",
    "X44n0744_040:0699c05": "  新安沙門釋 弘麗羅峰 校",
    "X44n0744_040:0699c06": "迦陵伽國",
    "X44n0744_040:0699c07": "[0699c07] 此南天竺境之國名也。或作羯[飢-几+夌]伽。又作迦陵迦。",
    "X44n0744_040:0699c08": "苑法師云。以義翻之。名相&#x9B2C;諍時。此據因&#x9B2C;諍建",
    "X44n0744_040:0699c09": "國立名也。西域記云。羯[飢-几+夌]伽國。周五千餘里。國大",
    "X44n0744_040:0699c10": "都城。周二十餘里。稼穡時播。華果繁滋。林藪聯綿。",
    "X44n0744_040:0699c11": "動數百里。出青野象。鄰國所奇。氣序暑熱。風俗躁",
    "X44n0744_040:0699c12": "暴。性多狷獷。志存信義。言語輕捷。音調質正。詞旨",
    "X44n0744_040:0699c13": "風則。頗與中印度殊異。此國在昔之時。氓俗殷盛。",
    "X44n0744_040:0699c14": "肩摩轂擊。舉袂成帷。有五通仙。棲巖養素。人或凌",
    "X44n0744_040:0699c15": "觸。退失神通。以惡&#x546A;術。殘害國人。少長無遺。賢愚",
    "X44n0744_040:0699c16": "俱喪。人煙斷絕。多歷年所。頗漸遷居。猶未充實。故",
    "X44n0744_040:0699c17": "今此國。人戶尚少。城南不遠。有窣堵波。高百餘尺。",
    "X44n0744_040:0699c18": "傍有過去四佛座。及經行遺跡之所。國境北陲大",
    "X44n0744_040:0699c19": "山。嶺上有石浮圖。高百餘尺。是劫初時。人壽無量",
    "X44n0744_040:0699c20": "歲。有獨覺於此寂滅焉。自此西北。山林中行千八",
    "X44n0744_040:0699c21": "百餘里。至中印度。憍薩羅國矣。",
    "X44n0744_040:0699c22": "&#x7524;羅林",
    "X44n0744_040:0699c23": "[0699c23] &#x7524;羅。如上九十事。及藥犍度中釋。",
    "X44n0744_040:0699c24": "波摩那",
    "X44n0744_040:0700a01": "[0700a01] 此長老。亦上座輩。但未詳其緣也。",
    "X44n0744_040:0700a02": "金毗羅",
    "X44n0744_040:0700a03": "[0700a03] 此翻威如王。此長老。本是金地國王。體性聰明。大",
    "X44n0744_040:0700a04": "力勇健。統秉三萬六千國邑。兵眾殷熾。無能敵者。",
    "X44n0744_040:0700a05": "威風遠振。莫不摧伏。遣使持書至舍衛國。欲令波",
    "X44n0744_040:0700a06": "斯匿王。卒伏承貢。佛即化為輪王。受書。告使還歸。",
    "X44n0744_040:0700a07": "&#x5C05;期來貢。使歸具白彼王。王聞。深自咎責。率領諸",
    "X44n0744_040:0700a08": "小王輩。趣朝化王。時化王。現種種希有神變說法。",
    "X44n0744_040:0700a09": "彼&#x89A9;斯變已。其心信伏。得法眼淨。佛即攝神力。還",
    "X44n0744_040:0700a10": "復本形。時金地王眾。求索出家。佛即聽許。鬚髮自",
    "X44n0744_040:0700a11": "落。思惟妙法。盡得阿羅漢果。挺特勇猛端正。金毗",
    "X44n0744_040:0700a12": "羅比丘第一。",
    "X44n0744_040:0700a13": "正法疾滅",
    "X44n0744_040:0700a14": "[0700a14] 有因緣。能令正法疾滅。有因緣。能令正法久住。俱",
    "X44n0744_040:0700a15": "如律文說也。蓮華面經。佛告阿難。我今當說未來",
    "X44n0744_040:0700a16": "之世。時有諸破戒比丘。身著袈裟。遊行城邑。往來",
    "X44n0744_040:0700a17": "聚落。往親里家。彼非比丘。又非白衣。畜養婦妾。產",
    "X44n0744_040:0700a18": "育男女。復有比丘。往婬女家。犯比丘尼。貯畜金銀。",
    "X44n0744_040:0700a19": "造作生業。以自活命。復有通致使驛。以自活命。復",
    "X44n0744_040:0700a20": "有專行醫藥。以自活命。復有圍碁六博。以自活命。",
    "X44n0744_040:0700a21": "復有為他卜筮。以自活命。復有為他誦&#x546A;。驅遣鬼",
    "X44n0744_040:0700a22": "神。多取財物。以自活命。復有專行殺生。以自活命。",
    "X44n0744_040:0700a23": "復有私自費用佛法僧物。以自活命。復有內實犯",
    "X44n0744_040:0700a24": "戒。外示護持。受人信施。復有秘&#x608B;僧物。不與客僧。",
    "X44n0744_040:0700b01": "復有&#x608B;惜僧房&#x7240;座。不與客僧。復有比丘。實非羅",
    "X44n0744_040:0700b02": "漢。而詐稱羅漢。欲令人知。多受供養。但為活命。不",
    "X44n0744_040:0700b03": "為修道。復有興利商賈。以自養活。復有專行盜偷。",
    "X44n0744_040:0700b04": "以自養活。復有畜養雜畜。乃至賣買。以自養活。復",
    "X44n0744_040:0700b05": "有販賣奴婢。以自養活。復有屠殺牛羊。以自養活。",
    "X44n0744_040:0700b06": "復有受募入陣。征戰討伐。多殺眾人。以求勳賞。復",
    "X44n0744_040:0700b07": "有專行劫奪。攻破城邑。及與聚落。以自活命。如是",
    "X44n0744_040:0700b08": "無量地獄因緣。捨命之後。皆墮地獄。譬如身師子",
    "X44n0744_040:0700b09": "肉。所有眾生。不敢食彼。唯師子身。自生諸蟲。還自",
    "X44n0744_040:0700b10": "噉食師子之肉。佛告阿難。我之佛法。非餘能壞。是",
    "X44n0744_040:0700b11": "我法中諸惡比丘。猶如毒刺。破我三阿僧祇劫。積",
    "X44n0744_040:0700b12": "行勤苦。所集佛法。爾時阿難。聞此事已。心大怖畏。",
    "X44n0744_040:0700b13": "身毛皆豎。即白佛言。如來速入涅槃。今正是時。何",
    "X44n0744_040:0700b14": "用見此未來之世。如是惡事(云云)。法滅盡經云。佛",
    "X44n0744_040:0700b15": "告阿難。吾般泥洹。法欲滅時。五逆濁世。魔道興盛。",
    "X44n0744_040:0700b16": "諸魔沙門。壞亂吾道。著俗衣裳。樂好袈裟。五色之",
    "X44n0744_040:0700b17": "服。飲酒炙肉。殺生貪味。無有慈心。更相憎嫉。時有",
    "X44n0744_040:0700b18": "菩薩。精進修德者。眾魔比丘。咸共嫉之。誹謗揚惡。",
    "X44n0744_040:0700b19": "擯黜驅遣。不令得住。自共於後。不修道德。寺廟空",
    "X44n0744_040:0700b20": "荒。不復修理。展轉毀壞。但貪財物。積聚不散。不作",
    "X44n0744_040:0700b21": "福業。販賣奴婢。耕田種殖。焚燒山林。傷害眾生。無",
    "X44n0744_040:0700b22": "有慈心。奴為比丘。婢為比丘尼。無有道德。婬嫉濁",
    "X44n0744_040:0700b23": "亂。男女不別。令道薄澹。或由斯輩。或避縣官。依倚",
    "X44n0744_040:0700b24": "吾道。求作比丘。不修戒律。月半月半盡。雖名誦戒。",
    "X44n0744_040:0700c01": "厭倦懈怠。不欲聽聞。不樂讀誦經律。設有讀者。不",
    "X44n0744_040:0700c02": "識字句。為強言是。不咨明者。貢高求名。&#x8657;無雅步。",
    "X44n0744_040:0700c03": "以為榮貴。望人供養。諸魔比丘。命終死後。精神當",
    "X44n0744_040:0700c04": "墮無擇地獄。五逆罪中。餓鬼畜生。靡不更歷。於無",
    "X44n0744_040:0700c05": "邊恒沙劫。受罪竟。乃出生在邊國。無三寶處。法欲",
    "X44n0744_040:0700c06": "滅時。女人精勤。恒作功德。男子懈怠。不用法語。眼",
    "X44n0744_040:0700c07": "見沙門。如視糞土。無有信心。法輪殄沒。當爾之時。",
    "X44n0744_040:0700c08": "諸天泣淚。水旱不調。五穀不熟。災疫流行。死亡者",
    "X44n0744_040:0700c09": "眾。人民勤苦。縣官侵&#x5C05;。不循道理。皆思樂亂。惡人",
    "X44n0744_040:0700c10": "轉多。善者甚少。日月轉促。人命轉短。菩薩比丘。眾",
    "X44n0744_040:0700c11": "魔驅逐。不預眾會。菩薩入山。福德之處。澹泊自守。",
    "X44n0744_040:0700c12": "以為傾快。壽命延長。諸天衛護。一切十二部經。尋",
    "X44n0744_040:0700c13": "復化滅。不見文字。沙門袈裟。自然變白。聖王去後。",
    "X44n0744_040:0700c14": "吾法滅盡。譬如油燈。臨欲滅時。光更猛盛。於是便",
    "X44n0744_040:0700c15": "滅。吾法滅時。亦如燈滅。自此之後。難可&#x89BC;縷。如是",
    "X44n0744_040:0700c16": "久後。彌勒當下世間作佛。天下太平。毒氣消除。雨",
    "X44n0744_040:0700c17": "潤和適。五穀滋茂。草木榮敷。大人長八丈。皆壽八",
    "X44n0744_040:0700c18": "萬四千歲。眾生得度。不可稱討(云云)。據斯則道隨",
    "X44n0744_040:0700c19": "人興。法逐人廢。德備則人天感益。行毀乃鬼畜添",
    "X44n0744_040:0700c20": "儔。既爾在人。即應勉力為之。詎可甘作師子身中",
    "X44n0744_040:0700c21": "蟲者耶。",
    "X44n0744_040:0700c22": "自知得阿羅漢",
    "X44n0744_040:0700c23": "[0700c23] 具四智故。自知得阿羅漢。一我生已盡(謂斷見思惑盡。更不",
    "X44n0744_040:0700c24": "受三界生死。故云我生已盡)。二梵行已立(梵者。淨也。謂由戒定慧之淨行成就。證得",
    "X44n0744_040:0701a01": "此果。故云梵行已立)。三所作已辦(謂本求出離三界。修諸梵行。生死既盡。梵行亦立。故",
    "X44n0744_040:0701a02": "云所作已辦)。四不復還此(或云不受後有。謂生死惑業既盡。更不復還此三界受後",
    "X44n0744_040:0701a03": "世之身。故云不復還此。又前二名盡智。後二名無生智也)。",
    "X44n0744_040:0701a04": "  ●律藏卷第六十",
    "X44n0744_040:0701a05": "佛告諸比丘。若我所聽波陀舍(句)。阿[少/兔]波陀舍(句身)。便",
    "X44n0744_040:0701a06": "闍那(文)。阿[少/兔]便闍那(文身)。惡叉羅(名)。阿[少/兔]惡叉羅(名身)。應",
    "X44n0744_040:0701a07": "如是作。如我所不聽波陀舍。阿[少/兔]波陀舍。便闍那。",
    "X44n0744_040:0701a08": "阿[少/兔]便闍那。惡叉羅。阿[少/兔]惡叉羅。應呵。不應隨順。應",
    "X44n0744_040:0701a09": "如是作。如我所遮波陀舍。阿[少/兔]波陀舍。便闍那。阿",
    "X44n0744_040:0701a10": "[少/兔]便闍那。惡叉羅。阿[少/兔]惡叉羅。不應作。如我所不",
    "X44n0744_040:0701a11": "遮波陀舍。阿[少/兔]波陀舍。便闍那。阿[少/兔]便闍那。惡叉羅。",
    "X44n0744_040:0701a12": "阿[少/兔]惡叉羅。應隨順。不應呵。",
    "X44n0744_040:0701a13": "[0701a13] 如世尊說。若我所聽句。句身。文。文身。名。名身。應如",
    "X44n0744_040:0701a14": "是作。如我所不聽句句身。文文身。名名身。應呵。不",
    "X44n0744_040:0701a15": "應隨順。應如是作。如我所遮句句身。文文身。名名",
    "X44n0744_040:0701a16": "身。不應作。如我所不遮句句身。文文身。名名身。應",
    "X44n0744_040:0701a17": "隨順。不應呵。然此名句文身。乃經律論三藏文義",
    "X44n0744_040:0701a18": "之正軌。詞理之玄詮。故新婆沙論云。有二種正法。",
    "X44n0744_040:0701a19": "一世俗正法。二勝義正法。世俗正法。謂名句文身。",
    "X44n0744_040:0701a20": "即素怛纜。毗奈耶。阿毗達磨。勝義正法。謂聖道。即",
    "X44n0744_040:0701a21": "無漏根。力。覺支。道支。言名句文者。名詮自性。句詮",
    "X44n0744_040:0701a22": "差別。文即是字。為名句二所依故。名身者。乃依事",
    "X44n0744_040:0701a23": "立名。謂諸法各有其名。能詮字體(謂諸字名。各各差別。如從阿字。",
    "X44n0744_040:0701a24": "乃至呵字)。單名為名。如言爐瓶等。二名已上。方名名身。",
    "X44n0744_040:0701b01": "身是聚義。故於一名。唯名自性。二名合聚。方名名",
    "X44n0744_040:0701b02": "身。如言香爐。華瓶等。句身亦爾。三名已上。名多名",
    "X44n0744_040:0701b03": "身。如言銅香爐。錫華瓶等。乃詮別名之身。[0701b03] ○句身",
    "X44n0744_040:0701b04": "者。句即句逗。止也。住也。謂能顯義決定究竟。單句",
    "X44n0744_040:0701b05": "名句。如言菩薩等。此只名句。不詮別句。二句合聚。",
    "X44n0744_040:0701b06": "方名句身。如言大菩薩等。三句已上。名多句身。如",
    "X44n0744_040:0701b07": "言文殊菩薩。普賢菩薩等。又句如足跡。句身如衢",
    "X44n0744_040:0701b08": "巷中人畜等跡。故大論云。天竺語法。眾字和合成",
    "X44n0744_040:0701b09": "語。眾語和合成句。如菩為一字。提為一字。是二不",
    "X44n0744_040:0701b10": "合。則無語。若和合。名為菩提。以名詮自性。句詮差",
    "X44n0744_040:0701b11": "別故。如說諸字。是名自性。不詮別名。如說諸行。二",
    "X44n0744_040:0701b12": "名合聚。方名名身。如說諸行無常。此只名句。不詮",
    "X44n0744_040:0701b13": "別句。若言諸行無常。是生滅法。二句合聚。方名句",
    "X44n0744_040:0701b14": "身也。[0701b14] ○文身者。文。或云字。或云形。或云味。或云顯",
    "X44n0744_040:0701b15": "了。但以文能顯義。故以代之。按昔蒼頡造書。依類",
    "X44n0744_040:0701b16": "像形。故謂之文。其後形聲相益。即謂之字。乃聲之",
    "X44n0744_040:0701b17": "長短。音韻之高下也。或問曰。文與字。為異為同。答",
    "X44n0744_040:0701b18": "曰。若未改轉。此但名字。若已改轉。文即是字。能為",
    "X44n0744_040:0701b19": "名句所依故。如單言斫。單言芻。未有詮表。名之為",
    "X44n0744_040:0701b20": "字。故云。若不帶詮。只名字。如字母。及等韻之類。但",
    "X44n0744_040:0701b21": "只訓字。不能詮理。若帶詮。名文。如經書字。能詮之",
    "X44n0744_040:0701b22": "文。帶所詮之義理。故慈恩疏云。文身者。為名句依",
    "X44n0744_040:0701b23": "而顯所表。顯有四義。一扇。二相好。三根形。四鹽。如",
    "X44n0744_040:0701b24": "次。能顯風涼。大人。男女。味故。故名為顯。即喻此文",
    "X44n0744_040:0701c01": "身。能顯於理。若依古譯文為味。但是所顯。非能顯",
    "X44n0744_040:0701c02": "也(斫芻。此言眼)。",
    "X44n0744_040:0701c03": "六犯所起處",
    "X44n0744_040:0701c04": "[0701c04] 或有犯由身起。非心口(如母經云。有犯因身。非心口者。初波羅夷。故弄出精。",
    "X44n0744_040:0701c05": "有犯。是不善。有犯是無記。離三衣宿。若故以杖手打人等。皆名身犯)。或有犯起於口。",
    "X44n0744_040:0701c06": "不以身心(謂第四羅夷。若欲心共女人麤濁語。若瞋恚語。若自稱歎己身。以婬欲供養我。",
    "X44n0744_040:0701c07": "若以二無根謗。若毀呰他。妄語。兩舌。如是等。及餘口業所犯者。是名口業所起犯也)。或有犯",
    "X44n0744_040:0701c08": "從身口起。不以心(謂第二波羅夷。若為人行媒。若為房事。此等及餘。是名身口所",
    "X44n0744_040:0701c09": "起犯)。或有犯從身心起。非口(因心所起犯者。如三十事中。金銀。施主所與。手",
    "X44n0744_040:0701c10": "雖不捉。心作己有。語淨人持著某處。不語淨人言。任汝所為。如比丘見他所犯。覆藏不向人發露。是為心",
    "X44n0744_040:0701c11": "犯。身心所起犯者。如上身心所犯。是也)。或有犯起口心。非身(如上口心所犯。",
    "X44n0744_040:0701c12": "是也)。或有犯從身口心起(如上身口心所犯者。是也)。明了論云。罪",
    "X44n0744_040:0701c13": "生起因有八種。一有罪從身生。不從口意生。如不",
    "X44n0744_040:0701c14": "閉戶。共非大戒眠等。二有從口生。不從身意生。如",
    "X44n0744_040:0701c15": "善心為女人說法。過五六語等。三有從意生。不從",
    "X44n0744_040:0701c16": "身口生。如心地諸罪。四有從身口生。不從意生。如",
    "X44n0744_040:0701c17": "善心為男女行婬使等。五有從身意生。不從口生。",
    "X44n0744_040:0701c18": "如故心出不淨等。六有從口意生。不從身生。如染",
    "X44n0744_040:0701c19": "污心。對女人說。顯示婬欲語等。七有從身口意生。",
    "X44n0744_040:0701c20": "如有染污心。為男女行婬使等。八有不從身口意",
    "X44n0744_040:0701c21": "生。如先對人說大妄語。彼人不解。此人已對治三",
    "X44n0744_040:0701c22": "方便。後時彼人。若追解其語。此人即得波羅夷罪。",
    "X44n0744_040:0701c23": "薩婆多論云。從身作。口作。身心作。口心作。身口心",
    "X44n0744_040:0701c24": "作生。通名犯事。注曰。方便名犯事。成名破。不悔名",
    "X44n0744_040:0702a01": "越。僧祇律云。或有罪從欲生(謂故弄身。摩觸。惡口。自稱。媒嫁。一切染污",
    "X44n0744_040:0702a02": "心語。是也)。或有罪從瞋恚生(謂無根謗。毀訾。兩舌&#x9B2C;。驅出。知食足已故惱。聚落驅",
    "X44n0744_040:0702a03": "出。拳打手擬。屏處聽等。是)。或有罪從愚癡生(以愚癡心。謂真實世界有常。世界無",
    "X44n0744_040:0702a04": "常如是一切見。是也)。或有罪從非欲瞋恚愚癡生(謂阿羅漢犯罪。是也)。",
    "X44n0744_040:0702a05": "或有罪是身行。非口行(謂與女人同室。未受具足人過三宿。同&#x7240;眠。同&#x7240;坐。",
    "X44n0744_040:0702a06": "處處食。別眾食。同器食。是)。或有罪是口行。非身行(謂一切口跋渠。是也)。或",
    "X44n0744_040:0702a07": "有罪是身口行(謂無根謗。毀訾。兩舌&#x9B2C;。驅出。知食足已故惱。聚落驅出。拳打手擬。屏",
    "X44n0744_040:0702a08": "處聽等。是)。或有罪非身口行(謂從心生者。是)。或有罪從自身生。",
    "X44n0744_040:0702a09": "非他身(謂瞋恚自打身。是也)。或有罪從他身生。非自身(謂見他婬",
    "X44n0744_040:0702a10": "盜殺人。覆藏。是)。或有罪從自身。他身生(謂共女人同室。未受具戒人過三宿。",
    "X44n0744_040:0702a11": "同&#x7240;眠。同&#x7240;坐。處處食。別眾食。同器食。是)。或有罪非自身。非他身生(謂一",
    "X44n0744_040:0702a12": "切口跋渠。除未受具足人。說句法。是)。或有罪從自口生。非他口(謂一切口",
    "X44n0744_040:0702a13": "罪。除未受具足人。說句法。是也)。或有罪從他口。非自口(謂若比丘。僧中非法",
    "X44n0744_040:0702a14": "斷事。不與欲。復不與見。不欲默然聽過。是)。或有罪從自口。亦從他口(謂與",
    "X44n0744_040:0702a15": "未受具足人說句法。是也)。或有罪非自口。非他口(謂從身心生。是)。或有",
    "X44n0744_040:0702a16": "罪取心。不取事(謂應當問。以何心盜。何心殺人。何心觸女人。何心斷生草。何心掘地。",
    "X44n0744_040:0702a17": "是也)。或有罪取事。不取心(謂不應問。以何心婬。何心非時食。何心飲酒。何心女",
    "X44n0744_040:0702a18": "人同室。未受具足人過三宿。若犯者。當如法治。是也)。或有罪事重。非心重(謂比",
    "X44n0744_040:0702a19": "丘。非時。謂是時。食者。波夜提。是)。或有罪心重。非事重(謂比丘。時謂非時食。越毗",
    "X44n0744_040:0702a20": "尼罪。是也)。或有罪事重。心亦重(非時。謂非時。食者。波夜提。是也)。或有罪",
    "X44n0744_040:0702a21": "事輕。心亦輕(謂眾學。及威儀。是也)。或有罪從自物生。非他物",
    "X44n0744_040:0702a22": "(謂比丘自財物。盜心取。犯偷蘭遮。是)。或有罪從他物。非自物(謂比丘。盜心偷",
    "X44n0744_040:0702a23": "他物。減五錢。偷蘭遮。滿五錢。波羅夷。是也)。或有罪從自物。他物生(謂比丘。共",
    "X44n0744_040:0702a24": "他物。盜心取。減五錢。偷蘭遮。滿者波羅夷。是也)。或有罪非自物。非他物(謂比",
    "X44n0744_040:0702b01": "丘。盜心取無主物。越毗尼罪。是)。或有罪是一處。犯眾多(謂比丘。一處。併乞得",
    "X44n0744_040:0702b02": "八種好食。各各別食者。得八波夜提。是也)。或有眾多處。犯一罪(謂比丘。眾多處",
    "X44n0744_040:0702b03": "乞得八種美食。一坐食者。得一波夜提。是)。或有眾多處。犯眾多罪(謂比丘八",
    "X44n0744_040:0702b04": "處。乞得八種美食。各各食者。得八波夜提。是也)。或有一處。犯一罪(謂一處。乞得八",
    "X44n0744_040:0702b05": "種美食。一坐食。是也)。或緣無罪。得罪(謂比丘無罪。作罪悔過。得越毗尼罪。是也)。或",
    "X44n0744_040:0702b06": "緣有罪。得無罪(謂小房。大房舍。一切乃至三諫。是也)。或緣有罪。至有",
    "X44n0744_040:0702b07": "罪(謂僧中說波羅提木叉時。乃至三問。有罪者如法作。無罪者默然。爾時有罪。不如法作。復不語",
    "X44n0744_040:0702b08": "人。又不作念。我待清淨同意人。當如法作。默然者。得越毗尼罪。是也)。或緣無罪。得無",
    "X44n0744_040:0702b09": "罪(謂不作不犯。是)。或有罪緣重。至輕(謂比丘犯波夜提。向惡邪邊見。被舉人。悔",
    "X44n0744_040:0702b10": "過。是)。或有罪緣輕。至重(謂比丘犯越毗尼罪。向謗線經人。被舉人。悔過。得波夜提。",
    "X44n0744_040:0702b11": "是也)。或有罪緣重。至重(謂比丘犯波夜提。向謗線經被舉人悔過。得波夜提。是也)。",
    "X44n0744_040:0702b12": "或有罪緣輕。至輕(謂比丘犯越毗尼罪。向未受具足人悔過。不名作。更得越毗尼",
    "X44n0744_040:0702b13": "罪。是)。或有受時罪(謂受生肉。生穀。金銀。象馬。駝驢。牛羊。奴婢。婦女。田宅。房舍。是也)。或",
    "X44n0744_040:0702b14": "有食時罪(謂別眾食。處處食。同器食。不淨果食。是也)。或有事成罪(謂作小房",
    "X44n0744_040:0702b15": "大房。一切三諫。是也)。或有不受得罪。受無罪(謂受迦絺那衣。得捨五事。是也)。",
    "X44n0744_040:0702b16": "或有不與得罪。與無罪(謂比丘得新衣。不三種壞色。若一一種色作淨。受用",
    "X44n0744_040:0702b17": "者。波夜提。是也)。或有罪是聚落。非阿練若(謂不著僧伽黎入聚落。不著紐",
    "X44n0744_040:0702b18": "入聚落。不著繫腰繩。不持&#x9262;。不白離同食。非時入聚落。是)。或有罪阿練若。非聚",
    "X44n0744_040:0702b19": "落(謂比丘與賊伴。與女人。比丘尼。共期道行。是也)。或有罪亦阿練若。亦聚",
    "X44n0744_040:0702b20": "落(謂拳打。掌刀擬。是也)。或有罪非阿練若。非聚落(謂入王門 。是)。或",
    "X44n0744_040:0702b21": "有罪是時。非非時(謂別眾食。處處食。同器食。不作淨果食。是)。或有罪是",
    "X44n0744_040:0702b22": "非時。非是時(謂不白非時入聚落。非時食。日冥教誡比丘尼。是也)。或有罪亦",
    "X44n0744_040:0702b23": "是時。亦非時(謂拳打。掌刀擬。是也)。或有罪非時。非非時(謂正中時。",
    "X44n0744_040:0702b24": "是也)。或有罪是夜。非晝(謂女人同室。未受具足人過三宿。日沒教誡比丘尼。是也)。",
    "X44n0744_040:0702c01": "或有罪是晝。非夜(謂別眾食。乃至不淨果食。是也)。或有罪亦是晝。",
    "X44n0744_040:0702c02": "亦是夜(謂拳打。掌刀擬是也)。或有罪非晝。非夜(謂明相出時。是)。或有",
    "X44n0744_040:0702c03": "罪是覆處。非露處(謂女人同室宿。未受具足人過三夜。內敷置。婬處坐。屏處坐。是)。",
    "X44n0744_040:0702c04": "或有罪是露處。非覆處(謂眾僧&#x7240;褥。露地自敷。若教人敷。不白去。離二十五",
    "X44n0744_040:0702c05": "肘。波夜提。是也)。或有罪亦覆處。亦露處(謂拳打。掌刀擬)。或有罪亦",
    "X44n0744_040:0702c06": "非覆處。亦非露處(謂屋簷下)。或有罪是行。非住(謂比丘與女人。",
    "X44n0744_040:0702c07": "賊伴。比丘尼。共期道行。僧及二師語莫去。而去者得罪。是)。或有罪是住。非行(謂婬",
    "X44n0744_040:0702c08": "女邊住。酤酒邊。摴蒱邊住。獄囚邊住。當門立住。僧及二師語莫住。而住得罪。是)。或有罪亦",
    "X44n0744_040:0702c09": "行。亦住(謂拳打。掌刀擬)。或有罪非行。非住(謂坐時。眠時是)。或有罪",
    "X44n0744_040:0702c10": "是立。非坐(謂婬女邊立。乃至二師語莫立。而立者。得罪)。或有罪是坐。非",
    "X44n0744_040:0702c11": "立(謂坐過量&#x7240;。兜羅綿貯褥。皮坐具。及婬女邊坐。酤酒家。摴蒱邊。獄囚邊坐。僧及二師。語莫坐。而",
    "X44n0744_040:0702c12": "坐者。得罪)。或有罪亦立。亦坐(謂拳打。掌刀擬)。或有罪非立。非坐",
    "X44n0744_040:0702c13": "(謂若行。若眠時。是也)。或有罪是坐。非眠(謂坐過量&#x7240;。乃至僧及二師語莫坐。而坐",
    "X44n0744_040:0702c14": "者。得罪)。或有罪罪是眠。非行(謂女人同室宿。未受具足人過三夜。過量&#x7240;。兜羅綿",
    "X44n0744_040:0702c15": "貯褥。坐皮坐具)。或有罪亦是坐。亦是眠(謂拳打。掌刀擬)。或有罪非",
    "X44n0744_040:0702c16": "坐。非眠(謂行時。立時是)。或有罪是眠。非行(謂女人同室宿。乃至皮褥上眠)。",
    "X44n0744_040:0702c17": "或有罪是行。非眠(謂比丘與女人賊伴。乃至二師語莫去。而去者。得罪)。或有",
    "X44n0744_040:0702c18": "罪亦眠。亦行(謂拳打。掌刀擬)。或有罪非眠。亦非行(謂坐立時)。或",
    "X44n0744_040:0702c19": "有罪是屏處。非眾多(謂屏處三諫不捨是)。或有罪是眾多。非",
    "X44n0744_040:0702c20": "屏處(謂眾多人中。三諫不捨是)。或有罪亦屏處。亦眾多(謂拳打。掌刀擬)。",
    "X44n0744_040:0702c21": "或有罪非屏處。非眾多(謂眾僧中。是也)。或有罪是眾多。非",
    "X44n0744_040:0702c22": "僧中(謂眾多人中。三諫不捨。是)。或有罪是僧中。非眾多(謂僧中三諫不",
    "X44n0744_040:0702c23": "捨。是)。或有罪亦眾多。亦僧中(謂拳打。掌刀擬)。或有罪非眾多。",
    "X44n0744_040:0702c24": "非僧中(謂屏處三諫不捨。是)。或有罪是僧中。非屏處(謂僧中三諫不",
    "X44n0744_040:0703a01": "捨是)。或有罪是屏處。非僧中(謂屏處三諫不捨。是)或有罪亦僧",
    "X44n0744_040:0703a02": "中。亦屏處(謂拳打。掌刀擬)。或有罪非僧中。非屏處(謂眾多人中。三",
    "X44n0744_040:0703a03": "諫不捨。是)。或有罪是冬。非春(謂比丘至八月十五日。不捨雨浴衣。至十六日捨。得",
    "X44n0744_040:0703a04": "越毗尼罪)。或有罪是春。非冬(謂比丘受迦絺那衣。至臘月十五日應捨。若不捨。至",
    "X44n0744_040:0703a05": "十六日者。越毗尼罪)。或有罪亦冬。亦春(謂拳打。掌刀擬)。或有罪非冬。",
    "X44n0744_040:0703a06": "非春(謂安居時)。或有罪是春。非夏(謂比丘受迦絺那衣不捨。至臘月十六日。",
    "X44n0744_040:0703a07": "越毗尼罪)。或有罪是夏。非春(謂比丘至四月十六日。應安居。不安居者。越毗尼罪。",
    "X44n0744_040:0703a08": "到後安居。復不安居者。得二越毗尼罪)。或有罪亦是春。亦是夏(謂拳打。掌",
    "X44n0744_040:0703a09": "刀擬)。或有罪非春。非夏(謂是冬時)。或有罪是夏。非冬(謂於二安",
    "X44n0744_040:0703a10": "居。而不安居。得二越毗尼罪)。或有罪是冬。非夏(謂八月十五日。應捨雨浴衣。而",
    "X44n0744_040:0703a11": "不捨。至十六日。得罪)。或有罪亦是夏。亦是冬(謂拳打。掌刀擬)或有罪",
    "X44n0744_040:0703a12": "非夏。非冬(謂是春時)。",
    "X44n0744_040:0703a13": "六根本",
    "X44n0744_040:0703a14": "[0703a14] 律言。&#x9B2C;諍有六根本。如滅諍犍度中釋。",
    "X44n0744_040:0703a15": "稊稗",
    "X44n0744_040:0703a16": "[0703a16] 稊。說文。作&#x82D0;。同徒&#x7282;切。又杜兮切。音題。爾雅注云。",
    "X44n0744_040:0703a17": "&#x82D0;。似稗。布地穢艸也。今云稊子。是也。有米而細也。",
    "X44n0744_040:0703a18": "稗。薄邁切。音敗。草似稻。而實細。孟子曰。五穀不熟。",
    "X44n0744_040:0703a19": "不如荑稊。",
    "X44n0744_040:0703a20": "秕[卄/告]",
    "X44n0744_040:0703a21": "[0703a21] 秕。補委切。音彼。說文云。不成粟也。商書云。若粟之",
    "X44n0744_040:0703a22": "有秕。是也。俗作&#x7C83;非。[卄/告]。古沃切。音谷。禾皮曰[卄/告]。律",
    "X44n0744_040:0703a23": "文舊作[禾*羔]。同音谷。又之若切。音灼。亦禾皮也。",
    "X44n0744_040:0703a24": "遍扣",
    "X44n0744_040:0703b01": "[0703b01] 苦偶切。音口。扣擊也。",
    "X44n0744_040:0703b02": "而[斯/瓦]",
    "X44n0744_040:0703b03": "[0703b03] 息茲切。音斯。破器聲。如甕破聲也。",
    "X44n0744_040:0703b04": "觝躓",
    "X44n0744_040:0703b05": "[0703b05] 觝。典禮切。音底。觸也。躓。與疐同。支義切。音至。頓也。",
    "X44n0744_040:0703b06": "礙也。說文云。礙不行也。人欲去而止之也。又跲也",
    "X44n0744_040:0703b07": "又蹋也。言觸蹋人也。",
    "X44n0744_040:0703b08": "傎蹶",
    "X44n0744_040:0703b09": "[0703b09] 傎或作蹎。[起-巳+真]。同多年切。音顛。說文云。蹎。蹳也。蹶也。",
    "X44n0744_040:0703b10": "[起-巳+真]。走頓也。廣雅云。傎。倒也。又傎覆也。傎覆。言反倒",
    "X44n0744_040:0703b11": "也。蹶。同蹶。居月切。音厥。跌也。說文云。蹶。僵也。廣雅",
    "X44n0744_040:0703b12": "云。僵。仆也。又頓也。跳也(僵。音江。蹳。補沫切)。",
    "X44n0744_040:0703b13": "轅轢",
    "X44n0744_040:0703b14": "[0703b14] 轅。于權切。音員。車前曲木上。句衡者。轢。各額切。音",
    "X44n0744_040:0703b15": "隔。轅耑橫木。駕馬領者。是也。",
    "X44n0744_040:0703b16": "咋銜",
    "X44n0744_040:0703b17": "[0703b17] 咋。士革切。音賾。齧也。銜。胡嵒切。音鹹。馬口中勒。以",
    "X44n0744_040:0703b18": "鐵為之。所以制馬之逸也。",
    "X44n0744_040:0703b19": "初&#x8657;衣",
    "X44n0744_040:0703b20": "[0703b20] 薩婆多云。男女初交會所污衣。十誦云。五種糞掃",
    "X44n0744_040:0703b21": "衣。不應蓄。一火燒。二牛嚼。三鼠嚙。四初嫁女不淨",
    "X44n0744_040:0703b22": "衣。五產衣。是五種不應畜。四種糞掃衣應畜。一塚",
    "X44n0744_040:0703b23": "間衣。二往還衣。三無主衣。四弊納衣。是四種應畜。",
    "X44n0744_040:0703b24": "根本律云。糞掃衣有五種。一道路棄衣。二糞掃處",
    "X44n0744_040:0703c01": "衣。三河邊棄衣。四蟻所穿衣。五破碎衣。復有五種。",
    "X44n0744_040:0703c02": "一火燒衣。二水所漬衣。三鼠嚙衣。四牛嚼衣。五妳",
    "X44n0744_040:0703c03": "母棄衣。",
    "X44n0744_040:0703c04": "[0703c04] 昔汾陽無業禪師。&#x751E;有僧問云。十二分教。流於此",
    "X44n0744_040:0703c05": "土。得道果者非止一二。云何祖師西來別唱玄宗。",
    "X44n0744_040:0703c06": "直指人心見性成佛。只如上代高僧。並淹貫九流。",
    "X44n0744_040:0703c07": "洞明三藏。如生肇融叡等。豈得不知佛法耶。師曰。",
    "X44n0744_040:0703c08": "諸佛不曾出世。亦無一法與人。但隨病施方。遂有",
    "X44n0744_040:0703c09": "十二分教如將蜜果。換苦葫蘆。淘汝諸人業根。都",
    "X44n0744_040:0703c10": "無實事。神通變化。及百千三昧門。化彼天魔外道。",
    "X44n0744_040:0703c11": "福智二嚴。為破執有。滯空之見。若不會道。及祖師",
    "X44n0744_040:0703c12": "意。論什麼生肇融叡。如今天下解禪解道。如河沙",
    "X44n0744_040:0703c13": "數。說佛說心。有百千億。纖塵不去。未免轉迴。思念",
    "X44n0744_040:0703c14": "不忘。盡從沉墜。如斯之類。尚不識業果。妄謂上流。",
    "X44n0744_040:0703c15": "並他先德。但言觸目無非佛事。舉足皆是道場。原",
    "X44n0744_040:0703c16": "其所習。不如一箇五戒十善凡夫。觀其發言。嫌他",
    "X44n0744_040:0703c17": "二乘十地菩薩。且醍醐上味。為世珍奇。遇斯等人。",
    "X44n0744_040:0703c18": "翻成毒藥。南山。尚不許呼為大乘。學語之流。爭鋒",
    "X44n0744_040:0703c19": "脣吻之間。鼓論不根之事。並他先德。誠實苦哉。",
    "X44n0744_040:0703c20": "[0703c20] 大集地藏十輪經。依行品云。善男子。有諸眾生。於",
    "X44n0744_040:0703c21": "聲聞乘。獨覺乘法。未作劬勞。正勤修學。如是眾生。",
    "X44n0744_040:0703c22": "根機未熟。根機下劣。精進微少。若有為說微妙甚",
    "X44n0744_040:0703c23": "深大乘正法。說聽二人。俱獲大罪。亦為違逆一切",
    "X44n0744_040:0703c24": "諸佛。所以者何。如是眾生。實是愚癡。自謂聰叡。陷",
    "X44n0744_040:0704a01": "斷滅邊。墜顛狂想。執有因論。於諸業果。生斷滅想。",
    "X44n0744_040:0704a02": "撥無一切善作惡作。妄說大乘。壞亂我法。非法說",
    "X44n0744_040:0704a03": "法。法說非法。實非沙門。說是沙門。實是沙門。說非",
    "X44n0744_040:0704a04": "沙門。實非毗柰耶。說是毗柰耶。實是毗柰耶。說非",
    "X44n0744_040:0704a05": "毗柰耶。愚癡顛倒。憍慢嫉妒朋黨之心。於大乘法。",
    "X44n0744_040:0704a06": "稱讚擁護。令廣流布。於聲聞乘。獨覺乘法。謗毀障",
    "X44n0744_040:0704a07": "蔽。不令流布。不能如實。依於三乘。捨俗出家。受具",
    "X44n0744_040:0704a08": "足戒。成苾芻性。亦不如實。修集一切善法。因緣如",
    "X44n0744_040:0704a09": "是。撥無一切因果。斷滅論者。雖在人中。實是羅剎。",
    "X44n0744_040:0704a10": "於當來世。無數大劫。難得人身。命終定生無間地",
    "X44n0744_040:0704a11": "獄。於諸苦趣。輪轉往來。受諸苦惱。難可救濟。如是",
    "X44n0744_040:0704a12": "過失。皆由未學二乘之法。先入大乘。偈曰。癡慢號",
    "X44n0744_040:0704a13": "大乘。彼無有智力。尚迷二乘法。況能解大乘。譬如",
    "X44n0744_040:0704a14": "闕壞眼。不能見眾色。如是闕壞信。不能解大乘。無",
    "X44n0744_040:0704a15": "力飲池河。詎能吞大海。不習二乘法。何能學大乘。",
    "X44n0744_040:0704a16": "先信二乘法。方能信大乘。無信誦大乘。空言無所",
    "X44n0744_040:0704a17": "益。內懷真斷見。妄自號大乘。不護三業罪。壞亂我",
    "X44n0744_040:0704a18": "正法。彼人命終後。定墮無間獄。",
    "X44n0744_040:0704a19": "[0704a19] 天竺沙門僧伽跋陀羅者。師資相傳云。佛涅槃後。",
    "X44n0744_040:0704a20": "優波離結集律藏訖。即於其年七月十五日。受自",
    "X44n0744_040:0704a21": "恣竟。以香華供養律藏。便下一點。置律藏前。年年",
    "X44n0744_040:0704a22": "如是。優波欲涅槃時。付弟子陀寫俱。陀寫俱。付弟",
    "X44n0744_040:0704a23": "子須俱。須俱。付弟子悉伽婆。悉伽婆。付弟子目犍",
    "X44n0744_040:0704a24": "連子帝須。帝須。付弟子旃陀跋闍。如是師師相付。",
    "X44n0744_040:0704b01": "至今三藏法師。法師將律藏至廣州。臨上舶。還本",
    "X44n0744_040:0704b02": "國。時以律藏付弟子僧伽跋陀羅。陀羅以永明六",
    "X44n0744_040:0704b03": "年。共沙門僧猗。於廣州竹林寺。譯出善見毗婆沙。",
    "X44n0744_040:0704b04": "一部十八卷。即共安居。以七年庚午歲。七月十五",
    "X44n0744_040:0704b05": "日受自恣竟。如前師法。以香華供養律藏。即下一",
    "X44n0744_040:0704b06": "點。當其年。凡得九百七十五點。點是一年也。至梁",
    "X44n0744_040:0704b07": "大同元年。有隱士趙伯休。於廬山遇苦行律師弘",
    "X44n0744_040:0704b08": "度。得此點記年月。伯休因問度曰。自永明七年後。",
    "X44n0744_040:0704b09": "云何不復見點。度云。自彼已前。皆得道聖賢。手自",
    "X44n0744_040:0704b10": "下點。吾徒凡夫。止可奉持頂戴而已。故不復點也。",
    "X44n0744_040:0704b11": "伯休因舊點。至大同元年。凡一千二十年。今以此",
    "X44n0744_040:0704b12": "究參諸家傳記。世尊誕生入滅之年。並不相類。大",
    "X44n0744_040:0704b13": "抵西域山川之廣。國土之多。佛化之盛。各承一宗。",
    "X44n0744_040:0704b14": "此亦一家之說。不可廢。故附著于此(出通載八卷)。",
    "X44n0744_040:0704b15": "[0704b15] 四分律宗。始祖曇無德尊者(是&#x6BF1;多尊者弟子)。二祖曇摩",
    "X44n0744_040:0704b16": "迦羅尊者(此云法時。天竺沙門。始依四分十人受戒。遠承正法)。三祖北臺法",
    "X44n0744_040:0704b17": "聰律師(元魏孝文時。本學僧祇。因考受體。始闡四分。遠承法時)。四祖雲中道",
    "X44n0744_040:0704b18": "覆律師(聰之弟子。最初撰疏。疏科六卷。以釋四分)。五祖大覺惠光律師",
    "X44n0744_040:0704b19": "(初從佛陀禪師出家。陀曰。此子宜先聽律。律是慧基。非智不奉。若初從經論。必輕戒網。由是依覆。通四分",
    "X44n0744_040:0704b20": "律。撰疏十卷)六祖高齊道雲律師(從光受學。撰疏鈔九卷。判釋廣文)。七",
    "X44n0744_040:0704b21": "祖河北道洪律師(從雲受學。亦著疏文)。八祖弘福智首律師",
    "X44n0744_040:0704b22": "(稟戒之前。於古佛塔前。預祈顯驗。蒙佛摩頂。身心泰然。方知感戒。及尋律部。多會其文。從洪受學。撰疏二",
    "X44n0744_040:0704b23": "十卷)九祖南山道宣律師(宗承首律師法。大弘律教)。宣傳法&#x255E0;。&#x255E0;",
    "X44n0744_040:0704b24": "傳意滿。滿傳法成。成傳大亮。道省。亮傳曇一。道岸。",
    "X44n0744_040:0704c01": "惠澄。澄傳惠欽。皆口相授受。臻於壺奧。悉有律疏",
    "X44n0744_040:0704c02": "行世。其傍出者。及南山之後。唐宋代來。繼宗四分。",
    "X44n0744_040:0704c03": "并依僧祇十誦疏釋。備載高僧傳中。此不繁錄(元代",
    "X44n0744_040:0704c04": "律宗。詳見通載等書)。",
    "X44n0744_040:0704c06": "四分律名義標釋卷第四十(終)",
    "X44n0744_040:0704c08": "  音釋",
    "X44n0744_040:0704c09": "氓[0704c09] 音萌。民也。",
    "X44n0744_040:0704c10": "&#x608B;[0704c10] 音吝。慳惜也。",
    "X44n0744_040:0704c11": "&#x89BC;[0704c11] 音羅。",
    "X44n0744_040:0704c12": "荑[0704c12] 題。夷。二音。草名也。",
    "X44n0744_040:0704c13": "跲[0704c13] 極葉切。箝入聲。躓也。礙也。",
    "X44n0744_040:0704c14": "仆[0704c14] 音赴。偃也。僵也。",
    "X44n0744_040:0704c19": "No. 744-B",
    "X44n0744_040:0704c20": " 四分律名義標釋跋語",
    "X44n0744_040:0704c22": "[0704c22] 夫宗者佛心。律者佛行。教者佛語。喻如身形影。舉一",
    "X44n0744_040:0704c23": "即三。無有孤致者。世尊出世。鹿野初年。與諸弟子演",
    "X44n0744_040:0704c24": "教明心。未遂制律。以教演心明。即律也。故有未許可",
    "X44n0744_040:0705a01": "舍利弗制律之請。而曰。於清淨眾中。不宜說是事。令",
    "X44n0744_040:0705a02": "人謂世尊。疑良人作賊也。十二年後。因事制律。說五",
    "X44n0744_040:0705a03": "篇七聚。涅槃末會。遺言屬累。敕諸弟子。依波羅木叉",
    "X44n0744_040:0705a04": "為師。歸重毗尼。以行解脫。即心清淨。教敷宣也。有曰。",
    "X44n0744_040:0705a05": "末世眾生。希望成道。無令求悟。唯益多聞。增長我見。",
    "X44n0744_040:0705a06": "但當精勤降伏煩惱。又曰。四十九年。未&#x751E;說一字。蓋",
    "X44n0744_040:0705a07": "以能宗。即律教。無別為律教也。能律即宗教。無別為",
    "X44n0744_040:0705a08": "宗教也。能教即宗律。無別為宗律也。是以不妨偏舉。",
    "X44n0744_040:0705a09": "正法眼藏。付尊者迦葉。毗柰耶藏。付尊者波離。修多",
    "X44n0744_040:0705a10": "羅藏。付尊者阿難。雖舉之偏。而付之實全。故迦葉有",
    "X44n0744_040:0705a11": "上座部之結集。阿難入五百之結集。皆律學也。未嘗",
    "X44n0744_040:0705a12": "曰。我專宗任教。而不及于律也。達摩初來。流支三藏。",
    "X44n0744_040:0705a13": "譯教。闡律師也。而蠱毒達摩。及後之律師法師。無不",
    "X44n0744_040:0705a14": "毀謗于宗乘。人以為其未明宗。吾以為其正未明律",
    "X44n0744_040:0705a15": "教也。達摩西來。單傳直指。而以楞伽為心印。曷&#x751E;滅",
    "X44n0744_040:0705a16": "教也。百丈離律寺居止。別建叢林。規矩多軌法乎律",
    "X44n0744_040:0705a17": "本。曷&#x751E;敗律也。今之禪者。呵教為如來禪。詆律為聲",
    "X44n0744_040:0705a18": "聞學。滅教敗律。無所不至。人以為其未明教律。吾以",
    "X44n0744_040:0705a19": "為其正未明宗也。未明宗。而稱為宗師。烏乎宗。未明",
    "X44n0744_040:0705a20": "教律。而稱為法師律師。烏乎教律。三學狂瀾。于今極",
    "X44n0744_040:0705a21": "哉。非有荷擔如來。舟濟四生者。起而砥柱之。佛法滅",
    "X44n0744_040:0705a22": "壞。無多日矣。西乾聖眾。五百七百之結集。實切愍此。",
    "X44n0744_040:0705a23": "東震結集。不百而十。不十而人。邀五聚七。吾將誰望。",
    "X44n0744_040:0705a24": "對在&#x7299;兄。興言及此。恒相泣從。兄曰。宗不明。而天下",
    "X44n0744_040:0705b01": "尊宗。律日滅。而天下毀律。不明者。無當于尊。日滅者。",
    "X44n0744_040:0705b02": "奚堪更毀。在彼之毀之也。實彼之未知之也。欲去彼",
    "X44n0744_040:0705b03": "所毀。其急與所知乎。律文具在。吾其舉在文之名義。",
    "X44n0744_040:0705b04": "于人所難解者。而標釋之。斯則與所知也。乃積精數",
    "X44n0744_040:0705b05": "年。帙成一旦。今將發梓。屬余校訂。比經按論。義諦無",
    "X44n0744_040:0705b06": "差。私衷慶慰曰。此足當震旦之一結集乎。佛法其不",
    "X44n0744_040:0705b07": "速滅壞乎。生佛仔肩。其吾在&#x7299;兄乎。天下固不於余",
    "X44n0744_040:0705b08": "目為宗師。更不得于在&#x7299;氏目為律師也。曾無有不",
    "X44n0744_040:0705b09": "教不律之宗師。豈有不宗不教之律師乎。若必分宗",
    "X44n0744_040:0705b10": "分律分教。必其為宗律教。非如來之宗律教者矣。今",
    "X44n0744_040:0705b11": "天下號為宗律教師者。蓋宜知返。懷切在此。校成書",
    "X44n0744_040:0705b12": "之為跋。",
    "X44n0744_040:0705b13": "[0705b13] &#x65F9;",
    "X44n0744_040:0705b14": "崇禎癸未迦提四日新安沙門同參弟弘麗書于粵"
}