{
    "T85n2820_012:1197c09": "菩薩藏修道眾經抄卷第十二",
    "T85n2820_012:1197c11": "增上慧學精進通一切□□□□□□□□",
    "T85n2820_012:1197c12": "觀世音白佛言。世尊。此六□□□□□□□",
    "T85n2820_012:1197c13": "幾是智慧眾具佛告觀世□□□□□□□德",
    "T85n2820_012:1197c14": "眾。具增上惠學智慧眾。具禪及精進通一切。",
    "T85n2820_012:1197c15": "觀世音白佛言。世尊。菩薩於六學事云何學。",
    "T85n2820_012:1197c16": "佛告觀世音。有五種學波羅蜜相應。謂說正",
    "T85n2820_012:1197c17": "法菩薩藏。先極信解於彼行十法。行聞思修",
    "T85n2820_012:1197c18": "慧。護菩提心。習近善知識。方便修學無間善",
    "T85n2820_012:1197c19": "業。",
    "T85n2820_012:1197c20": "觀世音白佛言。世尊。何故此諸學六種施設。",
    "T85n2820_012:1197c21": "佛告觀世音。有二事。一者攝取眾生。二者對",
    "T85n2820_012:1197c22": "治煩惱。彼三學攝取眾生。三學對治煩惱。菩",
    "T85n2820_012:1197c23": "薩布施眾具眾具饒益攝取眾生。菩薩持戒",
    "T85n2820_012:1197c24": "不行惱害亦不恐迫無畏饒益攝取眾生。菩",
    "T85n2820_012:1197c25": "薩忍辱於彼惱害逼迫恐怖堪忍饒益攝取眾",
    "T85n2820_012:1197c26": "生。以此三學攝取眾生。以懃精進折伏煩惱。",
    "T85n2820_012:1197c27": "生斷煩惱修學善業。修學善業不為一切煩",
    "T85n2820_012:1197c28": "惱所動。以禪伏煩惱。以慧斷諸使。以此三學",
    "T85n2820_012:1197c29": "對治煩惱。",
    "T85n2820_012:1198a01": "觀世音菩薩白佛言。世尊。何故六波羅蜜作",
    "T85n2820_012:1198a02": "如是次第說。佛告觀世音。彼上上招引依故",
    "T85n2820_012:1198a03": "菩薩捨身財受持淨戒護戒故忍。忍已精進。",
    "T85n2820_012:1198a04": "進已能禪。禪具足已得出世間慧。觀世音白",
    "T85n2820_012:1198a05": "佛言。世尊。彼諸波羅蜜有幾種分別。佛告觀",
    "T85n2820_012:1198a06": "世音。各有三種檀波羅蜜。三種者。謂法施財",
    "T85n2820_012:1198a07": "施無畏施。尸波羅蜜三種者。謂轉捨不善戒。",
    "T85n2820_012:1198a08": "轉生善戒轉利眾生戒。羼提波羅蜜三種者。",
    "T85n2820_012:1198a09": "謂不饒益忍。安苦忍。觀法忍。毘梨耶波羅蜜",
    "T85n2820_012:1198a10": "三種者。謂弘誓精進。善方便精進。利眾生精",
    "T85n2820_012:1198a11": "進。禪波羅蜜三種者。謂離忘想寂靜煩惱苦",
    "T85n2820_012:1198a12": "對治樂樂住禪。開引功德禪。開引利眾生禪。",
    "T85n2820_012:1198a13": "般若波羅蜜三種者。謂世諦緣。第一義諦緣。",
    "T85n2820_012:1198a14": "利眾生緣。",
    "T85n2820_012:1198a15": "觀世音白佛言。世尊。何以故此諸波羅蜜名",
    "T85n2820_012:1198a16": "波羅蜜。佛告觀世音。有五種。一者無閡。二者",
    "T85n2820_012:1198a17": "無顧。三者無過。四者無妄想。五者迴向。無閡",
    "T85n2820_012:1198a18": "者。謂於波羅蜜相違事不染著。無顧者。謂於",
    "T85n2820_012:1198a19": "波羅蜜果報及現世利心不繫縛。無過者。謂",
    "T85n2820_012:1198a20": "於諸波羅蜜離雜染污無方便法。無妄想者。",
    "T85n2820_012:1198a21": "謂於諸波羅蜜不如言說計著自相。迴向者。",
    "T85n2820_012:1198a22": "謂此諸波羅蜜已作已長養。為求無上大菩",
    "T85n2820_012:1198a23": "提果。",
    "T85n2820_012:1198a24": "觀世音白佛言。世尊。何等為違波羅蜜事。佛",
    "T85n2820_012:1198a25": "告觀世音。當知。有六事。一者欲樂錢財自在",
    "T85n2820_012:1198a26": "增上主自見安樂功德福利。二者隨其所欲",
    "T85n2820_012:1198a27": "縱身口意。三者於他輕慢心不堪忍。四者於",
    "T85n2820_012:1198a28": "諸善法不懃方便。五者習近世間雜亂眾事",
    "T85n2820_012:1198a29": "見聞學識。六者世間戲論作福利見。",
    "T85n2820_012:1198b01": "觀世音白佛言。世尊。此諸波羅蜜有何果報。",
    "T85n2820_012:1198b02": "佛告觀世音。彼亦有六種。一者大財。二者善",
    "T85n2820_012:1198b03": "趣。三者無怨。四者不壞。五者多喜樂眾生增",
    "T85n2820_012:1198b04": "上主。六者無害自身有大堪能。",
    "T85n2820_012:1198b05": "觀世音白佛言。世尊。何故菩薩深樂波羅蜜",
    "T85n2820_012:1198b06": "受果報。佛告觀世音菩薩。有五事。一者諸波",
    "T85n2820_012:1198b07": "羅蜜增上喜樂真實因。二者攝取自他因。三",
    "T85n2820_012:1198b08": "者來世受果報因。四者離煩惱事。五者不往",
    "T85n2820_012:1198b09": "惡趣。",
    "T85n2820_012:1198b10": "觀世音白佛言。世尊。此諸波羅蜜各有何德",
    "T85n2820_012:1198b11": "力。佛告觀世音。當知。各有四種。一者菩薩修",
    "T85n2820_012:1198b12": "諸波羅蜜時捨離慳貪犯戒懈怠亂心諸見。",
    "T85n2820_012:1198b13": "二者為無上菩提真實眾具。三者於現法中",
    "T85n2820_012:1198b14": "攝取自他。四者於未來世得廣大無盡受果",
    "T85n2820_012:1198b15": "報。",
    "T85n2820_012:1198b16": "觀世音白佛言。世尊。此諸波羅蜜何因何果",
    "T85n2820_012:1198b17": "何義。佛告觀世音。此諸波羅蜜悲為因受報。",
    "T85n2820_012:1198b18": "攝眾生為果。滿足大菩提為大義。",
    "T85n2820_012:1198b19": "觀世音白佛言。世尊。若菩薩有無盡財及有",
    "T85n2820_012:1198b20": "悲心者。何故世間有貧窮眾生。佛告觀世音。",
    "T85n2820_012:1198b21": "此是眾生自業過取。若異者他常為作。彼則",
    "T85n2820_012:1198b22": "應有無盡之財。世間何有貧窮眾生。若然者",
    "T85n2820_012:1198b23": "眾生作惡不應為障。觀世音。譬如餓鬼為渴",
    "T85n2820_012:1198b24": "所逼。唯見空壑非彼海過。但彼餓鬼自業過",
    "T85n2820_012:1198b25": "耳。如彼大海無有過。各菩薩無過亦復如是。",
    "T85n2820_012:1198b26": "如彼餓鬼自業果報。眾生業報亦復如是。",
    "T85n2820_012:1198b27": "觀世音白佛言。世尊。一切諸法悉無自性。菩",
    "T85n2820_012:1198b28": "薩以何等波羅蜜取。佛告觀世音。般若波羅",
    "T85n2820_012:1198b29": "蜜。觀世音白佛言。世尊。般若波羅蜜取無自",
    "T85n2820_012:1198c01": "性者。何故不取自性。佛告觀世音。我不說無",
    "T85n2820_012:1198c02": "自性取無自性。然無自性無字。自性彼不能",
    "T85n2820_012:1198c03": "離字說而說。以是故離自性取離自性。",
    "T85n2820_012:1198c04": "大般涅槃經卷第二十二",
    "T85n2820_012:1198c05": "爾時光明。遍照高貴德王菩薩摩訶薩白佛",
    "T85n2820_012:1198c06": "言。世尊。云何布施不得名為檀波羅蜜。云何",
    "T85n2820_012:1198c07": "布施而得名之檀波羅蜜。乃至波若云何不",
    "T85n2820_012:1198c08": "得名般若波羅蜜。云何得名般若波羅蜜。佛",
    "T85n2820_012:1198c09": "言。善男子。菩薩摩訶薩修行方等大般涅槃",
    "T85n2820_012:1198c10": "不聞布施。不見布施。不聞檀波羅蜜。不見",
    "T85n2820_012:1198c11": "檀波羅蜜。乃至不聞般若。不見般若。不聞般",
    "T85n2820_012:1198c12": "若波羅蜜。不見般若波羅蜜。不聞涅槃。不見",
    "T85n2820_012:1198c13": "涅槃。不見大涅槃。菩薩摩訶薩修大涅槃知",
    "T85n2820_012:1198c14": "見法界。解了實相空無所有。無有和合覺知",
    "T85n2820_012:1198c15": "之相。得無漏相．無所作相．如幻化相．熱時炎",
    "T85n2820_012:1198c16": "相．乾闥婆城空處之相。菩薩爾時得如是相。",
    "T85n2820_012:1198c17": "無貪恚癡。不聞不見。是名菩薩摩訶薩真實",
    "T85n2820_012:1198c18": "之相安住實相。菩薩摩訶薩自知。此是檀。此",
    "T85n2820_012:1198c19": "是檀波羅蜜。乃至此是般若。此是般若波羅",
    "T85n2820_012:1198c20": "蜜。此是涅槃。此是大涅槃。善男子。云何是施",
    "T85n2820_012:1198c21": "非波羅蜜。見有乞者然後乃與。是名為施非",
    "T85n2820_012:1198c22": "波羅蜜。若無乞者開心自施。是則名為檀波",
    "T85n2820_012:1198c23": "羅蜜。若時時施。是名為施非波羅蜜。若修常",
    "T85n2820_012:1198c24": "施。是則名為檀波羅蜜。若施他已還生悔心。",
    "T85n2820_012:1198c25": "是名為施非波羅蜜。施已不悔。是則名為檀",
    "T85n2820_012:1198c26": "波羅蜜。菩薩摩訶薩於財物中生四怖心。王",
    "T85n2820_012:1198c27": "賊．水火．歡喜施與。是則名為檀波羅蜜。若望",
    "T85n2820_012:1198c28": "報施。是名為施非波羅蜜。施不望報是則名",
    "T85n2820_012:1198c29": "為檀波羅蜜。若為恐怖名聞利養家法相續",
    "T85n2820_012:1199a01": "天上五欲。為憍慢故。為勝慢故。為知識故。為",
    "T85n2820_012:1199a02": "來報故。如市易法。善男子。大涅槃中如是之",
    "T85n2820_012:1199a03": "事。從無量劫來不聞而聞。尸羅波羅蜜乃至",
    "T85n2820_012:1199a04": "般若波羅蜜。如雜華經中廣說。",
    "T85n2820_012:1199a05": "華嚴經",
    "T85n2820_012:1199a06": "菩薩從初發心所為功德求善知識。往詣諸",
    "T85n2820_012:1199a07": "佛恭敬供養。修習善根。行檀波羅蜜。難捨能",
    "T85n2820_012:1199a08": "施。行尸波羅蜜。棄損天下宮殿眷屬。出家學",
    "T85n2820_012:1199a09": "道淨修禁戒行羼提波羅蜜。一切眾生悉加",
    "T85n2820_012:1199a10": "惡言無量逼切。皆悉能忍行毘梨耶波羅蜜",
    "T85n2820_012:1199a11": "修。諸苦行專求菩提。其心堅固而不退轉行",
    "T85n2820_012:1199a12": "禪波羅蜜。諸方便道滿足清淨禪波羅蜜。於",
    "T85n2820_012:1199a13": "諸三昧而得自在究竟。一切諸三昧海相續",
    "T85n2820_012:1199a14": "次第未曾斷絕。行般若波羅蜜清淨。菩薩圓",
    "T85n2820_012:1199a15": "滿智慧出明淨慧曰。無盡慧藏究竟智海。",
    "T85n2820_012:1199a16": "大集經卷第十六",
    "T85n2820_012:1199a17": "佛言。善男子。若有菩薩行檀波羅蜜時。觀身",
    "T85n2820_012:1199a18": "如幻。觀受如夢。觀於菩提猶如虛空。行施之",
    "T85n2820_012:1199a19": "時不見一法。是名檀波羅蜜不可宣說。若有",
    "T85n2820_012:1199a20": "菩薩觀戒戒地毀戒及地。觀諸眾生無有我性",
    "T85n2820_012:1199a21": "觀於法性。是名持戒。不呰破戒。具足戒已不",
    "T85n2820_012:1199a22": "發三眼。一持戒眼。二破戒眼。三菩薩眼。雖復",
    "T85n2820_012:1199a23": "持戒不求一法。不見菩提去來現在。是名尸",
    "T85n2820_012:1199a24": "波羅蜜不可宣說。若有菩薩觀諸眾生。不生",
    "T85n2820_012:1199a25": "不出而修於忍。觀於菩提眾生諸法皆悉空",
    "T85n2820_012:1199a26": "寂。眾生空中無瞋喜心。亦復不覺一法怨相",
    "T85n2820_012:1199a27": "而修於忍。是名羼提波羅蜜不可宣說。若",
    "T85n2820_012:1199a28": "有菩薩懃行精進。都不見有身口意等。一法",
    "T85n2820_012:1199a29": "是生一法是滅而修精進不壞法界。為度眾",
    "T85n2820_012:1199b01": "生而修莊嚴。於空無我不生錯亂。為欲具",
    "T85n2820_012:1199b02": "足一切佛法而行莊嚴。聞說佛法即是無法。",
    "T85n2820_012:1199b03": "於是事中不生恐怖。清淨莊嚴如來世界。雖",
    "T85n2820_012:1199b04": "復莊嚴觀之如空。亦不莊嚴。轉於法輪。何以",
    "T85n2820_012:1199b05": "故。一切法性不可說故。是名毘梨耶波羅蜜。",
    "T85n2820_012:1199b06": "不可宣說。若有菩薩修禪波羅蜜。修已不見",
    "T85n2820_012:1199b07": "過去心性。淨本性已不見住處。亦復不見貪",
    "T85n2820_012:1199b08": "恚癡心。上中下心及無貪恚愚癡。智慧亦不",
    "T85n2820_012:1199b09": "分別。何以故。如貪恚癡亦復如是。如是觀",
    "T85n2820_012:1199b10": "已亦入禪定。亦不能作平等。亦不能以不平",
    "T85n2820_012:1199b11": "等法而作平等。亦能了知陰界諸入善德淨",
    "T85n2820_012:1199b12": "穢有漏世間出世間生死涅槃對治等法。是",
    "T85n2820_012:1199b13": "名禪波羅蜜不可宣說。云何名為不可宣說",
    "T85n2820_012:1199b14": "般若波羅蜜。若無慧行無我我所。眾生壽命",
    "T85n2820_012:1199b15": "士夫常斷有無等見。欲界色界及無色界。是",
    "T85n2820_012:1199b16": "名無行無有諍訟無去無來。是則名為隨於",
    "T85n2820_012:1199b17": "慧行離無明闇及德邪見。觀如是法即真實",
    "T85n2820_012:1199b18": "觀。善男子。火災起時一切燒盡無明因緣。唯",
    "T85n2820_012:1199b19": "除虛空菩薩行。是不可宣說。般若波羅蜜時",
    "T85n2820_012:1199b20": "亦復如是。無有因緣見一切法本性盡滅。以",
    "T85n2820_012:1199b21": "方便故為諸眾生宣說涅槃。",
    "T85n2820_012:1199b22": "大品經卷第三",
    "T85n2820_012:1199b23": "爾時須菩提白佛言。世尊。何等是菩薩摩訶",
    "T85n2820_012:1199b24": "薩摩訶衍。云何當知。菩薩摩訶薩大乘發趣。",
    "T85n2820_012:1199b25": "是乘發何處。是乘至何處。誰當乘。是乘出者。",
    "T85n2820_012:1199b26": "佛告須菩提。汝問何等是菩薩摩訶薩摩訶",
    "T85n2820_012:1199b27": "衍。須菩提。六波羅蜜。是菩薩摩訶薩摩訶衍。",
    "T85n2820_012:1199b28": "何等六檀波羅蜜。尸羅波羅蜜。羼提波羅蜜。",
    "T85n2820_012:1199b29": "毘梨耶波羅蜜。禪那波羅蜜。般若波羅蜜。云",
    "T85n2820_012:1199c01": "何檀那波羅蜜。須菩提。菩薩摩訶薩應以薩",
    "T85n2820_012:1199c02": "婆若心內外所有布施共一切眾生。迴向阿",
    "T85n2820_012:1199c03": "耨多羅三藐三菩提。須菩提。是名菩薩摩訶",
    "T85n2820_012:1199c04": "薩檀那波羅蜜。用無所得故。云何尸羅波羅",
    "T85n2820_012:1199c05": "蜜。須菩提。菩薩摩訶薩以應薩婆若心自",
    "T85n2820_012:1199c06": "行十善道。亦教他人行十善道。用無所得故。",
    "T85n2820_012:1199c07": "是名菩薩摩訶薩不著尸羅波羅蜜。用無所",
    "T85n2820_012:1199c08": "得故。云何名羼提波羅蜜。須菩提。菩薩摩訶",
    "T85n2820_012:1199c09": "薩以應薩婆若心自具足忍辱。亦教他行忍",
    "T85n2820_012:1199c10": "辱。用無所得故。是名菩薩摩訶薩羼提波羅",
    "T85n2820_012:1199c11": "蜜。云何名毘梨耶波羅蜜。須菩提。菩薩摩訶",
    "T85n2820_012:1199c12": "薩以應薩婆若心行五波羅蜜懃修不息。亦",
    "T85n2820_012:1199c13": "安立一切眾生於五波羅蜜。用無所得故。是",
    "T85n2820_012:1199c14": "名菩薩摩訶薩毘梨耶波羅蜜。云何名禪那",
    "T85n2820_012:1199c15": "波羅蜜。須菩提。菩薩摩訶薩以應薩婆若心",
    "T85n2820_012:1199c16": "自以方便入諸禪不隨禪生。亦教他令入諸",
    "T85n2820_012:1199c17": "禪。用無所得故。是名菩薩摩訶薩禪那波羅",
    "T85n2820_012:1199c18": "蜜。云何名般若波羅蜜。須菩提。菩薩摩訶薩",
    "T85n2820_012:1199c19": "以應薩婆若心不著一切法。亦觀一切法性。",
    "T85n2820_012:1199c20": "用無所得故。亦教他不著一切法。亦觀一切",
    "T85n2820_012:1199c21": "法性。用無所得故。是名菩薩摩訶薩般若波",
    "T85n2820_012:1199c22": "羅蜜。須菩提是為菩薩摩訶薩摩訶衍。",
    "T85n2820_012:1199c23": "集一切福德經卷第二",
    "T85n2820_012:1199c24": "復次那羅延菩薩。若知施及菩提眾生如來",
    "T85n2820_012:1199c25": "等無二行。持戒菩提眾生如來等無二行。忍",
    "T85n2820_012:1199c26": "辱菩提眾生如來等無二行。精進菩提眾生",
    "T85n2820_012:1199c27": "行。智慧菩提眾生如來等無二行。菩薩如是",
    "T85n2820_012:1199c28": "行六波羅蜜。則不壞則行之性相。菩薩如是",
    "T85n2820_012:1199c29": "修行菩提。",
    "T85n2820_012:1200a01": "佛說淨業障經一卷",
    "T85n2820_012:1200a02": "佛告文殊師利。夫障礙者。貪欲是障礙。瞋恚",
    "T85n2820_012:1200a03": "是障礙。愚癡是障礙。布施是障礙。持戒是障",
    "T85n2820_012:1200a04": "礙。忍辱是障礙。精進是障。禪定是障礙。智",
    "T85n2820_012:1200a05": "慧是障礙。文殊師利取要言之。若於諸法有",
    "T85n2820_012:1200a06": "縛有解。當知。如是皆是障礙。爾時文殊師利",
    "T85n2820_012:1200a07": "法王子白佛言。世尊。云何布施持戒忍辱精",
    "T85n2820_012:1200a08": "進禪定智慧是障礙法。佛告文殊師利法王",
    "T85n2820_012:1200a09": "子。一切諸法性無障礙。而諸凡夫愚小無智",
    "T85n2820_012:1200a10": "自生分別。於施持戒忍辱精進禪定智慧而作",
    "T85n2820_012:1200a11": "障礙。所以者何。文殊師利。凡夫之人行布施",
    "T85n2820_012:1200a12": "時。於慳眾生不生恭敬。以不恭敬便生瞋心。",
    "T85n2820_012:1200a13": "以瞋心故墮大地獄。自身持戒。見犯戒者而",
    "T85n2820_012:1200a14": "生輕慢。說其遇惡令他聞之生不恭敬。以不",
    "T85n2820_012:1200a15": "恭敬故墮於惡趣。自修忍辱。以忍辱故而生",
    "T85n2820_012:1200a16": "憍心。我是忍辱餘人麁惡。以是忍故而生放",
    "T85n2820_012:1200a17": "逸。當知。即是眾惡之本。自行精進。於懈怠者",
    "T85n2820_012:1200a18": "生如是念。如此愚人不應貪他信施供養。乃",
    "T85n2820_012:1200a19": "至不應受一飲水。常於己身而起貢高卑下",
    "T85n2820_012:1200a20": "他人。當知。是輩愚小無智。自行禪定。見我",
    "T85n2820_012:1200a21": "想者。發如是念。我常修定。其餘比丘多諸亂",
    "T85n2820_012:1200a22": "心說於邪論。如此之人去道尚遠。何能得佛。",
    "T85n2820_012:1200a23": "作是念時隨所起念一念一劫還受生死。甫",
    "T85n2820_012:1200a24": "當更修菩提之道。自恃多聞。於無名法以不",
    "T85n2820_012:1200a25": "真智妄生分別。見有所得起大憍慢。我說是",
    "T85n2820_012:1200a26": "輩是大愚癡無智之人。諸覺所覆非是大人。",
    "T85n2820_012:1200a27": "雖復志求大乘之道。作如是言。我當於世為",
    "T85n2820_012:1200a28": "最為勝。而聲聞小乘之人不生恭敬。輕慢惡",
    "T85n2820_012:1200a29": "賤說其過罪。以其惡心說麁惡語故而墮惡",
    "T85n2820_012:1200b01": "趣。",
    "T85n2820_012:1200b02": "十波羅蜜法門",
    "T85n2820_012:1200b03": "檀波羅蜜。尸波羅蜜。羼提波羅蜜。毘梨耶波",
    "T85n2820_012:1200b04": "羅蜜。禪波羅蜜。般若波羅蜜。方便波羅蜜。願",
    "T85n2820_012:1200b05": "波羅蜜。力波羅蜜。智波羅蜜。",
    "T85n2820_012:1200b06": "寶雲經卷第一",
    "T85n2820_012:1200b07": "菩薩成就十法能具足檀。何等為十。法施具",
    "T85n2820_012:1200b08": "足。無畏施具足。財施具足。不望報施具足。",
    "T85n2820_012:1200b09": "憐愍施具足。不輕心施具足。尊重施具足。",
    "T85n2820_012:1200b10": "恭敬承事施具足。不求有施具足。清淨施具",
    "T85n2820_012:1200b11": "足。云何名菩薩法施具足無希望心。自受持",
    "T85n2820_012:1200b12": "法為人演說。不求利養不為名譽。為除一切",
    "T85n2820_012:1200b13": "眾生遇惡不為於利。心無高下平等說法。是",
    "T85n2820_012:1200b14": "名菩薩法施具足。云何名菩薩無畏施具足。",
    "T85n2820_012:1200b15": "菩薩自離刀杖亦教人離刀杖。於一切眾生",
    "T85n2820_012:1200b16": "生父母想男女相親友想。是名無畏施具足。",
    "T85n2820_012:1200b17": "云何名菩薩財施具足。菩薩見眾生多作諸",
    "T85n2820_012:1200b18": "惡。便積聚財寶而施與之。令離惡業安置善",
    "T85n2820_012:1200b19": "處。有聞佛說。檀但是菩薩除慳貪妬嫉之垢。",
    "T85n2820_012:1200b20": "是名菩薩財施滿足。云何不望報施具足。不",
    "T85n2820_012:1200b21": "為得眷屬故施。不為得親友故施。不為欲故",
    "T85n2820_012:1200b22": "施。是名不望報施具足。云何成就憐愍施具",
    "T85n2820_012:1200b23": "足。菩薩見眾生飢渴受苦裸形弊衣無所衣",
    "T85n2820_012:1200b24": "戶無歸無趣無居止處離於福業。便生慇重",
    "T85n2820_012:1200b25": "憐愍之心。我今為苦眾生作衣服飲食乃至",
    "T85n2820_012:1200b26": "歸衣舍宅。現有財物悉施與之。雖作是施",
    "T85n2820_012:1200b27": "而不生念存有我人財物等想。是名憐愍施",
    "T85n2820_012:1200b28": "具足。云何名不輕心施具足。不分別施等大",
    "T85n2820_012:1200b29": "悲施。不輕心施。心不悋惜施。不瞋忿施。不憍",
    "T85n2820_012:1200c01": "逸施。不為得名稱施。尊重恭敬施自手施。如",
    "T85n2820_012:1200c02": "此等施。是名不輕心施具足。云何名承事施",
    "T85n2820_012:1200c03": "具足。若同梵行可尊事者。若和上阿闍梨等。",
    "T85n2820_012:1200c04": "如是之人深生慇重。起迎合掌瞻仰恭敬。若",
    "T85n2820_012:1200c05": "有所作躬代營佐。是名承事施。云何名恭敬",
    "T85n2820_012:1200c06": "具足。供養佛供養法供養僧。香華伎樂違",
    "T85n2820_012:1200c07": "遶如來塔塗掃佛地。若諸塔廟朽故崩落修",
    "T85n2820_012:1200c08": "復嚴飾。是名恭敬施。云何不求有施。菩薩施",
    "T85n2820_012:1200c09": "時不生是念。我當生天。亦不生念。我當為王",
    "T85n2820_012:1200c10": "及諸輔相大臣官屬。是名不求有施。云何清",
    "T85n2820_012:1200c11": "淨施。菩薩諦觀此施。無姤無穢無雜。是名清",
    "T85n2820_012:1200c12": "淨施。善男子。具此十事。是名具足於檀。",
    "T85n2820_012:1200c13": "復有十法成就淨戒。何等為十。善多波羅提",
    "T85n2820_012:1200c14": "木叉戒。善事菩薩蜜緻戒。滅諸煩惱戒。除不",
    "T85n2820_012:1200c15": "善覺戒。怖畏惡業戒。於小罪中常生驚怖戒。",
    "T85n2820_012:1200c16": "心常恐畏戒。受持投陀堅固不闕戒。持不為",
    "T85n2820_012:1200c17": "求有造業戒。淨三業戒。善男子。云何名善",
    "T85n2820_012:1200c18": "學波羅提木叉戒。菩薩於戒律諸經是佛所",
    "T85n2820_012:1200c19": "制。皆專心受持。不為種族故持戒。不為我見",
    "T85n2820_012:1200c20": "故持戒。不為攝徒眾故持。不見他瑕缺而輕",
    "T85n2820_012:1200c21": "毀戒。是名持波羅提木叉戒。云何菩薩善持",
    "T85n2820_012:1200c22": "蜜緻戒。諸餘菩薩威儀戒行。我亦當學如法",
    "T85n2820_012:1200c23": "修行。及餘經中諸菩薩戒悉具修行。是名菩",
    "T85n2820_012:1200c24": "薩戒。云何名菩薩滅。一切結使皆悉焦燃。貪",
    "T85n2820_012:1200c25": "欲瞋恚愚癡及餘纏障一切眾具亦皆焦燃。",
    "T85n2820_012:1200c26": "於貪欲處生法。能起欲處皆悉除斷。是名菩",
    "T85n2820_012:1200c27": "薩焦燃煩惱戒。云何名菩薩除不善覺戒。住",
    "T85n2820_012:1200c28": "於空靜阿練若處。作如是念。我今遠離於憒",
    "T85n2820_012:1200c29": "閙處。在閑靜地履行佛教。是名菩薩除不善",
    "T85n2820_012:1201a01": "覺。云何名菩薩怖畏惡業。觀察選擇曾聞佛",
    "T85n2820_012:1201a02": "說。專心修福堅持淨戒善學智慧。以是因故",
    "T85n2820_012:1201a03": "最得勝報。具禪德業遠離諸惡。是名怖畏惡",
    "T85n2820_012:1201a04": "業。云何名菩薩畏於微惡。於小罪邊常生大",
    "T85n2820_012:1201a05": "畏心。終不輕微小之惡。以何因緣曾聞佛說。",
    "T85n2820_012:1201a06": "少毒殺人。況復多毒。微細惡中尚能將人至",
    "T85n2820_012:1201a07": "三惡道。況復多惡而心不畏。是名菩薩畏",
    "T85n2820_012:1201a08": "微小惡。云何菩薩心常恐畏。為人體信婆羅",
    "T85n2820_012:1201a09": "門剎利居士等。以體信故即寄金銀種種珍",
    "T85n2820_012:1201a10": "寶。信心用付不立時證。菩薩終不生於隱",
    "T85n2820_012:1201a11": "匿之心。若佛物法物僧祇物四方僧物。菩薩",
    "T85n2820_012:1201a12": "寧當自食己肉終不侵他。若飯若食供身之",
    "T85n2820_012:1201a13": "具終不輒毀。是名菩薩心常恐畏。云何名菩",
    "T85n2820_012:1201a14": "薩受持頭陀法堅固不闕。若魔眷屬及諸天。",
    "T85n2820_012:1201a15": "以妙財色欲來擾逼菩薩。菩薩即時志固不",
    "T85n2820_012:1201a16": "動而心不毀。是名菩薩受持頭陀法堅固不",
    "T85n2820_012:1201a17": "闕。云何名菩薩持戒不為求有造業。菩薩",
    "T85n2820_012:1201a18": "持戒不求世間果報。但為滿足一切善法得",
    "T85n2820_012:1201a19": "無上道。是名菩薩持戒不為具有造業。云何",
    "T85n2820_012:1201a20": "名菩薩淨於三業。云何淨身業離殺盜婬。以",
    "T85n2820_012:1201a21": "是義故名為淨身業。云何離於口業。離惡口",
    "T85n2820_012:1201a22": "妄言兩舌綺語。是故名為淨於口業。云何名",
    "T85n2820_012:1201a23": "淨於意業。除貪瞋癡邪見。是名淨於意業。是",
    "T85n2820_012:1201a24": "名菩薩淨於三業。善男子。具此十事。是名菩",
    "T85n2820_012:1201a25": "菩成就淨戒。",
    "T85n2820_012:1201a26": "復有十法能淨於忍。何等為十。內忍。外忍。法",
    "T85n2820_012:1201a27": "忍。隨佛教忍。無方所忍。所修處處忍。悲所為",
    "T85n2820_012:1201a28": "忍。不逼惱忍。誓悲忍。願忍。云何名菩薩內",
    "T85n2820_012:1201a29": "忍。菩薩飢渴寒熱憂悲疼痛身心楚切。能自",
    "T85n2820_012:1201b01": "忍受不為苦惱。是名菩薩內忍。云何名菩薩",
    "T85n2820_012:1201b02": "外忍。菩薩從他聞惡言罵詈毀辱誹謗。或",
    "T85n2820_012:1201b03": "毀辱父母兄弟姊妹眷族和上阿闍梨師徒同",
    "T85n2820_012:1201b04": "學。或聞毀佛法僧有如是種種毀呰菩薩。忍",
    "T85n2820_012:1201b05": "辱不生瞋恚。是名菩薩外忍。云何名菩薩法",
    "T85n2820_012:1201b06": "忍。佛於諸經說微妙義。諸法寂靜諸法寂滅。",
    "T85n2820_012:1201b07": "如涅槃相不驚不怖。菩薩菩薩作念言。我若",
    "T85n2820_012:1201b08": "不解是經不知是法。終不得阿耨多羅三藐",
    "T85n2820_012:1201b09": "三菩提。故菩薩懃求諮問讀誦。是名菩薩法",
    "T85n2820_012:1201b10": "忍。云何名菩薩隨佛教忍。菩薩瞋惱毒心起",
    "T85n2820_012:1201b11": "時。作是思惟。此身從何而生從何而滅。從我",
    "T85n2820_012:1201b12": "生者何者是我。從彼生者何者是彼。法相如",
    "T85n2820_012:1201b13": "是從何因緣起。菩薩作是思惟時。不見所從",
    "T85n2820_012:1201b14": "生亦不見所緣起。亦不見從我生。亦不見從",
    "T85n2820_012:1201b15": "彼起。亦不見從因緣生。作是思惟。亦不瞋",
    "T85n2820_012:1201b16": "亦不惱亦不毒。瞋恚之心即便減少。是名菩",
    "T85n2820_012:1201b17": "薩隨佛教忍。云何名菩薩無方所忍。或有夜",
    "T85n2820_012:1201b18": "忍晝不忍。或晝忍夜不忍。或彼方忍此方不",
    "T85n2820_012:1201b19": "忍。或此方忍彼方不忍。或知識邊忍不知識",
    "T85n2820_012:1201b20": "邊不忍。或不知識邊忍知識邊不忍。菩薩不",
    "T85n2820_012:1201b21": "爾。一一切時一切方常生忍心。是名菩薩無",
    "T85n2820_012:1201b22": "方所忍。云何名菩薩處處忍。有人於父母師",
    "T85n2820_012:1201b23": "長夫妻男女大小內外如是中生忍。餘則不",
    "T85n2820_012:1201b24": "忍。菩薩忍者則不如是。如父母邊生忍。旃",
    "T85n2820_012:1201b25": "陀羅邊生忍亦爾。是名菩薩修處處忍。云何",
    "T85n2820_012:1201b26": "名菩薩非所為忍。不以事故生忍。不以利故",
    "T85n2820_012:1201b27": "生忍。不以畏故生忍。不以受他恩故生忍。不",
    "T85n2820_012:1201b28": "以相親友故生忍。不以愧赧故生忍。菩薩常",
    "T85n2820_012:1201b29": "修於忍。是名菩薩非所為忍。云何名菩薩不",
    "T85n2820_012:1201c01": "逼惱忍。若瞋因緣煩惱未起不名為忍。若遇",
    "T85n2820_012:1201c02": "瞋因緣時。捲打刀杖手脚蹴蹹惡口罵詈。於",
    "T85n2820_012:1201c03": "如是中心不動者則名為忍。菩薩若有人來",
    "T85n2820_012:1201c04": "起發瞋恚亦忍。不起發瞋恚亦忍。是名菩薩",
    "T85n2820_012:1201c05": "不逼惱忍。云何名菩薩悲心忍。爾時菩薩。若",
    "T85n2820_012:1201c06": "作王若王等有功業。為苦器眾生而作其生。",
    "T85n2820_012:1201c07": "是苦眾生若來罵辱觸惱之時。菩薩不以我",
    "T85n2820_012:1201c08": "是主故而生瞋恚。如是眾生我當拔濟常擁",
    "T85n2820_012:1201c09": "護。云何而得生於瞋惱。是故我今悲心憐愍",
    "T85n2820_012:1201c10": "不生忿恚。是名菩薩悲心忍。云何名菩薩誓",
    "T85n2820_012:1201c11": "願忍。菩薩。我先諸佛前曾作師子吼發誓願",
    "T85n2820_012:1201c12": "言。我當成佛於一切生死於泥中為拔諸苦",
    "T85n2820_012:1201c13": "眾生。我今欲拔不應瞋恚於彼。若我不忍尚",
    "T85n2820_012:1201c14": "不自度況利眾生。以是因緣。當修於忍不應",
    "T85n2820_012:1201c15": "生瞋。是名菩薩大誓願忍。善男子。具此十事。",
    "T85n2820_012:1201c16": "是名菩薩能淨於忍。",
    "T85n2820_012:1201c17": "復有十法。名為精進滿足。何等為十。如金剛",
    "T85n2820_012:1201c18": "精進。無等精進。處中精進。顯勝精進。熾盛",
    "T85n2820_012:1201c19": "精進。常恒精進。淨精進。不共二乘精進。不輕",
    "T85n2820_012:1201c20": "賤精進。不良轉精進。云何如何如金剛精進。",
    "T85n2820_012:1201c21": "未解者令解。未涅槃者令得涅槃。未安者令",
    "T85n2820_012:1201c22": "安。未度者令度。是名如金剛精進魔不能壞。",
    "T85n2820_012:1201c23": "云何無等精進。爾時菩薩所行精進。超諸菩",
    "T85n2820_012:1201c24": "薩百千萬億一切諸佛善法。以精進力故力",
    "T85n2820_012:1201c25": "故悉能攝取。一切惡法無二捨離。是則名為",
    "T85n2820_012:1201c26": "無等精進。云何名處中精。懃不過分亦不解",
    "T85n2820_012:1201c27": "退。如是精進名為處中精進。云何名高勝精",
    "T85n2820_012:1201c28": "進。菩薩發大精進。願使現身如佛色相。若我",
    "T85n2820_012:1201c29": "得佛。無見頂相圓光一尋。佛之相好無礙智",
    "T85n2820_012:1202a01": "慧大自在者願我悉得。是名名高勝精進。云",
    "T85n2820_012:1202a02": "何名熾盛精進。譬如真金無有垢穢。菩薩精",
    "T85n2820_012:1202a03": "進亦復如是。無諸姤穢。除如是垢障。是名菩",
    "T85n2820_012:1202a04": "薩熾盛精進。云何名常恒精進。舉動威儀不",
    "T85n2820_012:1202a05": "離精進。行住坐臥不曾休廢身心不懈。是名",
    "T85n2820_012:1202a06": "菩薩常恒精進。云何名清淨精進。如上常恒",
    "T85n2820_012:1202a07": "精進。有所起所惡不善之業能障道法。皆悉",
    "T85n2820_012:1202a08": "除斷一切善法。皆悉修廣增長熾盛。乃至微",
    "T85n2820_012:1202a09": "細一念之惡不令得起況復大惡。是名菩薩",
    "T85n2820_012:1202a10": "清淨精進。云何名不共二乘精進。菩薩周遍",
    "T85n2820_012:1202a11": "十方。猛火熾盛。如此世界外。有極苦眾生。菩",
    "T85n2820_012:1202a12": "薩能忍大火。過無量恒河沙世界。拔濟一眾",
    "T85n2820_012:1202a13": "生苦。為一尚爾。況多眾生。一切外道二乘所",
    "T85n2820_012:1202a14": "不能及。是名不共二乘精進。云何名不自輕",
    "T85n2820_012:1202a15": "賤精進。菩薩作是思性。三世諸佛。皆從微",
    "T85n2820_012:1202a16": "少精進修無量德。乃能久積苦行成等正覺。",
    "T85n2820_012:1202a17": "是名菩薩不自輕賤精進。云何名不退轉精",
    "T85n2820_012:1202a18": "進。菩薩不以己身精進微薄。不以貧窮有少",
    "T85n2820_012:1202a19": "財寶而生捨心。常修精進。寧為眾生久處地",
    "T85n2820_012:1202a20": "獄。是名菩薩不退轉精進。具此十事。是名",
    "T85n2820_012:1202a21": "菩薩滿足精進。",
    "T85n2820_012:1202a22": "復有十法。名具禪波羅蜜。何等為十。多集福",
    "T85n2820_012:1202a23": "德禪。深厭諸惡禪。能懃精進禪。具於多聞禪。",
    "T85n2820_012:1202a24": "不顛倒解禪。解法向法禪。利根聰明禪。有純",
    "T85n2820_012:1202a25": "善心禪。解定智禪。不著禪相禪。云何為多",
    "T85n2820_012:1202a26": "集福德。久於大乘積集善根。在所生處常護",
    "T85n2820_012:1202a27": "持戒增長善法。云何名為深厭諸惡。言察諸",
    "T85n2820_012:1202a28": "法。世間大苦常為災患之所逼惱。無有暫亭。",
    "T85n2820_012:1202a29": "常為眾苦。無明所盲皆因愛欲欲為根本。我。",
    "T85n2820_012:1202b01": "根不應同於凡夫觀近於欲。云何名為能懃",
    "T85n2820_012:1202b02": "精進。剃除鬚髮捨離產業。出家學道發大精",
    "T85n2820_012:1202b03": "進未得善法者能令使得。云何名具於多聞。",
    "T85n2820_012:1202b04": "於世諦第一義諦悉能宣說。云何名不顛倒",
    "T85n2820_012:1202b05": "解。善知世諦即第一義諦。善知不顛倒法",
    "T85n2820_012:1202b06": "如法體相。云何名解法向法。正見正志正語",
    "T85n2820_012:1202b07": "正業正命正方便正念正定見正道。利根聰",
    "T85n2820_012:1202b08": "明者利根轉勝。純善心者。菩薩善心起時。能",
    "T85n2820_012:1202b09": "迴貪瞋癡能欲愛。能除欲樂。能除欲著。以",
    "T85n2820_012:1202b10": "善心故令欲不起。解定智禪者。善持其心調",
    "T85n2820_012:1202b11": "煩其心。善持諸法調伏諸見。不著禪相禪者。",
    "T85n2820_012:1202b12": "菩薩雖入滅定。而不捨教化眾捨。乃至起慈",
    "T85n2820_012:1202b13": "悲喜捨亦復如是。菩薩爾時便獲五神道。而",
    "T85n2820_012:1202b14": "不以十二門禪五神通等以為自足。方求上",
    "T85n2820_012:1202b15": "法在嚴之具功德滿足具此十事。是名菩薩",
    "T85n2820_012:1202b16": "具禪波羅蜜。",
    "T85n2820_012:1202b17": "復有十法。名為智慧滿足。何等為十。具無我",
    "T85n2820_012:1202b18": "善。解業報。善解有為。善解生死相續不絕。",
    "T85n2820_012:1202b19": "善解生死出要之法。善解聲聞辟支二乘之",
    "T85n2820_012:1202b20": "法。善解摩訶衍。善解遮魔業智慧不顛倒智",
    "T85n2820_012:1202b21": "慧無等智慧。云向具無我善根。菩薩以智",
    "T85n2820_012:1202b22": "觀察色受想行識。不生不起不見起因。第一",
    "T85n2820_012:1202b23": "義諦不見不生不起。世諦第一義諦。但有假",
    "T85n2820_012:1202b24": "名而無實體。雖知諸法處寂。而不捨於精進。",
    "T85n2820_012:1202b25": "深矜一切眾生。是名菩薩無我善根。云何善",
    "T85n2820_012:1202b26": "知業報。菩薩雖知業報不斷不常而受不捨。",
    "T85n2820_012:1202b27": "是名菩薩善知業報。云何名善知有為而不",
    "T85n2820_012:1202b28": "取有為相。如實正見知有為法迅速不亭。念",
    "T85n2820_012:1202b29": "念流動。以是因緣深樂涅槃厭惡生死。是名",
    "T85n2820_012:1202c01": "菩薩善知有為法。云何善解生死流轉。菩薩",
    "T85n2820_012:1202c02": "觀察一切眾生。無明所盲漂流生死。恒愛羂",
    "T85n2820_012:1202c03": "諸結所縛。是故菩薩正觀生死如實而知。是",
    "T85n2820_012:1202c04": "名菩薩□解生死流轉。云何善解生死出要",
    "T85n2820_012:1202c05": "之法。無無明則無行。無生則無老死憂悲苦",
    "T85n2820_012:1202c06": "惱眾苦聚集。菩薩以實知見十二因緣。是名",
    "T85n2820_012:1202c07": "菩薩善解生死出要之法。云何善解聲聞辟",
    "T85n2820_012:1202c08": "支二乘之法。觀察如此法時。成須陀洹。辟支",
    "T85n2820_012:1202c09": "佛法而不取證。何以故。我攝受一切眾生故。",
    "T85n2820_012:1202c10": "以是故我今不應獨出生死。是名菩薩善解",
    "T85n2820_012:1202c11": "聲聞辟支佛法。云何善解摩訶衍法。菩薩善",
    "T85n2820_012:1202c12": "學解一切諸法而不得諸法相。以是因緣相",
    "T85n2820_012:1202c13": "貌而不墮於斷見。是名菩薩善解摩訶衍。云",
    "T85n2820_012:1202c14": "何名菩薩善知遮魔業智慧。菩薩善知不親",
    "T85n2820_012:1202c15": "近惡知識。亦不至惡國而常遠離世俗談話。",
    "T85n2820_012:1202c16": "一切結使能障菩提者悉皆遠離。善知對治",
    "T85n2820_012:1202c17": "法。是名菩薩善知遮魔業智慧。云何名不顛",
    "T85n2820_012:1202c18": "倒智慧。善學世諦第一義諦及諸經諸。雖明",
    "T85n2820_012:1202c19": "知世典。而常尊佛法以為眾勝。終不染於外",
    "T85n2820_012:1202c20": "道邪見。是名菩薩不顛倒智慧。云何名無等",
    "T85n2820_012:1202c21": "智慧。不見若天若人沙門婆羅門及諸外道",
    "T85n2820_012:1202c22": "與菩薩智慧等者。是名無等智慧。具此十事。",
    "T85n2820_012:1202c23": "是名菩薩滿足智慧。",
    "T85n2820_012:1202c24": "復有十法。名滿足方便。何等為十。方便迴向。",
    "T85n2820_012:1202c25": "善迴外道諸見。善迴五塵。善除疑悔。善救護",
    "T85n2820_012:1202c26": "眾生。善知眾生齊命。善受供養。善移聲聞辟",
    "T85n2820_012:1202c27": "支佛乘學者入於大乘。善知示教利喜。善知",
    "T85n2820_012:1202c28": "供養恭敬。云何方便迴向。一切所有善華若",
    "T85n2820_012:1202c29": "華菓。若香若香樹。若寶若寶樹。若疊若疊樹。",
    "T85n2820_012:1203a01": "一切空澤壙野無主非我所諸物。盡皆晝三",
    "T85n2820_012:1203a02": "時夜三時迴心施佛一切菩薩及諸眾生。若",
    "T85n2820_012:1203a03": "起一念善根身心隨喜。是名方便迴向。云何",
    "T85n2820_012:1203a04": "名善迴外道諸見。能令異學九十六種調伏",
    "T85n2820_012:1203a05": "出家。欲調伏時要先恭事。現為弟子外道所",
    "T85n2820_012:1203a06": "有威儀法則。悉皆習學究盡勝彼。令調伏已",
    "T85n2820_012:1203a07": "而反制之。使為弟子信受其語。乃以正道誘",
    "T85n2820_012:1203a08": "化其心令立佛法。是名菩薩善調外道諸見。",
    "T85n2820_012:1203a09": "云何名善迴五塵。見諸眾生貪欲熾盛。現",
    "T85n2820_012:1203a10": "作女身。端正殊妙超諸女人。使彼染著。即復",
    "T85n2820_012:1203a11": "瑯身變為死屍。膖脹臭爛。菩薩爾時即服本",
    "T85n2820_012:1203a12": "身而說法要。是名菩薩善迴五塵。云何名善",
    "T85n2820_012:1203a13": "除疑悔。若眾生作五逆罪及餘諸惡。愁憂",
    "T85n2820_012:1203a14": "悔恨。菩薩有復化作父母而逆加害。我真汝",
    "T85n2820_012:1203a15": "伴同作逆罪。菩薩便為說種種法。令彼逆罪",
    "T85n2820_012:1203a16": "即得輕微。是名菩薩善除疑悔。云何名善能",
    "T85n2820_012:1203a17": "救拔眾生。菩薩觀彼眾生。堪為法器而造諸",
    "T85n2820_012:1203a18": "惡。菩薩即為現形種種說法。應見王身得度",
    "T85n2820_012:1203a19": "者。即現王身。所應見者。皆為現之。是名菩",
    "T85n2820_012:1203a20": "薩善能救拔眾生。云何名善知眾生濟命。見",
    "T85n2820_012:1203a21": "眾生無所勘任不識正法。唯知貪欲飲食衣",
    "T85n2820_012:1203a22": "服更無餘求。菩薩爾時為示算數醫方種種",
    "T85n2820_012:1203a23": "伎術。如是善者皆令學習。悉令不之衣服飲",
    "T85n2820_012:1203a24": "食。是名菩薩知眾生濟命。云何名受供養。菩",
    "T85n2820_012:1203a25": "薩爾時得大寶樹。如須彌能受之。若得少施",
    "T85n2820_012:1203a26": "微豪縷綖亦皆受用。以何緣故大小皆受。見",
    "T85n2820_012:1203a27": "眾生慳貪嫉妬無有施心。隨所施為說法。是",
    "T85n2820_012:1203a28": "名名菩薩善解受供養。云何名善能移於二",
    "T85n2820_012:1203a29": "乘入於大乘。見眾生勘任大器。乃作聲聞辟",
    "T85n2820_012:1203b01": "支佛二乘精進勤修苦行。爾時菩薩令住大",
    "T85n2820_012:1203b02": "乘。捨於小心。為繼佛種不斷三寶故。是名",
    "T85n2820_012:1203b03": "菩薩移於二乘安住大乘。云何善能示教利",
    "T85n2820_012:1203b04": "喜。未發菩提心者能令發心。即為說法。令其",
    "T85n2820_012:1203b05": "歡喜修或行。是名菩薩善能示教利喜。云何",
    "T85n2820_012:1203b06": "善能恭敬供養三寶。出家菩薩少欲知足不",
    "T85n2820_012:1203b07": "積財寶。唯以法施為利。即自思惟種種運心",
    "T85n2820_012:1203b08": "供養諸佛。如是思惟已便能具足六度。以種",
    "T85n2820_012:1203b09": "種供養而具檀波羅蜜。恒與一切眾生善。是",
    "T85n2820_012:1203b10": "名尸波羅蜜。喜忍樂。是名羼提波羅蜜。身心",
    "T85n2820_012:1203b11": "不懈。是名毘梨耶波羅蜜。專心不散。是名",
    "T85n2820_012:1203b12": "禪波羅蜜。莊嚴眾行皆悉具足。是名般若波",
    "T85n2820_012:1203b13": "羅蜜。菩薩如是靜處思惟時。能具足六波羅",
    "T85n2820_012:1203b14": "蜜。是名菩薩善解供養恭敬三寶。具此十事。",
    "T85n2820_012:1203b15": "是名菩薩具足方便。",
    "T85n2820_012:1203b16": "復有十法名發願。何等為十。不作卑下發願。",
    "T85n2820_012:1203b17": "不畏生死發願。出過一切眾生發願。一切諸",
    "T85n2820_012:1203b18": "佛讚歎發願。能摧伏一切魔發願。不為他教",
    "T85n2820_012:1203b19": "故發願。無邊發願。不恐畏發願。無憂發願具",
    "T85n2820_012:1203b20": "足發願。云何不作卑下發願。不為三有受樂",
    "T85n2820_012:1203b21": "故發願。是名菩薩不卑下發願。云何不畏生",
    "T85n2820_012:1203b22": "死發願。不求二乘不為厭惡生死。不為滅除",
    "T85n2820_012:1203b23": "生死故發願。是名菩薩不畏生死發願。云何",
    "T85n2820_012:1203b24": "名出過一切眾生發願。菩薩願使一切四生",
    "T85n2820_012:1203b25": "眾生悉成菩提。而我或入涅槃。或不入涅槃。",
    "T85n2820_012:1203b26": "是名菩薩出過一切眾生發願。云何名一切",
    "T85n2820_012:1203b27": "諸佛讚歎發願。菩薩發願。化一切眾生。皆行",
    "T85n2820_012:1203b28": "菩薩道乃至坐於道場。我當勸請令久住世",
    "T85n2820_012:1203b29": "利益眾生。是名菩薩一切諸佛讚歎發願。云",
    "T85n2820_012:1203c01": "何名摧伏一切諸魔發願。願使一切眾生成",
    "T85n2820_012:1203c02": "佛時。佛時國土不聞惡魔名字。是名菩薩",
    "T85n2820_012:1203c03": "摧伏一切諸魔發願。云何名不為他故發願。",
    "T85n2820_012:1203c04": "終不受他教故。發菩提心。自以智慧觀察世",
    "T85n2820_012:1203c05": "界眾生受無量苦。為拔濟故發菩提心。是名",
    "T85n2820_012:1203c06": "菩薩不為他故發願。云何名無邊發願。菩薩",
    "T85n2820_012:1203c07": "不為方所少緣發願。從初發意行六波羅蜜。",
    "T85n2820_012:1203c08": "乃至坐於道場。於一一善心中我皆隨喜。是",
    "T85n2820_012:1203c09": "無邊發願。云何名不恐畏發願菩薩。從初發",
    "T85n2820_012:1203c10": "心聞深妙法不生驚畏。聞佛本行無量功德",
    "T85n2820_012:1203c11": "不生驚畏。佛所成熟眾生無量無邊。非我智",
    "T85n2820_012:1203c12": "力之所能知。唯佛與佛乃能究竟。是名菩薩",
    "T85n2820_012:1203c13": "不恐畏發願。云何名無憂發願。菩薩見諸眾",
    "T85n2820_012:1203c14": "生癡無慧目。[怡台+龍]戾歎調少智眾生。愚癡瘖",
    "T85n2820_012:1203c15": "瘂無涅槃分不生信心。而為一切諸佛菩薩",
    "T85n2820_012:1203c16": "之所棄捨。如此眾生我皆調伏。乃至坐於道",
    "T85n2820_012:1203c17": "場。是名無憂發願。云何名具足發願。菩薩發",
    "T85n2820_012:1203c18": "心誓願降魔成阿耨菩提。是名具足發願。具",
    "T85n2820_012:1203c19": "此十事。是名方便發願。",
    "T85n2820_012:1203c20": "復有十法名力具足。何等為十。人不輕力。不",
    "T85n2820_012:1203c21": "為他所伏力。具福業力。具智慧力。具徒眾力。",
    "T85n2820_012:1203c22": "得神通力。自在之力。陀羅尼力。菩薩定特不",
    "T85n2820_012:1203c23": "可動力。所言無二力。云何名人不輕力。一切",
    "T85n2820_012:1203c24": "外道聲聞二乘無能過者。一切眾生亦無有",
    "T85n2820_012:1203c25": "與菩薩力等者。是名菩薩人不輕力。云何名",
    "T85n2820_012:1203c26": "具福業力。無有世間出世間所修之福功德",
    "T85n2820_012:1203c27": "莊嚴能與菩薩力齊等者。名菩薩具福業力。",
    "T85n2820_012:1203c28": "云何名具智慧力。菩薩智力有所舉動。於前",
    "T85n2820_012:1203c29": "後際無有錯謬。是名菩薩具智慧力。云何名",
    "T85n2820_012:1204a01": "具徒眾力。菩薩徒眾不壞正見。無毀盛儀常",
    "T85n2820_012:1204a02": "修淨命。所攝大眾皆同菩薩正直之行。是名",
    "T85n2820_012:1204a03": "菩薩具徒眾力。云何名具神通力。菩薩以世",
    "T85n2820_012:1204a04": "俗五通勝於聲聞二乘五通。能以一塵容閻浮",
    "T85n2820_012:1204a05": "提及四天下。乃至恒河沙等三千大千世界。",
    "T85n2820_012:1204a06": "而微塵不增世界不減。其中眾生亦不迫迮。",
    "T85n2820_012:1204a07": "無有覺知想不相妨害。是名菩薩具神通力。",
    "T85n2820_012:1204a08": "云何名得自在力。菩薩有自在力。欲使三千",
    "T85n2820_012:1204a09": "大千世界種種珍寶遍滿其中。即如其意。是",
    "T85n2820_012:1204a10": "名菩薩自在之力。云何名得陀羅尼力。菩薩",
    "T85n2820_012:1204a11": "若聞無量無邊諸佛說法異聞異字。能於一",
    "T85n2820_012:1204a12": "念種種音聲　悉皆受持思惟修行。是名菩薩",
    "T85n2820_012:1204a13": "陀羅尼力。云何名定持無虧動力。一切眾生",
    "T85n2820_012:1204a14": "無能擾壞令其心亂。是名菩薩定持不虧動",
    "T85n2820_012:1204a15": "力。云何名所言無二力。菩薩心思後言口無",
    "T85n2820_012:1204a16": "二語。唯除方便。利益之說。是名菩薩言無二",
    "T85n2820_012:1204a17": "力。具足此十事。是名菩薩得力具足。",
    "T85n2820_012:1204a18": "復有十法名具足智。何等為十。智人無我智",
    "T85n2820_012:1204a19": "具足。知法無我智具足。遍知諸方便智具足。",
    "T85n2820_012:1204a20": "善知禪定境界處所具足智。持具足無等智",
    "T85n2820_012:1204a21": "具足。善知眾生根行具足。無作智具足。善知",
    "T85n2820_012:1204a22": "一切法相具足。善知出世間智具足。云何名",
    "T85n2820_012:1204a23": "知人無我。觀五陰不堅無牢固。虛妄無真實。",
    "T85n2820_012:1204a24": "乃至滅謝亦不見有去。是名知人無我。云何",
    "T85n2820_012:1204a25": "觀法無我知。如實相見生滅。知一切物猶如",
    "T85n2820_012:1204a26": "假借。有名用從緣而生從緣而滅。菩薩如實",
    "T85n2820_012:1204a27": "而知諸法真實。是名觀法無我。云何名一切",
    "T85n2820_012:1204a28": "處遍智者。非一剎那中知。非一剎中不知。非",
    "T85n2820_012:1204a29": "此方知彼方不知。而能普於十方得無礙智。",
    "T85n2820_012:1204b01": "是名一切處遍知。云何善知禪足境界處所。",
    "T85n2820_012:1204b02": "知聲聞定。知辟支佛定。知菩薩定。知佛定知。",
    "T85n2820_012:1204b03": "如是諸定知皆悉了知。是名善知禪定境界",
    "T85n2820_012:1204b04": "處所。云何名知持具足。善知聲聞持辟支佛",
    "T85n2820_012:1204b05": "持菩薩持。況餘眾生而不能知。是名知持。云",
    "T85n2820_012:1204b06": "何無等智。一切外道二乘諸智。無有能及菩",
    "T85n2820_012:1204b07": "薩智者唯除如來一切種智。是名無等智。云",
    "T85n2820_012:1204b08": "何名善知眾生根行。能以淨無礙智。遍觀世",
    "T85n2820_012:1204b09": "界。眾生能生菩提。乃至入般涅槃。有聲聞",
    "T85n2820_012:1204b10": "乘。有辟支佛乘。有生善趣。有生惡趣者。是",
    "T85n2820_012:1204b11": "名菩薩善知眾生根行具足。云何名無作智",
    "T85n2820_012:1204b12": "慧。於四威儀行住坐臥。念無作心恒成就。譬",
    "T85n2820_012:1204b13": "如有人於出入息乃至睡眠常無所作。是名",
    "T85n2820_012:1204b14": "無作智具足。云何名善知一切法相。了達諸",
    "T85n2820_012:1204b15": "法皆同一相。云何一相。皆盡空相。如幻相虛",
    "T85n2820_012:1204b16": "妄相。是名菩薩善知一切法相。云何名善",
    "T85n2820_012:1204b17": "知出世間智無漏智。出一切世間諸智。是名",
    "T85n2820_012:1204b18": "菩薩出世間智。具此十事。是名菩薩得一切",
    "T85n2820_012:1204b19": "智滿足。",
    "T85n2820_012:1204b20": "華嚴經",
    "T85n2820_012:1204b21": "菩薩以求佛道所修善根與一切眾生。是檀",
    "T85n2820_012:1204b22": "波羅蜜。能滅一切煩惱熱。是尸波羅蜜。慈悲",
    "T85n2820_012:1204b23": "為首。於一切眾生心無所傷。是羼提波羅蜜。",
    "T85n2820_012:1204b24": "求善根無厭足。是毘梨耶波羅蜜。修道心不",
    "T85n2820_012:1204b25": "散常向一切智。是禪波羅蜜。忍諸法不生門。",
    "T85n2820_012:1204b26": "是般若波羅蜜。能起無量智門。是方便波羅",
    "T85n2820_012:1204b27": "蜜。求轉勝智慧。是願波羅蜜。諸魔外道不能",
    "T85n2820_012:1204b28": "爼壞。是力波羅蜜。於一切法相如實說。是智",
    "T85n2820_012:1204b29": "波羅蜜。如是念念中具足十波羅蜜。",
    "T85n2820_012:1204c01": "相續解脫經一卷",
    "T85n2820_012:1204c02": "觀世音白佛言。世尊。何故施設餘四波羅蜜。",
    "T85n2820_012:1204c03": "佛告觀世音。此等是六波羅蜜伴故。彼三波",
    "T85n2820_012:1204c04": "羅蜜攝取眾生。菩薩事方便善業建立。是故",
    "T85n2820_012:1204c05": "我說方便波羅蜜是三波羅蜜伴。復次觀世",
    "T85n2820_012:1204c06": "音菩薩。現法多行煩惱。不能勘任。常修習忍。",
    "T85n2820_012:1204c07": "貪樂下界故。悕望羸劣不能內一其心。及菩",
    "T85n2820_012:1204c08": "薩藏聞緣修習。能開引出世間慧。受行少",
    "T85n2820_012:1204c09": "福。願未來世煩惱微薄。是願波羅蜜。煩惱薄",
    "T85n2820_012:1204c10": "已能懃精進。是故我說願波羅蜜是精進波",
    "T85n2820_012:1204c11": "羅蜜伴。親近善知識聽聞善法。內正思惟。轉",
    "T85n2820_012:1204c12": "劣悕望得力悕望。殊勝上界能內一心。是故",
    "T85n2820_012:1204c13": "我說力波羅蜜是禪波羅蜜伴。於菩薩藏聞",
    "T85n2820_012:1204c14": "緣修禪。是智波羅蜜。堪能開引出世間慧。是",
    "T85n2820_012:1204c15": "故我說智波羅蜜是般若波羅蜜伴。",
    "T85n2820_012:1204c16": "菩薩藏修道眾經抄卷第十二"
}