{
    "T43n1833_003:0861a10": "成唯識論演祕卷第三(本)",
    "T43n1833_003:0861a12": "沙門知周撰",
    "T43n1833_003:0861a13": "疏。世親即通等者。按彼論第二云。一切種",
    "T43n1833_003:0861a14": "子復有六義。剎那滅者。謂二種子皆無間定",
    "T43n1833_003:0861a15": "滅壞故。所以者何。不應常法為種子體。以",
    "T43n1833_003:0861a16": "一切時其性如本無差別故　釋曰。二種子",
    "T43n1833_003:0861a17": "者謂內外種　言俱有者。謂非過．未亦非",
    "T43n1833_003:0861a18": "相離得為種子。何以故。若於此時種子有。",
    "T43n1833_003:0861a19": "即於爾時果生故　恒隨轉者。謂阿賴耶識",
    "T43n1833_003:0861a20": "乃至治生。外法種子乃至根住。或乃至熟",
    "T43n1833_003:0861a21": "　言決定者。謂此種子各別決定。不從一",
    "T43n1833_003:0861a22": "切一切得生。從此物種還生此物　待眾",
    "T43n1833_003:0861a23": "緣者。謂此種子待自眾緣方能生果。非一",
    "T43n1833_003:0861a24": "切時能生一切。若於是處是時遇自眾緣。",
    "T43n1833_003:0861a25": "即於此處此時自果得生　唯能引自果者。",
    "T43n1833_003:0861a26": "謂自種子但引自果。如阿賴耶識種子唯能",
    "T43n1833_003:0861a27": "引生阿賴耶識。如稻穀等唯能引生稻穀等",
    "T43n1833_003:0861a28": "果　餘者不言外法種者。易故不說。舉難",
    "T43n1833_003:0861a29": "以顯。文初標言一切種故。",
    "T43n1833_003:0861b01": "疏。亦顯大眾等者。略為二釋　一云言十",
    "T43n1833_003:0861b02": "二緣起非是者。非種子也。言無為無取等",
    "T43n1833_003:0861b03": "者。釋其所以　二云非是之言而屬下句。",
    "T43n1833_003:0861b04": "顯彼緣起體非無為。言無取等。釋所以也",
    "T43n1833_003:0861b05": "　前釋為本。本顯無為非是種子。不欲破",
    "T43n1833_003:0861b06": "彼無為義故　問因論生論。他若救云無為",
    "T43n1833_003:0861b07": "體性雖非緣生。而能隔彼立緣生名。斯亦",
    "T43n1833_003:0861b08": "何失。亦如想受無為等義　答應詰彼云。",
    "T43n1833_003:0861b09": "且汝無為為有功能。為無功能。若有功能",
    "T43n1833_003:0861b10": "應非無為。有功能故如所隔法。若無功",
    "T43n1833_003:0861b11": "能如何能隔　若爾大乘無為亦爾。一切賢",
    "T43n1833_003:0861b12": "聖皆以無為而有差別。二過亦同　答但由",
    "T43n1833_003:0861b13": "賢聖證有淺深而有差別。豈由無為而有",
    "T43n1833_003:0861b14": "功能令賢聖別。故不相例。若言無為體即",
    "T43n1833_003:0861b15": "緣生。其過更甚。思可知矣　有義亦遮上座",
    "T43n1833_003:0861b16": "現在一念心．心所法而有前後先生後滅。色",
    "T43n1833_003:0861b17": "法四時生．住．異．滅。及古薩婆多現在一念",
    "T43n1833_003:0861b18": "住．異．滅三先後次第者　詳曰。理未必然。",
    "T43n1833_003:0861b19": "彼等雖計二．四．三法俱時而有。皆唯一念",
    "T43n1833_003:0861b20": "名剎那滅。若言一念有多法俱故不許者。",
    "T43n1833_003:0861b21": "種生現時有三法俱。種應非種。若言彼",
    "T43n1833_003:0861b22": "計有次第故故非種者。容簡上座。有宗一",
    "T43n1833_003:0861b23": "念豈分時耶。何得簡之。文論但遮常無",
    "T43n1833_003:0861b24": "轉法。彼二．四．三豈常無轉。由斯未必遮",
    "T43n1833_003:0861b25": "彼生等。然傍義簡理亦應通。",
    "T43n1833_003:0861b26": "疏。即顯現簡彼第七者。謂無性人現行第七",
    "T43n1833_003:0861b27": "熏成種時雖果俱有。以種子果體性沈隱。",
    "T43n1833_003:0861b28": "所以現七不名種子　問論云謂與現行",
    "T43n1833_003:0861b29": "果法。簡諸現識不名種訖。論更何用下之",
    "T43n1833_003:0861c01": "現字。何煩疏說云顯現簡耶　答若無下",
    "T43n1833_003:0861c02": "現疑因無體及在過．未亦得名種。為遮",
    "T43n1833_003:0861c03": "此事故置現言　若爾現中但攝二義。前",
    "T43n1833_003:0861c04": "現行言已簡現識。下現字中應除顯現",
    "T43n1833_003:0861c05": "　答即顯現言釋彼第七非種所以。若不爾者",
    "T43n1833_003:0861c06": "有何所以無性現七不名種耶　若爾論何",
    "T43n1833_003:0861c07": "不言顯現　答若言顯現唯得一義失餘",
    "T43n1833_003:0861c08": "二義故不言顯現　問顯現乃遮一切現",
    "T43n1833_003:0861c09": "行。何但無性　答餘現闕餘非但此一。無性",
    "T43n1833_003:0861c10": "第七唯闕此一。故偏簡焉。",
    "T43n1833_003:0861c11": "疏。現有唯在因者　問所生果法體既不無。",
    "T43n1833_003:0861c12": "無非因起。何故現有獨處於因　答非所",
    "T43n1833_003:0861c13": "生果一切皆有。如獨影境與見同種因可",
    "T43n1833_003:0861c14": "不無。故現有言但處因上　或通於果。疏",
    "T43n1833_003:0861c15": "中且據別總配法。亦不相違。",
    "T43n1833_003:0861c16": "疏。同在現在亦不相違者。雖因在生果在",
    "T43n1833_003:0861c17": "於滅。然同現在。故亦不違果俱有義。准下",
    "T43n1833_003:0861c18": "第三因在於滅果在於生。此中疏錯。",
    "T43n1833_003:0861c19": "疏。若爾種望種等者。因種在滅。果種在生。",
    "T43n1833_003:0861c20": "應同種現名果俱有　設爾何失　若爾",
    "T43n1833_003:0861c21": "種子生現。現生種二竟何別。俱果俱故。故",
    "T43n1833_003:0861c22": "疏結云何為料簡　又違瑜伽。",
    "T43n1833_003:0861c23": "論。現種異類者。問何故前難分別論者。性相",
    "T43n1833_003:0861c24": "同耶　答約漏．無漏言性相同。非據一切",
    "T43n1833_003:0861c25": "　或就彼宗。彼宗心體名之為種。相名為",
    "T43n1833_003:0861c26": "現。不同自宗現行．種子。",
    "T43n1833_003:0861c27": "疏。見分緣見等者。即自證分緣於見也。是",
    "T43n1833_003:0861c28": "見分體亦名見分。",
    "T43n1833_003:0861c29": "疏。即非因緣攝者。見．見同時雖名因果。不",
    "T43n1833_003:0862a01": "是因緣。",
    "T43n1833_003:0862a02": "疏。若爾種望現起等者。類同種．種。但是因",
    "T43n1833_003:0862a03": "果不名因緣。",
    "T43n1833_003:0862a04": "疏。不許後種生果故者。結無因緣。若其前",
    "T43n1833_003:0862a05": "後後能生果。可有因緣。既多同起而無起",
    "T43n1833_003:0862a06": "者。故無因緣。",
    "T43n1833_003:0862a07": "疏。種望於種類亦應然者。類同現行無二自",
    "T43n1833_003:0862a08": "體一念得並　問本．新二種豈不並耶　答",
    "T43n1833_003:0862a09": "若為因緣並即不可。本．新非因故並無失。",
    "T43n1833_003:0862a10": "　若爾新種設生現行。與本種現亦非因",
    "T43n1833_003:0862a11": "緣。何不許並　答即一剎那二心並失　若",
    "T43n1833_003:0862a12": "爾色種新應生現。望不障色有多並故",
    "T43n1833_003:0862a13": "　答緣未具故。又若生現有未窮失。",
    "T43n1833_003:0862a14": "疏。問若爾至體相違故者。此難意云。亦應見",
    "T43n1833_003:0862a15": "道摶生新種。不以同時本有種子為因而",
    "T43n1833_003:0862a16": "生。以相違故。",
    "T43n1833_003:0862a17": "疏。此不同時至種生種失者。此釋意云。此摶",
    "T43n1833_003:0862a18": "生種由世第一同時無漏種子引生。不以",
    "T43n1833_003:0862a19": "同時無漏種起。故無同念種生種失。",
    "T43n1833_003:0862a20": "問。此摶生種何名新熏　答由世第一熏習",
    "T43n1833_003:0862a21": "力故增無漏種。無漏種子引後摶生。摶生",
    "T43n1833_003:0862a22": "所以得新熏稱。",
    "T43n1833_003:0862a23": "疏。即本有種至但三法者。本種．新現俱為因",
    "T43n1833_003:0862a24": "緣生新熏種。此非正釋。本種望新非因緣",
    "T43n1833_003:0862a25": "故。若據疎緣理亦無失。",
    "T43n1833_003:0862a26": "疏。由此別脫等者。由此同念無摶生種。却",
    "T43n1833_003:0862a27": "證於前別解脫戒用增為勝。",
    "T43n1833_003:0862a28": "疏。前解即體增等者。即是四法同時之義。",
    "T43n1833_003:0862a29": "論。雖因與果至無自體故者。有義難云。因現",
    "T43n1833_003:0862b01": "有用果非無。可說果由現因起。果在未",
    "T43n1833_003:0862b02": "來體非有。如何現果由因生　答正由後",
    "T43n1833_003:0862b03": "果無方說從因起　難因體落謝用常存。",
    "T43n1833_003:0862b04": "可言果由因用起。因體落謝用隨亡。後果",
    "T43n1833_003:0862b05": "無因不生起　有釋如下說云。觀現在法",
    "T43n1833_003:0862b06": "有引後用。假立當果對說現因。是故現因",
    "T43n1833_003:0862b07": "能引後果　破云不然。此種子義前後相生",
    "T43n1833_003:0862b08": "因果皆實。彼說現識假名因果。不應以彼",
    "T43n1833_003:0862b09": "而證此義　詳曰。餘釋有違理如前破因",
    "T43n1833_003:0862b10": "生後果今略答云。以落謝因生後果。因無",
    "T43n1833_003:0862b11": "後果可不生。現因體用既非無。後果有因",
    "T43n1833_003:0862b12": "起何失。餘難類思。",
    "T43n1833_003:0862b13": "疏。為因既通種與有種者。前種望與現行",
    "T43n1833_003:0862b14": "為因。後種望與種子為因。種能種生名為",
    "T43n1833_003:0862b15": "有種　或復翻彼現能熏種名為有種。種",
    "T43n1833_003:0862b16": "子與此有種為因。意明種子與現．及種二",
    "T43n1833_003:0862b17": "為因也　問按無性論第二。釋引自果云。",
    "T43n1833_003:0862b18": "今此種子是誰種子。答唯能引自果。所言",
    "T43n1833_003:0862b19": "唯者。若於此時能生自果。即於爾時說名",
    "T43n1833_003:0862b20": "種子。種與有種並無始故　釋。種謂種子。",
    "T43n1833_003:0862b21": "有種即是阿賴耶識。阿賴耶識能有種故名",
    "T43n1833_003:0862b22": "為有種　又因名種。果名有種　前釋為",
    "T43n1833_003:0862b23": "勝　此種．有種未生果前俱無始有故。對",
    "T43n1833_003:0862b24": "引自名為種子。疏之所明豈不乖此　答",
    "T43n1833_003:0862b25": "疏雖用彼種．有種名。而意有別。故亦無",
    "T43n1833_003:0862b26": "違。",
    "T43n1833_003:0862b27": "疏。能熏生故者。種子是彼能熏現生　若爾",
    "T43n1833_003:0862b28": "本有其義云何　答亦由增故　或相從言",
    "T43n1833_003:0862b29": "總名生也。",
    "T43n1833_003:0862c01": "疏。勝軍如何釋此者。彼云無失。生．滅二相",
    "T43n1833_003:0862c02": "雖同一世是二剎那。以為因果故亦不是",
    "T43n1833_003:0862c03": "即剎那也。",
    "T43n1833_003:0862c04": "疏。復云何釋無種已生者。勝軍釋云。彼隨轉",
    "T43n1833_003:0862c05": "理。非大乘義。復何失。至下具釋。",
    "T43n1833_003:0862c06": "疏。薩婆多與善法等與惡無記為同類因等",
    "T43n1833_003:0862c07": "者。問按俱舍云。謂相似法與相似法為同",
    "T43n1833_003:0862c08": "類因。三性．五蘊自部自地。唯與自地自部",
    "T43n1833_003:0862c09": "為因。云何今云善望不善為同類耶　答",
    "T43n1833_003:0862c10": "疏文言總。意談不善得與有覆無記為因。",
    "T43n1833_003:0862c11": "以同部故。",
    "T43n1833_003:0862c12": "疏。遍行因等是異性果者。准有宗義。身．邊",
    "T43n1833_003:0862c13": "二見是遍行因。體是無記。遍與同地五部染",
    "T43n1833_003:0862c14": "法而為其因。五部染中既有不善。故得因",
    "T43n1833_003:0862c15": "果成異性也　若爾云何得等流果　俱是",
    "T43n1833_003:0862c16": "染故名為等流。",
    "T43n1833_003:0862c17": "疏。俱有因取異熟等果者。故俱舍第六云。謂",
    "T43n1833_003:0862c18": "此與心一果異熟及一等流　問何故下云",
    "T43n1833_003:0862c19": "俱有．相應得士用果　答士用果中而有通",
    "T43n1833_003:0862c20": "別。別士用果唯是俱有．相應因得。若通士用",
    "T43n1833_003:0862c21": "六因皆得。而但用力所得之果皆名士用。故",
    "T43n1833_003:0862c22": "不相違。疏據通說。",
    "T43n1833_003:0862c23": "疏。此闕何義等者。問及答也。八非能熏故",
    "T43n1833_003:0862c24": "闕果俱。",
    "T43n1833_003:0862c25": "疏。其無性人等者。乘前為問。第八不熏無",
    "T43n1833_003:0862c26": "果俱義。第七既熏六義具矣。故應名種。",
    "T43n1833_003:0862c27": "疏。第八門中者。重明因相總有十門。種子",
    "T43n1833_003:0862c28": "之義當第八也　問言引自果即色．心等",
    "T43n1833_003:0862c29": "各自種生。第七相分云何生八　答是心相",
    "T43n1833_003:0863a01": "故故能生心　問所熏種為一為二　設爾",
    "T43n1833_003:0863a02": "何失　若唯一種云何生慮．非慮二耶。七相",
    "T43n1833_003:0863a03": "八見有差別故。若熏二種能熏既一。種云",
    "T43n1833_003:0863a04": "何二　答雖能熏一。由有本質熏二無失。",
    "T43n1833_003:0863a05": "餘難思擇。",
    "T43n1833_003:0863a06": "論。外穀麥等者。問內外種子皆能為因何獨",
    "T43n1833_003:0863a07": "言外假非實種　答按無著攝論說二頌",
    "T43n1833_003:0863a08": "釋。具如疏引　無性釋云。又外種子若稻穀",
    "T43n1833_003:0863a09": "等或有雖種而復失壞。若稊稗等或有不",
    "T43n1833_003:0863a10": "種而復得生。云何內種非如外種有作不",
    "T43n1833_003:0863a11": "作失得過失。故次答云。故成相違。以內種",
    "T43n1833_003:0863a12": "子與外種子不同法故名曰相違。若內種",
    "T43n1833_003:0863a13": "子與外種子有差別者。云何前文說阿賴",
    "T43n1833_003:0863a14": "耶識是一切法真實種子。為避此難故說",
    "T43n1833_003:0863a15": "外種內為緣等。由稻穀等皆是眾生感受",
    "T43n1833_003:0863a16": "用業熏習種子。依阿賴耶力所變現。是故",
    "T43n1833_003:0863a17": "外種離內無別　又世親云。謂外種子唯就",
    "T43n1833_003:0863a18": "世俗說為種子。所以者何。彼亦皆是阿賴耶",
    "T43n1833_003:0863a19": "識所變現故。",
    "T43n1833_003:0863a20": "疏。以重變故等者。其根種子第八變已生現",
    "T43n1833_003:0863a21": "根時。復變現根。",
    "T43n1833_003:0863a22": "論。此種勢力生近果等者。問何要引為　答",
    "T43n1833_003:0863a23": "按無性攝論第二具明。大略而云。若二種子",
    "T43n1833_003:0863a24": "唯作生因非引因者。收置倉等麥等種子。",
    "T43n1833_003:0863a25": "不應久時相似相續。喪後屍骸如[病丙+青]瘀等",
    "T43n1833_003:0863a26": "分位隨轉亦不應有。何者纔死即應滅壞。",
    "T43n1833_003:0863a27": "云何譬如任運後滅。譬如射箭放絃行力",
    "T43n1833_003:0863a28": "為能生因。令箭離絃不即墮落。彎弓行力",
    "T43n1833_003:0863a29": "為箭引因。令箭前行遠有所至。非唯放絃",
    "T43n1833_003:0863b01": "行力能生。應即墮故亦非動勢。展轉相推",
    "T43n1833_003:0863b02": "應不墮故。既離絃行遠有所至。故知此中",
    "T43n1833_003:0863b03": "有二行力能生．能引。",
    "T43n1833_003:0863b04": "疏。若爾空等至假法不論者。此質。意云。若假",
    "T43n1833_003:0863b05": "是無故不須簡。無為應爾亦不須簡。真如",
    "T43n1833_003:0863b06": "無為善言攝故。非擇滅等同生等故。雖善",
    "T43n1833_003:0863b07": "等攝猶更別簡。假法雖無遮亦何失。",
    "T43n1833_003:0863b08": "疏。由此故應第一說善者。即前說言依他攝",
    "T43n1833_003:0863b09": "假。此解勝也。",
    "T43n1833_003:0863b10": "疏。無明熏真如等者。自古諸德多為此計。",
    "T43n1833_003:0863b11": "此論明簡。故知古非。馬鳴菩薩亦言真如受",
    "T43n1833_003:0863b12": "熏持種。恐譯者誤。",
    "T43n1833_003:0863b13": "疏其無性人等者。問縱不言染亦非受熏。",
    "T43n1833_003:0863b14": "何煩斯簡。答正取心王名為可熏體。第七",
    "T43n1833_003:0863b15": "豈非是心王耶。由此但以染污簡之。",
    "T43n1833_003:0863b16": "疏。即成一種生二芽過者。如一識種色．心",
    "T43n1833_003:0863b17": "兩處皆悉持之。熏既同時。勢力復等。後遇",
    "T43n1833_003:0863b18": "生緣兩處齊生。故有兩識一時而起。處雖",
    "T43n1833_003:0863b19": "有二是一識故名一種也　若爾何故下難",
    "T43n1833_003:0863b20": "彼云即有多種生一之過　答理實而有",
    "T43n1833_003:0863b21": "一種生多。多生一失。前後互舉亦無過矣。",
    "T43n1833_003:0863b22": "論。二有勝用是能熏等者。有說。業感六識之",
    "T43n1833_003:0863b23": "中有勝有劣劣不能熏。論言不熏而據劣",
    "T43n1833_003:0863b24": "者。若以論文無所簡別總說不熏。亦應法",
    "T43n1833_003:0863b25": "執非能熏攝。名異熟故。故知業感勝者能",
    "T43n1833_003:0863b26": "熏。勝者是何。謂受三分。捨受俱者唯是劣故。",
    "T43n1833_003:0863b27": "故非能熏。苦．樂受俱名行相勝。是能熏也。",
    "T43n1833_003:0863b28": "或捨受中復分三種。違．順．中容。中容不熏。",
    "T43n1833_003:0863b29": "餘二能熏　復有說云。此中但遮第八心品。",
    "T43n1833_003:0863c01": "六識異熟無非能熏。無別聖教說不熏故。",
    "T43n1833_003:0863c02": "八無所熏可非能熏。六有所熏無不熏",
    "T43n1833_003:0863c03": "者。又心．心所若非能熏即是所熏。何有心",
    "T43n1833_003:0863c04": "法非能．所熏　詳曰。二俱非理。初師之義",
    "T43n1833_003:0863c05": "斥如義燈。又約三受以辨勝劣。既非聖教",
    "T43n1833_003:0863c06": "無乃意乎　若後師言。但遮第八餘並能",
    "T43n1833_003:0863c07": "熏。此論應結唯七轉識可是能熏。何假須",
    "T43n1833_003:0863c08": "說有勝勢用。既言勝等明有遮簡。又餘六",
    "T43n1833_003:0863c09": "識有所熏故皆令能熏。第八心所亦應能",
    "T43n1833_003:0863c10": "熏。有所熏故　又言何有心法非能所熏。",
    "T43n1833_003:0863c11": "第八相應應非心所。非能所熏故。既有多",
    "T43n1833_003:0863c12": "失。故不可依。",
    "T43n1833_003:0863c13": "疏。二種所生等者。自名言種．及業種也。",
    "T43n1833_003:0863c14": "疏。或此法爾等者。不須約彼二種所生。但",
    "T43n1833_003:0863c15": "由無用不能熏也。",
    "T43n1833_003:0863c16": "疏。如耶見等者。問品類雖同增減有別。豈",
    "T43n1833_003:0863c17": "唯增長即名能熏　答論言增減名能熏",
    "T43n1833_003:0863c18": "者。二隨有一即是能熏。若不爾者見道已去",
    "T43n1833_003:0863c19": "所生無漏唯增不減應不能熏。彼尚能熏此",
    "T43n1833_003:0863c20": "何不許。",
    "T43n1833_003:0863c21": "疏。已前頓斷有得義不者。十地已前諸地之",
    "T43n1833_003:0863c22": "中能頓斷不。此縱問也。易知不答。理准菩",
    "T43n1833_003:0863c23": "薩有力可斷。一故意留。二不障地。所以必",
    "T43n1833_003:0863c24": "無不至金剛斷修道惑。",
    "T43n1833_003:0863c25": "疏。一一地通三界所斷者。此言倒也。意說一",
    "T43n1833_003:0863c26": "一地中能斷三界所知障也。",
    "T43n1833_003:0863c27": "疏。若有九品者。三界九地合為九品。非一",
    "T43n1833_003:0863c28": "一地別有九品。",
    "T43n1833_003:0863c29": "疏。前解方成者。即第一釋唯增之義而得成",
    "T43n1833_003:0864a01": "也。故疏自云今日為增。明不結成前第二",
    "T43n1833_003:0864a02": "釋故　問雖生三界所緣無異。能緣行相",
    "T43n1833_003:0864a03": "唯作一常。有何別因得成九品　答無明",
    "T43n1833_003:0864a04": "漸增三界法爾有九品差。斯亦何失。",
    "T43n1833_003:0864a05": "疏。若以無性有情第七等者。顯前第二釋非",
    "T43n1833_003:0864a06": "理也　詳曰。觀第二釋。不以有性．無性相",
    "T43n1833_003:0864a07": "例。餘有此釋故敘非之　問疏二釋中何者",
    "T43n1833_003:0864a08": "為優　答初釋為勝。有增義顯。若第二釋減",
    "T43n1833_003:0864a09": "義難知。雖三界殊能所緣等。何為而有行",
    "T43n1833_003:0864a10": "相減耶。故第一勝。",
    "T43n1833_003:0864a11": "疏。若相分相熏何法為礙者。有何法障不",
    "T43n1833_003:0864a12": "令變為相分熏耶。障法既無。故得熏矣。",
    "T43n1833_003:0864a13": "疏。如自證分等者。若爾何故言見．相熏",
    "T43n1833_003:0864a14": "　答約用而說。",
    "T43n1833_003:0864a15": "疏。即是本識同此無妨者。說本識中種生現",
    "T43n1833_003:0864a16": "行名俱有因。同此唯識。",
    "T43n1833_003:0864a17": "疏。如俱有因體至不能熏故者。結小乘因體",
    "T43n1833_003:0864a18": "非俱有因　言不熏者釋所以也。便以自",
    "T43n1833_003:0864a19": "義而顯他非。",
    "T43n1833_003:0864a20": "疏。非現望現為因緣攝同類因者。不是現行",
    "T43n1833_003:0864a21": "而望於現為同類因。",
    "T43n1833_003:0864a22": "疏。依義為問者。義謂體義。以不可知而無",
    "T43n1833_003:0864a23": "別體故不問也。",
    "T43n1833_003:0864a24": "疏。次解釋中依頌而牒者。釋在問後名之",
    "T43n1833_003:0864a25": "為次。言不可知即本頌矣。",
    "T43n1833_003:0864a26": "疏。對法唯據至故略不說者。故彼論云。為何",
    "T43n1833_003:0864a27": "義觀執受耶。謂受生所依色故是執受義。",
    "T43n1833_003:0864a28": "若依此色受得生是名執受。",
    "T43n1833_003:0864a29": "疏。不相離大所發之聲等者。四大既為第八",
    "T43n1833_003:0864b01": "所執。故彼所發不離大聲亦名執受。",
    "T43n1833_003:0864b02": "疏。猶如毛輪者。所緣幻化。有為不實。故譬",
    "T43n1833_003:0864b03": "毛輪　有云。說境微細。或境多故。故類毛",
    "T43n1833_003:0864b04": "輪勘。",
    "T43n1833_003:0864b05": "疏。不爾心等相應是彼所緣者。若也不取",
    "T43n1833_003:0864b06": "如前會爾四蘊名名。心既名攝心應即是",
    "T43n1833_003:0864b07": "梨耶所緣。餘相亦爾　或是字錯。應為豈",
    "T43n1833_003:0864b08": "字。前釋為本。",
    "T43n1833_003:0864b09": "疏。因執心所執等者。善．無記心是能遍計。是",
    "T43n1833_003:0864b10": "妄執心所執之法。所執之法從彼能執以立",
    "T43n1833_003:0864b11": "彼名。所執自以見．相熏種。亦得名為遍計",
    "T43n1833_003:0864b12": "所執妄執習氣　或能遍計相分之中熏所",
    "T43n1833_003:0864b13": "執種子。所執種子名執習氣。前釋為勝。",
    "T43n1833_003:0864b14": "疏。一切色至應不緣者。色非能熏亦非能",
    "T43n1833_003:0864b15": "計。八復無執。此色相中又無種子。亦應第",
    "T43n1833_003:0864b16": "八不緣此相。以彼說言緣執種故。若言",
    "T43n1833_003:0864b17": "雖實而得緣色。且據種論言緣執習。既爾",
    "T43n1833_003:0864b18": "何妨實緣三性種。且依染種說。",
    "T43n1833_003:0864b19": "疏。既爾第八應亦能熏者。此破伏執。執者說",
    "T43n1833_003:0864b20": "云。既言第八緣執習氣。何無執耶。故有斯",
    "T43n1833_003:0864b21": "責。",
    "T43n1833_003:0864b22": "疏。即以此為證者。問所熏種子名執習氣。",
    "T43n1833_003:0864b23": "證能熏識為執可然。藏識不爾。此何為證",
    "T43n1833_003:0864b24": "　答餘善心等由二分故故名為執。藏識亦",
    "T43n1833_003:0864b25": "然何不有執。故得為證　若爾藏識應亦",
    "T43n1833_003:0864b26": "能熏。同餘七識　答無別所熏非能熏",
    "T43n1833_003:0864b27": "攝。",
    "T43n1833_003:0864b28": "疏。今此師意至如下自知者。初釋自證．見．相",
    "T43n1833_003:0864b29": "同種。後釋種別。有多問答。如後具陳。",
    "T43n1833_003:0864c01": "疏。若爾無色界至此義應思者。問按彼論",
    "T43n1833_003:0864c02": "云。於欲界中緣狹小執受境。於色界中緣",
    "T43n1833_003:0864c03": "廣大執受境。於無色界空無邊處．識無邊處",
    "T43n1833_003:0864c04": "緣無量執受境。於無所有處緣微細執受",
    "T43n1833_003:0864c05": "境。於非想非非想處緣極微細執受境。如",
    "T43n1833_003:0864c06": "何說緣無色廣大　答撿文者誤。疏主意",
    "T43n1833_003:0864c07": "取無色為難。以無色界唯緣種故。既言彼",
    "T43n1833_003:0864c08": "識緣無量等執受之境。明知第八緣種功能",
    "T43n1833_003:0864c09": "　問云何彼種名無量等　答緣無量境心",
    "T43n1833_003:0864c10": "所熏故故名無量　或無量等種上功能。能",
    "T43n1833_003:0864c11": "生無量現行心故。前釋為勝。",
    "T43n1833_003:0864c12": "疏。即是能生至不違本識者。雖彼種上有多",
    "T43n1833_003:0864c13": "別能。謂即是善及於廣大。廣大之能同識無",
    "T43n1833_003:0864c14": "記。故能緣之。廣大即功能。即種子也。",
    "T43n1833_003:0864c15": "疏。又無色界廣大之用等者。此釋應善。省",
    "T43n1833_003:0864c16": "諸過故　有義但緣種體隨有功能皆能緣",
    "T43n1833_003:0864c17": "之。所以者何。若善種子差別功能。由性別",
    "T43n1833_003:0864c18": "故說不緣者。應漏善．惡所熏成種皆通二",
    "T43n1833_003:0864c19": "性。體是無記用善．惡分。既不如是。何言體",
    "T43n1833_003:0864c20": "同本識無記說是所緣。用通善等非所緣",
    "T43n1833_003:0864c21": "耶。若言一種體．用別故通二性者。若爾論",
    "T43n1833_003:0864c22": "說因果俱善豈唯約用。又體不離識善等",
    "T43n1833_003:0864c23": "種體名為無記。用不離體隨體無記。故種",
    "T43n1833_003:0864c24": "體．用俱識所緣。體．用俱是善等所生。能生",
    "T43n1833_003:0864c25": "善等俱善等攝　問若爾無想定等豈皆所",
    "T43n1833_003:0864c26": "緣　答彼非所緣　既爾如何但從功能皆",
    "T43n1833_003:0864c27": "說緣耶　解云厭心種上防心功能非無想",
    "T43n1833_003:0864c28": "定。但約此能假立彼定。雖緣種子差別功",
    "T43n1833_003:0864c29": "能不緣假也。然彼假法不離實故。緣種之",
    "T43n1833_003:0865a01": "時亦緣假者。即無有失　詳曰。理不一途",
    "T43n1833_003:0865a02": "寧無此義。委尋疏旨固亦無違。來難成似。",
    "T43n1833_003:0865a03": "其所以者。言隨本識及對因果以判性",
    "T43n1833_003:0865a04": "者。依種體論不依用說。善．惡之用二性自",
    "T43n1833_003:0865a05": "成。何待因果方名善．惡。又種之體隨識因",
    "T43n1833_003:0865a06": "果性既不恒。何得責令善．惡等種定唯二",
    "T43n1833_003:0865a07": "性。又以種體不離識故名為無記。便難種",
    "T43n1833_003:0865a08": "用不離種體成無記者。亦應色種不離",
    "T43n1833_003:0865a09": "識故而無質礙。色種現果不離種故應無",
    "T43n1833_003:0865a10": "質礙。體用因果非即．離故。此既不爾彼云",
    "T43n1833_003:0865a11": "何然　又云。但緣厭種功能無想定等假不",
    "T43n1833_003:0865a12": "緣者。若爾彼定其體全無。厭種功能非定非",
    "T43n1833_003:0865a13": "假。前論說云假亦能遮。假目何法。又約防",
    "T43n1833_003:0865a14": "能立彼定者。為定即能。為依於能方假",
    "T43n1833_003:0865a15": "立定。定若即能。定云何假。若依能立有無",
    "T43n1833_003:0865a16": "窮失。故知其定即種防能。非別境定。定故稱",
    "T43n1833_003:0865a17": "假。本識不緣非為假也　又云。緣種亦緣",
    "T43n1833_003:0865a18": "假者。若爾本識應分別變。由斯疏道理乃",
    "T43n1833_003:0865a19": "通矣。",
    "T43n1833_003:0865a20": "疏。又種有三品者。心．色等種三性等差各有",
    "T43n1833_003:0865a21": "三品。或三界種名為三品。",
    "T43n1833_003:0865a22": "疏。即己體者。相不離識名為己體。",
    "T43n1833_003:0865a23": "疏。若斷未斷隨增減者。斷減。未增。凡．聖第",
    "T43n1833_003:0865a24": "八所緣異也。",
    "T43n1833_003:0865a25": "論。有根身者。有義即五根體名為有根。無",
    "T43n1833_003:0865a26": "別能有。如有色言。所依色等體雖非根。而",
    "T43n1833_003:0865a27": "能有根亦名有根　根及有根和合積聚故",
    "T43n1833_003:0865a28": "名為身。",
    "T43n1833_003:0865a29": "疏。以根微細等者。意辨論中根．身雙舉。根",
    "T43n1833_003:0865b01": "微細故不唯言根。身濫外塵不獨云身。故",
    "T43n1833_003:0865b02": "兼言之二失皆遣。",
    "T43n1833_003:0865b03": "疏。即諸根五處者。即五扶塵。",
    "T43n1833_003:0865b04": "疏。緣他五境者。即是他身五扶塵。",
    "T43n1833_003:0865b05": "疏。此有量者。量云。自八不能執他扶塵。非",
    "T43n1833_003:0865b06": "自內身故。如外五境。",
    "T43n1833_003:0865b07": "論。此二皆是識所執受等者。此執受義通大",
    "T43n1833_003:0865b08": "小乘。於中巨細非無差異。對法第五唯約",
    "T43n1833_003:0865b09": "生受　伽五十三通據依持生受而說　故",
    "T43n1833_003:0865b10": "對法云。謂受生所依色故是執受義。若依此",
    "T43n1833_003:0865b11": "色受得生故是名執受　瑜伽論云。若識",
    "T43n1833_003:0865b12": "依執名執受色。此復云何。識識所詫。安危事",
    "T43n1833_003:0865b13": "同和合生長。又此為依能生諸受。與此相",
    "T43n1833_003:0865b14": "違非執受色。初狹．後寬。二論別也。現種根．",
    "T43n1833_003:0865b15": "境具如疏會　若依小乘。俱舍第二。現在",
    "T43n1833_003:0865b16": "五根．扶根四塵名有執受。餘非執受。執受義",
    "T43n1833_003:0865b17": "者。即彼論云。心．心所法共所執受。攝為依",
    "T43n1833_003:0865b18": "處名有執受。損益展轉更相隨故。即諸世間",
    "T43n1833_003:0865b19": "說有覺觸。眾緣所觸覺樂等故。此同瑜伽",
    "T43n1833_003:0865b20": "有二義也。根．境等九復如對法　問大乘",
    "T43n1833_003:0865b21": "何意唯第八識名能執受　答按瑜伽論五",
    "T43n1833_003:0865b22": "十一云。由五因故　一謂賴耶識先世所造",
    "T43n1833_003:0865b23": "業行為因。眼等轉識現緣為因。謂根．境等",
    "T43n1833_003:0865b24": "　二六識三性可得　三六識無覆無記異熟",
    "T43n1833_003:0865b25": "所攝類不可得　四六識別依於彼彼依彼",
    "T43n1833_003:0865b26": "彼識轉。即彼所依應有執受。餘無執受。設",
    "T43n1833_003:0865b27": "許執受亦不應理。識遠離故　五又所依",
    "T43n1833_003:0865b28": "止應成數數執受過失。所以者何。由彼眼",
    "T43n1833_003:0865b29": "識於一時轉。一時不轉。餘識亦爾。第八異",
    "T43n1833_003:0865c01": "彼故能執受。",
    "T43n1833_003:0865c02": "疏。變即轉變者。即是生變。下疏結云故能生",
    "T43n1833_003:0865c03": "因說名能變。",
    "T43n1833_003:0865c04": "疎緣無漏種准此應知者。因中第八望無漏",
    "T43n1833_003:0865c05": "種二變俱無。不緣．不熏如次不名緣生二",
    "T43n1833_003:0865c06": "變。果位本識緣故名變。因位無漏六．七二",
    "T43n1833_003:0865c07": "識具有二變。果中七識但緣名變。義思可",
    "T43n1833_003:0865c08": "知。",
    "T43n1833_003:0865c09": "疏。即根種等具二變義等者。現行第八望根",
    "T43n1833_003:0865c10": "與種具緣．執二。外器但緣。其種子識對現",
    "T43n1833_003:0865c11": "七識唯生一變。現望現七三變俱無。若種",
    "T43n1833_003:0865c12": "子識望現根．器。即生名變。器亦是識共相",
    "T43n1833_003:0865c13": "種生。疏示方隅且舉現識。現識及種合而",
    "T43n1833_003:0865c14": "言之。根具三變。外器二變。",
    "T43n1833_003:0865c15": "疏。經部至已略解訖者。即經部師俱無起等。",
    "T43n1833_003:0865c16": "如第一疏。",
    "T43n1833_003:0865c17": "疏。然唯初解等者。略為二釋　一云如因",
    "T43n1833_003:0865c18": "第八緣自三境。但相無質。心所杖八相為",
    "T43n1833_003:0865c19": "質緣。或所更互託為質起。故不可言本質",
    "T43n1833_003:0865c20": "是同名為同一。由此應言相名行相。行相",
    "T43n1833_003:0865c21": "相似名同所緣　二云疏錯。應云然唯第",
    "T43n1833_003:0865c22": "二無初解者。餘言同前　詳曰。後釋優也",
    "T43n1833_003:0865c23": "　何以明之　答見名行相。相但相似名同",
    "T43n1833_003:0865c24": "所緣。不名行相。竟何失耶　又疏下會瑜",
    "T43n1833_003:0865c25": "伽論云。瑜伽據質名同所緣。此約影像名",
    "T43n1833_003:0865c26": "所緣等。豈可前後自為楚．越　又按疏主",
    "T43n1833_003:0865c27": "瑜伽鈔云。若也影像名行相者。即以本",
    "T43n1833_003:0865c28": "質為所緣者體一名同。行相體別故名不",
    "T43n1833_003:0865c29": "同。若以見分名行相者。即親相分體雖各",
    "T43n1833_003:0866a01": "別。似名同一。見分體緣各各異故名為不",
    "T43n1833_003:0866a02": "同　由此故知。見名行相。第八王．所相分",
    "T43n1833_003:0866a03": "相似名同所緣。見分各別名不同行。若也相",
    "T43n1833_003:0866a04": "分名行相者。即行相同。如何說云不同一",
    "T43n1833_003:0866a05": "行。第八非定緣本質境。復云何說同一所",
    "T43n1833_003:0866a06": "緣。若云相分相似名同。若爾所緣。行相是",
    "T43n1833_003:0866a07": "一。如何而說同．不同言。以此故知疏顛倒",
    "T43n1833_003:0866a08": "也。",
    "T43n1833_003:0866a09": "疏。無心心所自能緣故者。彼宗不許心．心",
    "T43n1833_003:0866a10": "所法而能自緣。",
    "T43n1833_003:0866a11": "論若心心所至自所緣境者。有義諸師皆說。",
    "T43n1833_003:0866a12": "初量破彼正量．安惠不破餘部。今解不然。",
    "T43n1833_003:0866a13": "十九部義雖心．心所緣境之時有行境相。",
    "T43n1833_003:0866a14": "其行境相是能緣相非是所緣。如何初量唯",
    "T43n1833_003:0866a15": "破正量。是故應說。初量通破二十部也",
    "T43n1833_003:0866a16": "　詳曰。雖所帶相計屬能緣。然說此相似所",
    "T43n1833_003:0866a17": "緣故所緣即相。所緣之相名所緣相。不同",
    "T43n1833_003:0866a18": "正量此似亦無。由斯諸德義亦何爽。",
    "T43n1833_003:0866a19": "論。若心心所無能緣等者　有義諸師皆云",
    "T43n1833_003:0866a20": "破安惠師．及清辨義。今解通破正量部義。",
    "T43n1833_003:0866a21": "彼說心等緣境之時。更不別說於能緣心",
    "T43n1833_003:0866a22": "有行相故　詳曰。此明二分。言能緣相即",
    "T43n1833_003:0866a23": "見分心。非約見分依心上立。若別立者三",
    "T43n1833_003:0866a24": "分何別。如前見分名為行相。豈見分上而別",
    "T43n1833_003:0866a25": "說耶。由斯正量有能緣相。故知諸德說不",
    "T43n1833_003:0866a26": "乖論。",
    "T43n1833_003:0866a27": "疏。清辨亦云等。有義由勝義諦非但無有",
    "T43n1833_003:0866a28": "能緣之相。心體亦無。論文既說有心．心所。",
    "T43n1833_003:0866a29": "但緣境時無能緣相。故知唯就世俗以破。",
    "T43n1833_003:0866b01": "諸師皆言清辨有相而無見者。此不依宗。",
    "T43n1833_003:0866b02": "彼依世俗說唯識故。於世俗中雖有心．",
    "T43n1833_003:0866b03": "境。隱劣顯勝名唯識故　詳曰。非善破",
    "T43n1833_003:0866b04": "也。於無過中有過言故。疏中既云若約世",
    "T43n1833_003:0866b05": "俗見．相俱有。今且遠汝一切唯境。此豈不",
    "T43n1833_003:0866b06": "許彼有見耶。若言破餘不序疏者。破他",
    "T43n1833_003:0866b07": "可通。自立不爾。既據世俗見．相俱存。何理",
    "T43n1833_003:0866b08": "獨遣彼能緣相。又言心體為現種耶。若現",
    "T43n1833_003:0866b09": "行者既無能緣。何名現識。可審詳諸。",
    "T43n1833_003:0866b10": "疏。第二合破安惠者。有義又說。此中破安惠",
    "T43n1833_003:0866b11": "義。雖解此是二分非三分文。如何說彼無",
    "T43n1833_003:0866b12": "能緣耶。自證即是能緣用故。故於二分但",
    "T43n1833_003:0866b13": "可破彼無所緣相　或可。此文非二分義。",
    "T43n1833_003:0866b14": "即是三分　詳曰。此明二分見．相相對名",
    "T43n1833_003:0866b15": "能．所緣以破安惠何過而有。又論自結故",
    "T43n1833_003:0866b16": "心．心所必有二相。故不可判屬三分也。",
    "T43n1833_003:0866b17": "疏。又大眾部至與此等同者。此釋前標十九",
    "T43n1833_003:0866b18": "部意。",
    "T43n1833_003:0866b19": "疏。自緣體者即不如是者。顯此上云餘大",
    "T43n1833_003:0866b20": "眾也。",
    "T43n1833_003:0866b21": "疏。以不曾為相分緣等者。如諸色等曾為",
    "T43n1833_003:0866b22": "相分被見分緣故後能憶。心既不爾。後何",
    "T43n1833_003:0866b23": "能憶。故後能憶明由先時自證緣也。",
    "T43n1833_003:0866b24": "疏。佛地第三等者。按彼論引集量論云。集",
    "T43n1833_003:0866b25": "量論說。諸心．心法皆證自體名為現量。若",
    "T43n1833_003:0866b26": "不爾者如不曾見不應憶念。",
    "T43n1833_003:0866b27": "疏。此中有行相至名為相似者。重成釋彼瑜",
    "T43n1833_003:0866b28": "伽之意　言此中者。此瑜伽論。即以相分",
    "T43n1833_003:0866b29": "名為行相　言境據總者。相分相似。如緣",
    "T43n1833_003:0866c01": "青等相分俱青。故名為總。由是論云同一",
    "T43n1833_003:0866c02": "所緣　言見據別故名為相似者。相似即",
    "T43n1833_003:0866c03": "是不同之義故論說云不同行相　問夫言",
    "T43n1833_003:0866c04": "相似雖體不同有少比類。今見言似有何",
    "T43n1833_003:0866c05": "相類　答如緣青等王．所皆然。故名相似。",
    "T43n1833_003:0866c06": "有云。境據總下四句疏文下。雙會瑜伽．唯",
    "T43n1833_003:0866c07": "識兩論　詳曰。不爾。前釋為正。尋之可",
    "T43n1833_003:0866c08": "悉。",
    "T43n1833_003:0866c09": "疏。此心心所許時依同等者。此論第三云所",
    "T43n1833_003:0866c10": "緣等。等者亦是相似之義。餘文同來。",
    "T43n1833_003:0866c11": "疏。現量為比果問答亦然者。問此之問答與",
    "T43n1833_003:0866c12": "前何差而須指耶　答前依分難。此據量",
    "T43n1833_003:0866c13": "難。",
    "T43n1833_003:0866c14": "疏。如末那章者。此指攝論明末那處名末",
    "T43n1833_003:0866c15": "那章。以彼廣以義門而辨故與章名。疏來",
    "T43n1833_003:0866c16": "意者。為伏難云。五識現量何縛有耶。故疏答",
    "T43n1833_003:0866c17": "云。為是煩惱所染污相故有縛也。外伏難",
    "T43n1833_003:0866c18": "云。何以明知。故指彼章。今按無性第一論",
    "T43n1833_003:0866c19": "云。此即是識雜染所依。於定不定善等位",
    "T43n1833_003:0866c20": "中。皆不相違恒現行故。其如何等。謂善心",
    "T43n1833_003:0866c21": "時亦執我故。由此五識得有相縛。言是疏",
    "T43n1833_003:0866c22": "主末那章者非也。",
    "T43n1833_003:0866c23": "疏。即以自證為相分緣者。用不離體故說是",
    "T43n1833_003:0866c24": "言。",
    "T43n1833_003:0866c25": "疏。得得非得法者。大得小得。故重言得。所",
    "T43n1833_003:0866c26": "得。之法體非是得名非得法　問難意如",
    "T43n1833_003:0866c27": "何　答如彼大得能得本法復得小得不",
    "T43n1833_003:0866c28": "立第四。生亦如之。例見同彼。緣相．自證",
    "T43n1833_003:0866c29": "不須第四。",
    "T43n1833_003:0867a01": "疏。無別種生者。隨彼相見同種師釋。或約",
    "T43n1833_003:0867a02": "獨影非盡理言。",
    "T43n1833_003:0867a03": "論。若內若外皆有所取等者。如疏具明。有義",
    "T43n1833_003:0867a04": "同疏。而立理云。前長行云謂第二分但緣",
    "T43n1833_003:0867a05": "第一。佛心見分不唯緣初。亦通後故。又前",
    "T43n1833_003:0867a06": "標宗釋有漏識。非無漏故。又無漏位三分",
    "T43n1833_003:0867a07": "皆能緣餘三分。如何內外互相繫屬。",
    "T43n1833_003:0867a08": "疏。雖緣真如至亦不得緣者。雖有處言見分",
    "T43n1833_003:0867a09": "緣如。見既用外。實不得緣　詳曰。且依見",
    "T43n1833_003:0867a10": "分不緣如義。為順此中見名外故。非盡",
    "T43n1833_003:0867a11": "理矣。",
    "T43n1833_003:0867a12": "疏。若爾內心應非外果者。此難意云。內外有",
    "T43n1833_003:0867a13": "差別。外非內法果。外內義不同。內亦非外",
    "T43n1833_003:0867a14": "果　答指同前量．非量義思可知之　今",
    "T43n1833_003:0867a15": "又答云。一見通緣內外妨。故外不為內法",
    "T43n1833_003:0867a16": "果。自證分緣兩過無。所以內得為外果。",
    "T43n1833_003:0867a17": "疏。心若自緣至無差別過者。即自證分而緣",
    "T43n1833_003:0867a18": "見等。據此為難。能所作等並皆心故故無",
    "T43n1833_003:0867a19": "差別　有云。約唯識難不約四分。既唯是",
    "T43n1833_003:0867a20": "識何因果等差別有耶　詳曰。不爾。本緣四",
    "T43n1833_003:0867a21": "分而此難生。下疏結云依見分說。故知不",
    "T43n1833_003:0867a22": "是依唯識難。",
    "T43n1833_003:0867a23": "論。即外大種者。有義所言外者簡異於內。",
    "T43n1833_003:0867a24": "內外義殊有其五釋　一云所執名外。謂心",
    "T43n1833_003:0867a25": "外故。餘名為內。不離識故　二云本質名",
    "T43n1833_003:0867a26": "外。亦心外故。影像名內。自心內故　三云",
    "T43n1833_003:0867a27": "諸法義理差別名內諸法體事自性名外。故",
    "T43n1833_003:0867a28": "迷理者說依內門。發身．語等說名依外",
    "T43n1833_003:0867a29": "　四云在自相續名之為內。他身．非情說",
    "T43n1833_003:0867b01": "名外也。以彼皆是自身外故　五云十二處",
    "T43n1833_003:0867b02": "中心等所依六根名內。以親近故。心等所",
    "T43n1833_003:0867b03": "緣六境名外。由疎遠故。今論言外依第四",
    "T43n1833_003:0867b04": "門。然疏說云雖非識外外處名外。此解不",
    "T43n1833_003:0867b05": "然。根及根依下論自說俱名內故。若約處",
    "T43n1833_003:0867b06": "門根可名內。扶根依處應名外故　詳曰。",
    "T43n1833_003:0867b07": "自斷有監。疏解無違。但言器色由外處故",
    "T43n1833_003:0867b08": "而得外名。誰言攝彼扶塵色耶。此即想聲",
    "T43n1833_003:0867b09": "別處轉故。斷依第四他身豈得同外器耶。",
    "T43n1833_003:0867b10": "論意唯明外器色故。若言但取第四一分",
    "T43n1833_003:0867b11": "何棄第五。不簡第四故自斷非。",
    "T43n1833_003:0867b12": "疏。瑜伽六十六有共中二者。按彼論云。由",
    "T43n1833_003:0867b13": "善．不善．無記作意引發先業。能牽諸行令",
    "T43n1833_003:0867b14": "住不絕。所謂外分共不共業之所生起。",
    "T43n1833_003:0867b15": "釋。明有情住由此三業能感器界。器界為",
    "T43n1833_003:0867b16": "依有情得住。",
    "T43n1833_003:0867b17": "疏。共中不共如己田宅等者。有義但初句收。",
    "T43n1833_003:0867b18": "多自受用。然亦有他受用義故。又如扶塵",
    "T43n1833_003:0867b19": "唯在自身。由有少分為他用義尚名為共。",
    "T43n1833_003:0867b20": "如何田等翻名不共　詳曰。不可。若爾扶塵",
    "T43n1833_003:0867b21": "應亦初句。有他用義如田宅等。若言屬自",
    "T43n1833_003:0867b22": "非初句者。宅等應然亦屬自故若言扶塵",
    "T43n1833_003:0867b23": "屬自內身不相例者。祇由此義扶塵名為",
    "T43n1833_003:0867b24": "不共中共。宅等名為共中不共。外．內異故。",
    "T43n1833_003:0867b25": "復不屬他。故非初攝　問佛．菩薩等所變",
    "T43n1833_003:0867b26": "淨土不離穢處。淨穢相望應第二句　傳",
    "T43n1833_003:0867b27": "有二釋。一云有漏不淨由同處故。業復少",
    "T43n1833_003:0867b28": "同受用有別名第二句。佛唯無漏。菩薩極",
    "T43n1833_003:0867b29": "淨。雖穢同處。淨．不淨業有差別故非第二",
    "T43n1833_003:0867c01": "句　二云淨穢其處既同。即是第二共中不",
    "T43n1833_003:0867c02": "共　詳曰。初釋善也。且同地器有情共變。由",
    "T43n1833_003:0867c03": "有別業於此復分宅等諸境。異生．佛等即",
    "T43n1833_003:0867c04": "不如之。何得相望屬第二句。",
    "T43n1833_003:0867c05": "疏。緣長等時並緣青等者。有義緣長等者以",
    "T43n1833_003:0867c06": "之為正。佛地論說十八圓淨所現淨土具",
    "T43n1833_003:0867c07": "顯．形色。准知穢土隨識所變廣狹分量有",
    "T43n1833_003:0867c08": "形色也。前論亦云隨量大小頓現一相",
    "T43n1833_003:0867c09": "　詳曰。言緣長等為據別緣。為約長等不",
    "T43n1833_003:0867c10": "離青等。緣青等時義言緣之。若義言緣",
    "T43n1833_003:0867c11": "疏已明訖。若別緣者如何第八因緣變耶。亦",
    "T43n1833_003:0867c12": "不可以佛地為證淨穢異故。",
    "T43n1833_003:0867c13": "論。雖諸有情至遍似一者。問且如一樹有情",
    "T43n1833_003:0867c14": "共變。而一有情伐用之時為用自變。為兼",
    "T43n1833_003:0867c15": "用他。若唯自者餘人變者應存不已。樹何",
    "T43n1833_003:0867c16": "不見。若亦用他何名唯識　答樹等既是",
    "T43n1833_003:0867c17": "共相種生。皆相隨順互有增益。彼一有情自",
    "T43n1833_003:0867c18": "所變者所緣親用。他所變者與自所變為",
    "T43n1833_003:0867c19": "增上緣亦疎緣用。一切相望自為所順。他",
    "T43n1833_003:0867c20": "為能順。由所順無能順亦滅。由斯樹喪唯",
    "T43n1833_003:0867c21": "識亦成　問何以得知互相增益　答對法",
    "T43n1833_003:0867c22": "第七說有共業為增上緣。如次下引　若",
    "T43n1833_003:0867c23": "爾燈明喻義不成。一燈光滅餘光猶在。法",
    "T43n1833_003:0867c24": "不相似何得為喻　答喻取少分故不相",
    "T43n1833_003:0867c25": "違。",
    "T43n1833_003:0867c26": "疏。五十四諸有對法等者。疏引文略今更具",
    "T43n1833_003:0867c27": "云。何因緣故諸有對法同處一處不相捨離。",
    "T43n1833_003:0867c28": "而不說名無對性耶。答隨順轉故。由彼展",
    "T43n1833_003:0867c29": "轉相隨順生不相妨礙。又由如是種類三",
    "T43n1833_003:0868a01": "業增上所感如是而生。何以故。一切色聚一",
    "T43n1833_003:0868a02": "切色根共受用故　釋曰。而難意云。如一色",
    "T43n1833_003:0868a03": "聚餘香等微亦同其處應名無對。其答意云。",
    "T43n1833_003:0868a04": "色等之中有違．不違。違者別居。順者同處。",
    "T43n1833_003:0868a05": "又業力致。何以得知一處有多。如一色聚",
    "T43n1833_003:0868a06": "眼見是色。鼻嗅有香。舌甞即味。身覺有觸。",
    "T43n1833_003:0868a07": "故言色根共受用也。",
    "T43n1833_003:0868a08": "疏。又成器時他方三禪等者。以第四禪不壞",
    "T43n1833_003:0868a09": "不成。故但舉彼成壞同處。",
    "T43n1833_003:0868a10": "論。由是設生他方自界等者。問器．種俱境。緣",
    "T43n1833_003:0868a11": "何不同　答器為依持但變同地。種即不",
    "T43n1833_003:0868a12": "爾為境通緣　又三界種隨能變識所在之",
    "T43n1833_003:0868a13": "界故得緣之。器乃不然何得相例。",
    "T43n1833_003:0868a14": "疏。如大梵變者。即維摩經梵天王云。我見此",
    "T43n1833_003:0868a15": "界如自在宮。即其事也。又上界天而來此",
    "T43n1833_003:0868a16": "界。必變淨器為自依處。以此麁界不持彼",
    "T43n1833_003:0868a17": "故。",
    "T43n1833_003:0868a18": "疏。對法第五至業種隨故者。按彼第五而",
    "T43n1833_003:0868a19": "無文說。彼第七中明五共業。故云如經言",
    "T43n1833_003:0868a20": "有共業云何共業。若業能令諸器世間種",
    "T43n1833_003:0868a21": "種差別。或復有業令諸有情展轉增上。由此",
    "T43n1833_003:0868a22": "業力說諸有情更互相望為增上緣。以彼",
    "T43n1833_003:0868a23": "互有增上力故亦名共業。恐疏寫誤以七",
    "T43n1833_003:0868a24": "為五。意引對法亦同此論。而有經證共業",
    "T43n1833_003:0868a25": "之事更思。",
    "T43n1833_003:0868a26": "疏。此顯生無色等者。疏釋彼意由據業種",
    "T43n1833_003:0868a27": "云令器界種種差別名為共業。不約一切",
    "T43n1833_003:0868a28": "起於現行變諸器界方名共業。",
    "T43n1833_003:0868a29": "疏。不爾便無四分之義者。不變影者見既親",
    "T43n1833_003:0868b01": "證第三分已。何須第四為證量果乎。故無",
    "T43n1833_003:0868b02": "四分。",
    "T43n1833_003:0868b03": "疏。此中三性種至隨識非煩惱者。有說三性",
    "T43n1833_003:0868b04": "雖有異。隨依說無記。煩惱即同不善等。故",
    "T43n1833_003:0868b05": "不名煩惱　詳曰。性由體類義。隨依可無",
    "T43n1833_003:0868b06": "記。煩惱別義增故種名煩惱　問煩惱非染",
    "T43n1833_003:0868b07": "污。可不隨依稱。既在二性收。隨性非煩",
    "T43n1833_003:0868b08": "惱。",
    "T43n1833_003:0868b09": "答界種性雖同。據別異依繫。或種類猶然。",
    "T43n1833_003:0868b10": "故不從依稱。二釋之中任情取捨。",
    "T43n1833_003:0868b11": "疏。即天眼耳至應非有情者。由若不許緣",
    "T43n1833_003:0868b12": "異界境天眼．耳根與八繫別。第八不持故",
    "T43n1833_003:0868b13": "應爛壞。若爾何名有情。",
    "T43n1833_003:0868b14": "疏。即眾生有增減過等者。天眼．耳根即有情",
    "T43n1833_003:0868b15": "數。一身別起而不屬此故名為增。又若爛",
    "T43n1833_003:0868b16": "壞復名為減　問實義許持何非增過。繫不",
    "T43n1833_003:0868b17": "同故　答雖繫不同不離此界能持之識。",
    "T43n1833_003:0868b18": "有所依屬故不名情。",
    "T43n1833_003:0868b19": "疏。難第一師等者。下根身中初師是也。疏乘",
    "T43n1833_003:0868b20": "其便預難其義。",
    "T43n1833_003:0868b21": "疏。生盲等亦爾者。不枮陷者而根猶在。但",
    "T43n1833_003:0868b22": "外物翳致不能見。枮者不爾。",
    "T43n1833_003:0868b23": "疏。舊本第四頌等者。問舊新二頌境．識前後",
    "T43n1833_003:0868b24": "雖復不同。大意相似。何乃偏責　答舊云本",
    "T43n1833_003:0868b25": "識。本識局一。言似於彼故成其失。新言識",
    "T43n1833_003:0868b26": "生。識通八識。隨緣我等故無過矣　新論",
    "T43n1833_003:0868b27": "釋云。變似義者謂似色等諸境性現。變似",
    "T43n1833_003:0868b28": "情者。謂似自他身五根性現。變似我者。謂",
    "T43n1833_003:0868b29": "染末那與我癡等恒相應故。變似了者。謂",
    "T43n1833_003:0868c01": "餘六識。了相麁故。",
    "T43n1833_003:0868c02": "論。故生他地等者。問此證何義　答有二",
    "T43n1833_003:0868c03": "釋　一云證自變他扶塵　二云證自不",
    "T43n1833_003:0868c04": "變他根。扶塵共許不待言故。而證意云。若",
    "T43n1833_003:0868c05": "自能變他依及根。彼往他等根依合在。俱",
    "T43n1833_003:0868c06": "所變故。既唯依在而根滅無。返證餘時俱變",
    "T43n1833_003:0868c07": "依處　若爾何唯舉生他地及涅槃耶。豈",
    "T43n1833_003:0868c08": "餘死等猶有根乎　答理俱無根。且就顯說。",
    "T43n1833_003:0868c09": "若生自地恐他救言以自識變。前釋為正",
    "T43n1833_003:0868c10": "　問依處他反。自之引因義應不立。亦能變",
    "T43n1833_003:0868c11": "者迨劫末有。所變之骸應同能反　答如",
    "T43n1833_003:0868c12": "言唯識許境親疎。遺骸待變自他何失。有",
    "T43n1833_003:0868c13": "為勢分修短不同。不同能變有謝無咎。",
    "T43n1833_003:0868c14": "疏。借識力者問與定通力二有何別　答",
    "T43n1833_003:0868c15": "身在於上不起於下定通等也。所以如疏",
    "T43n1833_003:0868c16": "起下散識故有別也　問起下散識豈不",
    "T43n1833_003:0868c17": "依上定通引耶。若許爾者即定通攝。何乃",
    "T43n1833_003:0868c18": "別開　答不爾所以別開　問設上定通為",
    "T43n1833_003:0868c19": "緣引者豈不得耶　答縱定通引然是他地。",
    "T43n1833_003:0868c20": "由此別開更思。",
    "T43n1833_003:0868c21": "疏。身在下地上天眼耳等者。問天眼．耳根既",
    "T43n1833_003:0868c22": "與異熟眼．耳同處。同取境不。若同取者云",
    "T43n1833_003:0868c23": "何異熟而能遠取。又如何能發眼．耳通。若不",
    "T43n1833_003:0868c24": "發者如何同取。若不同取二根同處。云何",
    "T43n1833_003:0868c25": "得有取．不取耶　答為二釋。一云同取。通",
    "T43n1833_003:0868c26": "力引生遠取何失。如欲界根有長養等既同",
    "T43n1833_003:0868c27": "發識。此亦應爾　二不同取。言定等力據",
    "T43n1833_003:0868c28": "識緣境。又若異熟能發彼通。何須起彼天",
    "T43n1833_003:0868c29": "眼．耳根。亦同一處業力不同。見等各別。同處",
    "T43n1833_003:0869a01": "別發亦復何失。按智度論。修得天眼在肉眼",
    "T43n1833_003:0869a02": "上。導彼肉眼亦能遠見。",
    "T43n1833_003:0869a03": "疏。佛故豪光等者。問梵亦因光而得見下。",
    "T43n1833_003:0869a04": "何不言之　答梵觀於下自力亦能故不",
    "T43n1833_003:0869a05": "言也。若也傍觀萬八千界。亦由佛力自力",
    "T43n1833_003:0869a06": "不迨。且據上下故不云梵。",
    "T43n1833_003:0869a07": "疏。雖第八變至內身文者。雖言第八因定",
    "T43n1833_003:0869a08": "通力而皆能變。於定不見變內身文。",
    "T43n1833_003:0869a09": "疏。亦非是身以無根故者。問既無其根云何",
    "T43n1833_003:0869a10": "得言佛邊聽法　答第六識聽不待於根。",
    "T43n1833_003:0869a11": "故瑜伽云聞謂比量。",
    "T43n1833_003:0869a12": "疏。八地已去通定無差者。通智。定定。體實有",
    "T43n1833_003:0869a13": "別。約性不殊。起無前後。所作相似據一",
    "T43n1833_003:0869a14": "邊說。",
    "T43n1833_003:0869a15": "疏。由此故知至疎所緣緣者。如在下界起",
    "T43n1833_003:0869a16": "天眼．耳緣上界色。下界第八而不緣上。即",
    "T43n1833_003:0869a17": "天眼．耳無第八境為所杖質。故闕疎緣",
    "T43n1833_003:0869a18": "　問上地散眼見下三災。上界第八亦緣災不",
    "T43n1833_003:0869a19": "　答實不緣。護法不許異界第八變異界",
    "T43n1833_003:0869a20": "器　若爾上眼無疎所緣過如何遣　答以",
    "T43n1833_003:0869a21": "下第八所變為緣亦有何過　問因於定",
    "T43n1833_003:0869a22": "通令第八識緣他異地身器得不　答疏",
    "T43n1833_003:0869a23": "不定判。樞要．及燈義意許也　有義釋云。若",
    "T43n1833_003:0869a24": "變自身他地可爾。下地能引天眼．耳故。他",
    "T43n1833_003:0869a25": "地他身及他地器。設定等力如何能變。變之",
    "T43n1833_003:0869a26": "何用。麁細懸隔不依持故　若爾如何說定",
    "T43n1833_003:0869a27": "等力即不決定　此亦無違。業力所變內",
    "T43n1833_003:0869a28": "身外器必定同地。若定等力變自內身即",
    "T43n1833_003:0869a29": "不決定。下能引上天眼．耳故。變器．他身",
    "T43n1833_003:0869b01": "此一向定。言變身器不定等者言總意別。",
    "T43n1833_003:0869b02": "不言身器皆有不定。疏說上界起通來下",
    "T43n1833_003:0869b03": "令下得見名因通者依他通故。此定不",
    "T43n1833_003:0869b04": "然。上界來下作欲界化。下所見者即自地",
    "T43n1833_003:0869b05": "故　詳曰。如菩薩等變身為魚地．海金．酪。",
    "T43n1833_003:0869b06": "下界有情得受不耶。若不受者變之何益。",
    "T43n1833_003:0869b07": "若許用者有情第八豈不緣彼。不緣而受",
    "T43n1833_003:0869b08": "非唯識故。故知因他通力而引能變異地",
    "T43n1833_003:0869b09": "身器等也。即彼扶塵名為身也。魚．金．酪等",
    "T43n1833_003:0869b10": "非欲界故　設若救云有情六識託菩薩等",
    "T43n1833_003:0869b11": "所變米等。以為本質變而乃用。亦如上眼",
    "T43n1833_003:0869b12": "緣下三災託下第八所變為質。此亦不然。",
    "T43n1833_003:0869b13": "縱緣自六所變之者。第八從本言由通力",
    "T43n1833_003:0869b14": "亦何傷也。與餘常時境不同故。前云上眼",
    "T43n1833_003:0869b15": "託下第八。由上第八不得緣下。所以然",
    "T43n1833_003:0869b16": "者。若上第八自變下災。麁細既隔於彼無",
    "T43n1833_003:0869b17": "用。若杖下八所變之災為質方變。變復何",
    "T43n1833_003:0869b18": "用。又非定通之所引故由斯不變。若變魚．",
    "T43n1833_003:0869b19": "米而有用故。復通力引何得相例。若麁細",
    "T43n1833_003:0869b20": "別不許變者。即餘六識亦應不緣。麁細",
    "T43n1833_003:0869b21": "隔故　若爾因八緣無漏失　答亦無違。",
    "T43n1833_003:0869b22": "不親緣故。若言親用而方變者。第八不應",
    "T43n1833_003:0869b23": "變他扶塵。六亦不變菩薩魚等。非親用",
    "T43n1833_003:0869b24": "故。若許親用便非唯識又論明言定通等",
    "T43n1833_003:0869b25": "力界地自他而不決定。何強分別致有多",
    "T43n1833_003:0869b26": "違。可謂與蛇而安足矣　又云上來作欲",
    "T43n1833_003:0869b27": "界化。下見自地。理亦不然。言作欲化。似",
    "T43n1833_003:0869b28": "欲界故。實上地繫。欲界地法無修得化。如",
    "T43n1833_003:0869b29": "下當辨。",
    "T43n1833_003:0869c01": "疏。得威德定者。有威德者所起勝定名威",
    "T43n1833_003:0869c02": "德定。此有兩釋　一云自在菩薩．及二乘",
    "T43n1833_003:0869c03": "者所得之定。故瑜伽云。非是一切所有定心",
    "T43n1833_003:0869c04": "皆有能生此色功能。唯一類有。故知唯聖",
    "T43n1833_003:0869c05": "　二云亦通異生。依定久習得自在者。簡",
    "T43n1833_003:0869c06": "非自在名一類有。亦無其失。前解為勝。",
    "T43n1833_003:0869c07": "疏。又解以初禪眼耳等者。此不次也。合在",
    "T43n1833_003:0869c08": "於前天眼．耳境已下言也　問前明眼．耳",
    "T43n1833_003:0869c09": "本質有無。何意次言眼．耳緣上繫之同異",
    "T43n1833_003:0869c10": "　答前雖明質。未論其相繫之差別故次明",
    "T43n1833_003:0869c11": "也。質．相雖殊。由俱境故。故云又解　問",
    "T43n1833_003:0869c12": "初禪眼等見上地色有本質不　答雖不",
    "T43n1833_003:0869c13": "明言理合有也。以他第八所變為質。",
    "T43n1833_003:0869c14": "疏。由此三識所知必同等者。眼．耳．身三身識",
    "T43n1833_003:0869c15": "相分既唯初禪。故眼．耳二相非上繫。",
    "T43n1833_003:0869c16": "疏。五十四至生因闕故者。因闕之義略有兩",
    "T43n1833_003:0869c17": "釋　一云種子名因。彼無種故故名因",
    "T43n1833_003:0869c18": "闕　二云因者所以之義。彼無生香等道",
    "T43n1833_003:0869c19": "理故　問設許有之違何理耶　答若許",
    "T43n1833_003:0869c20": "定心而現香．味。香．味隨心上地所繫。此即",
    "T43n1833_003:0869c21": "上地而有香．味。違諸教過。由斯定心不",
    "T43n1833_003:0869c22": "變香．味。兼疏所明合為三釋。言加行心",
    "T43n1833_003:0869c23": "即是因也。或疏所解不異前二。加行之因。",
    "T43n1833_003:0869c24": "因即前二。更無別也。",
    "T43n1833_003:0869c25": "疏。又無用者。香．味依於段食施設。彼無段",
    "T43n1833_003:0869c26": "食。縱有香．味而何所為。",
    "T43n1833_003:0869c27": "疏。或是根本及所變等者。如次所起名定",
    "T43n1833_003:0869c28": "通色。通依定生故通名果。",
    "T43n1833_003:0869c29": "疏。皆通變及化者。變謂轉變改易其質。化謂",
    "T43n1833_003:0870a01": "化現。無而忽有。佛定通力俱能為也。",
    "T43n1833_003:0870a02": "疏。通可引起根之與塵等者。問若在於佛二",
    "T43n1833_003:0870a03": "位心所既恒相應。云何通．定引根．塵別",
    "T43n1833_003:0870a04": "　答雖俱時起。力用不同所變有差。而亦何",
    "T43n1833_003:0870a05": "變。又無漏心必有定道俱時而起。相應一",
    "T43n1833_003:0870a06": "思對此兩種名定道戒。以二助思有遮防",
    "T43n1833_003:0870a07": "故。今定．通二雖復同時。所起色等對能起",
    "T43n1833_003:0870a08": "二名為定．通同戒何失。",
    "T43n1833_003:0870a09": "疏。由定力變異身器者。前雖略說意正明",
    "T43n1833_003:0870a10": "通。又未引證。今具援據故重舉之。",
    "T43n1833_003:0870a11": "疏。變身萬億等者。按彼論云。心自在轉微",
    "T43n1833_003:0870a12": "細性者。謂色．無色二界諸色。如經說有平",
    "T43n1833_003:0870a13": "等心諸天。曾於人中如是如是資熏磨瑩",
    "T43n1833_003:0870a14": "其心。隨此修力住一毛端空量地處。展轉",
    "T43n1833_003:0870a15": "更互不相妨礙　釋曰。色界二色名為自",
    "T43n1833_003:0870a16": "在。一定心現。二自在定所感報色。無色但一",
    "T43n1833_003:0870a17": "定心所現。二界定色因自在定之所起故。",
    "T43n1833_003:0870a18": "名心自在微細性也。所引經者傳釋但證色",
    "T43n1833_003:0870a19": "界報色。即淨居天名等心天。詣佛聽法一",
    "T43n1833_003:0870a20": "萬六千由旬之身。一一皆住毛端量地。猶如",
    "T43n1833_003:0870a21": "燈光不相障礙。又淨居上十地菩薩名等心",
    "T43n1833_003:0870a22": "天　詳曰。依無色定亦能起身而來佛所",
    "T43n1833_003:0870a23": "名等心天。斯亦何過。經不簡故。又論雙言",
    "T43n1833_003:0870a24": "上之二界。何故引證但證色界。故知通證",
    "T43n1833_003:0870a25": "理無傷也。又瑜伽論不言共立。或本不同。",
    "T43n1833_003:0870a26": "或是疏主准於餘文故言共也。故智度論第",
    "T43n1833_003:0870a27": "九十三云。遍淨天六十人坐一針頭。又色．無",
    "T43n1833_003:0870a28": "色而各自類不相障礙。非是二界互不礙",
    "T43n1833_003:0870a29": "也。乍觀彼文為言二界互不礙也。",
    "T43n1833_003:0870b01": "疏。色界亦說有亦令互相見者。瑜伽既說色",
    "T43n1833_003:0870b02": "界諸天亦變身等。故知不唯無色界也。而",
    "T43n1833_003:0870b03": "有疏本作設字等寫者草誤。從說為正。",
    "T43n1833_003:0870b04": "疏。亦應不緣等流色等有間斷者。問除業所",
    "T43n1833_003:0870b05": "招異熟色。外即諸善．惡及外器等皆名等",
    "T43n1833_003:0870b06": "流。間斷之因豈非一分兩俱不成　答疏略",
    "T43n1833_003:0870b07": "示法。具應言簡。簡理可知。又疏意示前量",
    "T43n1833_003:0870b08": "不定。非為量破。",
    "T43n1833_003:0870b09": "論。略說此識至所現變色者。問第八既緣法",
    "T43n1833_003:0870b10": "處實色。五亦緣不。若不緣者聖變魚等凡",
    "T43n1833_003:0870b11": "應不見。若許緣者五十四說法處攝色名",
    "T43n1833_003:0870b12": "無見對。復云何通　答如燈第二彼已分別。",
    "T43n1833_003:0870b13": "復有釋云。變定等色而無見對。但與眼等",
    "T43n1833_003:0870b14": "為增上緣名見金等。",
    "T43n1833_003:0870b15": "疏。此中有難如理應思者。難云。以因從於",
    "T43n1833_003:0870b16": "果隨現法界收。以境對於心從識法界攝",
    "T43n1833_003:0870b17": "　答因緣親辨體。種隨於現收。為境引他",
    "T43n1833_003:0870b18": "疎故非法處攝。",
    "T43n1833_003:0870b19": "疏。極略極逈色者。折根．器等為極微者名",
    "T43n1833_003:0870b20": "為極略。折像等色為極微者名為極逈。",
    "T43n1833_003:0870b21": "疏。若唯意緣等者。獨頭意識緣根．塵等由",
    "T43n1833_003:0870b22": "分別生。亦名遍計所起攝也。",
    "T43n1833_003:0870b23": "疏。以闇從明者。幽隱顯蔽名為闇明。十處法",
    "T43n1833_003:0870b24": "處名為明闇者義可斷矣。",
    "T43n1833_003:0870b25": "疏。亦非由說至亦緣有故者。意說第六與五",
    "T43n1833_003:0870b26": "同緣雖名分別。緣境有用。",
    "T43n1833_003:0870b27": "論。初必有用後必有境者。疏釋因緣．分別二",
    "T43n1833_003:0870b28": "變總有四釋。取第四釋尋之可悉　有義",
    "T43n1833_003:0870b29": "三釋。一云但現量心名因緣變。諸比．非量皆",
    "T43n1833_003:0870c01": "分別變。二云第八王．所名因緣變。餘心．心",
    "T43n1833_003:0870c02": "所名分別變。三云唯第八心王是因緣變。相",
    "T43n1833_003:0870c03": "應心所亦分別變。此護法義。持種受熏唯心",
    "T43n1833_003:0870c04": "王故。自判前二有多過失。第三可通　問若",
    "T43n1833_003:0870c05": "說眼等所緣色等皆無實用。豈眼等識皆緣",
    "T43n1833_003:0870c06": "假法　答假有名種自有約義依實說假",
    "T43n1833_003:0870c07": "非五識緣。是分別心。義別說故。影像色等",
    "T43n1833_003:0870c08": "雖無礙故得名假色。然說種生即名為實。",
    "T43n1833_003:0870c09": "故無過失　詳曰。非但前二有多過失。即",
    "T43n1833_003:0870c10": "第三釋亦同前過。所以者何。如第八識任運",
    "T43n1833_003:0870c11": "而起。所變之境從實種生名因緣變。即五",
    "T43n1833_003:0870c12": "轉識一分第六與五俱起。任運緣者亦因修",
    "T43n1833_003:0870c13": "起境實種生。何乃即判為分別變。故今依取",
    "T43n1833_003:0870c14": "疏第四也。",
    "T43n1833_003:0870c15": "疏。然一念心得成二種等者。緣根．塵等名",
    "T43n1833_003:0870c16": "因緣變。緣七心界分別變攝。",
    "T43n1833_003:0870c17": "疏。反顯八俱具有二變者。王．所如次因緣．",
    "T43n1833_003:0870c18": "分別二變所攝。",
    "T43n1833_003:0870c19": "論。若變心等至不能緣故者。深密經云。變化",
    "T43n1833_003:0870c20": "心者無自依心有依他心。按佛地論第六",
    "T43n1833_003:0870c21": "釋云。謂化心等依實心現。但實心上相分。",
    "T43n1833_003:0870c22": "似有緣慮等心。如鏡中火無別自體　此",
    "T43n1833_003:0870c23": "釋意云。無自所依實見分心名無自依。而",
    "T43n1833_003:0870c24": "有似慮名有依他　又見．自證．證自證分",
    "T43n1833_003:0870c25": "名自依心。化心異彼。名無自依有依他",
    "T43n1833_003:0870c26": "心。同前可知。",
    "T43n1833_003:0870c27": "疏。即現比二量至可應分別者。如第六意緣",
    "T43n1833_003:0870c28": "曾實境熏成實種後生實現。此雖比量分",
    "T43n1833_003:0870c29": "別變收。容有實用。第六現量與五同緣亦",
    "T43n1833_003:0871a01": "有實用。若定心緣十八界者。用通假實如",
    "T43n1833_003:0871a02": "前應知。",
    "T43n1833_003:0871a03": "疏。此中謂約身器為小者。身即是器。非外器",
    "T43n1833_003:0871a04": "器。五十一中依身器器以明寬狹。有義疏",
    "T43n1833_003:0871a05": "說通依身．器以釋。今不依此。彼論但依執",
    "T43n1833_003:0871a06": "受境說狹小廣大　詳曰。不得疏旨。徒為",
    "T43n1833_003:0871a07": "萎菲。請審詳焉。",
    "T43n1833_003:0871a08": "疏。此亦所立同者。同前滅定在所立中。",
    "T43n1833_003:0871a09": "疏。二計宗各解不同者。經部．有宗釋有別",
    "T43n1833_003:0871a10": "也。至下當知。◎",
    "T43n1833_003:0871a11": "成唯識論演祕卷第三(本終)"
}