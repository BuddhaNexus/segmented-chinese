{
    "T30n1579_031:0454a11": "瑜伽師地論卷第三十一",
    "T30n1579_031:0454a13": "彌勒菩薩說",
    "T30n1579_031:0454a14": "三藏法師玄奘奉　詔譯",
    "T30n1579_031:0454a15": "本地分中聲聞地第十三第三瑜伽處之二",
    "T30n1579_031:0454a16": "云何勤修緣起觀者。尋思六事差別所緣毘",
    "T30n1579_031:0454a17": "鉢舍那。謂依緣性緣起增上正法聽聞受持",
    "T30n1579_031:0454a18": "增上力故。能正了知如是如是諸法生故",
    "T30n1579_031:0454a19": "彼彼法生。如是如是諸法滅故彼彼法滅。此",
    "T30n1579_031:0454a20": "中都無自在作者生者化者能造諸法。亦",
    "T30n1579_031:0454a21": "無自性。士夫中間能轉變者轉變諸法。若能",
    "T30n1579_031:0454a22": "了知如是等義。是名尋思諸緣起義。復審",
    "T30n1579_031:0454a23": "思擇十二有支若內若外而起勝解。是名",
    "T30n1579_031:0454a24": "尋思諸緣起事。復審思擇無明支等前際無",
    "T30n1579_031:0454a25": "知後際無知。如是廣說如前分別緣起支",
    "T30n1579_031:0454a26": "中。是名尋思緣起自相。復審思擇如是一",
    "T30n1579_031:0454a27": "切緣生諸行。無不皆是本無今有有已散滅。",
    "T30n1579_031:0454a28": "是故前後皆是無常皆有生老病死法故其",
    "T30n1579_031:0454a29": "性是苦不自在故。中間士夫不可得故。性空",
    "T30n1579_031:0454b01": "無我。是名尋思緣起共相。復審思擇我若",
    "T30n1579_031:0454b02": "於彼無常苦空無我諸行如實道理。發生迷",
    "T30n1579_031:0454b03": "惑便為顛倒。黑品所攝。廣說如前。若不迷",
    "T30n1579_031:0454b04": "惑便無顛倒。白品所攝。廣說如前。是名尋",
    "T30n1579_031:0454b05": "思諸緣起品。復審思擇於過去世所得自",
    "T30n1579_031:0454b06": "體無正常性如是已住。於現在世所得自",
    "T30n1579_031:0454b07": "體無正常性如是今住。於未來世所得自",
    "T30n1579_031:0454b08": "體無正常性如是當住。是名尋思諸緣起",
    "T30n1579_031:0454b09": "時。復審思擇唯有諸業及異熟果。其中主宰",
    "T30n1579_031:0454b10": "都不可得。所謂作者及與受者。唯有於法",
    "T30n1579_031:0454b11": "假想建立。謂於無明緣行乃至生緣老死",
    "T30n1579_031:0454b12": "中。發起假相施設言論。說為作者及與受",
    "T30n1579_031:0454b13": "者。有如是名如是種。如是姓如是飲食。",
    "T30n1579_031:0454b14": "如是領受。若苦若樂。如是長壽。如是久住。",
    "T30n1579_031:0454b15": "如是極於壽量邊際。又於此中有二種果",
    "T30n1579_031:0454b16": "及二種因。二種果者。一自體果。二受用境",
    "T30n1579_031:0454b17": "界果。二種因者。一牽引因。二生起因。自體果",
    "T30n1579_031:0454b18": "者。謂於今世諸異熟生六處等法。受用境",
    "T30n1579_031:0454b19": "界果者。謂愛非愛業增上所起六觸所生諸",
    "T30n1579_031:0454b20": "受。牽引因者謂於二果發起愚癡。愚癡為",
    "T30n1579_031:0454b21": "先生福非福及不動行。行能攝受後有之",
    "T30n1579_031:0454b22": "識令生有芽。謂能攝受識種子故。令其展",
    "T30n1579_031:0454b23": "轉攝受後有名色種子六處種子觸受種子。",
    "T30n1579_031:0454b24": "為令當來生支想所攝識名色六處觸受次",
    "T30n1579_031:0454b25": "第生故。今先攝受彼法種子。如是一切名",
    "T30n1579_031:0454b26": "牽引因。生起因者。謂若領受諸無明觸所生",
    "T30n1579_031:0454b27": "受時。由境界愛生後有愛及能攝受愛品",
    "T30n1579_031:0454b28": "癡品所有諸取。由此勢力由此功能潤業",
    "T30n1579_031:0454b29": "種子。令其能與諸異熟果。如是一切名生",
    "T30n1579_031:0454c01": "起因。由此二因增上力故。便為三苦之所",
    "T30n1579_031:0454c02": "隨逐。招集一切純大苦蘊。如是名依觀待",
    "T30n1579_031:0454c03": "道理。尋思緣起所有道理。復審思擇於是緣",
    "T30n1579_031:0454c04": "性緣起觀中。善修善習善多修習能斷愚癡。",
    "T30n1579_031:0454c05": "又審思擇如是道理有至教量有內現證",
    "T30n1579_031:0454c06": "有比度法。亦有成立法性等義。如是名依",
    "T30n1579_031:0454c07": "作用道理。證成道理。法爾道理。尋思緣起所",
    "T30n1579_031:0454c08": "有道理。是名勤修緣起觀者尋思六事差",
    "T30n1579_031:0454c09": "別所緣毘鉢舍那。云何勤修界差別觀者。",
    "T30n1579_031:0454c10": "尋思六事差別所緣毘鉢舍那。謂依界差別",
    "T30n1579_031:0454c11": "增上正法聽聞受持增上力故。能正解了一",
    "T30n1579_031:0454c12": "切界義。謂種姓義及種子義因義性義。是",
    "T30n1579_031:0454c13": "其界義。如是名為尋思界義。又正尋思地",
    "T30n1579_031:0454c14": "等六界內外差別發起勝解。如是名為尋",
    "T30n1579_031:0454c15": "思界事。又正尋思地為堅相。乃至風為輕",
    "T30n1579_031:0454c16": "動相。識為了別相。空界為虛空相遍滿色相",
    "T30n1579_031:0454c17": "無障礙相。是名尋思諸界自相。又正尋思",
    "T30n1579_031:0454c18": "此一切界以要言之皆是無常乃至無我。是",
    "T30n1579_031:0454c19": "名尋思諸界共相。又正尋思於一合相界",
    "T30n1579_031:0454c20": "差別性不了知者。由界差別所合成身。",
    "T30n1579_031:0454c21": "發起高慢便為顛倒。黑品所攝。廣說如前。",
    "T30n1579_031:0454c22": "與上相違便無顛倒。白品所攝。廣說如前。",
    "T30n1579_031:0454c23": "如是名為尋思界品。又正尋思去來今世",
    "T30n1579_031:0454c24": "六界為緣得入母胎。如是名為尋思界時。",
    "T30n1579_031:0454c25": "又正尋思如草木等眾緣和合圍遶虛空。數",
    "T30n1579_031:0454c26": "名為舍。如是六界為所依故。筋骨血肉",
    "T30n1579_031:0454c27": "眾緣和合圍遶虛空。假想等想施設言論。數",
    "T30n1579_031:0454c28": "名為身。復由宿世諸業煩惱及自種子以",
    "T30n1579_031:0454c29": "為因緣。如是名依觀待道理尋思諸界差",
    "T30n1579_031:0455a01": "別道理。又正尋思若於如是界差別觀。善修",
    "T30n1579_031:0455a02": "善習善多修習能斷憍慢。又正尋思如是道",
    "T30n1579_031:0455a03": "理有至教量。有內證智。有比度法。有成",
    "T30n1579_031:0455a04": "立法性。難思法性。安住法性。如是名依作",
    "T30n1579_031:0455a05": "用道理。證成道理。法爾道理。尋思諸界差",
    "T30n1579_031:0455a06": "別道理。是名勤修界差別觀者。尋思六事",
    "T30n1579_031:0455a07": "差別所緣毘鉢舍那。云何勤修阿那波那念",
    "T30n1579_031:0455a08": "者尋思六事差別所緣毘鉢舍那。謂依入",
    "T30n1579_031:0455a09": "出息念增上正法聽聞受持增上力故。能正",
    "T30n1579_031:0455a10": "了知於入出息所緣境界。繫心了達無忘明",
    "T30n1579_031:0455a11": "記是阿那波那念義。如是名為尋思其義。",
    "T30n1579_031:0455a12": "又正尋思入息出息在內可得。繫屬身故",
    "T30n1579_031:0455a13": "外處攝故內外差別。如是名為尋思其事。",
    "T30n1579_031:0455a14": "又正尋思入息有二出息有二。若風入內",
    "T30n1579_031:0455a15": "名為入息若風出外名為出息。復正了知",
    "T30n1579_031:0455a16": "如是為長入息出息。如是為短入息出息。",
    "T30n1579_031:0455a17": "如是息遍一切身分。是名尋思諸息自相。",
    "T30n1579_031:0455a18": "又正尋思入息滅已有出息生。出息滅已有",
    "T30n1579_031:0455a19": "入息生。入出息轉繫屬命根及有識身。此入",
    "T30n1579_031:0455a20": "出息及所依止皆是無常。是名尋思諸息共",
    "T30n1579_031:0455a21": "相。又正尋思若於如是入息出息。不住正",
    "T30n1579_031:0455a22": "念。為惡尋思擾亂其心便為顛倒。黑品所",
    "T30n1579_031:0455a23": "攝。是有諍法。廣說如前。與上相違便無顛",
    "T30n1579_031:0455a24": "倒。白品所攝。是無諍法。廣說如前。如是名",
    "T30n1579_031:0455a25": "為尋思其品。又正尋思去來今世入出息轉",
    "T30n1579_031:0455a26": "繫屬身心。身心繫屬入息出息。如是名為",
    "T30n1579_031:0455a27": "尋思其時。又正尋思此中都無持入息者。",
    "T30n1579_031:0455a28": "持出息者。入息出息繫屬於彼。唯於從因",
    "T30n1579_031:0455a29": "從緣所生諸行。發起假想施設言論。說",
    "T30n1579_031:0455b01": "有能持入出息者。如是名依觀待道理尋",
    "T30n1579_031:0455b02": "思其理。又正尋思若於如是入出息念。善",
    "T30n1579_031:0455b03": "修善習善多修習能斷尋思。又正尋思如是",
    "T30n1579_031:0455b04": "道理有至教量。有內證智。有比度法。有成",
    "T30n1579_031:0455b05": "立法性。難思法性。安住法性。不應思議。不",
    "T30n1579_031:0455b06": "應分別。唯應信解。如是名依作用道理。",
    "T30n1579_031:0455b07": "證成道理。法爾道理。尋思其理。是名勤修",
    "T30n1579_031:0455b08": "阿那波那念者。尋思六事差別所緣毘鉢舍",
    "T30n1579_031:0455b09": "那。如是依止淨行所緣。尋思六事差別觀",
    "T30n1579_031:0455b10": "已。數數於內令心寂靜。數數復於如所尋",
    "T30n1579_031:0455b11": "思。以勝觀行審諦伺察。彼由奢摩他為依",
    "T30n1579_031:0455b12": "止故。令毘鉢舍那速得清淨。復由毘鉢舍",
    "T30n1579_031:0455b13": "那為依止故。令奢摩他增長廣大。若依止",
    "T30n1579_031:0455b14": "善巧所緣及淨惑所緣。尋思六事差別所",
    "T30n1579_031:0455b15": "緣毘鉢舍那。於其自處我後當說。",
    "T30n1579_031:0455b16": "復次此中有九種白品所攝加行。與此相違",
    "T30n1579_031:0455b17": "當知即是九種黑品所攝加行。云何名為白",
    "T30n1579_031:0455b18": "品所攝。九種加行。一相應加行。二串習加行。",
    "T30n1579_031:0455b19": "三無倒加行。四不緩加行。五應時加行。六",
    "T30n1579_031:0455b20": "解了加行。七無厭足加行。八不捨軛加行。九",
    "T30n1579_031:0455b21": "正加行。由此九種白品所攝加行故。能令",
    "T30n1579_031:0455b22": "其心速疾得定。令三摩地轉更勝進。又",
    "T30n1579_031:0455b23": "由此故於所應往地。及隨所應得。速疾能",
    "T30n1579_031:0455b24": "往能得無有稽遲。黑品所攝九種加行。不能",
    "T30n1579_031:0455b25": "令心速疾得定。不令三摩地轉更勝進。",
    "T30n1579_031:0455b26": "又由此故於所應往地及隨所應得。極大",
    "T30n1579_031:0455b27": "稽遲不能速疾往趣獲得。云何名為相應",
    "T30n1579_031:0455b28": "加行。謂若貪行者。應於不淨安住其心。若",
    "T30n1579_031:0455b29": "瞋行者。應於慈愍安住其心。若癡行者。應",
    "T30n1579_031:0455c01": "於緣起安住其心。若憍慢行者。應於界差",
    "T30n1579_031:0455c02": "別安住其心。若尋思行者。應於阿那波那",
    "T30n1579_031:0455c03": "念。安住其心。若等分行者。或薄塵行者。應",
    "T30n1579_031:0455c04": "隨所樂攀緣一境安住其心。勤修加行。如",
    "T30n1579_031:0455c05": "是名為相應加行。云何名為串習加行。謂",
    "T30n1579_031:0455c06": "於奢摩他毘鉢舍那。已曾數習乃至少分。非",
    "T30n1579_031:0455c07": "於一切皆初修業。所以者何。初修業者。雖",
    "T30n1579_031:0455c08": "於相應所緣境界勤修加行。而有諸蓋數",
    "T30n1579_031:0455c09": "數現行身心麁重。由是因緣不能令心速",
    "T30n1579_031:0455c10": "疾得定。如是名為串習加行。云何名為不",
    "T30n1579_031:0455c11": "緩加行。謂無間方便殷重方便勤修觀行。若",
    "T30n1579_031:0455c12": "從定出或為乞食。或為恭敬承事師長。或",
    "T30n1579_031:0455c13": "為看病。或為隨順修和敬業。或為所餘如",
    "T30n1579_031:0455c14": "是等類諸所作事。而心於彼所作事業。不",
    "T30n1579_031:0455c15": "全隨順不全趣向不全臨入。唯有速疾令",
    "T30n1579_031:0455c16": "事究竟。還復精勤宴坐寂靜修諸觀行。若有",
    "T30n1579_031:0455c17": "苾芻苾芻尼。鄔波索迦。剎帝利。婆羅門等。",
    "T30n1579_031:0455c18": "種種異眾共相會遇。雖久雜處現相語儀。",
    "T30n1579_031:0455c19": "而不相續安立言論。唯樂遠離勤修觀行。",
    "T30n1579_031:0455c20": "又能如是勇猛精進。謂我於今定當趣證。",
    "T30n1579_031:0455c21": "所應證得。不應慢緩。何以故。我有多",
    "T30n1579_031:0455c22": "種橫死因緣。所謂身中或風或熱或痰發動。",
    "T30n1579_031:0455c23": "或所飲食不正消化。住在身中成宿食",
    "T30n1579_031:0455c24": "病。或為於外蛇蝎蚰蜒百足等類諸惡毒蟲。",
    "T30n1579_031:0455c25": "之所蛆蠚。或復為人非人類等之所驚",
    "T30n1579_031:0455c26": "恐。因斯夭沒。於如是等諸橫死處。恒常思",
    "T30n1579_031:0455c27": "惟修無常想住不放逸。由住如是不放逸",
    "T30n1579_031:0455c28": "故。恒自思惟。我之壽命儻得更經七日六日",
    "T30n1579_031:0455c29": "五日四日三日二日一日一時半時須臾或",
    "T30n1579_031:0456a01": "半須臾。或經食頃。或從入息至於出息。或",
    "T30n1579_031:0456a02": "從出息至於入息。乃至存活經爾所時。",
    "T30n1579_031:0456a03": "於佛聖教精勤作意修習瑜伽。齊爾所時",
    "T30n1579_031:0456a04": "於佛聖教。我當決定多有所作。如是名為",
    "T30n1579_031:0456a05": "不緩加行。云何名為無倒加行。謂如善達",
    "T30n1579_031:0456a06": "修瑜伽行諸瑜伽師之所開悟。即如是學",
    "T30n1579_031:0456a07": "於法於義不顛倒取。無有我慢。亦不安",
    "T30n1579_031:0456a08": "住自所見取。無邪僻執。於尊教誨終不輕",
    "T30n1579_031:0456a09": "毀。如是名為無倒加行。云何名為應時加",
    "T30n1579_031:0456a10": "行。謂於時時間修習止相。於時時間修",
    "T30n1579_031:0456a11": "習觀相。於時時間修習舉相。於時時間修",
    "T30n1579_031:0456a12": "習捨相。又能如實了知其止止相止時。了",
    "T30n1579_031:0456a13": "知其觀觀相觀時。了知其舉舉相舉時。了知",
    "T30n1579_031:0456a14": "其捨捨相捨時。云何為止。謂九相心住。能",
    "T30n1579_031:0456a15": "令其心無相無分別。寂靜極寂靜等住寂止。",
    "T30n1579_031:0456a16": "純一無雜故名為止。云何止相。謂有二種。",
    "T30n1579_031:0456a17": "一所緣相。二因緣相。所緣相者。謂奢摩他品",
    "T30n1579_031:0456a18": "所知事同分影像。是名所緣相。由此所緣。",
    "T30n1579_031:0456a19": "令心寂靜。因緣相者。謂依奢摩他所熏習",
    "T30n1579_031:0456a20": "心。為令後時奢摩他定皆清淨故。修習瑜",
    "T30n1579_031:0456a21": "伽毘鉢舍那所有加行。是名因緣相。云何",
    "T30n1579_031:0456a22": "止時。謂心掉舉時。或恐掉舉時。是修止時。",
    "T30n1579_031:0456a23": "又依毘鉢舍那所熏習心。為諸尋思之所",
    "T30n1579_031:0456a24": "擾惱及諸事業所擾惱時。是修止時。云何",
    "T30n1579_031:0456a25": "為觀。謂四行三門六事差別所緣觀行。云何",
    "T30n1579_031:0456a26": "觀相。謂有二種。一所緣相。二因緣相。所緣",
    "T30n1579_031:0456a27": "相者。謂毘鉢舍那品所知事同分影像。由此",
    "T30n1579_031:0456a28": "所緣令慧觀察。因緣相者。謂依毘鉢舍那",
    "T30n1579_031:0456a29": "所熏習心。為令後時毘鉢舍那皆清淨故。",
    "T30n1579_031:0456b01": "修習內心奢摩他定所有加行。云何觀時。謂",
    "T30n1579_031:0456b02": "心沈沒時。或恐沈沒時。是修觀時。又依奢",
    "T30n1579_031:0456b03": "摩他所熏習心。先應於彼所知事境如實",
    "T30n1579_031:0456b04": "覺了。故於爾時是修觀時。云何為舉。謂由",
    "T30n1579_031:0456b05": "隨取一種淨妙所緣境界。顯示勸導慶慰其",
    "T30n1579_031:0456b06": "心。云何舉相。謂由淨妙所緣境界。策勵其",
    "T30n1579_031:0456b07": "心。及彼隨順發勤精進。云何舉時。謂心沈下",
    "T30n1579_031:0456b08": "時。或恐沈下時。是修舉時。云何為捨。謂",
    "T30n1579_031:0456b09": "於所緣心無染污心平等性。於止觀品調",
    "T30n1579_031:0456b10": "柔正直任運轉性及調柔心有堪能性。令心",
    "T30n1579_031:0456b11": "隨與任運作用。云何捨相。謂由所緣令心",
    "T30n1579_031:0456b12": "上捨。及於所緣不發所有太過精進。云何",
    "T30n1579_031:0456b13": "捨時。謂於奢摩他毘鉢舍那品所有掉舉心",
    "T30n1579_031:0456b14": "已解脫。是修捨時。如是名為應時加行。云",
    "T30n1579_031:0456b15": "何名為解了加行。謂於如是所說諸相。善",
    "T30n1579_031:0456b16": "取善了善取了已。欲入定時即便能入。欲",
    "T30n1579_031:0456b17": "住定時即便能住。欲起定時即便能起。或",
    "T30n1579_031:0456b18": "時棄捨諸三摩地所行影像作意思惟。諸不",
    "T30n1579_031:0456b19": "定地所有本性所緣境界。如是名為解了",
    "T30n1579_031:0456b20": "加行。云何名為無厭足加行。謂於善法無",
    "T30n1579_031:0456b21": "有厭足修斷無廢。於展轉上展轉勝處。多",
    "T30n1579_031:0456b22": "住希求。不唯獲得少小靜定便於中路而",
    "T30n1579_031:0456b23": "生退屈。於餘所作常有進求。如是名為無",
    "T30n1579_031:0456b24": "厭足加行。云何名為不捨軛加行。謂於一切",
    "T30n1579_031:0456b25": "所受學處無穿無缺。雖見少年顏容端正",
    "T30n1579_031:0456b26": "可愛母邑。而不取相不取隨好。於食平等",
    "T30n1579_031:0456b27": "勤修覺寤。少事少業少諸散亂。於久所作",
    "T30n1579_031:0456b28": "久所說等。能自隨憶令他隨憶。如是等法說",
    "T30n1579_031:0456b29": "名不捨軛加行。由此諸法能正隨順心一",
    "T30n1579_031:0456c01": "境性。不捨其軛令心不散。不令其心馳",
    "T30n1579_031:0456c02": "流外境。不令其心內不調柔。如是名為不",
    "T30n1579_031:0456c03": "捨軛加行。云何名正加行。謂於所緣數起",
    "T30n1579_031:0456c04": "勝解。數正除遣是名正加行。如有勤修",
    "T30n1579_031:0456c05": "不淨觀者。數正除遣於諸不淨。作意思惟",
    "T30n1579_031:0456c06": "諸不淨相。由隨相行毘鉢舍那而起作意。",
    "T30n1579_031:0456c07": "於所緣境數數除遣數數現前。其正除遣復",
    "T30n1579_031:0456c08": "有五種。一內攝其心故。二不念作意故。三",
    "T30n1579_031:0456c09": "於餘作意故。四對治作意故。五無相界作意",
    "T30n1579_031:0456c10": "故。當知此中由九相心住。毘鉢舍那而為",
    "T30n1579_031:0456c11": "上首。故名內攝其心。由於最初背一切相",
    "T30n1579_031:0456c12": "無亂安住。故名不念作意。由緣餘定地境",
    "T30n1579_031:0456c13": "思惟餘定地。故名於餘作意。由思惟不淨",
    "T30n1579_031:0456c14": "對治於淨。乃至思惟阿那波那念對治尋",
    "T30n1579_031:0456c15": "思。思惟虛空界對治諸色。故名對治作意。",
    "T30n1579_031:0456c16": "由於一切相不作意思惟。於無相界作意",
    "T30n1579_031:0456c17": "思惟。故名無相界作意。雖遍安立一切所",
    "T30n1579_031:0456c18": "緣。正除遣相總有五種。然此義中正意。",
    "T30n1579_031:0456c19": "唯取內攝其心不念作意。初修業者始修業",
    "T30n1579_031:0456c20": "時。最初全不於所緣境繫縛其心。或於不",
    "T30n1579_031:0456c21": "淨或復餘處唯作是念。我心云何得無散",
    "T30n1579_031:0456c22": "亂無相無分別。寂靜極寂靜。無轉無動無",
    "T30n1579_031:0456c23": "所希望。離諸作用於內適悅。如是精勤",
    "T30n1579_031:0456c24": "於所生起一切外相。無所思惟不念作",
    "T30n1579_031:0456c25": "意。即由如是不念作意除遣所緣彼於",
    "T30n1579_031:0456c26": "其中修習瑜伽攝受適悅。復行有相有分",
    "T30n1579_031:0456c27": "別不淨等境云何而行謂由隨相行。隨尋思",
    "T30n1579_031:0456c28": "行。隨伺察行。毘鉢舍那行。彼境界而非一",
    "T30n1579_031:0456c29": "向精勤修習毘鉢舍那還捨觀相復於所",
    "T30n1579_031:0457a01": "緣思惟止行。由是因緣彼於爾時。於所緣",
    "T30n1579_031:0457a02": "境。不捨不取。由於所緣止行轉故。不名",
    "T30n1579_031:0457a03": "為捨。即於所緣不作相故。無分別故。不",
    "T30n1579_031:0457a04": "名為取。即由如是內攝其心除遣所緣。又",
    "T30n1579_031:0457a05": "於其中不取觀相故於緣無亂。取止行",
    "T30n1579_031:0457a06": "故。而復緣於所知事相。若於所緣唯數勝",
    "T30n1579_031:0457a07": "解不數除遣。即不令彼所有勝解後後明淨",
    "T30n1579_031:0457a08": "究竟而轉。不能往趣乃至現觀所知境事。",
    "T30n1579_031:0457a09": "由數勝解數除遣故。後後勝解展轉明淨究",
    "T30n1579_031:0457a10": "竟而轉。亦能往趣乃至現觀所知境事。譬如",
    "T30n1579_031:0457a11": "世間畫師弟子初習畫業。先從師所受所",
    "T30n1579_031:0457a12": "學樣。諦觀諦觀作彼形相。作已作已尋即除",
    "T30n1579_031:0457a13": "毀。既除毀已尋復更作。如如除毀數數更",
    "T30n1579_031:0457a14": "作。如是如是後後形相轉明轉淨究竟顯",
    "T30n1579_031:0457a15": "現。如是正學經歷多時。世共推許為大畫",
    "T30n1579_031:0457a16": "師或墮師數。若不數除所作形相。即於其",
    "T30n1579_031:0457a17": "上數數重畫。便於形相永無明淨究竟顯",
    "T30n1579_031:0457a18": "期。此中道理當知亦爾。若於此境起勝解",
    "T30n1579_031:0457a19": "已。定於此境復正除遣。非於此境正除",
    "T30n1579_031:0457a20": "遣。已定於此境復起勝解。於狹小境起",
    "T30n1579_031:0457a21": "勝解已。即於狹小而正除遣。廣大無量當",
    "T30n1579_031:0457a22": "知亦爾。於狹小境正除遣已。或於狹小復",
    "T30n1579_031:0457a23": "起勝解。或於廣大復起勝解。或於無量",
    "T30n1579_031:0457a24": "復起勝解。於其廣大及於無量當知亦爾。",
    "T30n1579_031:0457a25": "若諸色法所有相貌影像顯現。當知是麁變",
    "T30n1579_031:0457a26": "化相似。諸無色法假名為先。如所領受",
    "T30n1579_031:0457a27": "增上力故影像顯現。如是一切名正加行。",
    "T30n1579_031:0457a28": "如是九種白品加行。於奢摩他毘鉢舍那",
    "T30n1579_031:0457a29": "當知隨順。與是相違九種加行。於奢摩他",
    "T30n1579_031:0457b01": "毘鉢舍那當知違逆。如是黑品白品差別",
    "T30n1579_031:0457b02": "建立加行有十八種。如是名為心一境",
    "T30n1579_031:0457b03": "性。",
    "T30n1579_031:0457b04": "云何淨障。謂即如是正修加行諸瑜伽師。",
    "T30n1579_031:0457b05": "由四因緣能令其心淨除諸障。何等為四。",
    "T30n1579_031:0457b06": "一遍知自性故。二遍知因緣故。三遍知過",
    "T30n1579_031:0457b07": "患故。四修習對治故。云何遍知諸障自",
    "T30n1579_031:0457b08": "性。謂能遍知障有四種。一怯弱障。二蓋覆",
    "T30n1579_031:0457b09": "障。三尋思障。四自舉障。怯弱障者。謂於",
    "T30n1579_031:0457b10": "出離及於遠離勤修行時所有染污思慕不",
    "T30n1579_031:0457b11": "樂希望憂惱。蓋覆障者。謂貪欲等五蓋。尋思",
    "T30n1579_031:0457b12": "障者。謂欲尋思等染污尋思。自舉障者。謂於",
    "T30n1579_031:0457b13": "少分下劣智見。安隱住中而自高舉。謂我能",
    "T30n1579_031:0457b14": "得餘則不爾。乃至廣說如前。應知是名遍",
    "T30n1579_031:0457b15": "知諸障自性。云何遍知諸障因緣。謂能遍知。",
    "T30n1579_031:0457b16": "初怯弱障有六因緣。一由先業增上力故。",
    "T30n1579_031:0457b17": "或由疾病所擾惱故。其身羸劣。二太過加",
    "T30n1579_031:0457b18": "行。三不修加行。四初修加行。五煩惱熾盛。六",
    "T30n1579_031:0457b19": "於遠離猶未串習。遍知蓋覆尋思自舉障",
    "T30n1579_031:0457b20": "因緣者。謂於隨順蓋覆尋思及自舉障處",
    "T30n1579_031:0457b21": "所法中。非理作意多分串習。是名蓋覆尋思",
    "T30n1579_031:0457b22": "自舉障之因緣。若不作意思惟不淨。而於",
    "T30n1579_031:0457b23": "淨相作意思惟。是名此中非理作意。若不",
    "T30n1579_031:0457b24": "作意思惟慈愍而於瞋相作意思惟。是名",
    "T30n1579_031:0457b25": "此中非理作意。若不作意思惟明相。而於",
    "T30n1579_031:0457b26": "闇相作意思惟。是名此中非理作意。若不",
    "T30n1579_031:0457b27": "作意思惟奢摩他相。而於親屬國土不死",
    "T30n1579_031:0457b28": "昔所。曾更歡娛戲笑承奉等事諸惡尋思。作",
    "T30n1579_031:0457b29": "意思惟。是名此中非理作意。若不作意思",
    "T30n1579_031:0457c01": "惟緣性緣起。而於三世諸行計我我所。不",
    "T30n1579_031:0457c02": "如理想作意思惟。是名此中非理作意。云何",
    "T30n1579_031:0457c03": "遍知諸障過患。謂遍了知此障有故於其四",
    "T30n1579_031:0457c04": "種未證不證已證退失。敗壞瑜伽所有加",
    "T30n1579_031:0457c05": "行。有染污住有苦惱住自毀毀他。身壞命",
    "T30n1579_031:0457c06": "終生諸惡趣。是名遍知諸障過患。云何名",
    "T30n1579_031:0457c07": "為修習對治。謂諸怯弱總用隨念以為對",
    "T30n1579_031:0457c08": "治。由隨念作意慶悅其心。令諸怯弱已生",
    "T30n1579_031:0457c09": "除遣未生不生其身羸劣。太過加行。初修",
    "T30n1579_031:0457c10": "加行用於精進平等通達以為對治。不修",
    "T30n1579_031:0457c11": "加行。用恭敬聽聞勤加請問以為對治。煩",
    "T30n1579_031:0457c12": "惱熾盛。用不淨等所緣加行以為對治。若",
    "T30n1579_031:0457c13": "未串習。即用如是思擇方便以為對治。謂",
    "T30n1579_031:0457c14": "我昔於遠離不串習故。今於修習遠離",
    "T30n1579_031:0457c15": "生起怯弱。我若於今不習遠離。於當來世",
    "T30n1579_031:0457c16": "定復如是。故我今者應正思擇於其遠離",
    "T30n1579_031:0457c17": "捨不喜樂修習喜樂。餘蓋覆等非理作意。",
    "T30n1579_031:0457c18": "用彼相違如理作意以為對治。應知是名",
    "T30n1579_031:0457c19": "修習對治。又遍了知諸障自性是能障礙。",
    "T30n1579_031:0457c20": "是能染污。是黑品攝。是應遠離。能遍了知",
    "T30n1579_031:0457c21": "如是諸障遠離因緣。方可遠離故。應尋求",
    "T30n1579_031:0457c22": "諸障因緣能遍了知於應遠離。不遠離者",
    "T30n1579_031:0457c23": "有何過患。故應尋求諸障過患。既遠離已",
    "T30n1579_031:0457c24": "更復尋思如是諸障。云何來世當得不生。",
    "T30n1579_031:0457c25": "故應尋求修習對治。由是因緣能令其心",
    "T30n1579_031:0457c26": "淨除諸障。",
    "T30n1579_031:0457c27": "當知此中由隨順教有眾多故。毘鉢舍那",
    "T30n1579_031:0457c28": "亦有眾多。毘鉢舍那有眾多故。令奢摩他",
    "T30n1579_031:0457c29": "亦有眾多。又復即此毘鉢舍那由所知境",
    "T30n1579_031:0458a01": "無邊際故。當知其量亦無邊際。謂由三門",
    "T30n1579_031:0458a02": "及六種事。一一無邊品類差別悟入道理。",
    "T30n1579_031:0458a03": "正修行者如如毘鉢舍那串習清淨增上力",
    "T30n1579_031:0458a04": "故。增長廣大如是如是能生身心所有輕",
    "T30n1579_031:0458a05": "安。奢摩他品當知亦得增長廣大如如身心",
    "T30n1579_031:0458a06": "獲得輕安。如是如是於其所緣心一境性",
    "T30n1579_031:0458a07": "轉得增長。如如於緣心一境性轉復增長。",
    "T30n1579_031:0458a08": "如是如是轉復獲得身心輕安。心一境性身",
    "T30n1579_031:0458a09": "心輕安。如是二法展轉相依展轉相屬。身心",
    "T30n1579_031:0458a10": "輕安心一境性。如是二法若得轉依方乃究",
    "T30n1579_031:0458a11": "竟。得轉依故於所知事現量智生。問齊何",
    "T30n1579_031:0458a12": "當言究竟獲得不淨觀耶乃至齊何當言",
    "T30n1579_031:0458a13": "究竟獲得阿那波那念耶。答以要言之。修",
    "T30n1579_031:0458a14": "觀行者於不淨觀正加行中。親近修習。多修",
    "T30n1579_031:0458a15": "習故。若行若住雖有種種境界現前。雖復",
    "T30n1579_031:0458a16": "觀察所有眾相。而住自性不由加行。多分",
    "T30n1579_031:0458a17": "不淨行相顯現非諸淨相。由於不淨善修",
    "T30n1579_031:0458a18": "習故於能隨順貪欲纏處法。心不趣入心",
    "T30n1579_031:0458a19": "不愛樂心不信解。安住於捨深生厭逆。",
    "T30n1579_031:0458a20": "當於爾時修觀行者應自了知。我今已得",
    "T30n1579_031:0458a21": "不淨觀。我今已得所修果。齊此名為於不",
    "T30n1579_031:0458a22": "淨觀已得究竟。與此相違當知名為未得",
    "T30n1579_031:0458a23": "究竟。如不淨觀如是。慈愍緣性緣起界差別",
    "T30n1579_031:0458a24": "阿那波那念念。當知亦爾。於中差別者。謂",
    "T30n1579_031:0458a25": "多分慈心行相顯現非瞋恚相於能隨順瞋",
    "T30n1579_031:0458a26": "恚纏處法。心不趣入乃至廣說。多分無常",
    "T30n1579_031:0458a27": "苦空無我行相顯現。非彼常樂身見俱行愚",
    "T30n1579_031:0458a28": "癡行相。於能隨順愚癡纏處法。心不趣",
    "T30n1579_031:0458a29": "入乃至廣說。多分種種界性非一界性。身",
    "T30n1579_031:0458b01": "聚差別相想顯現非身聚想。於能隨順憍",
    "T30n1579_031:0458b02": "慢纏處法。心不趣入乃至廣說。多分內寂",
    "T30n1579_031:0458b03": "靜想奢摩他想顯現非戲論想。於能隨順尋",
    "T30n1579_031:0458b04": "思纏處法。心不趣入乃至廣說。問齊何當",
    "T30n1579_031:0458b05": "言奢摩他毘鉢舍那二種和合平等俱轉。由",
    "T30n1579_031:0458b06": "此說名雙運轉道。答若有獲得九相心住",
    "T30n1579_031:0458b07": "中第九相心住。謂三摩呬多。彼用如是",
    "T30n1579_031:0458b08": "圓滿三摩地為所依止。於法觀中修增上",
    "T30n1579_031:0458b09": "慧。彼於爾時由法觀故任運轉道。無功用",
    "T30n1579_031:0458b10": "轉不由加行。毘鉢舍那清淨鮮白。隨奢摩",
    "T30n1579_031:0458b11": "他調柔攝受。如奢摩他道攝受而轉。齊此",
    "T30n1579_031:0458b12": "名為奢摩他毘鉢舍那二種和合平等俱轉。",
    "T30n1579_031:0458b13": "由此名為奢摩他毘鉢舍那雙運轉道。中嗢",
    "T30n1579_031:0458b14": "柁南曰。",
    "T30n1579_031:0458b15": "　相尋思伺察　　隨行有三門",
    "T30n1579_031:0458b16": "　義事相品時　　理六事差別",
    "T30n1579_031:0458b17": "　初相應加行　　次串習無緩",
    "T30n1579_031:0458b18": "　無顛倒應時　　解了無厭足",
    "T30n1579_031:0458b19": "　不棄捨善軛　　最後正加行",
    "T30n1579_031:0458b20": "　是九應當知　　有二品差別",
    "T30n1579_031:0458b21": "　知自性因緣　　見彼諸過患",
    "T30n1579_031:0458b22": "　正修習對治　　令障得清淨",
    "T30n1579_031:0458b23": "云何修作意。謂初修業者始修業時。於如",
    "T30n1579_031:0458b24": "是所安立普遍相中。由一境性及淨諸障。離",
    "T30n1579_031:0458b25": "邪加行學正加行。彼應最初作如是念。我",
    "T30n1579_031:0458b26": "今為證心一境性及斷喜樂。當勤修習四",
    "T30n1579_031:0458b27": "種作意。何等為四。一調練心作意。二滋潤心",
    "T30n1579_031:0458b28": "作意。三生輕安作意。四淨智見作意。云何",
    "T30n1579_031:0458b29": "調練心作意。謂由此作意於可厭患法令",
    "T30n1579_031:0458c01": "心厭離。是名調練心作意。云何滋潤心作意。",
    "T30n1579_031:0458c02": "謂由此作意於可欣尚法令心欣樂。是名",
    "T30n1579_031:0458c03": "滋潤心作意。云何生輕安作意。謂由此作",
    "T30n1579_031:0458c04": "意於時時間於可厭法令心厭離。於時",
    "T30n1579_031:0458c05": "時間於可欣法令心欣樂。已安住內寂靜",
    "T30n1579_031:0458c06": "無相無分別中一境念轉。由是因緣對治",
    "T30n1579_031:0458c07": "一切身心麁重。能令一切身心適悅。生起一",
    "T30n1579_031:0458c08": "切身心輕安。是名生輕安作意。云何淨智",
    "T30n1579_031:0458c09": "見作意。謂由此作意於時時間即用如是",
    "T30n1579_031:0458c10": "內心寂靜為所依止。由內靜心數數加行。",
    "T30n1579_031:0458c11": "於法觀中修增上慧。是名淨智見作意。彼",
    "T30n1579_031:0458c12": "修行者。於時時間於可厭法令心厭離。",
    "T30n1579_031:0458c13": "如是於漏及漏處法。能令其心生熱等熱",
    "T30n1579_031:0458c14": "生厭等厭。何等名為可厭患處。略有四種",
    "T30n1579_031:0458c15": "可厭患處。謂自衰損及他衰損。現在會遇",
    "T30n1579_031:0458c16": "正現前時。如理作意數思惟故成可厭處。",
    "T30n1579_031:0458c17": "若自興盛及他興盛。過去盡滅離變壞時。如",
    "T30n1579_031:0458c18": "理作意數思惟故成可厭處即彼行者於時",
    "T30n1579_031:0458c19": "時間於可欣法令心欣樂。如是於彼生",
    "T30n1579_031:0458c20": "欣樂故。能令其心極成津潤融適澄淨。何",
    "T30n1579_031:0458c21": "等名為可欣尚處。略有三種可欣尚處。一",
    "T30n1579_031:0458c22": "者三寶。二者學處清淨尸羅清淨。三者於",
    "T30n1579_031:0458c23": "自所證差別深生信解心無怯弱。云何隨",
    "T30n1579_031:0458c24": "念三寶令心欣樂。謂作是念。我今善得如",
    "T30n1579_031:0458c25": "是大利。謂蒙如來應正等覺為我大師。我",
    "T30n1579_031:0458c26": "今善得如是大利。謂善說法毘柰耶中我得",
    "T30n1579_031:0458c27": "出家。我今善得如是大利。謂我與諸具戒",
    "T30n1579_031:0458c28": "具德。忍辱柔和成賢善法。同梵行者共為",
    "T30n1579_031:0458c29": "法侶。我今當得賢善命終賢善殞沒。當得",
    "T30n1579_031:0459a01": "賢善趣於後世。如是名為隨念三寶令心",
    "T30n1579_031:0459a02": "欣樂。云何隨念學處清淨。尸羅清淨令",
    "T30n1579_031:0459a03": "心欣樂。謂作是念。我今善得如是大利謂",
    "T30n1579_031:0459a04": "於如來應正等覺大師善說法毘柰耶善修",
    "T30n1579_031:0459a05": "正行聲聞眾中。我得與彼同梵行者。同",
    "T30n1579_031:0459a06": "戒同學同修慈仁身語意業。同其所見同",
    "T30n1579_031:0459a07": "所受用。如是名為隨念學處清淨尸羅清淨",
    "T30n1579_031:0459a08": "令心欣樂。謂無悔為先發生歡喜。云何",
    "T30n1579_031:0459a09": "於自所證差別深生信解心無怯弱處令",
    "T30n1579_031:0459a10": "心欣樂。謂作是念。我今有力有所堪能尸",
    "T30n1579_031:0459a11": "羅清淨堪為法器。得與如是同梵行者",
    "T30n1579_031:0459a12": "同清淨戒。得與有智正至善士同其所見。",
    "T30n1579_031:0459a13": "我有堪能精勤修習如是正行。於現法中",
    "T30n1579_031:0459a14": "能得未得。能觸未觸能證未證。由是令",
    "T30n1579_031:0459a15": "心生大歡喜。如是名為於自所證差別。深",
    "T30n1579_031:0459a16": "生信解心無怯弱處令心欣樂。又由前後",
    "T30n1579_031:0459a17": "勇猛精進。已得安住所證差別。由隨念此",
    "T30n1579_031:0459a18": "復於後時所證差別。深生信解令心欣樂。",
    "T30n1579_031:0459a19": "是名異門。彼修行者於可厭法調練其心。",
    "T30n1579_031:0459a20": "於能隨順諸漏處法令心不向。違逆棄背",
    "T30n1579_031:0459a21": "離隔而住於可欣法。悅潤其心。於出於離",
    "T30n1579_031:0459a22": "所生諸法有親愛故。令心趣向附著喜",
    "T30n1579_031:0459a23": "樂和合而住。如是彼心由厭由欣二種行",
    "T30n1579_031:0459a24": "相。背諸黑品向諸白品易脫而轉。其心",
    "T30n1579_031:0459a25": "如是。背諸黑品。由調練心作意故。向諸白",
    "T30n1579_031:0459a26": "品。由滋潤心作意故。於時時間依奢摩他",
    "T30n1579_031:0459a27": "內攝持心由生輕安作意故。於時時間於",
    "T30n1579_031:0459a28": "法思擇最極思擇周遍尋思周遍伺察。由淨",
    "T30n1579_031:0459a29": "智見作意故。如是彼心於時時間為奢摩",
    "T30n1579_031:0459b01": "他毘鉢舍那之所攝受堪能。與彼一切行相",
    "T30n1579_031:0459b02": "一切功德作攝受因。經歷彼彼日夜剎那",
    "T30n1579_031:0459b03": "臘縛須臾逮得勝進。譬如黠慧鍛金銀師",
    "T30n1579_031:0459b04": "或彼弟子。於時時間燒鍊金銀。令其棄",
    "T30n1579_031:0459b05": "捨一切垢穢。於時時間投清冷水。令於",
    "T30n1579_031:0459b06": "彼彼莊嚴具業有所堪任調柔隨順。於是",
    "T30n1579_031:0459b07": "黠慧鍛金銀師或彼弟子。以其相似妙工巧",
    "T30n1579_031:0459b08": "智。善了知已用作業具。隨其所樂莊嚴具",
    "T30n1579_031:0459b09": "中種種轉變。如是勤修瑜伽行者。為令",
    "T30n1579_031:0459b10": "其心棄背貪等一切垢穢。及令棄背染污憂",
    "T30n1579_031:0459b11": "惱。於可厭法深生厭離。為令趣向所有",
    "T30n1579_031:0459b12": "清淨善品喜樂。於可欣法發生欣樂。於",
    "T30n1579_031:0459b13": "是行者隨於彼彼欲自安立或奢摩他品",
    "T30n1579_031:0459b14": "或毘鉢舍那品。即於彼彼能善親附。能善和",
    "T30n1579_031:0459b15": "合無轉無動。隨其所樂種種義中。如所信",
    "T30n1579_031:0459b16": "解皆能成辦。",
    "T30n1579_031:0459b17": "瑜伽師地論卷第三十一"
}