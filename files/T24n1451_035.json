{
    "T24n1451_035:0379c02": "根本說一切有部毘奈耶雜事",
    "T24n1451_035:0379c03": "卷第三十五",
    "T24n1451_035:0379c05": "三藏法師義淨奉 制譯",
    "T24n1451_035:0379c06": "第八門第九子攝頌之餘說(妙花婆羅門事)",
    "T24n1451_035:0379c07": "[0379c07] 爾時世尊作如是念：「此樹生摩納婆遍於我身",
    "T24n1451_035:0379c08": "欲觀三十二相，已見三十於二有疑，陰、舌二",
    "T24n1451_035:0379c09": "相未能得見。我今方便現陰藏相令彼見已。」",
    "T24n1451_035:0379c10": "即舒舌相，長至髮際廣覆面門，彼既見已作",
    "T24n1451_035:0379c11": "如是念：「沙門喬答摩眾相具足，有二種業：在",
    "T24n1451_035:0379c12": "俗作輪王；出家成正覺，乃至名聞無不周遍。」",
    "T24n1451_035:0379c13": "時摩納婆生大歡喜辭佛而去。于時妙花婆",
    "T24n1451_035:0379c14": "羅門於一園中，與諸耆宿言話而坐，企望樹",
    "T24n1451_035:0379c15": "生。爾時樹生遙見妙花。即便往就敬禮其足",
    "T24n1451_035:0379c16": "及餘尊宿，在一面坐。妙花告曰：「摩納婆！彼喬",
    "T24n1451_035:0379c17": "答摩有善名稱充遍十方，具諸相好，其事實",
    "T24n1451_035:0379c18": "不？」答言：「大師！眾所稱揚其事皆實，汝頗與",
    "T24n1451_035:0379c19": "彼為言論不？」答曰：「共語。汝於彼處所有言論，",
    "T24n1451_035:0379c20": "悉皆次第向我陳說。」時摩納婆於世尊處，所",
    "T24n1451_035:0379c21": "有言論具白妙花。彼既聞已發大瞋恚，即便",
    "T24n1451_035:0379c22": "舉足蹋彼頭上，怒云：「大好使人能辦其事，亦",
    "T24n1451_035:0379c23": "令我身沈淪惡道，如汝共彼言論之時所有",
    "T24n1451_035:0379c24": "差失，彼即引我亦在過中。但為日晡不獲即",
    "T24n1451_035:0379c25": "往恭敬問訊，待至明日我當自去。」即於夜中",
    "T24n1451_035:0379c26": "備辦種種上妙飲食，纔至晨朝以車運載，詣",
    "T24n1451_035:0379c27": "世尊所到已歡喜，共申言問在一面坐，白佛",
    "T24n1451_035:0379c28": "言：「世尊！我為喬答摩辦清淨食已載至此，唯",
    "T24n1451_035:0379c29": "願慈悲哀憐納受。」時阿難陀於世尊後執扇",
    "T24n1451_035:0380a01": "招涼，佛告阿難陀曰：「汝今可告於此聚落所",
    "T24n1451_035:0380a02": "有苾芻，皆令集在常食堂中。」時阿難陀既往",
    "T24n1451_035:0380a03": "告已，悉皆集在常食堂中，即還白佛：「諸人盡",
    "T24n1451_035:0380a04": "集，願佛知時。」世尊往彼就座而坐。時婆羅門",
    "T24n1451_035:0380a05": "見佛僧眾悉皆坐已，即以自手持妙飲食供",
    "T24n1451_035:0380a06": "養佛僧，大眾食竟嚼齒木洗手已屏收&#x9262;器，",
    "T24n1451_035:0380a07": "便取小席於佛前坐聽說法要。爾時世尊受",
    "T24n1451_035:0380a08": "婆羅門所設飲食，唱隨喜已說伽他曰：",
    "T24n1451_035:0380a09": "「祭祀火為最，  初頌論中最，",
    "T24n1451_035:0380a10": " 人中王為最，  眾流海為最，",
    "T24n1451_035:0380a11": " 眾星月為最，  光中日為最，",
    "T24n1451_035:0380a12": " 十方世界中，  凡聖佛為最。",
    "T24n1451_035:0380a13": " 所為布施者，  必獲其義利，",
    "T24n1451_035:0380a14": " 若為樂故施，  後必得安樂。」",
    "T24n1451_035:0380a15": "[0380a15] 爾時眾中有一莫訶羅苾芻，聞佛說此伽他",
    "T24n1451_035:0380a16": "之時，食雖飽足尚咬乾餅作大音聲。婆羅門",
    "T24n1451_035:0380a17": "見而白佛言：「喬答摩聲聞弟子依教行不？」佛",
    "T24n1451_035:0380a18": "告婆羅門：「有依、不依。」「喬答摩！我今觀此，有樂",
    "T24n1451_035:0380a19": "法者、有貪食者。喬答摩！我有弟子名曰樹生，",
    "T24n1451_035:0380a20": "來至佛所共言論不？」佛言：「彼來略共言論。」「喬",
    "T24n1451_035:0380a21": "答摩！共彼所有問答談論，幸當為我廣說其",
    "T24n1451_035:0380a22": "事。」佛即次第為說。時婆羅門白佛言：「喬答",
    "T24n1451_035:0380a23": "摩！其樹生者，無識寡聞心懷高慢，不生畏敬",
    "T24n1451_035:0380a24": "輕觸尊顏，唯願慈悲見容其過。」佛告婆羅",
    "T24n1451_035:0380a25": "門：「我已容恕。」時婆羅門復白佛言：「喬答摩！我",
    "T24n1451_035:0380a26": "乘車時、或控馬轡、或舉鞭大喝，當爾之時，願",
    "T24n1451_035:0380a27": "表知我婆羅門妙花頂禮佛足，并問少病少",
    "T24n1451_035:0380a28": "惱起居輕利氣力安不？」又白佛言：「喬答摩！若",
    "T24n1451_035:0380a29": "復見我涉路而行、或脫革屣、或時避道、或時",
    "T24n1451_035:0380b01": "舒臂，當爾之時，如前表知我申敬問。」又白言：",
    "T24n1451_035:0380b02": "「喬答摩！或時見我在自眾中共人談說，若移",
    "T24n1451_035:0380b03": "坐處或去上衣或除頂帽，當爾之時，如前表",
    "T24n1451_035:0380b04": "知我申敬問。何以故？喬答摩！我婆羅門法唯",
    "T24n1451_035:0380b05": "求名稱，所有衣食受用資具皆從名稱之所",
    "T24n1451_035:0380b06": "獲得，故我於此善護眾人。」爾時世尊作如是",
    "T24n1451_035:0380b07": "念：「此婆羅門極大高慢，我今宜可息彼慢心",
    "T24n1451_035:0380b08": "為其說法。」",
    "T24n1451_035:0380b09": "[0380b09] 爾時世尊即為宣暢示教利喜，如佛世尊於",
    "T24n1451_035:0380b10": "尋常時說法之事，謂說布施或說持戒，五欲",
    "T24n1451_035:0380b11": "少味多諸過惡，煩惱染污沈淪生死，清淨涅",
    "T24n1451_035:0380b12": "槃當求出離，如是等法廣為陳說。世尊知彼",
    "T24n1451_035:0380b13": "欣樂隨喜，發清淨心堪為法器，於殊勝事能",
    "T24n1451_035:0380b14": "得受持。復為廣說苦集滅道四聖諦法，譬如",
    "T24n1451_035:0380b15": "淨衣易受染色。時婆羅門即於座上，證見諦",
    "T24n1451_035:0380b16": "理無復疑惑得預流果。即從座起偏露右肩，",
    "T24n1451_035:0380b17": "前禮佛足作如是語：「我今出離，歸佛法僧受",
    "T24n1451_035:0380b18": "五學處，願證知我是鄔波索迦具清淨念。」禮",
    "T24n1451_035:0380b19": "佛足已奉辭而去。",
    "T24n1451_035:0380b20": "[0380b20] 佛作是念：「彼婆羅門善為譏笑，由老苾芻說",
    "T24n1451_035:0380b21": "施頌時喫食不止，是故不應此時噉食。」告諸",
    "T24n1451_035:0380b22": "苾芻曰：「彼婆羅門善為譏笑，由莫訶羅說施",
    "T24n1451_035:0380b23": "頌時，喫食不住致斯譏醜。若有苾芻說施",
    "T24n1451_035:0380b24": "頌時，食不住者得越法罪。」如佛所制說頌",
    "T24n1451_035:0380b25": "之時不應食者，彼不敢食，遂令行末不食時",
    "T24n1451_035:0380b26": "過，佛言：「若有苾芻說施頌時，不聞說聲、不解",
    "T24n1451_035:0380b27": "其義者應食無犯。設若聞聲，不解義者食亦",
    "T24n1451_035:0380b28": "無犯。聞聲解義食者越法罪。」如佛所制聞聲",
    "T24n1451_035:0380b29": "解義不得食者，於一住處眾坐人多，遂使末",
    "T24n1451_035:0380c01": "行屈來至上，彼聞施頌並皆不食日時遂過，",
    "T24n1451_035:0380c02": "佛言：「此若聞聲兼解義者且不應食，待說兩",
    "T24n1451_035:0380c03": "三頌訖，後食無過。」",
    "T24n1451_035:0380c04": "[0380c04] 佛在婆羅&#x75C6;斯仙人墮處施鹿林中，爾時世",
    "T24n1451_035:0380c05": "尊於小食時，著衣持&#x9262;入城乞食。有餘苾芻",
    "T24n1451_035:0380c06": "亦行乞食，至一園中佇立而住，見諸男女起",
    "T24n1451_035:0380c07": "惡尋思作邪欲念。佛見苾芻知作邪念不善",
    "T24n1451_035:0380c08": "相應，遂近其處告言苾芻：「苾芻！汝於自身，下",
    "T24n1451_035:0380c09": "苦種子流出臭糞，蠅蟲不食無有是處。」彼既",
    "T24n1451_035:0380c10": "聞已作如是念：「世尊今者知我邪心。」即大驚",
    "T24n1451_035:0380c11": "怖身毛皆&#x7AEA;，便出園中。佛作是念：「苾芻非處",
    "T24n1451_035:0380c12": "而停住時有如是過。」即乞食已還至本處，",
    "T24n1451_035:0380c13": "飯食訖收衣&#x9262;洗足已入房宴坐。於日晡時",
    "T24n1451_035:0380c14": "從定而起，於僧眾中就座而坐，告諸苾芻",
    "T24n1451_035:0380c15": "曰：「我向入城為欲乞食，見一苾芻亦為乞食",
    "T24n1451_035:0380c16": "至一園中，起惡尋思作欲邪念。我知彼人作",
    "T24n1451_035:0380c17": "斯惡念，便就其邊而告彼曰：『苾芻苾芻！汝於",
    "T24n1451_035:0380c18": "自身下苦種子臭糞流出，蠅蟲不食無有是",
    "T24n1451_035:0380c19": "處。』彼既聞已作如是念：『世尊今者知我邪心。』",
    "T24n1451_035:0380c20": "即大驚怖身毛皆&#x7AEA;，遂出園中。是故苾芻不",
    "T24n1451_035:0380c21": "應非處而為住立。若住立者得越法罪。」",
    "T24n1451_035:0380c22": "[0380c22] 有一苾芻聞佛說已，即從座起頂禮雙足，白",
    "T24n1451_035:0380c23": "言：「世尊大德！於聖教中，何者名為苦惡種子？",
    "T24n1451_035:0380c24": "何謂臭糞流出蠅蟲皆食？」佛言：「苾芻！苦種子",
    "T24n1451_035:0380c25": "者，謂是三種罪惡不善邪思量法。云何為三？",
    "T24n1451_035:0380c26": "謂惡欲尋思、瞋恚尋思、殺害尋思。臭糞流出",
    "T24n1451_035:0380c27": "者，臭糞謂是五欲：色、聲、香、味、觸。流出者，謂欲",
    "T24n1451_035:0380c28": "纏心，以其六根追求六境流動不住。蠅蟲者，",
    "T24n1451_035:0380c29": "謂諸世間於六觸處無心制止，起貪瞋等憂",
    "T24n1451_035:0381a01": "悲苦惱作罪惡業。」爾時世尊復說頌曰：",
    "T24n1451_035:0381a02": "「不攝眼耳等，  被欲之所牽；",
    "T24n1451_035:0381a03": " 苦子種身中，  臭氣常流出。",
    "T24n1451_035:0381a04": " 若在於聚落，  或居閑靜處；",
    "T24n1451_035:0381a05": " 常於日夜中，  不思於正法。",
    "T24n1451_035:0381a06": " 由依罪惡念，  遂起妄尋思；",
    "T24n1451_035:0381a07": " 遠離樂住緣，  當受於苦報。",
    "T24n1451_035:0381a08": " 若人修寂定，  於勝慧勤行；",
    "T24n1451_035:0381a09": " 常得安隱眠，  不被蠅蟲惱。",
    "T24n1451_035:0381a10": " 親近於善友，  勝人之所說；",
    "T24n1451_035:0381a11": " 若能如是學，  更不受當生。」",
    "T24n1451_035:0381a12": "[0381a12] 如世尊說：苾芻不應非處住立者，不知何者",
    "T24n1451_035:0381a13": "名為非處？佛言：「非處有五：唱令家、婬女家、沽",
    "T24n1451_035:0381a14": "酒家、王家、旃荼羅家，是謂五處非所行境。」",
    "T24n1451_035:0381a15": "[0381a15] 第八門第十子攝頌曰：",
    "T24n1451_035:0381a16": " 由蛇觀臥具，  一衣不為禮，",
    "T24n1451_035:0381a17": " 初至寺中時，  老年應禮四。",
    "T24n1451_035:0381a18": "[0381a18] 緣在室羅伐城。時有苾芻欲去遊行，所有臥",
    "T24n1451_035:0381a19": "具於親友處囑令看守。時彼苾芻即以臥物",
    "T24n1451_035:0381a20": "安置舊處而不受用，時有毒蛇來求住處，遂",
    "T24n1451_035:0381a21": "於褥下蟠屈而居。有客苾芻來投此而住，暫",
    "T24n1451_035:0381a22": "停歇已行禮佛塔，及餘苾芻日暮歸房。舊住",
    "T24n1451_035:0381a23": "苾芻告言：「具壽！此是水土燈油先敷臥具，行",
    "T24n1451_035:0381a24": "來疲困洗足安眠。」由先業力不觀臥具，遂即",
    "T24n1451_035:0381a25": "眠睡壓著其蛇，蛇從褥出便螫苾芻，苾芻",
    "T24n1451_035:0381a26": "受苦宛轉蛇上，於片時間二俱命斷。至天曉",
    "T24n1451_035:0381a27": "已主人來喚，彼既身死無復祗承，主人念曰：",
    "T24n1451_035:0381a28": "「行來疲極且縱安眠，睡足之後自當起覺。」食",
    "T24n1451_035:0381a29": "時欲至更來打門，喚言：「可起，食時欲至。」既無",
    "T24n1451_035:0381b01": "響應，即取戶鑰開入房中，見其身亡，次翻",
    "T24n1451_035:0381b02": "臥褥復見蛇死。眾共來看知被蛇螫，以緣白",
    "T24n1451_035:0381b03": "佛，佛作是念：「不觀臥具因致俱亡。」告諸苾芻",
    "T24n1451_035:0381b04": "曰：「受他囑者應將臥具付知事人，或可隨時",
    "T24n1451_035:0381b05": "自為曬曝，置於架上繫不令墮。若欲眠時應",
    "T24n1451_035:0381b06": "須觀察。」彼於夜分燈火照看。",
    "T24n1451_035:0381b07": "佛言：「不應如是，可於白日豫為觀察。」時諸苾",
    "T24n1451_035:0381b08": "芻無問新舊悉皆翻轉，佛言：「舊者應觀，莫翻",
    "T24n1451_035:0381b09": "新者，有襯褥布時時抖擻，不爾得越法罪。」",
    "T24n1451_035:0381b10": "[0381b10] 緣在室羅伐城。有二苾芻同房而住，時一苾",
    "T24n1451_035:0381b11": "芻度一少年弟子，弟子多睡久而方覺，師每",
    "T24n1451_035:0381b12": "訶責。後欲天明忽然驚起，但披僧&#x811A;敧往詣",
    "T24n1451_035:0381b13": "師所，其師正起欲著下裙。弟子近前禮足而",
    "T24n1451_035:0381b14": "起，既新剃髮戴起師裙在頭上住，弟子所披",
    "T24n1451_035:0381b15": "亦便墜墮，師弟二人悉皆形露。彼苾芻見報",
    "T24n1451_035:0381b16": "言：「具壽！我今善知汝等皆是丈夫男根具足。」",
    "T24n1451_035:0381b17": "時彼二人各懷羞恥默爾而去，其師遂即訶",
    "T24n1451_035:0381b18": "責弟子，餘苾芻問：「汝有何過常被師瞋。」答曰：",
    "T24n1451_035:0381b19": "「昔瞋有緣，今時無過，師徒義絕，我今行矣！」復",
    "T24n1451_035:0381b20": "問何事？即具告知，報言：「具壽！汝誠有過，訶責",
    "T24n1451_035:0381b21": "合宜。」聞便默爾。時諸苾芻以緣白佛，佛念其",
    "T24n1451_035:0381b22": "師訶成順法，告諸苾芻：「從今已後，不得著一",
    "T24n1451_035:0381b23": "衣禮他，亦不得一衣受禮，違者得越法罪。」",
    "T24n1451_035:0381b24": "[0381b24] 緣在王舍城，如世尊言：「於他苾芻，不相體悉",
    "T24n1451_035:0381b25": "不為解勞。」時有眾多苾芻從異方來禮制底，",
    "T24n1451_035:0381b26": "竟無一人為解疲極，猶如被擯隨處而住，或",
    "T24n1451_035:0381b27": "在簷前、或居門屋、或在樹下。時有信心婆羅",
    "T24n1451_035:0381b28": "門居士等，見已問言：「聖者！何緣被擯隨處而",
    "T24n1451_035:0381b29": "住？」報言：「賢首！我非被擯，是客新來。」婆羅門曰：",
    "T24n1451_035:0381c01": "「若爾，何不住在房內？」「我無故識，誰復相容？",
    "T24n1451_035:0381c02": "為禮聖蹤暫來至此，隨處停住不久當還。」諸",
    "T24n1451_035:0381c03": "人聞說皆生嫌恥：「我等曾聞沙門釋子性懷",
    "T24n1451_035:0381c04": "平等，何處得有平等之行？見同梵行客人創",
    "T24n1451_035:0381c05": "來而不容止。」時諸苾芻以緣白佛，佛告諸苾",
    "T24n1451_035:0381c06": "芻：「從今已去，凡是客僧來入寺者，先應禮拜",
    "T24n1451_035:0381c07": "耆宿四人當前而立，主應好心准法安置。」後",
    "T24n1451_035:0381c08": "於異時，有客苾芻遊行人間，時將欲暮至王",
    "T24n1451_035:0381c09": "舍城，先知佛制禮老年者，即問諸苾芻曰：「尊",
    "T24n1451_035:0381c10": "者阿若憍陳如今在何處？」答曰：「在竹林園中。」",
    "T24n1451_035:0381c11": "便即就彼扣門而喚，時尊者憍陳如問言：「是",
    "T24n1451_035:0381c12": "誰？」答曰：「我是客僧。」尊者喚入令其歇息。客",
    "T24n1451_035:0381c13": "僧問言：「尊者大迦葉今在何處？」答曰：「具壽！彼",
    "T24n1451_035:0381c14": "在畢&#x9262;羅窟。」于時客僧如言往彼如前通問，",
    "T24n1451_035:0381c15": "尊者喚入安慰停息客僧。即問：「尊者准陀今",
    "T24n1451_035:0381c16": "在何處？」答曰：「彼在鷲峰山。」客僧便往致問，尊",
    "T24n1451_035:0381c17": "者命入如前令息。客僧問曰：「尊者十力迦葉",
    "T24n1451_035:0381c18": "今在何處？」答曰：「今在細&#x511E;迦窟。」客僧便去既",
    "T24n1451_035:0381c19": "見尊者，同前問答令其止息。客僧答言：「今已",
    "T24n1451_035:0381c20": "天明，當須乞食不可更留。」作如是語：「如世尊",
    "T24n1451_035:0381c21": "言：『客僧到處先令禮拜四耆宿。』者，此是方便",
    "T24n1451_035:0381c22": "治罰客人不令安隱。」時諸苾芻以緣白佛，佛",
    "T24n1451_035:0381c23": "言：「我先豈令客苾芻禮大地尊宿，唯遣禮謁",
    "T24n1451_035:0381c24": "當處老宿四人。」",
    "T24n1451_035:0381c25": "[0381c25] 內攝頌曰：",
    "T24n1451_035:0381c26": " 世尊為高勝，  廣說弟子行，",
    "T24n1451_035:0381c27": " 行雨問大師，  為說七六法。",
    "T24n1451_035:0381c28": "[0381c28] 緣在室羅伐城。時具壽高勝於晡後時，從定",
    "T24n1451_035:0381c29": "而起往詣佛所，禮雙足已退坐一面，請世尊",
    "T24n1451_035:0382a01": "曰：「弟子事師所有行法，唯願為說。」佛告高",
    "T24n1451_035:0382a02": "勝：「我今為說苾芻所有弟子門人供事之法，",
    "T24n1451_035:0382a03": "汝應諦聽。凡為弟子，於師主處常懷恭敬有",
    "T24n1451_035:0382a04": "畏懼心，不為名聞、不求利養，當須早起親問",
    "T24n1451_035:0382a05": "二師：『四大安隱、起居輕利。』除小便器為按摩",
    "T24n1451_035:0382a06": "身，其師若言：『我今有疾。』應問所患，便往醫處",
    "T24n1451_035:0382a07": "具說病由、請方救療，如醫所教便為療治。若",
    "T24n1451_035:0382a08": "師自有藥物應用和合，如其無者可問近親。",
    "T24n1451_035:0382a09": "親眷若多應問師曰：『何親處求？』得師教已如",
    "T24n1451_035:0382a10": "言可去。若無親族，應向餘家如教往覓，或詣",
    "T24n1451_035:0382a11": "病坊施樂之處。此若無者當緣自業，於飲食",
    "T24n1451_035:0382a12": "中而為將息。若病可時授以齒木，其師欲嚼",
    "T24n1451_035:0382a13": "齒木之處，應先淨掃作曼荼羅，安置坐枯及",
    "T24n1451_035:0382a14": "盛水瓶器，并澡豆土屑淨齒木刮舌篦。既澡",
    "T24n1451_035:0382a15": "漱已除所須物。若師患目，應問醫人，為作眼",
    "T24n1451_035:0382a16": "藥而塗拭之。次應授衣，餘衣襞疊勿使撩亂。",
    "T24n1451_035:0382a17": "師禮塔時，當入房中灑掃其地，若有塵土，應",
    "T24n1451_035:0382a18": "將牛糞或以青葉而揩拭之。次應自禮尊",
    "T24n1451_035:0382a19": "儀及禮師主，或問安白事，於日日中三時禮",
    "T24n1451_035:0382a20": "拜，當隨己力於同梵行者亦申禮敬。次應策",
    "T24n1451_035:0382a21": "勤坐禪讀誦，每於半月須觀曬床席。若至食",
    "T24n1451_035:0382a22": "時應洗兩&#x9262;。若是乞食苾芻，自持重&#x9262;、輕者",
    "T24n1451_035:0382a23": "與師。若在寒時，以重僧伽胝與師令著，自持",
    "T24n1451_035:0382a24": "輕者。若於熱時，輕者與師、自持重者。若逆風",
    "T24n1451_035:0382a25": "行，請師在前、自身在後。若順風行，自身在前，",
    "T24n1451_035:0382a26": "令師在後。若渡河水扶侍令過。若乞食時",
    "T24n1451_035:0382a27": "應問師主，為當同行為當別去？若言同行即",
    "T24n1451_035:0382a28": "可隨去。若得乾&#x9EA8;、豆餅及酸漿水，置己&#x9262;",
    "T24n1451_035:0382a29": "中；若得米、乳酪、石蜜、飯餅及沙糖，安師&#x9262;",
    "T24n1451_035:0382b01": "內。乞得食已還至本處，作二小壇布以諸葉，",
    "T24n1451_035:0382b02": "可安二座踞坐飯食。若別行者，所乞得食將",
    "T24n1451_035:0382b03": "呈師主：『今得此食須者應取。』師主即應知量",
    "T24n1451_035:0382b04": "而受。若住寺者，弟子應先洗器，往至&#x53A8;中問",
    "T24n1451_035:0382b05": "知事人：『今為僧伽作何飲食？』其知事人敬而",
    "T24n1451_035:0382b06": "告知，彼還白師：『今日僧伽作如是食。可請取",
    "T24n1451_035:0382b07": "不？』依教持來，師應知量觀時而受。若其二師",
    "T24n1451_035:0382b08": "澡漱之處，應淨掃除作曼荼羅，安坐床子",
    "T24n1451_035:0382b09": "及以水器，并土齒木如法揩洗。若須洗足應",
    "T24n1451_035:0382b10": "為師洗，或但用水，或可塗油以屑揩去，更",
    "T24n1451_035:0382b11": "將水洗當授皮履，問其食事。又問：『為於此處",
    "T24n1451_035:0382b12": "修習善業？為復向餘閑靜住處？』若言：『可向晝",
    "T24n1451_035:0382b13": "日住處。』者，應持坐物，其所住處掃灑清淨，於",
    "T24n1451_035:0382b14": "時時間牛糞塗拭。若學讀者應為授經、若學",
    "T24n1451_035:0382b15": "禪思教其作意。若還來時應觀床席，自洗足",
    "T24n1451_035:0382b16": "已次禮尊像及同梵行者，隨力而禮，與師置",
    "T24n1451_035:0382b17": "座同前洗足。若是寒時，應守持心為暖湯水。",
    "T24n1451_035:0382b18": "若是熱時，應可持扇而為招涼。師亦知時，令",
    "T24n1451_035:0382b19": "其作業，勿使空度。若衣&#x9262;等營作之時，所有",
    "T24n1451_035:0382b20": "事業皆師物在前，次營己物。」[0382b20] 佛言：「高勝！汝今",
    "T24n1451_035:0382b21": "應知，諸苾芻眾所有弟子門人，供給二師如",
    "T24n1451_035:0382b22": "父母想。師於弟子當如子想，若有病患共相",
    "T24n1451_035:0382b23": "瞻侍至差至死。我今為汝略說其事，應如是",
    "T24n1451_035:0382b24": "作。若不依者，隨於其事皆得越法罪。若能如",
    "T24n1451_035:0382b25": "是，弟子於師以敬順心為供侍者，能令善法",
    "T24n1451_035:0382b26": "相續不絕，譬如蓮花處在池中日夜增長。是",
    "T24n1451_035:0382b27": "故汝等當如是學。」時具壽高勝及諸苾芻，聞",
    "T24n1451_035:0382b28": "佛說已歡喜奉行。",
    "T24n1451_035:0382b29": "[0382b29] 緣在王舍城，住鷲&#x5CEF;山。時摩揭陀主未生怨",
    "T24n1451_035:0382c01": "王，與佛栗氏國共相違逆，未生怨王於大眾",
    "T24n1451_035:0382c02": "中告諸人曰：「安隱豐樂與我相違，我欲興兵",
    "T24n1451_035:0382c03": "而往討罰皆令破散。」王告大臣行雨婆羅門",
    "T24n1451_035:0382c04": "言：「卿往佛所頂禮佛足，為我問訊起居輕利，",
    "T24n1451_035:0382c05": "少病少惱氣力安不？次復白言：『大德！未生怨",
    "T24n1451_035:0382c06": "王對諸眾前作如是語：「彼國豐樂與我相違，",
    "T24n1451_035:0382c07": "我欲興兵而往討罰皆令破散。」世尊許不？』如",
    "T24n1451_035:0382c08": "世尊記，皆當領受還來報我。何以故？如來、",
    "T24n1451_035:0382c09": "應、正遍知者言無虛妄。」是時行雨奉王教已，",
    "T24n1451_035:0382c10": "乘白馬車執持金杖，掛以金瓶出王舍城，往",
    "T24n1451_035:0382c11": "詣佛所。至下車處，足步而行登鷲峰山，至世",
    "T24n1451_035:0382c12": "尊所歡顏敬問，在一面坐白言：「世尊！摩揭陀",
    "T24n1451_035:0382c13": "主未生怨王，頂禮世尊足下，敬問起居輕利，",
    "T24n1451_035:0382c14": "少病少惱氣力安不？」作是語已，佛告婆羅門：",
    "T24n1451_035:0382c15": "「願王及汝無病安樂。」時婆羅門即以王語，次",
    "T24n1451_035:0382c16": "第白佛廣陳其事：「未審世尊作何垂誨？」佛告",
    "T24n1451_035:0382c17": "婆羅門：「我不多時在佛栗氏國，曾於三月坐",
    "T24n1451_035:0382c18": "夏之時於彼而住，我時為眾宣說七種不退",
    "T24n1451_035:0382c19": "轉法。婆羅門！彼國諸人護持七種不退法時，",
    "T24n1451_035:0382c20": "國界人民日見增長善法無損。」婆羅門言：「我",
    "T24n1451_035:0382c21": "未能解大德所陳要妙之義，唯願慈悲廣為",
    "T24n1451_035:0382c22": "我說令得開解。」",
    "T24n1451_035:0382c23": "[0382c23] 爾時具壽阿難陀在佛後立執扇招涼，佛告",
    "T24n1451_035:0382c24": "阿難陀：「汝頗聞知佛栗氏國所有人民，數多",
    "T24n1451_035:0382c25": "聚集評論法義不？」「大德！我聞彼國人多聚",
    "T24n1451_035:0382c26": "集評論法義。」佛告婆羅門：「若彼國中人多聚",
    "T24n1451_035:0382c27": "集評論法義，應知彼國日見增長善法無損",
    "T24n1451_035:0382c28": "(一了)。阿難陀！汝頗聞知佛栗氏國，人多和合",
    "T24n1451_035:0382c29": "同起同坐評論國事？」答言：「我聞。」廣說如上，",
    "T24n1451_035:0383a01": "佛告婆羅門亦具如上說，乃至善法無損(二了)。「阿",
    "T24n1451_035:0383a02": "難陀！汝頗聞知彼國人眾，不應求事而不求",
    "T24n1451_035:0383a03": "之，所應得事不令斷絕，國之教令常樂奉",
    "T24n1451_035:0383a04": "行？」答言：「我聞。」廣說如上，佛告婆羅門亦具如",
    "T24n1451_035:0383a05": "上說，乃至善法無損(三了)。「阿難陀！汝頗聞知彼國",
    "T24n1451_035:0383a06": "女人及童女類，或是母護父護兄弟姊妹姑",
    "T24n1451_035:0383a07": "嫜親族，而相擁護有過訓罰，是他妻妾乃",
    "T24n1451_035:0383a08": "至授花許為其婦，不共倉卒行非法事？」答言：",
    "T24n1451_035:0383a09": "「我聞。」廣說如上，佛告婆羅門亦具如上說，乃",
    "T24n1451_035:0383a10": "至善法無損(四了)。「阿難陀！汝頗聞知彼國人眾，於",
    "T24n1451_035:0383a11": "其父母師長之處，恭敬供養隨順言教情無",
    "T24n1451_035:0383a12": "違惱？」答言：「我聞。」廣說如上。佛告婆羅門亦",
    "T24n1451_035:0383a13": "具如上說，乃至善法無損(五了)。「阿難陀！汝頗聞知",
    "T24n1451_035:0383a14": "彼國人眾，於制底處常修供養，所有古舊恭",
    "T24n1451_035:0383a15": "敬法式不令虧廢？」廣說乃至善法無損(六了)。「阿",
    "T24n1451_035:0383a16": "難陀！汝頗聞知彼國人眾，於阿羅漢敬心慇",
    "T24n1451_035:0383a17": "重常生正念，其未來者願皆來此，其已來者",
    "T24n1451_035:0383a18": "得安隱住，衣服飲食臥具醫藥，所須資具皆",
    "T24n1451_035:0383a19": "悉給與無有乏少。」廣說乃至善法無損(七了)。佛",
    "T24n1451_035:0383a20": "告婆羅門：「但令彼國所有人眾，於斯七種不",
    "T24n1451_035:0383a21": "退轉法修行之時，當知彼國常得增長，無有",
    "T24n1451_035:0383a22": "損失善法隆盛。」婆羅門言：「大德！彼國人眾於",
    "T24n1451_035:0383a23": "七法中隨行其一，未生怨王不應興罰，何",
    "T24n1451_035:0383a24": "況七法具足奉行。」婆羅門曰：「大德喬答摩！我",
    "T24n1451_035:0383a25": "有多緣且欲辭去。」佛言：「隨意。」時婆羅門聞佛",
    "T24n1451_035:0383a26": "所說歡喜奉行。",
    "T24n1451_035:0383a27": "[0383a27] 時婆羅門辭佛去後，佛告阿難陀：「汝可遍告",
    "T24n1451_035:0383a28": "鷲&#x5CEF;山處所有苾芻，皆令集在供侍堂中。」時",
    "T24n1451_035:0383a29": "阿難陀即便遍告諸苾芻眾盡集堂已，還至",
    "T24n1451_035:0383b01": "佛所，在一面立白言：「世尊！苾芻盡集，願佛",
    "T24n1451_035:0383b02": "知時。」佛至堂所就座坐已，告諸苾芻：「我今為",
    "T24n1451_035:0383b03": "汝說七不虧損法，汝等諦聽極善作意。云何",
    "T24n1451_035:0383b04": "為七？汝等苾芻！數多集會評論法義，應知苾",
    "T24n1451_035:0383b05": "芻福德增長善法無損(一了)。汝等苾芻！若和合同",
    "T24n1451_035:0383b06": "集，同起同坐同作法事，應知福德增長善法",
    "T24n1451_035:0383b07": "無損(二了)。汝等苾芻！不應求者而勿苦求，所應",
    "T24n1451_035:0383b08": "得者不令斷絕，所有正教常樂奉行，",
    "T24n1451_035:0383b09": "如是當知福德增長善法無損(三了)。汝等苾芻！所",
    "T24n1451_035:0383b10": "有愛著與貪俱生，喜願未來諸有相續，由此",
    "T24n1451_035:0383b11": "輪轉；此若除者，如是當知得安樂住，令諸苾",
    "T24n1451_035:0383b12": "芻福德增長善法無損(四了)。汝等苾芻！若有苾",
    "T24n1451_035:0383b13": "芻久事出家，修淨梵行滿二十夏，耆年宿德",
    "T24n1451_035:0383b14": "大師所讚，為同梵行者之所識知，眾皆恭敬",
    "T24n1451_035:0383b15": "殷重供養，所說言教樂共聽聞，如是當知",
    "T24n1451_035:0383b16": "福德增長善法無損(五了)。汝等苾芻！若有苾芻居",
    "T24n1451_035:0383b17": "阿蘭若，受下臥具生喜足心，如是當知福",
    "T24n1451_035:0383b18": "德增長善法無損(六了)。汝等苾芻！若有苾芻，於",
    "T24n1451_035:0383b19": "同梵行者殷重用心常存正念，欲令不來同",
    "T24n1451_035:0383b20": "梵行者而來至此，既來至已作安樂住心不",
    "T24n1451_035:0383b21": "生厭，於新衣服飲食臥具醫藥所須資具，皆",
    "T24n1451_035:0383b22": "悉給與勿令少乏，廣說乃至善法無損(七了)。汝等",
    "T24n1451_035:0383b23": "苾芻！能行如是七種法時，當知苾芻所有善",
    "T24n1451_035:0383b24": "法常得增長，無有虧損安樂而住。",
    "T24n1451_035:0383b25": "[0383b25] 「汝等苾芻！復有七種不虧損法，汝等應聽。云何",
    "T24n1451_035:0383b26": "為七？若諸苾芻於大師處，恭敬供養尊重讚",
    "T24n1451_035:0383b27": "歎，如是作時得安樂住，令諸苾芻眾得增長",
    "T24n1451_035:0383b28": "善法無損(一了)。如是應知，於法、於戒、於教授事、",
    "T24n1451_035:0383b29": "不放逸事、於臥具事、於修定事，生殷重心恭",
    "T24n1451_035:0383c01": "敬供養，如是作時得安樂住，令諸苾芻眾得",
    "T24n1451_035:0383c02": "增長善法無損(七了)。",
    "T24n1451_035:0383c03": "[0383c03] 「汝等苾芻！復有七種不虧損法，汝等應聽。云",
    "T24n1451_035:0383c04": "何為七？若諸苾芻不愛作業、不愛言談、不著",
    "T24n1451_035:0383c05": "睡眠、不樂聚集及近惡友、不貪名利參問他",
    "T24n1451_035:0383c06": "人、常修於定，於增上證不生喜足無退屈心，",
    "T24n1451_035:0383c07": "乃至證得真實諦來無暫休息，如是作時得安",
    "T24n1451_035:0383c08": "樂住，令諸苾芻眾得增長善法無損(七了)。[0383c08] 「汝等苾",
    "T24n1451_035:0383c09": "芻！復有七種不虧損法，汝等應聽。云何為七？",
    "T24n1451_035:0383c10": "若有苾芻有淨信心、有慚有愧、具大精勤、有",
    "T24n1451_035:0383c11": "念定慧，如是作時得安樂住，令諸苾芻眾得",
    "T24n1451_035:0383c12": "增長善法無損(七了)。[0383c12] 「汝等苾芻！復有七種不虧損",
    "T24n1451_035:0383c13": "法，汝等應聽。云何為七？知法知義、知時知量、",
    "T24n1451_035:0383c14": "知自身、知門徒、知他人行，如是作時得安樂",
    "T24n1451_035:0383c15": "住，令諸苾芻眾得增長善法無損(七了)。[0383c15] 「汝等苾芻！",
    "T24n1451_035:0383c16": "復有七法。云何為七？若有苾芻修念覺分觀",
    "T24n1451_035:0383c17": "時，依空閑處依止離欲、依止寂滅遠離災難，",
    "T24n1451_035:0383c18": "如是法勤喜安定捨；修觀之時依空閑處、依",
    "T24n1451_035:0383c19": "止離欲、依止寂滅遠離災難，如是作時得安",
    "T24n1451_035:0383c20": "樂住，令諸苾芻眾得增長善法無損。汝等苾",
    "T24n1451_035:0383c21": "芻！是謂七法，無有退轉應常修習，汝等一心",
    "T24n1451_035:0383c22": "慇懃守護，令諸苾芻眾得增長善法無損。",
    "T24n1451_035:0383c23": "[0383c23] 「汝等苾芻！復有六法令他歡喜，汝應諦聽！我",
    "T24n1451_035:0383c24": "當為說。云何為六？一者我今應以身業行慈，",
    "T24n1451_035:0383c25": "謂於大師所及諸賢聖同梵行處，起慈善心",
    "T24n1451_035:0383c26": "以身禮敬，灑掃塗拭作曼荼羅，布列眾華燒",
    "T24n1451_035:0383c27": "香供養，或復為其按摩手足，若見病苦隨時",
    "T24n1451_035:0383c28": "供給。如是作時令他歡喜，愛念敬重共相親",
    "T24n1451_035:0383c29": "附，和合攝受無諸違諍，一心同事如水乳合。",
    "T24n1451_035:0384a01": "[0384a01] 「二者我今應以語業行慈，謂於大師所及諸",
    "T24n1451_035:0384a02": "賢聖同梵行處起慈善心，以語讚歎彰其實",
    "T24n1451_035:0384a03": "德，他不聞者令其普知，讀誦經典晝夜無歇，",
    "T24n1451_035:0384a04": "如是作時令他歡喜，愛念敬重共相親附，和",
    "T24n1451_035:0384a05": "合攝受無諸違諍，一心同事如水乳合。",
    "T24n1451_035:0384a06": "[0384a06] 「三者我今應以意業行慈，謂於賢聖同梵行",
    "T24n1451_035:0384a07": "處起慈善心，不生&#x59AC;害慳嫉之想，於身語業",
    "T24n1451_035:0384a08": "所有行慈，繫念思惟無令斷絕。設在危難，亦",
    "T24n1451_035:0384a09": "不暫停，況復平居而乖正念。於諸含識起悲",
    "T24n1451_035:0384a10": "愍心，不斷其命不行楚苦，遠離煩惱至解脫",
    "T24n1451_035:0384a11": "處。如是作時令他歡喜，愛念敬重共相親附，",
    "T24n1451_035:0384a12": "和合攝受無諸違諍，一心同事如水乳合。",
    "T24n1451_035:0384a13": "[0384a13] 「四者諸有所得如法利養，乃至&#x9262;中獲少飲",
    "T24n1451_035:0384a14": "食，悉皆歡喜共他受用不屏處食，於同梵行",
    "T24n1451_035:0384a15": "者情無彼此。如是作時令他歡喜，愛念敬重",
    "T24n1451_035:0384a16": "共相親附，和合攝受無諸違諍，一心同事如",
    "T24n1451_035:0384a17": "水乳合。",
    "T24n1451_035:0384a18": "[0384a18] 「五者於所受戒，不破不穴不雜不垢不穢，初",
    "T24n1451_035:0384a19": "後淨持智人所讚，同梵行者不生輕鄙，共持",
    "T24n1451_035:0384a20": "淨戒法食俱同。如是作時令他歡喜，廣說乃",
    "T24n1451_035:0384a21": "至如水乳合。",
    "T24n1451_035:0384a22": "[0384a22] 「六者能生正見無有疑惑，是聖出離無能破",
    "T24n1451_035:0384a23": "壞速盡苦邊，與同梵行者共同此見。如是作",
    "T24n1451_035:0384a24": "時令他歡喜，廣說乃至如水乳合。",
    "T24n1451_035:0384a25": "[0384a25] 「汝等苾芻！是謂六種歡喜之法，應常修習慇",
    "T24n1451_035:0384a26": "懃守護，令諸苾芻眾得增長善法無損。」",
    "T24n1451_035:0384a27": "[0384a27] 時諸眾聞佛說已，皆悉歡喜信受奉行。"
}