{
    "T11n0320_006:0934a11": "父子合集經卷第六",
    "T11n0320_006:0934a13": "西天譯經三藏朝散大夫",
    "T11n0320_006:0934a14": "試鴻臚卿宣梵大師賜紫",
    "T11n0320_006:0934a15": "沙門臣日稱等奉 詔譯",
    "T11n0320_006:0934a16": "鳩盤茶王授記品第九",
    "T11n0320_006:0934a17": "[0934a17] 爾時會中有十八俱胝鳩盤茶王，見諸阿修",
    "T11n0320_006:0934a18": "羅及迦樓羅諸龍王等作供養已，心生愛樂；",
    "T11n0320_006:0934a19": "復聞如來與彼授記，歡喜踊躍，得未曾有，咸",
    "T11n0320_006:0934a20": "共讚言：「如來成就最上智慧，於一切法無有",
    "T11n0320_006:0934a21": "疑惑，無喜無恚不生分別，堪受人天廣大供",
    "T11n0320_006:0934a22": "養，譬如大海深廣彌滿，不動不涌，湛然安靜，",
    "T11n0320_006:0934a23": "如來功德亦復如是。」[0934a23] 時彼鳩盤茶王并諸眷",
    "T11n0320_006:0934a24": "屬，各發淨心而興供養，以神通力化作十八",
    "T11n0320_006:0934a25": "俱胝寶幔，是諸寶幔巧妙殊絕，皆以寶線次",
    "T11n0320_006:0934a26": "第嚴飾，所謂黃金線幔、白銀線幔、吠琉璃幔、",
    "T11n0320_006:0934a27": "玻胝迦幔、赤真珠幔、杵藏珠幔、馬藏珠幔等，",
    "T11n0320_006:0934a28": "若金線幔垂銀花鬘，若銀線幔垂金花鬘、吠琉",
    "T11n0320_006:0934a29": "璃幔玻胝迦鬘、玻胝迦幔吠琉璃鬘、赤真珠",
    "T11n0320_006:0934b01": "幔杵藏珠鬘、杵藏珠幔赤真珠鬘、馬藏珠幔",
    "T11n0320_006:0934b02": "眾寶為鬘，互相間列甚可愛樂。又復化出十",
    "T11n0320_006:0934b03": "八俱胝眾寶妙車，所謂金車乃至馬藏珠寶",
    "T11n0320_006:0934b04": "所成之車；於彼車上復現十八俱胝上妙繖",
    "T11n0320_006:0934b05": "蓋，一一繖蓋奇異巧妙，有骨百莖眾寶裝鉸，",
    "T11n0320_006:0934b06": "或以純金而為其柄，次第乃至吠琉璃柄，繖",
    "T11n0320_006:0934b07": "蓋之下垂諸花鬘，黃金花鬘乃至摩尼珠寶",
    "T11n0320_006:0934b08": "所成花鬘，是諸繖蓋以赤真珠巧妙交絡以",
    "T11n0320_006:0934b09": "為其網。時鳩盤茶王各各乘彼眾寶妙車，執",
    "T11n0320_006:0934b10": "持繖蓋作諸伎樂，於虛空中繞佛三匝，以七",
    "T11n0320_006:0934b11": "寶花散如來上；散已復散，從車而下，禮世尊",
    "T11n0320_006:0934b12": "足，在一面住，合掌向佛，以偈讚曰：",
    "T11n0320_006:0934b13": "「牟尼聖主出世間，  如彌盧山顯大海，",
    "T11n0320_006:0934b14": " 離諸憂畏不動涌，  堪受如斯妙供養。",
    "T11n0320_006:0934b15": " 常住寂靜三摩地，  演說諸法無所著，",
    "T11n0320_006:0934b16": " 捨除憍慢諸垢染，  觀察世間唯名想。",
    "T11n0320_006:0934b17": " 了知諸法如幻化，  猶如夢中受欲樂，",
    "T11n0320_006:0934b18": " 亦如水月體非真，  智者當作是觀察。",
    "T11n0320_006:0934b19": " 乾闥婆城本無有，  於方處求不可得，",
    "T11n0320_006:0934b20": " 應知但以假名說，  諸世間法皆如是。",
    "T11n0320_006:0934b21": " 我等所作諸供養，  寶車寶蓋寶幔等，",
    "T11n0320_006:0934b22": " 及以種種歌樂音，  如來觀之如谷響。",
    "T11n0320_006:0934b23": " 願我成佛如世尊，  為眾生說如幻法，",
    "T11n0320_006:0934b24": " 皆令遠離惑業因，  悉證菩提寂靜道。」",
    "T11n0320_006:0934b25": "[0934b25] 爾時世尊知諸鳩盤茶等心之所念，即於口",
    "T11n0320_006:0934b26": "中，放大光明。時馬勝比丘&#x89A9;是光已，合掌向",
    "T11n0320_006:0934b27": "佛，以偈問曰：",
    "T11n0320_006:0934b28": "「調御施化非無因，  矚斯淨光難思議，",
    "T11n0320_006:0934b29": " 時眾欲知其所由，  唯冀如來速演說。",
    "T11n0320_006:0934c01": " &#x89A9;佛面門現斯瑞，  諸天人民咸有疑，",
    "T11n0320_006:0934c02": " 願佛憐愍諸群萌，  說此放光希有事。",
    "T11n0320_006:0934c03": " 誰於今日發大心，  樂於佛所聞正法？",
    "T11n0320_006:0934c04": " 何人於佛興供養？  為說所獲諸功德。",
    "T11n0320_006:0934c05": " 何人達彼有為行，  剎那能離諸過患？",
    "T11n0320_006:0934c06": " 何人證於實相門，  寂靜意樂而不動？",
    "T11n0320_006:0934c07": " 何人得道降諸魔？  何人稱讚佛功德？",
    "T11n0320_006:0934c08": " 何人斷惑超三有，  息諸纏蓋心泰然？",
    "T11n0320_006:0934c09": " 大眾咸生恭敬意，  佇聞如來微妙音。",
    "T11n0320_006:0934c10": " 何因放此淨光明？  願決眾疑分別說。」",
    "T11n0320_006:0934c11": "[0934c11] 爾時世尊，為馬勝比丘說伽陀曰：",
    "T11n0320_006:0934c12": "「善哉馬勝問斯義，  為作世間饒益者，",
    "T11n0320_006:0934c13": " 我今說此光所從，  汝等一心當諦聽。",
    "T11n0320_006:0934c14": " 今此鳩盤茶眾等，  廣興供養淨福業，",
    "T11n0320_006:0934c15": " 合掌住立於我前，  安住實際心不動。",
    "T11n0320_006:0934c16": " 以智慧力善修習，  起大悲心利群有，",
    "T11n0320_006:0934c17": " 後當脫此鬼趣身，  決定往生於勝處。",
    "T11n0320_006:0934c18": " 得為忉利天宮主，  親近承事諸如來，",
    "T11n0320_006:0934c19": " 了達諸法無有疑，  如黑暗中然大炬。",
    "T11n0320_006:0934c20": " 未來復過俱胝劫，  嚴淨無邊佛剎土，",
    "T11n0320_006:0934c21": " 供養河沙佛世尊，  被精進鎧修諸行。",
    "T11n0320_006:0934c22": " 饒益攝受諸有情，  決定自知當作佛，",
    "T11n0320_006:0934c23": " 及於方域而降生，  由是號曰除疑佛。",
    "T11n0320_006:0934c24": " 常說最上寂靜法，  聞者心淨離諸疑，",
    "T11n0320_006:0934c25": " 咸願求趣大菩提，  救拔群生超彼岸。",
    "T11n0320_006:0934c26": " 我今已答汝所問，  普令時會心安隱，",
    "T11n0320_006:0934c27": " 故此授決鳩盤茶，  於未來世得作佛。」",
    "T11n0320_006:0934c28": "父子合集經乾闥婆王授記品第十",
    "T11n0320_006:0934c29": "[0934c29] 爾時會中，復有三十六俱胝乾闥婆王，見諸",
    "T11n0320_006:0935a01": "阿修羅、迦樓羅，諸龍眷屬、鳩盤茶等，於如來所",
    "T11n0320_006:0935a02": "作供養已，復聞與授成佛之記，歡喜踊躍得",
    "T11n0320_006:0935a03": "未曾有，及聞稱讚如來法性本來寂靜，清淨",
    "T11n0320_006:0935a04": "無垢，無有少法之所顯示，皆為增長眾生善",
    "T11n0320_006:0935a05": "根，深生信解，捨諸慳&#x608B;，即發無上菩提道心。",
    "T11n0320_006:0935a06": "[0935a06] 時諸乾闥婆王為供佛故，以神通力化作三",
    "T11n0320_006:0935a07": "十六俱胝愛囉&#x56A9;拏大龍象王，一一象王各",
    "T11n0320_006:0935a08": "有六牙，一一牙上而有七池，一一池中有七",
    "T11n0320_006:0935a09": "蓮華，一一蓮華而有千葉，一一葉間有七天",
    "T11n0320_006:0935a10": "女，一一天女復以七女而為侍衛。復於一一",
    "T11n0320_006:0935a11": "龍象頂上，化出三十六俱胝上妙繖蓋，七寶",
    "T11n0320_006:0935a12": "為網，寶鬘交映，又復各現寶幔彌覆，懸諸花",
    "T11n0320_006:0935a13": "鬘，處處周遍。彼蓮華中所有天女，或作歌舞，",
    "T11n0320_006:0935a14": "或奏音樂，或說伽陀讚佛功德，或散旃檀沈",
    "T11n0320_006:0935a15": "水末香，或散種種天諸妙花，或散種種上妙",
    "T11n0320_006:0935a16": "衣服，或散眾寶嚴身之具，耳璫臂釧寶鬘金",
    "T11n0320_006:0935a17": "帶，或有執持種種寶幢雜色幡蓋，或散種種",
    "T11n0320_006:0935a18": "清淨香水，於虛空中如雨而下，與諸香花合",
    "T11n0320_006:0935a19": "和成泥，遍迦毘羅城廣六十由旬，隨風所飄",
    "T11n0320_006:0935a20": "其香普至。[0935a20] 是時彼諸乾闥婆王各各乘一大",
    "T11n0320_006:0935a21": "龍象王，競奏百千諸妙音樂，徐行空中，右繞",
    "T11n0320_006:0935a22": "三匝，以神力故，令樂音聲并前香風遍於三",
    "T11n0320_006:0935a23": "千大千世界，其中眾生得聞樂聲及彼香者，",
    "T11n0320_006:0935a24": "皆於阿耨多羅三藐三菩提得不退轉。彼乾",
    "T11n0320_006:0935a25": "闥婆王於虛空中繞佛畢已，從象而下，至於",
    "T11n0320_006:0935a26": "佛所，復繞三匝，頭面禮足，住立一面，合掌向",
    "T11n0320_006:0935a27": "佛，以偈讚曰：",
    "T11n0320_006:0935a28": "「如來具足諸妙相，  於三界中無與等，",
    "T11n0320_006:0935a29": " 解脫煩惱生死因，  已盡輪迴苦邊際。",
    "T11n0320_006:0935b01": " 顯現無邊大威神，  天上人中極希有，",
    "T11n0320_006:0935b02": " 成就寂靜解脫門，  無有非人能動亂。",
    "T11n0320_006:0935b03": " 如來具足清淨道，  本無所證無可說，",
    "T11n0320_006:0935b04": " 佛性真常本湛然，  依世俗諦強分別。",
    "T11n0320_006:0935b05": " 未來諸佛出世間，  亦能安住如是法，",
    "T11n0320_006:0935b06": " 法無自性本性空，  無有作者及主宰。",
    "T11n0320_006:0935b07": " 了知自他無所作，  是為世間具智者，",
    "T11n0320_006:0935b08": " 諸法各各不相知，  佛於無作示有作。",
    "T11n0320_006:0935b09": " 譬如多種集成車，  彼各不知自業用，",
    "T11n0320_006:0935b10": " 但由運載得車名，  佛說我相亦如是。",
    "T11n0320_006:0935b11": " 彼法無法可教招，  彼法無法可思念，",
    "T11n0320_006:0935b12": " 彼法無法令解脫，  彼法無法令變異。",
    "T11n0320_006:0935b13": " 如來如是了知已，  為眾生依世俗說，",
    "T11n0320_006:0935b14": " 顯示諸行有為門，  彼世俗相亦無得。",
    "T11n0320_006:0935b15": " 展轉分別諸法性，  令淺智者得除疑，",
    "T11n0320_006:0935b16": " 諸法無相亦無名，  畢竟無住亦無作。",
    "T11n0320_006:0935b17": " 願我等於未來世，  成佛如彼牟尼尊，",
    "T11n0320_006:0935b18": " 無邊功德莊嚴身，  常說如是勝義法。",
    "T11n0320_006:0935b19": " 利樂世間具智者，  及彼邪見諸眾生，",
    "T11n0320_006:0935b20": " 常起如是大悲心，  令出輪迴生死海。",
    "T11n0320_006:0935b21": " 世間苦惱諸有情，  皆由邪慧心諂曲，",
    "T11n0320_006:0935b22": " 如猴輕躁無暫安，  唯佛大慈能救度。",
    "T11n0320_006:0935b23": " 恃彼貪恚癡我慢，  隨其識浪常漂流，",
    "T11n0320_006:0935b24": " 展轉沈淪苦海中，  唯佛大慈能救度。",
    "T11n0320_006:0935b25": " 眾生愚癡無慧眼，  不知自業墮惡趣，",
    "T11n0320_006:0935b26": " 永失人天出要門，  唯佛大慈能救度。」",
    "T11n0320_006:0935b27": "[0935b27] 爾時世尊，知諸乾闥婆王心之所念，即於口",
    "T11n0320_006:0935b28": "中放大光明，普照時會。於是尊者馬勝比丘",
    "T11n0320_006:0935b29": "&#x89A9;斯光已，合掌向佛，以偈問曰：",
    "T11n0320_006:0935c01": "「如來今者現斯瑞，  寂然普放大光明，",
    "T11n0320_006:0935c02": " 時眾相視咸驚疑，  未曾見是希有事。",
    "T11n0320_006:0935c03": " 何人蒙佛攝受故，  生大歡喜離諸障？",
    "T11n0320_006:0935c04": " 今佛放此淨光明，  令彼信解力堅固。",
    "T11n0320_006:0935c05": " 何人奉行於大法，  如佛所說等無異？",
    "T11n0320_006:0935c06": " 今佛放此淨光明，  於彼加持垂護念。",
    "T11n0320_006:0935c07": " 是諸大眾生渴仰，  願聞佛說光因緣，",
    "T11n0320_006:0935c08": " 合十指爪住佛前，  瞻仰尊顏無暫捨。",
    "T11n0320_006:0935c09": " 如來為世間作眼，  離諸垢染及憂怖，",
    "T11n0320_006:0935c10": " 大悲憐愍諸群生，  使除疑網心清淨。」",
    "T11n0320_006:0935c11": "[0935c11] 爾時世尊為馬勝比丘說伽陀曰：",
    "T11n0320_006:0935c12": "「善哉馬勝問斯事，  我為饒益於世間，",
    "T11n0320_006:0935c13": " 咸令增長諸善根，  今放光明與授記。」",
    "T11n0320_006:0935c14": " 尊者馬勝大比丘，  聞佛許說光所以，",
    "T11n0320_006:0935c15": " 歡喜合掌無異緣，  冀梵音聲次第說。",
    "T11n0320_006:0935c16": "「乾闥婆王興供養，  為聞真淨大法故。",
    "T11n0320_006:0935c17": " 此法唯依實際中，  本來自性無增減，",
    "T11n0320_006:0935c18": " 若人取相而分別，  彼則如幻不可得，",
    "T11n0320_006:0935c19": " 此法無實亦非虛，  由法性空佛無說。",
    "T11n0320_006:0935c20": " 彼作如是供養已，  後身當作爍迦羅，",
    "T11n0320_006:0935c21": " 是為生死最後身，  增進淨行心無懈。",
    "T11n0320_006:0935c22": " 從一佛剎至佛剎，  承事河沙諸如來，",
    "T11n0320_006:0935c23": " 化度那由他有情，  果滿得成離塵佛。",
    "T11n0320_006:0935c24": " 彼離塵佛出於世，  住壽那由他劫數，",
    "T11n0320_006:0935c25": " 常說諸法自性空，  復能顯示一切智。",
    "T11n0320_006:0935c26": " 如是彼彼佛名號，  住世正法及像法，",
    "T11n0320_006:0935c27": " 說法化利諸眾生，  悉同前佛等無異。",
    "T11n0320_006:0935c28": " 馬勝汝問光因緣，  故我略說彼功德，",
    "T11n0320_006:0935c29": " 如是展轉成佛時，  降伏天魔無億數。」",
    "T11n0320_006:0936a01": " 乾闥婆王授記已，  時眾除疑心悅豫，",
    "T11n0320_006:0936a02": " 咸各歸依牟尼尊，  合掌住立於一面。",
    "T11n0320_006:0936a03": "父子合集經藥叉王授記品第十一",
    "T11n0320_006:0936a04": "[0936a04] 爾時會中有八十俱胝大藥叉王，見彼阿修",
    "T11n0320_006:0936a05": "羅王乃至乾闥婆王等於如來所廣作供養，",
    "T11n0320_006:0936a06": "復聞世尊與彼授記，歡喜踊躍，得未曾有，恭",
    "T11n0320_006:0936a07": "敬尊重，生難遭想，稱讚如來智慧深遠，於所",
    "T11n0320_006:0936a08": "說法，心得入解，深生愛樂，發清淨信，以神通",
    "T11n0320_006:0936a09": "力化作廣大殊妙供養，與前阿修羅王所作",
    "T11n0320_006:0936a10": "供養，等無有異。[0936a10] 時藥叉王作供養已，繞佛三",
    "T11n0320_006:0936a11": "匝，住立一面，合掌向佛，以偈讚曰：",
    "T11n0320_006:0936a12": "「人中無比釋師子，  具大神通及智慧，",
    "T11n0320_006:0936a13": " 如海深廣不可涯，  是故我今頭面禮。",
    "T11n0320_006:0936a14": " 蘇彌盧山可稱量，  劫燒洞然可知際，",
    "T11n0320_006:0936a15": " 唯佛智力妙難思，  一切無能窮極者。",
    "T11n0320_006:0936a16": " 過現未來諸世間，  所有諸趣有情類，",
    "T11n0320_006:0936a17": " 彼等造作善惡業，  佛能遍知無與等。",
    "T11n0320_006:0936a18": " 或有樂住阿蘭若，  修寂靜行除憒&#x9599;，",
    "T11n0320_006:0936a19": " 隨其修習性不同，  佛能遍知無與等。",
    "T11n0320_006:0936a20": " 或具貪恚癡過患，  憍慢嫉&#x59AC;諸惡行，",
    "T11n0320_006:0936a21": " 或有等分或隨增，  佛能遍知無與等。",
    "T11n0320_006:0936a22": " 或有迷失於正道，  沈淪苦報無罷期，",
    "T11n0320_006:0936a23": " 或具信解隨法行，  佛能遍知無與等。",
    "T11n0320_006:0936a24": " 有情樂作諸惡行，  彼業隨逐不捨離，",
    "T11n0320_006:0936a25": " 以至惶怖命終時，  唯有如來能救度。",
    "T11n0320_006:0936a26": " 或持淨戒往天宮，  或造黑業受眾苦，",
    "T11n0320_006:0936a27": " 受報好醜理無差，  唯有如來悉知見。",
    "T11n0320_006:0936a28": " 或有智慧求解脫，  於佛法中而出家，",
    "T11n0320_006:0936a29": " 樂修聖道利有情，  得證無為寂滅樂。",
    "T11n0320_006:0936b01": " 復有愚夫雖出家，  依止如來法中住，",
    "T11n0320_006:0936b02": " 於甚深法不能解，  由無智故返生謗。",
    "T11n0320_006:0936b03": " 彼於佛教生毀訾，  造作無量苦因緣，",
    "T11n0320_006:0936b04": " 命終墮大地獄中，  劫盡更生餘苦趣。",
    "T11n0320_006:0936b05": " 若人諦信增上心，  樂聞正法能守護，",
    "T11n0320_006:0936b06": " 善達諸法本性空，  離一切相無所著。",
    "T11n0320_006:0936b07": " 了知世間非堅固，  是身如幻如谷響，",
    "T11n0320_006:0936b08": " 常以悲願利群生，  於佛菩提無退轉。",
    "T11n0320_006:0936b09": " 我今稱讚佛功德，  一切世間無過上，",
    "T11n0320_006:0936b10": " 迴此少善及有情，  未來同得成佛道。」",
    "T11n0320_006:0936b11": "[0936b11] 爾時世尊知諸藥叉王等心之所念，即於口",
    "T11n0320_006:0936b12": "中，放大光明，普照佛土。時馬勝比丘見斯光",
    "T11n0320_006:0936b13": "已，合掌向佛，以偈問曰：",
    "T11n0320_006:0936b14": "「大哉最勝兩足尊，  忽放淨光難思議，",
    "T11n0320_006:0936b15": " 此光希有非無因，  照耀世間逾滿月。",
    "T11n0320_006:0936b16": " 今此眾會皆合掌，  同聲稱揚佛功德，",
    "T11n0320_006:0936b17": " 唯願如來震梵音，  為說此光之所以。",
    "T11n0320_006:0936b18": " 何人於佛生淨信？  何人悟入真淨法？",
    "T11n0320_006:0936b19": " 何人堅固菩提心？  唯冀如來分別說。",
    "T11n0320_006:0936b20": " 大慈悲主出於世，  能決群生眾疑網，",
    "T11n0320_006:0936b21": " 諸天龍及人非人，  聞已心生大忻慶。」",
    "T11n0320_006:0936b22": "[0936b22] 爾時世尊為馬勝比丘說伽陀曰：",
    "T11n0320_006:0936b23": "「善哉馬勝大比丘，  汝能諮問如是義，",
    "T11n0320_006:0936b24": " 因光啟請利天人，  皆令安住真實見。",
    "T11n0320_006:0936b25": " 彼藥叉王陳供養，  增長見聞勝善根，",
    "T11n0320_006:0936b26": " 故我放此淨光明，  今當與授成佛記。",
    "T11n0320_006:0936b27": " 如是彼諸藥叉眾，  悉了諸法從緣生，",
    "T11n0320_006:0936b28": " 由願力故受此身，  心常安住菩提道。",
    "T11n0320_006:0936b29": " 能以智慧善觀察，  知蘊處界皆虛假，",
    "T11n0320_006:0936c01": " 超出輪迴苦惱因，  猶若蓮華不著水。",
    "T11n0320_006:0936c02": " 自他和合染因緣，  一切覺了皆如幻，",
    "T11n0320_006:0936c03": " 觀色自性空亦然，  得證寂滅無為理。",
    "T11n0320_006:0936c04": " 若能覺了諸法空，  亦達無相及無願，",
    "T11n0320_006:0936c05": " 於此三種解脫門，  平等遍觀無障礙。",
    "T11n0320_006:0936c06": " 能觀智慧性本空，  所觀境界何所有，",
    "T11n0320_006:0936c07": " 了知心境二都無，  是為具足菩提行。",
    "T11n0320_006:0936c08": " 諸天及人聞是法，  心生歡喜未曾有，",
    "T11n0320_006:0936c09": " 各各信解隨法行，  漸能修習一切智。",
    "T11n0320_006:0936c10": " 如是密跡藥叉眾，  能以淨心興供養，",
    "T11n0320_006:0936c11": " 後當轉此惡趣身，  往生諸天受妙樂。",
    "T11n0320_006:0936c12": " 彼等當於未來世，  奉覲無量俱胝佛，",
    "T11n0320_006:0936c13": " 號曰寂靜慧如來，  住世壽命極長久。",
    "T11n0320_006:0936c14": " 教化無數聲聞眾，  猶如星宿現虛空，",
    "T11n0320_006:0936c15": " 具諸智者生其中，  國土嚴淨無有苦。",
    "T11n0320_006:0936c16": " 一切世間人非人，  聽佛所說無疲厭，",
    "T11n0320_006:0936c17": " 皆發勇猛清淨心，  解脫煩惱諸結縛。」"
}