{
    "T48n2016_038:0637c08": "宗鏡錄卷第三十八",
    "T48n2016_038:0637c10": "慧日永明寺主智覺禪師延壽集",
    "T48n2016_038:0637c11": "夫初後之位。不離本覺。能所之化。唯是一心。",
    "T48n2016_038:0637c12": "若悟本稱覺。則本不可得。若不可得。行位徒",
    "T48n2016_038:0637c13": "施。得與不得。其旨如何。答。得而不得。始本",
    "T48n2016_038:0637c14": "之覺無差。不得而得。妙證之時玄會。如金剛",
    "T48n2016_038:0637c15": "三昧經云。佛言。善男子。五位一覺。從本利",
    "T48n2016_038:0637c16": "入。若化眾生。從其本處。舍利弗言。云何從其",
    "T48n2016_038:0637c17": "本處。佛言。本來無本處。於無處本際。入實。發",
    "T48n2016_038:0637c18": "菩提。而當成聖道。何以故。善男子。如手執彼",
    "T48n2016_038:0637c19": "空。不得非不得。論釋云。舉疑發起云。若本處。",
    "T48n2016_038:0637c20": "應得入。若得入。非無本處。為遣是疑。故引喻",
    "T48n2016_038:0637c21": "釋。手執彼空者。手執喻能入之行處。空喻所",
    "T48n2016_038:0637c22": "入之本。不得者。虛空無形可握故。非不得",
    "T48n2016_038:0637c23": "者。握內不無虛空故。本利亦爾。本來無本處",
    "T48n2016_038:0637c24": "性。故不可得。無本之本不無。故非不可得也。",
    "T48n2016_038:0637c25": "斯則悟本稱得。非向外求。若有所求即是失",
    "T48n2016_038:0637c26": "本。又若有所得。不得菩提。以無得故。出生菩",
    "T48n2016_038:0637c27": "提故。又無得之法。非在得外。要求一切法。方",
    "T48n2016_038:0637c28": "盡無得之原。如發菩提心論云。於無法中。說",
    "T48n2016_038:0637c29": "諸法相。於無得中。說有得法。如見之事。諸佛",
    "T48n2016_038:0638a01": "境界。然雖求一切法。以了無得故。即無所依。",
    "T48n2016_038:0638a02": "無所求中。吾故求之耳。故大寶積經云。佛問",
    "T48n2016_038:0638a03": "文殊。依何正修行。文殊曰。正修行者。為無所",
    "T48n2016_038:0638a04": "依。釋曰。凡有言教所詮。並證一心之義。若心",
    "T48n2016_038:0638a05": "外見法。是邪修行。則有所依故。若正修行。不",
    "T48n2016_038:0638a06": "依一物。所依既寂。能依亦亡。能所俱空。邪正",
    "T48n2016_038:0638a07": "雙泯。即正修行矣。無生義云。經言。法離眼耳",
    "T48n2016_038:0638a08": "鼻舌身意。是故六根不能取。故言學者無取。",
    "T48n2016_038:0638a09": "大智度論言。譬如[虫*太][虫*末]蟲處處能集。唯不能",
    "T48n2016_038:0638a10": "集火中。眾生意識。亦復如是。預是可聞見法。",
    "T48n2016_038:0638a11": "悉皆能緣。而不能緣般若。故知般若性離。意",
    "T48n2016_038:0638a12": "不能取。又能取之人。性復自空。故不能取。",
    "T48n2016_038:0638a13": "若以眼取。如經言。眼性復空。若以耳取。耳性",
    "T48n2016_038:0638a14": "又空。若以手取。手性又空。若以意取。意性又",
    "T48n2016_038:0638a15": "空。人與法共是一如。如不能取得如也。空不",
    "T48n2016_038:0638a16": "能取得空。即是學者無取。故言無得。又一念",
    "T48n2016_038:0638a17": "心起。有二種覺。一約有心者。察一念纔起。後",
    "T48n2016_038:0638a18": "念不續。即不成過。所以禪門中云。不怕念",
    "T48n2016_038:0638a19": "起。唯慮覺遲。又云。瞥起是病。不續是藥。以",
    "T48n2016_038:0638a20": "心生即是罪生時故。是以初心攝念為先。是",
    "T48n2016_038:0638a21": "入道之階漸。如諸經要集云。攝心一處。便是",
    "T48n2016_038:0638a22": "功德叢林。散慮片時。即名煩惱羅剎。所以曇",
    "T48n2016_038:0638a23": "光釋子。降猛虎於膝前。螺髻仙人。宿巢禽",
    "T48n2016_038:0638a24": "於頂上。乃至森羅不能自觸。要須因倚諸根",
    "T48n2016_038:0638a25": "內想感發。何以知然。今有心感於內。事發於",
    "T48n2016_038:0638a26": "外。或緣於外。起染於內。故知內外相資。表裏",
    "T48n2016_038:0638a27": "遞用。君臣心識。不可備捨。故經云。心王若",
    "T48n2016_038:0638a28": "正。則六臣不邪。識意惛沈則其主不明。今悔",
    "T48n2016_038:0638a29": "六臣。當各慚愧制禦六根。不令馳散也。法句",
    "T48n2016_038:0638b01": "經心意品云。昔佛在世時。有一道人。在河邊",
    "T48n2016_038:0638b02": "樹下學道。十二年中。貪想不除。走心散意。但",
    "T48n2016_038:0638b03": "念六欲目色耳聲。鼻香口味。身受心法。身靜",
    "T48n2016_038:0638b04": "意遊。曾無寧息。十二年中。不能得道。佛知可",
    "T48n2016_038:0638b05": "度。化作沙門。往至其所。樹下共宿。須臾月",
    "T48n2016_038:0638b06": "明。有龜從河中出。來至樹下。復有水狗飢行",
    "T48n2016_038:0638b07": "求食。與龜相逢。便欲噉龜。龜縮其頭尾。及",
    "T48n2016_038:0638b08": "其四脚。藏於甲中。不能得噉。水狗小遠。復",
    "T48n2016_038:0638b09": "出頭足。行步如故。不能奈何。遂便得脫。於是",
    "T48n2016_038:0638b10": "道人。問化沙門。此龜有護命之鎧。水狗不能",
    "T48n2016_038:0638b11": "得其便。化沙門答言。吾念世人。不如此龜。",
    "T48n2016_038:0638b12": "不知無常。放恣六情。外魔得便。形壞神去。",
    "T48n2016_038:0638b13": "生死無端。輪轉五道。苦惱百千。皆意所造。",
    "T48n2016_038:0638b14": "宜自勉勵求滅度安。於是化沙門即說偈言。",
    "T48n2016_038:0638b15": "藏六如龜。防意如城。慧與魔戰。勝則無患。是",
    "T48n2016_038:0638b16": "以意地若息。則六趣俱閑。一切境魔不能為",
    "T48n2016_038:0638b17": "便。如龜藏六。善護其命。起信論云。若後念覺",
    "T48n2016_038:0638b18": "知前念。此雖名覺。猶為不覺。故約有心說。以",
    "T48n2016_038:0638b19": "是初行凡夫故。二約無心者。知初起時即無",
    "T48n2016_038:0638b20": "初相。不待後念更滅。以正生一念之時。畢竟",
    "T48n2016_038:0638b21": "不可得故。如五十校計經云。菩薩問佛言。罪",
    "T48n2016_038:0638b22": "生復滅。何以故。我了不見。佛問諸菩薩。汝曹",
    "T48n2016_038:0638b23": "心寧轉不。諸菩薩報佛言。我心轉生。設我心",
    "T48n2016_038:0638b24": "不轉生。亦不能與佛共語。佛問諸菩薩言。若",
    "T48n2016_038:0638b25": "心生時。寧還自覺心生不。諸菩薩言。我但識",
    "T48n2016_038:0638b26": "見因緣時。不覺初起生時。佛言。如汝所說。",
    "T48n2016_038:0638b27": "尚不能知心初生時。何能無罪。故知不察最",
    "T48n2016_038:0638b28": "初一念因成之假。寧免後念相續成事之過",
    "T48n2016_038:0638b29": "乎。以一切生死煩惱。皆因不覺故。若智為先",
    "T48n2016_038:0638c01": "導。咎何由生。又若了心外無法。則情想不",
    "T48n2016_038:0638c02": "生。不用加功。直入不思議地。如清涼鈔云。",
    "T48n2016_038:0638c03": "經明十地法體。心言路絕。釋不思議。謂言語",
    "T48n2016_038:0638c04": "道斷。心行處滅。據法望情。名不思議。以其法",
    "T48n2016_038:0638c05": "外本無情故。其義云何。情相之興。原由妄想。",
    "T48n2016_038:0638c06": "妄想故。便有相生。以依相故。復起心想。隨名",
    "T48n2016_038:0638c07": "取實。即是覺觀。依此覺觀。便起言說。依言說",
    "T48n2016_038:0638c08": "已。復起妄心想。取所說法。此即言語。以之",
    "T48n2016_038:0638c09": "為道。心以為行。於是相想熾然不息。今契",
    "T48n2016_038:0638c10": "法實。滅除妄想。相即不生。相不生故。立名心",
    "T48n2016_038:0638c11": "滅。名心滅故。名即不生。名不生故。覺觀不起。",
    "T48n2016_038:0638c12": "覺不起故。言說隨亡。言說亡故。不復依言取",
    "T48n2016_038:0638c13": "於所說。不取說故。言語道斷。心行處滅。心行",
    "T48n2016_038:0638c14": "滅故。名不思議。以法出情。心言不及。故不思",
    "T48n2016_038:0638c15": "議。是知妄想心亡。境界緣滅。如灸病得穴。永",
    "T48n2016_038:0638c16": "斷病原。可謂覺寶之良醫矣。問。諸法所生。",
    "T48n2016_038:0638c17": "唯心所現者。若從心現。即自性癡。若執緣。生",
    "T48n2016_038:0638c18": "即他性癡。若心緣和合而生。即共性癡。若非",
    "T48n2016_038:0638c19": "心非緣而生。即無因癡。如何通明免墮四執。",
    "T48n2016_038:0638c20": "答。若論四性實智。於自相門中。俱不可說。",
    "T48n2016_038:0638c21": "若以四悉檀智。於共相門中。亦可得說。如止",
    "T48n2016_038:0638c22": "觀。問。心起必託緣。為心具三千法。為緣具。為",
    "T48n2016_038:0638c23": "共具。為離具。若心具者。心起不用緣。若緣",
    "T48n2016_038:0638c24": "具者。緣具不關心。若共具者。未共各無。共",
    "T48n2016_038:0638c25": "時安有。若離具者。既離心離緣。那忽心具。",
    "T48n2016_038:0638c26": "四句尚不可得。云何具三千法耶。答。地人云。",
    "T48n2016_038:0638c27": "一切解惑真妄。依持法性。法性持真妄。真妄",
    "T48n2016_038:0638c28": "依法性也。攝大乘論云。法性不為惑所染。不",
    "T48n2016_038:0638c29": "為真所淨。故法性非依持。言依持者。阿賴耶",
    "T48n2016_038:0639a01": "是也。無沒無明。盛持一切種子。若從地師。則",
    "T48n2016_038:0639a02": "心具一切法。若從攝師。則緣具一切法。此兩",
    "T48n2016_038:0639a03": "師各據一邊。若法性生一切法者。法性非心",
    "T48n2016_038:0639a04": "非緣。非心故。而心。生一切法者。非緣故。亦應",
    "T48n2016_038:0639a05": "緣生一切法。何得獨言法性是真妄依持耶。",
    "T48n2016_038:0639a06": "若言法性非依持。賴耶是依持。離法性外。別",
    "T48n2016_038:0639a07": "有賴耶依持。則不關法性。若法性不離賴耶。",
    "T48n2016_038:0639a08": "賴耶依持。即是法性依持。何得獨言賴耶是",
    "T48n2016_038:0639a09": "依持。又違經。經言。非內非外。亦非中間。亦",
    "T48n2016_038:0639a10": "不常自有。又違龍樹。龍樹云。諸法不自生。",
    "T48n2016_038:0639a11": "亦不從他生。不共不無因。更就譬檢。為當依",
    "T48n2016_038:0639a12": "心故有夢。依眠故有夢。眠法合心故有夢。離",
    "T48n2016_038:0639a13": "心離眠故有夢。若依心有夢者。不眠應有夢。",
    "T48n2016_038:0639a14": "若依眠有夢者。死人如眠應有夢。若眠心兩",
    "T48n2016_038:0639a15": "合而有夢者。眠人那有不夢時。又眠心各有",
    "T48n2016_038:0639a16": "夢。合可有夢。各既無夢。合不應有。若離心",
    "T48n2016_038:0639a17": "離眠而有夢者。虛空離二。應常有夢。四句",
    "T48n2016_038:0639a18": "求夢尚不得。云何於眠夢見一切事。心喻法",
    "T48n2016_038:0639a19": "性。夢喻賴耶。云何偏據法性賴耶。生一切法。",
    "T48n2016_038:0639a20": "當知四句求心不可得。求三千法亦不可得。",
    "T48n2016_038:0639a21": "既橫從四句生三千法不可得者。應從一念",
    "T48n2016_038:0639a22": "心滅生三千法耶。心滅尚不能生一法。云何",
    "T48n2016_038:0639a23": "能生三千法耶。若從心亦滅亦不滅生三千",
    "T48n2016_038:0639a24": "法者。亦滅亦不滅。其性相違。猶如水火。二俱",
    "T48n2016_038:0639a25": "不立。云何能生三千法耶。若謂心非滅非不",
    "T48n2016_038:0639a26": "滅生三千法者。非滅非不滅。非能非所。云何",
    "T48n2016_038:0639a27": "能生三千法耶。亦縱亦橫求三千法亦不可",
    "T48n2016_038:0639a28": "得。非縱非橫求三千法亦不可得。言語道斷。",
    "T48n2016_038:0639b01": "心行處滅。故名不可思議境。大涅槃經云。",
    "T48n2016_038:0639b02": "生生不可說。生不生不可說。不生生不可說。",
    "T48n2016_038:0639b03": "不生不生不可說。即此義也。當知第一義中",
    "T48n2016_038:0639b04": "一法不可得。況三千法。世諦中。一心尚具無",
    "T48n2016_038:0639b05": "量法。況三千耶。如佛告德女。無明內有不。",
    "T48n2016_038:0639b06": "不也。外有不。不也。內外有不。不也。非內非",
    "T48n2016_038:0639b07": "外有不。不也。佛言。如是而有。大涅槃經云。",
    "T48n2016_038:0639b08": "有因緣故。亦可得說。謂四悉檀因緣也。雖四",
    "T48n2016_038:0639b09": "句冥寂。慈悲憐愍。於無名相中。假名相說。或",
    "T48n2016_038:0639b10": "作世界說心具一切法。聞者歡喜。如言三界",
    "T48n2016_038:0639b11": "無別法。唯是一心造。即其文也。或說緣生一",
    "T48n2016_038:0639b12": "切法。聞者歡喜。如言五欲。令人墮惡道。善知",
    "T48n2016_038:0639b13": "識者。是大因緣。所謂化導令得見佛。即其文",
    "T48n2016_038:0639b14": "也。或言因緣共生一切法。聞者歡喜。如偈",
    "T48n2016_038:0639b15": "言。水銀和真金。能塗諸色像。功德和法身。應",
    "T48n2016_038:0639b16": "現處處往。即其文也。或言離生一切法。聞者",
    "T48n2016_038:0639b17": "歡喜。如言十二因緣非佛作。非天人脩羅作。",
    "T48n2016_038:0639b18": "性自爾。即其文也。此四句即世界悉檀。說。心",
    "T48n2016_038:0639b19": "生三千一切法。云何為人悉檀。如言佛法如",
    "T48n2016_038:0639b20": "海。唯信能入。信則道原功德母。一切善法",
    "T48n2016_038:0639b21": "由之生。汝但發三菩提心。是則出家。禁戒具",
    "T48n2016_038:0639b22": "足。聞者生信。即其文也。或說緣生一切法。",
    "T48n2016_038:0639b23": "如言若不值佛。當於無量劫墮地獄苦。以見",
    "T48n2016_038:0639b24": "佛故。得無根信。如從伊蘭出生栴檀。聞者生",
    "T48n2016_038:0639b25": "信。即其文也。或說合生一切法。如言心水澄",
    "T48n2016_038:0639b26": "清。珠相自現。慈善根力。見如此事。聞者生信。",
    "T48n2016_038:0639b27": "即其文也。或說離生一切法。如言非內觀。得",
    "T48n2016_038:0639b28": "是智慧。乃至非內外觀。得是智慧。若有住",
    "T48n2016_038:0639c01": "著。先尼梵志。小信尚不可得。況捨邪入正。聞",
    "T48n2016_038:0639c02": "者生信。即其文也。是為為人悉檀四句。說心",
    "T48n2016_038:0639c03": "生三千一切法也。云何對治悉檀。說心治一",
    "T48n2016_038:0639c04": "切法。如言得一心者。萬邪滅矣。即其文也。",
    "T48n2016_038:0639c05": "或說緣治一切惡。如說得聞無上大慧。明。心",
    "T48n2016_038:0639c06": "定如地。不可動。即其文也。或說因緣和合治",
    "T48n2016_038:0639c07": "一切惡。如言一分從思生。一分從師得。即其",
    "T48n2016_038:0639c08": "文也。或說離治一切惡。我坐道場時。不得一",
    "T48n2016_038:0639c09": "法。實空拳誑小兒。誘度於一切。即其文也。",
    "T48n2016_038:0639c10": "是為對治悉檀。心破一切惡。云何第一義悉",
    "T48n2016_038:0639c11": "檀。心得見理。如言心開意解。豁然得道。或說",
    "T48n2016_038:0639c12": "緣能見理。如言須臾聞之。即得究竟三菩提。",
    "T48n2016_038:0639c13": "或說因緣和合得道。駛馬見鞭影。即得正路。",
    "T48n2016_038:0639c14": "或說離能見理。如言無所得。即是得。已是得",
    "T48n2016_038:0639c15": "無所得。是名第一義四句見理。何況心生",
    "T48n2016_038:0639c16": "三千法耶。佛旨盡淨。不在因緣共離。即",
    "T48n2016_038:0639c17": "世諦。是第一義諦也。又四句俱皆可說。說因",
    "T48n2016_038:0639c18": "亦是。緣亦是。共亦是。離亦是。若為盲人。說乳",
    "T48n2016_038:0639c19": "若貝。若粖。若雪。若鵠。盲聞諸說。即得解。乳即",
    "T48n2016_038:0639c20": "世諦。是第一義諦。當知終日說。終日不說。終",
    "T48n2016_038:0639c21": "日不說。終日說。終日雙遮。終日雙照。即破即",
    "T48n2016_038:0639c22": "立。即立即破。經論皆爾。天親龍樹。內鑒冷然。",
    "T48n2016_038:0639c23": "外適時宜。各權所據。而人師偏解。學者局執。",
    "T48n2016_038:0639c24": "遂興矢石。各保一邊。大乖聖道也。若得此意。",
    "T48n2016_038:0639c25": "俱不可說。俱可說。若隨便宜者。應言無明法。",
    "T48n2016_038:0639c26": "法性。生一切法。如眠法。法心。則有一切夢事。",
    "T48n2016_038:0639c27": "心與緣合。則三種世間。三千相性。皆從心起。",
    "T48n2016_038:0639c28": "一性雖少而不無。無明雖多而不有。何者。指",
    "T48n2016_038:0640a01": "一為多。多非多。指多為一一非少。故名此心",
    "T48n2016_038:0640a02": "為不思議境也。若解一心一切心。一切心一",
    "T48n2016_038:0640a03": "心。非一非一切。乃至遍歷一切。皆是不可思",
    "T48n2016_038:0640a04": "議境。已上依台教所說。今依華嚴無礙法界",
    "T48n2016_038:0640a05": "自性緣起。說不思議境界者。如華嚴入法界",
    "T48n2016_038:0640a06": "品中。善財童子。於毘盧遮那莊嚴藏大樓閣",
    "T48n2016_038:0640a07": "前。五體投地。暫時斂念。思惟觀察。以深信",
    "T48n2016_038:0640a08": "解大願力故。入遍一切處智慧身平等門。普",
    "T48n2016_038:0640a09": "現其身。在於一切如來前。一切菩薩前。一切",
    "T48n2016_038:0640a10": "善知識前。一切如來塔廟前。一切如來形像",
    "T48n2016_038:0640a11": "前。一切諸佛諸菩薩住處前。一切法寶前。一",
    "T48n2016_038:0640a12": "切聲聞辟支佛。及其塔廟前。一切聖眾福田",
    "T48n2016_038:0640a13": "前。一切父母尊者前。一切十方眾生前。皆如",
    "T48n2016_038:0640a14": "上說。尊重禮讚盡未來際無有休息。等虛空。",
    "T48n2016_038:0640a15": "無邊量故。等法界。無障礙故。等實際。遍一切",
    "T48n2016_038:0640a16": "故。等如來。無分別故。猶如影。隨智現故。猶",
    "T48n2016_038:0640a17": "如夢。從思起故。猶如像。示一切故。猶如響。",
    "T48n2016_038:0640a18": "緣所發故。無有生。遞興謝故。無有性。隨緣轉",
    "T48n2016_038:0640a19": "故。又決定知一切諸報。皆從業起。一切諸",
    "T48n2016_038:0640a20": "果。皆從因起。一切諸業。皆從習起。一切佛興。",
    "T48n2016_038:0640a21": "皆從信起。一切化現諸供養事。皆悉從於決",
    "T48n2016_038:0640a22": "定解起。一切化佛。從敬心起。一切佛法。從善",
    "T48n2016_038:0640a23": "根起。一切化身。從方便起。一切佛事。從大願",
    "T48n2016_038:0640a24": "起。一切菩薩所修諸行。從迴向起。一切法界",
    "T48n2016_038:0640a25": "廣大莊嚴。從一切智境界而起。離於斷見。知",
    "T48n2016_038:0640a26": "迴向故。離於常見。知無生故。離無因見。知正",
    "T48n2016_038:0640a27": "因故。離顛倒見。知如實理故。離自在見。知不",
    "T48n2016_038:0640a28": "由他故。離自他見。知從緣起故。離邊執見。知",
    "T48n2016_038:0640a29": "法界無邊故。離往來見。知如影像故。離有無",
    "T48n2016_038:0640b01": "見。知不生滅故。離一切法見。知空無生故。",
    "T48n2016_038:0640b02": "知不自在故。知願力出生故。離一切相見。入",
    "T48n2016_038:0640b03": "無相際故。知一切法如種生芽故。如印生文",
    "T48n2016_038:0640b04": "故。知質如像故。知聲如響故。知境如夢故。",
    "T48n2016_038:0640b05": "知業如幻故。了世心現故。了果因起故。了",
    "T48n2016_038:0640b06": "報業集故。了知一切諸功德法。皆從菩薩善",
    "T48n2016_038:0640b07": "巧方便所流出故。善財童子。入如是智。端心",
    "T48n2016_038:0640b08": "潔念。於樓觀前。舉體投地慇懃頂禮。不思",
    "T48n2016_038:0640b09": "議善根。流注身心。清涼悅澤。從地而起。一",
    "T48n2016_038:0640b10": "心瞻仰。目不暫捨。合掌圍遶經無量匝。作是",
    "T48n2016_038:0640b11": "念言。此大樓閣。是解空無相無願者之所住",
    "T48n2016_038:0640b12": "處。是於一切法無分別者之所住處。是了法",
    "T48n2016_038:0640b13": "界無差別者之所住處。是知一切眾生不可",
    "T48n2016_038:0640b14": "得者之所住處。是知一切法無生者之所住",
    "T48n2016_038:0640b15": "處。是不著一切世間者之所住處。是不著一",
    "T48n2016_038:0640b16": "切窟宅者之所住處。是不樂一切聚落者之",
    "T48n2016_038:0640b17": "所住處。是不依一切境界者之所住處。是離",
    "T48n2016_038:0640b18": "一切想者之所住處。是知一切法無自性者",
    "T48n2016_038:0640b19": "之所住處。是斷一切分別業者之所住處。是",
    "T48n2016_038:0640b20": "離一切想心意識者之所住處。是不入不出",
    "T48n2016_038:0640b21": "一切道者之所住處。是入一切甚深般若波",
    "T48n2016_038:0640b22": "羅蜜者之所住處。是能以方便住普門法界",
    "T48n2016_038:0640b23": "者之所住處。是息滅一切煩惱火者之所住",
    "T48n2016_038:0640b24": "處。是以增上慧。除斷一切見愛慢者之所住",
    "T48n2016_038:0640b25": "處。是出生一切諸禪解脫三昧通明。而遊戲",
    "T48n2016_038:0640b26": "者之所住處。是觀察一切菩薩三昧境界者",
    "T48n2016_038:0640b27": "之所住處。是安住一切如來所者之所住處。",
    "T48n2016_038:0640b28": "是以一劫入一切劫。以一切劫入一劫。而不壞",
    "T48n2016_038:0640b29": "其相者之所住處。是以一剎入一切剎。以",
    "T48n2016_038:0640c01": "一切剎入一剎。而不壞其相者之所住處。是",
    "T48n2016_038:0640c02": "以一法入一切法。以一切法入一法。而不壞",
    "T48n2016_038:0640c03": "其相者之所住處。是以一眾生入一切眾生。",
    "T48n2016_038:0640c04": "以一切眾生入一眾生。而不壞其相者之所",
    "T48n2016_038:0640c05": "住處。是以一佛入一切佛。以一切佛入一佛。",
    "T48n2016_038:0640c06": "而不壞其相者之所住處。是於一念中。而知",
    "T48n2016_038:0640c07": "一切三世者之所住處。是於一念中。往詣一",
    "T48n2016_038:0640c08": "切國土者之所住處。乃至爾時善財童子。恭",
    "T48n2016_038:0640c09": "敬右遶彌勒菩薩摩訶薩已。而白之言。唯願",
    "T48n2016_038:0640c10": "大聖。開樓閣門。令我得入。時彌勒菩薩。前詣",
    "T48n2016_038:0640c11": "樓閣。彈指出聲。其門即開。命善財入。善財心",
    "T48n2016_038:0640c12": "喜。入已還閉。見其樓閣廣博無量。同於虛空。",
    "T48n2016_038:0640c13": "乃至自見其身。遍在一切諸樓閣中。具見種",
    "T48n2016_038:0640c14": "種不可思議自在境界。彌勒三生行菩薩行。",
    "T48n2016_038:0640c15": "八相成道之事。爾時彌勒菩薩摩訶薩。即攝",
    "T48n2016_038:0640c16": "神力。入樓閣中彈指作聲。告善財言。善男",
    "T48n2016_038:0640c17": "子。起。法性如是。此是菩薩知諸法智因緣聚",
    "T48n2016_038:0640c18": "集。所現之相。如是自性。如幻如夢如影如像。",
    "T48n2016_038:0640c19": "悉不成就。乃至譬如幻師。作諸幻事。無所從",
    "T48n2016_038:0640c20": "來。無所至去。雖無去來。以幻力故。分明可",
    "T48n2016_038:0640c21": "見。彼莊嚴事。亦復如是。無所從來。亦無所",
    "T48n2016_038:0640c22": "去。雖無來去。然以慣習不可思議幻智力故。",
    "T48n2016_038:0640c23": "及由往昔大願力故。如是顯現。釋曰。彈指出",
    "T48n2016_038:0640c24": "聲。其門即開者。創發明處。豁見性時。名之為",
    "T48n2016_038:0640c25": "開。入已還閉者。所悟如本。非從新得。故云",
    "T48n2016_038:0640c26": "還閉。或云。慈氏菩薩彈指出聲。其門即開者。",
    "T48n2016_038:0640c27": "明聲是震動啟發之義。彈指者。去塵之義。塵",
    "T48n2016_038:0640c28": "亡執去。法門自開。善財入已。其門還閉者。以",
    "T48n2016_038:0640c29": "迷亡智現。名之為開。智無內外中間。無出無",
    "T48n2016_038:0641a01": "入。無迷無證。名為還閉。見其樓閣廣博無量。",
    "T48n2016_038:0641a02": "同於虛空者。智境界也。如是自性。如幻如夢",
    "T48n2016_038:0641a03": "如影如像。悉不成就者。總上一切不思議無",
    "T48n2016_038:0641a04": "邊佛事境界。以真如之性。法爾隨緣。雖即隨",
    "T48n2016_038:0641a05": "緣。法爾歸性。以隨緣時。似有顯現。如看幻法。",
    "T48n2016_038:0641a06": "不有而有。猶觀夢境。不見而見。若水中之影。",
    "T48n2016_038:0641a07": "非出非入。似鏡裏之像。不內不外。以無性隨",
    "T48n2016_038:0641a08": "緣故。理不成就。以隨緣無性故。事不成就。",
    "T48n2016_038:0641a09": "若理事不成。即一切法俱不成。故云悉不成",
    "T48n2016_038:0641a10": "就。但如是如是顯現。如是如是證知。了了分",
    "T48n2016_038:0641a11": "明。還同宗鏡。光光涉入。影影相含。如十玄門",
    "T48n2016_038:0641a12": "重重無盡。十玄門者。一同時具足相應門。智",
    "T48n2016_038:0641a13": "儼師釋云。此約相應無前後說。此十玄門。一",
    "T48n2016_038:0641a14": "一皆具十法。同時具足。一教義。二理事。三境",
    "T48n2016_038:0641a15": "智。四行位。五因果。六依正。七體用。八人法。",
    "T48n2016_038:0641a16": "九逆順。十感應。隨有一處。即具此十法。悉皆",
    "T48n2016_038:0641a17": "同時具足。今且據因果同時。若小乘說因果。",
    "T48n2016_038:0641a18": "即轉因以成果。因滅始果成。若大乘因果。亦",
    "T48n2016_038:0641a19": "得同時。而不彰無盡。如似舍緣以成舍。因果",
    "T48n2016_038:0641a20": "同時成。而不成餘物。以因有親疎故。所以成",
    "T48n2016_038:0641a21": "有盡也。若一乘宗明。因果同時者。舉疎緣以",
    "T48n2016_038:0641a22": "入親。是故如舍成時。一切法界皆一時成也。",
    "T48n2016_038:0641a23": "若有一法不成。此舍亦不成。如似初步若到。",
    "T48n2016_038:0641a24": "一切步皆到。若有一步非到者。一切步皆非",
    "T48n2016_038:0641a25": "到也。故經云。雖成等正覺。不捨初發心。所以",
    "T48n2016_038:0641a26": "一成一切成。為一際法門也。二因陀羅網境",
    "T48n2016_038:0641a27": "界門。此約譬說。如帝釋殿上珠網一一珠中。",
    "T48n2016_038:0641a28": "互現一切影像。無盡。一寶珠內。千光萬色。重",
    "T48n2016_038:0641a29": "重交映。歷歷區分。況此一心法界中。一切人",
    "T48n2016_038:0641b01": "法境智。重重涉入。以真如性畢竟無盡故。重",
    "T48n2016_038:0641b02": "重復重重。無盡復無盡也。論云。帝網有別",
    "T48n2016_038:0641b03": "者。唯智能知。非眼所見。帝網者。此網乃是眾",
    "T48n2016_038:0641b04": "寶絲縷所共合成。其善住法堂。縱廣四十由",
    "T48n2016_038:0641b05": "旬。亦是眾寶所共合成。其網一一絲孔之中。",
    "T48n2016_038:0641b06": "皆有明珠。其珠體瑩淨。寶網交羅。互相映現。",
    "T48n2016_038:0641b07": "一一珠網之中。皆有珠網全身。及四十由旬",
    "T48n2016_038:0641b08": "寶殿。各各全身。於中互相顯現。如珠及網所",
    "T48n2016_038:0641b09": "有影現。其殿一一梁棟。一一椽柱。一一牆",
    "T48n2016_038:0641b10": "壁。一一栱枓。一一鏡像之中。皆有全身殿網",
    "T48n2016_038:0641b11": "珠影。重重。互相映現。故云。如天帝網。重重無",
    "T48n2016_038:0641b12": "盡。今此法門。亦復如是。一一位中。一一法中。",
    "T48n2016_038:0641b13": "一一塵中。一一境像中。一一名字中。及以九",
    "T48n2016_038:0641b14": "世十世。一一互周法界。並以真俗二智。互體",
    "T48n2016_038:0641b15": "交參。周遍法界。如法界品中云。善財所參。始",
    "T48n2016_038:0641b16": "於文殊。末至彌勒普賢。五十三善知識。其",
    "T48n2016_038:0641b17": "中比丘比丘尼。優婆塞優婆夷。童男童女。仙",
    "T48n2016_038:0641b18": "人外道。婆羅門。長者居士。天神地神。夜神",
    "T48n2016_038:0641b19": "晝神。國王王妃。諸大菩薩等。各各處大道場。",
    "T48n2016_038:0641b20": "互為主伴。同說舍那境界。若佛出世。若不出",
    "T48n2016_038:0641b21": "世。此法界法爾常住。無有變異。又如善財至",
    "T48n2016_038:0641b22": "彌勒佛所。初登一閣。入已。見其閣中。廣博無",
    "T48n2016_038:0641b23": "量。同於虛空。別有不可說樓閣布列其中。一",
    "T48n2016_038:0641b24": "一亦等虛空。一一閣中皆聞。彌勒菩薩。轉一",
    "T48n2016_038:0641b25": "生菩薩所有法門。一一閣內。境像之中。會三",
    "T48n2016_038:0641b26": "世事無有前後。彌勒是當來成佛。善財即始",
    "T48n2016_038:0641b27": "發心。一念之間而能相會。此乃依於法界智",
    "T48n2016_038:0641b28": "乘成佛。非論前後。以古印今。以今通古。融",
    "T48n2016_038:0641b29": "合無二。又以一閣是總。一智含其萬善。多閣",
    "T48n2016_038:0641c01": "為別。體用重重。自在無礙。此是善財。乘本不",
    "T48n2016_038:0641c02": "動智乘。從凡入聖。至此樓閣中。與三世佛。會",
    "T48n2016_038:0641c03": "同無二。總別同異帝網之門。一切眾生。有能",
    "T48n2016_038:0641c04": "發心乘者。亦復如是。未見普賢。起等虛空廣",
    "T48n2016_038:0641c05": "大心。即聞普賢名字。便見自身。入普賢身。觀",
    "T48n2016_038:0641c06": "普賢一一毛孔中。皆有廣大剎土。地水火風",
    "T48n2016_038:0641c07": "輪。咸在其中。於一念中。舉不可說不可說",
    "T48n2016_038:0641c08": "步。一步。過不可說不可說佛剎。如是念念經",
    "T48n2016_038:0641c09": "過不可說劫。不能盡其一毛孔之邊際。反觀",
    "T48n2016_038:0641c10": "自身一一毛孔。普賢亦在其中。一一毛孔。悉",
    "T48n2016_038:0641c11": "同虛空。不相障礙。斯乃法爾之門。恒真法界。",
    "T48n2016_038:0641c12": "行依理現。用稱體周。即是善財常行。普賢行",
    "T48n2016_038:0641c13": "滿。如華嚴經十定品云。佛子。此菩薩摩訶薩。",
    "T48n2016_038:0641c14": "有一蓮華。其華廣大。盡十方際。以不可說葉。",
    "T48n2016_038:0641c15": "不可說寶。不可說香。而為莊嚴。其不可說寶。",
    "T48n2016_038:0641c16": "復各示現種種眾寶。清淨妙好。極善安住。其",
    "T48n2016_038:0641c17": "華常放眾色光明。普照十方一切世界。無所",
    "T48n2016_038:0641c18": "障礙。真金為網。彌覆其上。寶鐸徐搖。出微妙",
    "T48n2016_038:0641c19": "音。其音演暢一切智法。此大蓮華。具足如來",
    "T48n2016_038:0641c20": "清淨莊嚴。一切善根之所生起。吉祥為表。神",
    "T48n2016_038:0641c21": "力所現。有十千阿僧祇清淨功德。菩薩妙道",
    "T48n2016_038:0641c22": "之所成就。一切智心之所流出。十方佛影於",
    "T48n2016_038:0641c23": "中顯現。世間瞻仰。猶如佛塔。眾生見者。無不",
    "T48n2016_038:0641c24": "禮敬。從能了幻正法所生。一切世間不可為",
    "T48n2016_038:0641c25": "喻。菩薩摩訶薩。於此華上結加趺坐。其身",
    "T48n2016_038:0641c26": "大小。與華相稱。一切諸佛神力所加。令善",
    "T48n2016_038:0641c27": "薩身一一毛孔。各出百萬億那由他不可說佛",
    "T48n2016_038:0641c28": "剎微塵數光明。一一光明。現百萬億那由他",
    "T48n2016_038:0641c29": "不可說佛剎微塵數摩尼寶。皆名普光明藏。",
    "T48n2016_038:0642a01": "種種色相以為莊嚴。無量功德之所成就。眾",
    "T48n2016_038:0642a02": "寶及華以為羅網。彌覆其上。散百千億那由",
    "T48n2016_038:0642a03": "他殊勝妙香。無量色相。種種莊嚴。復現不思",
    "T48n2016_038:0642a04": "議寶莊嚴蓋。以覆其上。一一摩尼寶。悉現百",
    "T48n2016_038:0642a05": "萬億那由他不可說佛剎微塵數樓閣。一一",
    "T48n2016_038:0642a06": "樓閣。現百萬億那由他不可說佛剎微塵數蓮",
    "T48n2016_038:0642a07": "華藏師子之座。一一師子座。現百萬億那由",
    "T48n2016_038:0642a08": "他不可說佛剎微塵數光明。一一光明。現百",
    "T48n2016_038:0642a09": "萬億那由他不可說佛剎微塵數色相。一一",
    "T48n2016_038:0642a10": "色相。現百萬億那由他不可說佛剎微塵數光",
    "T48n2016_038:0642a11": "明輪。一一光明輪。現百萬億那由他不可說",
    "T48n2016_038:0642a12": "佛剎微塵數毘盧遮那摩尼寶華。一一華。現",
    "T48n2016_038:0642a13": "百萬億那由他不可說佛剎微塵數臺。一一",
    "T48n2016_038:0642a14": "臺。現百萬億那由他不可說佛剎微塵數佛。",
    "T48n2016_038:0642a15": "一一佛。現百萬億那由他不可說佛剎微塵數",
    "T48n2016_038:0642a16": "神變。一一神變。淨百萬億那由他不可說佛",
    "T48n2016_038:0642a17": "剎微塵數眾生眾。一一眾生眾中。現百萬億",
    "T48n2016_038:0642a18": "那由他不可說佛剎微塵數諸佛自在。一一",
    "T48n2016_038:0642a19": "自在。雨百萬億那由他不可說佛剎微塵數佛",
    "T48n2016_038:0642a20": "法。一一佛法。有百萬億那由他不可說佛剎",
    "T48n2016_038:0642a21": "微塵數修多羅。一一修多羅。說百萬億那由",
    "T48n2016_038:0642a22": "他不可說佛剎微塵數法門。一一法門。有百",
    "T48n2016_038:0642a23": "萬億那由他不可說佛剎微塵數金剛智所入",
    "T48n2016_038:0642a24": "法輪。差別言詞各別演說。一一法輪。成熟百",
    "T48n2016_038:0642a25": "萬億那由他不可說佛剎微塵數眾生界。一",
    "T48n2016_038:0642a26": "一眾生界。有百萬億那由他不可說佛剎微塵",
    "T48n2016_038:0642a27": "數眾生。於佛法中而得調伏。佛子。菩薩摩訶",
    "T48n2016_038:0642a28": "薩住此三昧。示現如是神通境界。無量變化。",
    "T48n2016_038:0642a29": "悉知如幻而不染著。夫蓮華者。則表因果同",
    "T48n2016_038:0642b01": "時。清淨無染。況自性清淨心。能起普賢無盡",
    "T48n2016_038:0642b02": "之因門。圓滿舍那無作之果海。理事交徹。舒",
    "T48n2016_038:0642b03": "卷同時。起盡隨緣而無染著。又十定品云。譬",
    "T48n2016_038:0642b04": "如有人。為鬼所持。其身戰動。不能自安。鬼不",
    "T48n2016_038:0642b05": "現身。令他身然。菩薩摩訶薩住此三昧。亦復",
    "T48n2016_038:0642b06": "如是。自身入定他身起。他身入定自身起。佛",
    "T48n2016_038:0642b07": "子。譬如死屍。以呪力故而能起行。隨所作事。",
    "T48n2016_038:0642b08": "皆得成就。屍之與呪。雖各差別。而能和合成",
    "T48n2016_038:0642b09": "就彼事。菩薩摩訶薩住此三昧。亦復如是。同",
    "T48n2016_038:0642b10": "境入定異境起。異境入定同境起。佛子。譬如",
    "T48n2016_038:0642b11": "比丘。得心自在。或以一身作多身。或以多身",
    "T48n2016_038:0642b12": "作一身。非一身歿。多身生。非多身歿。一身生。",
    "T48n2016_038:0642b13": "菩薩摩訶薩住此三昧。亦復如是。一身入定",
    "T48n2016_038:0642b14": "多身起。多身入定一身起。佛子。譬如大地。其",
    "T48n2016_038:0642b15": "味一種。所生苗稼。種種味別。地雖無差別。然",
    "T48n2016_038:0642b16": "味有殊異。菩薩摩訶薩住此三昧。亦復如是。",
    "T48n2016_038:0642b17": "無所分別。然有一種入定多種起。多種入定",
    "T48n2016_038:0642b18": "一種起。乃至譬如妙光大梵天王所住之宮。",
    "T48n2016_038:0642b19": "名一切世間最勝清淨藏。此大宮中。普見三",
    "T48n2016_038:0642b20": "千大千世界諸四天下。天宮。龍宮。夜叉宮。乾",
    "T48n2016_038:0642b21": "闥婆宮。阿脩羅宮。迦樓羅宮。緊那羅宮。摩睺",
    "T48n2016_038:0642b22": "羅伽宮。人間住處。及三惡道。須彌山等種種",
    "T48n2016_038:0642b23": "諸山。大海江河。陂澤泉源。城邑聚落。樹林眾",
    "T48n2016_038:0642b24": "寶。如是一切種種莊嚴。盡大輪圍所有邊",
    "T48n2016_038:0642b25": "際。乃至空中微細遊塵。莫不皆於梵宮顯現。",
    "T48n2016_038:0642b26": "如於明鏡。見其面像。菩薩摩訶薩。住此一切",
    "T48n2016_038:0642b27": "眾生差別身大三昧。知種種剎。見種種佛。",
    "T48n2016_038:0642b28": "度種種眾。證種種法。成種種行。滿種種",
    "T48n2016_038:0642b29": "解。入種種三昧。起種種神通。得種種智",
    "T48n2016_038:0642c01": "慧。住種種剎那際。又入法界品云。爾時善財",
    "T48n2016_038:0642c02": "童子。發是念已。即詣喜目觀察眾生夜神所。",
    "T48n2016_038:0642c03": "見彼夜神。在於如來眾會道場。坐蓮華藏師",
    "T48n2016_038:0642c04": "子之座。入大勢力普喜幢解脫。於其身上一",
    "T48n2016_038:0642c05": "一毛孔。出無量種變化身雲。隨其所應。以妙",
    "T48n2016_038:0642c06": "言音而為說法。普攝無量一切眾生。皆令歡",
    "T48n2016_038:0642c07": "喜而得利益。乃至又出一切世界微塵數身",
    "T48n2016_038:0642c08": "雲。普詣一切眾生之前。念念中示普賢菩薩",
    "T48n2016_038:0642c09": "一切行願。念念中示清淨大願。充滿法界。念",
    "T48n2016_038:0642c10": "念中示嚴淨一切世界海。念念中示供養一切",
    "T48n2016_038:0642c11": "如來海。念念中示入一切法門海。念念中",
    "T48n2016_038:0642c12": "示入一切微塵數世界海。念念中示於一切",
    "T48n2016_038:0642c13": "剎。盡未來劫清淨修行一切智道。念念中示",
    "T48n2016_038:0642c14": "入如來力。念念中示入一切三世方便海。念",
    "T48n2016_038:0642c15": "念中示往一切剎。現種種神通變化。念念中",
    "T48n2016_038:0642c16": "示諸菩薩一切行願。令一切眾生住一切智。",
    "T48n2016_038:0642c17": "如是所作。恒無休息。所以漩洑頌云。時處帝",
    "T48n2016_038:0642c18": "網現重重。一切智通無罣礙。如上帝網之行。",
    "T48n2016_038:0642c19": "無盡之宗。若以緣起相由門。則隱顯互興。一",
    "T48n2016_038:0642c20": "多相入。若以法性融通門。則空有鎔融。理事",
    "T48n2016_038:0642c21": "相即。乃至一切自在神通之慧。出入妙定之",
    "T48n2016_038:0642c22": "門。皆不離無盡真心。致茲無礙。須歸宗鏡。法",
    "T48n2016_038:0642c23": "爾照明。更以六相十玄該之。歷然可見。三祕",
    "T48n2016_038:0642c24": "密隱顯俱成門。此約緣說。是以如來於一念",
    "T48n2016_038:0642c25": "中。八相成道。不出剎那際。以降生時。即是成",
    "T48n2016_038:0642c26": "道時。即是度人時。即是入滅時。何以故。以",
    "T48n2016_038:0642c27": "一切法同時俱成故。一成一切成。所以稱祕",
    "T48n2016_038:0642c28": "密。是故隱則一心無相。顯則萬法標形。性相",
    "T48n2016_038:0642c29": "同時。空有無礙。四微細相容安立門。此就相",
    "T48n2016_038:0643a01": "說。微細有二。一所容微細。以毛孔稱性。能容",
    "T48n2016_038:0643a02": "諸剎。諸剎存相。既不能遍。是以所容微細",
    "T48n2016_038:0643a03": "也。二能容微細。以一塵一毛。即能容故。一切",
    "T48n2016_038:0643a04": "理事主伴。一多染淨等。皆從一心中齊現。若",
    "T48n2016_038:0643a05": "諸門隱映。互相顯發。重重復重重。成其無盡",
    "T48n2016_038:0643a06": "者。即是帝網門中攝。若諸門一時炳然齊現。",
    "T48n2016_038:0643a07": "猶如束箭齊頭顯現。不相妨礙者。即是此微",
    "T48n2016_038:0643a08": "細門中攝。如經明。一微塵中。見不可說差別",
    "T48n2016_038:0643a09": "淨穢國土。又云。無盡佛國。不出一塵。五十世",
    "T48n2016_038:0643a10": "隔法異成門。此約三世說。如是十世。以緣起",
    "T48n2016_038:0643a11": "力故。相即復相入。而不失三世前後短長之",
    "T48n2016_038:0643a12": "相。故云隔法。一切教義理事等十法。相即復",
    "T48n2016_038:0643a13": "相入。而不失始終差別。故名異成。十世者。三",
    "T48n2016_038:0643a14": "世遞相即入。即成九世。束為一念。一念即是",
    "T48n2016_038:0643a15": "平等世。合前九為十世。如五指成拳。不失五",
    "T48n2016_038:0643a16": "指。十世一念。不壞短長。華嚴經頌云。無量無",
    "T48n2016_038:0643a17": "數劫。解之即一念。知念亦無念。如是見世間。",
    "T48n2016_038:0643a18": "無量諸國土。一念悉超越。經於無量劫。不動",
    "T48n2016_038:0643a19": "於本處。不可說諸劫。即是須臾頃。莫見短與",
    "T48n2016_038:0643a20": "修。究竟剎那法。心住於世間。世間住於心。於",
    "T48n2016_038:0643a21": "此不妄起。二非二分別。又迴向品頌云。有數",
    "T48n2016_038:0643a22": "無數一切劫。菩薩了知即一念。於此善入菩",
    "T48n2016_038:0643a23": "提行。常勤修習不退轉。六諸藏純雜具德門。",
    "T48n2016_038:0643a24": "此約諸行說。如似就一施門說者。則一切萬",
    "T48n2016_038:0643a25": "法。皆悉名施。則是純。而此施門。即具諸度等",
    "T48n2016_038:0643a26": "萬行。名雜。如是純雜不相妨礙。故名具德。以",
    "T48n2016_038:0643a27": "純雜義絲毫不濫。主伴互立。能所相生。具德",
    "T48n2016_038:0643a28": "圓融。資攝無礙。七。一多相容不同門。此約理",
    "T48n2016_038:0643a29": "說。如是一多緣起。皆是法界中實德法性海",
    "T48n2016_038:0643b01": "印力用。故得如然。非是方便緣修所成故。隨",
    "T48n2016_038:0643b02": "湛寂。則論一義。隨智用。則顯多門。非一非多。",
    "T48n2016_038:0643b03": "恒不失體。而多而一。豈礙隨緣。此大緣起陀",
    "T48n2016_038:0643b04": "羅尼法。若無一即一切不成。所言一者。非自",
    "T48n2016_038:0643b05": "性一。緣起成故。乃至十者。皆非自性。十。由緣",
    "T48n2016_038:0643b06": "成故。是故一切緣起。皆無自性。隨去一緣。即",
    "T48n2016_038:0643b07": "一切不成。是故一中即具多者。方名緣起一",
    "T48n2016_038:0643b08": "耳。是以一中多。多中一。相容無礙。仍不相",
    "T48n2016_038:0643b09": "是。問。一多義門。為一時圓具。為前後不同",
    "T48n2016_038:0643b10": "耶。答。即圓具。即前後。逆順同體。德用自在。",
    "T48n2016_038:0643b11": "問。所明來去即入之義。其相如何。答。自位",
    "T48n2016_038:0643b12": "不動。而恒去來。何以故。去來不動。即一物故。",
    "T48n2016_038:0643b13": "但為生智顯理。故說去來等義。問。為由智耶。",
    "T48n2016_038:0643b14": "法如是耶。答。同時具足故。以一入多。多入",
    "T48n2016_038:0643b15": "一。故名相容。即體無前後。而不失一多之相。",
    "T48n2016_038:0643b16": "故曰不同。又一與多互相生起。且一依多起。",
    "T48n2016_038:0643b17": "則一是所起。而無力也。多是能起。故有力也。",
    "T48n2016_038:0643b18": "以多有力能攝一。以一無力入於多。是故此",
    "T48n2016_038:0643b19": "一恒是多。多依一起。准上知之。是則此多。",
    "T48n2016_038:0643b20": "恒在一中也。以俱有力。及俱無力。各不並故。",
    "T48n2016_038:0643b21": "無彼不相在也。以一有力。一無力。不相違故。",
    "T48n2016_038:0643b22": "有此恒相在也。緣起法界。理數常爾。如大涅",
    "T48n2016_038:0643b23": "槃經云。爾時樹林。其地狹小。以佛神力如針",
    "T48n2016_038:0643b24": "鋒處。皆有無量諸佛世尊。及其眷屬等坐而",
    "T48n2016_038:0643b25": "食。所食之物。亦無差別。八諸法相即自在門。",
    "T48n2016_038:0643b26": "此約用說。若帝網門。即互映重現。若微細門。",
    "T48n2016_038:0643b27": "即一時齊現。若此相即門。就三世間圓融無",
    "T48n2016_038:0643b28": "礙。自在即入而成無盡。如彌勒閣中。現三世",
    "T48n2016_038:0643b29": "之事。如上自在法門。即是其法界緣起。如理",
    "T48n2016_038:0643c01": "實德。非是變化。對緣方便故說也。若是大乘",
    "T48n2016_038:0643c02": "宗所明者。即言神力變化。故大小得相入。或",
    "T48n2016_038:0643c03": "云菩薩力故入。又云不二故入。不同此一乘",
    "T48n2016_038:0643c04": "實教所說。問。若此宗明即入。不論神力。乃言",
    "T48n2016_038:0643c05": "自體常如此者。斯則渾無疆界。無終無始。何",
    "T48n2016_038:0643c06": "緣得辯因果教義等十法耶。答。只以隨智差",
    "T48n2016_038:0643c07": "別故。舉一為主。餘皆為伴。猶如帝網舉一",
    "T48n2016_038:0643c08": "孔為首。眾孔現中。一孔既爾。一切孔現。亦如",
    "T48n2016_038:0643c09": "是。又如諸方菩薩。皆來證誠。同其名號。一",
    "T48n2016_038:0643c10": "切十方證誠。皆亦如是。所以成其無盡復無",
    "T48n2016_038:0643c11": "盡。而不失因果先後次第。而體無增減。故經",
    "T48n2016_038:0643c12": "云。一切眾生成佛。佛界不增。眾生界不減。九。",
    "T48n2016_038:0643c13": "唯心迴轉善成門。此約心說。一切義門無盡",
    "T48n2016_038:0643c14": "等。諸理事。並是如來藏性。清淨真心之所建",
    "T48n2016_038:0643c15": "立。顯現無礙。若善若惡。若凡若聖。隨心所",
    "T48n2016_038:0643c16": "轉。世尊。所說華嚴身。遍七處九會。乃至十方",
    "T48n2016_038:0643c17": "法界虛空界一切塵中毛道。皆不離最初成",
    "T48n2016_038:0643c18": "道處。經云。雖復七處九會。而不離寂滅道場。",
    "T48n2016_038:0643c19": "又云。不離菩提樹。而昇忉利天。此則萬境萬",
    "T48n2016_038:0643c20": "緣。皆不出一真心矣。如迴向品頌云。如是",
    "T48n2016_038:0643c21": "一切人中主。隨其所有諸境界。於一念中皆",
    "T48n2016_038:0643c22": "了悟。而亦不捨菩提行。又頌云。一切諸佛",
    "T48n2016_038:0643c23": "剎。佛子悉充遍。平等共一心。所作皆不空。",
    "T48n2016_038:0643c24": "一切毛端處。一時成正覺。如是等大願。無",
    "T48n2016_038:0643c25": "量無邊際。虛空與眾生。法界及涅槃。世間",
    "T48n2016_038:0643c26": "佛出興。佛智心境界。問。若一切染淨萬法。皆",
    "T48n2016_038:0643c27": "由心成者。如人先見障外有物。別有人去物",
    "T48n2016_038:0643c28": "時。心猶謂有。爾時物實無。何名由心成耶。",
    "T48n2016_038:0643c29": "答。若隨虛妄心中。轉此障外物。亦隨心之有",
    "T48n2016_038:0644a01": "無。此亦心隨去物。不失物而轉矣。若論如來",
    "T48n2016_038:0644a02": "藏性真實淨心說者。此物不動本處。體應十",
    "T48n2016_038:0644a03": "方。性常不轉。縱移到他方。而常不動本處也。",
    "T48n2016_038:0644a04": "又迷時境攝心。悟時心攝境。何者。迷時但隨",
    "T48n2016_038:0644a05": "境轉。境正心正。境邪心邪。著邪正之緣。成善",
    "T48n2016_038:0644a06": "惡之業。若悟時知唯我心。心有境有。心空境",
    "T48n2016_038:0644a07": "空。不定空有之緣。豈成物我之別。則非空非",
    "T48n2016_038:0644a08": "有。能有能空。一一皆自在轉也。所以淨名經",
    "T48n2016_038:0644a09": "云。天魔外道。皆吾侍也。此猶約對治教中。為",
    "T48n2016_038:0644a10": "被物轉者。方便言轉。若直見心性之人。既",
    "T48n2016_038:0644a11": "無所轉之物。亦無能轉之智。總上十玄門。皆",
    "T48n2016_038:0644a12": "於此唯心迴轉門。成就。不出一心之義。以平",
    "T48n2016_038:0644a13": "等心。是一義。差別心。是多義。以一心即一切",
    "T48n2016_038:0644a14": "心。是相即義。是同時相應義。以一切心入一",
    "T48n2016_038:0644a15": "心。是相入義。以一心攝一切心。是隱義。以",
    "T48n2016_038:0644a16": "一切心資一心。是顯義。以不壞差別心而現",
    "T48n2016_038:0644a17": "平等心。是多中一義。以不隱平等心而現差",
    "T48n2016_038:0644a18": "別心。是一中多義。又微細心不礙廣大心。廣",
    "T48n2016_038:0644a19": "大心不礙微細心。是一多不同義。以一實心。",
    "T48n2016_038:0644a20": "是純。差別心。是雜。差別心即一實心。雜恒純。一",
    "T48n2016_038:0644a21": "實心即差別心。純恒雜。即諸藏純雜義。以一",
    "T48n2016_038:0644a22": "心帶一切心。還入一心。是帝網義。因心現境。",
    "T48n2016_038:0644a23": "見境識心。是託事顯法義。長劫短劫。延促時",
    "T48n2016_038:0644a24": "量。皆從積念而成。一心所現。是十世義。因一",
    "T48n2016_038:0644a25": "心正義。演難思法門。究竟指歸。言亡慮絕。即",
    "T48n2016_038:0644a26": "唯心迴轉義。自心既爾。彼心亦然。涉入交",
    "T48n2016_038:0644a27": "羅。重重無盡。十託事顯法生解門。此約智說。",
    "T48n2016_038:0644a28": "以智觀照。則萬法如鏡。能生正解不起邪倒。",
    "T48n2016_038:0644a29": "如經最初舉金色世界。顯始起於實際之心。",
    "T48n2016_038:0644b01": "所見法界中。一切幢一切蓋等事。皆顯無生",
    "T48n2016_038:0644b02": "智行。如善財所見樓觀園林。皆入法界。如上",
    "T48n2016_038:0644b03": "十玄門自在無礙。皆是緣起相由。具有力無",
    "T48n2016_038:0644b04": "力。有體無體。即入相持。似有顯現。此宗鏡。是",
    "T48n2016_038:0644b05": "法界大緣起門。皆因即入二義。得有諸門成",
    "T48n2016_038:0644b06": "就。顯此一心無礙。以體用二法。成其即入二",
    "T48n2016_038:0644b07": "義。一據體。有空不空。皆同體故。有相即義。",
    "T48n2016_038:0644b08": "二約用。則有有力無力。互相交徹。有力持",
    "T48n2016_038:0644b09": "無力故。有相入義。又以用收體。更無別體。故",
    "T48n2016_038:0644b10": "有相入。以體收用。更無別用。故唯相即。以",
    "T48n2016_038:0644b11": "體用無二故常相即入。又體即是理。用即是",
    "T48n2016_038:0644b12": "事。無分是理。分即是事。分與無分。皆無障礙。",
    "T48n2016_038:0644b13": "各有四句。先理四句。一無分限。以遍一切處",
    "T48n2016_038:0644b14": "故。二非無分。以一法中。無不具故。三具分無",
    "T48n2016_038:0644b15": "分。謂分無分一味故。以全體在一法。而一切",
    "T48n2016_038:0644b16": "處恒滿故。如觀一塵中。見一切處法界。故四。",
    "T48n2016_038:0644b17": "俱。非以自體絕待故。事四句者。一有分。以隨",
    "T48n2016_038:0644b18": "自事相。有分劑故。二無分。以全體得理故。大",
    "T48n2016_038:0644b19": "品云。色前後際不可得。三具分無分。二義無",
    "T48n2016_038:0644b20": "礙。是故具此二義。方是事故。四俱非。以二義",
    "T48n2016_038:0644b21": "融故。以一切緣起。不出理事。以事故非一。以",
    "T48n2016_038:0644b22": "理故非異。於無差之性。隨有差之相。則性",
    "T48n2016_038:0644b23": "隨相異。此是不異而異。於有分之事。隨無分",
    "T48n2016_038:0644b24": "之理。則事隨理一。此是不一而一。不一而",
    "T48n2016_038:0644b25": "一。方成其一。不異而異。方成其異。又理事",
    "T48n2016_038:0644b26": "諸法。由不異方得不一。何者。若異。即妄有體。",
    "T48n2016_038:0644b27": "不依真立。不依真故。即不有妄。今有妄者。由",
    "T48n2016_038:0644b28": "不異故。得成不一。以妄無自體故。全依真成。",
    "T48n2016_038:0644b29": "明妄成故。與真不一。如波依水。由不異水。遂",
    "T48n2016_038:0644c01": "得成波。以成波故。與濕不一。又不一方成不",
    "T48n2016_038:0644c02": "異。由有能依所依故。交徹不異。如有波故。說",
    "T48n2016_038:0644c03": "波即濕。由有濕故。說水即波。是故一異無性。",
    "T48n2016_038:0644c04": "全體相收。不壞大小之形。而成即入之勢。以",
    "T48n2016_038:0644c05": "理事各無性故。互相成立。以事無定體故。長",
    "T48n2016_038:0644c06": "非長相。短非短相。既無長短。即不用壞。以",
    "T48n2016_038:0644c07": "即相無相故。所以長劫即短劫。短劫即長劫。",
    "T48n2016_038:0644c08": "以無相即相故。大塵入小塵。小塵入大塵。",
    "T48n2016_038:0644c09": "以即故理同。以入故事異。以理即事故。非異",
    "T48n2016_038:0644c10": "即是非一。以事即理故。非一即是非異。由",
    "T48n2016_038:0644c11": "非一即非異故。令此事法。不離一處而全遍",
    "T48n2016_038:0644c12": "十方。由非異即非一故。全遍十方而不動一",
    "T48n2016_038:0644c13": "位。一無性理。自在義成。微細相容。無礙安立。",
    "T48n2016_038:0644c14": "如上理事融通。非一非異。非有非無。不墮邊",
    "T48n2016_038:0644c15": "邪。方能悟入。如理無分限。總曰無邊。事有分",
    "T48n2016_038:0644c16": "限。故名有邊。若依理成事。理性全隱。則無",
    "T48n2016_038:0644c17": "邊即邊。若會事歸理。事相全盡。則邊即無",
    "T48n2016_038:0644c18": "邊。今則不爾。不失理而事現。云無邊之邊。",
    "T48n2016_038:0644c19": "不壞事而理顯。云邊之無邊。若定言一異。非",
    "T48n2016_038:0644c20": "一非異。非非一非非異等。盡同戲論。不契真",
    "T48n2016_038:0644c21": "如。故三無性論。復次無戲論故。名為真實。",
    "T48n2016_038:0644c22": "無戲論者。於相等離一異虛妄故。乃至若真",
    "T48n2016_038:0644c23": "如與相等異。即有三過失。一者。此真如則非",
    "T48n2016_038:0644c24": "相等實體。二者。修觀行則不依相等為方便。",
    "T48n2016_038:0644c25": "得通達真如。三者。覺真如已。則應未達相等",
    "T48n2016_038:0644c26": "諸法。不相關故也。若真如與相等是一。亦有",
    "T48n2016_038:0644c27": "三過。一者。真如既無差別。相等。亦應無差別。",
    "T48n2016_038:0644c28": "二者。若見相等。即見真如。三者。若見真如。不",
    "T48n2016_038:0644c29": "能清淨。如見相等。則無有聖人。無得解脫。無",
    "T48n2016_038:0645a01": "有涅槃。世出世異。是故由離一異等無戲論。",
    "T48n2016_038:0645a02": "故無變異。無變異故。即是真實性也。是知",
    "T48n2016_038:0645a03": "非一非異。非有非空。此宗鏡奧旨。自在圓融。",
    "T48n2016_038:0645a04": "謂欲一則一。欲異則異。欲存即存。欲泯便",
    "T48n2016_038:0645a05": "泯。異不礙一。泯不礙存。方為自在。常一常",
    "T48n2016_038:0645a06": "異。常存常泯。名為圓融。又如弄珠鈴之者。",
    "T48n2016_038:0645a07": "其珠不住空中。不落地上。不在手裏。既不在",
    "T48n2016_038:0645a08": "三處。亦不住一處。不住空中。即喻不住空",
    "T48n2016_038:0645a09": "觀。不落地上。即喻不住假觀。不在手裏。即",
    "T48n2016_038:0645a10": "喻不住中觀。既不住三亦不成一。則非一非",
    "T48n2016_038:0645a11": "三而三而一。斯為妙矣。若未偶斯旨。所有",
    "T48n2016_038:0645a12": "見聞。皆墮斷常。不成玄妙。若入宗鏡。無往不",
    "T48n2016_038:0645a13": "真。昔所不知。而今得知。昔所不見。如今得見。",
    "T48n2016_038:0645a14": "如大涅槃經云。於一心中。則具足現五趣身。",
    "T48n2016_038:0645a15": "所以者何。以得如來大涅槃經。之勢力故。是",
    "T48n2016_038:0645a16": "則名為昔所不得。而今得之。乃至於一念中。",
    "T48n2016_038:0645a17": "遍知六趣眾生之心。是名菩薩昔所不知。而",
    "T48n2016_038:0645a18": "今得知。",
    "T48n2016_038:0645a19": "宗鏡錄卷第三十八"
}