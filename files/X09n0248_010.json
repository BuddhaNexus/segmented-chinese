{
    "X09n0248_010:0924b08": "圓覺經略疏之鈔卷第十",
    "X09n0248_010:0924b10": "經略分修證之位疏三一此下下躡前顯後疏言略",
    "X09n0248_010:0924b11": "下二解科意三正開釋經慶前中疏未曾聞見者問",
    "X09n0248_010:0924b12": "說此經時在法華先為復在後若先則是權教被法",
    "X09n0248_010:0924b13": "華破若後則法華已說此何未曾答序及懸談已明",
    "X09n0248_010:0924b14": "言此是別教一乘非法華通教一乘之說不必相例",
    "X09n0248_010:0924b15": "此頓教不屬三時五時之數況淨土中說何定先後",
    "X09n0248_010:0924b16": "各隨勝劣之機見聞不同廣如前辨此對十萬大士",
    "X09n0248_010:0924b17": "特留末世頓教言未曾見者但以遇立相破相得聞",
    "X09n0248_010:0924b18": "者多此教難聞希聞故為末世當機示現留此言迹耳",
    "X09n0248_010:0924b19": "經長行中疏二一正說下科分二隨釋經徵釋中疏",
    "X09n0248_010:0924b20": "然前輪迴等者問輪迴修證倒正懸殊顛倒妄執任",
    "X09n0248_010:0924b21": "許空無順理修行云何亦爾答覺性不生不動不變",
    "X09n0248_010:0924b22": "何有初後倒正之殊即知對待得名二俱無性然倒",
    "X09n0248_010:0924b23": "以岸移隱於住相修如現像不翳鏡明又岸雖似轉",
    "X09n0248_010:0924b24": "理實不移鏡像雖空理實現像像有假相轉相全無",
    "X09n0248_010:0924c01": "由是倒正懸殊空理有異以喻對法道理昭然智者",
    "X09n0248_010:0924c02": "審之令斯明現。",
    "X09n0248_010:0924c03": "經喻中疏又如眼光等者前云眼光得無憎愛中已",
    "X09n0248_010:0924c04": "釋此義但約等者既無分別憎愛偏頗此多彼少之",
    "X09n0248_010:0924c05": "義故云平等不是有人心平智巧能均攤分布令不",
    "X09n0248_010:0924c06": "偏頗名平等也故云無能作者。",
    "X09n0248_010:0924c07": "經功用中疏前三等者如信位覺業不起為滅不覺",
    "X09n0248_010:0924c08": "惑為未滅賢位覺異相不覺住相聖位覺住相不覺",
    "X09n0248_010:0924c09": "生相皆以覺為滅不覺為未也若約此經本文則信",
    "X09n0248_010:0924c10": "位勞慮滅淨解未滅賢位淨解滅見覺未滅聖位見",
    "X09n0248_010:0924c11": "覺相滅照寂不滅疏夢渡河者(未撿)圓明證悟等者八",
    "X09n0248_010:0924c12": "地即是故無相無功用也問後有三重細障未盡何",
    "X09n0248_010:0924c13": "得圓明答此地是圓證之初自後稱性之智任運流",
    "X09n0248_010:0924c14": "轉細惑任運自盡都不更加功用故說圓明其實佛",
    "X09n0248_010:0924c15": "地方為究竟圓明也此猶約行布門說若圓融門初",
    "X09n0248_010:0924c16": "住即是故志公云大道不由行得說行只為凡愚(地前",
    "X09n0248_010:0924c17": "之人及地地出觀散心者皆屬凡愚故所斷之障名二十二愚)得理反觀於行始知",
    "X09n0248_010:0924c18": "枉致工夫(初即八地究竟即佛然亦不枉智者詳之)。",
    "X09n0248_010:0924c19": "經功極中疏非謂起心等者問既云順如來寂滅豈",
    "X09n0248_010:0924c20": "不是別求邪答自心寂滅即是如來寂滅非別求他",
    "X09n0248_010:0924c21": "釋迦彌陀心外無別如來故。",
    "X09n0248_010:0924c22": "經證位階差疏二一二證下科分云證位階差者然",
    "X09n0248_010:0924c23": "修證地位五教不同一小乘果別非此所明二大乘",
    "X09n0248_010:0924c24": "始教定有地位自為三說一依唯識五位一資糧位",
    "X09n0248_010:0925a01": "從初發心乃至未起順決擇識為趣正覺為度有情",
    "X09n0248_010:0925a02": "修習福智順解脫分二加行位為入見道復修煗(依明",
    "X09n0248_010:0925a03": "得定發下尋伺創觀無所取法)頂(依明增定發上尋伺重觀無所取法)忍(依印順定發下如實智印",
    "X09n0248_010:0925a04": "無所取順無能取故)世第一(依無間定發上如實智印無二取)伏除二取順決",
    "X09n0248_010:0925a05": "擇分三通達位亦名見道謂初入地無分別智實證",
    "X09n0248_010:0925a06": "真如四修習位始從初地住心乃至金剛無間為斷",
    "X09n0248_010:0925a07": "除障證二轉依復數修習無分別智五究竟位金剛",
    "X09n0248_010:0925a08": "心後解脫道中初得二果利樂有情窮未來際二者",
    "X09n0248_010:0925a09": "攝論說有四地一勝解行地餘三即見修無學三瑜",
    "X09n0248_010:0925a10": "伽等說有七地一種性二勝解行(三賢)三淨勝意樂(初地)",
    "X09n0248_010:0925a11": "四行正行(二至七地)五決定(八)六決定行(九)七到究竟(十地",
    "X09n0248_010:0925a12": "如來雜立為地)四終教假說位地亦有其三一仁王五忍謂",
    "X09n0248_010:0925a13": "伏忍信忍順忍無生忍(各上中下)寂滅忍(上下)二瓔珞六種",
    "X09n0248_010:0925a14": "性一習二性三道四聖(皆云種性)五等覺性六妙覺性三",
    "X09n0248_010:0925a15": "天台六即謂理即及名字觀行相似分真究竟等即",
    "X09n0248_010:0925a16": "四頓教無位之位即此經及起信論翻妄四位(言無位者",
    "X09n0248_010:0925a17": "論結四位云而實無有始覺之異本來平等同一覺故經即就實言無證得約妄說別也)如下所",
    "X09n0248_010:0925a18": "明五圓教融通位地即華嚴經略有七位第二會說",
    "X09n0248_010:0925a19": "十信第三會說十住四說十行五說十向六說十地",
    "X09n0248_010:0925a20": "第七會初六品說等覺次三品說妙覺(然復有差別平等兩重因",
    "X09n0248_010:0925a21": "果上皆差別也後兩重說平等因果)廣有五十二位謂前五各十等妙",
    "X09n0248_010:0925a22": "各一(諸教說十信等覺或開或合華嚴俱開故五十二也)然因該果海果徹因",
    "X09n0248_010:0925a23": "源行布圓融二無礙故具釋此等諸位行相廣如大",
    "X09n0248_010:0925a24": "鈔所明。▲二隨釋經依位漸證疏六一初中下列四",
    "X09n0248_010:0925b01": "位一信位者然約圓頓之宗此位是萬行萬德根本",
    "X09n0248_010:0925b02": "初心同佛方名信故不信自心是如來藏非菩薩故",
    "X09n0248_010:0925b03": "發心畢竟二不別如是二心先心難故故華嚴特開",
    "X09n0248_010:0925b04": "一會六品說之此經起信皆開為一位權漸教中多",
    "X09n0248_010:0925b05": "不開者彼但信教便名為信未必悟解故如道上輕",
    "X09n0248_010:0925b06": "毛隨風不定故十千劫修方入初發心住二賢位者",
    "X09n0248_010:0925b07": "合資糧加行也就中取加行行相約觀智故三聖位",
    "X09n0248_010:0925b08": "者親證真如故名聖也合見修二道為此一位於中",
    "X09n0248_010:0925b09": "偏取見道行相以證真行相通十地故四果位者唯",
    "X09n0248_010:0925b10": "妙覺也即究竟位。△疏此四下二配四相言逆次者",
    "X09n0248_010:0925b11": "一斷於滅相二斷異相三斷住相四斷生相逆於生",
    "X09n0248_010:0925b12": "起之次故也以生起即從細轉至麤除即從麤至細",
    "X09n0248_010:0925b13": "細難斷故。△疏然心下三舉意總釋良由無明熏真",
    "X09n0248_010:0925b14": "如義如普賢章中故涅槃經云佛性隨流成種種味",
    "X09n0248_010:0925b15": "等本論云自性清淨心因無明風動等先際最微等",
    "X09n0248_010:0925b16": "者佛性論云一切有為法約前際與生相相應約後",
    "X09n0248_010:0925b17": "際與滅相相應約中際與住異相相應初者謂由無",
    "X09n0248_010:0925b18": "明不覺心動轉彼淨心名為生相二者謂此無明與",
    "X09n0248_010:0925b19": "前生相和合轉彼淨心能見能現分別相續行相猶",
    "X09n0248_010:0925b20": "細法執堅住名為住相三者謂此無明與住相合轉",
    "X09n0248_010:0925b21": "彼淨心乃至此位行相稍麤執取計名發動身口令",
    "X09n0248_010:0925b22": "其造業名為異相四者謂此無明與異相合轉彼淨",
    "X09n0248_010:0925b23": "心至此後際不了業報廣對諸緣造集諸業滅前異",
    "X09n0248_010:0925b24": "心令墮諸趣行相最麤極至於此周盡之終名為滅",
    "X09n0248_010:0925c01": "相是故三界四相唯一夢心皆因根本無明之力。△",
    "X09n0248_010:0925c02": "疏今因下四翻之以成四位謂本因不覺之力起生",
    "X09n0248_010:0925c03": "相等種種夢念動其心源長眠三界流轉六道故今",
    "X09n0248_010:0925c04": "因內外熏力益本智損倒情乃至心源遂成四位階",
    "X09n0248_010:0925c05": "級非圓覺性有斯行位之別。△疏今以下五標示釋",
    "X09n0248_010:0925c06": "儀問若造論疏即釋論今造經疏但釋經何以將論",
    "X09n0248_010:0925c07": "參之令難解邪答今意在解心破倒正等法為解不",
    "X09n0248_010:0925c08": "以解文為解若不對論文却難徹見修斷心相今以",
    "X09n0248_010:0925c09": "論釋意在明顯云何却言難邪且佛說經意趣難解",
    "X09n0248_010:0925c10": "當時機勝對面不妨有悟人佛滅度後時移代變人",
    "X09n0248_010:0925c11": "機轉劣何由解了故諸菩薩慈悲造論解釋指示或",
    "X09n0248_010:0925c12": "取諸經中法義都作義門一時解釋名為宗論或各",
    "X09n0248_010:0925c13": "就一經一部隨文解釋名為釋論準龍樹菩薩摩訶",
    "X09n0248_010:0925c14": "衍論中說馬鳴菩薩約一百本了義大乘經造此起",
    "X09n0248_010:0925c15": "信論即知此論通釋百本經中義也此經亦是其數",
    "X09n0248_010:0925c16": "但彼論立名小殊若不憑菩薩開示之文如何疑情",
    "X09n0248_010:0925c17": "決了故須以論為釋義之定量也前後有廣用諸論",
    "X09n0248_010:0925c18": "處其意皆然又論但約覺染麤細經約悟靜勝劣今",
    "X09n0248_010:0925c19": "用論者分齊一也又因互顯兩義俱通。△六正釋經",
    "X09n0248_010:0925c20": "文。",
    "X09n0248_010:0925c21": "釋信位中疏二一初信下敘論二釋文經標凡夫中。",
    "X09n0248_010:0925c22": "疏此句我見者是第七識中四惑之一數謂執我者",
    "X09n0248_010:0925c23": "是第七識此識中有此四惑故又亦可將此四惑通",
    "X09n0248_010:0925c24": "配二句經文謂妄想我即我癡我見及愛我者即我",
    "X09n0248_010:0926a01": "愛我慢言下自有文者淨業菩薩章四相門中釋也",
    "X09n0248_010:0926a02": "其執我過患又已在二空門中釋了。",
    "X09n0248_010:0926a03": "經聞法悟中疏即內熏者意云本覺內熏為因前遇",
    "X09n0248_010:0926a04": "善友聞熏為緣由內外熏力心起厭求因緣既備則",
    "X09n0248_010:0926a05": "心性朗然廣明熏習如論所說疏寤時覺夢者此意",
    "X09n0248_010:0926a06": "雖易不照心者難見謂夢之有無反覆二說一約虗",
    "X09n0248_010:0926a07": "妄之相言之眠時無夢(但見是覺故故前云曾不自知念念生滅)覺時有",
    "X09n0248_010:0926a08": "夢(方見一夜來正夢之心境故)二若約真實之性言之即眠時有",
    "X09n0248_010:0926a09": "夢(正作夢故)覺時無夢(所觀之心境一一空故)迷悟之見一一對喻",
    "X09n0248_010:0926a10": "可知今云發者如覺時夢境現也明者知其是夢知",
    "X09n0248_010:0926a11": "其皆空也空不壞所觀之相故次云即知勞慮等故",
    "X09n0248_010:0926a12": "故禪家有日光隙塵之喻。",
    "X09n0248_010:0926a13": "經息妄中疏絕求作者不造諸業雖隨順法性修助",
    "X09n0248_010:0926a14": "道法而於心行無求無作故言絕也。",
    "X09n0248_010:0926a15": "經賢位中疏二一二賢下敘論覺於念異者論具云",
    "X09n0248_010:0926a16": "如初發意菩薩等覺於念異(念異者計我我所貪瞋見愛等)念無異",
    "X09n0248_010:0926a17": "相以捨麤分別(貪等)執著相故(著違順境)名相似覺(猶夢住相故)",
    "X09n0248_010:0926a18": "言念異者即上所說迷前違順等法更起貪瞋人我",
    "X09n0248_010:0926a19": "愛見執相計名發動身口等也前引論文依諸凡夫",
    "X09n0248_010:0926a20": "取著轉深等念無異相者心念未除但覺此念無異",
    "X09n0248_010:0926a21": "相也。▲疏見前下二釋文見前等者謂淨解之念亦",
    "X09n0248_010:0926a22": "是麤分別等也如論中說能知名義亦是無明厭苦",
    "X09n0248_010:0926a23": "欣樂是妄心也正當此位者即此覺異念之覺是經",
    "X09n0248_010:0926a24": "中所住之見覺此覺非真故配為論中相似覺疏結",
    "X09n0248_010:0926b01": "地前證覺者佛頂經云(是彼四善根中頂地之文亦是地前行相故取為證)如",
    "X09n0248_010:0926b02": "登高山身入虗空下有微礙名為頂地此亦如是諸",
    "X09n0248_010:0926b03": "礙既盡如身處空見覺猶存如彼微礙(彼說地前頂位)又唯",
    "X09n0248_010:0926b04": "識論加行偈云現前立少物謂是唯識性以有所得",
    "X09n0248_010:0926b05": "故非實住唯識意亦同此。",
    "X09n0248_010:0926b06": "經聖位中疏二一三聖下敘論文云覺於等者論具",
    "X09n0248_010:0926b07": "云如法身菩薩等(九地皆同)覺於念住(四種相也)念無住相(知法",
    "X09n0248_010:0926b08": "唯識不起麤執)以離分別(異前人執及著外境故今約心但云分別)麤念相故(又異",
    "X09n0248_010:0926b09": "生相故云麤念)名隨分覺(細念既在覺道未圓)。▲二釋文。",
    "X09n0248_010:0926b10": "經悟前非中疏即論中覺於念住者經下文云常覺",
    "X09n0248_010:0926b11": "不住良由覺住故不住也。",
    "X09n0248_010:0926b12": "經明證相疏二一二明下總敘義準大疏有其二意",
    "X09n0248_010:0926b13": "一者果海離於說相以不可言障而不證斷而證故",
    "X09n0248_010:0926b14": "故十地但說一分故下文雖寄對強說而但言障礙",
    "X09n0248_010:0926b15": "即覺等無別顯相二者因門可寄言說又有二門一",
    "X09n0248_010:0926b16": "證理法界二證餘法界理中有五一能所歷然謂以",
    "X09n0248_010:0926b17": "無分別智證無差別理心與境冥智與神會如日合",
    "X09n0248_010:0926b18": "空雖不可分而日非空空非日光(始教)二能所無二以",
    "X09n0248_010:0926b19": "即體之智還照心體舉理收智照體即寂舉智收理",
    "X09n0248_010:0926b20": "寂而常照如一明珠珠自有光還照珠矣(終教)三能所",
    "X09n0248_010:0926b21": "俱泯謂由智即理故非智理即智故非理同時互即",
    "X09n0248_010:0926b22": "故互奪也又直顯本覺心體非能所故故此文云常",
    "X09n0248_010:0926b23": "覺不住不住即離能所矣(頓教)四存泯無礙以前三門",
    "X09n0248_010:0926b24": "說有前後體無二故謂必因能證方悟心體本絕能",
    "X09n0248_010:0926c01": "所故喻先因斷頭方無能斷五舉一全收上列四門",
    "X09n0248_010:0926c02": "欲彰義異理既融攝開合寧殊次證餘法界者謂以",
    "X09n0248_010:0926c03": "無障礙智證無障礙境境智難思復有三義一開能",
    "X09n0248_010:0926c04": "所二合能所三攝開合二義具如大疏所辨今此經",
    "X09n0248_010:0926c05": "文當前證理疏言如日合空者喻顯相宗證道理智",
    "X09n0248_010:0926c06": "體殊即五門中常第一門也如珠自照者即況性宗",
    "X09n0248_010:0926c07": "證道理智不殊即後四門之意非如外智能證於如",
    "X09n0248_010:0926c08": "亦無智外如為智所證故疏次出所以云但是本覺",
    "X09n0248_010:0926c09": "顯現非能所故其無礙境智寄在後果位中說之。▲",
    "X09n0248_010:0926c10": "二別解文。",
    "X09n0248_010:0926c11": "經法中云常覺不住者念念知無所得故照與照者",
    "X09n0248_010:0926c12": "等疏四一能所下略釋可知。▲疏故唯下二廣釋三",
    "X09n0248_010:0926c13": "一引偈。△疏智無下二以偈釋經取彼長行釋偈義",
    "X09n0248_010:0926c14": "意開而用之以釋經文今具引彼文照之自見疏意",
    "X09n0248_010:0926c15": "文云若時菩薩於所緣境無分別智都無所得不取",
    "X09n0248_010:0926c16": "種種戲論相故爾時乃名實住唯識真勝義性即證",
    "X09n0248_010:0926c17": "真如智與真如平等平等俱離能取所取相故心能",
    "X09n0248_010:0926c18": "所取俱是分別有所得心戲論現故(此但偏遮有漏然後得智亦有",
    "X09n0248_010:0926c19": "戲論之相今亦離彼相也)。△疏彼文下三通妨難曰此偈是初地",
    "X09n0248_010:0926c20": "入心見道位中之偈今經此位者通於十地兼修習",
    "X09n0248_010:0926c21": "位合為一位如何偏以此偈釋經故答云彼文雖局",
    "X09n0248_010:0926c22": "見道等也前已頻言此經宗於觀智其每地之中種",
    "X09n0248_010:0926c23": "種行相此不備列法爾自具又地者喻智不喻位中",
    "X09n0248_010:0926c24": "別行故華嚴十地品正說地體有十二行經唯論證",
    "X09n0248_010:0927a01": "智餘之行相並名寄位說行不名為地故知地地皆",
    "X09n0248_010:0927a02": "證真如證相無別即明見道義通十地文局初地但",
    "X09n0248_010:0927a03": "所斷之障麤細不同所證真如隨地義別非證理時",
    "X09n0248_010:0927a04": "別有行相故諸經皆無加行及見道位者由每地皆",
    "X09n0248_010:0927a05": "有加行根本後得三種智也今世親菩薩通取十地",
    "X09n0248_010:0927a06": "證理行相以此地創證創斷義相顯著故故云證理",
    "X09n0248_010:0927a07": "之義十地無殊。▲疏亦可下三揀前重釋。▲疏此則",
    "X09n0248_010:0927a08": "下四結指本論文並可知。",
    "X09n0248_010:0927a09": "經喻中疏自斷頭者此喻未證真時即無能證之義",
    "X09n0248_010:0927a10": "真若已證真外復無別能證之智異於真也若斷障",
    "X09n0248_010:0927a11": "及遣前諸礙而說則應云若未斷礙即無能斷之義",
    "X09n0248_010:0927a12": "礙若已除復無能除之智若存能除之智即是有障",
    "X09n0248_010:0927a13": "礙而可除斷深乖性宗之見故云爾也。",
    "X09n0248_010:0927a14": "經不住教疏二一二不下總敘意不住名真解者即",
    "X09n0248_010:0927a15": "無說無示無聞無得為真說聽也故王縉相公述法",
    "X09n0248_010:0927a16": "華天長小疏序云於文字不著乃能解(古駭反)經故華",
    "X09n0248_010:0927a17": "嚴等者彼文具云為欲救護眾生轉更推求世出世",
    "X09n0248_010:0927a18": "間諸利益事而無疲厭故即成就無疲厭心成就無",
    "X09n0248_010:0927a19": "疲厭心已於一切經論心無怯弱無怯弱故即得成",
    "X09n0248_010:0927a20": "就一切經論智獲是智已善能籌量應作不應作於",
    "X09n0248_010:0927a21": "上中下一切眾生隨應隨力如是而行。▲二別科釋",
    "X09n0248_010:0927a22": "經標喻釋中疏夫設言象等者即周易以忘筌蹄得",
    "X09n0248_010:0927a23": "魚兔以此忘言象而得意已如序中具釋雖云忘也",
    "X09n0248_010:0927a24": "必須假之故云設也然言是語言宣說此即可知象",
    "X09n0248_010:0927b01": "者何也象者象也似也謂取似象之法為象令見真",
    "X09n0248_010:0927b02": "理周易有大象少象以顯易道即其事也(六龍象於陽德變化",
    "X09n0248_010:0927b03": "無方等)佛說圓極之理言之不及多以喻況皆此類也",
    "X09n0248_010:0927b04": "若更深而論之則名言所顯之義亦皆是象不論譬",
    "X09n0248_010:0927b05": "喻以理畢竟言不及故謂聞教生解義相生時亦是",
    "X09n0248_010:0927b06": "變影起故無言象而倒惑者出取捨之過也若眾生",
    "X09n0248_010:0927b07": "不遇善友不聞聖教曠劫長守倒見終無自悟之期",
    "X09n0248_010:0927b08": "故經偈云譬如闇中寶無燈不可見佛法無人說雖",
    "X09n0248_010:0927b09": "慧不能了執言象而迷真者謂但守教不求旨歸是",
    "X09n0248_010:0927b10": "執言也縱求義理但隨文生解便為真實不能以教",
    "X09n0248_010:0927b11": "而為明鏡照見自心不能以自心為智燈照經幽旨",
    "X09n0248_010:0927b12": "是執象也故經說云不了自心何知正道等又十地",
    "X09n0248_010:0927b13": "論云隨聲取義有五過失如覽鏡時本圖見面便執",
    "X09n0248_010:0927b14": "見者為實豈不轉更成迷故云執言象而迷真也標",
    "X09n0248_010:0927b15": "月之指等者標指(音志)標舉亦是指示之義即標指天",
    "X09n0248_010:0927b16": "月之手指故云標月之指謂以手指標舉指示月輪",
    "X09n0248_010:0927b17": "矣餘文可知證實忘標者傍文照理勿照於文傍指",
    "X09n0248_010:0927b18": "看月勿看於指正見舉指便勿看指不是且看後始",
    "X09n0248_010:0927b19": "棄之如正聞法時正看經時便勿滯情於文字不是",
    "X09n0248_010:0927b20": "先看後捨此意隱密講聽二士細意審之故佛頂云",
    "X09n0248_010:0927b21": "如人以指指月是人應當看月不應看指若復看指",
    "X09n0248_010:0927b22": "非唯忘失月輪抑亦忘指。",
    "X09n0248_010:0927b23": "經果位中疏二一四果下敘論言滿足方便者是方",
    "X09n0248_010:0927b24": "便道一念相應是無間道從最後一念相應更不間",
    "X09n0248_010:0927c01": "隔便是佛果從覺心下乃至細念故即解脫道也覺",
    "X09n0248_010:0927c02": "心初起心無初相者根本無明依覺故迷動彼淨心",
    "X09n0248_010:0927c03": "令起微念今乃覺知離覺無別不覺即動心本寂如",
    "X09n0248_010:0927c04": "迷東為西悟時即西是東更無西相故云無初相也",
    "X09n0248_010:0927c05": "前三位中雖各有所覺以其動念未盡故但言念無",
    "X09n0248_010:0927c06": "異相念無住相今此究竟位中動念都盡唯一心在",
    "X09n0248_010:0927c07": "故直云心無初相上皆藏疏今更評曰此有二意一",
    "X09n0248_010:0927c08": "者覺是能覺之智心初起是所覺之業相覺此業相",
    "X09n0248_010:0927c09": "本空名無初相也心字是本通於真妄即此心起便",
    "X09n0248_010:0927c10": "是業相即此心本無初起之相便是心性二者兩句",
    "X09n0248_010:0927c11": "都說始覺創滿之相初者始也此覺心證極出夢初",
    "X09n0248_010:0927c12": "始起時元無初始之相以即同本覺故(如本心識從睡覺時似初",
    "X09n0248_010:0927c13": "起然更無別心識新得即是昨日前日今日識故)以遠離微細念者業識動",
    "X09n0248_010:0927c14": "念念中最細也即是生相今由覺此永無故上云心",
    "X09n0248_010:0927c15": "無初相得見心性者微細念相盡故真性顯現也前",
    "X09n0248_010:0927c16": "三位中相未盡故不云見性心即常住者前三位覺",
    "X09n0248_010:0927c17": "未至源猶有業識起滅不云常住今生相夢盡無明",
    "X09n0248_010:0927c18": "風息心海浪歇湛然常住究竟覺者前未至源夢念",
    "X09n0248_010:0927c19": "未盡求滅此動望到彼岸今覺本不流轉亦非始靜",
    "X09n0248_010:0927c20": "常自一心平等平等始不異本名究竟覺乃至四相",
    "X09n0248_010:0927c21": "俱時而有皆無自立本來平等同一覺故。▲二釋文",
    "X09n0248_010:0927c22": "經明境中疏二一總標下通釋總標三一述大意疏",
    "X09n0248_010:0927c23": "即論下二配論見性常住者是究竟義故經及論皆",
    "X09n0248_010:0927c24": "云究竟覺也疏又若下三銷經二一直銷經文障礙",
    "X09n0248_010:0928a01": "即覺方究竟者即是論中四相本來同一覺也又究",
    "X09n0248_010:0928a02": "竟覺經論文同然此二句藥病俱亡謂無障可斷障",
    "X09n0248_010:0928a03": "即覺故無真可證障體即覺無別真故無斷證智但",
    "X09n0248_010:0928a04": "是覺故然無障可斷無是實無無真可證即不是無",
    "X09n0248_010:0928a05": "故十對文雖皆無二義唯真妄俱真並無真妄俱妄",
    "X09n0248_010:0928a06": "(真妄是十對都名真謂得念成法等妄謂失念破法等俱真者解脫涅槃等解脫涅槃等還是偏同得念成法",
    "X09n0248_010:0928a07": "等義無乖失破等義故云俱真不云俱妄也)。△疏障礙下二以總配別每",
    "X09n0248_010:0928a08": "對中上句者謂得念失念成法破法乃至一切煩惱",
    "X09n0248_010:0928a09": "其失念破法愚癡外道無明淫怒等類皆是染法是",
    "X09n0248_010:0928a10": "麤障也得念成法智慧菩提真如戒定等類皆是淨",
    "X09n0248_010:0928a11": "法若滯此相是細障也麤細雖殊屬於對待皆障礙",
    "X09n0248_010:0928a12": "也故前經云覺礙為礙故以障礙之言總標十對中",
    "X09n0248_010:0928a13": "染淨之相即標下句者謂無非解脫皆名涅槃般若",
    "X09n0248_010:0928a14": "菩提梵行法性等也以得失成破等皆同一覺性之",
    "X09n0248_010:0928a15": "體故無非解脫等。▲疏一識下二別釋十對其十對",
    "X09n0248_010:0928a16": "名並隨經所列一中云無念則得者論中之意離念",
    "X09n0248_010:0928a17": "即覺念即不覺覺即是智故云正念是智也念即不",
    "X09n0248_010:0928a18": "覺不覺即名失念矣故次引論成之二中緣會者唯",
    "X09n0248_010:0928a19": "說淨緣起也本覺內熏教法外熏或信解為因發願",
    "X09n0248_010:0928a20": "為緣等總為緣會緣會故成就止觀乃至菩提涅槃",
    "X09n0248_010:0928a21": "緣離者或離師無教或心退或邪信異見忽起失於",
    "X09n0248_010:0928a22": "信解皆名緣離緣離故失定忘慧破前功行矣餘皆",
    "X09n0248_010:0928a23": "可見三中寶積經但云無差不偏同一邊然據理而",
    "X09n0248_010:0928a24": "言必同歸佛性故無差矣四中可知五中涅槃又云",
    "X09n0248_010:0928b01": "明與無明凡夫為二智者了達其性無二無二之性",
    "X09n0248_010:0928b02": "即是實性又下引古德偈釋成經中無異境之義六",
    "X09n0248_010:0928b03": "中可知七中首楞亦云覺海性澄圓圓澄覺元妙(經中",
    "X09n0248_010:0928b04": "法性)元明照生所所立照性亡迷妄有虗空依空立世",
    "X09n0248_010:0928b05": "界想澄成國土知覺乃眾生(今經亦云眾生國土)釋曰眾生國",
    "X09n0248_010:0928b06": "土既本從覺海中起即知全同覺海覺海即法性也",
    "X09n0248_010:0928b07": "八中非唯天獄者天是天宮獄是地獄九中三乘性",
    "X09n0248_010:0928b08": "者此含定性不定性俱屬三乘三乘之言具四性也",
    "X09n0248_010:0928b09": "并無性為五五性皆成佛也十中雖是別釋之數便",
    "X09n0248_010:0928b10": "是都結故無對待但云一切煩惱即解脫例同障礙",
    "X09n0248_010:0928b11": "即覺云佛頂等者(未檢)餘文易會詳而說之。",
    "X09n0248_010:0928b12": "經明心中疏理量者如理智如量智也齊鑒者理見",
    "X09n0248_010:0928b13": "即空量見即假空假同時故云齊也無倒者有非定",
    "X09n0248_010:0928b14": "有空非斷無也如空者疏有二意一由分別下是所",
    "X09n0248_010:0928b15": "照相空二又能照下是能照慧空同淨名者引證也",
    "X09n0248_010:0928b16": "上來皆是等者滿足相應故稱法界成法界慧覺心",
    "X09n0248_010:0928b17": "初起故照諸相心無初相故如虗空。",
    "X09n0248_010:0928b18": "經忘心頓證疏三一二忘下對前釋意二一就機釋",
    "X09n0248_010:0928b19": "前由普示等者謂通論諸佛觀諸眾生(傍斷)發心趣向",
    "X09n0248_010:0928b20": "如來無上圓覺者從凡至聖任運有斯等級隨順行",
    "X09n0248_010:0928b21": "相遂與始終說之令知不是令他故作此解行若此",
    "X09n0248_010:0928b22": "後段即教示令如此安心用意不是傍說已歷之事",
    "X09n0248_010:0928b23": "故經云但諸等也意云但依此用心莫計前差等此",
    "X09n0248_010:0928b24": "意極要曉之可稍留心。△疏前是下二稱法釋隨相",
    "X09n0248_010:0928c01": "者約任運心行不妨階級離相者約故意加行心中",
    "X09n0248_010:0928c02": "必須忘相又空即假故隨也假即空故離也。▲疏亦",
    "X09n0248_010:0928c03": "如下二引例指同此行位之初已具引說亦是成就",
    "X09n0248_010:0928c04": "教理始終圓滿離過之意此中意趣下正是指同。▲",
    "X09n0248_010:0928c05": "三正釋經文。",
    "X09n0248_010:0928c06": "經安心中疏四節者此是真下教示學人朝暮安心",
    "X09n0248_010:0928c07": "用心方便若欲消經經文自顯若欲更廣顯方便意",
    "X09n0248_010:0928c08": "度勢乃無窮直在知真識妄善巧之人臨時對機種",
    "X09n0248_010:0928c09": "種顯示今不可預書得也二中勞形等者心本無念",
    "X09n0248_010:0928c10": "動念則乖將心止心止亦是妄以動念故如避影之",
    "X09n0248_010:0928c11": "人走急影亦急終不可免却得不如處陰影滅亦如",
    "X09n0248_010:0928c12": "揚聲訶叱谷中令勿作聲響訶聲唯頻谷中轉閙不",
    "X09n0248_010:0928c13": "如自默谷則寂然故論云亦不得隨心外念境界後",
    "X09n0248_010:0928c14": "以心除心三中云現量者無分別之照也迷者分別",
    "X09n0248_010:0928c15": "所照之念謂言別有故次後云如鏡照物謂明鏡自",
    "X09n0248_010:0928c16": "現諸像一一自照其所現者無別分量但是自現之",
    "X09n0248_010:0928c17": "量其所照者無別所照但是本明當現物時即名為",
    "X09n0248_010:0928c18": "照鏡都不言我今照物若言我照便如鏡外有物令",
    "X09n0248_010:0928c19": "鏡比度知之便成比量自心如鏡心如是明諸妄想",
    "X09n0248_010:0928c20": "境如像了知如照一一對喻其意可知然云現量者",
    "X09n0248_010:0928c21": "現是現在(約時不待他時)現前(約處不在別處)量是決定之量(如秤斗等)",
    "X09n0248_010:0928c22": "佛頂云自心取自心非幻成幻法起信云是故三界",
    "X09n0248_010:0928c23": "虗偽唯心所作離心則無六塵境界此意云何以一",
    "X09n0248_010:0928c24": "切法皆從心起妄念而生一切分別即分別自心心",
    "X09n0248_010:0929a01": "不見心無相可得次云但不生情等者生情即乖於",
    "X09n0248_010:0929a02": "鏡便成比量也且心體下如鏡對物豈添照了之用",
    "X09n0248_010:0929a03": "然非不照心對境時不加覺知之智然非不知。",
    "X09n0248_010:0929a04": "經頓入中疏亦同金剛者文云若復有人得聞是經",
    "X09n0248_010:0929a05": "不驚不怖不畏當知是人甚為希有世親菩薩釋曰",
    "X09n0248_010:0929a06": "驚者謂非處生懼(將謂非處其心必驚如非道處行故)怖者不能斷疑",
    "X09n0248_010:0929a07": "心故(於非道處不能斷疑)畏者一向怖故其心畢竟墮驚怖故",
    "X09n0248_010:0929a08": "(必謂非處故畏畏心起已畢竟墮落無復修行)此意如人欲避惡害苦難行",
    "X09n0248_010:0929a09": "於道路欲往親厚知友快樂國土處所其路是正然",
    "X09n0248_010:0929a10": "中間忽見乍似隔阻山險淵深不妨其中元來通徹",
    "X09n0248_010:0929a11": "其人忽然疑起乍驚更看之猶疑轉怖周逈觀瞻未",
    "X09n0248_010:0929a12": "覺通處的謂己錯不達前程其心便畏一向憂苦不",
    "X09n0248_010:0929a13": "能前進因此却被諸惡賊害之難起反致身命不全",
    "X09n0248_010:0929a14": "今聞經者免同此類故皆云不也。",
    "X09n0248_010:0929a15": "經驗果中疏曩者昔也若但就下即非慤公語也已",
    "X09n0248_010:0929a16": "是積習者據此三世推尋都無別頓悟種性皆因熏",
    "X09n0248_010:0929a17": "故金剛亦云者彼說佛滅後有人於此章句能生信",
    "X09n0248_010:0929a18": "心以此為實當知是人不於一佛二佛三四五佛而",
    "X09n0248_010:0929a19": "種善根已於無量千萬佛所種諸善根。",
    "X09n0248_010:0929a20": "經印成中疏一切種智者是佛果位之智同此安心",
    "X09n0248_010:0929a21": "者此云不加了知不辨真實皆是不生二解之義同",
    "X09n0248_010:0929a22": "此種智但名言之異也。",
    "X09n0248_010:0929a23": "經別明觀行疏二一次四下解釋科段二一觀別不",
    "X09n0248_010:0929a24": "必修此者上上機也二祖三祖六祖之迹即當其人",
    "X09n0248_010:0929b01": "志公傅大士作歌偈等亦對此機故牛頭融大師有",
    "X09n0248_010:0929b02": "絕觀論疏其所下二障別非唯觀行門戶不同其障",
    "X09n0248_010:0929b03": "觀行之病亦有差別或三二一者但有三者已除我",
    "X09n0248_010:0929b04": "相但有二相者已除我人但有一者唯有壽命一相",
    "X09n0248_010:0929b05": "未覺次第的爾必不參差以此四相約智證深淺重",
    "X09n0248_010:0929b06": "重竪說不同金剛等說四無深淺也定不兼餘者有",
    "X09n0248_010:0929b07": "作病者必不肯止止者不作任者必不止不作滅者",
    "X09n0248_010:0929b08": "必不任等顒滯一中心無兩用故故此兩四下亦對",
    "X09n0248_010:0929b09": "前說別也然通別觀等者亦是通妨難之意恐有難",
    "X09n0248_010:0929b10": "云後二章說惑障不是觀行何乃四章同科都云別",
    "X09n0248_010:0929b11": "明觀行邪故疏通云由是障觀行之惑等。▲疏文二",
    "X09n0248_010:0929b12": "下二開章釋文二一開章二釋文。",
    "X09n0248_010:0929b13": "經立理中疏前說觀行者普眼章及彌勒斷愛文也",
    "X09n0248_010:0929b14": "請更投機者今被多人差別根性不但為一類人矣",
    "X09n0248_010:0929b15": "故云四門隨方來者非止一路。",
    "X09n0248_010:0929b16": "經稱性標本中疏證義如前者前雖四位優劣有殊",
    "X09n0248_010:0929b17": "皆明證相非唯佛果方名證也直從信位皆是趣證",
    "X09n0248_010:0929b18": "行相但心機勝劣任運成差。",
    "X09n0248_010:0929b19": "經隨機舉數中疏利鈍等者有人聰利煩惱貪瞋却",
    "X09n0248_010:0929b20": "厚有人根鈍貪等又薄交絡四句復有貪不瞋等四",
    "X09n0248_010:0929b21": "句對惛沈掉舉亦有句數然大抵利根及貪求者多",
    "X09n0248_010:0929b22": "掉舉鈍根又瞋癡者多惛沈為有如是眾多根性故",
    "X09n0248_010:0929b23": "佛設教對之便成其數無量矣光瑤和尚云莫怪醫",
    "X09n0248_010:0929b24": "王多處方只為病子無頭數引楞伽可見。",
    "X09n0248_010:0929c01": "經正示觀門疏二一二正下標列泯相者經云身心",
    "X09n0248_010:0929c02": "客塵從此永滅等澄神者取靜澄念也觀者心冥所",
    "X09n0248_010:0929c03": "觀之境更不異緣起幻消塵者經文甚顯絕待靈心",
    "X09n0248_010:0929c04": "者非關真妄不對有空直照靈知而為觀行文云不",
    "X09n0248_010:0929c05": "取幻化及諸靜相又云超過礙無礙境又云煩惱涅",
    "X09n0248_010:0929c06": "槃不相留礙皆絕待義也言無知覺明即靈心也。▲",
    "X09n0248_010:0929c07": "疏然禪下二正示二一釋意二一正釋已具懸談者",
    "X09n0248_010:0929c08": "第八修證階差門也此彼異者彼令總解諸家頓漸",
    "X09n0248_010:0929c09": "及諸經論所說禪宗義理此直令依此三門便證不",
    "X09n0248_010:0929c10": "必辨他諸餘宗教又前多說禪宗所顯示真心法體",
    "X09n0248_010:0929c11": "此但說起行趣入之門疏展轉殊塗者有二意一佛",
    "X09n0248_010:0929c12": "教隨機故已殊塗二由教多門故習者展轉差錯皆",
    "X09n0248_010:0929c13": "以之教人人又殊塗如今此界數十家禪邪多正少",
    "X09n0248_010:0929c14": "根本從達磨宗出故智論云諸宗外道皆是古昔佛",
    "X09n0248_010:0929c15": "教之遺餘也邪正等者諸經論所說備有如是眾多",
    "X09n0248_010:0929c16": "今人間流行者或錯或是亦不是離諸教所說但名",
    "X09n0248_010:0929c17": "言不同難為通會今且約諸教已自有差別若總攝",
    "X09n0248_010:0929c18": "之不離邪定正定正中復有三界內凡夫禪定復有",
    "X09n0248_010:0929c19": "出離趣入無漏之定故名聖也就出離中復有小乘",
    "X09n0248_010:0929c20": "大乘(外道凡夫小乘三類人同修四禪八定但是用心不同大乘即兼有諸家不必唯八定也)就大",
    "X09n0248_010:0929c21": "乘中復有權教所說禪定有慧之定無慧之定就實",
    "X09n0248_010:0929c22": "教中復有理定事定頓修之定共者四禪八定通於",
    "X09n0248_010:0929c23": "凡聖大小權實不共者用心門戶謂外道不共佛教",
    "X09n0248_010:0929c24": "等又實教悟理而修不共二乘今此下正明不共權",
    "X09n0248_010:0930a01": "小也託法者揀空習行門圓者揀於權小二教頓者",
    "X09n0248_010:0930a02": "正揀四禪八定事理等者復揀頓中局理者漸中局",
    "X09n0248_010:0930a03": "事者故總結云俱無礙也。△疏與論下二會論亦是",
    "X09n0248_010:0930a04": "引例證於約理及頓其真如三昧懸談十因緣中已",
    "X09n0248_010:0930a05": "引大同者彼依真如此令悟淨圓覺圓覺真如一也",
    "X09n0248_010:0930a06": "小異如文。▲二釋文。",
    "X09n0248_010:0930a07": "經標本中疏本即解者即前普眼已下四章經文之",
    "X09n0248_010:0930a08": "意膏即油之屬明是燈中火燄相續膏喻行明喻解",
    "X09n0248_010:0930a09": "也目喻解足喻行也眼目見道路夷險坑平通塞足",
    "X09n0248_010:0930a10": "則依之前進若跛而有目雖見難前盲而有足動落",
    "X09n0248_010:0930a11": "坑壍故須相資矣。",
    "X09n0248_010:0930a12": "經起行中疏二一約其下釋前二句二一明修意經",
    "X09n0248_010:0930a13": "云取靜者或云至靜極靜故下諸輪每指此觀皆云",
    "X09n0248_010:0930a14": "至靜道場加行中亦云先取至靜不起思念靜極便",
    "X09n0248_010:0930a15": "覺釋曰言至靜極靜皆是揀權小凡夫等行謂凡夫",
    "X09n0248_010:0930a16": "取靜但無心於萬物萬物未曾無故亦得神靜二乘",
    "X09n0248_010:0930a17": "了達我空生空故心不起亦得住靜權教大乘但悟",
    "X09n0248_010:0930a18": "心境皆空順此安心亦得住靜(此以無故靜無諸法也如但無波即名為",
    "X09n0248_010:0930a19": "靜矣)此宗悟淨本覺真心不生於法方為至靜(此以有故靜有",
    "X09n0248_010:0930a20": "真心故如見濕體此體不被風動之即此濕為靜體)。△疏論云下二引論廣釋",
    "X09n0248_010:0930a21": "不依氣息者數息觀境形則骨鎖等色即青黃赤白",
    "X09n0248_010:0930a22": "見聞覺知即識也通前是十徧處觀如智論說謂青",
    "X09n0248_010:0930a23": "黃赤白地水火風空識等十也如作青觀時徧一切",
    "X09n0248_010:0930a24": "處盡是青色更無餘色黃等亦爾此是權漸之教所",
    "X09n0248_010:0930b01": "修之行故修真如三昧悉不依之今此經亦不依之",
    "X09n0248_010:0930b02": "也乃至者略中間其次文云一切諸想隨念皆除亦",
    "X09n0248_010:0930b03": "遣除想以一切法本來無想念念不生念念不滅亦",
    "X09n0248_010:0930b04": "不得隨心外念境界後以心除心心若馳散即當攝",
    "X09n0248_010:0930b05": "來還住正念正念者當知唯心(云云在疏)等者又等後文",
    "X09n0248_010:0930b06": "後文次云念念不可得若從坐起去來進止有所施",
    "X09n0248_010:0930b07": "作於一切時常念方便隨順觀察久習淳熟其心得",
    "X09n0248_010:0930b08": "住以心住故漸漸猛利隨順得入真如三昧深伏煩",
    "X09n0248_010:0930b09": "惱信心增長速成不退唯除疑惑不信誹謗重罪業",
    "X09n0248_010:0930b10": "障我慢懈怠如是等人不能悟入。▲疏由前下二釋",
    "X09n0248_010:0930b11": "後二句如文。",
    "X09n0248_010:0930b12": "經功成中疏客非下二句釋客塵義客者非本性故",
    "X09n0248_010:0930b13": "本性是主妄念是客也塵者汙染自體如鏡中塵也。",
    "X09n0248_010:0930b14": "△經感應中云由寂靜故等者初句躡前功用餘正",
    "X09n0248_010:0930b15": "明感應於中先法後喻法中諸如來心者真淨心也",
    "X09n0248_010:0930b16": "亦即法身故論中說色性即智性智性即色性於中",
    "X09n0248_010:0930b17": "顯現者如疏所明如鏡中像者後喻也疏二一眾生",
    "X09n0248_010:0930b18": "下釋法疏如諸下二釋喻四一直釋可知。△疏故論",
    "X09n0248_010:0930b19": "下二引例論中有兩重問答初因說菩薩位滿成佛",
    "X09n0248_010:0930b20": "自然有不思議業能現十方利益眾生遂有問曰虗",
    "X09n0248_010:0930b21": "空世界眾生心行一一無邊佛如何徧知答曰一切",
    "X09n0248_010:0930b22": "境界本來一心離於想念以眾生妄見境界心有分",
    "X09n0248_010:0930b23": "齊佛離見相無所不徧心真實故即是自體顯照一",
    "X09n0248_010:0930b24": "切妄法有大智用無量方便隨諸眾生所應得解皆",
    "X09n0248_010:0930c01": "能開示種種法義是故得名一切種智因此又再問",
    "X09n0248_010:0930c02": "曰即是疏文(上所引及疏中引皆撮略要文不備寫也)多不能見者次云",
    "X09n0248_010:0930c03": "一切眾生若見其身若覩神變若聞其說無不得益",
    "X09n0248_010:0930c04": "云何世間多不能見答文可解。△疏經云下三會通",
    "X09n0248_010:0930c05": "兩文身心一者義如前科也皆據能現者遮疑情也",
    "X09n0248_010:0930c06": "緣海東曉法師釋彼論此科法合鏡喻之意云法身",
    "X09n0248_010:0930c07": "似質化身似影恐有曾見彼疏者疑云既云現於眾",
    "X09n0248_010:0930c08": "生心中即合是應化之身云何言法身及真心邪故",
    "X09n0248_010:0930c09": "此通云據能現之本等也。△疏此約下四別釋現義",
    "X09n0248_010:0930c10": "謂正當知佛心亦如此之時佛心是所知所知之境",
    "X09n0248_010:0930c11": "的從自淨心顯現如變影緣真如也即真如非影不",
    "X09n0248_010:0930c12": "妨變影緣如即知佛心亦爾。",
    "X09n0248_010:0930c13": "經結名中疏翻云止者止於萬緣方得寂靜寂靜是",
    "X09n0248_010:0930c14": "顯相止是釋名於染等者雙成止義及寂靜義問既",
    "X09n0248_010:0930c15": "此三法皆名觀云何此門修止答前標意此宗必具",
    "X09n0248_010:0930c16": "理事定慧皆無障礙故觀觀皆止止於餘觀非論妄",
    "X09n0248_010:0930c17": "緣故下文云若他觀者名為邪觀止止皆觀念念心",
    "X09n0248_010:0930c18": "心若一間斷即無明故故前云恒作是念然每觀為",
    "X09n0248_010:0930c19": "門不同立意各別此約止門而修止觀也由此義故",
    "X09n0248_010:0930c20": "於涅槃起信及天台等所說三門皆大同也如下三",
    "X09n0248_010:0930c21": "觀終處具說若準涅槃下引經釋也然彼經中此一",
    "X09n0248_010:0930c22": "段文義廣辨三相同此三觀具有標意別釋總釋至",
    "X09n0248_010:0930c23": "下具引以會此中三觀今且直配此觀一門然亦不",
    "X09n0248_010:0930c24": "具錄其文但列名而已今為具引對詳可解文云奢",
    "X09n0248_010:0931a01": "摩他者名為能滅能滅一切煩惱結故(此前亦云身心客塵從此",
    "X09n0248_010:0931a02": "永滅)又奢摩他者名為能調能調諸根惡不善故(此前云內",
    "X09n0248_010:0931a03": "發輕安輕安是善法攝故)又奢摩他者名曰寂靜能令三業成寂",
    "X09n0248_010:0931a04": "靜故(此文全同)又奢摩他者名為遠離能令眾生離五欲",
    "X09n0248_010:0931a05": "故又奢摩他者名曰能清能清貪欲瞋恚愚癡三濁",
    "X09n0248_010:0931a06": "法故以是義故故名定相。",
    "X09n0248_010:0931a07": "經起行中疏心性是識者是心識自性也非所依真",
    "X09n0248_010:0931a08": "性(真性依士釋此則持業釋)疏能幻之者如普賢章備釋法喻各",
    "X09n0248_010:0931a09": "有五門檢而示之依如幻始覺等者具如普眼章中",
    "X09n0248_010:0931a10": "二空觀也然彼與此有三意異彼明稱理圓觀以成",
    "X09n0248_010:0931a11": "圓頓悟解此明剋體進修堅持不捨以彰觀行又彼",
    "X09n0248_010:0931a12": "是總相觀行普被諸根此是別相方便別對一類彼",
    "X09n0248_010:0931a13": "上根入此中根入疏隨機應化等者此約在觀行中",
    "X09n0248_010:0931a14": "習學化行釋也謂變起種種方便說法開示眾生或",
    "X09n0248_010:0931a15": "想種種現神通事攝化之方等或坐時習此方便或",
    "X09n0248_010:0931a16": "餘時正觀機說法皆是學習化行之義但以決定志",
    "X09n0248_010:0931a17": "願大悲之力念念如此即是修習行化故經次云內",
    "X09n0248_010:0931a18": "發大悲輕安若觀心釋下約修治心行釋也謂染淨",
    "X09n0248_010:0931a19": "皆空心變即有妄識既已變起塵境難可頓除故今",
    "X09n0248_010:0931a20": "以悟解方便變化引起一切情塵以為所緣之境然",
    "X09n0248_010:0931a21": "後以種種對治幻智一一翻之即同淨名云八萬四",
    "X09n0248_010:0931a22": "千塵勞皆吾侍者降伏煩惱滅勇健無能勝如有經",
    "X09n0248_010:0931a23": "說火與薪戰薪多火盛今變起幻者意在翻破也故",
    "X09n0248_010:0931a24": "云變化不單云變單云變者一向是妄識所變今云",
    "X09n0248_010:0931b01": "化者表是幻智自在之力知是虗偽故故名變化非",
    "X09n0248_010:0931b02": "障非蔽者且如慳蔽施惡蔽於戒瞋蔽於忍等六度",
    "X09n0248_010:0931b03": "既云六蔽八萬四千例之今觀之即淨故知非也且",
    "X09n0248_010:0931b04": "約翻為六度者如法句經說又若對上二句(即起諸幻以除",
    "X09n0248_010:0931b05": "幻者)有四對別謂自行化行除障起行止持作持除徧",
    "X09n0248_010:0931b06": "計執翻染成淨一一配之可知。",
    "X09n0248_010:0931b07": "經功成中疏根塵既銷者躡上除幻之句亦可取前",
    "X09n0248_010:0931b08": "奢摩他之文彼身心客塵從此永滅故自他無二者",
    "X09n0248_010:0931b09": "正觀成就內發者心行自然如此也即情發於中而",
    "X09n0248_010:0931b10": "形於願矣同體大悲者由將幻智觀察自他自他皆",
    "X09n0248_010:0931b11": "同圓覺淨性自己既悟身心喜樂傷他未覺枉受苦",
    "X09n0248_010:0931b12": "惱故悲愍之如富貴勢要之人眼下見他貧苦傭作",
    "X09n0248_010:0931b13": "或為奴僕若謂他實是下舍貧賤或是奴僕即心裏",
    "X09n0248_010:0931b14": "平平若聞道是三公貴族子孫家破貧苦或因餘事",
    "X09n0248_010:0931b15": "沒落為奴即愴然哀傷便擬救拔濟惠今菩薩了悟",
    "X09n0248_010:0931b16": "淨覺觀行又成觀諸眾生貧窮無福慧入生死險道",
    "X09n0248_010:0931b17": "又觀他皆同覺性迷故枉受輪轉是以內發大悲心",
    "X09n0248_010:0931b18": "也法喻對之可知疏輕安者上釋大悲已含此意釋",
    "X09n0248_010:0931b19": "訖又於前觀門中釋體用訖今但略示此門行相也。",
    "X09n0248_010:0931b20": "經結通中疏從此觀門等者含二利行也謂明菩薩",
    "X09n0248_010:0931b21": "從此二利觀門方能對機起於二行或宴坐靜室或",
    "X09n0248_010:0931b22": "於餘威儀中剋志加行專注觀門今得觀行成就方",
    "X09n0248_010:0931b23": "堪於一切時中修六度萬行也乃至佛果者略於中",
    "X09n0248_010:0931b24": "間謂成時當十住初心從此漸次增進念念不退自",
    "X09n0248_010:0931c01": "然歷於二住三住乃至十住十行十向十地等煩惱",
    "X09n0248_010:0931c02": "習盡行位圓滿即佛果也經科揀濫者恐聞能治所",
    "X09n0248_010:0931c03": "治皆是幻化謂言幻智亦同凡識故初二句揀之意",
    "X09n0248_010:0931c04": "云觀幻之智故名幻智智體非是幻故前云知幻即",
    "X09n0248_010:0931c05": "離又恐聞能觀非幻便計有能觀之相故後二句又",
    "X09n0248_010:0931c06": "揀此濫謂若能正觀幻時便了所觀無體可離即為",
    "X09n0248_010:0931c07": "真理能觀無別能離即是本智則自然觀時便不同",
    "X09n0248_010:0931c08": "凡迷幻境若見所觀是幻是可離法我能觀智不同",
    "X09n0248_010:0931c09": "彼幻不得離之我能如此諸迷者不能若有如上等",
    "X09n0248_010:0931c10": "心則兼此智亦為幻也以取能觀之相故。△經科總",
    "X09n0248_010:0931c11": "結者總結功成已來文也於中文有法喻法中但依",
    "X09n0248_010:0931c12": "上解了夢喻即永離幻相也經云是諸等者如是觀",
    "X09n0248_010:0931c13": "行功成拂迹遠離諸病便是菩薩究竟圓妙之行從",
    "X09n0248_010:0931c14": "今乃至佛果念念如此用心更無別意設使修六度",
    "X09n0248_010:0931c15": "萬行三十七品一切助道之法乃至捨頭目等時一",
    "X09n0248_010:0931c16": "一只依上來用心即此差別諸行皆成菩薩妙行若",
    "X09n0248_010:0931c17": "失此意設能捨身亦不成無漏之因也(如有比丘自害佛種種訶",
    "X09n0248_010:0931c18": "責之例)疏如種穀等者等一切麥豆之類覺心者了悟",
    "X09n0248_010:0931c19": "圓覺之心也即上所標悟淨圓覺以淨覺心等是也",
    "X09n0248_010:0931c20": "謂以淨覺心等者種依土以生苗悟約幻而成智智",
    "X09n0248_010:0931c21": "則親從悟覺而起不從幻法苗亦親從種子而生不",
    "X09n0248_010:0931c22": "從水土餘意可見。",
    "X09n0248_010:0931c23": "經結名中疏亦名等者梵語雖異所目無殊餘義如",
    "X09n0248_010:0931c24": "文上來釋起幻觀竟。",
    "X09n0248_010:0932a01": "經起行中疏二一躡其下釋明所離經云以淨覺心",
    "X09n0248_010:0932a02": "不取幻化等者文有兩節初明所離於中初一句躡",
    "X09n0248_010:0932a03": "所依次不取下二句明所離配離前二觀可知後了",
    "X09n0248_010:0932a04": "知等二句釋離所以謂見身心即著我相著即起過",
    "X09n0248_010:0932a05": "故前靜之次又觀之今了是礙故皆不取。▲疏此下",
    "X09n0248_010:0932a06": "下二釋明所用二一標指疏即上下二正釋三一釋",
    "X09n0248_010:0932a07": "法二一釋正顯體二一釋所遮經云無知覺明者無",
    "X09n0248_010:0932a08": "知覺之明依士釋也無知覺是遮詮明是表詮遮非",
    "X09n0248_010:0932a09": "知覺情識表是靈明真性疏所了身心者此觀所造",
    "X09n0248_010:0932a10": "異於前觀前觀以了知身心為境故無知者異於心",
    "X09n0248_010:0932a11": "無覺者異於身故次云身觸心緣等然身觸者含於",
    "X09n0248_010:0932a12": "鼻舌身等三根以皆與根合而了別故根則屬身故",
    "X09n0248_010:0932a13": "心緣者意在眼耳意等三識以離中而了別故由此",
    "X09n0248_010:0932a14": "分別者總指諸識障正知見者即靈妙心體名正知",
    "X09n0248_010:0932a15": "見由前云理障礙正知見又云圓悟無上知見後云",
    "X09n0248_010:0932a16": "當求正知見人故此正標知見為所障兼指其體是",
    "X09n0248_010:0932a17": "無知覺之明也又緣此云無知覺明恐疑真知亦是",
    "X09n0248_010:0932a18": "麤淺總須泯之故偏標矣若云無知便是真知亦無",
    "X09n0248_010:0932a19": "既云無覺覺應亦爾云何當部唯宗於覺講者至此",
    "X09n0248_010:0932a20": "必請明示學徒。▲疏正顯下二釋所表四一直指正",
    "X09n0248_010:0932a21": "顯等者正是此觀所宗中道理體故廣顯其相也其",
    "X09n0248_010:0932a22": "文雖易其法甚深但在說時分明顯示不可具以文",
    "X09n0248_010:0932a23": "字轉轉釋之可盡但隨文隱略指而已。△疏然此下",
    "X09n0248_010:0932a24": "二明無比二一就當體明無比上下可知傍者四方",
    "X09n0248_010:0932b01": "中者當處無在處者顯無中也夫言中者皆約當身",
    "X09n0248_010:0932b02": "正住處為中以分東西上下今既不取身心之相故",
    "X09n0248_010:0932b03": "無中邊上下也疏欲言下二對諸法明無比不從緣",
    "X09n0248_010:0932b04": "起者彼法緣會即起緣離即滅靈心不然故不從也",
    "X09n0248_010:0932b05": "餘皆易會其語但恐不見其法善思念之。△疏故諸",
    "X09n0248_010:0932b06": "下三辨說儀訶為邪小者若一向但言空寂者以外",
    "X09n0248_010:0932b07": "道不識執冥性實約小乘妄計三四皆實無為清辨",
    "X09n0248_010:0932b08": "猶迷一向著於空義故故諸經論訶為邪小也諸經",
    "X09n0248_010:0932b09": "皆說耽空滯寂是二乘行華嚴說二乘人墮無為坑",
    "X09n0248_010:0932b10": "又有經云乍可墮有如須彌不可墮空如芥子瓔珞",
    "X09n0248_010:0932b11": "云樂行寂靜緣覺行肇公不真空論中破本無宗云",
    "X09n0248_010:0932b12": "本無者情尚於無多觸言而賓無故非有有即無非",
    "X09n0248_010:0932b13": "無無即無尋夫立文之旨(尋經文本意也)直以非有非真有",
    "X09n0248_010:0932b14": "非無非真無何必非有無此有非無無彼無此直好",
    "X09n0248_010:0932b15": "無之談豈曰順通事實即物之情哉於知見等者是",
    "X09n0248_010:0932b16": "以法華華嚴約即體之照用呼為如來知見楞嚴經",
    "X09n0248_010:0932b17": "內名為妙明本明圓明今此經文及諸論皆名為覺",
    "X09n0248_010:0932b18": "或約體或從用各是一義安立名相不同於此言具",
    "X09n0248_010:0932b19": "遮表揀法彰名不名之名強安明字。△疏今此下四",
    "X09n0248_010:0932b20": "結示經意文顯可知。▲疏諸礙下二釋離所依逈殊",
    "X09n0248_010:0932b21": "對待者即身心真妄因果染淨凡聖等如二乘人超",
    "X09n0248_010:0932b22": "三界便有三界內外為對菩薩超二乘便有大小為",
    "X09n0248_010:0932b23": "對諸佛超菩薩便有因果為對乃至有漏無漏有為",
    "X09n0248_010:0932b24": "無為悉皆如此今冥合靈心並不如是謂不劣於佛",
    "X09n0248_010:0932c01": "不勝於凡不出世間不屬三界(云云眾多之例)且如無漏聖",
    "X09n0248_010:0932c02": "人為無礙有漏凡夫為有礙今既永超礙無礙境豈",
    "X09n0248_010:0932c03": "同如上對待法邪。",
    "X09n0248_010:0932c04": "經礙無礙境者疏中含三意釋礙無礙一超初取靜",
    "X09n0248_010:0932c05": "及次起幻兩門起幻緣境為礙靜無所緣為無礙故",
    "X09n0248_010:0932c06": "上文云不取幻化及諸靜相二超煩惱涅槃煩惱繫",
    "X09n0248_010:0932c07": "縛為礙涅槃解脫為無礙故下文云煩惱涅槃不相",
    "X09n0248_010:0932c08": "留礙三者身心塵域等總名為礙若以心離之名為",
    "X09n0248_010:0932c09": "無礙今皆不爾故皆離之故云超過也合起幻及煩",
    "X09n0248_010:0932c10": "惱為一義合取靜及涅槃為一義以為一對即上句",
    "X09n0248_010:0932c11": "中涉字下句中同字是其意也合上句者謂起幻智",
    "X09n0248_010:0932c12": "除幻者又欲變諸幻開幻眾眾多心數一一作意運",
    "X09n0248_010:0932c13": "動勞擾心慮雖是觀智涉於煩惱同是擾亂之行故",
    "X09n0248_010:0932c14": "此意即以起幻為煩惱之礙不別說貪瞋等煩惱也",
    "X09n0248_010:0932c15": "合下句者謂一向取靜同於二乘厭生死愛涅槃耽",
    "X09n0248_010:0932c16": "空滯寂涅槃既是無礙之法今取靜行相屬於此科",
    "X09n0248_010:0932c17": "故云同也此意即以取靜為涅槃之相不別說擇滅",
    "X09n0248_010:0932c18": "無為灰身滅智等涅槃也故此一對異前各說以為",
    "X09n0248_010:0932c19": "第三意也疏屬己者謂自己所有受用因緣資具乃",
    "X09n0248_010:0932c20": "至屋宅田地園林臺觀或為王官所統部邑皆名屬",
    "X09n0248_010:0932c21": "己受用之具此門觀行成就心合靈源之時此等宛",
    "X09n0248_010:0932c22": "然仍舊然都無取捨計度有無等分別之念疏共居",
    "X09n0248_010:0932c23": "國邑者瑜伽等論說此三千世界是眾生共業所感",
    "X09n0248_010:0932c24": "貴賤人畜種種有情同共依之而住名為依報自身",
    "X09n0248_010:0933a01": "則各隨己業貴賤苦樂不同飛走類別名為別業正",
    "X09n0248_010:0933a02": "報今意在凡常人易見故直云共居國邑謂或一閻",
    "X09n0248_010:0933a03": "浮提或瞿耶尼或一大唐或一土蕃等或寬或狹或",
    "X09n0248_010:0933a04": "通或局同一水土所宜風俗所為山川所出王法所",
    "X09n0248_010:0933a05": "化皆得名世界不必事須三千大千以修觀行人心",
    "X09n0248_010:0933a06": "之境量不必徧於大千界故疏還有見聞者略舉二",
    "X09n0248_010:0933a07": "識以例餘識且舉心王以例心所此等情慮皆不異",
    "X09n0248_010:0933a08": "尋常未修觀時但必無心計度耳經塵域者比來情",
    "X09n0248_010:0933a09": "塵之疆域也疏靈照者心靈自體有大智慧光明徧",
    "X09n0248_010:0933a10": "照法界義故毗盧遮那是法界身此國翻云光明徧",
    "X09n0248_010:0933a11": "照餘不釋者皆可意求。",
    "X09n0248_010:0933a12": "疏鍠字下二釋喻三一釋喻依言喻依者喻所依物",
    "X09n0248_010:0933a13": "也物非能喻法非所喻此二全殊故也但物上有義",
    "X09n0248_010:0933a14": "與法上義相似此二義方是能喻所喻也如將金剛",
    "X09n0248_010:0933a15": "喻般若者若取二法即無交涉謂金剛有形相般若",
    "X09n0248_010:0933a16": "無形相般若是決擇之慧金剛何能擇法般若萬德",
    "X09n0248_010:0933a17": "乃至恒沙妙用金剛悉無今取為喻者但說堅利義",
    "X09n0248_010:0933a18": "金剛者萬物不能壞之堅也而能碎壞萬物利也行",
    "X09n0248_010:0933a19": "深般若波羅蜜者天魔外道煩惱無明一切障等不",
    "X09n0248_010:0933a20": "能動轉堅也能斷煩惱照五蘊空利也但取二法之",
    "X09n0248_010:0933a21": "上各有堅利之義即便成喻喻者曉喻以相似義曉",
    "X09n0248_010:0933a22": "喻令解今有欲徧看聖教或講義聽義參學禪慧徵",
    "X09n0248_010:0933a23": "論道理者必須明解法喻比對之意故經云智者以",
    "X09n0248_010:0933a24": "譬喻得解不言愚者疏鍠字不定者推求訓釋此字",
    "X09n0248_010:0933b01": "非聲義故又不全非取意用之亦可通故但以義疑",
    "X09n0248_010:0933b02": "故三釋存焉金石等者等於銅鐵之屬或玉石中有",
    "X09n0248_010:0933b03": "清遠聲也聲相者聲之相貌清濁高低像似之謂也",
    "X09n0248_010:0933b04": "鍠鍠然者但想取擊鐘磬聲勢即可會也巴南風俗",
    "X09n0248_010:0933b05": "亦呼驢鳴為鍠鍠之聲但彼重濁不同鐘磬清遠迴",
    "X09n0248_010:0933b06": "潤拙者譯經時天竺僧宣梵文解兩方語者翻出為",
    "X09n0248_010:0933b07": "唐言書出名為筆受以天竺語與此倒次須迴文又",
    "X09n0248_010:0933b08": "彼語朴次須潤文也今云拙者以聲是體鍠是相先",
    "X09n0248_010:0933b09": "合云聲也即大鐘者切韻中釋也亦與鏞同訓問若",
    "X09n0248_010:0933b10": "爾即鐄是物質何不云鐄中聲乃云器中鐄耶故次",
    "X09n0248_010:0933b11": "答此意云是諸器等也謂諸器中有一金器(或銅鐵等)名",
    "X09n0248_010:0933b12": "之為鐄擊此鐄時聲出于外文甚順故故云準此則",
    "X09n0248_010:0933b13": "順本文等也但筆受等者良以黃皇二音全同二字",
    "X09n0248_010:0933b14": "又皆從金鐄鍠二字又亦音同故易錯也笙簧者四",
    "X09n0248_010:0933b15": "(其狀如此)笙有十七管管管置一簧長短有異吹之乃中",
    "X09n0248_010:0933b16": "間扇動而有其聲聲若不品扇上有微錫如麩糠許",
    "X09n0248_010:0933b17": "大移之上下取其聲韻名曰調請(請字疑是清字)管籥之屬",
    "X09n0248_010:0933b18": "者慈恩唯識疏云以內有風起聲等故又老子道經",
    "X09n0248_010:0933b19": "云天地之間其猶橐籥乎虗而不屈動而愈出(河上公注",
    "X09n0248_010:0933b20": "云橐籥中空虗故能出聲氣無有屈竭時搖動益若王弼注云橐籥守中則無窮盡棄己任物物莫不理出橐",
    "X09n0248_010:0933b21": "籥有意於聲則不足以供吹者之求彼說二事今唯取籥以是出聲物故橐是囊橐鞴袋之類非出聲物此等",
    "X09n0248_010:0933b22": "管籥簫笛之類與經所喻之義相順也)云俱錯者以簧字為鍠字以黃",
    "X09n0248_010:0933b23": "音為橫音。▲疏後正下二正釋喻三雖異者鍠鐄簧",
    "X09n0248_010:0933b24": "也皆通者三物及身心皆不能拘於所出(聲與靈明)又不",
    "X09n0248_010:0933c01": "離己中己又不能及之故法喻皆相當矣。▲疏慤云",
    "X09n0248_010:0933c02": "下三引他釋鈞者三十斤也鏞者大鐘也星樓者鄰",
    "X09n0248_010:0933c03": "星月之高樓寰區者寰宇區分之國邑都取聲聞四",
    "X09n0248_010:0933c04": "遠八方不必徧於寰宇自體者鏞也他者樓也未免",
    "X09n0248_010:0933c05": "懷疑者標釋唯言擊鏞至却牒反釋之處又加於管",
    "X09n0248_010:0933c06": "即知又疑鏞不是鍠故又羅之以管又縱不知譯經",
    "X09n0248_010:0933c07": "差互據現經文所釋亦虧謂經既云如器中鍠聲出",
    "X09n0248_010:0933c08": "於外此即器不是鍠是器中之鍠鍠不是聲是鍠能",
    "X09n0248_010:0933c09": "出聲豈不居然三重各別今釋云萬鈞之鏞此是器",
    "X09n0248_010:0933c10": "也便云聲振寰區豈不漏他鍠字欠一重邪不能決",
    "X09n0248_010:0933c11": "通等者又不的斷譯經訓釋參差又不的云鍠訓何",
    "X09n0248_010:0933c12": "物為當是鏞為當是管又不言俱是二物又不言俱",
    "X09n0248_010:0933c13": "是二物之聲為當偏是鏞聲豈非媕(音菴)婀(音阿)邈略言",
    "X09n0248_010:0933c14": "之乎媕婀者莽鹵含其大意之謂也切韻釋云不決",
    "X09n0248_010:0933c15": "也既無決斷之文若有人據上來節目一一徵之何",
    "X09n0248_010:0933c16": "辭以對若遇講彼疏者慈心為具分析然慤疏主稟",
    "X09n0248_010:0933c17": "性後快亦薄有僧家辭理直筆科判經文實亦可賞",
    "X09n0248_010:0933c18": "至於經論深義殊不屆懷故所隨文銷釋處處脫略",
    "X09n0248_010:0933c19": "門門疎闕亦不尋究經文前之與後始終連帶之意",
    "X09n0248_010:0933c20": "就中釋此一科猶校分明開示餘更闕略但各三句",
    "X09n0248_010:0933c21": "兩句都邈而已余前後所引彼文但揀理纔通者即",
    "X09n0248_010:0933c22": "引之務在證同共為理性宗之黨援兼不欲遺人之",
    "X09n0248_010:0933c23": "片善然未曾添得一義此意神理可知焉意亦同前",
    "X09n0248_010:0933c24": "者由前具指譯經錯誤自取意用之然後觀慤和尚",
    "X09n0248_010:0934a01": "此文却成相順也仍法合等者因疏中為他配合法",
    "X09n0248_010:0934a02": "喻故得如此若據彼鈔釋及講傳者亦無此言。▲疏",
    "X09n0248_010:0934a03": "如器下三釋合。",
    "X09n0248_010:0934a04": "經功成中疏不取幻化等者幻化雖空不壞虗相但",
    "X09n0248_010:0934a05": "不取著本自無生起之自體故云即寂然但不作意",
    "X09n0248_010:0934a06": "執取亦不妨任運目覩歷然故但云寂不云滅靜者",
    "X09n0248_010:0934a07": "本不是相由心取之為所緣境便有靜相當情但虗",
    "X09n0248_010:0934a08": "心忘照不取為所緣此相即滅不同幻相任運歷然",
    "X09n0248_010:0934a09": "滅者但滅此所緣之相非有靜可滅靜是心息之義",
    "X09n0248_010:0934a10": "非所緣境故又但是下剋體釋之然真心之上有塵",
    "X09n0248_010:0934a11": "沙道理然皆是隨緣相用唯寂滅是剋體真實道理",
    "X09n0248_010:0934a12": "故云實理上說幻靜二法寂滅是遮詮中道今說一",
    "X09n0248_010:0934a13": "心寂滅是表詮中道謂此真心當體元來寂滅非約",
    "X09n0248_010:0934a14": "動轉無體名寂生已却無名滅故前云圓覺普照寂",
    "X09n0248_010:0934a15": "滅無二亦同楞伽一心也故云內發者結歸經意皆",
    "X09n0248_010:0934a16": "無心於彼彼自寂滅不同上故寂之滅之故云內發",
    "X09n0248_010:0934a17": "內發之言功成自然之義。",
    "X09n0248_010:0934a18": "經自他等者疏有兩重配自他一以餘人為他以己",
    "X09n0248_010:0934a19": "之情識為自二以情識為他(假藉外緣方起故)覺悟為自(但是",
    "X09n0248_010:0934a20": "本覺發顯故)唯獨自等者是法華文彼說意根清淨此說",
    "X09n0248_010:0934a21": "觀智成就亦分位相當疏但想所持者如夢中身心",
    "X09n0248_010:0934a22": "根識但是夢想所持都無自體連續法合可解疏中",
    "X09n0248_010:0934a23": "意在目都易見之像故舉空雲之喻若論事理親切",
    "X09n0248_010:0934a24": "本末相當不及夢喻。",
    "X09n0248_010:0934b01": "經結名中疏二一此云下釋此所結二一正翻釋靜",
    "X09n0248_010:0934b02": "慮者如前四禪中釋也非無記者意顯不是一向趣",
    "X09n0248_010:0934b03": "寂沉空無所鑒辨故云無記不同三性之中無記也",
    "X09n0248_010:0934b04": "定慧平等者大小乘經論皆說欲界慧多四空定多",
    "X09n0248_010:0934b05": "唯有四禪定慧平等禪必兼定定不兼禪故定有八",
    "X09n0248_010:0934b06": "禪則唯四疏問既下二問答會通直造心源者非定",
    "X09n0248_010:0934b07": "非慧也由雙非故相即也義甚明者不取幻靜是絕",
    "X09n0248_010:0934b08": "待超礙無礙是絕待煩惱涅槃不相留礙是絕待指",
    "X09n0248_010:0934b09": "修行者直令如此用心也忘情者都不作意言定言",
    "X09n0248_010:0934b10": "慧即是雙非亦不言真假起止即是絕待約義結者",
    "X09n0248_010:0934b11": "是佛印此悟淨圓覺忘情之人云如是方名定慧平",
    "X09n0248_010:0934b12": "等故云禪那非此人自云我定慧等亦如金剛云即",
    "X09n0248_010:0934b13": "非三十二相是名三十二相非具足色身是名具足",
    "X09n0248_010:0934b14": "色身皆即非是心智契合是名即是義結也乍看似",
    "X09n0248_010:0934b15": "即非與是名相違達之乃全相合此中亦如此也。",
    "X09n0248_010:0934b16": "疏三觀下二總判三門二一配前經言標悟者若諸",
    "X09n0248_010:0934b17": "菩薩悟淨圓覺心也文殊中者彼說四大緣慮如空",
    "X09n0248_010:0934b18": "華二月無明如夢中人非實有體生死輪迴身心等",
    "X09n0248_010:0934b19": "相非作故無本性無故能知覺此者亦空華相乃至",
    "X09n0248_010:0934b20": "常不動故如來藏中無起滅知見故即知今還見有",
    "X09n0248_010:0934b21": "種種者但是動念之過故修靜觀止緣澄念今證彼",
    "X09n0248_010:0934b22": "也修普賢等者彼說以幻修幻幻盡覺滿眾生幻心",
    "X09n0248_010:0934b23": "還依幻滅普眼前半分折四大根識塵境乃至幻身",
    "X09n0248_010:0934b24": "滅故幻心幻塵幻滅亦滅垢盡明現故修幻觀以除",
    "X09n0248_010:0934c01": "幻者普眼後半等者彼說摩尼珠喻現色無色垢盡",
    "X09n0248_010:0934c02": "對除即無對垢及說名者滅影像故無方清淨無邊",
    "X09n0248_010:0934c03": "虗空覺所顯發身心根塵四大三界本淨不動乃至",
    "X09n0248_010:0934c04": "一切覺故本成佛故剛藏中種種差別皆不預圓覺",
    "X09n0248_010:0934c05": "乃至生死涅槃起滅覺照離於華翳皆明諸法斷滅",
    "X09n0248_010:0934c06": "靈覺迥超對待故當絕待靈心各依此配一一相當",
    "X09n0248_010:0934c07": "故知此行修彼解也但以頓悟漸修故前通此別上",
    "X09n0248_010:0934c08": "根者直稱所悟故不分別中下力難赴心故佛各隨",
    "X09n0248_010:0934c09": "機便開成三也至下除我等四相及憎愛等方得入",
    "X09n0248_010:0934c10": "覺即修前中彌勒斷輪迴根本也依師除病不作如",
    "X09n0248_010:0934c11": "是修習等念方得從凡至聖一一隨順覺性也由離",
    "X09n0248_010:0934c12": "四病方得不起妄念不滅妄心不了妄境不辨真實",
    "X09n0248_010:0934c13": "等故知普覺中則是修清淨慧中解矣。▲疏然此下",
    "X09n0248_010:0934c14": "二會異說二一會涅槃三相言三相者彼經云(即彼第三",
    "X09n0248_010:0934c15": "十及三十一中文也)無十相故(色聲香味觸生住壞男女)名大涅槃若有比",
    "X09n0248_010:0934c16": "丘數數修習定慧捨相(即三相也)則斷十相定名三昧若",
    "X09n0248_010:0934c17": "取色相不能觀色常無常相是名三昧若能觀色常",
    "X09n0248_010:0934c18": "無常相是名慧相三昧慧等(駕駟遲疾)觀一切法是名捨",
    "X09n0248_010:0934c19": "相(二乘定多菩薩慧多世尊等故明見佛性見佛性者名為捨相)奢摩他者名為能",
    "X09n0248_010:0934c20": "滅(云云如上所引)故名定相毗鉢舍那名為正見(徧見次第見別相見)",
    "X09n0248_010:0934c21": "是名為慧夏畢叉者名曰平等(不諍不觀不行)是名為捨若",
    "X09n0248_010:0934c22": "菩薩善知定時(生大憍慢非修慧時)慧時(精勤未益故悔心非修定時也)捨時",
    "X09n0248_010:0934c23": "(定慧不等不宜修捨等則修之)及知非時(各如上注)是名行菩提道大同",
    "X09n0248_010:0934c24": "者此初名止取靜澄神定相增勝(彼云但不取色相此云取靜為行皆",
    "X09n0248_010:0935a01": "定境也又彼次後文云修習定者能見五陰生滅之相此云由澄諸念覺識煩動)次了根塵",
    "X09n0248_010:0935a02": "起幻除幻慧相增勝後絕待雙融即全同彼云平等",
    "X09n0248_010:0935a03": "名捨相也(等即雙融捨即絕待)小異者彼則初定次慧後等此",
    "X09n0248_010:0935a04": "則三門皆含定慧然彼雖殊初定次慧亦從增勝說",
    "X09n0248_010:0935a05": "豈實教中有偏定偏慧邪。△疏與天下二會天台三",
    "X09n0248_010:0935a06": "觀此依瓔珞經所立文云從假入空名二諦觀從空",
    "X09n0248_010:0935a07": "出假名平等觀是二觀為方便道因是二空觀得入",
    "X09n0248_010:0935a08": "中道第一義觀三觀現前即入初地天台撮略云一",
    "X09n0248_010:0935a09": "者從假入空觀二者從空出假觀三中道正觀此三",
    "X09n0248_010:0935a10": "行相懸談已釋約心成行者緣前六章經文已備顯",
    "X09n0248_010:0935a11": "覺性推破妄執究諸法性相辨心境染淨乃至從凡",
    "X09n0248_010:0935a12": "入聖障治通塞斷惑深淺證智勝劣等訖此但一向",
    "X09n0248_010:0935a13": "令忘情絕慮泯相冥真所以不立所觀境也約義生",
    "X09n0248_010:0935a14": "解者彼但以止觀為宗初勸欣求佛果厭離生死便",
    "X09n0248_010:0935a15": "讚止觀是出離門是入道門顯觀行相即是此三觀",
    "X09n0248_010:0935a16": "也推尋諸法真妄性相以顯空假等義以開斷證門",
    "X09n0248_010:0935a17": "戶故須立所觀三諦境智相對義相方明。",
    "X09n0248_010:0935a18": "經校量中疏五戒十戒者在家五戒一不得殺二不",
    "X09n0248_010:0935a19": "得盜三不邪淫四不妄語五不飲酒食肉八戒加不",
    "X09n0248_010:0935a20": "得香油塗身故往觀看上高廣大牀十戒沙彌戒加",
    "X09n0248_010:0935a21": "不得捉生金銀財物不得過中食也六通者如序分",
    "X09n0248_010:0935a22": "中說八解者八解脫也取文相對便宣故略一字謂",
    "X09n0248_010:0935a23": "一內有色觀外諸色不淨解脫二內無色觀外諸色",
    "X09n0248_010:0935a24": "不淨解脫三內無色觀外諸色以為淨解脫身作證",
    "X09n0248_010:0935b01": "具足住四空無邊處解脫五識無邊處六無所有處",
    "X09n0248_010:0935b02": "七非想非非想處解脫八淨解脫身作證具足住也",
    "X09n0248_010:0935b03": "十纏者俱舍云纏八無慙愧嫉慳并悔眠掉舉與惛",
    "X09n0248_010:0935b04": "沈或十加忿覆聞慧等者緣三界從凡入聖必須具",
    "X09n0248_010:0935b05": "之故此配也。",
    "X09n0248_010:0935b07": "圓覺經略疏之鈔卷第十"
}