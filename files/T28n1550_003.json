{
    "T28n1550_003:0820b17": "阿毘曇心論卷第三",
    "T28n1550_003:0820b19": "尊者法勝造",
    "T28n1550_003:0820b20": "晉太元元年僧伽提婆",
    "T28n1550_003:0820b21": "共惠遠於廬山譯",
    "T28n1550_003:0820b22": "智品第六",
    "T28n1550_003:0820b23": "　智慧性能了　　明觀一切有",
    "T28n1550_003:0820b24": "　有無有涅槃　　是相今當說",
    "T28n1550_003:0820b25": "謂智賢聖品已略說有無。有境界今當說。",
    "T28n1550_003:0820b26": "　三智佛所說　　最上第一意",
    "T28n1550_003:0820b27": "　法智未知智　　及世俗等智",
    "T28n1550_003:0820b28": "此三智攝一切智。於中法智名謂境界。於欲",
    "T28n1550_003:0820b29": "界苦習滅道無漏智境界。是初受法相故曰",
    "T28n1550_003:0820c01": "法智。從法智根現見已。非根現亦見未知智。",
    "T28n1550_003:0820c02": "未知智名謂境界。色無色界苦習滅道無漏",
    "T28n1550_003:0820c03": "智境界。是後受法相故曰未知智。等智名謂",
    "T28n1550_003:0820c04": "有漏智。是多取等諦智男女長短為首。",
    "T28n1550_003:0820c05": "　苦習息止道　　二智如可得",
    "T28n1550_003:0820c06": "　此名與四智　　解脫師所說",
    "T28n1550_003:0820c07": "此二智法智未知智。若行於諦如是相似名所",
    "T28n1550_003:0820c08": "說。苦諦境界說苦智。習諦境界說習智。滅諦",
    "T28n1550_003:0820c09": "境界說滅智。道諦境界說道智。解脫師所說。",
    "T28n1550_003:0820c10": "　若智觀他心　　是從三中說",
    "T28n1550_003:0820c11": "　盡無生智二　　境界在四門",
    "T28n1550_003:0820c12": "若智觀他心是從三中說者。他心智謂有漏",
    "T28n1550_003:0820c13": "境界。是等智境界。欲界道是法智境界。色界",
    "T28n1550_003:0820c14": "道是未知智。盡無生智二者。無學二智盡智",
    "T28n1550_003:0820c15": "無生智。於中所作已竟受無學智是盡智。不",
    "T28n1550_003:0820c16": "復更作受無學智。是無生智是亦法智未知",
    "T28n1550_003:0820c17": "智。問盡智無生智何諦境界。答境界在四門。",
    "T28n1550_003:0820c18": "此二智四諦境界苦習滅道。已說十智。行今",
    "T28n1550_003:0820c19": "當說。",
    "T28n1550_003:0820c20": "　二智十六行　　法智未知智",
    "T28n1550_003:0820c21": "　如是行或非　　是說為等智",
    "T28n1550_003:0820c22": "二智十六行法智未知智者。法智性是十六",
    "T28n1550_003:0820c23": "行四行受。苦四行習四行滅四行道未知智。",
    "T28n1550_003:0820c24": "色無色界亦爾。如是行或非是說為等智者。",
    "T28n1550_003:0820c25": "煗頂忍第一法中攝等智行。無漏行二諦所",
    "T28n1550_003:0820c26": "攝。十六行第一法攝四行聞思。及餘思惟等",
    "T28n1550_003:0820c27": "智十六行。離此餘等智非十六行。謂施戒慈",
    "T28n1550_003:0820c28": "如是比。",
    "T28n1550_003:0820c29": "　四智有四行　　決定行所說",
    "T28n1550_003:0821a01": "　正觀他心智　　此或是或非",
    "T28n1550_003:0821a02": "四智有四行決定行所說者。苦智四行如上",
    "T28n1550_003:0821a03": "說。習滅道智亦如是。正觀他心智此或是或",
    "T28n1550_003:0821a04": "非者。無漏他心智四行如道智有漏非。",
    "T28n1550_003:0821a05": "　盡智無生智　　離空無我行",
    "T28n1550_003:0821a06": "　說有十四行　　受相為最勝",
    "T28n1550_003:0821a07": "盡智無生智離空無我行說有十四行者。盡",
    "T28n1550_003:0821a08": "智無生智十四行除空無我行。所以者何。彼",
    "T28n1550_003:0821a09": "行等諦我已作不復更作。空無我者不以此",
    "T28n1550_003:0821a10": "行。受相為最勝者。非一切無漏智在十六行。",
    "T28n1550_003:0821a11": "十六行者是總行。更有無漏智受十六相。如",
    "T28n1550_003:0821a12": "身意止是自相智。不在十六行前受十六行。",
    "T28n1550_003:0821a13": "此自相行於諸無漏智前受故勝。已說十六",
    "T28n1550_003:0821a14": "行。如此智所得今當說。",
    "T28n1550_003:0821a15": "　第一無漏心　　或有成就一",
    "T28n1550_003:0821a16": "　二或成就三　　於上增益一",
    "T28n1550_003:0821a17": "第一無漏心或有成就一者。第一無漏心苦",
    "T28n1550_003:0821a18": "法忍相應。未離欲成就一等智。已離欲成就",
    "T28n1550_003:0821a19": "他心智。二或成就三者。第二無漏心苦法智",
    "T28n1550_003:0821a20": "相應。未離欲成就三法智苦智等智。已離欲",
    "T28n1550_003:0821a21": "成就他心智。於上增益一者。於上四時增",
    "T28n1550_003:0821a22": "說一。四時得苦未知智。得未知智習法智。得",
    "T28n1550_003:0821a23": "習智滅法智。得滅智道法智。得道智。忍中不",
    "T28n1550_003:0821a24": "得智。問此智何地所攝。答。",
    "T28n1550_003:0821a25": "　九智聖所說　　依倚於上地",
    "T28n1550_003:0821a26": "　禪中有十智　　無色地中八",
    "T28n1550_003:0821a27": "九智聖所說依倚於上地者。未來禪中間禪。",
    "T28n1550_003:0821a28": "無他心智根本禪攝故。禪中有十智者。根本",
    "T28n1550_003:0821a29": "四禪中有十智無色地中八者。無色中有八",
    "T28n1550_003:0821b01": "智除法智他心智。法智者境界。於欲界不以",
    "T28n1550_003:0821b02": "無色境界。於欲界他心智行。乘色無色中",
    "T28n1550_003:0821b03": "無色。已說地。修今當說。修有二種得修行修。",
    "T28n1550_003:0821b04": "得修者。謂功德未曾得而得。得已諸餘功德",
    "T28n1550_003:0821b05": "彼所倚。亦得得已後時不求而生。行修者。謂",
    "T28n1550_003:0821b06": "曾得功德今現在前行。問此諸智云何修。答。",
    "T28n1550_003:0821b07": "　若以得為修　　智者諸聖見",
    "T28n1550_003:0821b08": "　彼即當來修　　諸忍亦如是",
    "T28n1550_003:0821b09": "若已得為修智者諸聖見彼即當來修者。見",
    "T28n1550_003:0821b10": "諦道中謂智現在前修。即彼當來修法智乃",
    "T28n1550_003:0821b11": "至道智。諸忍亦如是者。忍亦如是苦法忍現",
    "T28n1550_003:0821b12": "在前修。即苦法忍當來修。非智非餘忍如是",
    "T28n1550_003:0821b13": "一切。",
    "T28n1550_003:0821b14": "　是於三心中　　得修於等智",
    "T28n1550_003:0821b15": "　或修七或六　　最後心所說",
    "T28n1550_003:0821b16": "是於三心中得修於等智者。即見諦道中。三",
    "T28n1550_003:0821b17": "心須當來修等智。苦未知智。習未知智。滅",
    "T28n1550_003:0821b18": "未知智。行此三諦時得修等智。所以者何。此",
    "T28n1550_003:0821b19": "三諦習已觀非道諦。謂地見道即彼地等智",
    "T28n1550_003:0821b20": "及欲界。或修七或六最後心所說者。道未知",
    "T28n1550_003:0821b21": "智離欲修七智。謂阿那含果所攝。未離欲修",
    "T28n1550_003:0821b22": "六智除他心智。彼中非想非非想道得沙門",
    "T28n1550_003:0821b23": "果。是以不修等智。",
    "T28n1550_003:0821b24": "　十七無漏心　　於上思惟道",
    "T28n1550_003:0821b25": "　當知修於七　　六修增益根",
    "T28n1550_003:0821b26": "十七無漏心於上思惟道當知修於七者。須",
    "T28n1550_003:0821b27": "陀洹果上思惟道。十七心須修七智。此道",
    "T28n1550_003:0821b28": "未來禪所攝是以無他心智。盡智無生智是",
    "T28n1550_003:0821b29": "無學。以故無餘七智必修。所以者何。彼意",
    "T28n1550_003:0821c01": "此功德常不空。若不修者曾得已捨復未更",
    "T28n1550_003:0821c02": "得。於其中間應空而不空是以必修。六種增",
    "T28n1550_003:0821c03": "益根者。增益根名謂信解脫。增益諸根逮得",
    "T28n1550_003:0821c04": "見到。彼有九無礙道九解脫道。是一切無礙",
    "T28n1550_003:0821c05": "道一切解脫道修六智。此說未離欲是以無",
    "T28n1550_003:0821c06": "他心智。爾時學道不學斷煩惱。彼未曾得修",
    "T28n1550_003:0821c07": "功德非已曾得。是以不修等智。",
    "T28n1550_003:0821c08": "　得不還果時　　遠離於七地",
    "T28n1550_003:0821c09": "　思學諸通道　　解脫修習八",
    "T28n1550_003:0821c10": "得不還果時者。若得不還果修八智彼中要",
    "T28n1550_003:0821c11": "得根本禪是以修他心智餘智如前。遠離於",
    "T28n1550_003:0821c12": "七地者。四禪三無色離欲時。一切九解脫道",
    "T28n1550_003:0821c13": "修八智。於中一切修下地禪。思學諸通道解",
    "T28n1550_003:0821c14": "脫修習八者。三通如意足天眼天耳。一切九",
    "T28n1550_003:0821c15": "解脫道修八智。所以者何。攝根本禪故。",
    "T28n1550_003:0821c16": "　此無礙道中　　及滅第一有",
    "T28n1550_003:0821c17": "　彼八解脫道　　說者修習七",
    "T28n1550_003:0821c18": "七地離欲時一切無礙道中。修七智除他心",
    "T28n1550_003:0821c19": "智。所以者何。此無礙道修滅結。智他心智",
    "T28n1550_003:0821c20": "非滅結。以故不修非想非非想處第一有。彼",
    "T28n1550_003:0821c21": "離欲時八解脫道中修七智除等智。所以者",
    "T28n1550_003:0821c22": "何。等智於非想非非想處轉。還以非離故。",
    "T28n1550_003:0821c23": "　離於第一有　　六修無礙道",
    "T28n1550_003:0821c24": "　乘上應當知　　修習於下地",
    "T28n1550_003:0821c25": "離於第一有六修無礙道者。第一離欲時九",
    "T28n1550_003:0821c26": "無礙道中。修六智除他心智及等智。乘上應",
    "T28n1550_003:0821c27": "當知修習於下地者。此修一切地當知修自地",
    "T28n1550_003:0821c28": "諸智。及下地所攝。謂依初禪離欲彼修二地",
    "T28n1550_003:0821c29": "功德。自地所攝及未來禪。如是至無所有處。",
    "T28n1550_003:0822a01": "　漏無漏一切　　諸地修功德",
    "T28n1550_003:0822a02": "　初無學心中　　此未知智意",
    "T28n1550_003:0822a03": "漏無漏一切諸地修功德初無學心中者。得",
    "T28n1550_003:0822a04": "無著果時九地及自地。亦一切諸地於中修。",
    "T28n1550_003:0822a05": "所以者何。非想非非想處地煩惱相違。一切",
    "T28n1550_003:0822a06": "地有煩惱意不明淨。無煩惱意明淨。是以離",
    "T28n1550_003:0822a07": "彼修一切。問此無學初心何智相應。答此未",
    "T28n1550_003:0822a08": "知智意。是初無學心未知智相應。彼作是念",
    "T28n1550_003:0822a09": "我生已滅。是非想非非想處生緣。所以者",
    "T28n1550_003:0822a10": "何。最後盡故是以苦未知智相應。問又世尊",
    "T28n1550_003:0822a11": "言見智慧此三為一種為種種。答此是慧之",
    "T28n1550_003:0822a12": "差別慧性所有。但以事故世尊或說見或說",
    "T28n1550_003:0822a13": "智。問此義云何。答。",
    "T28n1550_003:0822a14": "　謂決定能知　　諸忍非智性",
    "T28n1550_003:0822a15": "　盡智則非見　　無生智亦然",
    "T28n1550_003:0822a16": "謂決定能知諸忍非智性者。修行八忍能求",
    "T28n1550_003:0822a17": "故見能視故慧。但非智不決定故。所以者何。",
    "T28n1550_003:0822a18": "用始緣故。盡智則非見無生智亦然者。盡智",
    "T28n1550_003:0822a19": "無生智視故慧決定故智。但非見不求故無",
    "T28n1550_003:0822a20": "所為故。餘無漏慧種三性所有見智及慧。",
    "T28n1550_003:0822a21": "　善俗有漏智　　在意及諸見",
    "T28n1550_003:0822a22": "　當知此則見　　說一切是慧",
    "T28n1550_003:0822a23": "善俗有漏智在意及諸見當知此則見者。意",
    "T28n1550_003:0822a24": "識地中善有漏慧。三性見智及慧。五見煩惱",
    "T28n1550_003:0822a25": "性此見所有觀察故。亦不離智及慧。餘有漏",
    "T28n1550_003:0822a26": "慧種非見性所有。所以者何。無記意識相應",
    "T28n1550_003:0822a27": "慧種。非見性所有不觀察故。穢污慧種亦非",
    "T28n1550_003:0822a28": "見性。所有煩惱所壞故。五識相應慧種亦非",
    "T28n1550_003:0822a29": "見性。所有不觀察故亦不離智性。說一切是",
    "T28n1550_003:0822b01": "慧者。謂前所說離如忍中。離智盡智無生智",
    "T28n1550_003:0822b02": "離見。除善意識地及五見已餘有漏慧離見",
    "T28n1550_003:0822b03": "慧不如是。所以者何。一切智種一切見種即",
    "T28n1550_003:0822b04": "是慧種故。問一一智幾智緣。答。",
    "T28n1550_003:0822b05": "　法智未知智　　曉了於九智",
    "T28n1550_003:0822b06": "　因智及果智　　是二智境界",
    "T28n1550_003:0822b07": "法智未知智曉了於九智者。法智觀九智緣九",
    "T28n1550_003:0822b08": "智除未知智。所以者何。未知智者非欲界果",
    "T28n1550_003:0822b09": "非欲界因非欲界滅非欲界道。未知智亦如",
    "T28n1550_003:0822b10": "是九智緣除法智。因智及果智是二智境界",
    "T28n1550_003:0822b11": "者。習智是因智。彼有漏他心智及等智緣同",
    "T28n1550_003:0822b12": "習故。餘非緣無漏故。苦智亦如是此即果智。",
    "T28n1550_003:0822b13": "　道智是九智　　解脫智無緣",
    "T28n1550_003:0822b14": "　餘一切境界　　決定智所說",
    "T28n1550_003:0822b15": "道智是九智者道智境界九智不緣等智有漏",
    "T28n1550_003:0822b16": "故。餘盡緣同道諦故。解脫智無緣者。解脫智",
    "T28n1550_003:0822b17": "是滅智。非緣智緣無為故。餘一切境界決",
    "T28n1550_003:0822b18": "定智所說者餘有四智緣一切十智。等智緣",
    "T28n1550_003:0822b19": "十智境界一切法故。他心智亦緣十智。具他",
    "T28n1550_003:0822b20": "心境界故。盡智無生智亦緣十智。一切有為",
    "T28n1550_003:0822b21": "境界故。問又世尊言。未知智如離非想非非",
    "T28n1550_003:0822b22": "想處得無著果。未知智是彼道。非以此可知",
    "T28n1550_003:0822b23": "未知智。是彼道非餘耶。答亦有法智是色無",
    "T28n1550_003:0822b24": "色界道。問何者。答。",
    "T28n1550_003:0822b25": "　若息止及道　　法智之所行",
    "T28n1550_003:0822b26": "　是滅於三界　　非欲未知智",
    "T28n1550_003:0822b27": "若息止及道法智之所行是滅於三界者。謂",
    "T28n1550_003:0822b28": "滅法智及道法智。在思惟道是滅於三界結。",
    "T28n1550_003:0822b29": "或有法智離色無色界欲。謂此重見惡是於",
    "T28n1550_003:0822c01": "欲界思惟滅及道。離色無色界欲非苦智非",
    "T28n1550_003:0822c02": "習智。所以者何。不同苦習同於滅道故。問頗",
    "T28n1550_003:0822c03": "有未知智滅欲界不。答非欲未知智。無有未",
    "T28n1550_003:0822c04": "知智能滅於欲界。所以者何。無彼重見惡而",
    "T28n1550_003:0822c05": "悲此。問神通智性所有彼。亦應當說一一幾",
    "T28n1550_003:0822c06": "智。答。",
    "T28n1550_003:0822c07": "　如意足等智　　天眼耳亦然",
    "T28n1550_003:0822c08": "　六於宿命中　　五說他心智",
    "T28n1550_003:0822c09": "如意足等智天眼耳亦然者。如意足說等智",
    "T28n1550_003:0822c10": "天眼天耳亦如是。無漏智不以此行。六於宿",
    "T28n1550_003:0822c11": "命中者。宿命通有六智。法智憶法智分未知",
    "T28n1550_003:0822c12": "智憶未知智分等智憶俗。苦智憶過去苦習",
    "T28n1550_003:0822c13": "智。憶過去習道智憶過去道。五說他心智者。",
    "T28n1550_003:0822c14": "他心智通有五智。法智知他心中法智及彼",
    "T28n1550_003:0822c15": "相應心心數法未知智亦如是。等智知他俗",
    "T28n1550_003:0822c16": "心心數法。道智知他無漏心心數法他心智",
    "T28n1550_003:0822c17": "五。",
    "T28n1550_003:0822c18": "　九智漏盡通　　聖人之所說",
    "T28n1550_003:0822c19": "　八境界於身　　法十九智二",
    "T28n1550_003:0822c20": "九智漏盡通聖人之所說者。漏盡通無漏九",
    "T28n1550_003:0822c21": "智。一切漏相違故。問又世尊言。身身觀意止",
    "T28n1550_003:0822c22": "觀者。是慧此意止何智所有。答八境界於",
    "T28n1550_003:0822c23": "身八智觀身色假名為身。是八智所知除他",
    "T28n1550_003:0822c24": "心智及滅智。若智緣色者是身意止。此二智",
    "T28n1550_003:0822c25": "不緣色。法十者。法意止有十智離色痛心餘",
    "T28n1550_003:0822c26": "法。謂法是境界有十智自相界。及一切總",
    "T28n1550_003:0822c27": "如是法意止。九智二者。痛及心九智除滅",
    "T28n1550_003:0822c28": "智。謂智緣痛是痛意止。謂智緣心是心意止。",
    "T28n1550_003:0822c29": "問諸如來有智力。云何如來力施設智。及如",
    "T28n1550_003:0823a01": "來四無所畏智性。所有如所說我等正覺。此",
    "T28n1550_003:0823a02": "諸法未等正覺不見此相。如是一切此亦應",
    "T28n1550_003:0823a03": "當分別。一一幾智性所有。答。",
    "T28n1550_003:0823a04": "　是處非處力　　及無畏第一",
    "T28n1550_003:0823a05": "　此是佛十智　　餘此中差別",
    "T28n1550_003:0823a06": "是處非處力及無畏第一此是佛十智者。佛",
    "T28n1550_003:0823a07": "有十智是處。非處力。是處智名受諸法真實",
    "T28n1550_003:0823a08": "相真實行。受知此法如是相如是行。是謂是",
    "T28n1550_003:0823a09": "處智非處智。名諸法他相他行不可得。則知",
    "T28n1550_003:0823a10": "非此法如是相如是行是名非處智。是佛十",
    "T28n1550_003:0823a11": "智初無畏。亦十智等正受故。餘此中差別者。",
    "T28n1550_003:0823a12": "是處非處力差別有十力初無畏差別。有四",
    "T28n1550_003:0823a13": "無所畏處非處智。是境界差別故十種分別。",
    "T28n1550_003:0823a14": "初無畏亦境界差別故四種分別。問四辯亦",
    "T28n1550_003:0823a15": "智性所有。此亦應當分別。一一幾智。答。",
    "T28n1550_003:0823a16": "　法辯辭辯一　　應義辯俱十",
    "T28n1550_003:0823a17": "　願智是七智　　智最勝所說",
    "T28n1550_003:0823a18": "法辯辭辯一者。法辯名覺諸法名是等智。非",
    "T28n1550_003:0823a19": "以無漏智受名。世俗中名是假號。無漏智不",
    "T28n1550_003:0823a20": "以此行。辭辯名覺正說。此亦等是俗中假智",
    "T28n1550_003:0823a21": "號。應義辯俱十者。應辯名觀及現無所罣礙",
    "T28n1550_003:0823a22": "方便智是十智義辯名覺諸法真實。彼亦十",
    "T28n1550_003:0823a23": "智受真實相故(其人云辭應二辭應一等智法義二辯十智也)。問願智有",
    "T28n1550_003:0823a24": "幾智。答願智是七智智最勝所說。願智有七",
    "T28n1550_003:0823a25": "智除他心智盡智無生智。願智者利捷疾境",
    "T28n1550_003:0823a26": "界。於三世受一切諸法。是七智性所有(其人云一等智)。",
    "T28n1550_003:0823a27": "定品第七",
    "T28n1550_003:0823a28": "問如是知諸智。此智當云何。答。",
    "T28n1550_003:0823a29": "　智依於諸定　　行無罣礙行",
    "T28n1550_003:0823b01": "　是以思惟定　　欲求其真實",
    "T28n1550_003:0823b02": "智依於諸定行無罣礙行者。如燈依油離風",
    "T28n1550_003:0823b03": "處光焰甚明。如是智依於定意離諸亂。智光",
    "T28n1550_003:0823b04": "甚明必定無疑行於緣。是以思惟定欲求其",
    "T28n1550_003:0823b05": "真實。",
    "T28n1550_003:0823b06": "　決定說四禪　　及與無色定",
    "T28n1550_003:0823b07": "　此中一一說　　雜味淨無漏",
    "T28n1550_003:0823b08": "決定說四禪及與無色定者。有八定四禪及",
    "T28n1550_003:0823b09": "四無色定。此中一一說雜味淨無漏者。初禪",
    "T28n1550_003:0823b10": "有三種味相應淨無漏。如是一切諸定門。云",
    "T28n1550_003:0823b11": "何味相應。云何淨。云何無漏。答。",
    "T28n1550_003:0823b12": "　善有漏是淨　　無熱謂無漏",
    "T28n1550_003:0823b13": "　氣味愛相應　　最上無無漏",
    "T28n1550_003:0823b14": "善有漏是淨者。謂善是淨故說淨。無熱謂無",
    "T28n1550_003:0823b15": "漏者。煩惱假名熱謂定無煩惱是無漏。氣味",
    "T28n1550_003:0823b16": "愛相應者。謂禪無色定愛相應。是具足共",
    "T28n1550_003:0823b17": "相應共行是說味相應。最上無無漏者。最上",
    "T28n1550_003:0823b18": "非想非非想處彼中無無漏。不揵疾行故是",
    "T28n1550_003:0823b19": "有三種餘各三種。問禪何性所有。答。",
    "T28n1550_003:0823b20": "　五枝有覺觀　　亦復有三痛",
    "T28n1550_003:0823b21": "　若干種四心　　謂之是初禪",
    "T28n1550_003:0823b22": "五枝者。謂五枝攝受初禪令堅固。亦從此",
    "T28n1550_003:0823b23": "得名覺觀。喜樂一心覺名。當入定時生善",
    "T28n1550_003:0823b24": "功德。始麁心思惟觀名。令心細相續相連喜",
    "T28n1550_003:0823b25": "名。於定中悅樂名。已悅於身心中安隱快樂",
    "T28n1550_003:0823b26": "一心名。於緣中心專不散。此種住定時是",
    "T28n1550_003:0823b27": "枝及入時捨時是故五枝。初禪有覺觀者。",
    "T28n1550_003:0823b28": "有覺有觀即是初禪。問以受五枝今覺觀何",
    "T28n1550_003:0823b29": "用。答枝者謂善是於五枝中。說穢污及無記。",
    "T28n1550_003:0823c01": "亦有覺有觀而不是善。亦復有三痛者。初禪",
    "T28n1550_003:0823c02": "有三痛樂根喜根護根。於痛中樂根是身痛。",
    "T28n1550_003:0823c03": "喜根是意地。護根在四識。若干種者梵世中",
    "T28n1550_003:0823c04": "若干種有上有下。是說具足生處。四心者初",
    "T28n1550_003:0823c05": "禪有四心。眼識耳識身識意識。謂之是初禪",
    "T28n1550_003:0823c06": "者。此一切諸法謂是初禪。已說初禪。第二",
    "T28n1550_003:0823c07": "今當說。",
    "T28n1550_003:0823c08": "　二痛若干種　　二禪有四枝",
    "T28n1550_003:0823c09": "　五枝是第三　　此禪說二痛",
    "T28n1550_003:0823c10": "二痛者。第二禪有二痛喜根及護根。若干種",
    "T28n1550_003:0823c11": "者。於中身有若干種。已離覺觀有若干心。或",
    "T28n1550_003:0823c12": "時入喜根或時入護根。但喜是根本邊有護",
    "T28n1550_003:0823c13": "根。二禪有四枝者。第二禪有四枝。內淨喜樂",
    "T28n1550_003:0823c14": "一心內淨名。是信於離中生信。已得初禪離",
    "T28n1550_003:0823c15": "便作是念。一切可離餘枝如前說。此種於第",
    "T28n1550_003:0823c16": "二禪是枝。五枝是第三者。第三禪有五枝樂",
    "T28n1550_003:0823c17": "護念智一心。樂者意識地中樂根。護者已樂",
    "T28n1550_003:0823c18": "於樂不求餘(其人云護雖有義不應云枝也)念者。是護方",
    "T28n1550_003:0823c19": "便不捨智者不令樂。一心者定此種於第三",
    "T28n1550_003:0823c20": "禪中是枝。此禪說二痛者。第三禪有二痛。",
    "T28n1550_003:0823c21": "樂根及護根。樂根是根本。護根是邊。",
    "T28n1550_003:0823c22": "　離息入息出　　第四有四枝",
    "T28n1550_003:0823c23": "　此枝謂說善　　亦復分別種",
    "T28n1550_003:0823c24": "離息入息出者。息入者來息出者去。是第四",
    "T28n1550_003:0823c25": "禪中無。所以者何。彼由定力故身諸毛孔合。",
    "T28n1550_003:0823c26": "第四有四枝者。第四禪有四枝。不苦不樂護",
    "T28n1550_003:0823c27": "淨念。一心求離苦樂。不苦不樂餘如前說。",
    "T28n1550_003:0823c28": "問何禪是枝相應。答此枝謂說善。善禪枝",
    "T28n1550_003:0823c29": "相應枝非穢污亦非無記。亦復分別種者。謂",
    "T28n1550_003:0824a01": "種隨處已說。當知是餘處不應有。如初禪有",
    "T28n1550_003:0824a02": "覺有觀。四心說此種餘一切地無。第四禪離",
    "T28n1550_003:0824a03": "息入息出。是三中無不應說。已說四禪四無",
    "T28n1550_003:0824a04": "色定。謂餘今當說。問如世尊言。有根本依。",
    "T28n1550_003:0824a05": "若未離欲。未有根本依。而有無漏功德。是無",
    "T28n1550_003:0824a06": "漏功德何地所攝。答未來禪所攝。又世尊所",
    "T28n1550_003:0824a07": "說有三定。有覺有觀無覺少觀無覺無觀。於",
    "T28n1550_003:0824a08": "中初禪是有覺有觀。第二禪是無覺無觀。謂",
    "T28n1550_003:0824a09": "無覺少觀。定是何地所攝。答是中間禪所攝。",
    "T28n1550_003:0824a10": "是未來禪中間禪相今當說。",
    "T28n1550_003:0824a11": "　相應有覺觀　　俱在未來禪",
    "T28n1550_003:0824a12": "　觀相應中間　　明智之所說",
    "T28n1550_003:0824a13": "相應有覺觀俱在未來禪者。未來禪中有覺",
    "T28n1550_003:0824a14": "有觀。觀相應中間明智之所說者。中間禪少",
    "T28n1550_003:0824a15": "有觀而無覺。彼漸漸心息止。",
    "T28n1550_003:0824a16": "　無依而二種　　除其味相應",
    "T28n1550_003:0824a17": "　中禪有三種　　俱為說一痛",
    "T28n1550_003:0824a18": "無依而二種除其味相應者。未來禪一向善",
    "T28n1550_003:0824a19": "有漏及無漏。有漏者淨。無漏即無漏。中禪",
    "T28n1550_003:0824a20": "有三種者。中間禪有三種味淨無漏生死居",
    "T28n1550_003:0824a21": "故。俱為說一痛者。未來禪及中間禪俱有一",
    "T28n1550_003:0824a22": "痛護根非根本地故。已說諸定餘功德。於中",
    "T28n1550_003:0824a23": "攝今當說。",
    "T28n1550_003:0824a24": "　三摩提有通　　無量修一切",
    "T28n1550_003:0824a25": "　除入及諸智　　解脫於中起",
    "T28n1550_003:0824a26": "三摩提者。三三摩提空無願無相。無漏心繫",
    "T28n1550_003:0824a27": "縛故。有通者。有六通如意足智天耳智他心",
    "T28n1550_003:0824a28": "通智憶宿命智生死智漏盡通智。無量者。四",
    "T28n1550_003:0824a29": "無量慈悲喜護。無量眾生境界故曰無量。修",
    "T28n1550_003:0824b01": "一切者。十一切入。地一切入。水火風青黃",
    "T28n1550_003:0824b02": "赤白一切入。無量空處一切入。無量識處",
    "T28n1550_003:0824b03": "一切入。盡具解故一切入。除入者。八除",
    "T28n1550_003:0824b04": "入內未除色想不淨觀少境界。一無量境界。",
    "T28n1550_003:0824b05": "二除色相少境界。三無量境界。四復除色",
    "T28n1550_003:0824b06": "想青黃赤白觀除入。除淨境界故故曰除入。",
    "T28n1550_003:0824b07": "及諸智者。諸智有十如前說。解脫者。八解",
    "T28n1550_003:0824b08": "脫未除色想不淨思惟一。除色想不淨思惟",
    "T28n1550_003:0824b09": "二。淨思惟三。四無色及滅盡定。境界背不",
    "T28n1550_003:0824b10": "向故說解脫。於中起者。此諸功德九地中",
    "T28n1550_003:0824b11": "可得及於中起(其人云應十地)。已說諸功德隨地可得",
    "T28n1550_003:0824b12": "今當說。",
    "T28n1550_003:0824b13": "　一慧悲及護　　慈亦有五通",
    "T28n1550_003:0824b14": "　說遍四禪中　　六中有現智",
    "T28n1550_003:0824b15": "一慧悲及護慈亦有五通說遍四禪中者。一",
    "T28n1550_003:0824b16": "慧謂他心智三無量。及五通是一切功德根",
    "T28n1550_003:0824b17": "本四禪中非餘。六中有現智者。現智是法智。",
    "T28n1550_003:0824b18": "六地中有根本四禪未來禪中間禪。",
    "T28n1550_003:0824b19": "　除入中說四　　於中亦有喜",
    "T28n1550_003:0824b20": "　初解脫及二　　功德初二禪",
    "T28n1550_003:0824b21": "前四除入喜等初第二解脫。此功德初第二",
    "T28n1550_003:0824b22": "禪中非餘。",
    "T28n1550_003:0824b23": "　除入謂有餘　　及與解脫一",
    "T28n1550_003:0824b24": "　亦八一切入　　佛說最上禪",
    "T28n1550_003:0824b25": "後四除入淨解脫前八一切入。是功德第四",
    "T28n1550_003:0824b26": "禪中非餘。",
    "T28n1550_003:0824b27": "　餘脫即名說　　二一切亦然",
    "T28n1550_003:0824b28": "　滅盡最在後　　餘九謂無漏",
    "T28n1550_003:0824b29": "餘脫即名說二一切亦然者。餘四解脫自名",
    "T28n1550_003:0824c01": "所說。及二一切入亦如是。無量空處解脫無",
    "T28n1550_003:0824c02": "量空處一切入。於無量空處中所攝如是至",
    "T28n1550_003:0824c03": "非想非非想處。滅盡最在後者。滅盡定非想",
    "T28n1550_003:0824c04": "非非想處所攝。所以者何。謂未離彼欲亦入。",
    "T28n1550_003:0824c05": "餘九謂無漏者。謂餘無漏法九地所攝。如三",
    "T28n1550_003:0824c06": "三摩提七智漏盡通是九地所攝。四禪三無",
    "T28n1550_003:0824c07": "色未來。及中間等智是十地所攝。此亦非想",
    "T28n1550_003:0824c08": "非非想處可得以定數故。問此功德幾有漏",
    "T28n1550_003:0824c09": "幾無漏。答。",
    "T28n1550_003:0824c10": "　三解脫當知　　有漏及無漏",
    "T28n1550_003:0824c11": "　定智已分別　　謂餘盡有漏",
    "T28n1550_003:0824c12": "三解脫當知有漏及無漏者。無量空處無量",
    "T28n1550_003:0824c13": "識處。無所有處解脫是有漏無漏。定智無",
    "T28n1550_003:0824c14": "分別者。定如契經品說。無漏智及諸通如智",
    "T28n1550_003:0824c15": "品說。謂餘盡有漏者。餘一切功德一向有漏。",
    "T28n1550_003:0824c16": "如三通威儀法故色聲受相故。無量眾生緣",
    "T28n1550_003:0824c17": "故。一切入意解希望故。三解脫亦如是。非",
    "T28n1550_003:0824c18": "想非非想處非揵疾行故。想智滅離覺觀故。",
    "T28n1550_003:0824c19": "除入亦意解希望故。已說諸功德。相成就今",
    "T28n1550_003:0824c20": "當說。",
    "T28n1550_003:0824c21": "　未能度於欲　　成就味相應",
    "T28n1550_003:0824c22": "　度下未至上　　成就淨諸定",
    "T28n1550_003:0824c23": "未能度於欲成就味相應者。謂地若未離欲。",
    "T28n1550_003:0824c24": "於彼地成就味相應度。下未至上成就淨諸",
    "T28n1550_003:0824c25": "定者。謂離欲界欲。若未生梵世上地。彼成",
    "T28n1550_003:0824c26": "就淨初禪。及初禪地有漏功德。如是一切盡",
    "T28n1550_003:0824c27": "當知。",
    "T28n1550_003:0824c28": "　住上應當知　　無漏成就禪",
    "T28n1550_003:0824c29": "　求得諸功德　　知非無欲中",
    "T28n1550_003:0825a01": "住上應當知無漏成就禪者。謂離下地欲彼",
    "T28n1550_003:0825a02": "住上地。亦成就下地無漏。如見諦離欲住梵",
    "T28n1550_003:0825a03": "世上地。成就無漏初禪。及初禪地定等諸無",
    "T28n1550_003:0825a04": "漏功德。如是一切盡當知。世俗功德繫在隨",
    "T28n1550_003:0825a05": "生處。無漏在斷中。是以離生處捨有漏功德",
    "T28n1550_003:0825a06": "不捨無漏。求得諸功德知非無欲中者。已說",
    "T28n1550_003:0825a07": "離下地欲成就上功德。當知非一切功德離",
    "T28n1550_003:0825a08": "欲時得。如如意足智天眼智天耳智無記性。",
    "T28n1550_003:0825a09": "所有欲及滅盡定此求得。非離下地欲時",
    "T28n1550_003:0825a10": "得。已說成就因緣今當說。定種有二十三。八",
    "T28n1550_003:0825a11": "味相應八淨七無漏。問此一一種幾種因。",
    "T28n1550_003:0825a12": "答。",
    "T28n1550_003:0825a13": "　妙無漏無染　　七種謂之因",
    "T28n1550_003:0825a14": "　淨味相應禪　　當知因有一",
    "T28n1550_003:0825a15": "妙無漏無染七種謂之因者。一一無漏七種",
    "T28n1550_003:0825a16": "自然因。自地相應因共因。淨味相應禪。當知",
    "T28n1550_003:0825a17": "因有一者。味相應初禪。於味相應初禪因非",
    "T28n1550_003:0825a18": "餘。非善因不相似故。非餘地穢污因行相違",
    "T28n1550_003:0825a19": "故。淨初禪於淨初禪因。非穢污因不相似故。",
    "T28n1550_003:0825a20": "非無漏因亦不相似故。非餘地淨因自地果",
    "T28n1550_003:0825a21": "報故。及自地繫縛故。如是一切盡當知。已說",
    "T28n1550_003:0825a22": "因緣次第緣。今當說。問一一次第生幾種。答。",
    "T28n1550_003:0825a23": "　無漏禪次第　　興起六種禪",
    "T28n1550_003:0825a24": "　七八九有十　　起禪亦空定",
    "T28n1550_003:0825a25": "無漏初禪次第生六種自地淨及無漏。如是",
    "T28n1550_003:0825a26": "第二第三禪無漏。無所有處次第生七。自地",
    "T28n1550_003:0825a27": "二下地四上地一。無漏第三禪次第生八。自",
    "T28n1550_003:0825a28": "地二下地二上地四。無漏無量識處次第生",
    "T28n1550_003:0825a29": "九。自地二下地四上地三。餘無漏次第生十。",
    "T28n1550_003:0825b01": "自地二下地四上地四。",
    "T28n1550_003:0825b02": "　淨六有七八　　九十生十一",
    "T28n1550_003:0825b03": "　味相應諸禪　　興二乃已十",
    "T28n1550_003:0825b04": "淨六有七八九十生十一者。淨非想非非想",
    "T28n1550_003:0825b05": "處次第生六。自地味相應及淨下地四。淨無",
    "T28n1550_003:0825b06": "漏無所有處無量識處。非味相應離欲故。如",
    "T28n1550_003:0825b07": "是一切盡當知。一切自地味相應。味相應諸",
    "T28n1550_003:0825b08": "禪興二乃以十者。味相應禪次第生二。自地",
    "T28n1550_003:0825b09": "味相應及淨不生餘。各各相違故。如是一",
    "T28n1550_003:0825b10": "切自地二下地一淨(其人云不應有下地一淨)。一切味相應",
    "T28n1550_003:0825b11": "死時生。已說次第緣緣。今當說問一一幾",
    "T28n1550_003:0825b12": "種緣。答。",
    "T28n1550_003:0825b13": "　淨以無漏禪　　必緣一切地",
    "T28n1550_003:0825b14": "　穢污相應禪　　獨緣於己地",
    "T28n1550_003:0825b15": "淨以無漏禪必緣一切地者。淨及無漏禪一",
    "T28n1550_003:0825b16": "切地緣一切種。穢污相應禪獨緣於己地者。",
    "T28n1550_003:0825b17": "味相應禪緣於自地味相應禪及淨。非無漏",
    "T28n1550_003:0825b18": "愛無無漏緣。亦不樂於他地。",
    "T28n1550_003:0825b19": "　無色無有力　　緣下有漏地",
    "T28n1550_003:0825b20": "　善有根本地　　穢污如味禪",
    "T28n1550_003:0825b21": "無色無有力緣下有漏地者。無色定不能緣",
    "T28n1550_003:0825b22": "下地有漏法極寂靜故。問何謂無色不能緣",
    "T28n1550_003:0825b23": "下地有漏法。答善有根本地淨。及無漏根本",
    "T28n1550_003:0825b24": "無色。是自地緣及上地非下地緣。穢污如味",
    "T28n1550_003:0825b25": "禪者。如味相應說無色亦然。",
    "T28n1550_003:0825b26": "　謂餘於色界　　無量等功德",
    "T28n1550_003:0825b27": "　是必欲界緣　　世尊之所說",
    "T28n1550_003:0825b28": "謂色界餘功德如無量等。一切入除入及解",
    "T28n1550_003:0825b29": "脫。唯緣欲界緣無量苦眾生。青等諸色此則",
    "T28n1550_003:0825c01": "欲界。所以者何。神通二界緣故。問世尊所說",
    "T28n1550_003:0825c02": "勳禪是云何。答勳一切四禪無漏者。勳有",
    "T28n1550_003:0825c03": "漏是無漏力故。受淨居果報。問若一切四禪",
    "T28n1550_003:0825c04": "勳者。以何等故下三禪中無淨居果。答。",
    "T28n1550_003:0825c05": "　若能勳諸禪　　是依第四禪",
    "T28n1550_003:0825c06": "　三地愛盡故　　淨居果實中",
    "T28n1550_003:0825c07": "若得第四禪是能勳禪。第四禪者先勳餘",
    "T28n1550_003:0825c08": "者後。謂得第四禪離三禪欲。以是故下地無",
    "T28n1550_003:0825c09": "有淨居果實中。有問世尊言。有願智是云何。",
    "T28n1550_003:0825c10": "答謂。",
    "T28n1550_003:0825c11": "　無著性不動　　是得一切定",
    "T28n1550_003:0825c12": "　彼由定力故　　能起頂四禪",
    "T28n1550_003:0825c13": "於中若彼意生功德。願智不諍辯首諸功德。",
    "T28n1550_003:0825c14": "願智者如所願入定。或過去或未來或現在。",
    "T28n1550_003:0825c15": "或有為或無為是一切盡知。不諍者。欲令他",
    "T28n1550_003:0825c16": "意不起諍。便不起辯者。諸法義及味決定。",
    "T28n1550_003:0825c17": "無疑不罣礙無所畏。問是願智不諍及辯何",
    "T28n1550_003:0825c18": "地攝。答。",
    "T28n1550_003:0825c19": "　三地有願智　　無諍依五地",
    "T28n1550_003:0825c20": "　法辭辯依二　　二辯依於九",
    "T28n1550_003:0825c21": "三地有願智者。願智三地所攝。第四禪初禪",
    "T28n1550_003:0825c22": "及欲界。入第四禪知初禪及欲界。說無諍依",
    "T28n1550_003:0825c23": "五地者。無諍五地可得根本四禪四及欲界。",
    "T28n1550_003:0825c24": "欲令一切不諍。法辭辯依二者。法辯名緣味",
    "T28n1550_003:0825c25": "是欲界及梵天世。非上地離覺觀故。辭辯名",
    "T28n1550_003:0825c26": "是味撰智。彼亦二地中可得。欲界及梵天世。",
    "T28n1550_003:0825c27": "二辯依於九者。義辯及應辯九地中可得。四",
    "T28n1550_003:0825c28": "禪四無色及欲界。已說初禪。當知已說未來",
    "T28n1550_003:0825c29": "及中間。此是初禪眷屬故。問云何得此定。答。",
    "T28n1550_003:0826a01": "　斷欲亦復生　　而得於淨禪",
    "T28n1550_003:0826a02": "　穢污退及生　　無漏唯斷欲",
    "T28n1550_003:0826a03": "斷欲亦復生而得於淨禪者。淨初禪二時得。",
    "T28n1550_003:0826a04": "離欲時及上地沒生梵天世。如是一切盡當",
    "T28n1550_003:0826a05": "知。穢污退及生者。穢污味相應是退時得。若",
    "T28n1550_003:0826a06": "欲界及梵天世纏退於爾時得。味相應初禪",
    "T28n1550_003:0826a07": "生時得者。若上地命終生欲界及梵天世於",
    "T28n1550_003:0826a08": "爾時得。味相應初禪如是一切盡當知。無漏",
    "T28n1550_003:0826a09": "唯斷欲者。無漏唯斷欲時得。謂聖得離欲",
    "T28n1550_003:0826a10": "於爾時得無漏初禪。如是一切盡當知。問此",
    "T28n1550_003:0826a11": "功德誰能除煩惱。答。",
    "T28n1550_003:0826a12": "　無漏除煩惱　　亦復定中間",
    "T28n1550_003:0826a13": "　一切定中間　　相應於護根",
    "T28n1550_003:0826a14": "無漏除煩惱者。無漏初禪八地除煩惱。如是",
    "T28n1550_003:0826a15": "一切盡當知。亦復定中間者。定中間名謂下",
    "T28n1550_003:0826a16": "地除欲。以方便道故終不得根本生。未得",
    "T28n1550_003:0826a17": "離欲餘不能除。一切定中間相應於護根者。",
    "T28n1550_003:0826a18": "一切定中間護根相應終不得喜至不得義。",
    "T28n1550_003:0826a19": "問變化心有幾。謂有如意足能變化答八。",
    "T28n1550_003:0826a20": "四禪果欲界。四禪果初禪地。問彼誰成就。",
    "T28n1550_003:0826a21": "答。",
    "T28n1550_003:0826a22": "　下地變化意　　成就彼種果",
    "T28n1550_003:0826a23": "　若合三種心　　上地應當說",
    "T28n1550_003:0826a24": "下地變化意成就彼種果者。謂若成就禪",
    "T28n1550_003:0826a25": "是成就彼果下地變化心。問如說初禪有",
    "T28n1550_003:0826a26": "四心。住於上地欲聞欲見。彼云何見聞。答。",
    "T28n1550_003:0826a27": "梵世地識現在前。問彼幾時成就。答若合三",
    "T28n1550_003:0826a28": "種心上地應當說。若時彼識現在前。若眼識",
    "T28n1550_003:0826a29": "若鼻識若耳識若身識。爾時成就彼識。若",
    "T28n1550_003:0826b01": "不現在前即滅爾時不成就。",
    "T28n1550_003:0826b02": "阿毘曇心論卷第三"
}