{
    "X58n1024_006:0677c16": "賢首五教儀卷第六",
    "X58n1024_006:0677c17": "清浙水慈雲沙門 灌頂續法 集錄",
    "X58n1024_006:0677c18": "[0677c18] 七體用者體則三途招上中下惡業苦報之身三道",
    "X58n1024_006:0677c19": "招下中上善業樂報之身二乘五分法身始教有為",
    "X58n1024_006:0677c20": "無漏變易五蘊之身終教無為無漏變易五蘊之身",
    "X58n1024_006:0677c21": "頓教無生法性身圓教圓融無盡身如來三四十身",
    "X58n1024_006:0677c22": "用則地獄登刀上劍餓鬼吞銅噉鐵畜生魚鱗相呾",
    "X58n1024_006:0677c23": "強者伏弱負重牽車搆造諸惡修羅我慢顛倒與天",
    "X58n1024_006:0677c24": "爭權人持五戒天修八定二乘勤策斷煩惱障證小",
    "X58n1024_006:0678a01": "涅槃三明六通應真無礙始教發四弘誓修六度行",
    "X58n1024_006:0678a02": "乃至現起三十二相八十種好終教稱性建修六度",
    "X58n1024_006:0678a03": "廣興萬行為化&#x7FA3;生運大慈悲乃至現起八萬四千",
    "X58n1024_006:0678a04": "諸妙相好頓教離相修一切行無作妙力起諸變化",
    "X58n1024_006:0678a05": "力通自在猶如&#x8657;空無有分齊圓教一斷一切斷一",
    "X58n1024_006:0678a06": "行一切行乃至現十蓮華藏世界海微塵數相彼一",
    "X58n1024_006:0678a07": "一相皆遍法界業用亦爾如來三輪不思議化。",
    "X58n1024_006:0678a08": "[0678a08] 八人法者人則火途血途刀途修羅人道天道聲聞",
    "X58n1024_006:0678a09": "辟支定不定性始終頓圓初心後心諸位菩薩如來",
    "X58n1024_006:0678a10": "法則三途上中下十惡三道下中上十善小教四諦",
    "X58n1024_006:0678a11": "十二因緣始教相宗五位百法空宗八十一法終教",
    "X58n1024_006:0678a12": "一心二門頓教一真如性圓教十不可說無盡法門",
    "X58n1024_006:0678a13": "如來十力四無所畏十八不共法等。",
    "X58n1024_006:0678a14": "[0678a14] 九逆順者逆則地獄跋陀增慢婆藪罪者畜生無慈",
    "X58n1024_006:0678a15": "鹿王餓鬼半偈夜叉修羅婆稚騫馱質多羅&#x777A;人有",
    "X58n1024_006:0678a16": "六師十仙央崛屠兒等天有自在無想摩醯首羅二",
    "X58n1024_006:0678a17": "乘六&#x7FA3;比丘始終頓圓梵志尼犍盧迦登伽婆須無",
    "X58n1024_006:0678a18": "厭勝熱婆羅門等佛如提婆達多順則地獄蒙光天",
    "X58n1024_006:0678a19": "子挽火車者畜生菩薩鹿王金獅龍女餓鬼說&#x546A;羅",
    "X58n1024_006:0678a20": "剎啟教面然修羅幻術大力出現好聲人有四眾法",
    "X58n1024_006:0678a21": "眷天有護世釋梵二乘五百羅漢始終頓圓維摩大",
    "X58n1024_006:0678a22": "慧地藏彌勒文殊普賢勢至觀世音等佛如藥師彌",
    "X58n1024_006:0678a23": "陀。",
    "X58n1024_006:0678a24": "[0678a24] 十感應者感則六道同分類生二乘同分初心有學",
    "X58n1024_006:0678b01": "及異分六道凡夫始終頓圓自類根熟初心有學及",
    "X58n1024_006:0678b02": "他類二乘六道如來九界眾生應則六道同事之者",
    "X58n1024_006:0678b03": "及四聖身二乘四果四向菩薩如來始終頓圓三賢",
    "X58n1024_006:0678b04": "十聖五智如來佛有五眼十身。",
    "X58n1024_006:0678b05": "[0678b05] 此十對中初一為總後後漸略初謂如來說能詮之",
    "X58n1024_006:0678b06": "教詮所詮之理則無法不盡法有教理行果行果並",
    "X58n1024_006:0678b07": "在所詮義理中故二就所詮中雖復眾多不出事之",
    "X58n1024_006:0678b08": "與理即性及相無法不攝三理該下八且置勿論就",
    "X58n1024_006:0678b09": "其事中不出境智四智觀於境便有造修之行所成",
    "X58n1024_006:0678b10": "之位五歷位未極總屬因收極則為果六果中多法",
    "X58n1024_006:0678b11": "不出依正七正中所有不出體用體者法報用者應",
    "X58n1024_006:0678b12": "化八用中自有人法不同以法成人以人知法九就",
    "X58n1024_006:0678b13": "於法中逆化順化十就順化中自有感應矣若依後",
    "X58n1024_006:0678b14": "後開一成二則法彌多謂如果分依正為二因亦如",
    "X58n1024_006:0678b15": "之則有四矣隨依正中皆有體用正中體者法報等",
    "X58n1024_006:0678b16": "身用者應化隨宜依中體者法性等剎用者應物隨",
    "X58n1024_006:0678b17": "現果門既爾因門例然則成八矣正體用中自有人",
    "X58n1024_006:0678b18": "法不同依亦如之即成十六矣又於人中逆化順化",
    "X58n1024_006:0678b19": "法亦如之便為三十二矣人之逆順必有感應宜逆",
    "X58n1024_006:0678b20": "化之感則婆須等應之宜順化之感則文殊等應之",
    "X58n1024_006:0678b21": "人感應爾法感應然積為六十四矣如是相望展轉",
    "X58n1024_006:0678b22": "成多然猶約次第辯若依圓融論開合者即成無盡",
    "X58n1024_006:0678b23": "又此十對不唯十界於一界中隨一法上即有此十",
    "X58n1024_006:0678b24": "如一蓮葉或一微塵皆具教等十對相也。",
    "X58n1024_006:0678c01": "[0678c01] 又將此能含十對法中取一教義對具餘九對餘理",
    "X58n1024_006:0678c02": "事等九對亦具餘教義等九對則為百門一一門中",
    "X58n1024_006:0678c03": "各有所含十法界則為千門千門中隨取其一亦具",
    "X58n1024_006:0678c04": "一千則有百萬如一千錢共為緣起一錢為首則具",
    "X58n1024_006:0678c05": "一千餘亦如是即成千千若以所具十對例能具十",
    "X58n1024_006:0678c06": "界則十法界亦成百萬法界華嚴云一念瞋心起百",
    "X58n1024_006:0678c07": "萬障門開一念非瞋心百萬法門就又此百萬門中",
    "X58n1024_006:0678c08": "一一皆有六相圓融如理事對一即具多名理總多",
    "X58n1024_006:0678c09": "即非一名理別互不相違名理同彼此不濫名理異",
    "X58n1024_006:0678c10": "共相成就名理成各住本性名理壞共為一法名事",
    "X58n1024_006:0678c11": "總諸法宛然名事別多種不異名事同各不相同名",
    "X58n1024_006:0678c12": "事異諸緣辦就名事成不離自位名事壞餘教義等",
    "X58n1024_006:0678c13": "九對及十法界具百具千乃至百萬六相例知如此",
    "X58n1024_006:0678c14": "無盡圓融法相皆為三觀所依事體經云若人欲了",
    "X58n1024_006:0678c15": "知三世一切佛應觀法界性一切唯心造。",
    "X58n1024_006:0678c16": "[0678c16] 次明能依觀法門有三重。",
    "X58n1024_006:0678c17": "[0678c17] 第一真空絕相觀者於中略開四句十門。",
    "X58n1024_006:0678c18": "[0678c18] 第一句會色歸空觀復開四門。",
    "X58n1024_006:0678c19": "[0678c19] 一色非斷空門色不即是斷空以色舉體即是真空",
    "X58n1024_006:0678c20": "故。",
    "X58n1024_006:0678c21": "[0678c21] 二色非真空門青等非是真空之理以青黃無體莫",
    "X58n1024_006:0678c22": "不皆空故。",
    "X58n1024_006:0678c23": "[0678c23] 三色空非空門會色歸空空中必無色故。",
    "X58n1024_006:0678c24": "[0678c24] 上三門以法揀情訖。",
    "X58n1024_006:0679a01": "[0679a01] 四色即是空門凡是色法必不異於真空以無性故",
    "X58n1024_006:0679a02": "如色空既爾一切法亦然。",
    "X58n1024_006:0679a03": "[0679a03] 第二句明空即色觀亦有四門。",
    "X58n1024_006:0679a04": "[0679a04] 一空非幻色門斷空不即是色以真空必不異色故",
    "X58n1024_006:0679a05": "二空非實色門真空理非青黃以空必不異青黃故",
    "X58n1024_006:0679a06": "三空非空色門空是所依非能依必與能依作所依",
    "X58n1024_006:0679a07": "故。",
    "X58n1024_006:0679a08": "[0679a08] 上三門亦以法揀情訖。",
    "X58n1024_006:0679a09": "[0679a09] 四空即是色門凡是真空必不異色以是法無我理",
    "X58n1024_006:0679a10": "非斷滅故。",
    "X58n1024_006:0679a11": "[0679a11] 如空色既爾一切法亦然。",
    "X58n1024_006:0679a12": "[0679a12] 第三句空色無礙觀謂色法舉體全是真空色即空",
    "X58n1024_006:0679a13": "而色不盡真空舉體不異色法空即色而空不隱無",
    "X58n1024_006:0679a14": "障無礙為一味法",
    "X58n1024_006:0679a15": "[0679a15] 第四句泯絕無寄觀謂此所觀真空不可言即色不",
    "X58n1024_006:0679a16": "即色即空不即空一切法皆不可此不可語亦不容",
    "X58n1024_006:0679a17": "受&#x9008;絕無寄言解不及以生心動念乖法體故。",
    "X58n1024_006:0679a18": "[0679a18] 前四句中初二句八門皆揀情顯解第三句一門解",
    "X58n1024_006:0679a19": "終趣行第四句一門正成行體由解成行行起解絕。",
    "X58n1024_006:0679a20": "[0679a20] 將前所依十對中取一理事對具此能依觀中十門",
    "X58n1024_006:0679a21": "而彼理事對中又具餘教義等九對各有此十觀門",
    "X58n1024_006:0679a22": "則為百門理事既爾餘教義等九對具百亦然則為",
    "X58n1024_006:0679a23": "千門千門之中隨取其一亦具一千餘亦如是則有",
    "X58n1024_006:0679a24": "百萬一即具多名總相多即非一名別相彼此不違",
    "X58n1024_006:0679b01": "名同相互不相濫名異相共相成辦名成相各居自",
    "X58n1024_006:0679b02": "位名壞相。[0679b02] 此等六相百萬法門皆為真空絕相觀相",
    "X58n1024_006:0679b03": "經云法性本空寂無取亦無見性空即是佛不可得",
    "X58n1024_006:0679b04": "思量。",
    "X58n1024_006:0679b05": "[0679b05] 第二理事無礙觀者但理事鎔融存亡逆順通有十",
    "X58n1024_006:0679b06": "門。",
    "X58n1024_006:0679b07": "[0679b07] 一理遍於事門謂無分限之理全遍有分事中以彼",
    "X58n1024_006:0679b08": "真理不可分故故一一纖塵理皆圓足如一大海全",
    "X58n1024_006:0679b09": "在一小波時而海非小又不妨舉體全遍諸波而海",
    "X58n1024_006:0679b10": "非異故出現云譬如法界遍一切不可見取為一切",
    "X58n1024_006:0679b11": "此明一性全在五性中也又云如來智慧無處不至",
    "X58n1024_006:0679b12": "此明一乘遍於三乘中也又云如來成正覺時於其",
    "X58n1024_006:0679b13": "身中普見一切眾生成正覺乃至普見一切眾生入",
    "X58n1024_006:0679b14": "涅槃皆同一性所謂無性此明理遍同於事故一成",
    "X58n1024_006:0679b15": "一切成也。",
    "X58n1024_006:0679b16": "[0679b16] 二事遍於理門謂有分限之事全同無分之理以事",
    "X58n1024_006:0679b17": "無體還如理故故一一纖塵皆遍法界如一小波全",
    "X58n1024_006:0679b18": "&#x5E00;於大海時而波非大諸波亦各俱時全&#x5E00;而波非",
    "X58n1024_006:0679b19": "一故出現云聲聞與獨覺及諸佛解脫皆依於法界",
    "X58n1024_006:0679b20": "法界無增減此明五性全在一性中也又云無一眾",
    "X58n1024_006:0679b21": "生不具如來智慧此明五乘遍於一乘中也又云譬",
    "X58n1024_006:0679b22": "如&#x8657;空無成無壞菩提亦爾無相非相無一非一此",
    "X58n1024_006:0679b23": "明事遍同於理故說都無所成也。",
    "X58n1024_006:0679b24": "[0679b24] 三依理成事門謂事無別體要因理成以諸緣起皆",
    "X58n1024_006:0679c01": "無自性由無性理事方成故如攬水體成立波相覺",
    "X58n1024_006:0679c02": "林菩薩偈云心如工畫師能畫諸世間五陰悉從生",
    "X58n1024_006:0679c03": "無法而不造覺首菩薩偈云法性本無生示現而有",
    "X58n1024_006:0679c04": "生。",
    "X58n1024_006:0679c05": "[0679c05] 四事能顯理門謂由事攬理成故事&#x8657;而理實以事",
    "X58n1024_006:0679c06": "&#x8657;故能顯實理如波相&#x8657;令水體現夜摩偈云分別",
    "X58n1024_006:0679c07": "此諸蘊其性本空寂空故不可滅此是無生義眾生",
    "X58n1024_006:0679c08": "既如是諸佛亦復然佛及諸佛法自性無所有須彌",
    "X58n1024_006:0679c09": "頂偈云了知一切法自性無所有如是解法性即見",
    "X58n1024_006:0679c10": "盧舍那。",
    "X58n1024_006:0679c11": "[0679c11] 五以理奪事門謂事法既全攬理成則理性現而事",
    "X58n1024_006:0679c12": "相皆盡以離真理外無片事可得故如水奪波波相",
    "X58n1024_006:0679c13": "全盡出現品云設一切眾生於一念中悉成正覺與",
    "X58n1024_006:0679c14": "不成正覺等無有異何以故菩提無相故若無有相",
    "X58n1024_006:0679c15": "則無增減不增不減經云一切愚癡不如實知一法",
    "X58n1024_006:0679c16": "界故起邪見心謂眾生界增眾生界減皆顯平等理",
    "X58n1024_006:0679c17": "性無有高下法也。",
    "X58n1024_006:0679c18": "[0679c18] 六事能隱理門謂真理隨緣而成事法遂令事顯理",
    "X58n1024_006:0680a01": "不顯也以諸事法違於理故如水成波動顯靜隱財",
    "X58n1024_006:0680a02": "首偈云世間所言論一切是分別未曾有一法得入",
    "X58n1024_006:0680a03": "於法性法身經云法身流轉五道名曰眾生。",
    "X58n1024_006:0680a04": "[0680a04] 七真理即事門謂凡是真理必非事外以是法無我",
    "X58n1024_006:0680a05": "理不異色故如水即波舉體皆動須彌偈云觀察於",
    "X58n1024_006:0680a06": "諸法自性無所有如其生滅相但是假名說回向品",
    "X58n1024_006:0680a07": "云法性不違法相又云無有智外如為智所入皆顯",
    "X58n1024_006:0680a08": "理即事故雖空不斷也。",
    "X58n1024_006:0680a09": "[0680a09] 八事法即理門謂緣起事法必無自性無自性故舉",
    "X58n1024_006:0680a10": "體即真如波即水無動而非濕也須彌偈云一切凡",
    "X58n1024_006:0680a11": "夫行莫不速歸盡其性如&#x8657;空故說無有盡回向品",
    "X58n1024_006:0680a12": "云法相不違法性又云無有如外智能證於如皆顯",
    "X58n1024_006:0680a13": "事即理故雖有不常也。",
    "X58n1024_006:0680a14": "[0680a14] 九真理非事門謂即事之理而非是事以真異於妄",
    "X58n1024_006:0680a15": "故所依非能依故實非&#x8657;故如濕非動真實慧偈云",
    "X58n1024_006:0680a16": "於實見真實非實見不實如是究竟解是故名為佛",
    "X58n1024_006:0680a17": "第四回向云於無為界示有為法而不滅壞無為之",
    "X58n1024_006:0680a18": "性。",
    "X58n1024_006:0680a19": "[0680a19] 十事法非理門謂全理之事而恒非理以相異於性",
    "X58n1024_006:0680a20": "故能依非所依故&#x8657;非實故如動非濕慚愧林偈云",
    "X58n1024_006:0680a21": "如色與非色此二不為一如相與無相生死及涅槃",
    "X58n1024_006:0680a22": "分別各不同回向品云於有為界示無為法而不滅",
    "X58n1024_006:0680a23": "壞有為之相。",
    "X58n1024_006:0680a24": "[0680a24] 上之十義同一緣起約理望事有成壞即離約事望",
    "X58n1024_006:0680b01": "理有隱顯一異逆順同時無礙自在一具十為總十",
    "X58n1024_006:0680b02": "非一為別互不違為同各無濫為異眾成就為成住",
    "X58n1024_006:0680b03": "本位為壞。[0680b03] 然上十對皆悉無礙今且約理事以為之",
    "X58n1024_006:0680b04": "顯耳。",
    "X58n1024_006:0680b05": "[0680b05] 又此能依觀中十門取一理遍事門具前所依體中",
    "X58n1024_006:0680b06": "十對而此理遍事中又具餘之事遍理等九門各有",
    "X58n1024_006:0680b07": "前十對法則為百門理遍於事既爾餘之事遍理等",
    "X58n1024_006:0680b08": "九門具百亦然即為千門千中取一亦具一千餘皆",
    "X58n1024_006:0680b09": "亦爾則成百萬一含多是總相多非一是別相各無",
    "X58n1024_006:0680b10": "異是同相不相同是異相共成辦是成相不離位是",
    "X58n1024_006:0680b11": "壞相此諸圓融無盡法門皆為理事無礙觀相經云",
    "X58n1024_006:0680b12": "如金與金色其性無差別法非法亦然體性無有異。",
    "X58n1024_006:0680b13": "[0680b13] 第三周遍含容觀者事如理融遍攝無礙交參自在",
    "X58n1024_006:0680b14": "[0680b14] 略開十門。",
    "X58n1024_006:0680b15": "[0680b15] 一理如事法門謂事法既&#x8657;相無不盡理性真實體",
    "X58n1024_006:0680b16": "無不現此則事無別事即全理為事是故無盡事相",
    "X58n1024_006:0680b17": "即是無盡法界理也遂令法界全體在於一切塵中",
    "X58n1024_006:0680b18": "同時顯現周遍無礙。",
    "X58n1024_006:0680b19": "[0680b19] 二事如真理門謂諸事法與理非異故事隨理而圓",
    "X58n1024_006:0680b20": "遍遂令一塵普遍法界如一微塵既爾一切事法亦",
    "X58n1024_006:0680b21": "然。",
    "X58n1024_006:0680b22": "[0680b22] 三事含理事門謂諸事法與理非一故存本一事而",
    "X58n1024_006:0680b23": "能廣容如一微塵其相不大而能容攝無邊法界剎",
    "X58n1024_006:0680b24": "等諸法如一塵爾諸法亦然。",
    "X58n1024_006:0680c01": "[0680c01] 四通局無礙門(重開第二)謂事與理非一非異令此事法",
    "X58n1024_006:0680c02": "不離一處而全遍十方一切剎塵之內全遍十方一",
    "X58n1024_006:0680c03": "切剎塵之內而不動本位即遠即近即遍即住無障",
    "X58n1024_006:0680c04": "無礙。",
    "X58n1024_006:0680c05": "[0680c05] 五廣狹無礙門(重開第三)謂事與理非異非一令此一塵",
    "X58n1024_006:0680c06": "之事不壞一塵而能廣容十方剎海廣容十方法界",
    "X58n1024_006:0680c07": "而微塵不大即廣即狹即大即小無障無礙。",
    "X58n1024_006:0680c08": "[0680c08] 六遍容無礙門(合前二三四五)謂此一塵望彼一切由普遍",
    "X58n1024_006:0680c09": "即是廣容故此一塵遍彼一切法時還復攝彼一切",
    "X58n1024_006:0680c10": "諸法在一塵內又由廣容即是普遍故此一塵攝彼",
    "X58n1024_006:0680c11": "一切法時還即遍在自一塵內一切法中同時無礙",
    "X58n1024_006:0680c12": "七攝入無礙門(翻第六門)謂此一切望彼一法由入他即",
    "X58n1024_006:0680c13": "是攝他故此一切全入一法中時還攝一法在一切",
    "X58n1024_006:0680c14": "內由攝他即是入他故彼一法攝在一切中時還令",
    "X58n1024_006:0680c15": "一切恒入彼一法內同時無礙。",
    "X58n1024_006:0680c16": "[0680c16] 八交涉無礙門(兼前六七)謂一法望一切有入有攝通有",
    "X58n1024_006:0680c17": "四句第一一攝一切一入一切第二一切攝一一切",
    "X58n1024_006:0680c18": "入一第三一攝一一入一第四一切攝一切一切入",
    "X58n1024_006:0680c19": "一切謂此一法正攝彼一切令彼一切入一中時還",
    "X58n1024_006:0680c20": "即令彼一切攝此一法能令自一入一切中又彼一",
    "X58n1024_006:0680c21": "切正攝此一令此一法入彼一切中時還即令此一",
    "X58n1024_006:0680c22": "法攝彼一切能令彼一切法入此一中初二句攝入",
    "X58n1024_006:0680c23": "隱顯既爾餘後二句攝入亦然能所交涉同時無礙",
    "X58n1024_006:0680c24": "九相在無礙門(翻第八門)謂一切望一法亦有攝有入亦",
    "X58n1024_006:0681a01": "有四句第一攝一入一第二攝一切入一第三攝一",
    "X58n1024_006:0681a02": "入一切第四攝一切入一切謂此一切法正攝餘一",
    "X58n1024_006:0681a03": "法時還令攝餘一之一切入彼一中又彼一法正攝",
    "X58n1024_006:0681a04": "餘一切時還令攝餘一切之一入此一切法中攝一",
    "X58n1024_006:0681a05": "入一攝一切入一切二句既爾餘二句亦然攝入相",
    "X58n1024_006:0681a06": "在同時無礙。",
    "X58n1024_006:0681a07": "[0681a07] 十普融無礙門(近收八九二門遠則通收前九)謂一切及一普皆同",
    "X58n1024_006:0681a08": "時更互相望一一具前兩重四句第一一攝一切一",
    "X58n1024_006:0681a09": "入一切攝一切入一切第二一切攝一一切入一攝",
    "X58n1024_006:0681a10": "一入一第三一攝一一入一攝一切入一第四一切",
    "X58n1024_006:0681a11": "攝一切一切入一切攝一入一切謂此一法正攝餘",
    "X58n1024_006:0681a12": "一切餘一切入此一將入彼一切時還即令彼一切",
    "X58n1024_006:0681a13": "攝餘一餘一入彼一切將入此一法中又此一切法",
    "X58n1024_006:0681a14": "正攝餘一餘一入此一切將入彼一中時還即令彼",
    "X58n1024_006:0681a15": "一法攝餘一切餘一切入彼一將入此一切中初二",
    "X58n1024_006:0681a16": "句既爾後二句亦然同時相應普融無盡。",
    "X58n1024_006:0681a17": "[0681a17] 然上十義展轉相生而成十門理為事本理如事現",
    "X58n1024_006:0681a18": "故有初門事依理起事如理遍故有次門不唯理事",
    "X58n1024_006:0681a19": "相如亦且理含事理事含理事故有三門二中唯遍",
    "X58n1024_006:0681a20": "故有第四不動而遍三中唯包故有第五不大而包",
    "X58n1024_006:0681a21": "二四唯遍三五唯容故有第六亦遍亦容六但以一",
    "X58n1024_006:0681a22": "望多故有第七以多望一六則一能入攝七則多能",
    "X58n1024_006:0681a23": "攝入故有第八一多俱為能入能攝八則俱能故有",
    "X58n1024_006:0681a24": "第九多一俱為所攝所入六七一多互無八九能所",
    "X58n1024_006:0681b01": "各闕故有第十一多相即能所雙融初二門即為總",
    "X58n1024_006:0681b02": "意能成後之八門猶兼理事無礙有此二故得有事",
    "X58n1024_006:0681b03": "事無礙之義屬事事攝。",
    "X58n1024_006:0681b04": "[0681b04] 古德準此十義重開為十玄門一同時具足相應門",
    "X58n1024_006:0681b05": "二廣狹自在無礙門三一多相容不同門四諸法相",
    "X58n1024_006:0681b06": "即自在門五祕密隱顯俱成門六微細相容安立門",
    "X58n1024_006:0681b07": "七因陀羅網境界門八託事顯法生解門九十世隔",
    "X58n1024_006:0681b08": "法異成門十主伴圓明具德門。",
    "X58n1024_006:0681b09": "[0681b09] 第一同時具足相應門者教等十義同時相應成一",
    "X58n1024_006:0681b10": "緣起無有前後始終等別具足自在參而不雜故妙",
    "X58n1024_006:0681b11": "嚴品頌云一切法門無盡海同會一法道場中。",
    "X58n1024_006:0681b12": "[0681b12] 第二廣狹自在無礙門者十對事體或廣或狹於一",
    "X58n1024_006:0681b13": "句中演無邊教至大身剎涉入無內極小塵毛包納",
    "X58n1024_006:0681b14": "無外如是遍容無礙自在七十六摩耶夫人云我身",
    "X58n1024_006:0681b15": "形量雖不逾本然其實已超諸世間量同&#x8657;空悉能",
    "X58n1024_006:0681b16": "容受七十七善財歎樓閣云不動本處而能普詣一",
    "X58n1024_006:0681b17": "切佛剎十住品云金剛圍山數無量悉能安置一毛",
    "X58n1024_006:0681b18": "端又云佛於一一句法中經無量劫說不盡等。",
    "X58n1024_006:0681b19": "[0681b19] 第三一多相容不同門者此上諸義隨一門中即具",
    "X58n1024_006:0681b20": "攝前因果理事一切法門然此一中雖具有多仍一",
    "X58n1024_006:0681b21": "非即是其多耳多中一等準上思之由一與多互為",
    "X58n1024_006:0681b22": "緣起力用交徹遞相涉入故曰相容不壞其相故曰",
    "X58n1024_006:0681b23": "不同餘一一門中皆悉如是故經頌云以一佛土滿",
    "X58n1024_006:0681b24": "十方十方入一亦無餘世界本相亦不壞無比功德",
    "X58n1024_006:0681c01": "故能爾普賢行品云一切世界入一毛道一毛道入",
    "X58n1024_006:0681c02": "一切世界十行品云能於一一三昧中普入無數諸",
    "X58n1024_006:0681c03": "三昧無量無邊諸國土悉令共入一塵中。",
    "X58n1024_006:0681c04": "[0681c04] 第四諸法相即自在門者上十對事一即一切一切",
    "X58n1024_006:0681c05": "即一圓融自在故得十身歷然而相作六位不亂而",
    "X58n1024_006:0681c06": "更收經云初發心菩薩一念之功德深廣無邊際如",
    "X58n1024_006:0681c07": "來分別說窮劫不能盡何況於無邊無量無數劫具",
    "X58n1024_006:0681c08": "足修諸度諸地功德行又云以眾生身作剎身而亦",
    "X58n1024_006:0681c09": "不壞眾生身以剎身作眾生身而亦不壞於剎身不",
    "X58n1024_006:0681c10": "思議法品云諸佛知一切佛語即一佛語十住偈云",
    "X58n1024_006:0681c11": "一即是多多即一文隨於義義隨文如是一切展轉",
    "X58n1024_006:0681c12": "成此不退人應為說。",
    "X58n1024_006:0681c13": "[0681c13] 第五祕密隱顯俱成門者即上十義此全攝彼此顯",
    "X58n1024_006:0681c14": "彼隱彼全攝此彼顯此隱以一攝多一顯多隱以多",
    "X58n1024_006:0681c15": "攝一多顯一隱如是彼此一多攝入隱覆顯了俱時",
    "X58n1024_006:0681c16": "成就不相妨礙祕密自在雖各不同亦不雜亂故云",
    "X58n1024_006:0681c17": "隱顯俱時而成體無前後故云俱成各得其所自在",
    "X58n1024_006:0681c18": "無礙故云祕密經云此方入正受他方三昧起眼根",
    "X58n1024_006:0681c19": "入正受色塵三昧起男子身中入正受女子身中三",
    "X58n1024_006:0681c20": "昧起於一微塵入正受一毛端頭三昧起又云十方",
    "X58n1024_006:0681c21": "世界有緣故往返出入度眾生或見菩薩入正受或",
    "X58n1024_006:0681c22": "見菩薩從定起又云於彼十方世界中念念示現成",
    "X58n1024_006:0681c23": "正覺轉正法輪入涅槃現分舍利度眾生夜摩偈云",
    "X58n1024_006:0681c24": "十方一切處皆謂佛在此或見在人間或見住天宮",
    "X58n1024_006:0682a01": "十定品云或見佛身其量七肘或見佛身其量八肘",
    "X58n1024_006:0682a02": "或見佛身其量九肘乃至或見佛身不可說不可說",
    "X58n1024_006:0682a03": "大千世界量。",
    "X58n1024_006:0682a04": "[0682a04] 第六微細相容安立門者如前十事於一念中具足",
    "X58n1024_006:0682a05": "始終同時別時前後逆順等一切法門於一念中炳",
    "X58n1024_006:0682a06": "然同時齊頭顯現無不明了猶如束箭齊頭顯現耳",
    "X58n1024_006:0682a07": "一能含多法法皆爾故曰相容一多法相不壞不雜",
    "X58n1024_006:0682a08": "故云安立經云菩薩於一念中從兜率天降神母胎",
    "X58n1024_006:0682a09": "乃至流通舍利法住久遠及所被益諸眾生等皆悉",
    "X58n1024_006:0682a10": "顯現又云一毛孔中無量佛剎曠然安住又云於一",
    "X58n1024_006:0682a11": "塵內微細國土悉於中住。",
    "X58n1024_006:0682a12": "[0682a12] 第七因陀羅網境界門者上諸義中體相自在隱顯",
    "X58n1024_006:0682a13": "互現重重無盡如天帝殿珠網覆上一明珠內萬像",
    "X58n1024_006:0682a14": "俱現珠珠皆爾互相現影影復現影而無窮盡十中",
    "X58n1024_006:0682a15": "唯此從喻受名若就法立應名重重映現無盡門經",
    "X58n1024_006:0682a16": "云一切世界廣大無量麤細亂住倒住正住若入若",
    "X58n1024_006:0682a17": "行若去如帝網差別十方無量種種不同現前知見",
    "X58n1024_006:0682a18": "智皆明了第十云諸佛知一切法界中如因陀羅網",
    "X58n1024_006:0682a19": "諸差別事盡無有餘阿僧祇品云於一微細毛端處",
    "X58n1024_006:0682a20": "有不可說諸普賢一切毛端悉亦爾如是乃至遍法",
    "X58n1024_006:0682a21": "界一毛端處所有剎其數無量不可說盡&#x8657;空量諸",
    "X58n1024_006:0682a22": "毛端一一處剎悉如是又云一塵中剎不可說如一",
    "X58n1024_006:0682a23": "一切皆如是此不可說諸佛剎一念碎塵不可說念",
    "X58n1024_006:0682a24": "念所碎悉亦然此塵有剎不可說普賢三昧品云佛",
    "X58n1024_006:0682b01": "身所現一切國土及此國土所有微塵一一塵中有",
    "X58n1024_006:0682b02": "世界海微塵數佛剎一一剎中有世界海微塵數諸",
    "X58n1024_006:0682b03": "佛一一佛前有世界海微塵數普賢菩薩等。",
    "X58n1024_006:0682b04": "[0682b04] 第八託事顯法生解門者前來諸事隨託一種便顯",
    "X58n1024_006:0682b05": "多法即依即正即法即人即理事等一切法門以隨",
    "X58n1024_006:0682b06": "一事即是見於無盡法界法界無盡法亦無盡故隨",
    "X58n1024_006:0682b07": "一事名多法門非是託此別有所表經云從超過三",
    "X58n1024_006:0682b08": "界法甚深方便法無作法門出過諸天供具供佛無",
    "X58n1024_006:0682b09": "著無生善根所生一切寶蓮華雲一切堅固香雲一",
    "X58n1024_006:0682b10": "切清淨莊嚴具雲皆遍法界供養於佛又云彌勒菩",
    "X58n1024_006:0682b11": "薩前詣樓閣彈指出聲其門即開命善財入善財入",
    "X58n1024_006:0682b12": "已見其樓閣廣博無量同於&#x8657;空又見其中有無量",
    "X58n1024_006:0682b13": "百千諸妙樓閣一一嚴飾皆同&#x8657;空不相障礙亦無",
    "X58n1024_006:0682b14": "雜亂善財童子於一處中見一切處一切諸處悉如",
    "X58n1024_006:0682b15": "是見等。",
    "X58n1024_006:0682b16": "[0682b16] 第九十世隔法異成門者此諸雜義&#x5FA7;十世中同時",
    "X58n1024_006:0682b17": "顯現具足別異以法與時不相離故言十世者三世",
    "X58n1024_006:0682b18": "各有過現未來名為九世然此九世迭相即入攝為",
    "X58n1024_006:0682b19": "一念前九為別一念為總總別合論故云十世十世",
    "X58n1024_006:0682b20": "區分名為隔法而互相在即是異成故晉經云過去",
    "X58n1024_006:0682b21": "無量劫安置未來今未來無量劫迴置過去世普賢",
    "X58n1024_006:0682b22": "行云過去中未來未來中現在三世互相見一一皆",
    "X58n1024_006:0682b23": "明了又云無量無數劫解之即一念發心功德品云",
    "X58n1024_006:0682b24": "無量劫即一念一念即無量劫十地品云一劫入多",
    "X58n1024_006:0682c01": "劫多劫入一劫長劫入短劫短劫入長劫等。",
    "X58n1024_006:0682c02": "[0682c02] 等十主伴圓明具德門者前之事體隨舉其一即便",
    "X58n1024_006:0682c03": "為主而居其中餘者為伴周&#x5E00;圍繞由其為唱為隨",
    "X58n1024_006:0682c04": "無雜無礙故云主伴彼此隱顯主伴交輝故云圓明",
    "X58n1024_006:0682c05": "一多攝入連帶緣起故云具德如經中一方為主十",
    "X58n1024_006:0682c06": "方為伴餘方亦爾又現相品佛眉間出勝音菩薩與",
    "X58n1024_006:0682c07": "無量諸眷屬俱出即人眷屬遮那品明法界修多羅",
    "X58n1024_006:0682c08": "以佛剎微塵數修多羅而為眷屬即法眷屬出現品",
    "X58n1024_006:0682c09": "中佛放眉間光明無量百千億光明以為眷屬即光",
    "X58n1024_006:0682c10": "明眷屬故隨一一法中皆有其眷屬也。",
    "X58n1024_006:0682c11": "[0682c11] 今又於前十中取一事法明具十門。",
    "X58n1024_006:0682c12": "[0682c12] 一同時門者如華嚴中一蓮華葉或一微塵即具教",
    "X58n1024_006:0682c13": "等十對同時相應具足圓滿亦具後之九門及彼門",
    "X58n1024_006:0682c14": "中所具教等以是總故華藏頌云華藏世界所有塵",
    "X58n1024_006:0682c15": "一一塵中見法界一塵尚具況一葉耶。",
    "X58n1024_006:0682c16": "[0682c16] 二廣狹門者即彼華葉普周法界而不壞本位以分",
    "X58n1024_006:0682c17": "即無分無分即分廣狹自在無障無礙十定品云有",
    "X58n1024_006:0682c18": "一蓮華盡十方際而又不妨外有可見是故或唯廣",
    "X58n1024_006:0682c19": "無際或分限歷然或即廣即狹或廣狹俱泯或具前",
    "X58n1024_006:0682c20": "四以是解境故或絕前五以是行境故下皆準此然",
    "X58n1024_006:0682c21": "此廣狹亦名純雜義普周法界故純一無二不壞本",
    "X58n1024_006:0682c22": "位則不妨於雜萬行例然。",
    "X58n1024_006:0682c23": "[0682c23] 三相容門者即此華葉舒已遍入一切法中即攝一",
    "X58n1024_006:0682c24": "切令入已內舒攝同時既無障礙是故鎔融或有四",
    "X58n1024_006:0683a01": "句六句思之十定品云微塵數三千大千世界悉入",
    "X58n1024_006:0683a02": "是菩薩身是菩薩身亦入是諸世界離世間品云以",
    "X58n1024_006:0683a03": "一切眾生身入己身無礙用以己身入一切眾生身",
    "X58n1024_006:0683a04": "無礙用等若一與一切對辨則攝入各具四句謂一",
    "X58n1024_006:0683a05": "入一切一入一一切入一一切入一切互攝亦然。",
    "X58n1024_006:0683a06": "[0683a06] 四相即門者此一華葉廢己同他舉體全是彼一切",
    "X58n1024_006:0683a07": "法而恒攝他同己令彼一切即是己體一多相即混",
    "X58n1024_006:0683a08": "無障礙解行境別六句同前。",
    "X58n1024_006:0683a09": "[0683a09] 五隱顯門者華能攝彼則一顯多隱一切攝華則一",
    "X58n1024_006:0683a10": "隱多顯顯顯不俱隱隱不並隱顯顯隱同時無礙全",
    "X58n1024_006:0683a11": "攝俱泯存忘俱成句數同前。",
    "X58n1024_006:0683a12": "[0683a12] 六微細門者此華葉中微細剎等一切諸法炳然齊",
    "X58n1024_006:0683a13": "現。",
    "X58n1024_006:0683a14": "[0683a14] 七羅網門者謂此華葉與一一微塵中各現無邊剎",
    "X58n1024_006:0683a15": "海剎海之中復有微塵彼諸塵內復有剎海如是重",
    "X58n1024_006:0683a16": "重不可窮盡非是心識思量境界。",
    "X58n1024_006:0683a17": "[0683a17] 八託事門者見此華葉即是見於無盡法界經云此",
    "X58n1024_006:0683a18": "花&#x8462;等從無生法忍之所起等。",
    "X58n1024_006:0683a19": "[0683a19] 九異成門者即此一花既具遍一切處亦復該一切",
    "X58n1024_006:0683a20": "時謂三世各三攝為一念故為十世以時無別體依",
    "X58n1024_006:0683a21": "華以立華既無礙時亦如是。",
    "X58n1024_006:0683a22": "[0683a22] 十主伴門者謂此華葉理無孤起必攝無量眷屬圍",
    "X58n1024_006:0683a23": "繞經云此花有十世界微塵數花以為眷屬。",
    "X58n1024_006:0683a24": "[0683a24] 舉花既爾一塵等事亦然事法既爾餘教義等亦然。",
    "X58n1024_006:0683b01": "[0683b01] 斯則十門義極深遠若非譬喻奚能了徹炳然齊現",
    "X58n1024_006:0683b02": "猶彼芥缾具足同時方之流滴一多相入等&#x8657;室之",
    "X58n1024_006:0683b03": "千光隱顯俱成似秋空之片月重重交&#x668E;若帝網之",
    "X58n1024_006:0683b04": "垂珠念念圓融類夕夢之經世法門層疊如雲起於",
    "X58n1024_006:0683b05": "長空主伴遍周例星圍於北極彼此相即像百般之",
    "X58n1024_006:0683b06": "具體依一金廣狹融通比徑尺之鏡影現千里。",
    "X58n1024_006:0683b07": "[0683b07] 所以次第者一同時門以是總故冠於九門之初二",
    "X58n1024_006:0683b08": "別中先辨廣狹門者此是別門之由由前初二門事",
    "X58n1024_006:0683b09": "理相遍故生餘八門且約事如理遍故廣不壞事相",
    "X58n1024_006:0683b10": "故狹故為事事無礙之始三由廣狹無礙所遍有多",
    "X58n1024_006:0683b11": "以己一望彼多故有一多相容相容則二體俱存但",
    "X58n1024_006:0683b12": "力用交徹耳四由此容彼彼便即此由此遍彼此便",
    "X58n1024_006:0683b13": "即彼等故有相即門五由互相攝則互有隱顯謂攝",
    "X58n1024_006:0683b14": "他他可見故有相入門攝他他無體故有相即門攝",
    "X58n1024_006:0683b15": "佛他雖存而不可見故有隱顯門此三皆由相攝而",
    "X58n1024_006:0683b16": "有為門別故相入則如二境互照相即則如波水相",
    "X58n1024_006:0683b17": "收隱顯則如片月相&#x668E;六由此攝他一切齊攝彼攝",
    "X58n1024_006:0683b18": "亦然故有微細相容七由互攝重重故有帝網無盡",
    "X58n1024_006:0683b19": "八由既如常網已隨一即是一切無盡故有託事顯",
    "X58n1024_006:0683b20": "法九由上八門皆是所依所依之法既融次辨能依",
    "X58n1024_006:0683b21": "能依之時亦爾故有十世異成十由法法皆然故隨",
    "X58n1024_006:0683b22": "舉其一即便為主連帶緣起則有伴生故有主伴。",
    "X58n1024_006:0683b23": "[0683b23] 此十玄門同一緣起無礙圓融隨其一門即具一切。",
    "X58n1024_006:0683b24": "[0683b24] △又此十玄準前開立亦有三義一準前一門圓開",
    "X58n1024_006:0683c01": "為十且約事如理門事如於理同時具足多種義門",
    "X58n1024_006:0683c02": "故開同時如理遍應故廣住一故狹開廣狹門一事",
    "X58n1024_006:0683c03": "普容一切有相容門如理廢己同他有相即門事如",
    "X58n1024_006:0683c04": "於理能所隨緣故理隱顯事如於理一切齊攝故開",
    "X58n1024_006:0683c05": "微細事亦攝入重重即帝網門事亦具足無盡即託",
    "X58n1024_006:0683c06": "事門如理該徹十世具十世門如理帶眷屬生具主",
    "X58n1024_006:0683c07": "伴門事如於理一門既爾餘之九門開玄亦然此約",
    "X58n1024_006:0683c08": "十門中義各全具故圓開為十玄也三於前十門或",
    "X58n1024_006:0683c09": "開或合分立為十謂由前三總成諸門事理相如故",
    "X58n1024_006:0683c10": "有廣狹門事如理遍故廣理如事小故狹事含理事",
    "X58n1024_006:0683c11": "故有微細門第四不離一處即遍有相即門五即廣",
    "X58n1024_006:0683c12": "狹門六具相即廣狹二門七開相即相入二門第八",
    "X58n1024_006:0683c13": "交涉互為能所有隱顯門九即因陀羅網門十即同",
    "X58n1024_006:0683c14": "時具足門隨為十首有主伴門顯於時中有十世門",
    "X58n1024_006:0683c15": "諸法皆爾故有託事門此約十門中義有兼具故分",
    "X58n1024_006:0683c16": "立為十玄也三於前十中各開為十初則託事二乃",
    "X58n1024_006:0683c17": "相即三立微細四分十世五還廣狹六為相入七成",
    "X58n1024_006:0683c18": "隱顯八開主伴九屬帝網十是同時此約十門中義",
    "X58n1024_006:0683c19": "自別具故各開為一玄也。",
    "X58n1024_006:0683c20": "[0683c20] 將前能起十觀門中取一理如事門具後所起十重",
    "X58n1024_006:0683c21": "玄門而此理如事中又具餘之事如理等九種觀門",
    "X58n1024_006:0683c22": "每門各有十重玄門則為百門理如事門既爾餘之",
    "X58n1024_006:0683c23": "事如理等九門具百亦然即為千門千門之中隨取",
    "X58n1024_006:0683c24": "其一亦具一千餘皆例爾即為百萬若以能顯十重",
    "X58n1024_006:0684a01": "玄門例前所顯十種觀門亦成百萬又以能依十玄",
    "X58n1024_006:0684a02": "門中取一同時門具餘九門餘廣狹等九門亦具餘",
    "X58n1024_006:0684a03": "同時等九門則為百門一一門中各有所依教義等",
    "X58n1024_006:0684a04": "十對法則為千法門千中取一亦具一千餘皆亦爾",
    "X58n1024_006:0684a05": "則為百萬若以能依門例所依法亦成百萬又以十",
    "X58n1024_006:0684a06": "觀門與十對法互成百萬義例可知一總該一切是",
    "X58n1024_006:0684a07": "總相各別從其類是別相據理皆同成是同相隨緣",
    "X58n1024_006:0684a08": "各異體是異相眾緣和合成是成相壞各歸自位是",
    "X58n1024_006:0684a09": "壞相是故於此圓明顯了則常入法界重重之境。",
    "X58n1024_006:0684a10": "[0684a10] 問有何因緣令此諸法得有如是混融無礙。[0684a10] 答因廣",
    "X58n1024_006:0684a11": "難陳略提十類一唯心所現故二法無定性故三緣",
    "X58n1024_006:0684a12": "起相由故四法性融通故五如幻夢事故六如影像",
    "X58n1024_006:0684a13": "現故七因無限量故八佛果證窮故九深定大用故",
    "X58n1024_006:0684a14": "十神通解脫故。",
    "X58n1024_006:0684a15": "[0684a15] 初唯心所現者一切諸法真心所現如大海水舉體",
    "X58n1024_006:0684a16": "成波以一切法無非一心故大小等相隨心迴轉即",
    "X58n1024_006:0684a17": "入無礙。",
    "X58n1024_006:0684a18": "[0684a18] 二法無定性者既唯心現從緣而生無有定性性相",
    "X58n1024_006:0684a19": "俱離小非定小故能容太&#x8657;而有餘以同大之無外",
    "X58n1024_006:0684a20": "故大非定大故能入小塵而無間以同小之無內故",
    "X58n1024_006:0684a21": "是則等太&#x8657;之微塵含如塵之廣剎有何難哉十住",
    "X58n1024_006:0684a22": "品云金剛圍山數無量悉能安置一毛端欲知至大",
    "X58n1024_006:0684a23": "有小相菩薩以是初發心。[0684a23] △一非定一故能是一切",
    "X58n1024_006:0684a24": "多非定多故能是一邊非定邊故能即中中非定中",
    "X58n1024_006:0684b01": "故能即邊延促靜亂等一一皆然。",
    "X58n1024_006:0684b02": "[0684b02] 三緣起相由者謂大法界中緣起法海義門無量就",
    "X58n1024_006:0684b03": "約圓宗略舉十門以釋前義。",
    "X58n1024_006:0684b04": "[0684b04] 一諸緣各異義謂大緣起中諸緣相望要須體用各",
    "X58n1024_006:0684b05": "別不相雜亂方成緣起若雜亂者失本緣起緣起不",
    "X58n1024_006:0684b06": "成此則諸緣各各守自一位經云多中無一性一亦",
    "X58n1024_006:0684b07": "無有多。",
    "X58n1024_006:0684b08": "[0684b08] 二互遍相資義謂此諸緣要互相遍應方成緣起如",
    "X58n1024_006:0684b09": "一緣遍應多緣各與彼多全為一故此一即具多箇",
    "X58n1024_006:0684b10": "一也若此一緣不具多一即資應不遍不成緣起此",
    "X58n1024_006:0684b11": "則一一各具一切經云知以一故眾知以眾故一。",
    "X58n1024_006:0684b12": "[0684b12] 三俱存無礙義謂凡是一緣要具前二方成緣起以",
    "X58n1024_006:0684b13": "要住自一方能遍應遍應多緣方是一故是故唯一",
    "X58n1024_006:0684b14": "多一自在無礙鎔融有其六句一或舉體全住是唯",
    "X58n1024_006:0684b15": "一也二或舉體遍應是多一也三或俱存四或雙泯",
    "X58n1024_006:0684b16": "五或總合六或全離皆思之可見經云諸法無所依",
    "X58n1024_006:0684b17": "但從和合起。[0684b17] △此上三門總明緣起本法竟。",
    "X58n1024_006:0684b18": "[0684b18] 四異體相入義謂諸門力用遞相依持互形奪故各",
    "X58n1024_006:0684b19": "有全有力全無力義緣起方成如地論云因不生從",
    "X58n1024_006:0684b20": "緣生故緣不生自因生故。[0684b20] △若各唯有力無無力則",
    "X58n1024_006:0684b21": "有多果過一一各生故若各唯無力無有力即有無",
    "X58n1024_006:0684b22": "果過以同非緣俱不生故。[0684b22] △是故緣起要互相依具",
    "X58n1024_006:0684b23": "力無力如闕一緣一切不成餘亦如是。[0684b23] △是故一能",
    "X58n1024_006:0684b24": "持多一是有力能持於多多依於一多是無力潛入",
    "X58n1024_006:0684c01": "一內由一有力必不與多有力俱是故無有一而不",
    "X58n1024_006:0684c02": "攝多也由多無力必不與一無力俱是故無有多而",
    "X58n1024_006:0684c03": "不入一也。[0684c03] △如一持多依既爾多持一依亦然反上",
    "X58n1024_006:0684c04": "思之。[0684c04] △如一望多有依有持全力無力常含多在己",
    "X58n1024_006:0684c05": "中潛入己在多內同時無礙多望於一當知亦爾。[0684c05] △",
    "X58n1024_006:0684c06": "俱存雙泯二句無礙思之。",
    "X58n1024_006:0684c07": "[0684c07] 五異體相即義謂諸緣相望全體形奪有有體無體",
    "X58n1024_006:0684c08": "義緣起方成。[0684c08] △若闕一緣餘不成起故緣義則壞。[0684c08] △",
    "X58n1024_006:0684c09": "得此一緣令一切成起所起成故緣義方立。[0684c09] △是故",
    "X58n1024_006:0684c10": "一緣是能起能成故有體多緣是所起所成故無體",
    "X58n1024_006:0684c11": "由一有體不得與多有體俱多無體必不與一無體",
    "X58n1024_006:0684c12": "俱是故無有不多之一無有不一之多。[0684c12] △一多既爾",
    "X58n1024_006:0684c13": "多一亦然反上思之。[0684c13] △如一望多有有體無體故能",
    "X58n1024_006:0684c14": "攝他同己廢己同他同時無礙多望於一當知亦爾",
    "X58n1024_006:0684c15": "準前思之。[0684c15] △俱存雙泯二句無礙亦思之可見。",
    "X58n1024_006:0684c16": "[0684c16] 六體用雙融義謂諸緣法要力用交涉全體融合方",
    "X58n1024_006:0684c17": "成緣起是故圓通亦有六句一以體無不用故舉體",
    "X58n1024_006:0684c18": "全用則唯有相入無相即義二以用無不體故舉用",
    "X58n1024_006:0685a01": "全體則唯有相即無相入義三歸體之用不礙用全",
    "X58n1024_006:0685a02": "用之體不失體是則無礙雙存亦入亦即自在俱現",
    "X58n1024_006:0685a03": "四全用之體體泯全體之用用亡非即非入圓融一",
    "X58n1024_006:0685a04": "味五合前四句同一緣起無礙俱存六泯前五句絕",
    "X58n1024_006:0685a05": "待離言冥同性海。[0685a05] △此上三門於初異體門中顯義",
    "X58n1024_006:0685a06": "理竟。",
    "X58n1024_006:0685a07": "[0685a07] 七同體相入義謂前一緣所有多一與彼一緣體無",
    "X58n1024_006:0685a08": "別故名為同體。[0685a08] △又由此一緣應多緣故有此多一",
    "X58n1024_006:0685a09": "所應多緣既相即入令此多一亦有即入也。[0685a09] △今且",
    "X58n1024_006:0685a10": "先明相入謂一緣有力能持多一多一無力依彼一",
    "X58n1024_006:0685a11": "緣是故一能攝多多便入一。[0685a11] △一入多攝反上應知。",
    "X58n1024_006:0685a12": "[0685a12] △餘義餘句準前思之。",
    "X58n1024_006:0685a13": "[0685a13] 八同體相即義謂前一緣所具多一亦有有體無體",
    "X58n1024_006:0685a14": "之義故亦相即以多一無體由本一成多即一也由",
    "X58n1024_006:0685a15": "本一有體能作多一令一攝多。[0685a15] △如一有多空既爾",
    "X58n1024_006:0685a16": "多有一空亦然。[0685a16] △餘義餘句並準前思之。",
    "X58n1024_006:0685a17": "[0685a17] 九俱融無礙義謂亦同前體用雙融即入自在亦有",
    "X58n1024_006:0685a18": "六句準前應知。[0685a18] △此上三門於前第二同體門中辨",
    "X58n1024_006:0685a19": "義理竟。",
    "X58n1024_006:0685a20": "[0685a20] 十同異圓滿義謂以前九門總合為一大緣起令多",
    "X58n1024_006:0685a21": "義門同時具足故有同時門由住一遍應故有廣狹",
    "X58n1024_006:0685a22": "自在門由就體就用故有相即相入門由異體相容",
    "X58n1024_006:0685a23": "具微細門異體相即具隱顯門又就用相入為顯令",
    "X58n1024_006:0685a24": "就體相即為隱即顯入隱亦然又由異門即入為顯",
    "X58n1024_006:0685b01": "令同體即入為隱同顯異隱亦然又由異體相入帶",
    "X58n1024_006:0685b02": "同體相入具帝網門由此大緣起即無礙法界故有",
    "X58n1024_006:0685b03": "託事顯法門顯於時中故有十世門相關互攝故有",
    "X58n1024_006:0685b04": "主伴門。[0685b04] △此第十圓滿一門就前第三門中以辨義",
    "X58n1024_006:0685b05": "理。[0685b05] △故知緣起法要具此十義緣方起故闕則不成。",
    "X58n1024_006:0685b06": "[0685b06] △經云菩薩善觀緣起法於一法中解眾多眾多法",
    "X58n1024_006:0685b07": "中解了一等皆其義也。",
    "X58n1024_006:0685b08": "[0685b08] 四法性融通者謂若唯約事則互相礙不可即入若",
    "X58n1024_006:0685b09": "唯約理則唯一味無可即入今則理事融通具斯無",
    "X58n1024_006:0685b10": "礙謂不異理之一事具攝理性時令彼不異理之多",
    "X58n1024_006:0685b11": "事隨所依理皆於一中現若一中攝理不盡則真理",
    "X58n1024_006:0685b12": "有分限失若一中攝理盡多事不隨理現則事在理",
    "X58n1024_006:0685b13": "外失今既一事之中全攝理盡多事豈不一中現也",
    "X58n1024_006:0685b14": "華藏品云華藏世界所有塵一一塵中見法界法界",
    "X58n1024_006:0685b15": "即事法界矣。",
    "X58n1024_006:0685b16": "[0685b16] 斯即總意別亦具十玄門。",
    "X58n1024_006:0685b17": "[0685b17] 一既真理與一切法而共相應攝理無遺即是諸門",
    "X58n1024_006:0685b18": "諸法同時具足。",
    "X58n1024_006:0685b19": "[0685b19] 二事既如理能包亦如理廣遍而不壞狹相故有廣",
    "X58n1024_006:0685b20": "狹純雜無礙門又性常平等故純普攝諸法故雜。",
    "X58n1024_006:0685b21": "[0685b21] 三理既遍在一切多事故令一事隨理遍一切中遍",
    "X58n1024_006:0685b22": "理全在一事則一切隨理在一事中故有一多相容",
    "X58n1024_006:0685b23": "門。",
    "X58n1024_006:0685b24": "[0685b24] 四真理既不離諸法則一事即是真理真理即是一",
    "X58n1024_006:0685c01": "切事故是故此一即彼一切事一切即一反上可知",
    "X58n1024_006:0685c02": "故有相即自在門。",
    "X58n1024_006:0685c03": "[0685c03] 五由真理在事各全非分故正在此時彼說為隱正",
    "X58n1024_006:0685c04": "在彼時此即為隱故有隱顯門。",
    "X58n1024_006:0685c05": "[0685c05] 六真理既普攝諸法帶彼能依之事頓在一中故有",
    "X58n1024_006:0685c06": "微細門。",
    "X58n1024_006:0685c07": "[0685c07] 七此全攝理故能現一切彼全攝理同此頓現此現",
    "X58n1024_006:0685c08": "彼時彼能現所現俱現此中彼現此時此能現所現",
    "X58n1024_006:0685c09": "亦現彼中如是重重無盡故有帝網門以真如畢竟",
    "X58n1024_006:0685c10": "無盡故。",
    "X58n1024_006:0685c11": "[0685c11] 八即事即理故隨舉一事即真法門故有託事門。",
    "X58n1024_006:0685c12": "[0685c12] 九以真如遍在晝夜日月年劫皆全在故在日之時",
    "X58n1024_006:0685c13": "不異在劫故有十世異成門況時因法豈有法融時",
    "X58n1024_006:0685c14": "不融耶。",
    "X58n1024_006:0685c15": "[0685c15] 十此事即理時不礙與餘一切恒共相應故有主伴",
    "X58n1024_006:0685c16": "門。",
    "X58n1024_006:0685c17": "[0685c17] 故一理融通十門具矣。",
    "X58n1024_006:0685c18": "[0685c18] 五如幻夢事者猶如幻師能幻一物以為種種幻種",
    "X58n1024_006:0686a01": "種物以為一物等經云或現須臾作百年等一切諸",
    "X58n1024_006:0686a02": "法業幻所作故一異無礙。[0686a02] △言如夢者如夢中所見",
    "X58n1024_006:0686a03": "廣大未移枕上歷時久遠未經斯須故攝論云處夢",
    "X58n1024_006:0686a04": "謂經年覺乃須臾頃故時雖無量攝在一剎那故知",
    "X58n1024_006:0686a05": "時處等皆如夢自在。",
    "X58n1024_006:0686a06": "[0686a06] 六如影像現者一切萬法略有二義一皆如明鏡含",
    "X58n1024_006:0686a07": "明了性一心所成故二分別所現如影像故由初義",
    "X58n1024_006:0686a08": "故為能現由後義故為所現故一切法互為鏡像如",
    "X58n1024_006:0686a09": "鏡互照而不壞本相經云遠物近物雖皆影現影不",
    "X58n1024_006:0686a10": "隨物而有遠近等。",
    "X58n1024_006:0686a11": "[0686a11] 七因無限量者謂諸佛菩薩昔在因中常修緣起無",
    "X58n1024_006:0686a12": "性等觀大願迴向等稱法界修及餘無量殊勝因故",
    "X58n1024_006:0686a13": "今如所起果具斯無礙。",
    "X58n1024_006:0686a14": "[0686a14] 八佛果證窮者由冥真性得如性用是故一即一切",
    "X58n1024_006:0686a15": "無所障礙經云以一佛土滿十方十方入一亦無餘",
    "X58n1024_006:0686a16": "世界本相亦不壞無比功德故能爾。",
    "X58n1024_006:0686a17": "[0686a17] 九深定大用者謂彼海印定等諸大三昧力故令於",
    "X58n1024_006:0686a18": "小處而現大法無礙自在賢首品云入微塵數諸三",
    "X58n1024_006:0686a19": "昧一一出生塵等定而彼微塵亦不增於一普現難",
    "X58n1024_006:0686a20": "思剎又云眾生形相各不同行業音聲亦無量如是",
    "X58n1024_006:0686a21": "一切皆能現海印三昧威神力等。",
    "X58n1024_006:0686a22": "[0686a22] 十神通解脫者謂由十通及不思議等解脫力故小",
    "X58n1024_006:0686a23": "處現大皆無障疑不思議法品十種解脫中云於一",
    "X58n1024_006:0686a24": "塵中建立三世一切佛法等。",
    "X58n1024_006:0686b01": "[0686b01] 故上十中隨舉一因即能令彼諸法混融無礙自在。",
    "X58n1024_006:0686b02": "[0686b02] △十中前六通約法性為德相因法爾如是後二皆",
    "X58n1024_006:0686b03": "是業用義通因果七約起修義通德相業用八約果",
    "X58n1024_006:0686b04": "德唯是德相故。[0686b04] △問前十玄門於德用中通耶局耶",
    "X58n1024_006:0686b05": "開耶合耶。[0686b05] 答前之十門德相業用通而不局合而不",
    "X58n1024_006:0686b06": "開約佛則用亦德相德上用故約機則相亦稱用令",
    "X58n1024_006:0686b07": "知相故即用之相染淨雙融即相之用能染能淨故",
    "X58n1024_006:0686b08": "相及用不分兩別。",
    "X58n1024_006:0686b09": "[0686b09] 由上十因令前教義等十對具前同時等十門圓融",
    "X58n1024_006:0686b10": "無盡。",
    "X58n1024_006:0686b11": "[0686b11] 此等百萬六相玄門皆為周遍含容觀相經云一中",
    "X58n1024_006:0686b12": "解無量無量中解一了彼互生起當成無所畏。",
    "X58n1024_006:0686b13": "[0686b13] 然此三觀觸處可修如心之生住異滅身之行住坐",
    "X58n1024_006:0686b14": "臥正報生老病死依報成住壞空乃至二時衣食六",
    "X58n1024_006:0686b15": "根緣境一切法中皆可成觀以本不離此法界故。",
    "X58n1024_006:0686b16": "[0686b16] 但漸教人作行布觀頓教人作圓融觀圓教人作無",
    "X58n1024_006:0686b17": "礙觀又初心者行布觀久修者圓融觀後心者無礙",
    "X58n1024_006:0686b18": "觀又根鈍行布觀根利圓融觀根熟無礙觀皆隨機",
    "X58n1024_006:0686b19": "異非法有別。",
    "X58n1024_006:0686b20": "[0686b20] 真空觀成斷現行障成一切智證泯相理實體法界",
    "X58n1024_006:0686b21": "無礙觀成斷種子障成自然智證融相緣起用法界",
    "X58n1024_006:0686b22": "周遍觀成斷習氣障成無礙智證一真無障礙法界。",
    "X58n1024_006:0686b23": "[0686b23] 又依真空觀義而得成立小始二教依無礙觀義而",
    "X58n1024_006:0686b24": "得成立終頓二教依周遍觀義而得成立同別圓教",
    "X58n1024_006:0686c01": "又由小始二教方能詮顯真空觀中所具義理由終",
    "X58n1024_006:0686c02": "頓二教方能詮顯無礙觀中所具義理由同別圓教",
    "X58n1024_006:0686c03": "方能詮顯周遍觀中所具義理是故教觀並行不悖",
    "X58n1024_006:0686c04": "如人目足闕一不可未有無觀而有教者也此如法",
    "X58n1024_006:0686c05": "界觀門及華玄中釋。",
    "X58n1024_006:0686c06": "[0686c06] 所以唯有此五門者三時能依時也儀觀所說法也",
    "X58n1024_006:0686c07": "又十儀化儀也教宗化法也又教宗所稟教也三觀",
    "X58n1024_006:0686c08": "能修觀也如是等義散在藏文今依賢宗諸大部典",
    "X58n1024_006:0686c09": "略錄綱要若能知此則賢家宗旨思過半矣。",
    "X58n1024_006:0686c10": "[0686c10] 欲廣明者當考華嚴圓覺起信玄談疏鈔及教章等",
    "X58n1024_006:0686c11": "餘不繁贅。",
    "X58n1024_006:0686c13": "賢首五教儀卷第六(終)",
    "X58n1024_006:0686c15": "音釋",
    "X58n1024_006:0686c16": "呾[0686c16] (音睢嚼也含味也)。跋陀[0686c16] (具云跋陀婆羅華言賢護)。婆藪[0686c16] (此云天慧亦云廣通高妙",
    "X58n1024_006:0686c17": "斷智剛柔慈悲)。婆稚[0686c17] (此云團圓亦云被縳)。騫馱[0686c17] (具云佉羅騫&#x99C4;此云惡陰亦云廣肩)。質",
    "X58n1024_006:0686c18": "多[0686c18] (具云毗摩質多羅此云淨心亦云種種疑)。羅&#x777A;[0686c18] (此云障持亦云覆礙)。尼犍[0686c18] (此翻離繫",
    "X58n1024_006:0687a01": "出家外道總名)。盧迦[0687a01] (此云世論)。登伽[0687a01] (此云本性)。婆須蜜[0687a01] (此翻世友)。提婆達",
    "X58n1024_006:0687a02": "多[0687a02] (此云天熱亦云天授)。摩耶[0687a02] (唐言大術或云大幻)。舍利[0687a02] (此云身骨堅固亦云靈骨骨分)。",
    "X58n1024_006:0687a03": "肘[0687a03] (音杻臂節也一肘一曰一尺五寸二曰一尺八寸三曰二尺)。迭[0687a03] (音牒遞代互更也)。舒",
    "X58n1024_006:0687a04": "[0687a04] (音書伸也放也)。悖[0687a04] (音倍違背逆也)。贅[0687a04] (音醉附贅&#x80AC;瘤也)。",
    "X58n1024_006:0687a06": "[0687a06] (賢首五教儀第六卷伏願",
    "X58n1024_006:0687a07": "六相十玄門一一開通而不盡三觀四法界重重",
    "X58n1024_006:0687a08": "證入以圓融過現未生生如意已今當事事稱心)。",
    "X58n1024_006:0687a09": "[0687a09] (慈雲觀堂識)",
    "X58n1024_006:0687a13": "No. 1024-E",
    "X58n1024_006:0687a14": " 集刻五教儀緣起",
    "X58n1024_006:0687a16": "[0687a16] 五教儀者。諸佛說法之規矩。歷祖判釋之權衡也。教",
    "X58n1024_006:0687a17": "理智斷。皆出乎此。行位因果。亦不離此。一乘由之而",
    "X58n1024_006:0687a18": "成三覺。大乘由之而階三道。三乘隨之而超三界。人",
    "X58n1024_006:0687a19": "天仗之而越三途。是知捨此無以瑩煜乎自體。去此",
    "X58n1024_006:0687a20": "無以化導乎眾生。外此無以宏揚乎佛教。絕此無以",
    "X58n1024_006:0687a21": "傳持乎祖印。遠此無以津梁夫末世。背此無以救療",
    "X58n1024_006:0687a22": "乎饑時。故此一書。誠法門中之要典也。噫。諸祖教部。",
    "X58n1024_006:0687a23": "卷多義廣。末學驚心。罔知所適。予初參即以為慮。自",
    "X58n1024_006:0687a24": "庚子夏。蒙先師授清涼玄談。遂錄出賢首教儀。誦之。",
    "X58n1024_006:0687b01": "辛丑春。偶於坊閒得賢首五教儀。檢之乃西蜀道閑",
    "X58n1024_006:0687b02": "潛法師本也。亦全依華玄中教儀宗趣義理三門。疏",
    "X58n1024_006:0687b03": "鈔錄成八卷。持呈於先師。師曰。此乃清涼教儀。非賢",
    "X58n1024_006:0687b04": "首教儀也。現具華玄。何勞多此。乃復授以賢首教章。",
    "X58n1024_006:0687b05": "予即錄出分教開宗所詮差別二門。到此始知有賢",
    "X58n1024_006:0687b06": "首宗清涼宗之別。壬寅閒。閱佛祖統紀。謂賢家有教",
    "X58n1024_006:0687b07": "無觀。無斷無證。遂以此說請決先師。師以五教解誚",
    "X58n1024_006:0687b08": "論賢宗未知圓義解三章。開示之。癸卯春。復將賢首",
    "X58n1024_006:0687b09": "清涼二祖判釋時儀。及杜順法界觀。合錄一帙。求證",
    "X58n1024_006:0687b10": "先師。師曰。觀師集四教儀。錄義也。非錄文也。汝今集",
    "X58n1024_006:0687b11": "五教儀。文義雙取。可謂得矣。非昔人單錄華玄單錄",
    "X58n1024_006:0687b12": "教章之可比也。汝再研之。還有無盡妙意得焉。乙巳",
    "X58n1024_006:0687b13": "年。有一同學在蓮居聽唯識。語予。清涼十宗似為錯",
    "X58n1024_006:0687b14": "謬。予未之對。重為考華嚴起信般若行願諸疏。及圭",
    "X58n1024_006:0687b15": "山圓覺廣略鈔高原真唯識量等解。始知清涼立無",
    "X58n1024_006:0687b16": "差忒。但後學膚淺。讀彼不讀此。致多譏刺耳。丙午夏。",
    "X58n1024_006:0687b17": "重治教儀。將三寶章之方便。會入觀中。取禪源詮之",
    "X58n1024_006:0687b18": "辨異。會入宗中。圓覺疏之空性五門。教義章之機益。",
    "X58n1024_006:0687b19": "會玄記之通妨。並會教中。會玄記之出沒三照。指歸",
    "X58n1024_006:0687b20": "中之經時。禪源詮之說意。並會時中。就正於先師。師",
    "X58n1024_006:0687b21": "首肯曰。賢家要旨。今方備矣。較前覺得教觀斗星。時",
    "X58n1024_006:0687b22": "宗眉目。斷證位次猶如鏡像。性相空義似為掌果。丁",
    "X58n1024_006:0687b23": "未。痛師逝。閉戶數載。再四研磨。逐一對會。弗令要義",
    "X58n1024_006:0687b24": "有所遺漏。缺者增之。澀者潤之。倒者次之。&#x8B4C;者正之。",
    "X58n1024_006:0687c01": "復刪出五教儀開蒙一卷。日為常課。庚成春。排五教",
    "X58n1024_006:0687c02": "斷證圖一紙。便人觀&#x89A7;。壬子冬。天溪景&#x6E7B;和尚至。亦",
    "X58n1024_006:0687c03": "以五教儀並開蒙斷證圖請正。和尚合十稱曰。賢首",
    "X58n1024_006:0687c04": "家之得人也。毗盧佛之遣使也。癸丑春。至甲寅冬。棱",
    "X58n1024_006:0687c05": "伽圓談十卷稿成。乙卯秋。脫五教儀六卷稿。兼講一",
    "X58n1024_006:0687c06": "遍。乙卯冬。至戊午夏。出五教儀科注四十八卷。書成",
    "X58n1024_006:0687c07": "矣。未梓。迨己未秋。欲論教儀。諸弟子苦錄不及。改演",
    "X58n1024_006:0687c08": "棱嚴。因而請先募刻。予亦發心未果。偶見雲棲集中",
    "X58n1024_006:0687c09": "有云。工大施微。心力多則功自不朽。遂於九月望旦。",
    "X58n1024_006:0687c10": "立千佛願單。一願一錢。一單十願。時岵&#x66D5;戴先生並",
    "X58n1024_006:0687c11": "大公郎仁長。並加讚善。願領數單。繼而髻中法師。同",
    "X58n1024_006:0687c12": "門諸兄。及餘知識檀護。各各樂助。即於庚申新正刻",
    "X58n1024_006:0687c13": "始。及門中月標指又哲賢啟南詢三人閱。至八月告",
    "X58n1024_006:0687c14": "成。是則纂集此書也。十五六年。募刻此書也。三百餘",
    "X58n1024_006:0687c15": "日。所冀學者。從凡入聖。回小向大。轉權成實。自因至",
    "X58n1024_006:0687c16": "果。生生利生。世世救世。是所願也。果能依此修持。不",
    "X58n1024_006:0687c17": "入毗盧性海。乃至讀一言半句。不解其教。不悟其理。",
    "X58n1024_006:0687c18": "我墮耕犁。受妄語報。倘有見聞。生疑起謗。所招罪報。",
    "X58n1024_006:0687c19": "緣佛法致。願我代受其苦。所植善種。因自發心。願彼",
    "X58n1024_006:0687c20": "早成其果。&#x89A7;者鑒之。將欲流通。詳記集刻之事如此。",
    "X58n1024_006:0687c21": "[0687c21] 時康&#x7188;庚申年仲秋下弦日灌頂行者續法識",
    "X58n1024_006:0688a05": "No. 1024-F",
    "X58n1024_006:0688a06": " 刻賢首五教儀跋",
    "X58n1024_006:0688a08": "[0688a08] 昔世尊正覺始成。十身初滿。即歎曰。奇哉。一切眾生。",
    "X58n1024_006:0688a09": "具有如來智慧德相。但以妄想執著。而不證得。由眾",
    "X58n1024_006:0688a10": "生妄想執著。故如來於無言說中。示其言說。一以暢",
    "X58n1024_006:0688a11": "自本懷。顯人人有此德相。一以機之利鈍不同。教設",
    "X58n1024_006:0688a12": "偏圓。接引有異。自大教東漸。此方分宗判教者不一。",
    "X58n1024_006:0688a13": "唯陳隋時智者大師。以五時八教。判釋一代聖典。尚",
    "X58n1024_006:0688a14": "矣。洎乎有唐賢首祖師起。而以五教判釋之。又盡善",
    "X58n1024_006:0688a15": "也。台賢二宗。並轡海內。然習台者。或以賢家有教無",
    "X58n1024_006:0688a16": "觀譏之。習賢宗者。以五教之名不濫。而觀義自彰。機",
    "X58n1024_006:0688a17": "收盡而理致圓備。吾慈雲法主百亭兄。喟然歎曰。台",
    "X58n1024_006:0688a18": "宗四教。原在大部。後人錄而成集。曰四教儀。使人易",
    "X58n1024_006:0688a19": "曉。吾宗五教。亦在諸部。特未成錄耳。於是味教觀之",
    "X58n1024_006:0688a20": "神髓。脫筌蹄之陋習。集為五教儀。所謂五教之斷證。",
    "X58n1024_006:0688a21": "三時之通別。六宗之揀濫。三觀之圓漸。化儀井井。燦",
    "X58n1024_006:0688a22": "若日星。成一家言。善夫。天溪老人之言曰。毗盧佛之",
    "X58n1024_006:0688a23": "遣汝來者。賢首祖之功臣也。書既成。己未秋。過慈雲",
    "X58n1024_006:0688a24": "訪百兄。出以相&#x770E;。一大藏教。如指諸掌。余因茲有感",
    "X58n1024_006:0688b01": "焉。今海內習賢家之說少者。恨無全書。人難湊泊。縱",
    "X58n1024_006:0688b02": "讀教義章華嚴大鈔。轉增浩歎。此後吾知崇說如雲。",
    "X58n1024_006:0688b03": "宗嗣如雨。端在是矣。何慮妄想不破。十身正覺之不",
    "X58n1024_006:0688b04": "成滿哉。亟勸先以五教儀之六卷付梓。其注四十八",
    "X58n1024_006:0688b05": "卷。以俟續刻。因領募願單。請自隗始。而為之跋。"
}