{
    "T29n1562_049:0616a22": "阿毘達磨順正理論卷第四十九",
    "T29n1562_049:0616a24": "尊者眾賢造",
    "T29n1562_049:0616a25": "三藏法師玄奘奉 詔譯",
    "T29n1562_049:0616a26": "辯隨眠品第五之五",
    "T29n1562_049:0616a27": "[0616a27] 為顯上義復應思擇九十八隨眠中。幾由所",
    "T29n1562_049:0616a28": "緣故隨增。幾由相應故隨增。頌曰。",
    "T29n1562_049:0616a29": " 未斷遍隨眠  於自地一切",
    "T29n1562_049:0616b01": " 非遍於自部  所緣故隨增",
    "T29n1562_049:0616b02": " 非無漏上緣  無攝有違故",
    "T29n1562_049:0616b03": " 隨於相應法  相應故隨增",
    "T29n1562_049:0616b04": "[0616b04] 論曰。遍行隨眠差別有二。謂於自界地他界",
    "T29n1562_049:0616b05": "地遍行。不遍隨眠差別亦二。謂有漏無漏緣。",
    "T29n1562_049:0616b06": "且遍行中自界地者。普於五部自界地法所",
    "T29n1562_049:0616b07": "緣隨增。不遍行中有漏緣者。唯於自部自",
    "T29n1562_049:0616b08": "界地法所緣隨增。不遍行中無漏緣者。及遍",
    "T29n1562_049:0616b09": "行中他界緣者。於所緣境無隨增義。所以者",
    "T29n1562_049:0616b10": "何。彼所緣境非所攝受及相違故。謂若有法",
    "T29n1562_049:0616b11": "為此地中身見及愛攝為己有。可有為此身",
    "T29n1562_049:0616b12": "見愛。地中所有隨眠所緣隨增理。言隨增者。",
    "T29n1562_049:0616b13": "謂諸隨眠於此法中隨住增長。即是隨縛增",
    "T29n1562_049:0616b14": "惛滯義。如衣有潤塵隨住中。如有潤田種",
    "T29n1562_049:0616b15": "子增長。非諸無漏及上地法。為諸下身見",
    "T29n1562_049:0616b16": "愛攝為己有故。緣彼下惑非所緣隨增。以不",
    "T29n1562_049:0616b17": "隨縛增惛滯故。若下地生求上地等。是善法",
    "T29n1562_049:0616b18": "欲非謂染污。為求離染此欲生故。聖道涅槃",
    "T29n1562_049:0616b19": "及上地法。與能緣彼下惑相違。故彼二亦無",
    "T29n1562_049:0616b20": "所緣隨增理。如於炎石足不隨住。如火焰中",
    "T29n1562_049:0616b21": "鵝不增長。此隨眠起親由所依。然正起時兼",
    "T29n1562_049:0616b22": "託彼境。如是已辯所緣隨增。隨何隨眠於",
    "T29n1562_049:0616b23": "相應法。由相應故於彼隨增。所說隨增謂至",
    "T29n1562_049:0616b24": "未斷故。初頌首摽未斷言。由此應知諸緣無",
    "T29n1562_049:0616b25": "漏。他界他煩惱唯相應隨增。諸緣有漏自界",
    "T29n1562_049:0616b26": "地遍具有所緣相應隨增。如何隨眠於相應",
    "T29n1562_049:0616b27": "法。及所緣境有隨增義。先軌[簐-欠+丸]師作如是",
    "T29n1562_049:0616b28": "說。如城邑側有雜穢聚。糞水土等所共合成。",
    "T29n1562_049:0616b29": "於此聚中由糞過失。令水土等亦成不淨。由",
    "T29n1562_049:0616c01": "水等力令糞轉增。更互相依皆甚可惡。如是",
    "T29n1562_049:0616c02": "煩惱相應聚中。由煩惱力染心心所。煩惱由",
    "T29n1562_049:0616c03": "彼勢力轉增。更互相依皆成穢污。此聚相續",
    "T29n1562_049:0616c04": "穢污漸增。亦令隨行生等成染。如&#x732A;犬等居",
    "T29n1562_049:0616c05": "雜穢聚。生極耽樂眠戲其中。糞穢所塗轉增",
    "T29n1562_049:0616c06": "不淨。復由&#x732A;等穢聚漸增。如是所緣自地有",
    "T29n1562_049:0616c07": "漏。由煩惱力有漏義成。彼復有能順煩惱力。",
    "T29n1562_049:0616c08": "令其三品相次漸增。如滑淨人誤墮穢聚。雖",
    "T29n1562_049:0616c09": "觸糞穢而非所增。人亦無能增彼穢聚。如是",
    "T29n1562_049:0616c10": "無漏異界地法。雖有亦被煩惱所緣。而彼相",
    "T29n1562_049:0616c11": "望互無增義。此緣無漏異地隨眠。但由相應",
    "T29n1562_049:0616c12": "有隨增理。有餘於此復作是說。如酒雜毒",
    "T29n1562_049:0616c13": "酷烈轉增。毒勢亦增功能等故。如是有漏與",
    "T29n1562_049:0616c14": "諸煩惱。相助俱增功能等故。如以良藥。置諸",
    "T29n1562_049:0616c15": "毒中。令毒功能有損無益。如是無漏雖被惑",
    "T29n1562_049:0616c16": "緣。令惑功能有損無益。故緣無漏有邪見生。",
    "T29n1562_049:0616c17": "而彼無能斷善根力。亦有至教顯諸隨眠。有",
    "T29n1562_049:0616c18": "無漏緣無隨增理。如契經說苾芻當知。疑食",
    "T29n1562_049:0616c19": "者何。所謂三世於過去世有惑有疑。現在未",
    "T29n1562_049:0616c20": "來說亦如是。無為雖是煩惱所緣非所隨增",
    "T29n1562_049:0616c21": "故此不說。既不說此無漏有為。准此亦應非",
    "T29n1562_049:0616c22": "疑所食。如經總說諸行無常。理實於中唯說",
    "T29n1562_049:0616c23": "有漏法以於後說彼寂為樂。故本論亦言無",
    "T29n1562_049:0616c24": "漏緣煩惱隨增。唯有相應非所緣。去來隨眠",
    "T29n1562_049:0616c25": "有隨增。不應言定有能發得故。若異此者諸",
    "T29n1562_049:0616c26": "異生類。無染心位應離隨眠。然世尊言幼稚",
    "T29n1562_049:0616c27": "童子嬰孩眠病。雖無染欲而有欲貪隨眠隨",
    "T29n1562_049:0616c28": "增。故說隨增乃至未斷。若彼已斷則無所緣",
    "T29n1562_049:0616c29": "相應隨增隨眠。寧有彼猶不失隨眠相故。謂",
    "T29n1562_049:0617a01": "由對治壞其勢力故不隨增。然彼隨眠體相",
    "T29n1562_049:0617a02": "不失。故言猶有。或據曾當有此用故。今雖無",
    "T29n1562_049:0617a03": "用亦號隨眠。如失國王猶存王號。工匠停作",
    "T29n1562_049:0617a04": "其名尚存。上座此中作如是說。隨眠無有相",
    "T29n1562_049:0617a05": "應所緣二隨增義。但有自性於相續中。隨縛",
    "T29n1562_049:0617a06": "不捨為有自體。隨縛相續為有有性無自體",
    "T29n1562_049:0617a07": "耶。彼自答言唯有有性。諸纏可有相應所緣。",
    "T29n1562_049:0617a08": "若爾亦應執有我性及瓶等性。異蘊色等如",
    "T29n1562_049:0617a09": "是僻執宜自隱覆。九十八隨眠中幾不善幾",
    "T29n1562_049:0617a10": "無記。頌曰。",
    "T29n1562_049:0617a11": " 上二界隨眠  及欲身邊見",
    "T29n1562_049:0617a12": " 彼俱癡無記  此餘皆不善",
    "T29n1562_049:0617a13": "[0617a13] 論曰。色無色界一切隨眠。四支五支定所伏",
    "T29n1562_049:0617a14": "故。無有勢力招異熟果故。彼皆是無記性攝。",
    "T29n1562_049:0617a15": "若謂彼能招異熟果。應上二界有非愛受。染",
    "T29n1562_049:0617a16": "招愛受理不成故。然無聖道成無記失。唯有",
    "T29n1562_049:0617a17": "漏法有異熟故。此種類中無異熟者。方可說",
    "T29n1562_049:0617a18": "為無記性故。豈不經言諸聖弟子。若有能入",
    "T29n1562_049:0617a19": "第四靜慮。能捨不善修習善法此亦何失。如",
    "T29n1562_049:0617a20": "契經言諸聖弟子。已證不動心善解脫。具末",
    "T29n1562_049:0617a21": "尼寶能捨不善修習善法。非諸阿羅漢有不",
    "T29n1562_049:0617a22": "善可捨。又已永斷諸不善者。亦許勤修四正",
    "T29n1562_049:0617a23": "斷故。當知皆約厭壞對治。遠分對治說無有",
    "T29n1562_049:0617a24": "失。云何知然以契經說。離諸欲惡不善法故。",
    "T29n1562_049:0617a25": "上座釋言約定位說。彼釋非理欲界亦應如",
    "T29n1562_049:0617a26": "彼說故。欲界亦有善三摩地。應言離欲惡不",
    "T29n1562_049:0617a27": "善法無差別故。又諸異生入初靜慮。亦說離",
    "T29n1562_049:0617a28": "欲惡不善法。非汝所宗諸異生類。有漏相續",
    "T29n1562_049:0617a29": "離諸煩惱。彼許有學法尚有隨眠故。契經既",
    "T29n1562_049:0617b01": "說入初靜慮。離諸欲惡不善法言。故上二界",
    "T29n1562_049:0617b02": "定無不善。若異此者異生現入初靜慮時。應",
    "T29n1562_049:0617b03": "如欲界非離自地惡不善法。又生此界上界",
    "T29n1562_049:0617b04": "煩惱亦容現行。應定位中亦有不離惡不善",
    "T29n1562_049:0617b05": "法。惑所發業能招後有。故知生此容起彼惑。",
    "T29n1562_049:0617b06": "既曾無說彼不離言。由此定知彼釋非理。又",
    "T29n1562_049:0617b07": "言上界煩惱亦應感非愛果如欲界惑。謂如",
    "T29n1562_049:0617b08": "欲界不善煩惱。雖助施等感人天生。然彼非",
    "T29n1562_049:0617b09": "無所招異熟。色無色界煩惱亦然。煩惱功能",
    "T29n1562_049:0617b10": "有差別故。非唯能感苦受異熟。理亦不然欲",
    "T29n1562_049:0617b11": "界中有諸惡趣故。諸處皆同一隨眠故。他化",
    "T29n1562_049:0617b12": "自在煩惱亦能招惡趣果。非色無色有別處",
    "T29n1562_049:0617b13": "所。可受煩惱非愛異熟故。彼應執惡異熟因",
    "T29n1562_049:0617b14": "有無果者。或彼應執上界有受非愛果處。又",
    "T29n1562_049:0617b15": "於欲界人天趣中。有受不善圓滿果義。非色",
    "T29n1562_049:0617b16": "無色可與此同。又如汝宗一切煩惱。雖同不",
    "T29n1562_049:0617b17": "善功能別故。有感苦受有無感能。如是亦應",
    "T29n1562_049:0617b18": "許諸煩惱雖同於境亂倒而緣。而彼功能有",
    "T29n1562_049:0617b19": "差別故。有是無記有是不善。又彼煩惱若不",
    "T29n1562_049:0617b20": "善性。既不許招苦受異熟。許彼能感樂受果",
    "T29n1562_049:0617b21": "耶。不爾。若然應成無記諸有漏業。若不能招",
    "T29n1562_049:0617b22": "愛非愛果。一切皆許是無記性寧獨言非。又",
    "T29n1562_049:0617b23": "言無知性非善巧。一切煩惱彼攝受故。由此",
    "T29n1562_049:0617b24": "皆應是不善者亦不應理。雖彼皆同非善巧",
    "T29n1562_049:0617b25": "性無知攝受。而許其中有差別故。如汝雖許",
    "T29n1562_049:0617b26": "不善性同。而望苦受因非因異。又彼學法應",
    "T29n1562_049:0617b27": "成不善。謂彼自許諸有學法。望不善巧所攝",
    "T29n1562_049:0617b28": "隨眠。亦得名為有隨眠故。又彼不應說諸煩",
    "T29n1562_049:0617b29": "惱。皆非善巧無知攝受。攝受自體理不成故。",
    "T29n1562_049:0617c01": "理無二思同時起故。若謂引生名為攝受。則",
    "T29n1562_049:0617c02": "諸善行應成不善。無明為緣引彼生故。由此",
    "T29n1562_049:0617c03": "不可以彼為因。證色無色廛煩惱是不善。身",
    "T29n1562_049:0617c04": "邊二見及相應癡。欲界繫者。亦無記性顛倒",
    "T29n1562_049:0617c05": "轉故寧非不善。且有身見順善行故。違斷善",
    "T29n1562_049:0617c06": "故定非不善。若謂亦能順不善故應成不善。",
    "T29n1562_049:0617c07": "以身見後一切煩惱容現行故。由此但是有",
    "T29n1562_049:0617c08": "覆無記。非我說彼順善行故即成善性。如何",
    "T29n1562_049:0617c09": "難言順不善故成不善性。如有漏善雖順兩",
    "T29n1562_049:0617c10": "邊不失善性此亦應爾。若謂貪求天上快樂。",
    "T29n1562_049:0617c11": "順福行故應無記者此例不然。即我見力於",
    "T29n1562_049:0617c12": "天快樂起希求故。謂為我當受天快樂。即此",
    "T29n1562_049:0617c13": "為門能造福行。然貪於彼斷善根時。說為強",
    "T29n1562_049:0617c14": "因故是不善。或由我見天愛方行。謂由見我",
    "T29n1562_049:0617c15": "當受天樂。方於彼樂起貪求故。我慢亦隨身",
    "T29n1562_049:0617c16": "見後起。令心高舉故不順修善業。又違親近",
    "T29n1562_049:0617c17": "善友等故。謂由我慢心自舉恃。近善友等皆",
    "T29n1562_049:0617c18": "難得成。邊執見中執斷邊者。計生斷故不違",
    "T29n1562_049:0617c19": "涅槃。順厭離門故非不善。如世尊說若起此",
    "T29n1562_049:0617c20": "見。我於一切皆不忍受。當知此見不順貪欲",
    "T29n1562_049:0617c21": "隨順無貪乃至廣說。又世尊說。於諸外道諸",
    "T29n1562_049:0617c22": "見趣中此見最勝。謂我不有我所亦不有。我",
    "T29n1562_049:0617c23": "當不有我所當不有。又此不畏大怖處故。如",
    "T29n1562_049:0617c24": "契經說愚夫異生無正聞者。有能不畏大可",
    "T29n1562_049:0617c25": "怖處。謂我不有我所亦不有。我當不有。我所",
    "T29n1562_049:0617c26": "當不有而不驚怖。上座於此作如是言。何有",
    "T29n1562_049:0617c27": "如斯下劣邊見能順解脫。以諸有情一切妄",
    "T29n1562_049:0617c28": "見皆入此攝。然我不知有何意趣。執此邊見",
    "T29n1562_049:0617c29": "能順解脫。此見下劣誠如所言。非方便門執",
    "T29n1562_049:0618a01": "生斷故。然此行相。世尊有時為諸苾芻無問",
    "T29n1562_049:0618a02": "自說。或有一類作是思惟。謂我不有我所亦",
    "T29n1562_049:0618a03": "不有。我當不有我所當不有。如是勝解時便",
    "T29n1562_049:0618a04": "斷下分結。故知此見能順解脫。由是應知非",
    "T29n1562_049:0618a05": "不善性。又於如是邊執見中。無非方便中執",
    "T29n1562_049:0618a06": "為方便見。無於下劣執為勝見。無於實有撥",
    "T29n1562_049:0618a07": "為無見。無非我常執我常見。如何乃說以諸",
    "T29n1562_049:0618a08": "有情一切妄見皆入此攝。執常邊見順我見",
    "T29n1562_049:0618a09": "生。是無記理如我見說。然彼未得證真理智。",
    "T29n1562_049:0618a10": "又未承奉達真理師。恒起我能為梯&#x96A5;慢自",
    "T29n1562_049:0618a11": "作是說。然我不知有何意趣。執此邊見能順",
    "T29n1562_049:0618a12": "解脫實如所言。有餘復言。身邊二見生死本",
    "T29n1562_049:0618a13": "故應是不善彼說不然因有三故。一者起因。",
    "T29n1562_049:0618a14": "二者生因。三異熟因。由起因故不越界地。由",
    "T29n1562_049:0618a15": "生因故令得受生。由異熟因故生已受異熟。",
    "T29n1562_049:0618a16": "身邊二見是起生因。非異熟因名生死本。故",
    "T29n1562_049:0618a17": "本論說身見能令三有相續。乃至廣說。然經",
    "T29n1562_049:0618a18": "主言俱生身見是無記性。如禽獸等身見現",
    "T29n1562_049:0618a19": "行。若分別生是不善性。此不應理不能分別",
    "T29n1562_049:0618a20": "而言見攝。見道所斷理不成故。此不應言是",
    "T29n1562_049:0618a21": "修所斷。與無我解正相違故。應知但是修道",
    "T29n1562_049:0618a22": "所斷。不染無記邪智所攝。若不許然有太過",
    "T29n1562_049:0618a23": "失。謂禽獸等前際等中不能分別。亦應得有",
    "T29n1562_049:0618a24": "疑等現行如有身見。色無色界亦有分別煩",
    "T29n1562_049:0618a25": "惱現行應是不善。彼有不善如前已遮。故欲",
    "T29n1562_049:0618a26": "界中身邊二見。唯是有覆無記性攝。餘欲界",
    "T29n1562_049:0618a27": "繫一切隨眠。與上相違皆不善性。此謂欲界",
    "T29n1562_049:0618a28": "顯欲界中上所說餘皆是不善頌。無煩說此",
    "T29n1562_049:0618a29": "餘皆不善故。於上所說不善惑中。有幾能為",
    "T29n1562_049:0618b01": "不善根體。頌曰。",
    "T29n1562_049:0618b02": " 不善根欲界  貪瞋不善癡",
    "T29n1562_049:0618b03": "[0618b03] 論曰。唯欲界繫一切貪瞋。及不善癡不善根",
    "T29n1562_049:0618b04": "攝。如其次第世尊說為貪瞋癡三不善根。體",
    "T29n1562_049:0618b05": "唯不善煩惱為不善法。根名不善根宗義如",
    "T29n1562_049:0618b06": "是。豈不一切已生惡法。皆為後因非唯三種。",
    "T29n1562_049:0618b07": "無越三理以不善根翻對善根而建立故。何",
    "T29n1562_049:0618b08": "緣不建立不慢等善根佛於法中知而建立。",
    "T29n1562_049:0618b09": "有餘師說。五識身中無惡慢等可翻對故。又",
    "T29n1562_049:0618b10": "具五義立不善根。謂通五部。遍依六識。是",
    "T29n1562_049:0618b11": "隨眠性。發惡身語。斷善根時為強加行。慢",
    "T29n1562_049:0618b12": "等不爾非不善根。義准已成故頌不說。如不",
    "T29n1562_049:0618b13": "善惑有不善根。無記惑中有是根不。亦有何",
    "T29n1562_049:0618b14": "謂。頌曰。",
    "T29n1562_049:0618b15": " 無記根有三  無記愛癡慧",
    "T29n1562_049:0618b16": " 非餘二高故  外方立四種",
    "T29n1562_049:0618b17": " 中愛見慢癡  三定皆癡故",
    "T29n1562_049:0618b18": "[0618b18] 論曰。迦濕彌羅國諸毘婆沙師。說無記根亦",
    "T29n1562_049:0618b19": "有三種。謂諸無記愛癡慧三。一切應知無記",
    "T29n1562_049:0618b20": "根攝。慧根通攝有覆無覆。根是因義無覆無",
    "T29n1562_049:0618b21": "記慧。亦能為因故無記根攝。此三有力生諸",
    "T29n1562_049:0618b22": "無記。何緣疑慢非無記根。疑二趣轉慢高",
    "T29n1562_049:0618b23": "轉故。謂疑猶豫二趣動轉。故不立根根堅住",
    "T29n1562_049:0618b24": "故。慢高舉相向上而轉。故不立根根趣下故。",
    "T29n1562_049:0618b25": "世間共見根相如是。隱於土下故名為根。是",
    "T29n1562_049:0618b26": "體下垂上生苗義。此三如彼故亦名根。餘非",
    "T29n1562_049:0618b27": "隨眠惑無勝用。故不立彼為無記根。外方諸",
    "T29n1562_049:0618b28": "師立此有四。謂諸無記愛見慢癡。無記名中",
    "T29n1562_049:0618b29": "遮善惡故。何緣此四立無記根。以諸愚夫修",
    "T29n1562_049:0618c01": "上定者。不過依託愛見慢三。此三皆依無明",
    "T29n1562_049:0618c02": "力轉。故立此四為無記根。彼作是言無覆無",
    "T29n1562_049:0618c03": "記。慧力劣故非無記根。根義必依堅牢立故。",
    "T29n1562_049:0618c04": "由慢力故諸瑜伽師。退失百千殊勝功德。故",
    "T29n1562_049:0618c05": "慢力勝立無記根。此四能生無記染法。上座",
    "T29n1562_049:0618c06": "於此作如是言。無無記根無聖教故。善惡猛",
    "T29n1562_049:0618c07": "利起必由根。無記羸劣不由功用。任運而起",
    "T29n1562_049:0618c08": "何藉根為。無聖教言且為非理。無記煩惱有",
    "T29n1562_049:0618c09": "極成故。謂何緣故少分染起。藉同類根少分",
    "T29n1562_049:0618c10": "不爾。無記染法有同類根。是染法故如不善",
    "T29n1562_049:0618c11": "法。又何定執此無聖教。非彼上座耳所未聞。",
    "T29n1562_049:0618c12": "便可撥言此非聖教。無量聖教皆已滅沒。上",
    "T29n1562_049:0618c13": "座不聞豈非聖教。然於古昔諸大論師。皆共",
    "T29n1562_049:0618c14": "詳論無說根義。故知必有聖教明文摽以總",
    "T29n1562_049:0618c15": "名無別名數。由斯諍論或四或三。又聖教中",
    "T29n1562_049:0618c16": "處處說有記無記法。又處處說記無記法從",
    "T29n1562_049:0618c17": "根而生。有處亦依有記根上。方便建立無記",
    "T29n1562_049:0618c18": "根名。故不應言此無聖教。又羸劣法轉應計",
    "T29n1562_049:0618c19": "為由根力生非猛利者。是故非彼所立理趣。",
    "T29n1562_049:0618c20": "能遮我等立無記根。諸契經中說有十四諸",
    "T29n1562_049:0618c21": "無記事。彼為同此非善不善名無記耶。不爾。",
    "T29n1562_049:0618c22": "云何應捨置故。謂問記論總有四種其四者",
    "T29n1562_049:0618c23": "何。頌曰。",
    "T29n1562_049:0618c24": " 應一向分別  反詰捨置記",
    "T29n1562_049:0618c25": " 如死生殊勝  我蘊一異等",
    "T29n1562_049:0618c26": "[0618c26] 論曰。等言為攝有約異門。且問四者。一應",
    "T29n1562_049:0618c27": "一向記。二應分別記。三應反詰記。四應捨置",
    "T29n1562_049:0618c28": "記。此四如次如有問者。問死生勝劣一異",
    "T29n1562_049:0618c29": "等。記有四者。謂答四問。若作是問。一切生者",
    "T29n1562_049:0619a01": "皆當死耶。應一向記。一切生者皆定當死。若",
    "T29n1562_049:0619a02": "作是問。一切死者皆當生耶。應分別記。有煩",
    "T29n1562_049:0619a03": "惱者死已當生。無煩惱者死已不生。若作是",
    "T29n1562_049:0619a04": "問。人為勝劣。應反詰記。為何所方為方諸天",
    "T29n1562_049:0619a05": "為方惡趣。若言方天應記人劣。若言方惡應",
    "T29n1562_049:0619a06": "記人勝。若作是問。蘊與有情為一為異。應捨",
    "T29n1562_049:0619a07": "置記有情無實故。一異性不成如馬角等利",
    "T29n1562_049:0619a08": "鈍等性。有作是說。彼第二問不應分別應一",
    "T29n1562_049:0619a09": "向記。謂問死者皆當生耶。此應一向記言",
    "T29n1562_049:0619a10": "不爾。設彼復問誰當生耶。應一向記有煩惱",
    "T29n1562_049:0619a11": "者。或彼復問誰不當生應一向記無煩惱者",
    "T29n1562_049:0619a12": "彼第三問不應反詰。應一向記謂問人趣為",
    "T29n1562_049:0619a13": "勝劣耶。應一向記亦勝亦劣所待異故。如有",
    "T29n1562_049:0619a14": "問識為果因耶。應一向記亦果亦因所待異",
    "T29n1562_049:0619a15": "故。彼第四問既全不記。蘊與有情若異若一",
    "T29n1562_049:0619a16": "不應名記。豈不如彼生聞梵志問世尊言。喬",
    "T29n1562_049:0619a17": "答摩氏我有親愛先已命終。今欲為其施所",
    "T29n1562_049:0619a18": "信食。彼為得此所施食耶。世尊告言。此非一",
    "T29n1562_049:0619a19": "向。若汝親愛生於如是餓鬼族中有得此食。",
    "T29n1562_049:0619a20": "既許彼是應分別記。此中亦問一切死者皆",
    "T29n1562_049:0619a21": "當生耶。於此亦應不一向記。應為分別有煩",
    "T29n1562_049:0619a22": "惱者生非無煩惱者。如何此非應分別記。一",
    "T29n1562_049:0619a23": "向為問非一向答。此與經說文義既同。俱應",
    "T29n1562_049:0619a24": "名為應一向記。或應俱名應分別記理所逼",
    "T29n1562_049:0619a25": "故。必應許同於人趣中。差別問故應差別",
    "T29n1562_049:0619a26": "記。謂有問言人趣為勝。此應反詰汝何所方。",
    "T29n1562_049:0619a27": "問劣亦應如是反詰。若雙問者應一向記亦",
    "T29n1562_049:0619a28": "勝亦劣。非於此中勝劣雙問。但隨問一說",
    "T29n1562_049:0619a29": "一。為聲意顯別問。為勝為劣故此問成應反",
    "T29n1562_049:0619b01": "詰記。應捨置中難定非有。問記四種經所說",
    "T29n1562_049:0619b02": "故。不爾問記應但說三。若爾何緣經列四處。",
    "T29n1562_049:0619b03": "前三有記第四無耶。不記問者意所問故。若",
    "T29n1562_049:0619b04": "爾何故亦立記名以說。此中如所應故謂此",
    "T29n1562_049:0619b05": "亦說應捨置言。應置問中應言應置。若作餘",
    "T29n1562_049:0619b06": "語記便不成。此中如何說有四問。誰言於此",
    "T29n1562_049:0619b07": "問有四耶。以問唯一相無別故。但約四記",
    "T29n1562_049:0619b08": "顯問有殊。是故說為四應記。問何謂問相。有",
    "T29n1562_049:0619b09": "作是說。依二無遮是謂問相。此非問相。是扇",
    "T29n1562_049:0619b10": "帙略所造論中所說疑相。實問相者謂有相",
    "T29n1562_049:0619b11": "違或無相違。為欲了達所未了義。有所陳請",
    "T29n1562_049:0619b12": "設無陳請但依二義隨觀遮一。有所躊躇未能",
    "T29n1562_049:0619b13": "決了是名疑相。以實問相蘊在心中。對法諸",
    "T29n1562_049:0619b14": "師安立問記。一向記者。若有問言行無常耶。",
    "T29n1562_049:0619b15": "應一向記。分別記者。若有直心請言願尊為",
    "T29n1562_049:0619b16": "我說法。應為分別法有眾多。謂去來今欲說",
    "T29n1562_049:0619b17": "何者。若言為我說過去法。應復分別過去法",
    "T29n1562_049:0619b18": "中亦有眾多色乃至識。若請說色應分別言。",
    "T29n1562_049:0619b19": "色中有三善惡無記。若請說善應分別言。善",
    "T29n1562_049:0619b20": "中有七謂離殺生廣說乃至離雜穢語。若彼",
    "T29n1562_049:0619b21": "復請說離殺生。應分別言。此有三種。謂無",
    "T29n1562_049:0619b22": "貪瞋癡三善根所發。若彼請說無貪發者。應",
    "T29n1562_049:0619b23": "分別言。此復有二。謂表無表欲說何者。如",
    "T29n1562_049:0619b24": "是分別至究竟時。便令問者了所問義。故此",
    "T29n1562_049:0619b25": "分別記相即成。由此已遮有作是難。於分別",
    "T29n1562_049:0619b26": "後既更無容有餘記言不應成記。以即分別",
    "T29n1562_049:0619b27": "說為記故。謂分別時問者自了所欲問義。分",
    "T29n1562_049:0619b28": "別終時已能影顯所記義故。由是分別記相",
    "T29n1562_049:0619b29": "得成。未分別時彼未能解。分別已解故名為",
    "T29n1562_049:0619c01": "記。此於能記立以記名。然於此中置訖埵者。",
    "T29n1562_049:0619c02": "唯為顯後不離前義。如世間說度山至河。非",
    "T29n1562_049:0619c03": "此為明山前河後。但欲令解非離度山有至",
    "T29n1562_049:0619c04": "河義。置訖埵緣如是此中。要有分別方成記",
    "T29n1562_049:0619c05": "義。非離分別故唯為顯後不離前。非為顯成",
    "T29n1562_049:0619c06": "前後別義。反詰記者。若有諂心請言。願尊為",
    "T29n1562_049:0619c07": "我說法。應反詰彼法有眾多。欲說何者不應",
    "T29n1562_049:0619c08": "分別。過去未來現在等異。所以然者。記者知",
    "T29n1562_049:0619c09": "其心懷諂曲求非故。問不應為彼分別諸法。",
    "T29n1562_049:0619c10": "但應反詰令默然住。或令自記無便求非。",
    "T29n1562_049:0619c11": "反詰終時已能影顯所說義故。由是亦應許",
    "T29n1562_049:0619c12": "此反詰即名為記。由反詰言記被問故。有作",
    "T29n1562_049:0619c13": "是難此記亦不成詰。後無容有餘記言故。問",
    "T29n1562_049:0619c14": "俱不與問相相應。請言願尊為我說法。此不",
    "T29n1562_049:0619c15": "成問但應名請。此中前難應准前遮。然此與",
    "T29n1562_049:0619c16": "前有差別者。謂若反詰令彼自然。有正解生",
    "T29n1562_049:0619c17": "方得名記。如契經說我還問汝。如汝所忍應",
    "T29n1562_049:0619c18": "如實答。又如經說。汝意云何。色為無常為",
    "T29n1562_049:0619c19": "是常等。非佛於此自為分別。但由反詰令彼",
    "T29n1562_049:0619c20": "自解。豈不此中名佛為記。若能記者默無所",
    "T29n1562_049:0619c21": "言。令他解生名最勝記。又此中說反詰記者。",
    "T29n1562_049:0619c22": "有以反詰為記方便。如是應知依二義釋反",
    "T29n1562_049:0619c23": "詰記名。一由反詰即名為記。二由反詰為方",
    "T29n1562_049:0619c24": "便已方記彼問。問與問相不相應者。此亦非",
    "T29n1562_049:0619c25": "理。依二無遮得問相名。非我許故汝雖許爾",
    "T29n1562_049:0619c26": "然自違宗。敘彼宗中當顯違理。有雖不以二",
    "T29n1562_049:0619c27": "道為依而但希望知諸道相。作如是問為我",
    "T29n1562_049:0619c28": "說道。此豈不是問於道相。此依何二言無所",
    "T29n1562_049:0619c29": "遮。故汝所言唯能顯己憎他善說愛自妄計",
    "T29n1562_049:0620a01": "豈由此故能破我宗。又彼云何安立問記。彼",
    "T29n1562_049:0620a02": "亦少分採取正宗。兼率己情作如是說。若問",
    "T29n1562_049:0620a03": "諸行常無常耶。應一向記言皆是無常性。問",
    "T29n1562_049:0620a04": "有兩向謂常無常。然於記中唯有一向。如是",
    "T29n1562_049:0620a05": "一切皆應准知。如是名為應一向記。應分別",
    "T29n1562_049:0620a06": "記者。如生聞梵志問世尊言。喬答摩氏我有",
    "T29n1562_049:0620a07": "親愛先已命終。今欲為其施所信食。彼為得",
    "T29n1562_049:0620a08": "此所施食耶。世尊告言。此非一向趣有五種。",
    "T29n1562_049:0620a09": "謂那落迦傍生餓鬼天人別故。若汝親愛生",
    "T29n1562_049:0620a10": "地獄中。爾時唯應食地獄食。汝所施食彼不",
    "T29n1562_049:0620a11": "能受廣說乃至。若生人中爾時唯應食人中",
    "T29n1562_049:0620a12": "食。汝所施食亦不能受。然有處所名餓鬼族。",
    "T29n1562_049:0620a13": "若汝親愛生彼族中。則能受汝所施飲食。若",
    "T29n1562_049:0620a14": "據我宗如是所問。應分別記理實無違。然據",
    "T29n1562_049:0620a15": "汝宗如是所問。應一向記不應分別。進退推",
    "T29n1562_049:0620a16": "徵如前已辨。應反詰記者。彼謂若問我常",
    "T29n1562_049:0620a17": "無常耶。應反詰言。依何我問若依色我乃至",
    "T29n1562_049:0620a18": "識。我應答無常若有問我有耶無耶。應反詰",
    "T29n1562_049:0620a19": "言依何我問。若言依彼十二處中隨一我問。",
    "T29n1562_049:0620a20": "應答言有。若依餘問應答言無。今謂此中反",
    "T29n1562_049:0620a21": "詰非理。且初問我常無常耶。應一向答是無",
    "T29n1562_049:0620a22": "常性。以唯於蘊執有我故。諸蘊唯是無常性",
    "T29n1562_049:0620a23": "故。以契經說。苾芻當知世間沙門婆羅門等。",
    "T29n1562_049:0620a24": "諸有執我等隨觀見一切。唯於五取蘊起。無",
    "T29n1562_049:0620a25": "容更有第二記故。應一向記不應反詰。設",
    "T29n1562_049:0620a26": "彼答言不依色我乃至識我。當如何記離蘊",
    "T29n1562_049:0620a27": "必無起我見者所問非理。當如何記以不應",
    "T29n1562_049:0620a28": "記非常無常。亦不可言我是常性。必無如是",
    "T29n1562_049:0620a29": "種類蘊故。離蘊必無起我見故。由此定是應",
    "T29n1562_049:0620b01": "一向記第二問我有耶無耶。亦不應反詰。汝",
    "T29n1562_049:0620b02": "依何我問。以諸我見必定唯於十二處中隨",
    "T29n1562_049:0620b03": "一處起。離此無容有我見故。唯應一向答言",
    "T29n1562_049:0620b04": "是有。然於此中容可反詰。汝向所問我有無",
    "T29n1562_049:0620b05": "者。為問常我為無常耶。若問無常應記言有。",
    "T29n1562_049:0620b06": "彼於取蘊說我聲故。若問常我應記言。無諸",
    "T29n1562_049:0620b07": "取蘊中皆無常故。如是理趣聖教所顯。故拊",
    "T29n1562_049:0620b08": "掌喻契經中說。苾芻尋伺我我是何。佛知其",
    "T29n1562_049:0620b09": "心廣為摽釋十八界已。告言苾芻。汝等若謂",
    "T29n1562_049:0620b10": "此法是我。當言此我無常無恒廣說乃至。苾",
    "T29n1562_049:0620b11": "芻汝等意謂此眼為常無常。白言大德。是無",
    "T29n1562_049:0620b12": "常性。既是無常為苦非苦。白言大德。亦是",
    "T29n1562_049:0620b13": "苦性。既無常苦即變易法為有。多聞諸聖",
    "T29n1562_049:0620b14": "弟子於此執有我我所耶。苾芻白言。不爾大",
    "T29n1562_049:0620b15": "德。此中意說若執無常法為無常。我應言我",
    "T29n1562_049:0620b16": "是有。若執眼等諸無常法。以為常我應言我",
    "T29n1562_049:0620b17": "無。又離如斯眼等法外。無別少分常住之法",
    "T29n1562_049:0620b18": "可計為我。故常我無。由此餘經亦作是說。所",
    "T29n1562_049:0620b19": "有諸行皆空無常。無恒無住無不變易。亦復",
    "T29n1562_049:0620b20": "空無我我所性。又前說我無常無恒。不可保",
    "T29n1562_049:0620b21": "信有變易法。餘處復說苾芻。汝今亦生亦老",
    "T29n1562_049:0620b22": "乃至廣說。此等意顯常住我空。無常不空故",
    "T29n1562_049:0620b23": "作是說。如上所引經說。世尊反詰苾芻。汝",
    "T29n1562_049:0620b24": "等意謂此眼等界無常無常。以此為問於後",
    "T29n1562_049:0620b25": "方記無常常我是有是無。又閻莫迦西膩迦",
    "T29n1562_049:0620b26": "等契經亦說。反詰苾芻諸蘊常無常記我為",
    "T29n1562_049:0620b27": "無有。以此准彼理亦應然。謂於此中有作是",
    "T29n1562_049:0620b28": "問。我體為有為是無耶。應反詰言。所問我",
    "T29n1562_049:0620b29": "者為問常我為無常耶。若問無常應記言有。",
    "T29n1562_049:0620c01": "若問常我應記言無。故彼所言皆不應理。應",
    "T29n1562_049:0620c02": "捨置者。彼謂苾芻問世尊言。大德應說過去",
    "T29n1562_049:0620c03": "諸劫其數有幾。佛告苾芻。過去諸劫數有爾",
    "T29n1562_049:0620c04": "所不易可說。此中苾芻不知劫數故以問佛",
    "T29n1562_049:0620c05": "世尊。答彼過去劫數不可了知。如應捨置而",
    "T29n1562_049:0620c06": "為記別。是故說此名應捨置。此中何有依二",
    "T29n1562_049:0620c07": "無遮。而汝於斯許有問相。世尊未說有何未",
    "T29n1562_049:0620c08": "遮。可說為問世尊說已。有何所遮可說為記。",
    "T29n1562_049:0620c09": "苾芻先問由總不知。世尊說已仍未了達。於",
    "T29n1562_049:0620c10": "此有可問記二相。而汝亦許成問記耶。及契",
    "T29n1562_049:0620c11": "經言有四問記。然彼自說即由此因。列四名",
    "T29n1562_049:0620c12": "中前三有記。唯於第四不說記聲。若爾何緣",
    "T29n1562_049:0620c13": "先作是解如應捨置而為記別。豈不前後自",
    "T29n1562_049:0620c14": "互相違。若隨應置而為記者。應許第四亦有",
    "T29n1562_049:0620c15": "記聲。若謂此中無記相故。於列名處不說記",
    "T29n1562_049:0620c16": "聲。如何復言隨應捨置。而為記別故。自相",
    "T29n1562_049:0620c17": "違。又於他宗不應設難。既全不記蘊與有情。",
    "T29n1562_049:0620c18": "若異若一不應名記。是故彼宗極為惡立。諸",
    "T29n1562_049:0620c19": "問記相前釋可依。"
}