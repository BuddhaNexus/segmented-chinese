{
    "T10n0279_050:0262a12": "大方廣佛華嚴經卷第五十",
    "T10n0279_050:0262a14": "于闐國三藏實叉難陀奉 制譯",
    "T10n0279_050:0262a15": "如來出現品第三十七之一",
    "T10n0279_050:0262a16": "[0262a16] 爾時，世尊從眉間白毫相中放大光明，名：如",
    "T10n0279_050:0262a17": "來出現，無量百千億那由他阿僧祇光明以",
    "T10n0279_050:0262a18": "為眷屬。其光普照十方盡虛空法界一切世",
    "T10n0279_050:0262a19": "界，右遶十匝，顯現如來無量自在，覺悟無數",
    "T10n0279_050:0262a20": "諸菩薩眾，震動一切十方世界，除滅一切諸",
    "T10n0279_050:0262a21": "惡道苦，映蔽一切諸魔宮殿，顯示一切諸佛",
    "T10n0279_050:0262a22": "如來坐菩提座成等正覺及以一切道場眾",
    "T10n0279_050:0262a23": "會；作是事已，而來右遶菩薩眾會，入如來性",
    "T10n0279_050:0262a24": "起妙德菩薩頂。時，此道場一切大眾身心踊",
    "T10n0279_050:0262a25": "躍，生大歡喜，作如是念：「甚奇希有！今者如",
    "T10n0279_050:0262a26": "來放大光明，必當演說甚深大法。」[0262a26] 爾時，如來",
    "T10n0279_050:0262a27": "性起妙德菩薩於蓮華座上，偏袒右肩，右跽",
    "T10n0279_050:0262a28": "合掌，一心向佛而說頌言：",
    "T10n0279_050:0262a29": "「正覺功德大智出，  普達境界到彼岸，",
    "T10n0279_050:0262b01": " 等於三世諸如來，  是故我今恭敬禮。",
    "T10n0279_050:0262b02": " 已昇無相境界岸，  而現妙相莊嚴身，",
    "T10n0279_050:0262b03": " 放於離垢千光明，  破魔軍眾咸令盡。",
    "T10n0279_050:0262b04": " 十方所有諸世界，  悉能震動無有餘，",
    "T10n0279_050:0262b05": " 未曾恐怖一眾生，  善逝威神力如是。",
    "T10n0279_050:0262b06": " 虛空法界性平等，  已能如是而安住，",
    "T10n0279_050:0262b07": " 一切含生無數量，  咸令滅惡除眾垢。",
    "T10n0279_050:0262b08": " 苦行勤勞無數劫，  成就最上菩提道，",
    "T10n0279_050:0262b09": " 於諸境界智無礙，  與一切佛同其性。",
    "T10n0279_050:0262b10": " 導師放此大光明，  震動十方諸世界，",
    "T10n0279_050:0262b11": " 已現無量神通力，  而復還來入我身。",
    "T10n0279_050:0262b12": " 決定法中能善學，  無量菩薩皆來集，",
    "T10n0279_050:0262b13": " 令我發起問法心，  是故我今請法王。",
    "T10n0279_050:0262b14": " 今此眾會皆清淨，  善能度脫諸世間，",
    "T10n0279_050:0262b15": " 智慧無邊無染著，  如是賢勝咸來集。",
    "T10n0279_050:0262b16": " 利益世間尊導師，  智慧精進皆無量，",
    "T10n0279_050:0262b17": " 今以光明照大眾，  令我問於無上法。",
    "T10n0279_050:0262b18": " 誰於大仙深境界，  而能真實具開演？",
    "T10n0279_050:0262b19": " 誰是如來法長子？  世間尊導願顯示！」",
    "T10n0279_050:0262b20": "[0262b20] 爾時，如來即於口中放大光明，名：無礙無畏，",
    "T10n0279_050:0262b21": "百千億阿僧祇光明以為眷屬。普照十方盡",
    "T10n0279_050:0262b22": "虛空等法界一切世界，右遶十匝，顯現如來",
    "T10n0279_050:0262b23": "種種自在，開悟無量諸菩薩眾，震動一切十",
    "T10n0279_050:0262b24": "方世界，除滅一切諸惡道苦，映蔽一切諸魔",
    "T10n0279_050:0262b25": "宮殿，顯示一切諸佛如來坐菩提座成等正",
    "T10n0279_050:0262b26": "覺及以一切道場眾會；作是事已，而來右遶",
    "T10n0279_050:0262b27": "菩薩眾會，入普賢菩薩摩訶薩口。其光入已，",
    "T10n0279_050:0262b28": "普賢菩薩身及師子座，過於本時及諸菩薩",
    "T10n0279_050:0262b29": "身座百倍，唯除如來師子之座。",
    "T10n0279_050:0262c01": "[0262c01] 爾時，如來性起妙德菩薩問普賢菩薩摩訶",
    "T10n0279_050:0262c02": "薩言：「佛子！佛所示現廣大神變，令諸菩薩",
    "T10n0279_050:0262c03": "皆生歡喜，不可思議，世莫能知，是何瑞相？」普",
    "T10n0279_050:0262c04": "賢菩薩摩訶薩言：「佛子！我於往昔見諸如來、",
    "T10n0279_050:0262c05": "應、正等覺示現如是廣大神變，即說如來出",
    "T10n0279_050:0262c06": "現法門。如我惟忖，今現此相，當說其法。」說是",
    "T10n0279_050:0262c07": "語時，一切大地悉皆震動，出生無量問法光",
    "T10n0279_050:0262c08": "明。[0262c08] 時，性起妙德菩薩問普賢菩薩言：「佛子！菩",
    "T10n0279_050:0262c09": "薩摩訶薩應云何知諸佛如來、應、正等覺出",
    "T10n0279_050:0262c10": "現之法？願為我說！佛子！此諸無量百千億那",
    "T10n0279_050:0262c11": "由他菩薩眾會，皆久修淨業，念慧成就，到於",
    "T10n0279_050:0262c12": "究竟大莊嚴岸，具一切佛威儀之行，正念諸",
    "T10n0279_050:0262c13": "佛未曾忘失，大悲觀察一切眾生，決定了知",
    "T10n0279_050:0262c14": "諸大菩薩神通境界，已得諸佛神力所加，能",
    "T10n0279_050:0262c15": "受一切如來妙法；具如是等無量功德，皆已",
    "T10n0279_050:0262c16": "來集。佛子！汝已曾於無量百千億那由他佛",
    "T10n0279_050:0262c17": "所承事供養，成就菩薩最上妙行，於三昧門",
    "T10n0279_050:0262c18": "皆得自在，入一切佛祕密之處，知諸佛法，斷",
    "T10n0279_050:0262c19": "眾疑惑，為諸如來神力所加，知眾生根，隨其",
    "T10n0279_050:0262c20": "所樂為說真實解脫之法，隨順佛智演說佛",
    "T10n0279_050:0262c21": "法到於彼岸，有如是等無量功德。善哉佛子！",
    "T10n0279_050:0262c22": "願說如來、應、正等覺出現之法，身相、言音、心",
    "T10n0279_050:0262c23": "意境界，所行之行，成道轉法，乃至示現入",
    "T10n0279_050:0262c24": "般涅槃，見聞親近所生善根；如是等事，願皆",
    "T10n0279_050:0262c25": "為說！」[0262c25] 時，如來性起妙德菩薩欲重明此義，向",
    "T10n0279_050:0262c26": "普賢菩薩而說頌曰：",
    "T10n0279_050:0262c27": "「善哉無礙大智慧，  善覺無邊平等境，",
    "T10n0279_050:0262c28": " 願說無量佛所行，  佛子聞已皆欣慶！",
    "T10n0279_050:0262c29": " 菩薩云何隨順入，  諸佛如來出興世？",
    "T10n0279_050:0263a01": " 云何身語心境界？  及所行處願皆說！",
    "T10n0279_050:0263a02": " 云何諸佛成正覺？  云何如來轉法輪？",
    "T10n0279_050:0263a03": " 云何善逝般涅槃？  大眾聞已心歡喜。",
    "T10n0279_050:0263a04": " 若有見佛大法王，  親近增長諸善根，",
    "T10n0279_050:0263a05": " 願說彼諸功德藏，  眾生見已何所獲？",
    "T10n0279_050:0263a06": " 若有得聞如來名，  若現在世若涅槃，",
    "T10n0279_050:0263a07": " 於彼福藏生深信，  有何等利願宣說！",
    "T10n0279_050:0263a08": " 此諸菩薩皆合掌，  瞻仰如來仁及我，",
    "T10n0279_050:0263a09": " 大功德海之境界，  淨眾生者願為說！",
    "T10n0279_050:0263a10": " 願以因緣及譬諭，  演說妙法相應義，",
    "T10n0279_050:0263a11": " 眾生聞已發大心，  疑盡智淨如虛空。",
    "T10n0279_050:0263a12": " 如遍一切國土中，  諸佛所現莊嚴身，",
    "T10n0279_050:0263a13": " 願以妙音及因諭，  示佛菩提亦如彼。",
    "T10n0279_050:0263a14": " 十方千萬諸佛土，  億那由他無量劫，",
    "T10n0279_050:0263a15": " 如今所集菩薩眾，  於彼一切悉難見。",
    "T10n0279_050:0263a16": " 此諸菩薩咸恭敬，  於微妙義生渴仰，",
    "T10n0279_050:0263a17": " 願以淨心具開演，  如來出現廣大法！」",
    "T10n0279_050:0263a18": "[0263a18] 爾時，普賢菩薩摩訶薩告如來性起妙德等",
    "T10n0279_050:0263a19": "諸菩薩大眾言：[0263a19] 「佛子！此處不可思議，所謂",
    "T10n0279_050:0263a20": "如來、應、正等覺以無量法而得出現。何以故？",
    "T10n0279_050:0263a21": "非以一緣，非以一事，如來出現而得成就；以",
    "T10n0279_050:0263a22": "十無量百千阿僧祇事而得成就。何等為十？",
    "T10n0279_050:0263a23": "所謂：過去無量攝受一切眾生菩提心所成",
    "T10n0279_050:0263a24": "故，過去無量清淨殊勝志樂所成故，過去無",
    "T10n0279_050:0263a25": "量救護一切眾生大慈大悲所成故，過去無",
    "T10n0279_050:0263a26": "量相續行願所成故，過去無量修諸福智",
    "T10n0279_050:0263a27": "心無厭足所成故，過去無量供養諸佛教化",
    "T10n0279_050:0263a28": "眾生所成故，過去無量智慧方便清淨道所",
    "T10n0279_050:0263a29": "成故，過去無量清淨功德藏所成故，過去無",
    "T10n0279_050:0263b01": "量莊嚴道智所成故，過去無量通達法義",
    "T10n0279_050:0263b02": "所成故。佛子！如是無量阿僧祇法門圓滿，成",
    "T10n0279_050:0263b03": "於如來。佛子！譬如三千大千世界，非以一緣，",
    "T10n0279_050:0263b04": "非以一事，而得成就，以無量緣、無量事，方乃",
    "T10n0279_050:0263b05": "得成。所謂：興布大雲，降&#x9714;大雨，四種風輪相",
    "T10n0279_050:0263b06": "續為依。其四者何？一名：能持，能持大水故；二",
    "T10n0279_050:0263b07": "名：能消，能消大水故；三名：建立，建立一切",
    "T10n0279_050:0263b08": "諸處所故；四名：莊嚴，莊嚴分布咸善巧故。如是",
    "T10n0279_050:0263b09": "皆由眾生共業及諸菩薩善根所起，令於其",
    "T10n0279_050:0263b10": "中一切眾生各隨所宜而得受用。佛子！如是",
    "T10n0279_050:0263b11": "等無量因緣乃成三千大千世界，法性如是，",
    "T10n0279_050:0263b12": "無有生者，無有作者，無有知者，無有成者，然",
    "T10n0279_050:0263b13": "彼世界而得成就。如來出現亦復如是，非以",
    "T10n0279_050:0263b14": "一緣，非以一事，而得成就；以無量因緣，無量",
    "T10n0279_050:0263b15": "事相，乃得成就。所謂：曾於過去佛所聽聞受",
    "T10n0279_050:0263b16": "持大法雲雨，因此能起如來四種大智風輪。",
    "T10n0279_050:0263b17": "何等為四？一者念持不忘陀羅尼大智風輪，",
    "T10n0279_050:0263b18": "能持一切如來大法雲雨故；二者出生止觀",
    "T10n0279_050:0263b19": "大智風輪，能消竭一切煩惱故；三者善巧迴",
    "T10n0279_050:0263b20": "向大智風輪，能成就一切善根故；四者出生",
    "T10n0279_050:0263b21": "離垢差別莊嚴大智風輪，令過去所化一切",
    "T10n0279_050:0263b22": "眾生善根清淨，成就如來無漏善根力故。如",
    "T10n0279_050:0263b23": "來如是成等正覺，法性如是，無生無作而得",
    "T10n0279_050:0263b24": "成就。佛子！是為如來、應、正等覺出現第一相，",
    "T10n0279_050:0263b25": "菩薩摩訶薩應如是知。[0263b25] 「復次，佛子！譬如三千",
    "T10n0279_050:0263b26": "大千世界將欲成時，大雲降雨，名曰：洪&#x9714;，一",
    "T10n0279_050:0263b27": "切方處所不能受、所不能持，唯除大千界將",
    "T10n0279_050:0263b28": "欲成時。佛子！如來、應、正等覺亦復如是，興大",
    "T10n0279_050:0263b29": "法雲，雨大法雨，名：成就如來出現，一切二乘",
    "T10n0279_050:0263c01": "心志狹劣所不能受、所不能持，唯除諸大菩",
    "T10n0279_050:0263c02": "薩心相續力。佛子！是為如來、應、正等覺出現",
    "T10n0279_050:0263c03": "第二相，菩薩摩訶薩應如是知。[0263c03] 「復次，佛子！譬",
    "T10n0279_050:0263c04": "如眾生以業力故，大雲降雨，來無所從，去無",
    "T10n0279_050:0263c05": "所至。如來、應、正等覺亦復如是，以諸菩薩善",
    "T10n0279_050:0263c06": "根力故，興大法雲，雨大法雨，亦無所從來，無",
    "T10n0279_050:0263c07": "所至去。佛子！是為如來、應、正等覺出現第三",
    "T10n0279_050:0263c08": "相，菩薩摩訶薩應如是知。[0263c08] 「復次，佛子！譬如大",
    "T10n0279_050:0263c09": "雲降&#x9714;大雨，大千世界一切眾生，無能知數，",
    "T10n0279_050:0263c10": "若欲算計，徒令發狂；唯大千世界主——摩醯首",
    "T10n0279_050:0263c11": "羅，以過去所修善根力故，乃至一滴無不明",
    "T10n0279_050:0263c12": "了。佛子！如來、應、正等覺亦復如是，興大法雲，",
    "T10n0279_050:0263c13": "雨大法雨，一切眾生、聲聞、獨覺所不能知，若",
    "T10n0279_050:0263c14": "欲思量，心必狂亂；唯除一切世間主——菩薩摩",
    "T10n0279_050:0263c15": "訶薩，以過去所修覺慧力故，乃至一文一句，",
    "T10n0279_050:0263c16": "入眾生心，無不明了。佛子！是為如來、應、正等",
    "T10n0279_050:0263c17": "覺出現第四相，菩薩摩訶薩應如是知。[0263c17] 「復次，",
    "T10n0279_050:0263c18": "佛子！譬如大雲降雨之時，有大雲雨，名為：能",
    "T10n0279_050:0263c19": "滅，能滅火災；有大雲雨，名為：能起，能起大",
    "T10n0279_050:0263c20": "水；有大雲雨，名為：能止，能止大水；有大雲",
    "T10n0279_050:0263c21": "雨，名為：能成，能成一切摩尼諸寶；有大雲雨，",
    "T10n0279_050:0263c22": "名為：分別，分別三千大千世界。佛子！如來出",
    "T10n0279_050:0263c23": "現亦復如是，興大法雲，雨大法雨，有大法",
    "T10n0279_050:0263c24": "雨，名為：能滅，能滅一切眾生煩惱；有大法雨，",
    "T10n0279_050:0263c25": "名為：能起，能起一切眾生善根；有大法雨，名",
    "T10n0279_050:0263c26": "為：能止，能止一切眾生見惑；有大法雨，名為：",
    "T10n0279_050:0263c27": "能成，能成一切智慧法寶；有大法雨，名為：分",
    "T10n0279_050:0263c28": "別，分別一切眾生心樂。佛子！是為如來、應、正",
    "T10n0279_050:0263c29": "等覺出現第五相，菩薩摩訶薩應如是知。[0263c29] 「復",
    "T10n0279_050:0264a01": "次，佛子！譬如大雲雨一味水，隨其所雨，無量",
    "T10n0279_050:0264a02": "差別。如來出現亦復如是，雨於大悲一味法",
    "T10n0279_050:0264a03": "水，隨宜說法，無量差別。佛子！是為如來、應、正",
    "T10n0279_050:0264a04": "等覺出現第六相，菩薩摩訶薩應如是知。[0264a04] 「復",
    "T10n0279_050:0264a05": "次，佛子！譬如三千大千世界初始成時，先成",
    "T10n0279_050:0264a06": "色界諸天宮殿，次成欲界諸天宮殿，次成於",
    "T10n0279_050:0264a07": "人及餘眾生諸所住處。佛子！如來出現亦復",
    "T10n0279_050:0264a08": "如是，先起菩薩諸行智慧，次起緣覺諸行智",
    "T10n0279_050:0264a09": "慧，次起聲聞善根諸行智慧，次起其餘眾生",
    "T10n0279_050:0264a10": "有為善根諸行智慧。佛子！譬如大雲雨一味",
    "T10n0279_050:0264a11": "水，隨諸眾生善根異故，所起宮殿種種不",
    "T10n0279_050:0264a12": "同。如來大悲一味法雨，隨眾生器而有差",
    "T10n0279_050:0264a13": "別。佛子！是為如來、應、正等覺出現第七相，菩",
    "T10n0279_050:0264a14": "薩摩訶薩應如是知。[0264a14] 「復次，佛子！譬如世界初",
    "T10n0279_050:0264a15": "欲成時，有大水生，遍滿三千大千世界；生大",
    "T10n0279_050:0264a16": "蓮華，名：如來出現功德寶莊嚴，遍覆水上，光",
    "T10n0279_050:0264a17": "照十方一切世界。時，摩醯首羅、淨居天等見",
    "T10n0279_050:0264a18": "是華已，即決定知於此劫中有爾所佛出興",
    "T10n0279_050:0264a19": "于世。佛子！爾時，其中有風輪起，名：善淨光",
    "T10n0279_050:0264a20": "明，能成色界諸天宮殿。有風輪起，名：淨光莊",
    "T10n0279_050:0264a21": "嚴，能成欲界諸天宮殿。有風輪起，名：堅密無",
    "T10n0279_050:0264a22": "能壞，能成大小諸輪圍山及金剛山。有風輪",
    "T10n0279_050:0264a23": "起，名：勝高，能成須彌山王。有風輪起，名：不",
    "T10n0279_050:0264a24": "動，能成十大山王。何等為十？所謂：佉陀羅",
    "T10n0279_050:0264a25": "山、仙人山、伏魔山、大伏魔山、持雙山、尼民",
    "T10n0279_050:0264a26": "陀羅山、目真&#x96A3;陀山、摩訶目真&#x96A3;陀山、香山、",
    "T10n0279_050:0264a27": "雪山。有風輪起，名為：安住，能成大地。有風輪",
    "T10n0279_050:0264a28": "起，名為：莊嚴，能成地天宮殿、龍宮殿、乾闥婆",
    "T10n0279_050:0264a29": "宮殿。有風輪起，名：無盡藏，能成三千大千世",
    "T10n0279_050:0264b01": "界一切大海。有風輪起，名：普光明藏，能成",
    "T10n0279_050:0264b02": "三千大千世界諸摩尼寶。有風輪起，名：堅固",
    "T10n0279_050:0264b03": "根，能成一切諸如意樹。佛子！大雲所雨一味",
    "T10n0279_050:0264b04": "之水，無有分別；以眾生善根不同故，風輪不",
    "T10n0279_050:0264b05": "同；風輪差別故，世界差別。佛子！如來出現",
    "T10n0279_050:0264b06": "亦復如是，具足一切善根功德，放於無上大",
    "T10n0279_050:0264b07": "智光明，名：不斷如來種不思議智，普照十方",
    "T10n0279_050:0264b08": "一切世界，與諸菩薩一切如來灌頂之記：當",
    "T10n0279_050:0264b09": "成正覺出興於世。佛子！如來出現復有無",
    "T10n0279_050:0264b10": "上大智光明，名：清淨離垢，能成如來無漏無",
    "T10n0279_050:0264b11": "盡智。復有無上大智光明，名：普照，能成如來",
    "T10n0279_050:0264b12": "普入法界不思議智。復有無上大智光明，名：",
    "T10n0279_050:0264b13": "持佛種性，能成如來不傾動力。復有無上大",
    "T10n0279_050:0264b14": "智光明，名：&#x9008;出無能壞，能成如來無畏無壞",
    "T10n0279_050:0264b15": "智。復有無上大智光明，名：一切神通，能成如",
    "T10n0279_050:0264b16": "來諸不共法、一切智智。復有無上大智光明，",
    "T10n0279_050:0264b17": "名：出生變化，能成如來令見聞親近所生善",
    "T10n0279_050:0264b18": "根不失壞智。復有無上大智光明，名：普隨順，",
    "T10n0279_050:0264b19": "能成如來無盡福德智慧之身，為一切眾生",
    "T10n0279_050:0264b20": "而作饒益。復有無上大智光明，名：不可究竟，",
    "T10n0279_050:0264b21": "能成如來甚深妙智，隨所開悟，令三寶種永",
    "T10n0279_050:0264b22": "不斷絕。復有無上大智光明，名：種種莊嚴，能",
    "T10n0279_050:0264b23": "成如來相好嚴身，令一切眾生皆生歡喜。復",
    "T10n0279_050:0264b24": "有無上大智光明，名：不可壞，能成如來法界、",
    "T10n0279_050:0264b25": "虛空界等殊勝壽命無有窮盡。佛子！如來大",
    "T10n0279_050:0264b26": "悲一味之水無有分別，以諸眾生欲樂不",
    "T10n0279_050:0264b27": "同、根性各別，而起種種大智風輪，令諸菩薩",
    "T10n0279_050:0264b28": "成就如來出現之法。佛子！一切如來同一體",
    "T10n0279_050:0264b29": "性，大智輪中出生種種智慧光明。佛子！汝等",
    "T10n0279_050:0264c01": "應知，如來於一解脫味出生無量不可思議",
    "T10n0279_050:0264c02": "種種功德，眾生念言：『此是如來神力所造。』佛",
    "T10n0279_050:0264c03": "子！此非如來神力所造。佛子！乃至一菩薩，",
    "T10n0279_050:0264c04": "不於佛所曾種善根，能得如來少分智慧，無",
    "T10n0279_050:0264c05": "有是處。但以諸佛威德力故，令諸眾生具佛",
    "T10n0279_050:0264c06": "功德，而佛如來無有分別，無成無壞，無有作",
    "T10n0279_050:0264c07": "者，亦無作法。佛子！是為如來、應、正等覺出現",
    "T10n0279_050:0264c08": "第八相，菩薩摩訶薩應如是知。[0264c08] 「復次，佛子！如",
    "T10n0279_050:0264c09": "依虛空起四風輪，能持水輪。何等為四？一名：",
    "T10n0279_050:0264c10": "安住，二名：常住，三名：究竟，四名：堅固。此四風",
    "T10n0279_050:0264c11": "輪能持水輪，水輪能持大地令不散壞。是故",
    "T10n0279_050:0264c12": "說：地輪依水輪，水輪依風輪，風輪依虛空，虛",
    "T10n0279_050:0264c13": "空無所依。雖無所依，能令三千大千世界而",
    "T10n0279_050:0264c14": "得安住。佛子！如來出現亦復如是，依無礙慧",
    "T10n0279_050:0264c15": "光明起佛四種大智風輪，能持一切眾生善",
    "T10n0279_050:0264c16": "根。何等為四？所謂：普攝眾生皆令歡喜大智",
    "T10n0279_050:0264c17": "風輪，建立正法令諸眾生皆生愛樂大智風",
    "T10n0279_050:0264c18": "輪，守護一切眾生善根大智風輪，具一切方",
    "T10n0279_050:0264c19": "便通達無漏界大智風輪。是為四。佛子！諸佛",
    "T10n0279_050:0264c20": "世尊，大慈救護一切眾生，大悲度脫一切眾",
    "T10n0279_050:0264c21": "生，大慈大悲普遍饒益。然大慈大悲依大方",
    "T10n0279_050:0264c22": "便善巧，大方便善巧依如來出現，如來出現",
    "T10n0279_050:0264c23": "依無礙慧光明，無礙慧光明無有所依。佛子！",
    "T10n0279_050:0264c24": "是為如來、應、正等覺出現第九相，菩薩摩訶",
    "T10n0279_050:0264c25": "薩應如是知。[0264c25] 「復次，佛子！譬如三千大千世界",
    "T10n0279_050:0264c26": "既成就已，饒益無量種種眾生。所謂：水族眾",
    "T10n0279_050:0264c27": "生得水饒益，陸地眾生得地饒益，宮殿眾",
    "T10n0279_050:0264c28": "生得宮殿饒益，虛空眾生得虛空饒益。如",
    "T10n0279_050:0264c29": "來出現亦復如是，種種饒益無量眾生。所謂：",
    "T10n0279_050:0265a01": "見佛生歡喜者，得歡喜益；住淨戒者，得淨戒",
    "T10n0279_050:0265a02": "益；住諸禪定及無量者，得聖出世大神通益；",
    "T10n0279_050:0265a03": "住法門光明者，得因果不壞益；住無所有光",
    "T10n0279_050:0265a04": "明者，得一切法不壞益。是故說言：『如來出現，",
    "T10n0279_050:0265a05": "饒益一切無量眾生。』佛子！是為如來、應、正等",
    "T10n0279_050:0265a06": "覺出現第十相，菩薩摩訶薩應如是知。[0265a06] 「佛子！",
    "T10n0279_050:0265a07": "菩薩摩訶薩知如來出現，則知無量；知成就",
    "T10n0279_050:0265a08": "無量行故，則知廣大；知周遍十方故，則知無",
    "T10n0279_050:0265a09": "來去；知離生住滅故，則知無行、無所行；知離",
    "T10n0279_050:0265a10": "心、意、識故，則知無身；知如虛空故，則知平等；",
    "T10n0279_050:0265a11": "知一切眾生皆無我故，則知無盡；知遍一切",
    "T10n0279_050:0265a12": "剎無有盡故，則知無退；知盡後際無斷絕",
    "T10n0279_050:0265a13": "故，則知無壞；知如來智無有對故，則知無",
    "T10n0279_050:0265a14": "二；知平等觀察為、無為故，則知一切眾生皆",
    "T10n0279_050:0265a15": "得饒益，本願迴向自在滿足故。」[0265a15] 爾時，普賢菩",
    "T10n0279_050:0265a16": "薩摩訶薩欲重明此義而說頌言：",
    "T10n0279_050:0265a17": "「十力大雄最無上，  譬如虛空無等等，",
    "T10n0279_050:0265a18": " 境界廣大不可量，  功德第一超世間。",
    "T10n0279_050:0265a19": " 十力功德無邊量，  心意思量所不及，",
    "T10n0279_050:0265a20": " 人中師子一法門，  眾生億劫莫能知。",
    "T10n0279_050:0265a21": " 十方國土碎為塵，  或有算計知其數；",
    "T10n0279_050:0265a22": " 如來一毛功德量，  千萬億劫無能說。",
    "T10n0279_050:0265a23": " 如人持尺量虛空，  復有隨行計其數，",
    "T10n0279_050:0265a24": " 虛空邊際不可得，  如來境界亦如是。",
    "T10n0279_050:0265a25": " 或有能於剎那頃，  悉知三世眾生心，",
    "T10n0279_050:0265a26": " 設經眾生數等劫，  不能知佛一念性。",
    "T10n0279_050:0265a27": " 譬如法界遍一切，  不可見取為一切；",
    "T10n0279_050:0265a28": " 十力境界亦復然，  遍於一切非一切。",
    "T10n0279_050:0265a29": " 真如離妄恒寂靜，  無生無滅普周遍；",
    "T10n0279_050:0265b01": " 諸佛境界亦復然，  體性平等不增減。",
    "T10n0279_050:0265b02": " 譬如實際而非際，  普在三世亦非普；",
    "T10n0279_050:0265b03": " 導師境界亦如是，  遍於三世皆無礙。",
    "T10n0279_050:0265b04": " 法性無作無變易，  猶如虛空本清淨；",
    "T10n0279_050:0265b05": " 諸佛性淨亦如是，  本性非性離有無。",
    "T10n0279_050:0265b06": " 法性不在於言論，  無說離說恒寂滅；",
    "T10n0279_050:0265b07": " 十力境界性亦然，  一切文辭莫能辯。",
    "T10n0279_050:0265b08": " 了知諸法性寂滅，  如鳥飛空無有&#x8FF9;，",
    "T10n0279_050:0265b09": " 以本願力現色身，  令見如來大神變。",
    "T10n0279_050:0265b10": " 若有欲知佛境界，  當淨其意如虛空，",
    "T10n0279_050:0265b11": " 遠離妄想及諸取，  令心所向皆無礙。",
    "T10n0279_050:0265b12": " 是故佛子應善聽，  我以少譬明佛境，",
    "T10n0279_050:0265b13": " 十力功德不可量，  為悟眾生今略說。",
    "T10n0279_050:0265b14": " 導師所現於身業，  語業心業諸境界，",
    "T10n0279_050:0265b15": " 轉妙法輪般涅槃，  一切善根我今說。",
    "T10n0279_050:0265b16": " 譬如世界初安立，  非一因緣而可成，",
    "T10n0279_050:0265b17": " 無量方便諸因緣，  成此三千大千界。",
    "T10n0279_050:0265b18": " 如來出現亦如是，  無量功德乃得成，",
    "T10n0279_050:0265b19": " 剎塵心念尚可知，  十力生因莫能測。",
    "T10n0279_050:0265b20": " 譬如劫初雲澍雨，  而起四種大風輪，",
    "T10n0279_050:0265b21": " 眾生善根菩薩力，  成此三千各安住。",
    "T10n0279_050:0265b22": " 十力法雲亦如是，  起智風輪清淨意，",
    "T10n0279_050:0265b23": " 昔所迴向諸眾生，  普導令成無上果。",
    "T10n0279_050:0265b24": " 如有大雨名洪澍，  無有處所能容受，",
    "T10n0279_050:0265b25": " 唯除世界將成時，  清淨虛空大風力。",
    "T10n0279_050:0265b26": " 如來出現亦如是，  普雨法雨充法界，",
    "T10n0279_050:0265b27": " 一切劣意無能持，  唯除清淨廣大心。",
    "T10n0279_050:0265b28": " 譬如空中澍大雨，  無所從來無所去，",
    "T10n0279_050:0265b29": " 作者受者悉亦無，  自然如是普充洽。",
    "T10n0279_050:0265c01": " 十力法雨亦如是，  無去無來無造作，",
    "T10n0279_050:0265c02": " 本行為因菩薩力，  一切大心咸聽受。",
    "T10n0279_050:0265c03": " 譬如空雲澍大雨，  一切無能數其滴，",
    "T10n0279_050:0265c04": " 唯除三千自在王，  具功德力悉明了。",
    "T10n0279_050:0265c05": " 善逝法雨亦如是，  一切眾生莫能測，",
    "T10n0279_050:0265c06": " 唯除於世自在人，  明見如觀掌中寶。",
    "T10n0279_050:0265c07": " 譬如空雲澍大雨，  能滅能起亦能斷，",
    "T10n0279_050:0265c08": " 一切珍寶悉能成，  三千所有皆分別。",
    "T10n0279_050:0265c09": " 十力法雨亦如是，  滅惑起善斷諸見，",
    "T10n0279_050:0265c10": " 一切智寶皆使成，  眾生心樂悉分別。",
    "T10n0279_050:0265c11": " 譬如空中雨一味，  隨其所雨各不同，",
    "T10n0279_050:0265c12": " 豈彼雨性有分別，  然隨物異法如是。",
    "T10n0279_050:0265c13": " 如來法雨非一異，  平等寂靜離分別，",
    "T10n0279_050:0265c14": " 然隨所化種種殊，  自然如是無邊相。",
    "T10n0279_050:0265c15": " 譬如世界初成時，  先成色界天宮殿，",
    "T10n0279_050:0265c16": " 次及欲天次人處，  乾闥婆宮最後成。",
    "T10n0279_050:0265c17": " 如來出現亦如是，  先起無邊菩薩行，",
    "T10n0279_050:0265c18": " 次化樂寂諸緣覺，  次聲聞眾後眾生。",
    "T10n0279_050:0265c19": " 諸天初見蓮華瑞，  知佛當出生歡喜；",
    "T10n0279_050:0265c20": " 水緣風力起世間，  宮殿山川悉成立。",
    "T10n0279_050:0265c21": " 如來宿善大光明，  巧別菩薩與其記；",
    "T10n0279_050:0265c22": " 所有智輪體皆淨，  各能開示諸佛法。",
    "T10n0279_050:0265c23": " 譬如樹林依地有，  地依於水得不壞，",
    "T10n0279_050:0265c24": " 水輪依風風依空，  而其虛空無所依。",
    "T10n0279_050:0265c25": " 一切佛法依慈悲，  慈悲復依方便立，",
    "T10n0279_050:0265c26": " 方便依智智依慧，  無礙慧身無所依。",
    "T10n0279_050:0265c27": " 譬如世界既成立，  一切眾生獲其利，",
    "T10n0279_050:0265c28": " 地水所住及空居，  二足四足皆蒙益。",
    "T10n0279_050:0265c29": " 法王出現亦如是，  一切眾生獲其利，",
    "T10n0279_050:0266a01": " 若有見聞及親近，  悉使滅除諸惑惱。",
    "T10n0279_050:0266a02": " 如來出現法無邊，  世間迷惑莫能知，",
    "T10n0279_050:0266a03": " 為欲開悟諸含識，  無譬諭中說其譬。",
    "T10n0279_050:0266a04": "[0266a04] 「佛子！諸菩薩摩訶薩應云何見如來、應、正等",
    "T10n0279_050:0266a05": "覺身？[0266a05] 「佛子！諸菩薩摩訶薩應於無量處見如",
    "T10n0279_050:0266a06": "來身。何以故？諸菩薩摩訶薩不應於一法、一",
    "T10n0279_050:0266a07": "事、一身、一國土、一眾生見於如來，應遍一切",
    "T10n0279_050:0266a08": "處見於如來。佛子！譬如虛空遍至一切色、非",
    "T10n0279_050:0266a09": "色處，非至、非不至。何以故？虛空無身故。如來",
    "T10n0279_050:0266a10": "身亦如是，遍一切處，遍一切眾生，遍一切法，",
    "T10n0279_050:0266a11": "遍一切國土，非至、非不至。何以故？如來身無",
    "T10n0279_050:0266a12": "身故，為眾生故示現其身。佛子！是為如來身",
    "T10n0279_050:0266a13": "第一相，諸菩薩摩訶薩應如是見。[0266a13] 「復次，佛子！",
    "T10n0279_050:0266a14": "譬如虛空寬廣非色，而能顯現一切諸色，而",
    "T10n0279_050:0266a15": "彼虛空無有分別亦無戲論。如來身亦復如",
    "T10n0279_050:0266a16": "是，以智光明普照明故，令一切眾生世、出世",
    "T10n0279_050:0266a17": "間諸善根業皆得成就，而如來身無有分別",
    "T10n0279_050:0266a18": "亦無戲論。何以故？從本已來，一切執著、一切",
    "T10n0279_050:0266a19": "戲論皆永斷故。佛子！是為如來身第二相，諸",
    "T10n0279_050:0266a20": "菩薩摩訶薩應如是見。[0266a20] 「復次，佛子！譬如日出",
    "T10n0279_050:0266a21": "於閻浮提，無量眾生皆得饒益。所謂：破闇作",
    "T10n0279_050:0266a22": "明，變濕令燥，生長草木，成熟穀稼，廓徹虛",
    "T10n0279_050:0266a23": "空，開敷蓮華，行者見道，居者辦業。何以故？",
    "T10n0279_050:0266a24": "日輪普放無量光故。佛子！如來智日亦復如",
    "T10n0279_050:0266a25": "是，以無量事普益眾生。所謂：滅惡生善，破愚",
    "T10n0279_050:0266a26": "為智，大慈救護，大悲度脫；令其增長根、力、覺",
    "T10n0279_050:0266a27": "分；令生深信，捨離濁心；令得見聞，不壞因",
    "T10n0279_050:0266a28": "果；令得天眼，見歿生處；令心無礙，不壞善",
    "T10n0279_050:0266a29": "根；令智修明，開敷覺華；令其發心，成就本",
    "T10n0279_050:0266b01": "行。何以故？如來廣大智慧日身，放無量光",
    "T10n0279_050:0266b02": "普照耀故。佛子！是為如來身第三相，諸菩",
    "T10n0279_050:0266b03": "薩摩訶薩應如是見。[0266b03] 「復次，佛子！譬如日出於",
    "T10n0279_050:0266b04": "閻浮提，先照一切須彌山等諸大山王，次照",
    "T10n0279_050:0266b05": "黑山，次照高原，然後普照一切大地。日不作",
    "T10n0279_050:0266b06": "念：『我先照此，後照於彼。』但以山地有高下故，",
    "T10n0279_050:0266b07": "照有先後。如來、應、正等覺亦復如是，成就無",
    "T10n0279_050:0266b08": "邊法界智輪，常放無礙智慧光明，先照菩薩",
    "T10n0279_050:0266b09": "摩訶薩等諸大山王，次照緣覺，次照聲聞，次",
    "T10n0279_050:0266b10": "照決定善根眾生，隨其心器示廣大智，然後",
    "T10n0279_050:0266b11": "普照一切眾生，乃至邪定亦皆普及，為作未",
    "T10n0279_050:0266b12": "來利益因緣令成熟故。而彼如來大智日光",
    "T10n0279_050:0266b13": "不作是念：『我當先照菩薩大行，乃至後照邪",
    "T10n0279_050:0266b14": "定眾生。』但放光明平等普照，無礙無障，無所",
    "T10n0279_050:0266b15": "分別。佛子！譬如日月隨時出現，大山、幽谷",
    "T10n0279_050:0266b16": "普照無私。如來智慧亦復如是，普照一切無",
    "T10n0279_050:0266b17": "有分別，隨諸眾生根欲不同，智慧光明種種",
    "T10n0279_050:0266b18": "有異。佛子！是為如來身第四相，諸菩薩摩訶",
    "T10n0279_050:0266b19": "薩應如是見。[0266b19] 「復次，佛子！譬如日出，生盲眾",
    "T10n0279_050:0266b20": "生無眼根故，未曾得見。雖未曾見，然為日光",
    "T10n0279_050:0266b21": "之所饒益。何以故？因此得知晝夜時節，受用",
    "T10n0279_050:0266b22": "種種衣服、飲食，令身調適離眾患故。如來智",
    "T10n0279_050:0266b23": "日亦復如是，無信、無解、毀戒、毀見、邪命自",
    "T10n0279_050:0266b24": "活生盲之類無信眼故，不見諸佛智慧日",
    "T10n0279_050:0266b25": "輪。雖不見佛智慧日輪，亦為智日之所饒益。",
    "T10n0279_050:0266b26": "何以故？以佛威力，令彼眾生所有身苦及諸",
    "T10n0279_050:0266b27": "煩惱、未來苦因皆消滅故。佛子！如來有光",
    "T10n0279_050:0266b28": "明，名：積集一切功德；有光明，名：普照一切；有",
    "T10n0279_050:0266b29": "光明，名：清淨自在照；有光明，名：出大妙音；有",
    "T10n0279_050:0266c01": "光明，名：普解一切語言法令他歡喜；有光明，",
    "T10n0279_050:0266c02": "名：示現永斷一切疑自在境界；有光明，名：無",
    "T10n0279_050:0266c03": "住智自在普照；有光明，名：永斷一切戲論自",
    "T10n0279_050:0266c04": "在智；有光明，名：隨所應出妙音聲；有光明，名：",
    "T10n0279_050:0266c05": "出清淨自在音莊嚴國土成熟眾生。佛子！如",
    "T10n0279_050:0266c06": "來一一毛孔放如是等千種光明，五百光明",
    "T10n0279_050:0266c07": "普照下方，五百光明普照上方。種種剎中種",
    "T10n0279_050:0266c08": "種佛所諸菩薩眾，其菩薩等見此光明，一時",
    "T10n0279_050:0266c09": "皆得如來境界，十頭、十眼、十耳、十鼻、十舌、十",
    "T10n0279_050:0266c10": "身、十手、十足、十地、十智，皆悉清淨。彼諸菩薩",
    "T10n0279_050:0266c11": "先所成就諸處諸地，見彼光明轉更清淨，一",
    "T10n0279_050:0266c12": "切善根皆悉成熟，趣一切智；住二乘者，滅一",
    "T10n0279_050:0266c13": "切垢；其餘一分生盲眾生，身既快樂，心亦",
    "T10n0279_050:0266c14": "清淨，柔軟調伏，堪修念智；地獄、餓鬼、畜生諸",
    "T10n0279_050:0266c15": "趣所有眾生，皆得快樂，解脫眾苦，命終皆",
    "T10n0279_050:0266c16": "生天上、人間。佛子！彼諸眾生不覺不知，以何",
    "T10n0279_050:0266c17": "因緣、以何神力而來生此？彼生盲者作如是",
    "T10n0279_050:0266c18": "念：『我是梵天！我是梵化！』是時，如來住普自在",
    "T10n0279_050:0266c19": "三昧，出六十種妙音而告之言：『汝等非是梵",
    "T10n0279_050:0266c20": "天，亦非梵化，亦非帝釋護世所作，皆是如來",
    "T10n0279_050:0266c21": "威神之力。』彼諸眾生聞是語已，以佛神力皆",
    "T10n0279_050:0266c22": "知宿命，生大歡喜；心歡喜故，自然而出優曇",
    "T10n0279_050:0266c23": "華雲、香雲、音樂雲、衣雲、蓋雲、幢雲、幡雲、末香",
    "T10n0279_050:0266c24": "雲、寶雲、師子幢半月樓閣雲、歌詠讚歎雲、種",
    "T10n0279_050:0266c25": "種莊嚴雲，皆以尊重心供養如來。何以故？此",
    "T10n0279_050:0266c26": "諸眾生得淨眼故，如來與彼授阿耨多羅三",
    "T10n0279_050:0266c27": "藐三菩提記。佛子！如來智日如是利益生盲",
    "T10n0279_050:0266c28": "眾生，令得善根，具足成熟。佛子！是為如來身",
    "T10n0279_050:0266c29": "第五相，諸菩薩摩訶薩應如是見。[0266c29] 「復次，佛子！",
    "T10n0279_050:0267a01": "譬如月輪有四奇特未曾有法。何等為四？一",
    "T10n0279_050:0267a02": "者，映蔽一切星宿光明；二者，隨逐於時示現",
    "T10n0279_050:0267a03": "虧盈；三者，於閻浮提澄淨水中影無不現；四",
    "T10n0279_050:0267a04": "者，一切見者皆對目前，而此月輪無有分別、",
    "T10n0279_050:0267a05": "無有戲論。佛子！如來身月亦復如是，有四奇",
    "T10n0279_050:0267a06": "特未曾有法。何等為四？所謂：映蔽一切聲聞、",
    "T10n0279_050:0267a07": "獨覺、學、無學眾；隨其所宜，示現壽命修短不",
    "T10n0279_050:0267a08": "同，而如來身無有增減；一切世界淨心眾",
    "T10n0279_050:0267a09": "生菩提器中，影無不現；一切眾生有瞻對",
    "T10n0279_050:0267a10": "者皆謂如來唯現我前，隨其心樂而為說",
    "T10n0279_050:0267a11": "法，隨其地位令得解脫，隨所應化令見佛",
    "T10n0279_050:0267a12": "身，而如來身無有分別、無有戲論，所作利",
    "T10n0279_050:0267a13": "益皆得究竟。佛子！是為如來身第六相，諸菩",
    "T10n0279_050:0267a14": "薩摩訶薩應如是見。[0267a14] 「復次，佛子！譬如三千大",
    "T10n0279_050:0267a15": "千世界大梵天王，以少方便於大千世界普",
    "T10n0279_050:0267a16": "現其身，一切眾生皆見梵王現在己前，而此",
    "T10n0279_050:0267a17": "梵王亦不分身、無種種身。佛子！諸佛如來亦",
    "T10n0279_050:0267a18": "復如是，無有分別，無有戲論，亦不分身，無種",
    "T10n0279_050:0267a19": "種身，而隨一切眾生心樂示現其身，亦不作",
    "T10n0279_050:0267a20": "念現若干身。佛子！是為如來身第七相，諸菩",
    "T10n0279_050:0267a21": "薩摩訶薩應如是見。[0267a21] 「復次，佛子！譬如醫王善",
    "T10n0279_050:0267a22": "知眾藥及諸&#x546A;論，閻浮提中諸所有藥用無",
    "T10n0279_050:0267a23": "不盡，復以宿世諸善根力、大明&#x546A;力，為方便",
    "T10n0279_050:0267a24": "故，眾生見者病無不愈。彼大醫王知命將",
    "T10n0279_050:0267a25": "終，作是念言：『我命終後，一切眾生無所依怙，",
    "T10n0279_050:0267a26": "我今宜應為現方便。』是時，醫王合藥塗身，明",
    "T10n0279_050:0267a27": "&#x546A;力持，令其終後身不分散、不萎不枯，威儀",
    "T10n0279_050:0267a28": "視聽與本無別，凡所療治悉得除差。佛子！",
    "T10n0279_050:0267a29": "如來、應、正等覺無上醫王亦復如是，於無量",
    "T10n0279_050:0267b01": "百千億那由他劫，鍊治法藥已得成就，修",
    "T10n0279_050:0267b02": "學一切方便善巧大明&#x546A;力皆到彼岸，善能",
    "T10n0279_050:0267b03": "除滅一切眾生諸煩惱病及住壽命；經無量",
    "T10n0279_050:0267b04": "劫，其身清淨無有思慮、無有動用，一切佛",
    "T10n0279_050:0267b05": "事未嘗休息，眾生見者諸煩惱病悉得消",
    "T10n0279_050:0267b06": "滅。佛子！是為如來身第八相，諸菩薩摩訶薩",
    "T10n0279_050:0267b07": "應如是見。[0267b07] 「復次，佛子！譬如大海有大摩尼寶，",
    "T10n0279_050:0267b08": "名：集一切光明毘盧遮那藏；若有眾生觸其",
    "T10n0279_050:0267b09": "光者，悉同其色；若有見者，眼得清淨。隨彼光",
    "T10n0279_050:0267b10": "明所照之處，雨摩尼寶，名為：安樂，令諸眾生",
    "T10n0279_050:0267b11": "離苦調適。佛子！諸如來身亦復如是，為大寶",
    "T10n0279_050:0267b12": "聚一切功德大智慧藏；若有眾生觸佛身寶",
    "T10n0279_050:0267b13": "智慧光者，同佛身色；若有見者，法眼清淨。隨",
    "T10n0279_050:0267b14": "彼光明所照之處，令諸眾生離貧窮苦，乃至",
    "T10n0279_050:0267b15": "具足佛菩提樂。佛子！如來法身無所分別亦",
    "T10n0279_050:0267b16": "無戲論，而能普為一切眾生作大佛事。佛子！",
    "T10n0279_050:0267b17": "是為如來身第九相，諸菩薩摩訶薩應如是",
    "T10n0279_050:0267b18": "見。[0267b18] 「復次，佛子！譬如大海有大如意摩尼寶王，",
    "T10n0279_050:0267b19": "名：一切世間莊嚴藏，具足成就百萬功德，隨",
    "T10n0279_050:0267b20": "所住處，令諸眾生災患消除、所願滿足；然此",
    "T10n0279_050:0267b21": "如意摩尼寶王非少福眾生所能得見。如來",
    "T10n0279_050:0267b22": "身如意寶王亦復如是，名為：能令一切眾生",
    "T10n0279_050:0267b23": "皆悉歡喜，若有見身、聞名、讚德，悉令永離生",
    "T10n0279_050:0267b24": "死苦患；假使一切世界一切眾生，一時專心",
    "T10n0279_050:0267b25": "欲見如來，悉令得見，所願皆滿。佛子！佛身非",
    "T10n0279_050:0267b26": "是少福眾生所能得見，唯除如來自在神力",
    "T10n0279_050:0267b27": "所應調伏；若有眾生因見佛身便種善根乃",
    "T10n0279_050:0267b28": "至成熟，為成熟故，乃令得見如來身耳。佛子！",
    "T10n0279_050:0267b29": "是為如來身第十相，諸菩薩摩訶薩應如是",
    "T10n0279_050:0267c01": "見。以其心無量遍十方故，所行無礙如虛空",
    "T10n0279_050:0267c02": "故，普入法界故，住真實際故，無生無滅故，等",
    "T10n0279_050:0267c03": "住三世故，永離一切分別故，住盡後際誓願",
    "T10n0279_050:0267c04": "故，嚴淨一切世界故，莊嚴一一佛身故。」[0267c04] 爾時，",
    "T10n0279_050:0267c05": "普賢菩薩摩訶薩欲重明此義而說頌言：",
    "T10n0279_050:0267c06": "「譬如虛空遍十方，  若色非色有非有，",
    "T10n0279_050:0267c07": " 三世眾生身國土，  如是普在無邊際。",
    "T10n0279_050:0267c08": " 諸佛真身亦如是，  一切法界無不遍，",
    "T10n0279_050:0267c09": " 不可得見不可取，  為化眾生而現形。",
    "T10n0279_050:0267c10": " 譬如虛空不可取，  普使眾生造眾業，",
    "T10n0279_050:0267c11": " 不念：『我今何所作，  云何我作為誰作？』",
    "T10n0279_050:0267c12": " 諸佛身業亦如是，  普使群生修善法，",
    "T10n0279_050:0267c13": " 如來未曾有分別：  『我今於彼種種作。』",
    "T10n0279_050:0267c14": " 譬如日出閻浮提，  光明破闇悉無餘，",
    "T10n0279_050:0267c15": " 山樹池蓮地眾物，  種種品類皆蒙益。",
    "T10n0279_050:0267c16": " 諸佛日出亦如是，  生長人天眾善行，",
    "T10n0279_050:0267c17": " 永除癡闇得智明，  恒受尊榮一切樂。",
    "T10n0279_050:0267c18": " 譬如日光出現時，  先照山王次餘山，",
    "T10n0279_050:0267c19": " 後照高原及大地，  而日未始有分別。",
    "T10n0279_050:0267c20": " 善逝光明亦如是，  先照菩薩次緣覺，",
    "T10n0279_050:0267c21": " 後照聲聞及眾生，  而佛本來無動念。",
    "T10n0279_050:0267c22": " 譬如生盲不見日，  日光亦為作饒益，",
    "T10n0279_050:0267c23": " 令知時節受飲食，  永離眾患身安隱。",
    "T10n0279_050:0267c24": " 無信眾生不見佛，  而佛亦為興義利，",
    "T10n0279_050:0267c25": " 聞名及以觸光明，  因此乃至得菩提。",
    "T10n0279_050:0267c26": " 譬如淨月在虛空，  能蔽眾星示盈缺，",
    "T10n0279_050:0267c27": " 一切水中皆現影，  諸有觀瞻悉對前。",
    "T10n0279_050:0267c28": " 如來淨月亦復然，  能蔽餘乘示修短，",
    "T10n0279_050:0267c29": " 普現天人淨心水，  一切皆謂對其前。",
    "T10n0279_050:0268a01": " 譬如梵王住自宮，  普現三千諸梵處，",
    "T10n0279_050:0268a02": " 一切人天咸得見，  實不分身向於彼。",
    "T10n0279_050:0268a03": " 諸佛現身亦如是，  一切十方無不遍，",
    "T10n0279_050:0268a04": " 其身無數不可稱，  亦不分身不分別。",
    "T10n0279_050:0268a05": " 如有醫王善方術，  若有見者病皆愈，",
    "T10n0279_050:0268a06": " 命雖已盡藥塗身，  令其作務悉如初。",
    "T10n0279_050:0268a07": " 最勝醫王亦如是，  具足方便一切智，",
    "T10n0279_050:0268a08": " 以昔妙行現佛身，  眾生見者煩惱滅。",
    "T10n0279_050:0268a09": " 譬如海中有寶王，  普出無量諸光明，",
    "T10n0279_050:0268a10": " 眾生觸者同其色，  若有見者眼清淨。",
    "T10n0279_050:0268a11": " 最勝寶王亦如是，  觸其光者悉同色，",
    "T10n0279_050:0268a12": " 若有得見五眼開，  破諸塵闇住佛地。",
    "T10n0279_050:0268a13": " 譬如如意摩尼寶，  隨有所求皆滿足，",
    "T10n0279_050:0268a14": " 少福眾生不能見，  非是寶王有分別。",
    "T10n0279_050:0268a15": " 善逝寶王亦如是，  悉滿所求諸欲樂，",
    "T10n0279_050:0268a16": " 無信眾生不見佛，  非是善逝心棄捨。"
}