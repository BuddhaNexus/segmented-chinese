{
    "X09n0240_067:0186a07": "大方廣佛華嚴經綱要卷第六十七",
    "X09n0240_067:0186a08": "于闐國三藏沙門實叉難陀 譯經",
    "X09n0240_067:0186a09": "清涼山大華嚴寺沙門澄觀 疏義",
    "X09n0240_067:0186a10": "明匡山法雲寺憨山沙門德清提挈",
    "X09n0240_067:0186a11": "入法界品第三十九之八",
    "X09n0240_067:0186a12": "[0186a12] 爾時善財童子。於不動優婆夷所。得聞法已。專心憶",
    "X09n0240_067:0186a13": "念所有教誨。皆悉信受思惟觀察。漸漸遊行經歷國",
    "X09n0240_067:0186a14": "邑。至都薩羅城。於日沒時入彼城中。廛店鄰里四衢",
    "X09n0240_067:0186a15": "道側。處處尋覓&#x5FA7;行外道。",
    "X09n0240_067:0186a16": "[0186a16] 第十&#x5FA7;行外道。寄真實行。約智度謂智度已圓。稱",
    "X09n0240_067:0186a17": "於二諦。言行不&#x8657;故名真實。初善財依教趣求。",
    "X09n0240_067:0186a18": "[0186a18] 城東有山名曰善得。善財童子於中夜時。見此山頂",
    "X09n0240_067:0186a19": "草樹巖巘。光明照耀。如日初出。見此事已。生大歡喜。",
    "X09n0240_067:0186a20": "作是念言。我必於此見善知識。便從城出而登彼山。",
    "X09n0240_067:0186a21": "見此外道。於其山上平坦之處徐步經行。色相圓滿",
    "X09n0240_067:0186a22": "威光照耀。大梵天王所不能及。十千梵眾之所圍繞。",
    "X09n0240_067:0186a23": "往詣其所頭頂禮足。繞無量&#x5E00;。於前合掌而作是言。",
    "X09n0240_067:0186a24": "聖者。我已先發阿耨多羅三藐三菩提心。而我未知",
    "X09n0240_067:0186b01": "菩薩云何學菩薩行。云何修菩薩道。我聞聖者善能",
    "X09n0240_067:0186b02": "教誨。願為我說。&#x5FA7;行答言。善哉善哉。善男子。我已安",
    "X09n0240_067:0186b03": "住至一切處菩薩行已。成就普觀世間三昧門。已成",
    "X09n0240_067:0186b04": "就無依無作神通力。已成就普門般若波羅蜜。善男",
    "X09n0240_067:0186b05": "子。我普於世間種種方所種種形貌。種種行解。種種",
    "X09n0240_067:0186b06": "歿生一切諸趣。所謂天趣。龍趣。夜叉趣。乾闥婆阿修",
    "X09n0240_067:0186b07": "羅迦樓羅緊那羅摩&#x777A;羅伽地獄畜生閻羅王界人",
    "X09n0240_067:0186b08": "非人等一切諸趣。或住諸見。或信二乘。或復信樂大",
    "X09n0240_067:0186b09": "乘之道。如是一切諸眾生中。我以種種方便種種智",
    "X09n0240_067:0186b10": "門而為利益。所謂或為演說一切世間種種技藝。令",
    "X09n0240_067:0186b11": "得具足一切巧術陀羅尼智。或謂演說四攝方便。令",
    "X09n0240_067:0186b12": "得具足一切智道。或為演說諸波羅蜜令其迴向一",
    "X09n0240_067:0186b13": "切智位。或為稱讚大菩提心。令其不失無上道意。或",
    "X09n0240_067:0186b14": "為稱讚諸菩薩行。令其滿足淨佛國土度眾生願。或",
    "X09n0240_067:0186b15": "為演說造諸惡行受地獄等種種苦報。令於惡業深",
    "X09n0240_067:0186b16": "生厭離。或為演說供養諸佛種諸善根。決定獲得一",
    "X09n0240_067:0186b17": "切智果。令其發起歡喜之心。或為讚說一切如來應",
    "X09n0240_067:0186b18": "正等覺所有功德。令樂佛身求一切智。或為讚說諸",
    "X09n0240_067:0186b19": "佛威德。令其願樂佛不壞身。或為讚說佛自在身。令",
    "X09n0240_067:0186b20": "求如來無能映蔽大威德體。又善男子。此都薩羅城",
    "X09n0240_067:0186b21": "中一切方所一切族類。若男若女諸人眾中。我皆以",
    "X09n0240_067:0186b22": "方便示同其形。隨其所應而為說法。諸眾生等悉不",
    "X09n0240_067:0186b23": "能知我是何人從何而至。唯令聞者如實修行。善男",
    "X09n0240_067:0186b24": "子。如於此城利益眾生。於閻浮提城邑聚落所有人",
    "X09n0240_067:0186c01": "眾住止之處。悉亦如是而為利益。善男子。閻浮提內",
    "X09n0240_067:0186c02": "九十六眾。各起異見而生執著。我悉於中方便調伏",
    "X09n0240_067:0186c03": "令其捨離所有諸見。如閻浮提。餘四天下亦復如是。",
    "X09n0240_067:0186c04": "如四天下三千大千世界亦復如是。如三千大千世",
    "X09n0240_067:0186c05": "界。如是十方無量世界諸眾生海。我悉於中隨諸眾",
    "X09n0240_067:0186c06": "生心之所樂。以種種方便。種種法門。現種種色身。以",
    "X09n0240_067:0186c07": "種種言音而為說法。令得利益。善男子。我唯知此至",
    "X09n0240_067:0186c08": "一切處菩薩行。如諸菩薩摩訶薩身。與一切眾生數",
    "X09n0240_067:0186c09": "等。得與眾生無差別身。以變化身普入諸趣。於一切",
    "X09n0240_067:0186c10": "處皆現受生。普現一切眾生之前。清淨光明&#x5FA7;照世",
    "X09n0240_067:0186c11": "間。以無礙願住一切劫。得如帝網諸無等行。常勤利",
    "X09n0240_067:0186c12": "益一切眾生。恒與共居而無所著。普於三世悉皆平",
    "X09n0240_067:0186c13": "等。以無我智周&#x5FA7;照耀。以大悲藏一切觀察。而我云",
    "X09n0240_067:0186c14": "何能知能說彼功德行。善男子。於此南方有一國土",
    "X09n0240_067:0186c15": "名為廣大。有鬻香長者名優&#x9262;羅華。汝詣彼問菩薩",
    "X09n0240_067:0186c16": "云何學菩薩行。修菩薩道。時善財童子。頂禮其足。繞",
    "X09n0240_067:0186c17": "無量&#x5E00;。殷勤瞻仰。辭退而去。",
    "X09n0240_067:0186c18": "[0186c18] 二城東有山下見敬諮問。以日暮入城故於中夜",
    "X09n0240_067:0186c19": "見亦表智入生死故。於山頂者。表行位極頂。有光",
    "X09n0240_067:0186c20": "明者。表智慧光。破生死暗故。請問修菩薩行。&#x5FA7;行",
    "X09n0240_067:0186c21": "答下稱讚授法。言已安住至一切處菩薩行。已成",
    "X09n0240_067:0186c22": "就普觀世間三昧。此正授法界。先彰三昧名體也。",
    "X09n0240_067:0186c23": "言至一切處者。言化境普周。&#x5FA7;行之名。亦由此立。",
    "X09n0240_067:0186c24": "普觀世間者。入定觀機。言無依無作神通者。由此",
    "X09n0240_067:0187a01": "神通。故能&#x5FA7;至化處。由普門般若。故能在定普觀。",
    "X09n0240_067:0187a02": "次普於世間種種方所下有二十八行經。顯普觀",
    "X09n0240_067:0187a03": "業用。分為四段。初三行半。明至一切處。二或住諸",
    "X09n0240_067:0187a04": "見下十二行經。明普觀世間用。三又善男子下五",
    "X09n0240_067:0187a05": "行經。明無作無依。故云不知從何而至。四善男子",
    "X09n0240_067:0187a06": "下六行經。明若用九十六種。皆能窮故。我唯知此",
    "X09n0240_067:0187a07": "下七行經。謙己推勝。乃指示後友。於此南方有廣",
    "X09n0240_067:0187a08": "大國。鬻香長者。汝可往問。當為汝說。時善財頂禮",
    "X09n0240_067:0187a09": "其足。辭退而去。",
    "X09n0240_067:0187a10": "[0187a10] 爾時善財童子因善知識教。不顧身命。不著財寶。不",
    "X09n0240_067:0187a11": "樂人眾。不耽五欲。不戀眷屬。不重王位。唯願化度一",
    "X09n0240_067:0187a12": "切眾生唯願嚴淨諸佛國土。唯願供養一切諸佛。唯",
    "X09n0240_067:0187a13": "願證知諸法實性。唯願修集一切菩薩大功德海。唯",
    "X09n0240_067:0187a14": "願修行一切功德終無退轉。唯願恒於一切劫中。以",
    "X09n0240_067:0187a15": "大願力修菩薩行。唯願普入一切諸佛眾會道場。唯",
    "X09n0240_067:0187a16": "願入一三昧門。普現一切三昧門自在神力。唯願於",
    "X09n0240_067:0187a17": "佛一毛孔中見一切佛。心無厭足。唯願得一切法智",
    "X09n0240_067:0187a18": "慧光明能持一切諸佛法藏。專求此等一切諸佛菩",
    "X09n0240_067:0187a19": "薩功德。漸次遊行至廣大國。詣長者所頂禮其足繞",
    "X09n0240_067:0187a20": "無量&#x5E00;。合掌而立。白言。聖者。我已先發阿耨多羅三",
    "X09n0240_067:0187a21": "藐三菩提心。欲求一切佛平等智慧。欲滿一切佛無",
    "X09n0240_067:0187a22": "量大願。欲淨一切佛最上色身。欲見一切佛清淨法",
    "X09n0240_067:0187a23": "身。欲知一切佛廣大智身。欲淨治一切菩薩諸行。欲",
    "X09n0240_067:0187a24": "照明一切菩薩三昧。欲安住一切菩薩總持。欲除滅",
    "X09n0240_067:0187b01": "一切所有障礙。欲遊行一切十方世界。而未知菩薩",
    "X09n0240_067:0187b02": "云何學菩薩行。云何修菩薩道。而能出生一切智智。",
    "X09n0240_067:0187b03": "長者告言。善哉善哉。善男子汝乃能發阿耨多羅三",
    "X09n0240_067:0187b04": "藐三菩提心。善男子。我善別知一切諸香。亦知調合",
    "X09n0240_067:0187b05": "一切香法。所謂一切香。一切燒香。一切塗香。一切末",
    "X09n0240_067:0187b06": "香。亦知如是一切香王所出之處。又善了知天香。龍",
    "X09n0240_067:0187b07": "香。夜叉香乾闥婆阿修羅迦樓羅緊那羅摩&#x777A;羅伽",
    "X09n0240_067:0187b08": "人非人等所有諸香。又善別知治諸病香。斷諸惡香。",
    "X09n0240_067:0187b09": "生歡喜香。增煩惱香。滅煩惱香。令於有為生樂著香。",
    "X09n0240_067:0187b10": "令於有為生厭離香。捨諸憍逸香。發心念佛香。證解",
    "X09n0240_067:0187b11": "法門香。聖所受用香。一切菩薩差別香。一切菩薩地",
    "X09n0240_067:0187b12": "位香。如是等香形相生起。出現成就。清淨安隱方便",
    "X09n0240_067:0187b13": "境界。威德業用及以根本。如是一切我皆了達。善男",
    "X09n0240_067:0187b14": "子。人間有香名曰象藏。因龍&#x9B2A;生。若燒一丸。即起大",
    "X09n0240_067:0187b15": "香雲。彌覆王都。於七日中雨細香雨。若著身者。身則",
    "X09n0240_067:0187b16": "金色。若著衣服宮殿樓閣。亦皆金色。若因風吹入宮",
    "X09n0240_067:0187b17": "殿中。眾生&#x9F45;者七日七夜歡喜充滿。身心快樂無有",
    "X09n0240_067:0187b18": "諸病。不相侵害離諸憂苦。不驚不怖。不亂不恚。慈心",
    "X09n0240_067:0187b19": "相向志意清淨。我知是已而為說法。令其決定發阿",
    "X09n0240_067:0187b20": "耨多羅三藐三菩提心。善男子。摩羅耶山出栴檀香",
    "X09n0240_067:0187b21": "名曰牛頭。若以塗身。設入火坑火不能燒。善男子。海",
    "X09n0240_067:0187b22": "中有香名無能勝。若以塗鼓及諸螺貝。其聲發時一",
    "X09n0240_067:0187b23": "切敵軍皆自退散。善男子。阿那婆達多池邊。出沈水",
    "X09n0240_067:0187b24": "香名蓮華藏。其香一丸如麻子大。若以燒之。香氣普",
    "X09n0240_067:0187c01": "熏閻浮提界。眾生聞者。離一切罪。戒品清淨。善男子。",
    "X09n0240_067:0187c02": "雪山有香名阿盧那。若有眾生&#x9F45;此香。者其心決定",
    "X09n0240_067:0187c03": "離諸染著。我為說法。莫不皆得離垢三昧。善男子。羅",
    "X09n0240_067:0187c04": "剎界中有香名海藏。其香但為轉輪王用。若燒一丸",
    "X09n0240_067:0187c05": "而以熏之。王及四軍皆騰&#x8657;空。善男子。善法天中有",
    "X09n0240_067:0187c06": "香名淨莊嚴。若燒一丸而以熏之。普使諸天心念於",
    "X09n0240_067:0187c07": "佛。善男子。須夜摩天有香名淨藏。若燒一丸而以熏",
    "X09n0240_067:0187c08": "之。夜摩天眾莫不雲集。彼天王所而共聽法。善男子",
    "X09n0240_067:0187c09": "兜率天中有香名先陀婆。於一生所繫菩薩座前燒",
    "X09n0240_067:0187c10": "其一丸。與大香雲&#x5FA7;覆法界。普雨一切諸供養具供",
    "X09n0240_067:0187c11": "養一切諸佛菩薩。善男子。善變化天有香名曰奪意。",
    "X09n0240_067:0187c12": "若燒一丸。於七日中普雨一切諸莊嚴具。善男子。我",
    "X09n0240_067:0187c13": "唯知此調和香法。如諸菩薩摩訶薩遠離一切諸惡",
    "X09n0240_067:0187c14": "習氣。不染世欲永斷煩惱眾魔罥索。超諸有趣以智",
    "X09n0240_067:0187c15": "慧香而自莊嚴。於諸世間皆無染著。具足成就無所",
    "X09n0240_067:0187c16": "著戒。淨無著智。行無著境。於一切處悉無有著。其心",
    "X09n0240_067:0187c17": "平等無著無依。而我何能知其妙行。說其功德顯其",
    "X09n0240_067:0187c18": "所有清淨戒門。示其所作無過失業。辯其離染身語",
    "X09n0240_067:0187c19": "意行。善男子。於此南方有一大城名曰樓閣。中有船",
    "X09n0240_067:0187c20": "師名婆施羅。汝詣彼問菩薩云何學菩薩行。修菩薩",
    "X09n0240_067:0187c21": "道。時善財童子頂禮其足。繞無量&#x5E00;。殷勤瞻仰。辭退",
    "X09n0240_067:0187c22": "而去。",
    "X09n0240_067:0187c23": "[0187c23] 此下大文第四。有十善友。寄十迴向者。謂以前十",
    "X09n0240_067:0187c24": "行所修歷別十波羅蜜。融成一味。總迴向三處。謂",
    "X09n0240_067:0188a01": "迴向眾生。乃廣大心。迴向菩提。乃第一心。迴向實",
    "X09n0240_067:0188a02": "際。乃常心。以此三心。會歸法界中道一心。故以廣",
    "X09n0240_067:0188a03": "大國香表之。言鬻香者。鬻者。賣也。若買若賣二皆",
    "X09n0240_067:0188a04": "得香。謂自他善根皆可迴向。然香質雖微而香氣",
    "X09n0240_067:0188a05": "普熏&#x5FA7;滿。以表微因小善。一一迴向等同法界故。",
    "X09n0240_067:0188a06": "長者名青蓮華者。蓮華出淤泥而不染猶護眾生",
    "X09n0240_067:0188a07": "而離相。然青蓮為水中之最。救護為入生死之尊。",
    "X09n0240_067:0188a08": "故以表之。寄十善友。而以青蓮華長者寄第一。救",
    "X09n0240_067:0188a09": "護眾生離眾生。相迴向也。故善財童子因前知識",
    "X09n0240_067:0188a10": "教。故不顧身命。因發化度一切眾生等十一種大",
    "X09n0240_067:0188a11": "願專求此等一切諸佛菩薩功德。漸次遊行。至廣",
    "X09n0240_067:0188a12": "大國。趣求後位。詣長者所見敬諮問。白已發心。欲",
    "X09n0240_067:0188a13": "求一切佛平等智慧等十種樂欲之心。故長者稱",
    "X09n0240_067:0188a14": "讚。正授法界。但云我善別知一切諸香。亦知和合",
    "X09n0240_067:0188a15": "一切香法。言知香者。謂以戒定慧慈悲等香。熏修",
    "X09n0240_067:0188a16": "生善滅惡習氣故。然知香差別行也。亦知調和香",
    "X09n0240_067:0188a17": "者。融通行也。以金剛杵碎之。實相波羅蜜調和。令",
    "X09n0240_067:0188a18": "純雜無礙。悲智圓融。成迴向故。次所謂一切香下",
    "X09n0240_067:0188a19": "一知香體異。二約數辨異。三知力用異。如是等下",
    "X09n0240_067:0188a20": "明委窮本末。云香形相。生起。出現。成就。清淨。安隱",
    "X09n0240_067:0188a21": "方便。境界。威德。業用。及以根本。如是一切我皆了",
    "X09n0240_067:0188a22": "達。上有八行半經。下云人間有香下有二十二行",
    "X09n0240_067:0188a23": "經。指事別顯。有十種香。皆有法喻。明上本末等十",
    "X09n0240_067:0188a24": "法。總顯迴向法界之行也。次我唯知此下謙己推",
    "X09n0240_067:0188b01": "勝。云我唯知調和香法耳。如諸菩薩遠離一切諸",
    "X09n0240_067:0188b02": "惡習氣等勝行。非我所知。乃推後友云此去南方",
    "X09n0240_067:0188b03": "有樓閣城。中有船師。名婆施羅。汝可往問。當為汝",
    "X09n0240_067:0188b04": "說。善財頂禮。辭退而去。",
    "X09n0240_067:0188b05": "[0188b05] 爾時善財童子。向樓閣城觀察道路。所謂觀道高卑。",
    "X09n0240_067:0188b06": "觀道夷險。觀道淨穢。觀道曲直。漸次遊行。作是思惟",
    "X09n0240_067:0188b07": "我當親近彼善知識。善知識者是成就修行諸菩薩",
    "X09n0240_067:0188b08": "道因。是成就修行波羅蜜道因。是成就修行攝眾生",
    "X09n0240_067:0188b09": "道因。是成就修行普入法界無障礙道因。是成就修",
    "X09n0240_067:0188b10": "行令一切眾生除惡慧道因。是成就修行令一切眾",
    "X09n0240_067:0188b11": "生離憍慢道因。是成就修行令一切眾生滅煩惱道",
    "X09n0240_067:0188b12": "因。是成就修行令一切眾生捨諸見道因。是成就修",
    "X09n0240_067:0188b13": "行令一切眾生拔一切惡刺道因。是成就修行令一",
    "X09n0240_067:0188b14": "切眾生至一切智城道因。何以故。於善知識處。得一",
    "X09n0240_067:0188b15": "切善法故依善知識力。得一切智道故。善知識者難",
    "X09n0240_067:0188b16": "見難遇如是思惟漸次遊行。既至彼城。見其船師在",
    "X09n0240_067:0188b17": "城門外海岸上住。百千商人及餘無量大眾圍繞。說",
    "X09n0240_067:0188b18": "大海法方便開示佛功德海。善財見已往詣其所。頂",
    "X09n0240_067:0188b19": "禮其足繞無量&#x5E00;。於前合掌而作是言。聖者。我已先",
    "X09n0240_067:0188b20": "發阿耨多羅三藐三菩提心。而未知菩薩云何學菩",
    "X09n0240_067:0188b21": "薩行。云何修菩薩道。我聞聖者善能教誨。願為我說。",
    "X09n0240_067:0188b22": "船師告言。善哉善哉。善男子。汝已能發阿耨多羅三",
    "X09n0240_067:0188b23": "藐三菩提心。今復能問生大智因。斷除一切生死苦",
    "X09n0240_067:0188b24": "因。往一切智大寶洲因。成就不壞摩訶衍因。遠離二",
    "X09n0240_067:0188c01": "乘怖畏生死。住諸寂靜三昧旋因。乘大願車。&#x5FA7;一切",
    "X09n0240_067:0188c02": "處行菩薩行。無有障礙清淨道因。以菩薩行莊嚴一",
    "X09n0240_067:0188c03": "切無能壞智清淨道因。普觀一切十方諸法皆無障",
    "X09n0240_067:0188c04": "礙清淨道因。速能趣入一切智海清淨道因。善男子。",
    "X09n0240_067:0188c05": "我在此城海岸路中。淨修菩薩大悲幢行。善男子。我",
    "X09n0240_067:0188c06": "觀閻浮提內貧窮眾生。為饒益故修諸苦行。隨其所",
    "X09n0240_067:0188c07": "願悉令滿足。先以世物充滿其意。復施法財令其歡",
    "X09n0240_067:0188c08": "喜。令修福行。令生智道。令增善根力。令起菩提心。令",
    "X09n0240_067:0188c09": "淨菩提願。令堅大悲力。令修能滅生死道。令生不厭",
    "X09n0240_067:0188c10": "生死行。令攝一切眾生海。令修一切功德海。令照一",
    "X09n0240_067:0188c11": "切諸法海。令見一切諸佛海。令入一切智智海。善男",
    "X09n0240_067:0188c12": "子。我住於此如是思惟。如是作意。如是利益一切眾",
    "X09n0240_067:0188c13": "生。善男子。我知海中一切寶洲一切寶處一切寶類",
    "X09n0240_067:0188c14": "一切寶種。我知淨一切寶鑽一切寶出一切寶作一",
    "X09n0240_067:0188c15": "切寶。我知一切寶器一切寶用一切寶境界一切寶",
    "X09n0240_067:0188c16": "光明。我知一切龍宮處一切夜叉宮處一切部多宮",
    "X09n0240_067:0188c17": "處。皆善迴避免其諸難。亦善別知漩澓淺深波濤遠",
    "X09n0240_067:0188c18": "近水色好惡種種不同。亦善別知日月星宿運行度",
    "X09n0240_067:0188c19": "數。晝夜晨晡晷漏延促。亦知其船鐵木堅脆。機關&#x6F81;",
    "X09n0240_067:0188c20": "滑。水之大小。風之逆順。如是一切安危之相。無不明",
    "X09n0240_067:0188c21": "了。可行即行。可止即止。善男子。我以成就如是智慧。",
    "X09n0240_067:0188c22": "常能利益一切眾生。善男子。我以好船運諸商眾行",
    "X09n0240_067:0188c23": "安隱道。復為說法令其歡喜。引至寶洲。與諸珍寶咸",
    "X09n0240_067:0188c24": "使充足。然後將領還閻浮提。善男子。我將大船如是",
    "X09n0240_067:0189a01": "往來。未始令其一有損壞。若有眾生得見我身聞我",
    "X09n0240_067:0189a02": "法者。令其永不怖生死海。必得入於一切智海。必能",
    "X09n0240_067:0189a03": "消竭諸愛欲海。能以智光照三世海。能盡一切眾生",
    "X09n0240_067:0189a04": "苦海。能淨一切眾生心海。速能嚴淨一切剎海。普能",
    "X09n0240_067:0189a05": "往詣十方大海。普知一切眾生根海。普了一切眾生",
    "X09n0240_067:0189a06": "行海。普順一切眾生心海。善男子。我唯得此大悲幢",
    "X09n0240_067:0189a07": "行。若有見我及以聞我與我同住憶念我者。皆悉不",
    "X09n0240_067:0189a08": "空。如諸菩薩摩訶薩善能遊涉生死大海。不染一切",
    "X09n0240_067:0189a09": "諸煩惱海。能捨一切諸妄見海。能觀一切諸法性海。",
    "X09n0240_067:0189a10": "能以四攝攝眾生海。已善安住一切智海。能滅一切",
    "X09n0240_067:0189a11": "眾生著海。能平等住一切時海。能以神通度眾生海。",
    "X09n0240_067:0189a12": "能以其時調眾生海。而我云何能知能說彼功德行。",
    "X09n0240_067:0189a13": "善男子。於此南方有城名可樂。中有長者名無上勝。",
    "X09n0240_067:0189a14": "汝詣彼問菩薩云何學菩薩行修菩薩道。時善財童",
    "X09n0240_067:0189a15": "子頂禮其足。繞無量&#x5E00;。殷勤瞻仰。悲泣流淚。求善知",
    "X09n0240_067:0189a16": "識心無厭足。辭退而去。",
    "X09n0240_067:0189a17": "[0189a17] 第二船師婆施羅。寄不壞迴向。謂得不壞信千種",
    "X09n0240_067:0189a18": "善根。而迴向故。名為不壞。婆施羅者此云自在。謂",
    "X09n0240_067:0189a19": "於佛法海已善通達。於生死海善能運度。於一切",
    "X09n0240_067:0189a20": "法深信不壞。故名自在。在樓閣城者。由此迴向令",
    "X09n0240_067:0189a21": "菩提心轉更增長。悲智相依而勝出故。初依教趣",
    "X09n0240_067:0189a22": "求。先依教觀道。於迴向道初得不壞故。佛道為高。",
    "X09n0240_067:0189a23": "餘皆是卑。生死涅槃為夷險。障無障為淨穢。二乘",
    "X09n0240_067:0189a24": "為曲。菩薩為直。如是觀察趣求。起十種思惟。善知",
    "X09n0240_067:0189b01": "識為成就菩薩道因。如是思惟。漸次遊行。既知彼",
    "X09n0240_067:0189b02": "城。見其船師在海岸上住。善財見已諮問法要。在",
    "X09n0240_067:0189b03": "海岸者。若佛法海以生死為此岸。不捨生死故。若",
    "X09n0240_067:0189b04": "生死海以大悲修因為此岸。住大慈悲令離因故。",
    "X09n0240_067:0189b05": "船師告言下稱讚受法。先讚其能問。入一切智海。",
    "X09n0240_067:0189b06": "清淨道因。後乃正示法界。云我在此海岸淨修菩",
    "X09n0240_067:0189b07": "薩大悲幢行。此標法門名體。後辨其業用。云我觀",
    "X09n0240_067:0189b08": "閻浮下有七行經。先明於陸化生。令知有海。次我",
    "X09n0240_067:0189b09": "知海中下有三行經。明善知海相。三我知一切龍",
    "X09n0240_067:0189b10": "宮下知生死海中三毒之相。亦善別知下一行經",
    "X09n0240_067:0189b11": "明知眾生心識之相。次亦善別知下一行經。明能",
    "X09n0240_067:0189b12": "知時之可否。知機之生熟。亦知其船下二行經。明",
    "X09n0240_067:0189b13": "知萬行不同。次我以成就下九行經。彰化成益。知",
    "X09n0240_067:0189b14": "十種海。前四自利。後六利他。此不壞迴向但言海",
    "X09n0240_067:0189b15": "者。以入生死海。教化眾生。不壞善根。即涅槃海故。",
    "X09n0240_067:0189b16": "以船師寄之。次我唯知此下謙己推勝。謂我唯知",
    "X09n0240_067:0189b17": "此大悲幢行而已。如諸菩薩遊涉生死大海等種",
    "X09n0240_067:0189b18": "種勝行。非我能知。故謙推後友云。於此南方有城",
    "X09n0240_067:0189b19": "名可樂。中有長者名無上勝。汝可往問。善財頂禮。",
    "X09n0240_067:0189b20": "辭退而去。",
    "X09n0240_067:0189b21": "[0189b21] 爾時善財童子起大慈周&#x5FA7;心。大悲潤澤心。相續不",
    "X09n0240_067:0189b22": "斷。福德智慧二種莊嚴。捨離一切煩惱塵垢。證法平",
    "X09n0240_067:0189b23": "等心無高下。拔不善刺。滅一切障。堅固精進以為牆",
    "X09n0240_067:0189b24": "&#x58CD;。甚深三昧而作園苑。以慧日光破無明闇。以方便",
    "X09n0240_067:0189c01": "風開智慧華。以無礙願充滿法界。心常現入一切智",
    "X09n0240_067:0189c02": "城。如是而求菩薩之道。漸次經歷到彼城內。見無上",
    "X09n0240_067:0189c03": "勝在其城東大莊嚴幢無憂林中。無量商人百千居",
    "X09n0240_067:0189c04": "士之所圍繞。理斷人間種種事務。因為說法。令其永",
    "X09n0240_067:0189c05": "拔一切我慢。離我我所捨所積聚。滅慳嫉&#x59AC;心得清",
    "X09n0240_067:0189c06": "淨。無諸穢濁獲淨信力。常樂見佛受持佛法。生菩薩",
    "X09n0240_067:0189c07": "力。起菩薩行。入菩薩三昧。得菩薩智慧。住菩薩正念。",
    "X09n0240_067:0189c08": "增菩薩樂欲。爾時善財童子。觀彼長者為眾說法已。",
    "X09n0240_067:0189c09": "以身投地頂禮其足。良久乃起。白言。聖者。我是善財。",
    "X09n0240_067:0189c10": "我是善財。我專尋求菩薩之行。菩薩云何學菩薩行。",
    "X09n0240_067:0189c11": "菩薩云何修菩薩道。隨修學時常能化度一切眾生。",
    "X09n0240_067:0189c12": "常能現見一切諸佛。常得聽聞一切佛法。常能住持",
    "X09n0240_067:0189c13": "一切佛法。常能趣入一切法門。入一切剎學菩薩行。",
    "X09n0240_067:0189c14": "住一切劫修菩薩道。能知一切如來神力。能受一切",
    "X09n0240_067:0189c15": "如來護念。能得一切如來智慧。時彼長者告善財言。",
    "X09n0240_067:0189c16": "善哉善哉。善男子。汝已能發阿耨多羅三藐三菩提",
    "X09n0240_067:0189c17": "心。善男子。我成就至一切處菩薩行門無依無作神",
    "X09n0240_067:0189c18": "通之力。善男子。云何為至一切處菩薩行門。善男子。",
    "X09n0240_067:0189c19": "我於此三千大千世界。欲界一切諸眾生中所謂一",
    "X09n0240_067:0189c20": "切三十三天。一切須夜摩天。一切兜率陀天。一切善",
    "X09n0240_067:0189c21": "變化天。一切他化自在天。一切魔天。及餘一切天龍",
    "X09n0240_067:0189c22": "夜叉。羅剎娑。鳩槃茶。乾闥婆。阿修羅。迦樓羅。緊那羅。",
    "X09n0240_067:0189c23": "摩&#x777A;羅伽。人與非人。村營城邑一切住處。諸眾生中",
    "X09n0240_067:0189c24": "而為說法。令捨非法。令息諍論。令除&#x9B2A;戰。令止忿競",
    "X09n0240_067:0190a01": "令破冤結。令解繫縛。令出牢獄。令免怖畏。令斷殺生",
    "X09n0240_067:0190a02": "乃至邪見一切惡業不可作事。皆令禁止。令其順行",
    "X09n0240_067:0190a03": "一切善法。令其修學一切技藝。於諸世間而作利益。",
    "X09n0240_067:0190a04": "為其分別種種諸論。令生歡喜。令漸成熟。隨順外道",
    "X09n0240_067:0190a05": "為說勝智。令斷諸見。令入佛法。乃至色界一切梵天",
    "X09n0240_067:0190a06": "我亦為其說超勝法。如於此三千大千世界。乃至十",
    "X09n0240_067:0190a07": "方十不可說百千億那由他佛剎微塵數世界中我",
    "X09n0240_067:0190a08": "皆為說佛法。菩薩法。聲聞法。獨覺法。說地獄。說地獄",
    "X09n0240_067:0190a09": "眾生。說向地獄道。說畜生。說畜生差別。說畜生受苦。",
    "X09n0240_067:0190a10": "說向畜生道。說閻羅王世間。說閻羅王世間苦。說向",
    "X09n0240_067:0190a11": "閻羅王世間道。說天世間。說天世間樂。說向天世間",
    "X09n0240_067:0190a12": "道。說人世間。說人世間苦樂。說向人世間道。為欲開",
    "X09n0240_067:0190a13": "顯菩薩功德。為令捨離生死過患。為令知見一切智",
    "X09n0240_067:0190a14": "人諸妙功德。為欲令知諸有趣中迷惑受苦。為令知",
    "X09n0240_067:0190a15": "見無障礙法。為欲顯示一切世間生起所因。為欲顯",
    "X09n0240_067:0190a16": "示一切世間寂滅為樂。為令眾生捨諸想著。為令證",
    "X09n0240_067:0190a17": "得佛無依法。為令永滅諸煩惱輪。為令能轉如來法",
    "X09n0240_067:0190a18": "輪。我為眾生說如是法。善男子。我唯知此至一切處",
    "X09n0240_067:0190a19": "修菩薩行清淨法門。無依無作神通之力。如諸菩薩",
    "X09n0240_067:0190a20": "摩訶薩具足一切自在神通。悉能&#x5FA7;往一切佛剎。得",
    "X09n0240_067:0190a21": "普眼地悉聞一切音聲言說。普入諸法智慧自在。無",
    "X09n0240_067:0190a22": "有乖諍勇健無比。以廣長舌出平等音。其身妙好同",
    "X09n0240_067:0190a23": "諸菩薩與諸如來。究竟無二無有差別。智身廣大普",
    "X09n0240_067:0190a24": "入三世。境界無際同於&#x8657;空。而我云何能知能說彼",
    "X09n0240_067:0190b01": "功德行。善男子。於此南方有一國土名曰輸那。其國",
    "X09n0240_067:0190b02": "有城名迦陵迦林。有比丘尼名師子嚬申。汝詣彼問",
    "X09n0240_067:0190b03": "菩薩云何學菩薩行修菩薩道。時善財童子頂禮其",
    "X09n0240_067:0190b04": "足。繞無量&#x5E00;。殷勤瞻仰。辭退而去。",
    "X09n0240_067:0190b05": "[0190b05] 第三無上勝長者。寄等一切佛迴向。以得勝通有",
    "X09n0240_067:0190b06": "過上故。等於諸佛。更無勝故。在可樂國者。由等佛",
    "X09n0240_067:0190b07": "迴向。不見美惡。皆清淨歡喜樂故。善財由受前知",
    "X09n0240_067:0190b08": "識教。起發大慈周&#x5FA7;心等。殊勝智願。漸次經歷。到",
    "X09n0240_067:0190b09": "彼城內。見無上勝。在城東大莊嚴幢無憂林中。無",
    "X09n0240_067:0190b10": "量商人圍繞。理斷人間種種務務。而為說法。善財",
    "X09n0240_067:0190b11": "觀彼長者。頂禮其足。白言勝者。我是善財。我專尋",
    "X09n0240_067:0190b12": "求菩薩之道。願為我說。時彼長者。種種讚其發心",
    "X09n0240_067:0190b13": "正示法界。云我就至一切處菩薩行門。無依無作",
    "X09n0240_067:0190b14": "神通之力。由無作無依故能遍至後云何為至一",
    "X09n0240_067:0190b15": "切處菩薩行門。謂我於此三千大千世界。為六道",
    "X09n0240_067:0190b16": "眾生。隨其所應而為說法。乃至出世四聖之法。我",
    "X09n0240_067:0190b17": "亦為說。令其證佛無依法。有二十二行半經。徵釋",
    "X09n0240_067:0190b18": "其業用。明至一切處。廣說法故。次下謙己推勝云。",
    "X09n0240_067:0190b19": "我唯知此至一切處修菩薩行清淨法門。無依無",
    "X09n0240_067:0190b20": "作神通之力法門而已。如諸菩薩具足一切神通",
    "X09n0240_067:0190b21": "等。一切清涼法門者。非我能知。乃謙己推勝。指示",
    "X09n0240_067:0190b22": "後友云。南方有輸那國城。名迦陵迦林。有比丘尼",
    "X09n0240_067:0190b23": "名師子嚬申。汝可往問。當為汝說。善財頂禮。辭退",
    "X09n0240_067:0190b24": "而去。",
    "X09n0240_067:0190c01": "[0190c01] 爾時善財童子漸次遊行至彼國城周&#x5FA7;推求此比",
    "X09n0240_067:0190c02": "丘尼。有無量人咸告之言。善男子。此比丘尼。在勝光",
    "X09n0240_067:0190c03": "王之所捨施日光園中說法。利益無量眾生。時善財",
    "X09n0240_067:0190c04": "童子。即詣彼園周&#x5FA7;觀察。見其園中有一大樹名為",
    "X09n0240_067:0190c05": "滿月。形如樓閣。放大光明照一由旬。見一葉樹名為",
    "X09n0240_067:0190c06": "普覆。其形如蓋放毗&#x7460;璃紺青光明。見一華樹名曰",
    "X09n0240_067:0190c07": "華藏。其形高大如雪山王。雨眾妙華無有窮盡。如忉",
    "X09n0240_067:0190c08": "利天中波利質多羅樹。復見有一甘露果樹。形如金",
    "X09n0240_067:0190c09": "山。常放光明。種種眾果悉皆具足。復見有一摩尼寶",
    "X09n0240_067:0190c10": "樹。名毗盧遮那藏。其形無比。心王摩尼寶最在其上。",
    "X09n0240_067:0190c11": "阿僧祇色相摩尼寶周&#x5FA7;莊嚴復有衣樹名為清淨",
    "X09n0240_067:0190c12": "種種色衣垂布嚴飾。復有音樂樹名為歡喜。其音美",
    "X09n0240_067:0190c13": "妙過諸天樂。復有香樹名普莊嚴。恒出妙香普熏十",
    "X09n0240_067:0190c14": "方無所障礙。園中復有泉流陂池一切皆以七寶莊",
    "X09n0240_067:0190c15": "嚴。黑栴檀泥凝積其中。上妙金沙彌布其底。八功德",
    "X09n0240_067:0190c16": "水具足盈滿。優&#x9262;羅華。波頭摩華。拘物頭華。芬陀利",
    "X09n0240_067:0190c17": "華&#x5FA7;覆其上。無量寶樹周&#x5FA7;行列。諸寶樹下敷師子",
    "X09n0240_067:0190c18": "座。種種妙寶以為莊嚴。布以天衣。熏諸妙香。垂諸寶",
    "X09n0240_067:0190c19": "繒。施諸寶帳。閻浮金網彌覆其上。寶鐸徐搖出妙音",
    "X09n0240_067:0190c20": "聲。或有樹下敷蓮華藏師子之座。或有樹下敷香王",
    "X09n0240_067:0190c21": "摩尼藏師子之座。或有樹下敷龍莊嚴摩尼王藏師",
    "X09n0240_067:0190c22": "子之座。或有樹下敷寶師子聚摩尼王藏師子之座。",
    "X09n0240_067:0190c23": "或有樹下敷毗盧遮那摩尼王藏師子之座。或有樹",
    "X09n0240_067:0190c24": "下敷十方毗盧遮那摩尼王藏師子之座。其一一座。",
    "X09n0240_067:0191a01": "各有十萬寶師子座周&#x5E00;圍繞。一一皆具無量莊嚴。",
    "X09n0240_067:0191a02": "此大園中眾寶&#x5FA7;滿。猶如大海寶洲之上。迦鄰陀衣",
    "X09n0240_067:0191a03": "以布其地。柔&#x8F2D;妙好能生樂觸。蹈則沒足。舉則還復。",
    "X09n0240_067:0191a04": "無量諸鳥出和雅音。寶栴檀林上妙莊嚴。種種妙華",
    "X09n0240_067:0191a05": "常雨無盡。猶如帝釋雜華之園。無比香王普熏一切。",
    "X09n0240_067:0191a06": "猶如帝釋善法之堂。諸音樂樹寶多羅樹眾寶鈴網",
    "X09n0240_067:0191a07": "出妙音聲。如自在天善口天女所出歌音。諸如意樹",
    "X09n0240_067:0191a08": "種種妙衣垂布莊嚴。猶如大海有無量色。百千樓閣",
    "X09n0240_067:0191a09": "眾寶莊嚴。如忉利天宮善見大城。寶蓋遐張如須彌",
    "X09n0240_067:0191a10": "峰。光明普照如梵王宮。爾時善財童子。見此大園。無",
    "X09n0240_067:0191a11": "量功德種種莊嚴。皆是菩薩業報成就。出世善根之",
    "X09n0240_067:0191a12": "所生起。供養諸佛功德所流。一切世間無與等者。如",
    "X09n0240_067:0191a13": "是皆從師子嚬申比丘尼了法如幻。集廣大清淨福",
    "X09n0240_067:0191a14": "德善業之所成就。三千大千世界天龍八部無量眾",
    "X09n0240_067:0191a15": "生。皆入此園而不迫窄。何以故。此比丘尼不可思議",
    "X09n0240_067:0191a16": "威神力故。爾時善財見師子嚬申比丘尼。&#x5FA7;坐一切",
    "X09n0240_067:0191a17": "諸寶樹下大師子座。身相端嚴威儀寂靜。諸根調順",
    "X09n0240_067:0191a18": "如大象王。心無垢濁如清淨池。普濟所求如如意寶。",
    "X09n0240_067:0191a19": "不染世法猶如蓮華。心無所畏如師子王。護持淨戒",
    "X09n0240_067:0191a20": "不可傾動如須彌山。能令見者心得清涼如妙香王。",
    "X09n0240_067:0191a21": "能除眾生諸煩惱熱如雪山中妙栴檀香。眾生見者",
    "X09n0240_067:0191a22": "諸苦消滅如善見藥王。見者不空如婆樓那天。能長",
    "X09n0240_067:0191a23": "一切眾善根芽如良沃田。在一一座眾會不同。所說",
    "X09n0240_067:0191a24": "法門亦各差別。或見處座。淨居天眾所共圍繞。大自",
    "X09n0240_067:0191b01": "在天子而為上首。此比丘尼為說法門名無盡解脫。",
    "X09n0240_067:0191b02": "或見處座。諸梵天眾所共圍繞。愛樂梵王而為上首。",
    "X09n0240_067:0191b03": "此比丘尼為說法門名普門差別清淨言音輪。或見",
    "X09n0240_067:0191b04": "處座他化自在天天子天女所共圍繞。自在天王而",
    "X09n0240_067:0191b05": "為上首。此比丘尼為說法門名菩薩清淨心。或見處",
    "X09n0240_067:0191b06": "座。善變化天天子天女所共圍繞。善化天王而為上",
    "X09n0240_067:0191b07": "首。此比丘尼為說法門名一切法善莊嚴。或見處座。",
    "X09n0240_067:0191b08": "兜率陀天天子天女所共圍繞。兜率天王而為上首。",
    "X09n0240_067:0191b09": "此比丘尼為說法門名心藏旋。或見處座。須夜摩天",
    "X09n0240_067:0191b10": "天子天女所共圍繞。夜摩天王而為上首。此比丘尼",
    "X09n0240_067:0191b11": "為說法門名無邊莊嚴。或見處座。三十三天天子天",
    "X09n0240_067:0191b12": "女所共圍繞。釋提桓因而為上首。此比丘尼為說法",
    "X09n0240_067:0191b13": "門名厭離門。或見處座百光明龍王。難陀龍王。優波",
    "X09n0240_067:0191b14": "難陀龍王。摩那斯龍王。伊羅跋難陀龍王。阿那婆達",
    "X09n0240_067:0191b15": "多龍王等。龍子龍女所共圍繞。娑伽羅龍王而為上",
    "X09n0240_067:0191b16": "首。此比丘尼為說法門名佛神通境界光明莊嚴。或",
    "X09n0240_067:0191b17": "見處座。諸夜叉眾所共圍繞。毗沙門天王而為上首。",
    "X09n0240_067:0191b18": "此比丘尼為說法門名救護眾生藏。或見處座。乾闥",
    "X09n0240_067:0191b19": "婆眾所共圍繞。持國乾闥婆王而為上首。此比丘尼",
    "X09n0240_067:0191b20": "為說法門名無盡喜。或見處座。阿修羅眾所共圍繞。",
    "X09n0240_067:0191b21": "羅&#x777A;阿修羅王而為上首。此比丘尼為說法門名速",
    "X09n0240_067:0191b22": "疾莊嚴法界智門。或見處座。迦樓羅眾所共圍繞。捷",
    "X09n0240_067:0191b23": "持迦樓羅王而為上首。此比丘尼為說法門名怖動",
    "X09n0240_067:0191b24": "諸有海。或見處座。緊那羅眾所共圍繞。大樹緊那羅",
    "X09n0240_067:0191c01": "王而為上首。此比丘尼為說法門名佛行光明。或見",
    "X09n0240_067:0191c02": "處座。摩&#x777A;羅伽眾所共圍繞。菴羅林摩&#x777A;羅伽王而",
    "X09n0240_067:0191c03": "為上首。此比丘尼為說法門名生佛歡喜心。或見處",
    "X09n0240_067:0191c04": "座。無量百千男子女人所共圍繞。此比丘尼為說法",
    "X09n0240_067:0191c05": "門名諸勝行。或見處座諸羅剎眾所共圍繞。常奪精",
    "X09n0240_067:0191c06": "氣大樹羅剎王而為上首。此比丘尼為說法門名發",
    "X09n0240_067:0191c07": "生悲愍心。或見處座。信樂聲聞乘眾生所共圍繞。此",
    "X09n0240_067:0191c08": "比丘尼為說法門名勝智光明。或見處座。信樂緣覺",
    "X09n0240_067:0191c09": "乘眾生所共圍繞。此比丘尼為說法門名佛功德廣",
    "X09n0240_067:0191c10": "大光明。或見處座。信樂大乘眾生所共圍繞。此比丘",
    "X09n0240_067:0191c11": "尼為說法門名普門三昧智光明門。或見處座。初發",
    "X09n0240_067:0191c12": "心諸菩薩所共圍繞。此比丘尼為說法門名一切佛",
    "X09n0240_067:0191c13": "願聚。或見處座。第二地諸菩薩所共圍繞。此比丘尼",
    "X09n0240_067:0191c14": "為說法門名離垢輪。或見處座。第三地諸菩薩所共",
    "X09n0240_067:0191c15": "圍繞。此比丘尼為說法門名寂靜莊嚴。或見處座。第",
    "X09n0240_067:0191c16": "四地諸菩薩所共圍繞。此比丘尼為說法門名生一",
    "X09n0240_067:0191c17": "切智境界。或見處座。第五地諸菩薩所共圍繞。此比",
    "X09n0240_067:0191c18": "丘尼為說法門名妙華藏。或見處座。第六地諸菩薩",
    "X09n0240_067:0191c19": "所共圍繞。此比丘尼為說法門名毗盧遮那藏。或見",
    "X09n0240_067:0191c20": "處座。第七地諸菩薩所共圍繞。此比丘尼為說法門",
    "X09n0240_067:0191c21": "名普莊嚴地。或見處座。第八地諸菩薩所共圍繞。此",
    "X09n0240_067:0191c22": "比丘尼為說法門名&#x5FA7;法界境界身。或見處座。第九",
    "X09n0240_067:0191c23": "地諸菩薩所共圍繞。此比丘尼為說法門名無所得",
    "X09n0240_067:0191c24": "力莊嚴。或見處座。第十地諸菩薩所共圍繞。此比丘",
    "X09n0240_067:0192a01": "尼為說法門名無礙輪。或見處座。執金剛神所共圍",
    "X09n0240_067:0192a02": "繞。此比丘尼為說法門名金剛智那羅延莊嚴。善財",
    "X09n0240_067:0192a03": "童子。見如是等一切諸趣所有眾生。已成熟者。已調",
    "X09n0240_067:0192a04": "伏者。堪為法器。皆入此園。各於座下圍繞而坐。師子",
    "X09n0240_067:0192a05": "嚬申比丘尼隨其欲解勝劣差別而為說法。令於阿",
    "X09n0240_067:0192a06": "耨多羅三藐三菩提得不退轉。何以故。此比丘尼入",
    "X09n0240_067:0192a07": "普眼捨得般若波羅蜜門。說一切佛法般若波羅蜜",
    "X09n0240_067:0192a08": "門。法界差別般若波羅蜜門。散壞一切障礙輪般若",
    "X09n0240_067:0192a09": "波羅蜜門。生一切眾生善心般若波羅蜜門。殊勝莊",
    "X09n0240_067:0192a10": "嚴般若波羅蜜門。無礙真實藏般若波羅蜜門。法界",
    "X09n0240_067:0192a11": "圓滿般若波羅蜜門。心藏般若波羅蜜門。普出生藏",
    "X09n0240_067:0192a12": "般若波羅蜜門。此十般若波羅蜜門為首。入如是等",
    "X09n0240_067:0192a13": "無數百萬般若波羅蜜門。此日光園中所有菩薩及",
    "X09n0240_067:0192a14": "諸眾生。皆是師子嚬申比丘尼初勸發心。受持正法。",
    "X09n0240_067:0192a15": "思惟修習。於阿耨多羅三藐三菩提得不退轉。時善",
    "X09n0240_067:0192a16": "財童子。見師子嚬申比丘尼如是園林。如是床座。如",
    "X09n0240_067:0192a17": "是經行。如是眾會。如是神力。如是辯才。復聞不可思",
    "X09n0240_067:0192a18": "議法門。廣大法雲潤澤其心。便生是念我當右繞無",
    "X09n0240_067:0192a19": "量百千&#x5E00;。時比丘尼放大光明。普照其園眾會莊嚴。",
    "X09n0240_067:0192a20": "善財童子即自見身及園林中所有眾樹。皆悉右繞",
    "X09n0240_067:0192a21": "此比丘尼。經於無量百千萬&#x5E00;。圍繞畢已。善財童子",
    "X09n0240_067:0192a22": "合掌而住。白言聖者。我已先發阿耨多羅三藐三菩",
    "X09n0240_067:0192a23": "提心。而未知菩薩云何學菩薩行云何修菩薩道。我",
    "X09n0240_067:0192a24": "聞聖者善能誘誨。願為我說。比丘尼言。善男子。我得",
    "X09n0240_067:0192b01": "解脫名成就一切智。善財言。聖者。何故名為成就一",
    "X09n0240_067:0192b02": "切智。比丘尼言。善男子。此智光明於一念中普照三",
    "X09n0240_067:0192b03": "世一切諸法。善財白言。聖者。此智光明境界云何。比",
    "X09n0240_067:0192b04": "丘尼言。善男子。我入此智光明門得出生一切法三",
    "X09n0240_067:0192b05": "昧王。以此三昧故得意生身。往十方一切世界。兜率",
    "X09n0240_067:0192b06": "天宮。一生所繫菩薩所。一一菩薩前現不可說佛剎",
    "X09n0240_067:0192b07": "微塵數身。一一身作不可說佛剎微塵數供養。所謂",
    "X09n0240_067:0192b08": "現天王身。乃至人王身。執持華雲。執持鬘雲。燒香塗",
    "X09n0240_067:0192b09": "香及以末香。衣服瓔珞。幢旛繒蓋寶網寶帳寶藏寶",
    "X09n0240_067:0192b10": "燈如是一切諸莊嚴具我皆執持而以供養。如於住",
    "X09n0240_067:0192b11": "兜率宮菩薩所如是於住胎出胎。在家出家往詣道",
    "X09n0240_067:0192b12": "場。成等正覺轉正法輪。入於涅槃。如是中間或住天",
    "X09n0240_067:0192b13": "宮。或住龍宮。乃至或復住於人宮。於彼一一諸如來",
    "X09n0240_067:0192b14": "所。我皆如是而為供養。若有眾生知我如是供養佛",
    "X09n0240_067:0192b15": "者。皆於阿耨多羅三藐三菩提得不退轉。若有眾生",
    "X09n0240_067:0192b16": "來至我所。我即為說般若波羅蜜。善男子。我見一切",
    "X09n0240_067:0192b17": "眾生不分別眾生相。智限明見故。聽一切語言不分",
    "X09n0240_067:0192b18": "別語言相。心無所著故。見一切如來不分別如來相。",
    "X09n0240_067:0192b19": "了達法身故。住持一切法輪不分別法輪相。悟法自",
    "X09n0240_067:0192b20": "性故。一念&#x5FA7;知一切法不分別諸法相。知法如幻故。",
    "X09n0240_067:0192b21": "善男子。我唯知此成就一切智解脫。如諸菩薩摩訶",
    "X09n0240_067:0192b22": "薩心無分別。普知諸法。一身端坐充滿法界。於自身",
    "X09n0240_067:0192b23": "中現一切剎。一念悉詣一切佛所。於自身內普現一",
    "X09n0240_067:0192b24": "切諸佛神力。一毛&#x5FA7;舉不可言說諸佛世界。於其自",
    "X09n0240_067:0192c01": "身一毛孔中現不可說世界成壞。於一念中與不可",
    "X09n0240_067:0192c02": "說不可說眾生同住。於一念中入不可說不可說一",
    "X09n0240_067:0192c03": "切諸劫。而我云何能知能說彼功德行。善男子。於此",
    "X09n0240_067:0192c04": "南方有一國土。名曰險難。此國有城名寶莊莊嚴。中",
    "X09n0240_067:0192c05": "有女人名婆須蜜多。汝詣彼問菩薩云何學菩薩行",
    "X09n0240_067:0192c06": "修菩薩道。時善財童子。頂禮其足。繞無數。&#x5E00;殷勤瞻",
    "X09n0240_067:0192c07": "仰辭退而去。",
    "X09n0240_067:0192c08": "[0192c08] 第四至一切處迴向。寄善友名師子嚬申者。嚬申。",
    "X09n0240_067:0192c09": "乃舒展自在之意。以無畏遊行。無不至故。比丘尼",
    "X09n0240_067:0192c10": "者。純淨之慈。令善&#x5FA7;故。國名輸那者。此云勇猛。勇",
    "X09n0240_067:0192c11": "猛之力。能使善根無不至故。又以十度明義。此當",
    "X09n0240_067:0192c12": "進故。城名迦陵迦林者。以義翻為相&#x9B2A;戰時。謂因",
    "X09n0240_067:0192c13": "&#x9B2A;勝而立城故。表此迴向。願以信解大威力故。廣",
    "X09n0240_067:0192c14": "大智慧無障礙故。義當戰時。初依教趣求。言勝光",
    "X09n0240_067:0192c15": "園者。表因實際勝光。令其善根&#x5FA7;法界之園苑故。",
    "X09n0240_067:0192c16": "時善財童子。即詣彼園下見敬諮問。初見依報有",
    "X09n0240_067:0192c17": "六種。經為六段。一見園中樹林。有十行經。即表無",
    "X09n0240_067:0192c18": "漏林樹。依無漏法行而建立故。二見泉流陂池下",
    "X09n0240_067:0192c19": "三行經。表八解泉。流八功德水。三無量寶樹下有",
    "X09n0240_067:0192c20": "八行半經。表敷法寶座。而隨法嚴異四此大園中",
    "X09n0240_067:0192c21": "下有八行經。雜明諸嚴。表萬行非一。五爾時善財",
    "X09n0240_067:0192c22": "下有四行經。出其所因。六三千下二行經。明果用",
    "X09n0240_067:0192c23": "自在。次爾時善財下明見正報。初八行經。明&#x5FA7;彰",
    "X09n0240_067:0192c24": "勝德周遍。次見處座下有三十行經。別明所遍。說",
    "X09n0240_067:0193a01": "法各異。共有三十處。分三。今初十六處。為人天八",
    "X09n0240_067:0193a02": "部等處。次或見處座下三行經。明遍聲聞緣覺。次",
    "X09n0240_067:0193a03": "或見下有十六行經。明遍十地等覺諸菩薩眾。次",
    "X09n0240_067:0193a04": "如是下。總結多類。聞法發心。次何以故下總顯所",
    "X09n0240_067:0193a05": "因。釋成自在。有九行經。前十般若以為能化。次此",
    "X09n0240_067:0193a06": "日華園下由彼所化。根已熟故。已上通顯此比丘",
    "X09n0240_067:0193a07": "尼。即以現身。在此一園。&#x5FA7;坐九處道場說法。化九",
    "X09n0240_067:0193a08": "界眾生之法故。表至一切處迴向。而所迴向者。皆",
    "X09n0240_067:0193a09": "此法行也。下善財童子見師子嚬申比丘尼。如是",
    "X09n0240_067:0193a10": "勝妙。故更發勝心。時比丘尼先放光攝受善財申",
    "X09n0240_067:0193a11": "敬。白已發心。請問法要。下正示法界。比丘尼言。我",
    "X09n0240_067:0193a12": "唯得成就一切智解脫。言一切智者。同佛智故。次",
    "X09n0240_067:0193a13": "善財徵問其體。云一念普照故。後善財復問境界。",
    "X09n0240_067:0193a14": "乃辨其業用。次比丘答言。我入此智光明門。得出",
    "X09n0240_067:0193a15": "生一切法三昧王。故得意生身。此先明所依一切",
    "X09n0240_067:0193a16": "智。故能入王三昧。王三昧者一切三昧皆入中故。",
    "X09n0240_067:0193a17": "次往十方下有十五行經。明能依業用智用。謂比",
    "X09n0240_067:0193a18": "丘尼上為六道三乘說法。皆此三昧之業用智用",
    "X09n0240_067:0193a19": "故。此已示至一切處迴向之體用也。故下謙己推",
    "X09n0240_067:0193a20": "勝云。我唯知此一切智解脫門而已。如諸菩薩普",
    "X09n0240_067:0193a21": "知諸法。一身端坐充滿法界等。不可說法門。我云",
    "X09n0240_067:0193a22": "何知。故指示後友云。於此南方有險難國寶莊嚴",
    "X09n0240_067:0193a23": "城中。有女人名婆須蜜。汝可往問當為汝說。時善",
    "X09n0240_067:0193a24": "財瞻禮。辭退而去。"
}