{
    "T32n1666_001:0575a02": "No. 1666 [No. 1667]",
    "T32n1666_001:0575a03": "大乘起信論序",
    "T32n1666_001:0575a05": "揚州僧智愷作",
    "T32n1666_001:0575a06": "[0575a06] 夫起信論者，乃是至極大乘甚深祕典，開示",
    "T32n1666_001:0575a07": "如理緣起之義。其旨淵弘寂而無相，其用廣",
    "T32n1666_001:0575a08": "大寬廓無邊，與凡聖為依，眾法之本。以其文",
    "T32n1666_001:0575a09": "深旨遠，信者至微。故於如來滅後六百餘年，",
    "T32n1666_001:0575a10": "諸道亂興、魔邪競扇，於佛正法毀謗不停。時",
    "T32n1666_001:0575a11": "有一高德沙門，名曰馬鳴，深契大乘窮盡法",
    "T32n1666_001:0575a12": "性，大悲內融隨機應現，愍物長迷故作斯論，",
    "T32n1666_001:0575a13": "盛隆三寶重興佛日，起信未久迴邪入正，使",
    "T32n1666_001:0575a14": "大乘正典復顯於時，緣起深理更彰於後代，",
    "T32n1666_001:0575a15": "迷群異見者捨執而歸依，闇類偏情之黨棄",
    "T32n1666_001:0575a16": "著而臻湊。自昔已來久蘊西域，無傳東夏者。",
    "T32n1666_001:0575a17": "良以宣譯有時，故前梁武皇帝，遣聘中天竺",
    "T32n1666_001:0575a18": "摩伽陀國取經，并諸法師，遇值三藏拘蘭難",
    "T32n1666_001:0575a19": "陀，譯名真諦，其人少小博採備覽諸經，然於",
    "T32n1666_001:0575a20": "大乘偏洞深遠。時彼國王應即移遣，法師苦",
    "T32n1666_001:0575a21": "辭不免便就汎舟，與瞿曇及多侍從，并送蘇",
    "T32n1666_001:0575a22": "合佛像來朝。而至未旬，便值侯景侵擾，法師",
    "T32n1666_001:0575a23": "秀採擁流含珠未吐，慧日暫停而欲還反，遂",
    "T32n1666_001:0575a24": "囑值京邑英賢慧顯、智韶、智愷、曇振、慧旻，與",
    "T32n1666_001:0575a25": "假黃鉞大將軍太保蕭公勃，以大梁承聖三",
    "T32n1666_001:0575a26": "年歲次癸酉九月十日，於衡州始興郡建興",
    "T32n1666_001:0575a27": "寺，敬請法師敷演大乘，闡揚祕典示導迷徒，",
    "T32n1666_001:0575a28": "遂翻譯斯論一卷以明論旨，玄文二十卷，《大",
    "T32n1666_001:0575a29": "品》玄文四卷，《十二因緣經》兩卷，《九識義章》兩",
    "T32n1666_001:0575b01": "卷。傳語人天竺國月支首那等，執筆人智愷",
    "T32n1666_001:0575b02": "等，首尾二年方訖。馬鳴沖旨更曜於時，邪見",
    "T32n1666_001:0575b03": "之流伏從正化。[0575b03] 余雖慨不見聖，慶遇玄旨，美",
    "T32n1666_001:0575b04": "其幽宗戀愛無已。不揆無聞，聊由題記。儻",
    "T32n1666_001:0575b05": "遇智者，賜垂改作。",
    "T32n1666_001:0575b08": "大乘起信論一卷",
    "T32n1666_001:0575b10": "馬鳴菩薩造",
    "T32n1666_001:0575b11": "梁西印度三藏法師真諦譯",
    "T32n1666_001:0575b12": " 歸命盡十方，  最勝業遍知，",
    "T32n1666_001:0575b13": " 色無礙自在，  救世大悲者，",
    "T32n1666_001:0575b14": " 及彼身體相，  法性真如海，",
    "T32n1666_001:0575b15": " 無量功德藏，  如實修行等。",
    "T32n1666_001:0575b16": " 為欲令眾生，  除疑捨邪執，",
    "T32n1666_001:0575b17": " 起大乘正信，  佛種不斷故。",
    "T32n1666_001:0575b18": "[0575b18] 論曰：有法能起摩訶衍信根，是故應說。說",
    "T32n1666_001:0575b19": "有五分。云何為五？一者、因緣分，二者、立義",
    "T32n1666_001:0575b20": "分，三者、解釋分，四者、修行信心分，五者、勸修",
    "T32n1666_001:0575b21": "利益分。",
    "T32n1666_001:0575b22": "[0575b22] 初說因緣分。",
    "T32n1666_001:0575b23": "[0575b23] 問曰：「有何因緣而造此論？」",
    "T32n1666_001:0575b24": "[0575b24] 答曰：「是因緣有八種。云何為八？一者、因緣",
    "T32n1666_001:0575b25": "總相，所謂為令眾生離一切苦得究竟樂，",
    "T32n1666_001:0575b26": "非求世間名利恭敬故。二者、為欲解釋如",
    "T32n1666_001:0575b27": "來根本之義，令諸眾生正解不謬故。三者、",
    "T32n1666_001:0575b28": "為令善根成熟眾生於摩訶衍法堪任不",
    "T32n1666_001:0575b29": "退信故。四者、為令善根微少眾生修習信",
    "T32n1666_001:0575c01": "心故。五者、為示方便消惡業障善護其",
    "T32n1666_001:0575c02": "心，遠離癡慢出邪網故。六者、為示修習",
    "T32n1666_001:0575c03": "止觀，對治凡夫二乘心過故。七者、為示專",
    "T32n1666_001:0575c04": "念方便，生於佛前必定不退信心故。八者、",
    "T32n1666_001:0575c05": "為示利益勸修行故。有如是等因緣，所",
    "T32n1666_001:0575c06": "以造論。」",
    "T32n1666_001:0575c07": "[0575c07] 問曰：「修多羅中具有此法，何須重說？」",
    "T32n1666_001:0575c08": "[0575c08] 答曰：「修多羅中雖有此法，以眾生根行不",
    "T32n1666_001:0575c09": "等、受解緣別。所謂如來在世眾生利根，能說",
    "T32n1666_001:0575c10": "之人色心業勝，圓音一演異類等解，則不須",
    "T32n1666_001:0575c11": "論。若如來滅後，或有眾生能以自力廣聞",
    "T32n1666_001:0575c12": "而取解者；或有眾生亦以自力少聞而多",
    "T32n1666_001:0575c13": "解者；或有眾生無自心力因於廣論而得",
    "T32n1666_001:0575c14": "解者；自有眾生復以廣論文多為煩，心",
    "T32n1666_001:0575c15": "樂總持少文而攝多義能取解者。如是此",
    "T32n1666_001:0575c16": "論，為欲總攝如來廣大深法無邊義故，應",
    "T32n1666_001:0575c17": "說此論。」",
    "T32n1666_001:0575c18": "[0575c18] 已說因緣分。",
    "T32n1666_001:0575c19": "[0575c19] 次說立義分。",
    "T32n1666_001:0575c20": "[0575c20] 摩訶衍者，總說有二種。云何為二？一者、法，",
    "T32n1666_001:0575c21": "二者、義。所言法者，謂眾生心，是心則攝一",
    "T32n1666_001:0575c22": "切世間法、出世間法。依於此心顯示摩訶",
    "T32n1666_001:0575c23": "衍義。何以故？是心真如相，即示摩訶衍體",
    "T32n1666_001:0575c24": "故；是心生滅因緣相，能示摩訶衍自體相用",
    "T32n1666_001:0575c25": "故。所言義者，則有三種。云何為三？一者、體",
    "T32n1666_001:0575c26": "大，謂一切法真如平等不增減故。二者、相",
    "T32n1666_001:0575c27": "大，謂如來藏具足無量性功德故。三者、用",
    "T32n1666_001:0575c28": "大，能生一切世間、出世間善因果故。一切諸",
    "T32n1666_001:0575c29": "佛本所乘故，一切菩薩皆乘此法到如來",
    "T32n1666_001:0576a01": "地故。已說立義分。",
    "T32n1666_001:0576a02": "[0576a02] 次說解釋分。",
    "T32n1666_001:0576a03": "[0576a03] 解釋分有三種。云何為三？一者、顯示正義，",
    "T32n1666_001:0576a04": "二者、對治邪執，三者、分別發趣道相。顯示正",
    "T32n1666_001:0576a05": "義者，依一心法，有二種門。云何為二？一者、",
    "T32n1666_001:0576a06": "心真如門，二者、心生滅門。是二種門，皆各總",
    "T32n1666_001:0576a07": "攝一切法。此義云何？以是二門不相離故。",
    "T32n1666_001:0576a08": "心真如者，即是一法界大總相法門體。所謂",
    "T32n1666_001:0576a09": "心性不生不滅，一切諸法唯依妄念而有差",
    "T32n1666_001:0576a10": "別，若離妄念則無一切境界之相。是故",
    "T32n1666_001:0576a11": "一切法從本已來，離言說相、離名字相、離",
    "T32n1666_001:0576a12": "心緣相，畢竟平等、無有變異、不可破壞。唯",
    "T32n1666_001:0576a13": "是一心故名真如，以一切言說假名無實，",
    "T32n1666_001:0576a14": "但隨妄念不可得故。言真如者，亦無有",
    "T32n1666_001:0576a15": "相。謂言說之極因言遣言，此真如體無有",
    "T32n1666_001:0576a16": "可遣，以一切法悉皆真故；亦無可立，以",
    "T32n1666_001:0576a17": "一切法皆同如故。當知一切法不可說、不",
    "T32n1666_001:0576a18": "可念故，名為真如。",
    "T32n1666_001:0576a19": "[0576a19] 問曰：「若如是義者，諸眾生等云何隨順而能",
    "T32n1666_001:0576a20": "得入？」",
    "T32n1666_001:0576a21": "[0576a21] 答曰：「若知一切法雖說，無有能說可說，雖",
    "T32n1666_001:0576a22": "念，亦無能念可念，是名隨順。若離於念，名",
    "T32n1666_001:0576a23": "為得入。」",
    "T32n1666_001:0576a24": "[0576a24] 復次，真如者，依言說分別有二種義。云何",
    "T32n1666_001:0576a25": "為二？一者、如實空，以能究竟顯實故。二者、",
    "T32n1666_001:0576a26": "如實不空，以有自體，具足無漏性功德故。",
    "T32n1666_001:0576a27": "所言空者，從本已來一切染法不相應",
    "T32n1666_001:0576a28": "故，謂離一切法差別之相，以無虛妄心念",
    "T32n1666_001:0576a29": "故。當知真如自性，非有相、非無相、非非",
    "T32n1666_001:0576b01": "有相、非非無相、非有無俱相，非一相、非異",
    "T32n1666_001:0576b02": "相、非非一相、非非異相、非一異俱相。乃至",
    "T32n1666_001:0576b03": "總說，依一切眾生以有妄心念念分別，皆",
    "T32n1666_001:0576b04": "不相應故說為空，若離妄心實無可空",
    "T32n1666_001:0576b05": "故。所言不空者，已顯法體空無妄故，即是",
    "T32n1666_001:0576b06": "真心常恒不變淨法滿足，故名不空，亦無",
    "T32n1666_001:0576b07": "有相可取，以離念境界唯證相應故。心生",
    "T32n1666_001:0576b08": "滅者，依如來藏故有生滅心，所謂不生不",
    "T32n1666_001:0576b09": "滅與生滅和合，非一非異，名為阿梨耶識。",
    "T32n1666_001:0576b10": "此識有二種義，能攝一切法、生一切法。云",
    "T32n1666_001:0576b11": "何為二？一者、覺義，二者、不覺義。所言覺義",
    "T32n1666_001:0576b12": "者，謂心體離念。離念相者，等虛空界無所",
    "T32n1666_001:0576b13": "不遍，法界一相即是如來平等法身，依此",
    "T32n1666_001:0576b14": "法身說名本覺。何以故？本覺義者，對始覺",
    "T32n1666_001:0576b15": "義說，以始覺者即同本覺。始覺義者，依本",
    "T32n1666_001:0576b16": "覺故而有不覺，依不覺故說有始覺。又以",
    "T32n1666_001:0576b17": "覺心源故名究竟覺，不覺心源故非究",
    "T32n1666_001:0576b18": "竟覺。此義云何？如凡夫人覺知前念起惡",
    "T32n1666_001:0576b19": "故，能止後念令其不起，雖復名覺，即是不",
    "T32n1666_001:0576b20": "覺故。如二乘觀智、初發意菩薩等，覺於念",
    "T32n1666_001:0576b21": "異，念無異相，以捨&#x9E81;分別執著相故，名相",
    "T32n1666_001:0576b22": "似覺；如法身菩薩等，覺於念住，念無住相，",
    "T32n1666_001:0576b23": "以離分別&#x9E81;念相故，名隨分覺；如菩薩",
    "T32n1666_001:0576b24": "地盡，滿足方便一念相應，覺心初起心無",
    "T32n1666_001:0576b25": "初相，以遠離微細念故得見心性，心即",
    "T32n1666_001:0576b26": "常住，名究竟覺。是故修多羅說：「若有眾生",
    "T32n1666_001:0576b27": "能觀無念者，則為向佛智故。」又心起者，無",
    "T32n1666_001:0576b28": "有初相可知，而言知初相者，即謂無念。",
    "T32n1666_001:0576b29": "是故一切眾生不名為覺，以從本來念念",
    "T32n1666_001:0576c01": "相續未曾離念故，說無始無明。若得無念",
    "T32n1666_001:0576c02": "者，則知心相生住異滅。以無念等故，而實",
    "T32n1666_001:0576c03": "無有始覺之異，以四相俱時而有皆無自",
    "T32n1666_001:0576c04": "立，本來平等同一覺故。",
    "T32n1666_001:0576c05": "[0576c05] 復次，本覺隨染，分別生二種相，與彼本覺",
    "T32n1666_001:0576c06": "不相捨離。云何為二？一者、智淨相，二者、不",
    "T32n1666_001:0576c07": "思議業相。智淨相者，謂依法力熏習，如實",
    "T32n1666_001:0576c08": "修行，滿足方便故，破和合識相，滅相續心",
    "T32n1666_001:0576c09": "相，顯現法身，智淳淨故。此義云何？以一切",
    "T32n1666_001:0576c10": "心識之相皆是無明，無明之相不離覺性，非",
    "T32n1666_001:0576c11": "可壞非不可壞。如大海水因風波動，水",
    "T32n1666_001:0576c12": "相風相不相捨離，而水非動性，若風止滅動",
    "T32n1666_001:0576c13": "相則滅，濕性不壞故。如是眾生自性清淨",
    "T32n1666_001:0576c14": "心，因無明風動，心與無明俱無形相、不",
    "T32n1666_001:0576c15": "相捨離，而心非動性。若無明滅相續則滅，智",
    "T32n1666_001:0576c16": "性不壞故。不思議業相者，以依智淨能",
    "T32n1666_001:0576c17": "作一切勝妙境界，所謂無量功德之相常無",
    "T32n1666_001:0576c18": "斷絕，隨眾生根自然相應，種種而見，得利",
    "T32n1666_001:0576c19": "益故。",
    "T32n1666_001:0576c20": "[0576c20] 復次，覺體相者，有四種大義，與虛空等，猶",
    "T32n1666_001:0576c21": "如淨鏡。云何為四？一者、如實空鏡。遠離一",
    "T32n1666_001:0576c22": "切心境界相，無法可現，非覺照義故。二者、",
    "T32n1666_001:0576c23": "因熏習鏡。謂如實不空，一切世間境界悉於",
    "T32n1666_001:0576c24": "中現，不出不入、不失不壞，常住一心，以一",
    "T32n1666_001:0576c25": "切法即真實性故；又一切染法所不能染，",
    "T32n1666_001:0576c26": "智體不動，具足無漏熏眾生故。三者、法出",
    "T32n1666_001:0576c27": "離鏡。謂不空法，出煩惱礙、智礙，離和合相，",
    "T32n1666_001:0576c28": "淳淨明故。四者、緣熏習鏡。謂依法出離故，",
    "T32n1666_001:0576c29": "遍照眾生之心，令修善根，隨念示現故。所",
    "T32n1666_001:0577a01": "言不覺義者，謂不如實知真如法一故，不",
    "T32n1666_001:0577a02": "覺心起而有其念，念無自相不離本覺，猶",
    "T32n1666_001:0577a03": "如迷人依方故迷，若離於方則無有迷。眾",
    "T32n1666_001:0577a04": "生亦爾，依覺故迷，若離覺性則無不覺，以",
    "T32n1666_001:0577a05": "有不覺妄想心故，能知名義為說真覺。若",
    "T32n1666_001:0577a06": "離不覺之心，則無真覺自相可說。",
    "T32n1666_001:0577a07": "[0577a07] 復次，依不覺故生三種相，與彼不覺相應",
    "T32n1666_001:0577a08": "不離。云何為三？一者、無明業相。以依不覺",
    "T32n1666_001:0577a09": "故心動，說名為業；覺則不動。動則有苦，果",
    "T32n1666_001:0577a10": "不離因故。二者、能見相。以依動故能見；",
    "T32n1666_001:0577a11": "不動則無見。三者、境界相。以依能見故",
    "T32n1666_001:0577a12": "境界妄現；離見則無境界。以有境界緣故，",
    "T32n1666_001:0577a13": "復生六種相。云何為六？一者、智相。依於境",
    "T32n1666_001:0577a14": "界，心起分別愛與不愛故。二者相續相。依",
    "T32n1666_001:0577a15": "於智故生其苦樂，覺心起念相應不斷故。",
    "T32n1666_001:0577a16": "三者、執取相。依於相續緣念境界，住持苦",
    "T32n1666_001:0577a17": "樂，心起著故。四者、計名字相。依於妄執，分",
    "T32n1666_001:0577a18": "別假名言相故。五者、起業相。依於名字，尋",
    "T32n1666_001:0577a19": "名取著，造種種業故。六者、業繫苦相。以依",
    "T32n1666_001:0577a20": "業受果不自在故。當知無明能生一切",
    "T32n1666_001:0577a21": "染法，以一切染法皆是不覺相故。",
    "T32n1666_001:0577a22": "[0577a22] 復次，覺與不覺有二種相。云何為二？一者、",
    "T32n1666_001:0577a23": "同相，二者、異相。同相者，譬如種種瓦器皆",
    "T32n1666_001:0577a24": "同微塵性相，如是無漏無明種種業幻皆同",
    "T32n1666_001:0577a25": "真如性相。是故修多羅中依於此真如義",
    "T32n1666_001:0577a26": "故，說一切眾生本來常住入於涅槃，菩提",
    "T32n1666_001:0577a27": "之法非可修相、非可作相，畢竟無得，亦無",
    "T32n1666_001:0577a28": "色相可見；而有見色相者，唯是隨染業幻",
    "T32n1666_001:0577a29": "所作，非是智色不空之性，以智相無可見",
    "T32n1666_001:0577b01": "故。異相者，如種種瓦器各各不同，如是無",
    "T32n1666_001:0577b02": "漏無明隨染幻差別，性染幻差別故。",
    "T32n1666_001:0577b03": "[0577b03] 復次，生滅因緣者，所謂眾生依心、意、意識轉",
    "T32n1666_001:0577b04": "故。此義云何？以依阿梨耶識說有無明",
    "T32n1666_001:0577b05": "不覺而起，能見、能現、能取境界，起念相續，",
    "T32n1666_001:0577b06": "故說為意。此意復有五種名。云何為五？一",
    "T32n1666_001:0577b07": "者、名為業識，謂無明力不覺心動故。二者、名",
    "T32n1666_001:0577b08": "為轉識，依於動心能見相故。三者、名為現",
    "T32n1666_001:0577b09": "識，所謂能現一切境界，猶如明鏡現於色",
    "T32n1666_001:0577b10": "像；現識亦爾，隨其五塵對至，即現無有前",
    "T32n1666_001:0577b11": "後，以一切時任運而起常在前故。四者、名",
    "T32n1666_001:0577b12": "為智識，謂分別染淨法故。五者、名為相續",
    "T32n1666_001:0577b13": "識，以念相應不斷故，住持過去無量世等",
    "T32n1666_001:0577b14": "善惡之業令不失故，復能成熟現在未來",
    "T32n1666_001:0577b15": "苦樂等報無差違故，能令現在已經之事",
    "T32n1666_001:0577b16": "忽然而念，未來之事不覺妄慮。是故三界虛",
    "T32n1666_001:0577b17": "偽唯心所作，離心則無六塵境界。此義云",
    "T32n1666_001:0577b18": "何？以一切法皆從心起妄念而生，一切分別",
    "T32n1666_001:0577b19": "即分別自心，心不見心無相可得。當知世",
    "T32n1666_001:0577b20": "間一切境界，皆依眾生無明妄心而得住",
    "T32n1666_001:0577b21": "持，是故一切法，如鏡中像無體可得，唯心",
    "T32n1666_001:0577b22": "虛妄。以心生則種種法生，心滅則種種法滅",
    "T32n1666_001:0577b23": "故。",
    "T32n1666_001:0577b24": "[0577b24] 復次，言意識者，即此相續識，依諸凡夫取",
    "T32n1666_001:0577b25": "著轉深計我我所，種種妄執隨事攀緣，分",
    "T32n1666_001:0577b26": "別六塵名為意識，亦名分離識。又復說名",
    "T32n1666_001:0577b27": "分別事識，此識依見愛煩惱增長義故。依",
    "T32n1666_001:0577b28": "無明熏習所起識者，非凡夫能知，亦非二",
    "T32n1666_001:0577b29": "乘智慧所覺。謂依菩薩，從初正信發心觀",
    "T32n1666_001:0577c01": "察，若證法身得少分知，乃至菩薩究竟地",
    "T32n1666_001:0577c02": "不能知盡，唯佛窮了。何以故？是心從本已",
    "T32n1666_001:0577c03": "來自性清淨而有無明，為無明所染，有其",
    "T32n1666_001:0577c04": "染心。雖有染心而常恒不變，是故此義唯",
    "T32n1666_001:0577c05": "佛能知。所謂心性常無念故名為不變，以",
    "T32n1666_001:0577c06": "不達一法界故心不相應，忽然念起名為",
    "T32n1666_001:0577c07": "無明。染心者有六種。云何為六？一者、執相",
    "T32n1666_001:0577c08": "應染，依二乘解脫及信相應地遠離故。二",
    "T32n1666_001:0577c09": "者、不斷相應染，依信相應地修學方便漸",
    "T32n1666_001:0577c10": "漸能捨，得淨心地究竟離故。三者、分別智相",
    "T32n1666_001:0577c11": "應染，依具戒地漸離，乃至無相方便地究竟",
    "T32n1666_001:0577c12": "離故。四者、現色不相應染，依色自在地能離",
    "T32n1666_001:0577c13": "故。五者、能見心不相應染，依心自在地能離",
    "T32n1666_001:0577c14": "故。六者、根本業不相應染，依菩薩盡地得",
    "T32n1666_001:0577c15": "入如來地能離故。不了一法界義者，從",
    "T32n1666_001:0577c16": "信相應地觀察學斷，入淨心地隨分得離，",
    "T32n1666_001:0577c17": "乃至如來地能究竟離故。言相應義者，謂",
    "T32n1666_001:0577c18": "心念法異，依染淨差別，而知相緣相同故。不",
    "T32n1666_001:0577c19": "相應義者，謂即心不覺常無別異，不同知",
    "T32n1666_001:0577c20": "相緣相故。又染心義者，名為煩惱礙，能障",
    "T32n1666_001:0577c21": "真如根本智故。無明義者，名為智礙，能障",
    "T32n1666_001:0577c22": "世間自然業智故。此義云何？以依染心能",
    "T32n1666_001:0577c23": "見、能現、妄取境界，違平等性故。以一切法",
    "T32n1666_001:0577c24": "常靜無有起相，無明不覺妄與法違故；不",
    "T32n1666_001:0577c25": "能得隨順世間一切境界種種智故。",
    "T32n1666_001:0577c26": "[0577c26] 復次，分別生滅相者，有二種。云何為二？一",
    "T32n1666_001:0577c27": "者、&#x9E81;，與心相應故。二者、細，與心不相應",
    "T32n1666_001:0577c28": "故。又&#x9E81;中之&#x9E81;，凡夫境界；&#x9E81;中之細及細中",
    "T32n1666_001:0577c29": "之&#x9E81;，菩薩境界；細中之細，是佛境界。此二種",
    "T32n1666_001:0578a01": "生滅，依於無明熏習而有，所謂依因、依緣。",
    "T32n1666_001:0578a02": "依因者，不覺義故；依緣者，妄作境界義故。",
    "T32n1666_001:0578a03": "若因滅則緣滅，因滅故不相應心滅，緣滅故",
    "T32n1666_001:0578a04": "相應心滅。",
    "T32n1666_001:0578a05": "[0578a05] 問曰：「若心滅者，云何相續？若相續者，云何說",
    "T32n1666_001:0578a06": "究竟滅？」",
    "T32n1666_001:0578a07": "[0578a07] 答曰：「所言滅者，唯心相滅，非心體滅。如風",
    "T32n1666_001:0578a08": "依水而有動相。若水滅者，則風相斷絕無",
    "T32n1666_001:0578a09": "所依止。以水不滅，風相相續，唯風滅故動",
    "T32n1666_001:0578a10": "相隨滅，非是水滅。無明亦爾，依心體而動，",
    "T32n1666_001:0578a11": "若心體滅，則眾生斷絕無所依止。以體不",
    "T32n1666_001:0578a12": "滅，心得相續，唯癡滅故心相隨滅，非心智",
    "T32n1666_001:0578a13": "滅。」",
    "T32n1666_001:0578a14": "[0578a14] 復次，有四種法熏習義故，染法、淨法起不斷",
    "T32n1666_001:0578a15": "絕。云何為四？一者、淨法，名為真如。二者、一",
    "T32n1666_001:0578a16": "切染因，名為無明。三者、妄心，名為業識。四",
    "T32n1666_001:0578a17": "者、妄境界、所謂六塵。熏習義者，如世間衣服",
    "T32n1666_001:0578a18": "實無於香，若人以香而熏習故則有香氣。",
    "T32n1666_001:0578a19": "此亦如是，真如淨法實無於染，但以無明",
    "T32n1666_001:0578a20": "而熏習故則有染相。無明染法實無淨業，但",
    "T32n1666_001:0578a21": "以真如而熏習故則有淨用。云何熏習起染",
    "T32n1666_001:0578a22": "法不斷？所謂以依真如法故有於無明，以",
    "T32n1666_001:0578a23": "有無明染法因故即熏習真如；以熏習故",
    "T32n1666_001:0578a24": "則有妄心，以有妄心即熏習無明。不了",
    "T32n1666_001:0578a25": "真如法故，不覺念起現妄境界。以有妄境",
    "T32n1666_001:0578a26": "界染法緣故，即熏習妄心，令其念著造種",
    "T32n1666_001:0578a27": "種業，受於一切身心等苦。此妄境界熏習義",
    "T32n1666_001:0578a28": "則有二種。云何為二？一者、增長念熏習，二",
    "T32n1666_001:0578a29": "者、增長取熏習。妄心熏習義則有二種。云",
    "T32n1666_001:0578b01": "何為二？一者業識根本熏習，能受阿羅漢、",
    "T32n1666_001:0578b02": "辟支佛、一切菩薩生滅苦故。二者、增長分別",
    "T32n1666_001:0578b03": "事識熏習，能受凡夫業繫苦故。無明熏習義",
    "T32n1666_001:0578b04": "有二種。云何為二？一者、根本熏習，以能成",
    "T32n1666_001:0578b05": "就業識義故。二者、所起見愛熏習，以能成",
    "T32n1666_001:0578b06": "就分別事識義故。云何熏習起淨法不斷？",
    "T32n1666_001:0578b07": "所謂以有真如法故能熏習無明，以熏",
    "T32n1666_001:0578b08": "習因緣力故，則令妄心厭生死苦、樂求涅",
    "T32n1666_001:0578b09": "槃。以此妄心有厭求因緣故，即熏習真如。",
    "T32n1666_001:0578b10": "自信己性，知心妄動無前境界，修遠離法，",
    "T32n1666_001:0578b11": "以如實知無前境界故，種種方便起隨順",
    "T32n1666_001:0578b12": "行，不取不念，乃至久遠熏習力故，無明則",
    "T32n1666_001:0578b13": "滅。以無明滅故心無有起，以無起故境界",
    "T32n1666_001:0578b14": "隨滅，以因緣俱滅故心相皆盡，名得涅槃",
    "T32n1666_001:0578b15": "成自然業。妄心熏習義有二種。云何為二？",
    "T32n1666_001:0578b16": "一者、分別事識熏習，依諸凡夫二乘人等，厭",
    "T32n1666_001:0578b17": "生死苦，隨力所能，以漸趣向無上道故。二",
    "T32n1666_001:0578b18": "者、意熏習，謂諸菩薩發心勇猛速趣涅槃故。",
    "T32n1666_001:0578b19": "真如熏習義有二種。云何為二？一者、自體相",
    "T32n1666_001:0578b20": "熏習，二者、用熏習。自體相熏習者，從無始",
    "T32n1666_001:0578b21": "世來，具無漏法備，有不思議業，作境界之",
    "T32n1666_001:0578b22": "性。依此二義恒常熏習，以有力故，能令眾",
    "T32n1666_001:0578b23": "生厭生死苦、樂求涅槃，自信己身有真如",
    "T32n1666_001:0578b24": "法，發心修行。",
    "T32n1666_001:0578b25": "[0578b25] 問曰：「若如是義者，一切眾生悉有真如，等",
    "T32n1666_001:0578b26": "皆熏習，云何有信、無信，無量前後差別？皆應",
    "T32n1666_001:0578b27": "一時自知有真如法，勤修方便等入涅槃。」",
    "T32n1666_001:0578b28": "[0578b28] 答曰：「真如本一，而有無量無邊無明，從本",
    "T32n1666_001:0578b29": "已來自性差別厚薄不同故。過恒沙等上",
    "T32n1666_001:0578c01": "煩惱依無明起差別，我見愛染煩惱依無",
    "T32n1666_001:0578c02": "明起差別。如是一切煩惱，依於無明所起，",
    "T32n1666_001:0578c03": "前後無量差別，唯如來能知故。又諸佛法有",
    "T32n1666_001:0578c04": "因有緣，因緣具足乃得成辦。如木中火性",
    "T32n1666_001:0578c05": "是火正因，若無人知，不假方便能自燒木，",
    "T32n1666_001:0578c06": "無有是處。眾生亦爾，雖有正因熏習之力，",
    "T32n1666_001:0578c07": "若不值遇諸佛菩薩善知識等以之為緣，",
    "T32n1666_001:0578c08": "能自斷煩惱入涅槃者，則無是處。若雖",
    "T32n1666_001:0578c09": "有外緣之力，而內淨法未有熏習力者，亦",
    "T32n1666_001:0578c10": "不能究竟厭生死苦、樂求涅槃。若因緣具",
    "T32n1666_001:0578c11": "足者，所謂自有熏習之力，又為諸佛菩薩",
    "T32n1666_001:0578c12": "等慈悲願護故，能起厭苦之心，信有涅槃，",
    "T32n1666_001:0578c13": "修習善根。以修善根成熟故，則值諸佛",
    "T32n1666_001:0578c14": "菩薩示教利喜，乃能進趣，向涅槃道。」",
    "T32n1666_001:0578c15": "[0578c15] 用熏習者，即是眾生外緣之力。如是外緣有",
    "T32n1666_001:0578c16": "無量義，略說二種。云何為二？一者、差別緣，",
    "T32n1666_001:0578c17": "二者、平等緣。差別緣者，此人依於諸佛菩薩",
    "T32n1666_001:0578c18": "等，從初發意始求道時乃至得佛，於中若",
    "T32n1666_001:0578c19": "見若念，或為眷屬父母諸親，或為給使，或",
    "T32n1666_001:0578c20": "為知友，或為怨家，或起四攝，乃至一切所",
    "T32n1666_001:0578c21": "作無量行緣，以起大悲熏習之力，能令眾",
    "T32n1666_001:0578c22": "生增長善根，若見若聞得利益故。此緣有",
    "T32n1666_001:0578c23": "二種。云何為二？一者、近緣，速得度故。二者、",
    "T32n1666_001:0578c24": "遠緣，久遠得度故。是近遠二緣，分別復有",
    "T32n1666_001:0578c25": "二種。云何為二？一者、增長行緣，二者、受道緣。",
    "T32n1666_001:0578c26": "平等緣者，一切諸佛菩薩，皆願度脫一切眾",
    "T32n1666_001:0578c27": "生，自然熏習恒常不捨。以同體智力故，隨",
    "T32n1666_001:0578c28": "應見聞而現作業。所謂眾生依於三昧，乃",
    "T32n1666_001:0578c29": "得平等見諸佛故。此體用熏習，分別復有",
    "T32n1666_001:0579a01": "二種。云何為二？一者、未相應，謂凡夫、二乘、初",
    "T32n1666_001:0579a02": "發意菩薩等，以意、意識熏習，依信力故而",
    "T32n1666_001:0579a03": "能修行；未得無分別心與體相應故，未",
    "T32n1666_001:0579a04": "得自在業修行與用相應故。二者、已相應，",
    "T32n1666_001:0579a05": "謂法身菩薩得無分別心，與諸佛智用相",
    "T32n1666_001:0579a06": "應，唯依法力自然修行，熏習真如，滅無明",
    "T32n1666_001:0579a07": "故。",
    "T32n1666_001:0579a08": "[0579a08] 復次，染法從無始已來熏習不斷，乃至得",
    "T32n1666_001:0579a09": "佛後則有斷。淨法熏習則無有斷，盡於未",
    "T32n1666_001:0579a10": "來。此義云何？以真如法常熏習故，妄心則",
    "T32n1666_001:0579a11": "滅、法身顯現，起用熏習，故無有斷。",
    "T32n1666_001:0579a12": "[0579a12] 復次，真如自體相者，一切凡夫、聲聞、緣覺、菩",
    "T32n1666_001:0579a13": "薩、諸佛，無有增減，非前際生、非後際滅，",
    "T32n1666_001:0579a14": "畢竟常恒。從本已來，性自滿足一切功德。",
    "T32n1666_001:0579a15": "所謂自體有大智慧光明義故，遍照法界義",
    "T32n1666_001:0579a16": "故，真實識知義故，自性清淨心義故，常樂我",
    "T32n1666_001:0579a17": "淨義故，清涼不變自在義故。具足如是過",
    "T32n1666_001:0579a18": "於恒沙不離、不斷、不異、不思議佛法，乃至",
    "T32n1666_001:0579a19": "滿足無有所少義故，名為如來藏，亦名如",
    "T32n1666_001:0579a20": "來法身。",
    "T32n1666_001:0579a21": "[0579a21] 問曰：「上說真如，其體平等離一切相，云何復",
    "T32n1666_001:0579a22": "說體有如是種種功德？」",
    "T32n1666_001:0579a23": "[0579a23] 答曰：「雖實有此諸功德義，而無差別之相，",
    "T32n1666_001:0579a24": "等同一味，唯一真如。此義云何？以無分別",
    "T32n1666_001:0579a25": "離分別相。是故無二。復以何義得說差別？",
    "T32n1666_001:0579a26": "以依業識，生滅相示。此云何示？以一切法",
    "T32n1666_001:0579a27": "本來唯心，實無於念，而有妄心，不覺起念，",
    "T32n1666_001:0579a28": "見諸境界故說無明。心性不起，即是大智",
    "T32n1666_001:0579a29": "慧光明義故。若心起見，則有不見之相。心性",
    "T32n1666_001:0579b01": "離見，即是遍照法界義故。若心有動，非真識",
    "T32n1666_001:0579b02": "知，無有自性，非常、非樂、非我、非淨，熱惱",
    "T32n1666_001:0579b03": "衰變則不自在，乃至具有過恒沙等妄染",
    "T32n1666_001:0579b04": "之義。對此義故，心性無動則有過恒沙等",
    "T32n1666_001:0579b05": "諸淨功德相義示現。若心有起，更見前法",
    "T32n1666_001:0579b06": "可念者則有所少。如是淨法無量功德，即",
    "T32n1666_001:0579b07": "是一心，更無所念，是故滿足。名為法身如來",
    "T32n1666_001:0579b08": "之藏。」",
    "T32n1666_001:0579b09": "[0579b09] 復次，真如用者，所謂諸佛如來，本在因地",
    "T32n1666_001:0579b10": "發大慈悲，修諸波羅蜜，攝化眾生。立大誓",
    "T32n1666_001:0579b11": "願，盡欲度脫等眾生界。亦不限劫數盡於",
    "T32n1666_001:0579b12": "未來，以取一切眾生如己身故，而亦不",
    "T32n1666_001:0579b13": "取眾生相。此以何義？謂如實知一切眾生",
    "T32n1666_001:0579b14": "及與己身真如平等無別異故。以有如",
    "T32n1666_001:0579b15": "是大方便智，除滅無明、見本法身，自然而",
    "T32n1666_001:0579b16": "有不思議業種種之用，即與真如等遍一切",
    "T32n1666_001:0579b17": "處，又亦無有用相可得。何以故？謂諸佛如",
    "T32n1666_001:0579b18": "來唯是法身智相之身，第一義諦無有世",
    "T32n1666_001:0579b19": "諦境界，離於施作，但隨眾生見聞得益故",
    "T32n1666_001:0579b20": "說為用。此用有二種。云何為二？一者、依分",
    "T32n1666_001:0579b21": "別事識，凡夫、二乘心所見者，名為應身。以",
    "T32n1666_001:0579b22": "不知轉識現故見從外來，取色分齊不",
    "T32n1666_001:0579b23": "能盡知故。二者、依於業識，謂諸菩薩從初",
    "T32n1666_001:0579b24": "發意，乃至菩薩究竟地，心所見者，名為報",
    "T32n1666_001:0579b25": "身。身有無量色，色有無量相，相有無量好，",
    "T32n1666_001:0579b26": "所住依果亦有無量種種莊嚴隨所示現，",
    "T32n1666_001:0579b27": "即無有邊不可窮盡離分齊相，隨其所",
    "T32n1666_001:0579b28": "應，常能住持不毀不失。如是功德，皆因諸",
    "T32n1666_001:0579b29": "波羅蜜等無漏行熏，及不思議熏之所成就，",
    "T32n1666_001:0579c01": "具足無量樂相故，說為報身。又為凡夫所",
    "T32n1666_001:0579c02": "見者，是其&#x9E81;色，隨於六道各見不同，種種",
    "T32n1666_001:0579c03": "異類非受樂相故，說為應身。",
    "T32n1666_001:0579c04": "[0579c04] 復次，初發意菩薩等所見者，以深信真如",
    "T32n1666_001:0579c05": "法故，少分而見，知彼色相莊嚴等事，無來",
    "T32n1666_001:0579c06": "無去、離於分齊，唯依心現、不離真如。然此",
    "T32n1666_001:0579c07": "菩薩猶自分別，以未入法身位故。若得淨",
    "T32n1666_001:0579c08": "心，所見微妙其用轉勝，乃至菩薩地盡見",
    "T32n1666_001:0579c09": "之究竟。若離業識則無見相，以諸佛法身",
    "T32n1666_001:0579c10": "無有彼此色相迭相見故。",
    "T32n1666_001:0579c11": "[0579c11] 問曰：「若諸佛法身離於色相者，云何能現",
    "T32n1666_001:0579c12": "色相？」",
    "T32n1666_001:0579c13": "[0579c13] 答曰：「即此法身是色體故，能現於色。所謂從",
    "T32n1666_001:0579c14": "本已來色心不二，以色性即智故色體無",
    "T32n1666_001:0579c15": "形，說名智身；以智性即色故，說名法身",
    "T32n1666_001:0579c16": "遍一切處。所現之色無有分齊，隨心能示",
    "T32n1666_001:0579c17": "十方世界，無量菩薩無量報身，無量莊嚴各",
    "T32n1666_001:0579c18": "各差別，皆無分齊而不相妨。此非心識分",
    "T32n1666_001:0579c19": "別能知，以真如自在用義故。」",
    "T32n1666_001:0579c20": "[0579c20] 復次，顯示從生滅門即入真如門。所謂推",
    "T32n1666_001:0579c21": "求五陰色之與心，六塵境界畢竟無念，以",
    "T32n1666_001:0579c22": "心無形相，十方求之終不可得。如人迷故",
    "T32n1666_001:0579c23": "謂東為西，方實不轉。眾生亦爾，無明迷故",
    "T32n1666_001:0579c24": "謂心為念，心實不動。若能觀察知心無念，",
    "T32n1666_001:0579c25": "即得隨順入真如門故。",
    "T32n1666_001:0579c26": "[0579c26] 對治邪執者，一切邪執皆依我見，若離於",
    "T32n1666_001:0579c27": "我則無邪執。是我見有二種。云何為二？一",
    "T32n1666_001:0579c28": "者、人我見，二者、法我見。人我見者，依諸凡",
    "T32n1666_001:0579c29": "夫說有五種。云何為五？一者、聞修多羅說",
    "T32n1666_001:0580a01": "如來法身畢竟寂寞猶如虛空，以不知為",
    "T32n1666_001:0580a02": "破著故，即謂虛空是如來性。云何對治？明",
    "T32n1666_001:0580a03": "虛空相是其妄法、體無不實，以對色故有，",
    "T32n1666_001:0580a04": "是可見相令心生滅。以一切色法本來是心，",
    "T32n1666_001:0580a05": "實無外色。若無色者，則無虛空之相。所謂",
    "T32n1666_001:0580a06": "一切境界唯心妄起故有，若心離於妄動則",
    "T32n1666_001:0580a07": "一切境界滅，唯一真心無所不遍。此謂如",
    "T32n1666_001:0580a08": "來廣大性智究竟之義，非如虛空相故。二",
    "T32n1666_001:0580a09": "者、聞修多羅說世間諸法畢竟體空，乃至涅",
    "T32n1666_001:0580a10": "槃真如之法亦畢竟空，從本已來自空離",
    "T32n1666_001:0580a11": "一切相。以不知為破著故，即謂真如、涅槃",
    "T32n1666_001:0580a12": "之性唯是其空。云何對治？明真如法身自",
    "T32n1666_001:0580a13": "體不空，具足無量性功德故。三者、聞修多",
    "T32n1666_001:0580a14": "羅說如來之藏無有增減，體備一切功德",
    "T32n1666_001:0580a15": "之法。以不解故，即謂如來之藏有色心法",
    "T32n1666_001:0580a16": "自相差別。云何對治？以唯依真如義說故，",
    "T32n1666_001:0580a17": "因生滅染義示現說差別故。四者、聞修多",
    "T32n1666_001:0580a18": "羅說一切世間生死染法皆依如來藏而有，",
    "T32n1666_001:0580a19": "一切諸法不離真如。以不解故，謂如來藏",
    "T32n1666_001:0580a20": "自體具有一切世間生死等法。云何對治？以",
    "T32n1666_001:0580a21": "如來藏從本已來唯有過恒沙等諸淨功",
    "T32n1666_001:0580a22": "德，不離、不斷、不異真如義故。以過恒",
    "T32n1666_001:0580a23": "沙等煩惱染法，唯是妄有，性自本無，從無",
    "T32n1666_001:0580a24": "始世來未曾與如來藏相應故。若如來藏",
    "T32n1666_001:0580a25": "體有妄法，而使證會永息妄者，則無是",
    "T32n1666_001:0580a26": "處故。五者、聞修多羅說依如來藏故有生",
    "T32n1666_001:0580a27": "死，依如來藏故得涅槃。以不解故，謂眾生",
    "T32n1666_001:0580a28": "有始。以見始故，復謂如來所得涅槃，有其",
    "T32n1666_001:0580a29": "終盡，還作眾生。云何對治？以如來藏無前",
    "T32n1666_001:0580b01": "際故，無明之相亦無有始。若說三界外更",
    "T32n1666_001:0580b02": "有眾生始起者，即是外道經說。又如來藏無",
    "T32n1666_001:0580b03": "有後際，諸佛所得涅槃與之相應則無後",
    "T32n1666_001:0580b04": "際故。法我見者，依二乘鈍根故，如來但為",
    "T32n1666_001:0580b05": "說人無我。以說不究竟，見有五陰生滅之",
    "T32n1666_001:0580b06": "法，怖畏生死、妄取涅槃。云何對治？以五陰",
    "T32n1666_001:0580b07": "法自性不生則無有滅，本來涅槃故。",
    "T32n1666_001:0580b08": "[0580b08] 復次，究竟離妄執者，當知染法、淨法皆悉相",
    "T32n1666_001:0580b09": "待，無有自相可說，是故一切法從本已來，",
    "T32n1666_001:0580b10": "非色非心、非智非識、非有非無，畢竟不",
    "T32n1666_001:0580b11": "可說相。而有言說者，當知如來善巧方便，",
    "T32n1666_001:0580b12": "假以言說引導眾生，其旨趣者皆為離念",
    "T32n1666_001:0580b13": "歸於真如，以念一切法令心生滅不入實",
    "T32n1666_001:0580b14": "智故。",
    "T32n1666_001:0580b15": "[0580b15] 分別發趣道相者，謂一切諸佛所證之道，一",
    "T32n1666_001:0580b16": "切菩薩發心修行趣向義故。略說發心有三",
    "T32n1666_001:0580b17": "種。云何為三？一者、信成就發心，二者、解行發",
    "T32n1666_001:0580b18": "心，三者、證發心。信成就發心者，依何等人、",
    "T32n1666_001:0580b19": "修何等行，得信成就堪能發心？所謂依不",
    "T32n1666_001:0580b20": "定聚眾生，有熏習善根力故，信業果報，能",
    "T32n1666_001:0580b21": "起十善，厭生死苦、欲求無上菩提，得值諸",
    "T32n1666_001:0580b22": "佛，親承供養修行信心，經一萬劫信心成就",
    "T32n1666_001:0580b23": "故，諸佛菩薩教令發心；或以大悲故，能自",
    "T32n1666_001:0580b24": "發心；或因正法欲滅，以護法因緣，能自",
    "T32n1666_001:0580b25": "發心。如是信心成就得發心者，入正定聚，",
    "T32n1666_001:0580b26": "畢竟不退，名住如來種中正因相應。若有",
    "T32n1666_001:0580b27": "眾生善根微少，久遠已來煩惱深厚，雖值",
    "T32n1666_001:0580b28": "於佛亦得供養，然起人天種子，或起二乘",
    "T32n1666_001:0580b29": "種子。設有求大乘者，根則不定，若進若退。",
    "T32n1666_001:0580c01": "或有供養諸佛未經一萬劫，於中遇緣亦",
    "T32n1666_001:0580c02": "有發心，所謂見佛色相而發其心；或因",
    "T32n1666_001:0580c03": "供養眾僧而發其心；或因二乘之人教令",
    "T32n1666_001:0580c04": "發心；或學他發心。如是等發心悉皆不定，",
    "T32n1666_001:0580c05": "遇惡因緣，或便退失墮二乘地。",
    "T32n1666_001:0580c06": "[0580c06] 復次，信成就發心者，發何等心？略說有三",
    "T32n1666_001:0580c07": "種。云何為三？一者、直心，正念真如法故。二",
    "T32n1666_001:0580c08": "者、深心，樂集一切諸善行故。三者、大悲心，",
    "T32n1666_001:0580c09": "欲拔一切眾生苦故。",
    "T32n1666_001:0580c10": "[0580c10] 問曰：「上說法界一相、佛體無二，何故不唯",
    "T32n1666_001:0580c11": "念真如，復假求學諸善之行？」",
    "T32n1666_001:0580c12": "[0580c12] 答曰：「譬如大摩尼寶體性明淨，而有&#x945B;穢之",
    "T32n1666_001:0580c13": "垢。若人雖念寶性，不以方便種種磨治，終",
    "T32n1666_001:0580c14": "無得淨。如是眾生真如之法體性空淨，而",
    "T32n1666_001:0580c15": "有無量煩惱染垢。若人雖念真如，不以",
    "T32n1666_001:0580c16": "方便種種熏修，亦無得淨。以垢無量遍一",
    "T32n1666_001:0580c17": "切法故，修一切善行以為對治。若人修行",
    "T32n1666_001:0580c18": "一切善法，自然歸順真如法故。略說方便",
    "T32n1666_001:0580c19": "有四種。云何為四？一者、行根本方便。謂觀",
    "T32n1666_001:0580c20": "一切法自性無生，離於妄見，不住生死。觀",
    "T32n1666_001:0580c21": "一切法因緣和合，業果不失，起於大悲修",
    "T32n1666_001:0580c22": "諸福德，攝化眾生不住涅槃，以隨順法性",
    "T32n1666_001:0580c23": "無住故。二者、能止方便。謂慚愧悔過，能止",
    "T32n1666_001:0580c24": "一切惡法不令增長，以隨順法性離諸",
    "T32n1666_001:0580c25": "過故。三者、發起善根增長方便。謂勤供養、禮",
    "T32n1666_001:0580c26": "拜三寶，讚歎、隨喜、勸請諸佛，以愛敬三寶",
    "T32n1666_001:0580c27": "淳厚心故，信得增長，乃能志求無上之道。",
    "T32n1666_001:0580c28": "又因佛法僧力所護故，能消業障，善根不",
    "T32n1666_001:0580c29": "退，以隨順法性離癡障故。四者、大願平等",
    "T32n1666_001:0581a01": "方便。所謂發願盡於未來，化度一切眾生",
    "T32n1666_001:0581a02": "使無有餘，皆令究竟無餘涅槃，以隨順",
    "T32n1666_001:0581a03": "法性無斷絕故，法性廣大，遍一切眾生，平",
    "T32n1666_001:0581a04": "等無二，不念彼此，究竟寂滅故。菩薩發是",
    "T32n1666_001:0581a05": "心故，則得少分見於法身。以見法身故，",
    "T32n1666_001:0581a06": "隨其願力能現八種利益眾生。所謂從兜",
    "T32n1666_001:0581a07": "率天退，入胎，住胎，出胎，出家，成道，轉法",
    "T32n1666_001:0581a08": "輪，入於涅槃。然是菩薩未名法身，以其過",
    "T32n1666_001:0581a09": "去無量世來有漏之業未能決斷，隨其所",
    "T32n1666_001:0581a10": "生與微苦相應，亦非業繫，以有大願自在",
    "T32n1666_001:0581a11": "力故。如修多羅中，或說有退墮惡趣者，",
    "T32n1666_001:0581a12": "非其實退，但為初學菩薩未入正位而懈",
    "T32n1666_001:0581a13": "怠者，恐怖令使勇猛故。又是菩薩一發心",
    "T32n1666_001:0581a14": "後，遠離怯弱，畢竟不畏墮二乘地。若聞無",
    "T32n1666_001:0581a15": "量無邊阿僧祇劫勤苦難行乃得涅槃，亦不",
    "T32n1666_001:0581a16": "怯弱，以信知一切法從本已來自涅槃故。",
    "T32n1666_001:0581a17": "解行發心者，當知轉勝。以是菩薩從初正",
    "T32n1666_001:0581a18": "信已來，於第一阿僧祇劫將欲滿故，於",
    "T32n1666_001:0581a19": "真如法中，深解現前，所修離相。以知法性體",
    "T32n1666_001:0581a20": "無慳貪故，隨順修行檀波羅蜜；以知法",
    "T32n1666_001:0581a21": "性無染，離五欲過故，隨順修行尸波羅蜜；",
    "T32n1666_001:0581a22": "以知法性無苦，離瞋惱故，隨順修行羼提",
    "T32n1666_001:0581a23": "波羅蜜；以知法性無身心相，離懈怠故，",
    "T32n1666_001:0581a24": "隨順修行毘梨耶波羅蜜；以知法性常定，體",
    "T32n1666_001:0581a25": "無亂故，隨順修行禪波羅蜜；以知法性體",
    "T32n1666_001:0581a26": "明，離無明故，隨順修行般若波羅蜜。證發",
    "T32n1666_001:0581a27": "心者，從淨心地乃至菩薩究竟地，證何境",
    "T32n1666_001:0581a28": "界？所謂真如，以依轉識說為境界，而此證",
    "T32n1666_001:0581a29": "者無有境界，唯真如智名為法身。是菩薩",
    "T32n1666_001:0581b01": "於一念頃能至十方無餘世界，供養諸佛、",
    "T32n1666_001:0581b02": "請轉法輪，唯為開導利益眾生。不依文",
    "T32n1666_001:0581b03": "字，或示超地速成正覺，以為怯弱眾生",
    "T32n1666_001:0581b04": "故；或說我於無量阿僧祇劫當成佛道，以",
    "T32n1666_001:0581b05": "為懈慢眾生故。能示如是無數方便不可",
    "T32n1666_001:0581b06": "思議，而實菩薩種性根等，發心則等，所證亦",
    "T32n1666_001:0581b07": "等，無有超過之法。以一切菩薩皆經三阿",
    "T32n1666_001:0581b08": "僧祇劫故，但隨眾生世界不同，所見所聞",
    "T32n1666_001:0581b09": "根欲性異，故示所行亦有差別。又是菩薩",
    "T32n1666_001:0581b10": "發心相者，有三種心微細之相。云何為三？",
    "T32n1666_001:0581b11": "一者、真心，無分別故。二者、方便心，自然遍",
    "T32n1666_001:0581b12": "行，利益眾生故。三者、業識心，微細起滅故。",
    "T32n1666_001:0581b13": "又是菩薩功德成滿，於色究竟處示一切世",
    "T32n1666_001:0581b14": "間最高大身。謂以一念相應慧，無明頓盡，",
    "T32n1666_001:0581b15": "名一切種智，自然而有不思議業，能現十",
    "T32n1666_001:0581b16": "方利益眾生。」",
    "T32n1666_001:0581b17": "[0581b17] 問曰：「虛空無邊故世界無邊，世界無邊故眾",
    "T32n1666_001:0581b18": "生無邊，眾生無邊故心行差別亦復無邊。如",
    "T32n1666_001:0581b19": "是境界不可分齊，難知難解。若無明斷無",
    "T32n1666_001:0581b20": "有心想，云何能了，名一切種智？」",
    "T32n1666_001:0581b21": "[0581b21] 答曰：「一切境界，本來一心離於想念，以眾生",
    "T32n1666_001:0581b22": "妄見境界故心有分齊，以妄起想念不",
    "T32n1666_001:0581b23": "稱法性故不能決了。諸佛如來離於見",
    "T32n1666_001:0581b24": "想無所不遍，心真實故，即是諸法之性。",
    "T32n1666_001:0581b25": "自體顯照一切妄法，有大智用無量方便，",
    "T32n1666_001:0581b26": "隨諸眾生所應得解，皆能開示種種法",
    "T32n1666_001:0581b27": "義，是故得名一切種智。」[0581b27] 又問曰：「若諸佛有",
    "T32n1666_001:0581b28": "自然業，能現一切處利益眾生者，一切眾",
    "T32n1666_001:0581b29": "生若見其身、若&#x89A9;神變、若聞其說，無不",
    "T32n1666_001:0581c01": "得利。云何世間多不能見？」",
    "T32n1666_001:0581c02": "[0581c02] 答曰：「諸佛如來法身平等遍一切處，無有",
    "T32n1666_001:0581c03": "作意故。而說自然，但依眾生心現。眾生心",
    "T32n1666_001:0581c04": "者猶如於鏡，鏡若有垢，色像不現。如是眾",
    "T32n1666_001:0581c05": "生心若有垢，法身不現故。」[0581c05] 已說解釋分。",
    "T32n1666_001:0581c06": "[0581c06] 次說修行信心分。",
    "T32n1666_001:0581c07": "[0581c07] 是中依未入正定眾生故，說修行信心。",
    "T32n1666_001:0581c08": "何等信心？云何修行？略說信心有四種。云",
    "T32n1666_001:0581c09": "何為四？一者、信根本，所謂樂念真如法故。",
    "T32n1666_001:0581c10": "二者、信佛有無量功德，常念親近供養恭敬，",
    "T32n1666_001:0581c11": "發起善根，願求一切智故。三者、信法有大",
    "T32n1666_001:0581c12": "利益，常念修行諸波羅蜜故。四者、信僧能",
    "T32n1666_001:0581c13": "正修行自利利他，常樂親近諸菩薩眾，求",
    "T32n1666_001:0581c14": "學如實行故。[0581c14] 修行有五門，能成此信。云何",
    "T32n1666_001:0581c15": "為五？一者、施門，二者、戒門，三者、忍門，四者、",
    "T32n1666_001:0581c16": "進門，五者、止觀門。",
    "T32n1666_001:0581c17": "[0581c17] 云何修行施門？若見一切來求索者，所有",
    "T32n1666_001:0581c18": "財物隨力施與，以自捨慳貪令彼歡喜。若",
    "T32n1666_001:0581c19": "見厄難恐怖危逼，隨己堪任施與無畏。若",
    "T32n1666_001:0581c20": "有眾生來求法者，隨己能解方便為說。不",
    "T32n1666_001:0581c21": "應貪求名利恭敬，唯念自利利他迴向菩",
    "T32n1666_001:0581c22": "提故。云何修行戒門？所謂不殺、不盜、不婬、",
    "T32n1666_001:0581c23": "不兩舌、不惡口、不妄言、不綺語，遠離貪嫉、",
    "T32n1666_001:0581c24": "欺詐、諂曲、瞋恚、邪見。若出家者為折伏煩",
    "T32n1666_001:0581c25": "惱故，亦應遠離憒&#x9599;、常處寂靜，修習少欲",
    "T32n1666_001:0581c26": "知足頭陀等行。乃至小罪心生怖畏，慚愧改",
    "T32n1666_001:0581c27": "悔，不得輕於如來所制禁戒。當護譏嫌，不",
    "T32n1666_001:0581c28": "令眾生妄起過罪故。云何修行忍門？所謂",
    "T32n1666_001:0581c29": "應忍他人之惱，心不懷報；亦當忍於利、衰、",
    "T32n1666_001:0582a01": "毀、譽、稱、譏、苦、樂等法故。云何修行進門？所",
    "T32n1666_001:0582a02": "謂於諸善事心不懈退，立志堅強遠離",
    "T32n1666_001:0582a03": "怯弱。當念過去久遠已來，虛受一切身心",
    "T32n1666_001:0582a04": "大苦無有利益，是故應勤修諸功德，自",
    "T32n1666_001:0582a05": "利利他速離眾苦。",
    "T32n1666_001:0582a06": "[0582a06] 復次，若人雖修行信心，以從先世來多",
    "T32n1666_001:0582a07": "有重罪惡業障故，為魔邪諸鬼之所惱",
    "T32n1666_001:0582a08": "亂，或為世間事務種種牽纏，或為病苦所",
    "T32n1666_001:0582a09": "惱。有如是等眾多障礙，是故應當勇猛精",
    "T32n1666_001:0582a10": "勤，晝夜六時禮拜諸佛，誠心懺悔、勸請、隨",
    "T32n1666_001:0582a11": "喜、迴向菩提，常不休廢，得免諸障、善根",
    "T32n1666_001:0582a12": "增長故。云何修行止觀門？所言止者，謂止",
    "T32n1666_001:0582a13": "一切境界相，隨順奢摩他觀義故。所言觀",
    "T32n1666_001:0582a14": "者，謂分別因緣生滅相，隨順毘&#x9262;舍那觀",
    "T32n1666_001:0582a15": "義故。云何隨順？以此二義，漸漸修習不相捨",
    "T32n1666_001:0582a16": "離，雙現前故。若修止者，住於靜處端坐正",
    "T32n1666_001:0582a17": "意，不依氣息、不依形色、不依於空、不",
    "T32n1666_001:0582a18": "依地水火風，乃至不依見聞覺知。一切諸",
    "T32n1666_001:0582a19": "想隨念皆除，亦遣除想，以一切法本來無",
    "T32n1666_001:0582a20": "相，念念不生、念念不滅，亦不得隨心外",
    "T32n1666_001:0582a21": "念境界，後以心除心。心若馳散，即當攝來",
    "T32n1666_001:0582a22": "住於正念。是正念者，當知唯心，無外境界。",
    "T32n1666_001:0582a23": "即復此心亦無自相，念念不可得，若從坐",
    "T32n1666_001:0582a24": "起去來進止有所施作，於一切時常念",
    "T32n1666_001:0582a25": "方便隨順觀察，久習淳熟其心得住。以心",
    "T32n1666_001:0582a26": "住故漸漸猛利，隨順得入真如三昧，深伏",
    "T32n1666_001:0582a27": "煩惱信心增長，速成不退。唯除疑惑、不信、誹",
    "T32n1666_001:0582a28": "謗、重罪、業障、我慢、懈怠，如是等人所不能",
    "T32n1666_001:0582a29": "入。",
    "T32n1666_001:0582b01": "[0582b01] 復次，依如是三昧故，則知法界一相。謂一",
    "T32n1666_001:0582b02": "切諸佛法身與眾生身平等無二，即名一行",
    "T32n1666_001:0582b03": "三昧。當知真如是三昧根本，若人修行，漸漸",
    "T32n1666_001:0582b04": "能生無量三昧。或有眾生無善根力，則為",
    "T32n1666_001:0582b05": "諸魔外道鬼神之所惑亂，若於坐中現形",
    "T32n1666_001:0582b06": "恐怖，或現端正男女等相，當念唯心，境界",
    "T32n1666_001:0582b07": "則滅，終不為惱。或現天像、菩薩像，亦作如",
    "T32n1666_001:0582b08": "來像相好具足，若說陀羅尼，若說布施、",
    "T32n1666_001:0582b09": "持戒、忍辱、精進、禪定、智慧，或說平等、空、無相、",
    "T32n1666_001:0582b10": "無願、無怨無親、無因無果、畢竟空寂是真涅",
    "T32n1666_001:0582b11": "槃。或令人知宿命過去之事，亦知未來之",
    "T32n1666_001:0582b12": "事，得他心智辯才無礙，能令眾生貪著世",
    "T32n1666_001:0582b13": "間名利之事。又令使人數瞋數喜，性無常准。",
    "T32n1666_001:0582b14": "或多慈愛多睡多病，其心懈怠。或卒起精進",
    "T32n1666_001:0582b15": "後便休廢，生於不信多疑多慮。或捨本勝",
    "T32n1666_001:0582b16": "行更修雜業。若著世事種種牽纏，亦能使",
    "T32n1666_001:0582b17": "人得諸三昧少分相似，皆是外道所得，非",
    "T32n1666_001:0582b18": "真三昧。或復令人若一日若二日若三日，乃",
    "T32n1666_001:0582b19": "至七日住於定中，得自然香美飲食，身心適",
    "T32n1666_001:0582b20": "悅不飢不渴，使人愛著。或亦令人食無",
    "T32n1666_001:0582b21": "分齊，乍多乍少顏色變異。以是義故，行者",
    "T32n1666_001:0582b22": "常應智慧觀察，勿令此心墮於邪網。當",
    "T32n1666_001:0582b23": "勤正念不取不著，則能遠離是諸業障。應",
    "T32n1666_001:0582b24": "知外道所有三昧，皆不離見愛我慢之心，",
    "T32n1666_001:0582b25": "貪著世間名利恭敬故。真如三昧者，不住",
    "T32n1666_001:0582b26": "見相、不住得相，乃至出定亦無懈慢，所有",
    "T32n1666_001:0582b27": "煩惱漸漸微薄。若諸凡夫不習此三昧法，得",
    "T32n1666_001:0582b28": "入如來種性，無有是處。以修世間諸禪三",
    "T32n1666_001:0582b29": "昧多起味著，依於我見繫屬三界，與外",
    "T32n1666_001:0582c01": "道共。若離善知識所護，則起外道見故。",
    "T32n1666_001:0582c02": "[0582c02] 復次，精勤專心修學此三昧者，現世當得",
    "T32n1666_001:0582c03": "十種利益。云何為十？一者、常為十方諸佛菩",
    "T32n1666_001:0582c04": "薩之所護念。二者、不為諸魔惡鬼所能恐",
    "T32n1666_001:0582c05": "怖。三者、不為九十五種外道鬼神之所惑",
    "T32n1666_001:0582c06": "亂。四者、遠離誹謗甚深之法重罪，業障漸漸",
    "T32n1666_001:0582c07": "微薄。五者、滅一切疑諸惡覺觀。六者、於如",
    "T32n1666_001:0582c08": "來境界信得增長。七者、遠離憂悔，於生死",
    "T32n1666_001:0582c09": "中勇猛不怯。八者、其心柔和，捨於憍慢，不",
    "T32n1666_001:0582c10": "為他人所惱。九者、雖未得定，於一切時",
    "T32n1666_001:0582c11": "一切境界處，則能減損煩惱、不樂世間。十",
    "T32n1666_001:0582c12": "者、若得三昧，不為外緣一切音聲之所驚",
    "T32n1666_001:0582c13": "動。",
    "T32n1666_001:0582c14": "[0582c14] 復次，若人唯修於止，則心沈沒或起懈怠，不",
    "T32n1666_001:0582c15": "樂眾善、遠離大悲，是故修觀。修習觀者，",
    "T32n1666_001:0582c16": "當觀一切世間有為之法，無得久停須臾",
    "T32n1666_001:0582c17": "變壞，一切心行念念生滅，以是故苦。應觀過",
    "T32n1666_001:0582c18": "去所念諸法恍惚如夢，應觀現在所念",
    "T32n1666_001:0582c19": "諸法猶如電光，應觀未來所念諸法猶如",
    "T32n1666_001:0582c20": "於雲忽爾而起，應觀世間一切有身悉皆",
    "T32n1666_001:0582c21": "不淨，種種穢污無一可樂。如是當念：「一",
    "T32n1666_001:0582c22": "切眾生從無始世來，皆因無明所熏習故",
    "T32n1666_001:0582c23": "令心生滅，已受一切身心大苦。現在即有",
    "T32n1666_001:0582c24": "無量逼迫，未來所苦亦無分齊，難捨難離",
    "T32n1666_001:0582c25": "而不覺知。眾生如是，甚為可愍。」作此思惟，",
    "T32n1666_001:0582c26": "即應勇猛立大誓願：「願令我心離分別故，",
    "T32n1666_001:0582c27": "遍於十方修行一切諸善功德，盡其未來，",
    "T32n1666_001:0582c28": "以無量方便救拔一切苦惱眾生，令得涅",
    "T32n1666_001:0582c29": "槃第一義樂。」以起如是願故，於一切時、一",
    "T32n1666_001:0583a01": "切處，所有眾善，隨已堪能不捨修學，心無",
    "T32n1666_001:0583a02": "懈怠，唯除坐時專念於止。若餘一切，悉當",
    "T32n1666_001:0583a03": "觀察應作不應作。若行若住、若臥若起，皆應",
    "T32n1666_001:0583a04": "止觀俱行。所謂雖念諸法自性不生，而復",
    "T32n1666_001:0583a05": "即念因緣和合善惡之業，苦樂等報不失不",
    "T32n1666_001:0583a06": "壞。雖念因緣善惡業報，而亦即念性不可",
    "T32n1666_001:0583a07": "得。若修止者，對治凡夫住著世間，能捨二",
    "T32n1666_001:0583a08": "乘怯弱之見。若修觀者，對治二乘不起大",
    "T32n1666_001:0583a09": "悲狹劣心過，遠離凡夫不修善根。以此義",
    "T32n1666_001:0583a10": "故，是止觀二門，共相助成，不相捨離。若止",
    "T32n1666_001:0583a11": "觀不具，則無能入菩提之道。",
    "T32n1666_001:0583a12": "[0583a12] 復次，眾生初學是法欲求正信，其心怯弱。",
    "T32n1666_001:0583a13": "以住於此娑婆世界，自畏不能常值諸",
    "T32n1666_001:0583a14": "佛、親承供養。懼謂信心難可成就，意欲",
    "T32n1666_001:0583a15": "退者，當知如來有勝方便攝護信心。謂以",
    "T32n1666_001:0583a16": "專意念佛因緣，隨願得生他方佛土，常見",
    "T32n1666_001:0583a17": "於佛永離惡道。如修多羅說，若人專念西",
    "T32n1666_001:0583a18": "方極樂世界阿彌陀佛，所修善根，迴向願求",
    "T32n1666_001:0583a19": "生彼世界，即得往生，常見佛故，終無有退。",
    "T32n1666_001:0583a20": "若觀彼佛真如法身，常勤修習畢竟得生，住",
    "T32n1666_001:0583a21": "正定故。[0583a21] 已說修行信心分。",
    "T32n1666_001:0583a22": "[0583a22] 次說勸修利益分。",
    "T32n1666_001:0583a23": "[0583a23] 如是摩訶衍諸佛祕藏，我已總說。若有眾生，",
    "T32n1666_001:0583a24": "欲於如來甚深境界得生正信，遠離誹謗",
    "T32n1666_001:0583a25": "入大乘道，當持此論思量修習，究竟能至",
    "T32n1666_001:0583a26": "無上之道。若人聞是法已不生怯弱，當",
    "T32n1666_001:0583a27": "知此人定紹佛種，必為諸佛之所授記。假",
    "T32n1666_001:0583a28": "使有人能化三千大千世界滿中眾生令",
    "T32n1666_001:0583a29": "行十善，不如有人於一食頃正思此法，",
    "T32n1666_001:0583b01": "過前功德不可為喻。復次，若人受持此論",
    "T32n1666_001:0583b02": "觀察修行，若一日一夜，所有功德無量無邊",
    "T32n1666_001:0583b03": "不可得說。假令十方一切諸佛，各於無量",
    "T32n1666_001:0583b04": "無邊阿僧祇劫，歎其功德，亦不能盡。何以",
    "T32n1666_001:0583b05": "故？謂法性功德無有盡故。此人功德亦復如",
    "T32n1666_001:0583b06": "是，無有邊際。其有眾生，於此論中毀謗不",
    "T32n1666_001:0583b07": "信，所獲罪報，經無量劫受大苦惱。是故眾",
    "T32n1666_001:0583b08": "生但應仰信，不應誹謗，以深自害亦害",
    "T32n1666_001:0583b09": "他人，斷絕一切三寶之種，以一切如來皆",
    "T32n1666_001:0583b10": "依此法得涅槃故，一切菩薩因之修行入",
    "T32n1666_001:0583b11": "佛智故。當知過去菩薩已依此法得成淨",
    "T32n1666_001:0583b12": "信，現在菩薩今依此法得成淨信，未來菩",
    "T32n1666_001:0583b13": "薩當依此法得成淨信，是故眾生應勤",
    "T32n1666_001:0583b14": "修學。",
    "T32n1666_001:0583b15": " 諸佛甚深廣大義，  我今隨分總持說，",
    "T32n1666_001:0583b16": " 迴此功德如法性，  普利一切眾生界。"
}