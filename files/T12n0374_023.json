{
    "T12n0374_023:0498b03": "大般涅槃經卷第二十三",
    "T12n0374_023:0498b05": "北涼天竺三藏曇無讖譯",
    "T12n0374_023:0498b06": "光明遍照高貴德王菩薩品第十之三",
    "T12n0374_023:0498b07": "[0498b07] 「復次善男子！一切凡夫雖善護身，心猶故生",
    "T12n0374_023:0498b08": "於三種惡覺，以是因緣，雖斷煩惱，得生非想",
    "T12n0374_023:0498b09": "非非想處，猶故還墮三惡道中。善男子！譬如",
    "T12n0374_023:0498b10": "有人渡於大海，垂至彼岸，沒水而死。凡夫之",
    "T12n0374_023:0498b11": "人亦復如是，垂盡三有，還墮三塗。何以故？無",
    "T12n0374_023:0498b12": "善覺故。何等善覺？所謂六念處。凡夫之人善",
    "T12n0374_023:0498b13": "心羸劣，不善熾盛，善心羸故慧心薄少，慧心",
    "T12n0374_023:0498b14": "薄故增長諸漏。菩薩摩訶薩慧眼清淨見三",
    "T12n0374_023:0498b15": "覺過，知是三覺有種種患，常與眾生作三乘",
    "T12n0374_023:0498b16": "怨。三覺因緣，乃令無量凡夫眾生不見佛性，",
    "T12n0374_023:0498b17": "無量劫中生顛倒心，謂佛世尊，無常樂我，唯",
    "T12n0374_023:0498b18": "有一淨，如來畢竟入於涅槃。一切眾生無常、",
    "T12n0374_023:0498b19": "無樂、無我、無淨，顛倒心故，言有常樂我淨。實",
    "T12n0374_023:0498b20": "無三乘，顛倒心故言有三乘，一實之道真實",
    "T12n0374_023:0498b21": "不虛，顛倒心故言無一實。是三惡覺常為諸",
    "T12n0374_023:0498b22": "佛及諸菩薩之所呵責，是三惡覺常害於我、",
    "T12n0374_023:0498b23": "或亦害他。有是三覺，一切諸惡常來隨從，是",
    "T12n0374_023:0498b24": "三覺者即是三縛，連綴眾生無邊生死。菩薩",
    "T12n0374_023:0498b25": "摩訶薩常作如是觀察三覺。菩薩或時有因",
    "T12n0374_023:0498b26": "緣故，應生欲覺默然不受，譬如端正淨潔之",
    "T12n0374_023:0498b27": "人，不受一切糞穢不淨；如熱鐵丸，人無受者；",
    "T12n0374_023:0498b28": "如婆羅門性，不受牛肉；如飽滿人，不受惡食；",
    "T12n0374_023:0498b29": "如轉輪王，不與一切旃陀羅等同坐一床。菩",
    "T12n0374_023:0498c01": "薩摩訶薩惡賤三覺，不受不味亦復如是。何",
    "T12n0374_023:0498c02": "以故？菩薩思惟：『眾生知我是良福田，我當云",
    "T12n0374_023:0498c03": "何受是惡法？若受惡覺則不任為眾生福田。",
    "T12n0374_023:0498c04": "我自不言是良福田，眾生見相便言我是。我",
    "T12n0374_023:0498c05": "今若起如是惡覺，則為欺誑一切眾生。我於",
    "T12n0374_023:0498c06": "往昔以欺誑故，無量劫中流轉生死墮三惡",
    "T12n0374_023:0498c07": "道。我若以惡心受人信施，一切天人及五通",
    "T12n0374_023:0498c08": "仙悉當證知，而見訶責。我若惡覺受人信施，",
    "T12n0374_023:0498c09": "或令施主果報減少或空無報。我若惡心受",
    "T12n0374_023:0498c10": "檀越施，則與施主而為怨讎。一切施主恒於",
    "T12n0374_023:0498c11": "我所起赤子想，我當云何欺誑於彼，而生怨",
    "T12n0374_023:0498c12": "想？何以故？或令施主不得果報或少果報故。",
    "T12n0374_023:0498c13": "我常自稱為出家人，夫出家者不應起惡，若",
    "T12n0374_023:0498c14": "起惡者則非出家。出家之人身口相應，若不",
    "T12n0374_023:0498c15": "相應則非出家。我棄父母兄弟妻子眷屬知",
    "T12n0374_023:0498c16": "識，出家修道，正是修習諸善覺時，非是修習",
    "T12n0374_023:0498c17": "不善覺時。譬如有人入海求寶，不取真寶，直",
    "T12n0374_023:0498c18": "取水精。亦如有人棄妙音樂，遊戲糞穢。如棄",
    "T12n0374_023:0498c19": "寶女，與婢交通。如棄金器，用於瓦盂。如棄甘",
    "T12n0374_023:0498c20": "露，服食毒藥。如捨親舊良善之醫，從怨惡醫，",
    "T12n0374_023:0498c21": "求藥而服。",
    "T12n0374_023:0498c22": "[0498c22] 「『我亦如是，捨離大師、如來世尊甘露法味，而",
    "T12n0374_023:0498c23": "服魔怨種種惡覺。人身難得如優曇花，我今",
    "T12n0374_023:0498c24": "已得；如來難值過優曇花，我今已值；清淨",
    "T12n0374_023:0498c25": "法寶難得見聞，我今已聞。猶如盲龜值浮木",
    "T12n0374_023:0498c26": "孔。人命不停過於山水，今日雖存，明亦難保，",
    "T12n0374_023:0498c27": "云何縱心令住惡法？壯色不停猶如奔馬，云",
    "T12n0374_023:0498c28": "何恃怙而生憍慢？猶如惡鬼伺求人過，四大",
    "T12n0374_023:0498c29": "惡鬼亦復如是，常來伺求我之過失，云何當",
    "T12n0374_023:0499a01": "令惡覺發起？譬如朽宅、垂崩之屋；我命亦爾，",
    "T12n0374_023:0499a02": "云何起惡？我名沙門，沙門之人名覺善覺；我",
    "T12n0374_023:0499a03": "今乃起不善之覺，云何當得名沙門也？我名",
    "T12n0374_023:0499a04": "出家，出家之人名修善道；我今行惡，云何當",
    "T12n0374_023:0499a05": "得名為出家？我今名為真婆羅門，婆羅門者",
    "T12n0374_023:0499a06": "名修淨行；我今乃行不淨惡覺，云何當得名",
    "T12n0374_023:0499a07": "婆羅門？我今亦名剎利大姓，剎利姓者能除",
    "T12n0374_023:0499a08": "怨敵；我今不能除惡怨敵，云何當得名剎利",
    "T12n0374_023:0499a09": "姓？我名比丘，比丘之人名破煩惱；我今不破",
    "T12n0374_023:0499a10": "惡覺煩惱，云何當得名為比丘？世有六處，難",
    "T12n0374_023:0499a11": "可值遇，我今已得，云何當令惡覺居心？何等",
    "T12n0374_023:0499a12": "為六？一佛世難遇，二正法難聞，三怖心難",
    "T12n0374_023:0499a13": "生，四難生中國，五難得人身，六諸根難具。如",
    "T12n0374_023:0499a14": "是六事，難得已得，是故不應起於惡覺。』菩薩",
    "T12n0374_023:0499a15": "爾時修行如是大涅槃經，常勤觀察是諸惡",
    "T12n0374_023:0499a16": "心，一切凡夫不見如是惡心過患故受三覺，",
    "T12n0374_023:0499a17": "名為受漏。菩薩見已不受、不著、放捨不護，依",
    "T12n0374_023:0499a18": "八聖道，推之令去、斬之令斷，是故菩薩無有",
    "T12n0374_023:0499a19": "受漏，云何當言如來有漏？以是義故，如來世",
    "T12n0374_023:0499a20": "尊非是有漏。[0499a20] 「復次善男子！凡夫若遇身心苦",
    "T12n0374_023:0499a21": "惱起種種惡，若得身病，若得心病，令身、口、意，",
    "T12n0374_023:0499a22": "作種種惡，以作惡故輪迴三趣具受諸苦。何",
    "T12n0374_023:0499a23": "以故？凡夫之人無念慧故，是故生於種種諸",
    "T12n0374_023:0499a24": "漏，是名念漏。菩薩摩訶薩常自思惟：『我從往",
    "T12n0374_023:0499a25": "昔無數劫來，為是身心造種種惡，以是因緣，",
    "T12n0374_023:0499a26": "流轉生死在三惡道，具受眾苦，遂令我遠三",
    "T12n0374_023:0499a27": "乘正路。』菩薩以是惡因緣故，於己身心生大",
    "T12n0374_023:0499a28": "怖畏，捨離眾惡，趣向善道。善男子！譬如有王，",
    "T12n0374_023:0499a29": "以四毒蛇盛之一篋，令人瞻養，餧飼臥起，摩洗",
    "T12n0374_023:0499b01": "其身，若令一蛇生瞋恚者，我當准法戮之都",
    "T12n0374_023:0499b02": "市。爾時其人聞王切令，心生惶怖，捨篋逃走。",
    "T12n0374_023:0499b03": "王時復遣五旃陀羅拔刀隨後，其人迴顧見",
    "T12n0374_023:0499b04": "後五人，遂疾捨去。是時五人以惡方便，藏所",
    "T12n0374_023:0499b05": "持刀，密遣一人詐為親善，而語之言：『汝可還",
    "T12n0374_023:0499b06": "來。』其人不信，投一聚落，欲自隱匿。既入聚中，",
    "T12n0374_023:0499b07": "闚看諸舍都不見人，執捉[土*瓦]器悉空無物，既",
    "T12n0374_023:0499b08": "不見人，求物不得，即便坐地，聞空中聲：『咄哉，",
    "T12n0374_023:0499b09": "男子！此聚空曠，無有居民。今夜當有六大賊",
    "T12n0374_023:0499b10": "來，汝設遇者命將不全，汝當云何而得免",
    "T12n0374_023:0499b11": "之？』爾時其人恐怖遂增，復捨而去。路值一河，",
    "T12n0374_023:0499b12": "其河漂急，無有船&#x6830;，以怖畏故，即取種種",
    "T12n0374_023:0499b13": "草木為&#x6830;。復更思惟：『我設住此，當為毒蛇、五",
    "T12n0374_023:0499b14": "旃陀羅、一詐親者、及六大賊之所危害。若渡",
    "T12n0374_023:0499b15": "此河，&#x6830;不可依，當沒水死。寧沒水死，終不為",
    "T12n0374_023:0499b16": "彼蛇賊所害。』即推草&#x6830;，置之水中，身猗其上，",
    "T12n0374_023:0499b17": "手抱&#x811A;踏，截流而渡。既達彼岸，安隱無患，心",
    "T12n0374_023:0499b18": "意泰然，怖恐消除。",
    "T12n0374_023:0499b19": "[0499b19] 「菩薩摩訶薩得聞受持大涅槃經，觀身如篋，",
    "T12n0374_023:0499b20": "地水火風如四毒蛇——見毒、觸毒、氣毒、齧毒——一切",
    "T12n0374_023:0499b21": "眾生遇是四毒故喪其命。眾生四大亦復如",
    "T12n0374_023:0499b22": "是，或見為惡、或觸為惡、或氣為惡、或齧為惡，",
    "T12n0374_023:0499b23": "以是因緣遠離眾善。復次善男子！菩薩摩訶",
    "T12n0374_023:0499b24": "薩觀四毒蛇有四種姓，所謂剎利、婆羅門、毘",
    "T12n0374_023:0499b25": "舍、首陀。是四大蛇亦復如是，有四種性，堅性、",
    "T12n0374_023:0499b26": "濕性、熱性、動性，是故菩薩觀是四大與四毒",
    "T12n0374_023:0499b27": "蛇同其種性。復次善男子！菩薩摩訶薩觀是",
    "T12n0374_023:0499b28": "四大如四毒蛇。云何為觀？是四毒蛇常伺人",
    "T12n0374_023:0499b29": "便，何時當視？何時當觸？何時當[口*歔]？何時當齧？",
    "T12n0374_023:0499c01": "四大毒蛇亦復如是，常伺眾生求其短缺。若",
    "T12n0374_023:0499c02": "為四蛇之所殺者，終不至於三惡道中；若為",
    "T12n0374_023:0499c03": "四大之所殺害，必至三惡道，定無有疑。是",
    "T12n0374_023:0499c04": "四毒蛇雖復瞻養，亦欲殺人；四大亦爾，雖常",
    "T12n0374_023:0499c05": "供給，亦常牽人造作眾惡。是四毒蛇若一瞋",
    "T12n0374_023:0499c06": "者則能殺人；四大之性亦復如是，若一大發",
    "T12n0374_023:0499c07": "亦能害人。是四毒蛇雖同一處，四心各異；四",
    "T12n0374_023:0499c08": "大毒蛇亦復如是，雖同一處，性各別異。是四",
    "T12n0374_023:0499c09": "毒蛇雖復恭敬，難可親近；四大毒蛇亦復如",
    "T12n0374_023:0499c10": "是，雖復恭敬亦難親近。是四毒蛇若害人時，",
    "T12n0374_023:0499c11": "或有沙門、婆羅門等，若以&#x546A;藥則可療治；四",
    "T12n0374_023:0499c12": "大殺人，雖有沙門、婆羅門等神&#x546A;良藥，則不能",
    "T12n0374_023:0499c13": "治。如自喜人聞四毒蛇氣臭可惡，則便遠離；",
    "T12n0374_023:0499c14": "諸佛菩薩亦復如是，聞四大臭，即便遠離。爾",
    "T12n0374_023:0499c15": "時菩薩復更思惟四大毒蛇，生大怖畏，背之馳",
    "T12n0374_023:0499c16": "走，修八聖道。",
    "T12n0374_023:0499c17": "[0499c17] 「五旃陀羅即是五陰。云何菩薩觀於五陰如",
    "T12n0374_023:0499c18": "旃陀羅？旃陀羅者，常能令別人恩愛別離、怨憎",
    "T12n0374_023:0499c19": "集會。五陰亦爾，令人貪近不善之法，遠離一",
    "T12n0374_023:0499c20": "切純善之法。復次善男子！如旃陀羅，種種器",
    "T12n0374_023:0499c21": "仗以自莊嚴，若刀、若楯、若弓、若箭、若鎧、若&#x77DF;，",
    "T12n0374_023:0499c22": "能害於人。五陰亦爾，以諸煩惱牢自莊嚴，害",
    "T12n0374_023:0499c23": "諸癡人，令墮諸有。善男子！如旃陀羅，有過之",
    "T12n0374_023:0499c24": "人得便害之；五陰亦爾，有諸結過，常能害人。",
    "T12n0374_023:0499c25": "以是義故，菩薩深觀五陰如旃陀羅。復次菩",
    "T12n0374_023:0499c26": "薩觀察五陰如旃陀羅：旃陀羅人無慈愍心，",
    "T12n0374_023:0499c27": "怨親俱害；五陰亦爾，無慈愍心，善惡俱害。",
    "T12n0374_023:0499c28": "如旃陀羅惱一切人；五陰亦爾，以諸煩惱，常",
    "T12n0374_023:0499c29": "惱一切生死眾生。是故菩薩觀於五陰如旃",
    "T12n0374_023:0500a01": "陀羅。復次菩薩觀察五陰如旃陀羅：旃陀羅",
    "T12n0374_023:0500a02": "人常懷害心；五陰亦爾，常懷諸結惱害之心。",
    "T12n0374_023:0500a03": "如人無足刀杖侍從，當知必為旃陀羅人之",
    "T12n0374_023:0500a04": "所殺害；眾生亦爾，無足、無刀、無有侍從，則為",
    "T12n0374_023:0500a05": "五陰之所賊害。足名為戒，刀名為慧，侍從名",
    "T12n0374_023:0500a06": "為善知識也，無此三事故，為五陰之所賊害。",
    "T12n0374_023:0500a07": "是故菩薩觀於五陰如旃陀羅。",
    "T12n0374_023:0500a08": "[0500a08] 「復次善男子！菩薩摩訶薩觀察五陰過旃陀",
    "T12n0374_023:0500a09": "羅。何以故？眾生若為五旃陀羅之所殺者，不",
    "T12n0374_023:0500a10": "墮地獄，為陰殺者則墮地獄，以是義故，菩薩",
    "T12n0374_023:0500a11": "觀陰過旃陀羅。作是觀已而作願言：『我寧",
    "T12n0374_023:0500a12": "終身近旃陀羅，不能暫時近於五陰。旃陀羅",
    "T12n0374_023:0500a13": "者，唯能害於欲界癡人；是五陰賊，遍害三界",
    "T12n0374_023:0500a14": "凡夫眾生。旃陀羅人唯能殺戮有罪之人；是",
    "T12n0374_023:0500a15": "五陰賊不問眾生有罪無罪，悉能害之。旃陀",
    "T12n0374_023:0500a16": "羅人不害衰老、婦女、稚小；是五陰賊不問眾",
    "T12n0374_023:0500a17": "生老稚、婦女，一切悉害。』是故菩薩深觀此陰",
    "T12n0374_023:0500a18": "過旃陀羅，是故發願，寧當終身近旃陀羅，不",
    "T12n0374_023:0500a19": "能暫時親近五陰。復次善男子！旃陀羅者唯",
    "T12n0374_023:0500a20": "害他人，終不自害；五陰之賊自害、害他，過旃",
    "T12n0374_023:0500a21": "陀羅。旃陀羅人可以善言、錢財、寶貨求而得",
    "T12n0374_023:0500a22": "脫；五陰不爾，不可強以善言誘喻、錢財寶貨",
    "T12n0374_023:0500a23": "求而得脫。旃陀羅人於四時中不必常殺；五",
    "T12n0374_023:0500a24": "陰不爾，常於念念害諸眾生。旃陀羅人唯在",
    "T12n0374_023:0500a25": "一處可有逃避；五陰不爾，遍一切處，無可逃",
    "T12n0374_023:0500a26": "避。旃陀羅人雖復害人，害已不隨；五陰不爾，",
    "T12n0374_023:0500a27": "殺眾生已隨逐不離。是故菩薩寧以終身近",
    "T12n0374_023:0500a28": "旃陀羅，不能暫時近於五陰。有智之人以善",
    "T12n0374_023:0500a29": "方便得脫五陰。善方便者，即八聖道、六波羅",
    "T12n0374_023:0500b01": "蜜、四無量心，以是方便而得解脫，身心不為",
    "T12n0374_023:0500b02": "五陰所害。何以故？身如金剛，心如虛空，是故",
    "T12n0374_023:0500b03": "身心難可沮壞。以是義故，菩薩觀陰成就種",
    "T12n0374_023:0500b04": "種諸不善法，生大怖畏，修八聖道。亦如彼人",
    "T12n0374_023:0500b05": "畏四毒蛇、五旃陀羅，涉路而去，無所顧留。",
    "T12n0374_023:0500b06": "[0500b06] 「詐親善者，名為貪愛。菩薩摩訶薩深觀愛結，",
    "T12n0374_023:0500b07": "如怨詐親，若知實者則無能為，若不能知必",
    "T12n0374_023:0500b08": "為所害。貪愛亦爾，若知其性，則不能令眾生",
    "T12n0374_023:0500b09": "輪轉生死苦中，如其不知，輪迴六趣具受眾",
    "T12n0374_023:0500b10": "苦。何以故？愛之為病，難捨離故。如怨詐親難",
    "T12n0374_023:0500b11": "可遠離，怨詐親者，常伺人便，令愛別離，怨憎",
    "T12n0374_023:0500b12": "合會。愛亦如是，令人遠離一切善法，近於一",
    "T12n0374_023:0500b13": "切不善之法。以是義故，菩薩摩訶薩深觀貪",
    "T12n0374_023:0500b14": "愛，如怨詐親。見不見故，聞不聞故，如凡夫人",
    "T12n0374_023:0500b15": "見生死過，雖有智慧以癡覆故，後還不見。聲",
    "T12n0374_023:0500b16": "聞緣覺亦復如是，雖見不見，雖聞不聞。何以",
    "T12n0374_023:0500b17": "故？以愛心故。所以者何？見生死過，不能疾至",
    "T12n0374_023:0500b18": "阿耨多羅三藐三菩提。以是義故，菩薩摩訶",
    "T12n0374_023:0500b19": "薩觀此愛結如怨詐親。云何名為怨詐親相？",
    "T12n0374_023:0500b20": "如怨不實詐現實相，不可親近詐現近相，實",
    "T12n0374_023:0500b21": "是不善詐現善相，實是不愛詐為愛相。何以",
    "T12n0374_023:0500b22": "故？常伺人便，欲為害故。愛亦如是，常為眾生",
    "T12n0374_023:0500b23": "非實詐實、非近詐近、非善詐善、非愛詐愛，常",
    "T12n0374_023:0500b24": "誑一切，輪迴生死。以是義故，菩薩觀愛如",
    "T12n0374_023:0500b25": "怨詐親。怨詐親者，但見身口，不&#x89A9;其心，是故",
    "T12n0374_023:0500b26": "能誑；愛亦如是，唯為虛誑，實不可得，是故",
    "T12n0374_023:0500b27": "能惑一切眾生。怨詐親者，有始有終，易可遠",
    "T12n0374_023:0500b28": "離；愛不如是，無始無終，難可遠離。怨詐親者，",
    "T12n0374_023:0500b29": "遠則難知，近則易知；愛不如是，近尚難知，況",
    "T12n0374_023:0500c01": "復遠耶？以是義故，菩薩觀愛過於詐親。一切",
    "T12n0374_023:0500c02": "眾生以愛結故，遠大涅槃，近於生死，遠常樂",
    "T12n0374_023:0500c03": "我淨，近無常、苦、無我、不淨，是故我於處處經",
    "T12n0374_023:0500c04": "中說為三垢。於現在事，以無明故，不見過患，",
    "T12n0374_023:0500c05": "不能捨離愛怨詐親，終不能害有智之人。是",
    "T12n0374_023:0500c06": "故菩薩深觀此愛，生大怖畏，修八聖道，猶如",
    "T12n0374_023:0500c07": "彼人畏四毒蛇、五旃陀羅及一詐親，涉路不",
    "T12n0374_023:0500c08": "迴。",
    "T12n0374_023:0500c09": "[0500c09] 「空聚落者即是六入。菩薩摩訶薩觀內六入",
    "T12n0374_023:0500c10": "空無所有，猶如空聚，如彼怖人既入聚已，乃",
    "T12n0374_023:0500c11": "至不見有一居人，遍捉[土*瓦]器，不得一物。菩薩",
    "T12n0374_023:0500c12": "亦爾，諦觀六入空無所有，不見眾生一物之",
    "T12n0374_023:0500c13": "實，是故菩薩觀內六入空無所有，如彼空聚。",
    "T12n0374_023:0500c14": "善男子！彼空聚落，群賊遠望，終不生於虛空",
    "T12n0374_023:0500c15": "之想。凡夫之人亦復如是，於六入聚不生空",
    "T12n0374_023:0500c16": "想，以其不能生空想故，輪迴生死受無量苦。",
    "T12n0374_023:0500c17": "善男子！群賊既至乃生空想，菩薩亦爾，觀此",
    "T12n0374_023:0500c18": "六入常生空想，生空想故，則不輪迴生死受",
    "T12n0374_023:0500c19": "苦。菩薩摩訶薩於此六入常無顛倒，無顛倒",
    "T12n0374_023:0500c20": "故，是故不復輪迴生死。復次善男子！如有",
    "T12n0374_023:0500c21": "群賊入此空聚則得安樂，煩惱諸賊亦復如",
    "T12n0374_023:0500c22": "是，入此六入則得安樂。如賊住空聚，心無所",
    "T12n0374_023:0500c23": "畏，煩惱群賊亦復如是，住是六入，亦無所畏。",
    "T12n0374_023:0500c24": "如彼空聚，乃是師子、虎狼、種種惡獸之所住",
    "T12n0374_023:0500c25": "處，是內六入亦復如是，一切眾惡煩惱走獸之",
    "T12n0374_023:0500c26": "所住處。是故菩薩深觀六入空無所有，純是",
    "T12n0374_023:0500c27": "一切不善住處。[0500c27] 「復次善男子！菩薩摩訶薩觀",
    "T12n0374_023:0500c28": "內六入空無所有、如彼空聚。何以故？虛誑不",
    "T12n0374_023:0500c29": "實故，空無所有作有想故，實無有樂作樂想",
    "T12n0374_023:0501a01": "故，實無有人作人想故。內六入者亦復如是，",
    "T12n0374_023:0501a02": "空無所有而作有想，實無有樂而作樂想，實",
    "T12n0374_023:0501a03": "無有人而作人想，唯有智人乃能知之得其",
    "T12n0374_023:0501a04": "真實。復次善男子！如空聚落，或時有人，或時",
    "T12n0374_023:0501a05": "無人；六入不爾，一向無人。何以故？性常空故，",
    "T12n0374_023:0501a06": "智者所知非是眼見。是故菩薩觀內六入，多",
    "T12n0374_023:0501a07": "諸怨害，修八聖道不休不息，猶如彼人畏四",
    "T12n0374_023:0501a08": "毒蛇、五旃陀羅、一詐親善及六大賊，怖著正",
    "T12n0374_023:0501a09": "路。",
    "T12n0374_023:0501a10": "[0501a10] 「六大賊者即外六塵。菩薩摩訶薩觀此六塵",
    "T12n0374_023:0501a11": "如六大賊。何以故？能劫一切諸善法故。如六",
    "T12n0374_023:0501a12": "大賊能劫一切人民財寶，是六塵賊亦復如",
    "T12n0374_023:0501a13": "是，能劫一切眾生善財。如六大賊，若入人舍",
    "T12n0374_023:0501a14": "則能劫奪現家所有，不擇好惡，令巨富者忽",
    "T12n0374_023:0501a15": "爾貧窮。是六塵賊亦復如是，若入人根則能",
    "T12n0374_023:0501a16": "劫奪一切善法，善法既盡，貧窮孤露，作一闡",
    "T12n0374_023:0501a17": "提，是故菩薩諦觀六塵如六大賊。復次善男",
    "T12n0374_023:0501a18": "子！如六大賊，欲劫人時，要因內人，若無內人，",
    "T12n0374_023:0501a19": "則便中還。是六塵賊亦復如是，欲劫善法要",
    "T12n0374_023:0501a20": "因內有，眾生知見、常樂我淨、不空等相。若內",
    "T12n0374_023:0501a21": "無有如是等相，六塵惡賊，則不能劫一切善",
    "T12n0374_023:0501a22": "法。有智之人內無是相，凡夫則有，是故六塵",
    "T12n0374_023:0501a23": "常來侵奪善法之財，不善護故，為其所劫。護",
    "T12n0374_023:0501a24": "者名慧，有智之人能善防護，故不被劫，是故",
    "T12n0374_023:0501a25": "菩薩觀是六塵如六大賊等無差別。[0501a25] 「復次善",
    "T12n0374_023:0501a26": "男子！如六大賊能為人民身心苦惱；是六塵",
    "T12n0374_023:0501a27": "賊亦復如是，常為眾生身心苦惱。六大賊者",
    "T12n0374_023:0501a28": "唯能劫人現在財物；是六塵賊常劫眾生三",
    "T12n0374_023:0501a29": "世善財。六大賊者夜則歡樂；六塵惡賊亦復",
    "T12n0374_023:0501b01": "如是，處無明闇則得歡樂。是六大賊唯有諸",
    "T12n0374_023:0501b02": "王乃能遮止；六塵惡賊亦復如是，唯佛菩薩",
    "T12n0374_023:0501b03": "乃能遮止。是六大賊凡欲劫奪不擇端正、種",
    "T12n0374_023:0501b04": "姓、聰哲、多聞博學、豪貴貧賤；六塵惡賊亦復",
    "T12n0374_023:0501b05": "如是，欲劫善法不擇端正乃至貧賤。是六大",
    "T12n0374_023:0501b06": "賊雖有諸王截其手足，猶故不能令其心息；",
    "T12n0374_023:0501b07": "六塵惡賊亦復如是，雖須陀洹、斯陀含、阿那",
    "T12n0374_023:0501b08": "含截其手足，亦不能令不劫善法。如勇健人",
    "T12n0374_023:0501b09": "乃能摧伏是六大賊，諸佛菩薩亦復如是，乃",
    "T12n0374_023:0501b10": "能摧伏六塵惡賊。譬如有人多諸種族，宗黨",
    "T12n0374_023:0501b11": "熾盛，則不為彼六賊所劫；眾生亦爾，有善知",
    "T12n0374_023:0501b12": "識，不為六塵惡賊所劫。是六大賊若見人物，",
    "T12n0374_023:0501b13": "則能偷劫；六塵不爾，若見若知、若聞若嗅、若",
    "T12n0374_023:0501b14": "觸若覺、皆悉能劫。六大賊者唯能劫奪欲界",
    "T12n0374_023:0501b15": "人財，不能劫奪色無色界；六塵惡賊則不如",
    "T12n0374_023:0501b16": "是，能劫三界一切善寶。是故菩薩諦觀六塵",
    "T12n0374_023:0501b17": "過彼六賊，作是觀已，修八聖道，直往不迴。如",
    "T12n0374_023:0501b18": "彼怖人，畏四毒蛇、五旃陀羅、一詐親者及六大",
    "T12n0374_023:0501b19": "賊，捨空聚落涉路而去。",
    "T12n0374_023:0501b20": "[0501b20] 「路值一河者即是煩惱。云何菩薩觀此煩惱",
    "T12n0374_023:0501b21": "猶如大河？如彼駛河，能漂香象；煩惱駛",
    "T12n0374_023:0501b22": "河亦復如是，能漂緣覺，是故菩薩深觀煩惱",
    "T12n0374_023:0501b23": "猶如駛河。深難得底，故名為河；邊不可得，故",
    "T12n0374_023:0501b24": "名為大，其中多有種種惡魚，煩惱大河亦復",
    "T12n0374_023:0501b25": "如是。唯佛菩薩能得底故，故名極深。唯佛菩",
    "T12n0374_023:0501b26": "薩得其邊故，故名廣大。常害一切癡眾生故，故",
    "T12n0374_023:0501b27": "名惡魚。是故菩薩觀此煩惱猶如大河。如大",
    "T12n0374_023:0501b28": "河水能長一切草木叢林；煩惱大河亦復如",
    "T12n0374_023:0501b29": "是，能長眾生二十五有，是故菩薩觀此煩惱",
    "T12n0374_023:0501c01": "猶如大河。譬如有人，墮大河水無有慚愧；眾",
    "T12n0374_023:0501c02": "生亦爾，墮煩惱河無有慚愧。如墮河者未得",
    "T12n0374_023:0501c03": "其底即便命終；墮煩惱河亦復如是，未盡其",
    "T12n0374_023:0501c04": "底，周迴輪轉二十五有。所言底者名為空相，",
    "T12n0374_023:0501c05": "若有不修如是空相，當知是人不得出離二",
    "T12n0374_023:0501c06": "十五有，一切眾生不能善修空無相故，常為",
    "T12n0374_023:0501c07": "煩惱駛河所漂。如彼大河唯能壞身，不能漂",
    "T12n0374_023:0501c08": "沒一切善法；煩惱大河則不如是，能壞一切",
    "T12n0374_023:0501c09": "身心善法。彼大暴河，唯能漂沒欲界中人；煩",
    "T12n0374_023:0501c10": "惱大河乃能漂沒三界人天。世間大河，手抱",
    "T12n0374_023:0501c11": "&#x811A;踏，則到彼岸；煩惱大河，唯有菩薩因六波",
    "T12n0374_023:0501c12": "羅蜜乃能得渡。如大河水難可得渡；煩惱大",
    "T12n0374_023:0501c13": "河亦復如是難可得渡。云何名為難可得渡？",
    "T12n0374_023:0501c14": "乃至十住諸大菩薩，猶故未能畢竟得渡，唯",
    "T12n0374_023:0501c15": "有諸佛乃畢竟渡，是故名為難可得渡。譬如",
    "T12n0374_023:0501c16": "有人為河所漂，不能修習毫釐善法；眾生",
    "T12n0374_023:0501c17": "亦爾，為煩惱河所漂沒者，亦復不能修習善",
    "T12n0374_023:0501c18": "法。如人墮河為水所漂，餘有力者則能拔濟；",
    "T12n0374_023:0501c19": "墮煩惱河為一闡提，聲聞緣覺乃至諸佛不",
    "T12n0374_023:0501c20": "能拔濟。世間大河劫盡之時，七日並照，能令",
    "T12n0374_023:0501c21": "枯涸；煩惱大河則不如是，聲聞緣覺雖修",
    "T12n0374_023:0501c22": "七覺，猶不能乾，是故菩薩觀諸煩惱猶如暴",
    "T12n0374_023:0501c23": "河。",
    "T12n0374_023:0501c24": "[0501c24] 「譬如彼人，畏四毒蛇、五旃陀羅、一詐親善及六",
    "T12n0374_023:0501c25": "大賊，捨空聚落，隨路而去，既至河上取草為",
    "T12n0374_023:0501c26": "&#x6830;者。菩薩亦爾，畏四大蛇、五陰旃陀羅、愛詐",
    "T12n0374_023:0501c27": "親善、六入空聚、六塵惡賊，至煩惱河，修戒、定、",
    "T12n0374_023:0501c28": "慧、解脫、解脫知見、六波羅蜜、三十七品，以為船",
    "T12n0374_023:0501c29": "&#x6830;，依乘此&#x6830;，渡煩惱河，到於彼岸，常樂涅槃。",
    "T12n0374_023:0502a01": "菩薩修行大涅槃者作是思惟：『我若不能忍",
    "T12n0374_023:0502a02": "受如是身苦心苦，則不能令一切眾生渡煩",
    "T12n0374_023:0502a03": "惱河。』以是思惟，雖有如是身心苦惱，默然忍",
    "T12n0374_023:0502a04": "受，以忍受故則不生漏。如是菩薩尚無諸漏，",
    "T12n0374_023:0502a05": "況佛如來而當有漏？是故諸佛不名有漏。[0502a05] 「云",
    "T12n0374_023:0502a06": "何如來非無漏也？如來常行有漏中故。有漏",
    "T12n0374_023:0502a07": "即是二十五有，是故聲聞、凡夫之人言佛有",
    "T12n0374_023:0502a08": "漏，諸佛如來真實無漏。善男子！以是因緣，諸",
    "T12n0374_023:0502a09": "佛如來無有定相。善男子！是故犯四重禁、謗",
    "T12n0374_023:0502a10": "方等經及一闡提，悉皆不定。」",
    "T12n0374_023:0502a11": "[0502a11] 爾時光明遍照高貴德王菩薩摩訶薩言：「如",
    "T12n0374_023:0502a12": "是，如是。誠如聖教，一切諸法皆悉不定。以",
    "T12n0374_023:0502a13": "不定故，當知如來亦不畢竟入於涅槃。如佛",
    "T12n0374_023:0502a14": "先說，菩薩摩訶薩修大涅槃，聞不聞中有涅",
    "T12n0374_023:0502a15": "槃、大涅槃？云何涅槃？云何大涅槃？」",
    "T12n0374_023:0502a16": "[0502a16] 爾時佛讚光明遍照高貴德王菩薩摩訶薩",
    "T12n0374_023:0502a17": "言：「善哉，善哉！善男子！若有菩薩得念總持，乃",
    "T12n0374_023:0502a18": "能如汝之所諮問。善男子！如世人言有海、大",
    "T12n0374_023:0502a19": "海，有河、大河，有山、大山，有地、大地，有城、大城，",
    "T12n0374_023:0502a20": "有眾生、大眾生，有王、大王，有人、大人，有天、天",
    "T12n0374_023:0502a21": "中天，有道、大道，涅槃亦爾，有涅槃、有大涅槃。",
    "T12n0374_023:0502a22": "云何涅槃？善男子！如人飢餓，得少飯食名為",
    "T12n0374_023:0502a23": "安樂，如是安樂亦名涅槃。如病得差則名",
    "T12n0374_023:0502a24": "安樂，如是安樂亦名涅槃。如人怖畏得歸依",
    "T12n0374_023:0502a25": "處則得安樂，如是安樂亦名涅槃。如貧窮人",
    "T12n0374_023:0502a26": "獲七寶物則得安樂，如是安樂亦名涅槃。如",
    "T12n0374_023:0502a27": "人觀骨不起貪欲則得安樂，如是安樂亦名",
    "T12n0374_023:0502a28": "涅槃。如是涅槃不得名為大涅槃也。何以故？",
    "T12n0374_023:0502a29": "以飢渴故、病故、怖故、貧故、生貪著故，是名涅",
    "T12n0374_023:0502b01": "槃，非大涅槃。善男子！若凡夫人及以聲聞，或",
    "T12n0374_023:0502b02": "因世俗，或因聖道，斷欲界結則得安樂，如是",
    "T12n0374_023:0502b03": "安樂亦名涅槃，不得名為大涅槃也。能斷初",
    "T12n0374_023:0502b04": "禪，乃至能斷非想非非想處結，則得安樂，如",
    "T12n0374_023:0502b05": "是安樂亦名涅槃，不得名為大涅槃也。何以",
    "T12n0374_023:0502b06": "故？還生煩惱，有習氣故。云何名為煩惱習氣？",
    "T12n0374_023:0502b07": "聲聞緣覺有煩惱氣，所謂我身、我衣、我去、我",
    "T12n0374_023:0502b08": "來、我說、我聽，諸佛如來入於涅槃，涅槃之性",
    "T12n0374_023:0502b09": "無我、無樂，唯有常淨，是則名為煩惱習氣。佛、",
    "T12n0374_023:0502b10": "法、眾僧有差別相，如來畢竟入於涅槃。聲聞、",
    "T12n0374_023:0502b11": "緣覺諸佛如來所得涅槃等無差別，以是義",
    "T12n0374_023:0502b12": "故，二乘所得非大涅槃。何以故？無常樂我淨",
    "T12n0374_023:0502b13": "故。常樂我淨乃得名為大涅槃也。善男子！譬",
    "T12n0374_023:0502b14": "如有處能受眾水，名為大海。隨有聲聞、緣覺、",
    "T12n0374_023:0502b15": "菩薩、諸佛如來所入之處，名大涅槃。四禪、三",
    "T12n0374_023:0502b16": "三昧、八背捨、八勝處、十一切處，隨能攝取如",
    "T12n0374_023:0502b17": "是無量諸善法者，名大涅槃。",
    "T12n0374_023:0502b18": "[0502b18] 「善男子！譬如有河，第一香象不能得底，則名",
    "T12n0374_023:0502b19": "為大。聲聞緣覺至十住菩薩不見佛性，名為",
    "T12n0374_023:0502b20": "涅槃，非大涅槃。若能了了見於佛性，則得名",
    "T12n0374_023:0502b21": "為大涅槃也。是大涅槃，唯大象王能盡其底，",
    "T12n0374_023:0502b22": "大象王者謂諸佛也。善男子！若摩訶那伽及",
    "T12n0374_023:0502b23": "&#x9262;揵陀、大力士等經歷多時，所不能上，乃名",
    "T12n0374_023:0502b24": "大山。聲聞、緣覺及諸菩薩摩訶、那伽大力士",
    "T12n0374_023:0502b25": "等所不能見，如是乃名大涅槃也。復次善男",
    "T12n0374_023:0502b26": "子！隨有小王之所住處，名為小城，轉輪聖王",
    "T12n0374_023:0502b27": "所住之處乃名大城。聲聞、緣覺，八萬、六萬、四",
    "T12n0374_023:0502b28": "萬、二萬、一萬住處，名為涅槃。無上法主、聖王",
    "T12n0374_023:0502b29": "住處，乃得名為大般涅槃，以是故名大般涅",
    "T12n0374_023:0502c01": "槃。善男子！譬如有人見四種兵不生怖畏，當",
    "T12n0374_023:0502c02": "知是人名大眾生。若有眾生於三惡道、煩惱",
    "T12n0374_023:0502c03": "惡業不生怖畏，而能於中廣度眾生，當知是",
    "T12n0374_023:0502c04": "人得大涅槃。若有人能供養父母、恭敬沙門",
    "T12n0374_023:0502c05": "及婆羅門，修治善法所言誠實無有欺誑，能",
    "T12n0374_023:0502c06": "忍諸惡，惠施貧乏名大丈夫。菩薩亦爾，有大",
    "T12n0374_023:0502c07": "慈悲憐愍一切，於諸眾生猶如父母，能度眾",
    "T12n0374_023:0502c08": "生於生死河，普示眾生一實之道，是則名為",
    "T12n0374_023:0502c09": "大般涅槃。[0502c09] 「善男子！大名不可思議，若不可思",
    "T12n0374_023:0502c10": "議，一切眾生所不能信，是則名為大般涅槃，",
    "T12n0374_023:0502c11": "唯佛菩薩之所見故名大涅槃。以何因緣復",
    "T12n0374_023:0502c12": "名為大？以無量因緣然後乃得，故名為大。善",
    "T12n0374_023:0502c13": "男子！如世間人，以多因緣之所得者，則名為",
    "T12n0374_023:0502c14": "大。涅槃亦爾，以多因緣之所得故，故名為大。",
    "T12n0374_023:0502c15": "云何復名為大涅槃？有大我故，名大涅槃。涅",
    "T12n0374_023:0502c16": "槃無我，大自在故，名為大我。云何名為大自",
    "T12n0374_023:0502c17": "在耶？有八自在，則名為我。何等為八？一者、能",
    "T12n0374_023:0502c18": "示一身以為多身，身數大小猶如微塵，充滿",
    "T12n0374_023:0502c19": "十方無量世界。如來之身實非微塵，以自在",
    "T12n0374_023:0502c20": "故現微塵身，如是自在則為大我。",
    "T12n0374_023:0502c21": "[0502c21] 「二者、示一塵身滿於三千大千世界，如來之",
    "T12n0374_023:0502c22": "身實不滿於三千大千世界。何以故？以無礙",
    "T12n0374_023:0502c23": "故，直以自在故，滿於三千大千世界，如是",
    "T12n0374_023:0502c24": "自在，名為大我。[0502c24] 「三者、能以滿此三千大千世",
    "T12n0374_023:0502c25": "界之身輕舉飛空，過於二十恒河沙等諸佛",
    "T12n0374_023:0502c26": "世界而無障礙。如來之身，實無輕重，以自在",
    "T12n0374_023:0502c27": "故能為輕重，如是自在名為大我。",
    "T12n0374_023:0502c28": "[0502c28] 「四者、以自在故而得自在。云何自在？如來一",
    "T12n0374_023:0502c29": "心安住不動，所可示化無量形類，各令有心。",
    "T12n0374_023:0503a01": "如來有時或造一事，而令眾生各各成辦。如",
    "T12n0374_023:0503a02": "來之身常住一土，而令他土一切悉見。如是",
    "T12n0374_023:0503a03": "自在名為大我。",
    "T12n0374_023:0503a04": "[0503a04] 「五者、根自在故。云何名為根自在耶？如來一",
    "T12n0374_023:0503a05": "根，亦能見色、聞聲、嗅香、別味、覺觸、知法。如來",
    "T12n0374_023:0503a06": "六根，亦不見色、聞聲、嗅香、別味、覺觸、知法。以",
    "T12n0374_023:0503a07": "自在故，令根自在，如是自在名為大我。",
    "T12n0374_023:0503a08": "[0503a08] 「六者、以自在故得一切法，如來之心亦無得",
    "T12n0374_023:0503a09": "想。何以故？無所得故。若是有者可名為得，實",
    "T12n0374_023:0503a10": "無所有云何名得？若使如來計有得想，是則",
    "T12n0374_023:0503a11": "諸佛不得涅槃，以無得故名得涅槃，以自在",
    "T12n0374_023:0503a12": "故得一切法，得諸法故名為大我。",
    "T12n0374_023:0503a13": "[0503a13] 「七者、說自在故。如來演說一偈之義，經無量",
    "T12n0374_023:0503a14": "劫，義亦不盡，所謂若戒、若定、若施、若慧，如來",
    "T12n0374_023:0503a15": "爾時都不生念，我說彼聽；亦復不生一偈之",
    "T12n0374_023:0503a16": "想，世間之人以四句為偈，隨世俗故說名為",
    "T12n0374_023:0503a17": "偈；一切法性亦無有說，以自在故如來演說，",
    "T12n0374_023:0503a18": "以演說故名為大我。",
    "T12n0374_023:0503a19": "[0503a19] 「八者、如來遍滿一切諸處，猶如虛空。虛空之",
    "T12n0374_023:0503a20": "性不可得見，如來亦爾實不可見，以自在故",
    "T12n0374_023:0503a21": "令一切見，如是自在名為大我，如是大我名",
    "T12n0374_023:0503a22": "大涅槃，以是義故名大涅槃。",
    "T12n0374_023:0503a23": "[0503a23] 「復次善男子！譬如寶藏，多諸珍異，百種具足，",
    "T12n0374_023:0503a24": "故名大藏。諸佛如來甚深奧藏亦復如是，多",
    "T12n0374_023:0503a25": "諸奇異，具足無缺，名大涅槃。復次善男子！無",
    "T12n0374_023:0503a26": "邊之物乃名為大，涅槃無邊是故名大。",
    "T12n0374_023:0503a27": "[0503a27] 「復次善男子！有大樂故名大涅槃。涅槃無樂；",
    "T12n0374_023:0503a28": "以四樂故，名大涅槃。何等為四？一者、斷諸樂",
    "T12n0374_023:0503a29": "故，不斷樂者則名為苦，若有苦者不名大樂。",
    "T12n0374_023:0503b01": "以斷樂故則無有苦，無苦無樂乃名大樂。涅",
    "T12n0374_023:0503b02": "槃之性無苦無樂，是故涅槃名為大樂，以是",
    "T12n0374_023:0503b03": "義故名大涅槃。復次善男子！樂有二種：一者",
    "T12n0374_023:0503b04": "凡夫，二者諸佛。凡夫之樂，無常敗壞，是故無",
    "T12n0374_023:0503b05": "樂。諸佛常樂無有變異，故名大樂。復次善男",
    "T12n0374_023:0503b06": "子！有三種受：一者苦受，二者樂受，三者不苦",
    "T12n0374_023:0503b07": "不樂受，不苦不樂是亦為苦。涅槃雖同不苦",
    "T12n0374_023:0503b08": "不樂，然名大樂，以大樂故，名大涅槃。",
    "T12n0374_023:0503b09": "[0503b09] 「二者、大寂靜故名為大樂。涅槃之性是大寂",
    "T12n0374_023:0503b10": "靜。何以故？遠離一切憒&#x9599;法故，以大寂故名",
    "T12n0374_023:0503b11": "大涅槃。",
    "T12n0374_023:0503b12": "[0503b12] 「三者、一切知故，名為大樂。非一切知不名大",
    "T12n0374_023:0503b13": "樂；諸佛如來一切知故名為大樂。以大樂故，",
    "T12n0374_023:0503b14": "名大涅槃。",
    "T12n0374_023:0503b15": "[0503b15] 「四者、身不壞故，名為大樂。身若可壞則不名",
    "T12n0374_023:0503b16": "樂；如來之身金剛無壞，非煩惱身、無常之身，",
    "T12n0374_023:0503b17": "故名大樂。以大樂故，名大涅槃。",
    "T12n0374_023:0503b18": "[0503b18] 「善男子！世間名字或有因緣、或無因緣。有因",
    "T12n0374_023:0503b19": "緣者，如舍利弗，母名舍利，因母立字，故名舍",
    "T12n0374_023:0503b20": "利弗。如摩&#x936E;羅道人，生摩&#x936E;羅國，因國立名，",
    "T12n0374_023:0503b21": "故名摩&#x936E;羅道人。如目犍連，目犍連者即是",
    "T12n0374_023:0503b22": "姓也、因姓立名，故名目犍連。如我生於瞿曇",
    "T12n0374_023:0503b23": "種姓，因姓立名稱為瞿曇。如毘舍佉道人，毘",
    "T12n0374_023:0503b24": "舍佉者，即是星名，因星為名，名毘舍佉。如有",
    "T12n0374_023:0503b25": "六指，因六指故，名六指人。如佛奴、天奴，因佛、",
    "T12n0374_023:0503b26": "因天，故名佛奴、天奴。因濕生故，故名濕生。如",
    "T12n0374_023:0503b27": "因聲故，名為迦迦羅、名究究羅、呾呾羅。如",
    "T12n0374_023:0503b28": "是等名，是因緣名。無因緣者，如蓮花、地、水、火、",
    "T12n0374_023:0503b29": "風、虛空。如曼陀婆，一名二實，一名殿堂、二名",
    "T12n0374_023:0503c01": "飲漿堂，不飲漿亦復得名為曼陀婆。如薩婆",
    "T12n0374_023:0503c02": "車多名為蛇蓋，實非蛇蓋，是名無因，強立名",
    "T12n0374_023:0503c03": "字。如坻羅婆夷，名為食油，實不食油，強為立",
    "T12n0374_023:0503c04": "名，名為食油。是名無因，強立名字。善男子！是",
    "T12n0374_023:0503c05": "大涅槃亦復如是，無有因緣，強為立名。善男",
    "T12n0374_023:0503c06": "子！譬如虛空，不因小空名為大空也。涅槃亦",
    "T12n0374_023:0503c07": "爾，不因小相名大涅槃。善男子！譬如有法，不",
    "T12n0374_023:0503c08": "可稱量、不可思議，故名為大。涅槃亦爾，不可",
    "T12n0374_023:0503c09": "稱量、不可思議，故得名為大般涅槃。以純淨",
    "T12n0374_023:0503c10": "故名大涅槃。云何純淨？淨有四種。何等為",
    "T12n0374_023:0503c11": "四？一者、二十五有名為不淨，能永斷故得名",
    "T12n0374_023:0503c12": "為淨，淨即涅槃。如是涅槃，亦得名有，而是涅",
    "T12n0374_023:0503c13": "槃，實非是有，諸佛如來隨世俗故，說涅槃有。",
    "T12n0374_023:0503c14": "譬如世人，非父言父、非母言母，實非父母，而",
    "T12n0374_023:0503c15": "言父母。涅槃亦爾，隨世俗故說言諸佛有大",
    "T12n0374_023:0503c16": "涅槃。二者、業清淨故。一切凡夫業不清淨，故",
    "T12n0374_023:0503c17": "無涅槃；諸佛如來業清淨故，故名大淨，以大",
    "T12n0374_023:0503c18": "淨故名大涅槃。三者、身清淨故。身若無常，則",
    "T12n0374_023:0503c19": "名不淨；如來身常故名大淨，以大淨故名大",
    "T12n0374_023:0503c20": "涅槃。四者、心清淨故，心若有漏，名曰不淨；佛",
    "T12n0374_023:0503c21": "心無漏，故名大淨，以大淨故名大涅槃。善男",
    "T12n0374_023:0503c22": "子！是名善男子、善女人修行如是大涅槃經，",
    "T12n0374_023:0503c23": "具足成就初分功德。"
}