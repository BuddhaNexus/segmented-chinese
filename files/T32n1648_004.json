{
    "T32n1648_004:0412b17": "解脫道論卷第四",
    "T32n1648_004:0412b19": "阿羅漢優波底沙梁言大光造",
    "T32n1648_004:0412b20": "梁扶南三藏僧伽婆羅譯",
    "T32n1648_004:0412b21": "行門品第八之一",
    "T32n1648_004:0412b22": "[0412b22] 問云何地一切入。何修何相何味何處。何功",
    "T32n1648_004:0412b23": "德。一切入者何義。幾種地何地取相。云何作",
    "T32n1648_004:0412b24": "曼陀羅法。何修地法。答是心依地相生。此謂",
    "T32n1648_004:0412b25": "地一切入。心不亂住是名為修。善樂著地想",
    "T32n1648_004:0412b26": "為相。不捨為味。意無異念為處。何功德者。謂",
    "T32n1648_004:0412b27": "有十二功德從地一切入是相易得。於一切",
    "T32n1648_004:0412b28": "時。於一切行。心行無礙。如意神通。履水遊",
    "T32n1648_004:0412b29": "空如地。受種種色辯。初念宿命辯。及天耳界",
    "T32n1648_004:0412c01": "辯。隨行善趣甘露為邊。問一切入何義。答謂",
    "T32n1648_004:0412c02": "周普一切入。如佛說偈言。",
    "T32n1648_004:0412c03": " 若人念佛德  生喜充遍身",
    "T32n1648_004:0412c04": " 觀地一切入  周滿閻浮提",
    "T32n1648_004:0412c05": " 此觀緣地生  心喜亦如是",
    "T32n1648_004:0412c06": "[0412c06] 修如是觀。見曼陀羅遍一切入。問地幾種。",
    "T32n1648_004:0412c07": "何地取相可修。答地有二種。一自相地。二造",
    "T32n1648_004:0412c08": "作地。堅為自相地界。是謂自相地。若手自",
    "T32n1648_004:0412c09": "掘若教人掘。造作所成。是謂作地。成四種",
    "T32n1648_004:0412c10": "色。謂白黑赤及如明色。於是坐禪人。於自相",
    "T32n1648_004:0412c11": "地不應作意。應除白黑赤。何以故。若觀自相",
    "T32n1648_004:0412c12": "地。從此不起彼分相。若取白黑赤色。成修",
    "T32n1648_004:0412c13": "色一切入。何以故。觀自相地離白黑赤。若作",
    "T32n1648_004:0412c14": "不作當取其相。如明相現當取其相。問云何",
    "T32n1648_004:0412c15": "名不作地。答處處平坦。離於草莽無諸株",
    "T32n1648_004:0412c16": "杌。於其眼境當令起心。是名地想。是謂不",
    "T32n1648_004:0412c17": "作地。若舊坐禪隨樂不樂。即見彼分地相。",
    "T32n1648_004:0412c18": "住於不退。新學初禪取作地相作曼陀羅。不",
    "T32n1648_004:0412c19": "觀非作地。問云何作曼陀羅。答若坐禪人欲",
    "T32n1648_004:0412c20": "於地作曼陀羅。初從當觀寂寂。或於寺舍或",
    "T32n1648_004:0412c21": "在石室。或在樹下。不住幽闇無日光處非人",
    "T32n1648_004:0412c22": "行路。於如是處皆遠一尋。洒掃清潔當令地",
    "T32n1648_004:0412c23": "燥掃。於處所如明相現時。土色使與地性",
    "T32n1648_004:0412c24": "得相發起。籌量調適威儀恭敬。取於器物以",
    "T32n1648_004:0412c25": "水和土。刪去草杌&#x5374;除糞芥。取其衣帊濟",
    "T32n1648_004:0412c26": "漉泥滓。於淨潔地障蔽坐處。遮斷光明安置",
    "T32n1648_004:0412c27": "禪窟。不近不遠以規作圓。圓內平滿無有痕",
    "T32n1648_004:0412c28": "跡。然後以泥泥地不雜餘色。以別色不雜於",
    "T32n1648_004:0412c29": "地應安。乃至未燥當覆守護。若至燥時以異",
    "T32n1648_004:0413a01": "色界其外。或如米篩大。或如搔牢大。或",
    "T32n1648_004:0413a02": "圓或方或三角四角。應當分別。本師所說。最",
    "T32n1648_004:0413a03": "勝圓作曼陀羅。若於衣若於板若於壁處。皆",
    "T32n1648_004:0413a04": "作曼陀羅。於地最勝。如是先師所說。問云",
    "T32n1648_004:0413a05": "何修地法。答若坐禪人。欲修地一切入。從初",
    "T32n1648_004:0413a06": "當觀欲過患。復應觀出離功德。問何故應觀",
    "T32n1648_004:0413a07": "欲過患。答欲者少氣味故多憂苦。於是處多",
    "T32n1648_004:0413a08": "過患。欲者如骨喻少氣味。欲者如肉揣喻。",
    "T32n1648_004:0413a09": "以多屬故。欲者如逆風把火喻。隨燒故。欲者",
    "T32n1648_004:0413a10": "如炎炭喻大小故。欲者如夢喻倏忽無故。欲",
    "T32n1648_004:0413a11": "者如借物喻勢不得久故。欲者如樹果喻。為",
    "T32n1648_004:0413a12": "人所折故。欲者如刀喻以斬斫故。欲者如槊",
    "T32n1648_004:0413a13": "喻以為槊故。欲者如毒蛇頭喻可怖畏故。欲",
    "T32n1648_004:0413a14": "者如風吹綿喻不可守護故。欲者如幻喻惑",
    "T32n1648_004:0413a15": "癡人故。欲者是暗無所見故。欲者是障礙",
    "T32n1648_004:0413a16": "路礙諸善法故。欲者是癡失正念故。欲者如",
    "T32n1648_004:0413a17": "熟以爛故。欲者是械相駐縛故。欲者是盜功",
    "T32n1648_004:0413a18": "德物故。欲者是怨家起&#x9B2A;爭故。欲者是苦造",
    "T32n1648_004:0413a19": "諸過患故。如是已觀欲過患。應觀出離功",
    "T32n1648_004:0413a20": "德。名出離者謂初禪從初出家修諸善。是名",
    "T32n1648_004:0413a21": "出離。問云何出離功德。答無蓋心自在住",
    "T32n1648_004:0413a22": "寂寂樂。堪忍苦樂住不忘失。曠濟眾事得",
    "T32n1648_004:0413a23": "大果地。堪受供養。二處饒益。是大智慧。是",
    "T32n1648_004:0413a24": "一切善處。名超三界。復次名出離者。彼出",
    "T32n1648_004:0413a25": "離婬欲。是寂寂諸蓋是樂無垢。是處最勝地。",
    "T32n1648_004:0413a26": "是道為得最勝。是清淨心垢。此是功德修行",
    "T32n1648_004:0413a27": "所造。是樂內所修行。欲是&#x9E81;。出是勝妙。欲",
    "T32n1648_004:0413a28": "者有煩惱。出離者是無煩惱。欲者是下。出離",
    "T32n1648_004:0413a29": "者是上。欲者有嗔恚。出離者無嗔恚。欲者非",
    "T32n1648_004:0413b01": "可愛果。出離者是可愛果。欲者有怖畏。出",
    "T32n1648_004:0413b02": "離者無怖畏。如是已觀婬欲過患。及觀出離",
    "T32n1648_004:0413b03": "功德。依出離生欲樂。心生信生恭敬。觀可",
    "T32n1648_004:0413b04": "作非可作。依節量食安置衣&#x9262;。身不懈惓",
    "T32n1648_004:0413b05": "心無怠惰。當小行&#x811A;。小行&#x811A;已坐洗手足。應",
    "T32n1648_004:0413b06": "念佛菩提念法念僧。修善行念已。當令歡喜。",
    "T32n1648_004:0413b07": "我能如此得具足。若我不得出離。復不久安",
    "T32n1648_004:0413b08": "精進。是故應作勇猛。去曼陀羅不遠不近。",
    "T32n1648_004:0413b09": "如軛如尋遠。應安坐具對曼陀羅結跏趺坐。",
    "T32n1648_004:0413b10": "令身平正。內心起念閉眼小時。除身心亂。",
    "T32n1648_004:0413b11": "攝一切心成一。心小開眼。髣&#x9AF4;令觀曼陀羅。",
    "T32n1648_004:0413b12": "彼坐禪人現觀曼陀羅形。以三行取相。以等",
    "T32n1648_004:0413b13": "觀以方便以離亂。問云何以等觀。答坐禪人",
    "T32n1648_004:0413b14": "現觀曼陀羅。非大開眼非大閉眼。如是當觀。",
    "T32n1648_004:0413b15": "何以故。若大開眼其眼成惓。曼陀羅自性現",
    "T32n1648_004:0413b16": "見自性。彼分想不起。若最閉眼見曼陀羅成",
    "T32n1648_004:0413b17": "闇。亦不見彼相便生懈怠。是故應離大開眼",
    "T32n1648_004:0413b18": "大閉眼。唯專心住曼陀羅。為心住故當觀如",
    "T32n1648_004:0413b19": "人映鏡見其面像。依鏡見面面從鏡生。彼坐",
    "T32n1648_004:0413b20": "禪人觀曼陀羅。見其定相依曼陀羅起。是故",
    "T32n1648_004:0413b21": "當觀等觀取相。為心住故。如是以等觀取相。",
    "T32n1648_004:0413b22": "問云何以方便。答謂四作意方便。一謂內隔。",
    "T32n1648_004:0413b23": "二滿方。三轉。四遍滿。是時見相出散無隔。",
    "T32n1648_004:0413b24": "是時當作內隔作意。是時見小相。或見半曼",
    "T32n1648_004:0413b25": "陀羅。是時作令滿曼陀羅已。方滿令作意。是",
    "T32n1648_004:0413b26": "時心散亂。及心懈懶。是時應當策課如陶家",
    "T32n1648_004:0413b27": "輪。是時若心得住。是時令見曼陀羅。遍滿",
    "T32n1648_004:0413b28": "無虧當觀捨。如是以方便可知。問云何以",
    "T32n1648_004:0413b29": "離亂。答離亂有四種。一最速作精進。二最",
    "T32n1648_004:0413c01": "遲作精進。三最高。四最下。問云何速作精",
    "T32n1648_004:0413c02": "進。答謂急疾作意不待時節。早坐晚罷乃至",
    "T32n1648_004:0413c03": "身疲。是謂速作。問云何遲作精進。答謂離",
    "T32n1648_004:0413c04": "作意方便。雖見曼陀羅。不恭敬作意。數起",
    "T32n1648_004:0413c05": "數眠。若速作精進。則成身懶心退。心出外",
    "T32n1648_004:0413c06": "緣起諸調戲。若遲作精進。身心成懶懈怠。",
    "T32n1648_004:0413c07": "起諸睡眠。最高者。其心退起諸調亂。於所",
    "T32n1648_004:0413c08": "行處成不樂。若不樂於初戲笑言語。以由欲",
    "T32n1648_004:0413c09": "心成高。復次若得諸相行。由喜樂欲心成高。",
    "T32n1648_004:0413c10": "最下者。退調緣故。於業處成不樂。若不樂",
    "T32n1648_004:0413c11": "於初行處。所作嗔處。由嗔恚心成下。復次",
    "T32n1648_004:0413c12": "久惓覺觀。從勝退落其心。由憂受心成下。",
    "T32n1648_004:0413c13": "是坐禪人。若心速作退墮調處。以念根定根",
    "T32n1648_004:0413c14": "攝伏令捨調。若心進作退墮懶處。以念根精",
    "T32n1648_004:0413c15": "進根攝伏令捨懈懶。若高心者退墮欲處。成",
    "T32n1648_004:0413c16": "現知令捨欲。若下心者退墮於嗔恚。成現",
    "T32n1648_004:0413c17": "知令捨瞋恚。於此四處成清淨心。成專一心。",
    "T32n1648_004:0413c18": "此明因三行定心成隨意得見曼陀羅形。若",
    "T32n1648_004:0413c19": "專一心想成。起名相者有二種。謂取相。彼",
    "T32n1648_004:0413c20": "分相云何。名取相若坐禪人以。不散心現觀",
    "T32n1648_004:0413c21": "曼陀羅。從曼陀羅起想。如於虛空所見。或時",
    "T32n1648_004:0413c22": "遠或時近。或時左或時右。或時大或時小。",
    "T32n1648_004:0413c23": "或時醜或時好。或時多或時少。不以眼觀曼",
    "T32n1648_004:0413c24": "陀羅。以作意方便取相起。是名取相。從彼",
    "T32n1648_004:0413c25": "作多故。彼分相起。名彼分相者。若作意時",
    "T32n1648_004:0413c26": "隨心即現。非見曼陀羅後生心念。但作心閉",
    "T32n1648_004:0413c27": "眼如先所觀。若遠作意亦即遠見。若近左右",
    "T32n1648_004:0413c28": "前後。內外上下亦復如是。隨心即現。此謂",
    "T32n1648_004:0413c29": "彼分相。相者何義。謂因義相義。如佛教比",
    "T32n1648_004:0414a01": "丘。彼諸惡不善法。有相起是因緣義。復說智",
    "T32n1648_004:0414a02": "義相義。如佛說以作想當捨。是謂智義。復",
    "T32n1648_004:0414a03": "說像義相義。如自見面像想像。彼分無異",
    "T32n1648_004:0414a04": "義。爾時得相。坐禪人於其師所起恭敬心。取",
    "T32n1648_004:0414a05": "於勝相應當守護。若不守護是則當失。問云",
    "T32n1648_004:0414a06": "何應守護。答以三種行應守護相。如是以離",
    "T32n1648_004:0414a07": "惡故。以修行善故。以常作故。云何離不善。",
    "T32n1648_004:0414a08": "樂於作務。樂種種語戲。樂睡眠。樂聚會。樂",
    "T32n1648_004:0414a09": "狎俗。不守護諸根。不節於食。初夜後夜不起",
    "T32n1648_004:0414a10": "禪習。不敬所學。多惡親友修不行處。應離",
    "T32n1648_004:0414a11": "不好時節食臥坐不。彼對治是善應常作。問",
    "T32n1648_004:0414a12": "云何以常作。答彼坐禪人善取此相。常觀其",
    "T32n1648_004:0414a13": "功德。如珍寶想。常歡喜行。常修多修。或晝夜",
    "T32n1648_004:0414a14": "多修行。或倚坐臥心樂攀緣。處處放心。取",
    "T32n1648_004:0414a15": "相已取。取已令起。起已觀隨。觀已修。修有時",
    "T32n1648_004:0414a16": "時觀曼陀羅。如是以常作見相。彼如是現守",
    "T32n1648_004:0414a17": "護相。或得自在。若相隨心得禪外行。若外",
    "T32n1648_004:0414a18": "行從心者。由是得安。問云何禪外行。答此事",
    "T32n1648_004:0414a19": "從心。作意不亂。以伏諸蓋。但未修行覺觀",
    "T32n1648_004:0414a20": "喜樂一心及信等五根。雖得定力念念猶起。",
    "T32n1648_004:0414a21": "是禪外行。安者。從此外行是法由心得修行",
    "T32n1648_004:0414a22": "力。是覺信等法於事不動。是名為安。問外",
    "T32n1648_004:0414a23": "行及安。有何差別。答若伏五蓋是其外行。以",
    "T32n1648_004:0414a24": "伏此五故成安。以禪外行得勝定。若得勝定",
    "T32n1648_004:0414a25": "是名為安。若於身心未得寂寂。於外定心動",
    "T32n1648_004:0414a26": "如船在浪。若於身心已得寂寂。處安不動如",
    "T32n1648_004:0414a27": "船無風在水。諸根無力故。於所為事外禪",
    "T32n1648_004:0414a28": "行不久住。如小童子。諸根有力故。於事安",
    "T32n1648_004:0414a29": "靜久住。如有力人。修不自在。故禪外行成",
    "T32n1648_004:0414b01": "不和合。如人誦經久廢則。忘以修自在故成",
    "T32n1648_004:0414b02": "安和合。如人誦經恒習不忘。若不善伏蓋。",
    "T32n1648_004:0414b03": "猶如盲人。於禪外行成盲。如是等不清淨",
    "T32n1648_004:0414b04": "教。若善伏蓋成不盲。於成安定如是等清淨",
    "T32n1648_004:0414b05": "教。從相自在所初。乃至性除名為外行。性",
    "T32n1648_004:0414b06": "除無間是名為安。問外行者何義。答禪近故",
    "T32n1648_004:0414b07": "是名外行。如路近村是謂村路。義一名異。安",
    "T32n1648_004:0414b08": "者何義。安為和合義。如到曼陀羅。出離禪",
    "T32n1648_004:0414b09": "安無異義。於是坐禪人住於外行。應令增長",
    "T32n1648_004:0414b10": "一切入。或於安定或於初禪。當令增長。問",
    "T32n1648_004:0414b11": "云何應令增長。答謂從初相如手四指節。當",
    "T32n1648_004:0414b12": "令漸增。如是作意。如是得自在。如是次第",
    "T32n1648_004:0414b13": "如輪如蓋。如樹影。如福田。如&#x96A3;如村。如郭如",
    "T32n1648_004:0414b14": "城。如是次第。漸令漸長遍此大地。若江山",
    "T32n1648_004:0414b15": "高下樹木棘刺。諸不平正。如是一切不作",
    "T32n1648_004:0414b16": "意。乃至大海作意地想。乃至增長時心所行。",
    "T32n1648_004:0414b17": "成最勝定。若坐禪人得禪外行。不能得安定。",
    "T32n1648_004:0414b18": "此坐禪人。以二行應令起安定方便。一以因",
    "T32n1648_004:0414b19": "緣。二以受持。以十行從因緣起安定方便。",
    "T32n1648_004:0414b20": "一令觀處明淨。二遍起觀諸根。三曉了於相。",
    "T32n1648_004:0414b21": "四制心令調。五折伏懈怠。六心無味著。七",
    "T32n1648_004:0414b22": "心歡喜。八心定成捨。九離不學定人親近學",
    "T32n1648_004:0414b23": "定人。十樂著安定。問云何作明淨處觀。答",
    "T32n1648_004:0414b24": "以三種行得作分明處。謂能修調適食樂。修",
    "T32n1648_004:0414b25": "時節樂。修威儀樂。遍起諸根。觀者謂信等",
    "T32n1648_004:0414b26": "五根不令消滅。無作懈怠。如快馬乘車。曉了",
    "T32n1648_004:0414b27": "於相者。善捉意想不急不寬。如巧師繩墨平",
    "T32n1648_004:0414b28": "等無偏。善解作意急離不離。制心令調者。有",
    "T32n1648_004:0414b29": "二種行。以二種行成心調。一多起精進。二心",
    "T32n1648_004:0414c01": "過度處成心調。或住婬處及種種相處。增",
    "T32n1648_004:0414c02": "長亂意成於心調。於坐禪人若多起精進。過",
    "T32n1648_004:0414c03": "度處成心調。以二行應制伏心。以令精進起。",
    "T32n1648_004:0414c04": "每中調適。若往婬處及種種相。增長調心。以",
    "T32n1648_004:0414c05": "二行折伏。以觀覓眾苦及惡果報。制伏懈",
    "T32n1648_004:0414c06": "心者。以二行成懈怠心。以不得勝定。令心",
    "T32n1648_004:0414c07": "無味故成懈怠。若多懈怠則欲睡眠。是坐禪",
    "T32n1648_004:0414c08": "人若不得勝定。心無味著故成懈怠。以二行",
    "T32n1648_004:0414c09": "當折伏。謂觀功德以起精進。若懈怠睡眠懶",
    "T32n1648_004:0414c10": "心。以四種行能伏。若多食者取懈怠想。轉",
    "T32n1648_004:0414c11": "行四威儀。以自作意。於光明相住於露處。",
    "T32n1648_004:0414c12": "令心歡喜無所復著。以三行成無味少方便",
    "T32n1648_004:0414c13": "故。以鈍慧故。以不得寂寂樂故。於是坐禪",
    "T32n1648_004:0414c14": "人心若無味。以二種行令得歡喜。一以恐怖。",
    "T32n1648_004:0414c15": "二以歡喜。若觀生老死及四惡趣。見諸可畏",
    "T32n1648_004:0414c16": "心生愁惱。若念佛法僧戒施天。見六行功德",
    "T32n1648_004:0414c17": "心生歡喜。心定成捨者。以二行成於禪外地",
    "T32n1648_004:0414c18": "定。以斷諸蓋心成定。或於所得地以起禪",
    "T32n1648_004:0414c19": "枝。故成心定。是坐禪人心定有二行。當捨",
    "T32n1648_004:0414c20": "非成住故。中方便調適故。離不學定人。或",
    "T32n1648_004:0414c21": "安定。或外行定。或威儀定。彼人無此不修不",
    "T32n1648_004:0414c22": "學。不應供養修。學人者。若有安定。有外行",
    "T32n1648_004:0414c23": "定及威儀定。應從修學。亦應供養。樂著安者。",
    "T32n1648_004:0414c24": "此坐禪人。如彼深源。如彼奔泉。如彼低樹。",
    "T32n1648_004:0414c25": "常樂恭敬。多所修行。行此十事因緣生於安",
    "T32n1648_004:0414c26": "定。問云何以受持能生安定方便。答彼坐禪",
    "T32n1648_004:0414c27": "人善解緣起入寂寂處。其所解相。於所修定",
    "T32n1648_004:0414c28": "隨心自在。生其欲樂令心得起。從此身意",
    "T32n1648_004:0414c29": "堪任有用令得受持。從生歡喜心得受持。從",
    "T32n1648_004:0415a01": "生適樂身心得受持。從生光明心得受持。從",
    "T32n1648_004:0415a02": "生悲傷心得受持。以是悲傷令心得靜。善取",
    "T32n1648_004:0415a03": "靜心心得受持。如是善取。令捨心得受持。從",
    "T32n1648_004:0415a04": "無邊煩惱。心得解脫成就受持。以解脫故。彼",
    "T32n1648_004:0415a05": "成一法味。以一味心得受持修行。是故從此",
    "T32n1648_004:0415a06": "勝妙心得增長。如是住受持。起安定方便。如",
    "T32n1648_004:0415a07": "是善解緣起。及心受持不久起定。彼坐禪人",
    "T32n1648_004:0415a08": "離欲不善法。有覺有觀。於寂靜處心所成就。",
    "T32n1648_004:0415a09": "有喜有樂得於初禪。是地一切入功德。於是",
    "T32n1648_004:0415a10": "離欲者。離有三種。謂身離心離煩惱離。問云",
    "T32n1648_004:0415a11": "何身離。答遠離諸惱出處山野。云何心離。以",
    "T32n1648_004:0415a12": "清淨心到勝善處。云何煩惱離。無結累人無",
    "T32n1648_004:0415a13": "生死行處。復次離有五種。謂伏離彼分離斷",
    "T32n1648_004:0415a14": "離猗離出離。云何伏離。謂修初禪伏於五",
    "T32n1648_004:0415a15": "蓋。云何彼分離。謂修達分定伏於諸見。云何",
    "T32n1648_004:0415a16": "斷離。謂修出世間道斷諸煩惱。云何猗離。",
    "T32n1648_004:0415a17": "謂得果時樂。云何出離。謂涅槃也。欲者有二",
    "T32n1648_004:0415a18": "種。一者處欲。二者欲煩惱。天堂及人所愛色",
    "T32n1648_004:0415a19": "香味觸。此謂欲處。於此欲處起欲染思惟。是",
    "T32n1648_004:0415a20": "謂欲煩惱。從此欲以心別離以伏別離。是遠",
    "T32n1648_004:0415a21": "離是出離。是解脫是不相應。是謂離欲。問",
    "T32n1648_004:0415a22": "云何離不善法。答謂不善根有三種。一貪二",
    "T32n1648_004:0415a23": "瞋三癡。與彼相應受想行識及身口意業。此",
    "T32n1648_004:0415a24": "謂不善法。說不善有三種。一自性。二相應。",
    "T32n1648_004:0415a25": "三生緣性。是三不善根。謂貪嗔癡。是名自",
    "T32n1648_004:0415a26": "性。與彼相應受想行識。是名相應。所起身",
    "T32n1648_004:0415a27": "口意業。此謂緣性。以此三不善法。是為遠",
    "T32n1648_004:0415a28": "離。是出是脫是不相應。是謂離不善法。復次",
    "T32n1648_004:0415a29": "離欲者。離貪欲蓋。離不善法者。謂離餘蓋。",
    "T32n1648_004:0415b01": "問以說離不善法。欲是不善已在其中。何故",
    "T32n1648_004:0415b02": "別說離婬欲。答婬欲是出對治。佛所說欲能",
    "T32n1648_004:0415b03": "除煩惱。離欲者。佛說為出。如得初禪。欲想",
    "T32n1648_004:0415b04": "相應作意成起。此退分法。是故以欲和合煩",
    "T32n1648_004:0415b05": "惱。欲若別離一切煩惱皆亦別離。是故別說",
    "T32n1648_004:0415b06": "離欲。復次離欲者。已得出成離欲。離不善法",
    "T32n1648_004:0415b07": "者。若得不嗔成離於嗔。若得明相成離懈怠",
    "T32n1648_004:0415b08": "睡眠。若得不亂成離調戲。若得不悔成離於",
    "T32n1648_004:0415b09": "悔。若得安定成離於疑。若得智慧成離無明。",
    "T32n1648_004:0415b10": "若得正思惟成離邪念。若得歡喜成離不樂。",
    "T32n1648_004:0415b11": "若心得樂成離於苦。若得一切善法則離一",
    "T32n1648_004:0415b12": "切不善。如三藏說。以不貪滿故。成就離欲。",
    "T32n1648_004:0415b13": "以不嗔不癡滿故。成就離不善法。復次離欲",
    "T32n1648_004:0415b14": "者。是說身離。不善法者。是說心離。復次離",
    "T32n1648_004:0415b15": "欲者。是說斷欲覺。離不善法者。是說斷嗔恚",
    "T32n1648_004:0415b16": "害覺。復次離欲者。是說避欲樂。離不善法",
    "T32n1648_004:0415b17": "者。是說避著身懈怠。復次離欲者。是說斷於",
    "T32n1648_004:0415b18": "六戲笑及歡喜樂。離不善法者。是說斷戲覺",
    "T32n1648_004:0415b19": "及憂苦等。亦說斷於戲笑及捨。復次離欲者。",
    "T32n1648_004:0415b20": "是現得樂出於欲樂。離不善法者。是現得樂",
    "T32n1648_004:0415b21": "心無過患。復次離欲者。謂超出欲流。離不善",
    "T32n1648_004:0415b22": "法者。所餘煩惱應生欲有而生色界。是名超",
    "T32n1648_004:0415b23": "越。有覺觀者。云何為覺。謂種種覺思惟安",
    "T32n1648_004:0415b24": "思想。心不覺知入正思惟。此謂為覺。此覺成",
    "T32n1648_004:0415b25": "就故初禪有覺。復次入地一切入。依地相無",
    "T32n1648_004:0415b26": "間成覺思惟。是名為覺。如心誦經。問覺者。",
    "T32n1648_004:0415b27": "何想何味何起何處。答覺者。修猗想為味。下",
    "T32n1648_004:0415b28": "心作念為起。想為行處。云何為觀。於修觀時",
    "T32n1648_004:0415b29": "隨觀所擇心住隨捨。是謂為觀。以此相應成",
    "T32n1648_004:0415c01": "初禪有觀。復次入地一切入定人。從修地相",
    "T32n1648_004:0415c02": "心之所觀。如觀諸義為觀。問觀何相何味何",
    "T32n1648_004:0415c03": "起何處。答觀者隨擇是相。令心猗是味。隨",
    "T32n1648_004:0415c04": "見覺是處。問覺觀何差別。答猶如打鈴。初聲",
    "T32n1648_004:0415c05": "為覺後聲為觀。復次如心所緣。初為覺後為",
    "T32n1648_004:0415c06": "觀。復次求禪為覺守護為觀。復次憶是覺不",
    "T32n1648_004:0415c07": "捨是觀。復次&#x9E81;心受持為覺。細心受持為觀。",
    "T32n1648_004:0415c08": "若處有覺是處有觀。若處有觀。於處或有覺",
    "T32n1648_004:0415c09": "或無覺。如三藏所說。初安心於事是覺。得",
    "T32n1648_004:0415c10": "覺未定是觀。如遠見來人。不識男女及識男",
    "T32n1648_004:0415c11": "女。如是色如是形為覺。從此當觀有戒無",
    "T32n1648_004:0415c12": "戒富貧貴賤為觀。覺者求引將來。觀者守持",
    "T32n1648_004:0415c13": "隨逐。如鳥陵虛奮翅為覺。遊住為觀。初",
    "T32n1648_004:0415c14": "教為覺久教為觀。以覺守護以觀搜擇。以",
    "T32n1648_004:0415c15": "覺思惟以觀隨思惟。覺行不念惡法觀行受",
    "T32n1648_004:0415c16": "持於禪。如人有力。默而誦經隨念其義是觀。",
    "T32n1648_004:0415c17": "如覺所覺覺已能知。觀於辭辯及樂說辯是",
    "T32n1648_004:0415c18": "覺。義辯法辯是觀。心解於勝是覺心解分別",
    "T32n1648_004:0415c19": "是觀。是為覺觀差別。寂寂所成。名寂寂者。",
    "T32n1648_004:0415c20": "謂離五蓋是名寂寂。復次色界善根。復說初",
    "T32n1648_004:0415c21": "禪外行復說禪心從此心生是謂寂寂所成。",
    "T32n1648_004:0415c22": "如地水生花名地水花。喜樂者。心於是時大",
    "T32n1648_004:0415c23": "歡喜戲笑。心滿清涼。此名為喜。問喜何相",
    "T32n1648_004:0415c24": "何味何起何處幾種喜。答喜者謂欣悅遍滿",
    "T32n1648_004:0415c25": "為相。歡適是味。調伏亂心是起。踊躍是處。",
    "T32n1648_004:0415c26": "幾種喜。六種喜。從欲生。從信生。從不悔生。",
    "T32n1648_004:0415c27": "從寂寂生。從定生。及菩提分生喜。云何從欲",
    "T32n1648_004:0415c28": "生。貪欲染著心喜。是名欲生喜。云何從信",
    "T32n1648_004:0415c29": "生。多信人心喜及見陶師等生喜。云何從不",
    "T32n1648_004:0416a01": "悔生喜。清淨持戒人多生歡喜。云何從寂寂",
    "T32n1648_004:0416a02": "生。入初禪人喜。云何從定生。入二禪生喜。",
    "T32n1648_004:0416a03": "云何菩提分生喜。於第二禪修出世間道喜。",
    "T32n1648_004:0416a04": "復次說喜五種。謂笑喜念念喜流喜越喜滿",
    "T32n1648_004:0416a05": "喜。笑喜者。如細雨沾身令毛皆&#x7AEA;。念念喜",
    "T32n1648_004:0416a06": "者。生滅不住。如夜時雨。流喜者。如油下流久",
    "T32n1648_004:0416a07": "灌其身終不周遍。越喜者。周匝一切心生歡",
    "T32n1648_004:0416a08": "喜。不久便失。如貧人見伏藏。滿喜者。身住",
    "T32n1648_004:0416a09": "用滿。如雷有雨。於是小喜及念念喜。以信",
    "T32n1648_004:0416a10": "起於外行。流喜者。有力起於外行。越喜者。",
    "T32n1648_004:0416a11": "於曼陀羅正與不正皆起處處方便。滿喜者。",
    "T32n1648_004:0416a12": "生於安處。問云何為樂。答是時可受心樂心",
    "T32n1648_004:0416a13": "觸所成。此謂為樂。問樂何相何。味何起何",
    "T32n1648_004:0416a14": "處幾種樂。喜樂何差別。答味為相。緣愛境是",
    "T32n1648_004:0416a15": "愛味。攝受是起。其猗是處。幾種樂者。有五",
    "T32n1648_004:0416a16": "種。謂因樂資具樂寂寂樂無煩惱樂受樂。云",
    "T32n1648_004:0416a17": "何名因樂。如佛所說。戒樂耐老。此謂因樂。是",
    "T32n1648_004:0416a18": "樂功德。資具樂者。如佛所說。佛生世樂。寂寂",
    "T32n1648_004:0416a19": "樂者。謂生定捨及滅禪定。無煩惱樂者。如",
    "T32n1648_004:0416a20": "佛所說。第一涅槃受樂。所謂受樂也。於此",
    "T32n1648_004:0416a21": "論中受樂是可樂。喜樂何差別者。心踊躍是",
    "T32n1648_004:0416a22": "喜。心柔軟是樂心猗是樂。心定是喜。&#x9E81;喜",
    "T32n1648_004:0416a23": "細樂。喜行陰所攝。樂受陰所攝。是處有喜",
    "T32n1648_004:0416a24": "有樂。是處有樂或有喜或無喜。初者形第二",
    "T32n1648_004:0416a25": "為名。外行成就入初禪禪枝。謂覺觀喜樂一",
    "T32n1648_004:0416a26": "心也。禪者何義。謂於事平等思惟也。奮迅",
    "T32n1648_004:0416a27": "五蓋也。思惟對治也。入初禪得正受者。已",
    "T32n1648_004:0416a28": "得已觸已作證住。復次離欲不善法者。從欲",
    "T32n1648_004:0416a29": "界地說初禪為勝相。從有覺觀說第二禪為",
    "T32n1648_004:0416b01": "勝相。以寂寂所成有喜有樂。從寂寂所成喜",
    "T32n1648_004:0416b02": "樂說為勝相。復次離欲不善法者。謂能斷對",
    "T32n1648_004:0416b03": "治。有覺觀者。謂說禪相寂寂所成。喜樂者。",
    "T32n1648_004:0416b04": "謂說相似禪正受。入住者。謂得初禪離於五",
    "T32n1648_004:0416b05": "分。成就五分三善十想。具足二十五功德",
    "T32n1648_004:0416b06": "相應。以此福善上生梵天勝妙居處。離五分",
    "T32n1648_004:0416b07": "者。謂離五蓋。云何為五。謂貪欲瞋恚懈怠睡",
    "T32n1648_004:0416b08": "眠調悔疑。貪欲者。謂於五塵心生愛染。瞋恚",
    "T32n1648_004:0416b09": "者。謂行十惱處。懈怠者。謂心懶墮。睡眠者。",
    "T32n1648_004:0416b10": "謂身悶重欲得寤寐。眠有三種。一從食生。二",
    "T32n1648_004:0416b11": "從時節生。三從心生。若從心生以思惟斷。若",
    "T32n1648_004:0416b12": "從飲食及時節生。是羅漢眠不從心生無所",
    "T32n1648_004:0416b13": "蓋故。若眠從食及時節生者。以精進能斷。如",
    "T32n1648_004:0416b14": "阿[少/兔]樓馱所說。我初盡漏得不從心眠。于今",
    "T32n1648_004:0416b15": "五十五歲。於其中間斷食時節臥已二十五",
    "T32n1648_004:0416b16": "年。問若眠成色法。何故為心數煩惱。答色",
    "T32n1648_004:0416b17": "者一向成心數惱煩。如我見人飲酒及食。是",
    "T32n1648_004:0416b18": "則可知。問若眠身法。懈怠心數法。何故二",
    "T32n1648_004:0416b19": "法合成一蓋。答此二種法。一事一相。所謂疲",
    "T32n1648_004:0416b20": "懈共為一。調者心不寂寂。悔者心恨不定。其",
    "T32n1648_004:0416b21": "相既等故成一蓋。疑者心執不一。有四種疑。",
    "T32n1648_004:0416b22": "一者奢摩他難。二者毘婆舍那難。三者二俱",
    "T32n1648_004:0416b23": "難。四者於諸非難。於是具足為得奢摩他。或",
    "T32n1648_004:0416b24": "於此疑。或於身疑。我堪得寂寂。為不得寂寂。",
    "T32n1648_004:0416b25": "若於彼成疑。此謂奢摩他難。或於四聖諦。或",
    "T32n1648_004:0416b26": "於三世疑。此謂毘婆舍那難。或於佛法僧疑。",
    "T32n1648_004:0416b27": "此二俱難。或於國城道路。或於男女名姓。",
    "T32n1648_004:0416b28": "是謂非法難。於此經中疑為寂寂難。是可取。",
    "T32n1648_004:0416b29": "蓋者何義。謂障礙乘義覆義煩惱義縛義。此",
    "T32n1648_004:0416c01": "無異義。問有諸細結。謂覆惱等。何故但說",
    "T32n1648_004:0416c02": "五蓋耶。答以集執取成五。復次以婬欲執著。",
    "T32n1648_004:0416c03": "能攝一切貪欲。以瞋恚執著。能攝一切不善",
    "T32n1648_004:0416c04": "法。以懈怠睡眠調悔疑執著。能攝一切癡不",
    "T32n1648_004:0416c05": "善法。如是以五蓋執著。能攝一切煩惱。以",
    "T32n1648_004:0416c06": "此相故成五蓋。五分成就者。謂覺觀喜樂一",
    "T32n1648_004:0416c07": "心。問若說初禪成就五枝為禪。不應更復",
    "T32n1648_004:0416c08": "別說其枝為禪。若別說枝。何故初禪說五",
    "T32n1648_004:0416c09": "枝相應。答依禪枝成禪。不離禪枝有禪。",
    "T32n1648_004:0416c10": "無別異禪。如依一一車分說車離分無車。如",
    "T32n1648_004:0416c11": "依軍分說軍非離軍分有軍。如是依禪枝名",
    "T32n1648_004:0416c12": "禪。非離枝有禪以一種名禪。以可分名枝。",
    "T32n1648_004:0416c13": "說事名禪。說功德名枝。以說依制名禪。以",
    "T32n1648_004:0416c14": "說依性制名枝。問於有念精進等法。何故",
    "T32n1648_004:0416c15": "但說五枝耶。答以執著成五。問云何為執相。",
    "T32n1648_004:0416c16": "答覺者隨於事心而得自安。觀者隨於持心。",
    "T32n1648_004:0416c17": "覺觀不雜起於方便。若方便具足喜樂生。若",
    "T32n1648_004:0416c18": "起方便具足得生。喜心增長樂心成滿。以",
    "T32n1648_004:0416c19": "此四功德心成就不亂。若心不亂得定。是名",
    "T32n1648_004:0416c20": "執相。如是執著成五。復次蓋對治故成五。",
    "T32n1648_004:0416c21": "初蓋對治初禪。乃至五蓋對治五禪。覺者初",
    "T32n1648_004:0416c22": "禪為勝枝。以覺除欲。若覺入正定餘枝亦",
    "T32n1648_004:0416c23": "起。觀者於五枝第二禪是初起。喜者於第",
    "T32n1648_004:0416c24": "三禪是初起。樂者於第四禪是初起。一心",
    "T32n1648_004:0416c25": "者於第五禪是初起。如是以勝枝成五。復",
    "T32n1648_004:0416c26": "次以五蓋對治成五。如三藏所說。一心是婬",
    "T32n1648_004:0416c27": "欲對治。歡喜是嗔恚對治覺是懈怠眠對治。",
    "T32n1648_004:0416c28": "樂是調悔對治觀是疑對治。以蓋從對治是",
    "T32n1648_004:0416c29": "故成五。問此坐禪人作意於一切地相何。故",
    "T32n1648_004:0417a01": "乃起喜樂耶。答地一切入相非起喜樂。因離",
    "T32n1648_004:0417a02": "五蓋熱隨性修故。是以法子應起喜樂。又問。",
    "T32n1648_004:0417a03": "若然法子何故。不於第四禪起喜樂。答非其",
    "T32n1648_004:0417a04": "處故。又得第四禪已斷喜樂故。復次初已起",
    "T32n1648_004:0417a05": "喜樂以方便伏斷。見有過患已。貪著最寂寂",
    "T32n1648_004:0417a06": "捨樂。是故不起喜樂。三種善者。謂初中後",
    "T32n1648_004:0417a07": "善。以清淨修行為初善。以捨增長為中善。",
    "T32n1648_004:0417a08": "以歡喜為後善。云何清淨修行。謂諸善資具。",
    "T32n1648_004:0417a09": "云何捨增長。是謂安定。云何為歡喜。是謂",
    "T32n1648_004:0417a10": "為觀。如是初禪成三種善。十相具足。以清淨",
    "T32n1648_004:0417a11": "修行三相。以捨增長三相。以令歡喜四相。問",
    "T32n1648_004:0417a12": "以清淨修行云何三相。答是禪障礙從彼心",
    "T32n1648_004:0417a13": "清淨。以清淨故心得中奢摩他相。以得故於",
    "T32n1648_004:0417a14": "彼心跳擲。此謂以修清淨三相。問云何以捨",
    "T32n1648_004:0417a15": "增長三相。答若心清淨成捨。若得寂寂成捨。",
    "T32n1648_004:0417a16": "一向住成捨而捨增長此謂三相。問云何以",
    "T32n1648_004:0417a17": "令歡喜四相。答謂於此十相生法。隨逐修行",
    "T32n1648_004:0417a18": "令成歡喜。於此諸根以為一味成令歡喜。隨",
    "T32n1648_004:0417a19": "行精進乘成令歡喜。以能修行成令歡喜。此",
    "T32n1648_004:0417a20": "謂四相。如是初禪十相具足。二十五功德相",
    "T32n1648_004:0417a21": "應者。謂初禪覺觀喜樂一心具足。信精進念",
    "T32n1648_004:0417a22": "定慧具足。初中後具足。斂攝具足修行具",
    "T32n1648_004:0417a23": "足。寂寂具足。依具足。攝受具足。從具足。觀",
    "T32n1648_004:0417a24": "具足。修具足。力具足。解脫具足。清淨具足。",
    "T32n1648_004:0417a25": "最勝清淨修成住二十五功德相應。是天勝",
    "T32n1648_004:0417a26": "居從寂寂生。謂喜樂住超越人間天居勝處。",
    "T32n1648_004:0417a27": "如佛世尊教諸比丘。如勤浴師浴師弟子。以",
    "T32n1648_004:0417a28": "好銅槃盛豆米屑。以水和攪合而為丸。浸",
    "T32n1648_004:0417a29": "潤內外相著不散。如是比丘身心寂寂。能生",
    "T32n1648_004:0417b01": "喜樂灌令遍濕。無所不著。如以寂寂所生喜",
    "T32n1648_004:0417b02": "樂。於其身心無不著處。是勤浴師及浴師弟",
    "T32n1648_004:0417b03": "子。坐禪之人。亦復如是。如是銅槃一切入",
    "T32n1648_004:0417b04": "相如是可知。問一切入何等相耶。答如銅",
    "T32n1648_004:0417b05": "槃浴屑處堅細光焰。善取一切入相。成堅生",
    "T32n1648_004:0417b06": "喜成細清淨故光焰。心心數法以成事故。是",
    "T32n1648_004:0417b07": "謂銅槃等一切入相。心心數法如浴屑。如是",
    "T32n1648_004:0417b08": "可知。問云何浴屑等心心數法性。答如&#x9E81;浴",
    "T32n1648_004:0417b09": "屑。既不和合隨風飛散。如是心心數法性。離",
    "T32n1648_004:0417b10": "喜樂成&#x9E81;。離定不和合。與五蓋風共飛。此",
    "T32n1648_004:0417b11": "謂是浴屑等心心數法性。云何水等。謂喜",
    "T32n1648_004:0417b12": "樂定如水。令浴屑濕軟為丸。如是喜樂令",
    "T32n1648_004:0417b13": "心心數法濕軟為定。如是水等喜樂定。如欲",
    "T32n1648_004:0417b14": "水攪令相著。如是覺觀可知。問云何丸等。",
    "T32n1648_004:0417b15": "答謂覺觀如欲使。以浴屑置於銅槃中。以",
    "T32n1648_004:0417b16": "水撓攪以手作丸。若作丸已合諸濕屑。共作",
    "T32n1648_004:0417b17": "於丸。不令散失置銅槃中。如是坐禪人心心",
    "T32n1648_004:0417b18": "數法。貯於事中能生寂寂。初禪以喜樂為水。",
    "T32n1648_004:0417b19": "以覺觀為手。以攪作丸。能生寂寂。所成心",
    "T32n1648_004:0417b20": "心數法。喜樂相隨成一丸。禪心不散亂。置於",
    "T32n1648_004:0417b21": "禪事。如是丸等覺觀如浴屑。內外遍濕相著",
    "T32n1648_004:0417b22": "不散。如是坐禪人。初禪於身上下。從頭至",
    "T32n1648_004:0417b23": "足。從足至髑髏。皮髮內外喜樂遍滿。住於不",
    "T32n1648_004:0417b24": "退。如是成住梵天。問名喜樂非色法無有對",
    "T32n1648_004:0417b25": "相。何以遍住於身。答名者依色。色依名色。",
    "T32n1648_004:0417b26": "是故若名已成喜色亦成喜。若名已成樂色",
    "T32n1648_004:0417b27": "亦成樂。復次色從樂生令身起猗。一切身成",
    "T32n1648_004:0417b28": "彼色猗樂。是故無礙令生梵天功德者。初禪",
    "T32n1648_004:0417b29": "成有三種。謂下中上若觀勝緣不善除五蓋。",
    "T32n1648_004:0417c01": "不至如意自在。是謂下禪。若觀勝緣善除五",
    "T32n1648_004:0417c02": "蓋。至如意自在。是謂中禪。若觀勝緣善除",
    "T32n1648_004:0417c03": "五蓋。至如意自在。是謂上禪。於是坐禪人。",
    "T32n1648_004:0417c04": "若修下初禪。命終生於梵天種類。彼壽命一",
    "T32n1648_004:0417c05": "劫三分。若修中初禪。命終生於梵天壽半",
    "T32n1648_004:0417c06": "劫。若修上初禪。命終生大梵天壽。命一劫是",
    "T32n1648_004:0417c07": "生梵天功德成有四種有人成退分。有人成",
    "T32n1648_004:0417c08": "住分有人成。勝分有人成達分是鈍根人欲。",
    "T32n1648_004:0417c09": "住放逸作意相隨。成起此禪故成退分。復次",
    "T32n1648_004:0417c10": "以三禪行成於退分。最大纏故令不精進。若",
    "T32n1648_004:0417c11": "人從初已起惡覺不能消除。以此大纏故成",
    "T32n1648_004:0417c12": "速退。其於樂禪事業樂話語樂。睡眠不住",
    "T32n1648_004:0417c13": "精進。是故成退。問誰退何以退。答有說。若急",
    "T32n1648_004:0417c14": "疾煩惱成起退失。復說悠悠煩惱故退。復說",
    "T32n1648_004:0417c15": "若失奢摩他成退。復說於有相久不修行。於",
    "T32n1648_004:0417c16": "彼彼處不能令起。以不得定成退分。若鈍",
    "T32n1648_004:0417c17": "根人住不放逸。得彼法念成禪住分。利根人",
    "T32n1648_004:0417c18": "住不放逸。隨意得第二禪。無覺作意相隨。起",
    "T32n1648_004:0417c19": "成彼禪勝分。利根人住不放逸。隨意得毘婆",
    "T32n1648_004:0417c20": "舍那。隨逐厭患想作意成起。隨意無染成禪",
    "T32n1648_004:0417c21": "達分。"
}