{
    "X53n0837_001:0106a05": "No. 837",
    "X53n0837_001:0106a06": "法宗原",
    "X53n0837_001:0106a08": "大乘 光法師 撰",
    "X53n0837_001:0106a09": "[0106a09] 依說一切有部諸法宗原略有五種一色法二心法",
    "X53n0837_001:0106a10": "三心所有法四心不相應行法五無為法。",
    "X53n0837_001:0106a11": "[0106a11] 第一色法略有十一種謂一眼二耳三鼻四舌五身",
    "X53n0837_001:0106a12": "六色七聲八香九味十觸十一無表也。",
    "X53n0837_001:0106a13": "[0106a13] 第二心法略有一種所謂心王。",
    "X53n0837_001:0106a14": "[0106a14] 第三心所有法略有四十六種謂大地法十大善地",
    "X53n0837_001:0106a15": "法十大煩惱地法六大不善地法二小煩惱地法十",
    "X53n0837_001:0106a16": "不定有八大地法十者一受二想三思四觸五欲六",
    "X53n0837_001:0106a17": "惠七念八作意九勝解十三摩地大善地法十者一",
    "X53n0837_001:0106a18": "信二不放逸三輕安四捨五&#x6159;六愧七無貪八無嗔",
    "X53n0837_001:0106a19": "九不害十懃大煩惱地法六者一無明二放逸三懈",
    "X53n0837_001:0106a20": "怠四不信五惛沈六掉舉大不善地法二者一無&#x6159;",
    "X53n0837_001:0106a21": "二無愧小煩惱地法十者一忿二覆三慳四嫉五惱",
    "X53n0837_001:0106a22": "六害七恨八&#x8B1F;九誑十憍不定有八者一尋二伺三",
    "X53n0837_001:0106a23": "睡眠四惡作五貪六瞋七慢八疑。",
    "X53n0837_001:0106a24": "[0106a24] 第四心不相應行法略有十四一得二非得三同分",
    "X53n0837_001:0106b01": "四無想異熟五無想定六滅盡定七命根八生九住",
    "X53n0837_001:0106b02": "十異十一滅十二名十三句十四文。",
    "X53n0837_001:0106b03": "[0106b03] 第五無為法略有三種一&#x8657;空二擇滅三非擇滅以",
    "X53n0837_001:0106b04": "上總有七十五法為諸法體應善思之。",
    "X53n0837_001:0106b05": "[0106b05] 就中有二一略標釋二諸門分別。",
    "X53n0837_001:0106b06": "[0106b06] 略標釋者。",
    "X53n0837_001:0106b07": "[0106b07] 第一色法十一可變礙故變礙生故名色眼謂內處",
    "X53n0837_001:0106b08": "眼識所依能見色境四大種所造淨色為體有色無",
    "X53n0837_001:0106b09": "見有對乃至身根廣說亦爾色謂外處是眼所見四",
    "X53n0837_001:0106b10": "大種所造有色有見有對色有二十種謂一青二黃",
    "X53n0837_001:0106b11": "三赤四白五長六短七方八圓九高十下十一正十",
    "X53n0837_001:0106b12": "二不正十三雲十四&#x70DF;十五塵十六霧十七影十八",
    "X53n0837_001:0106b13": "光十九明二十闇聲謂外處是耳所聞四大種所造",
    "X53n0837_001:0106b14": "有色無見有對聲有八種一有執受大種為因有情",
    "X53n0837_001:0106b15": "名可意聲如語出好聲二有執受大種為因有情名",
    "X53n0837_001:0106b16": "不可意聲如語出惡聲三有執受大種為因非有情",
    "X53n0837_001:0106b17": "名可意聲如拍手好聲四有執受大種為因非有情",
    "X53n0837_001:0106b18": "名不可意聲如拍手惡聲五無執受大種為因有情",
    "X53n0837_001:0106b19": "名可意聲如化語好聲六無執受大種為因有情名",
    "X53n0837_001:0106b20": "不可意聲如化語惡聲七無執受大種為因非有情",
    "X53n0837_001:0106b21": "名可意聲如外好聲八無執受大種為因非有情名",
    "X53n0837_001:0106b22": "不可意聲如外惡聲香謂外處鼻所嗅四大種所造",
    "X53n0837_001:0106b23": "有色無見有對此有四種謂一好香二惡香三等香",
    "X53n0837_001:0106b24": "四不等香或說三香一好香二惡香三平等香味謂",
    "X53n0837_001:0106c01": "外處是舌所&#x751E;四大種所造有色無見有對此有六",
    "X53n0837_001:0106c02": "種謂一甘二酢三鹹四辛五苦六淡觸謂外處是身",
    "X53n0837_001:0106c03": "所觸是四大種及四大種所造有色無見有對觸有",
    "X53n0837_001:0106c04": "十一種謂一地二水三火四風五滑六澀七輕八重",
    "X53n0837_001:0106c05": "九冷十飢十一渴言無表者無表雖以色業為性如",
    "X53n0837_001:0106c06": "有表業而非表示內心善惡令佗了知故名無表就",
    "X53n0837_001:0106c07": "中有二一善二不善善中復二一從表生二隨心轉",
    "X53n0837_001:0106c08": "表生復二一者處中二者別解脫隨心亦二一者定",
    "X53n0837_001:0106c09": "俱謂有漏戒二者道俱謂無漏戒於不善中復有二",
    "X53n0837_001:0106c10": "種一者處中戒二者惡戒。",
    "X53n0837_001:0106c11": "[0106c11] 第二心法者或名為意或名為識集起故名心即七",
    "X53n0837_001:0106c12": "心界思量故名意即是意處了別故名識即是識蘊",
    "X53n0837_001:0106c13": "第三心所法四十六者是心所有名心所法就中大",
    "X53n0837_001:0106c14": "有地法十者地者謂行處若此是彼所行處即說此",
    "X53n0837_001:0106c15": "為彼法地大地法地故名為大地此中若法大地所",
    "X53n0837_001:0106c16": "有名大地法兩重依主准下應知謂此十法遍一切",
    "X53n0837_001:0106c17": "心心所受謂領納苦樂俱非想謂於境取差別想思",
    "X53n0837_001:0106c18": "謂能令心有造作觸謂根境識和合生能有觸對欲",
    "X53n0837_001:0106c19": "謂希求所作事業慧謂於法能有簡擇念謂於緣明",
    "X53n0837_001:0106c20": "記不忘作意謂能令心驚覺勝解謂能於境印可三",
    "X53n0837_001:0106c21": "摩地謂心一境性。[0106c21] 大善地法十者地如前釋大善地",
    "X53n0837_001:0106c22": "名大善地法此中若法大善地所有名大善地法謂",
    "X53n0837_001:0106c23": "此十法唯遍善心信者謂能令心澄淨或於諦等忍",
    "X53n0837_001:0106c24": "許名信不放逸者修諸善法輕安者謂心堪忍性捨",
    "X53n0837_001:0107a01": "者心平等性無驚覺性&#x6159;者於所造罪自觀有&#x803B;愧",
    "X53n0837_001:0107a02": "者於所造罪觀佗有&#x803B;無貪者謂於境不著無嗔者",
    "X53n0837_001:0107a03": "謂於境不恚言不害者謂無損惱懃者謂令心勇悍",
    "X53n0837_001:0107a04": "為性若依正理及入阿毗達磨及婆沙評家於大善",
    "X53n0837_001:0107a05": "地法中更說欣厭厭謂厭背如緣苦集欣謂欣向如",
    "X53n0837_001:0107a06": "緣滅道以非並起故俱舍不說大煩惱地法六者地",
    "X53n0837_001:0107a07": "如前釋大煩惱法地名大煩惱地法此中若法大煩",
    "X53n0837_001:0107a08": "惱地所有名大煩惱地法謂此六法恒唯遍染心無",
    "X53n0837_001:0107a09": "明者謂愚癡為性放逸者謂不修善法是修諸善所",
    "X53n0837_001:0107a10": "對治法懈怠者謂心不勇悍是前所說懃所對治法",
    "X53n0837_001:0107a11": "不信者謂心不澄淨是前所說信所對治法惛沈者",
    "X53n0837_001:0107a12": "謂令心惛重掉舉者謂令心不靜大不善地法二者",
    "X53n0837_001:0107a13": "地如前釋大不善法地名大不善地此中若法大不",
    "X53n0837_001:0107a14": "善地所有名大不善地法謂此二法唯遍不善心無",
    "X53n0837_001:0107a15": "慚者謂於所造罪自觀無&#x803B;無愧者謂於所造罪觀",
    "X53n0837_001:0107a16": "他無&#x803B;小煩惱地法十者地如前釋小煩惱法地名",
    "X53n0837_001:0107a17": "小煩惱地此中若法小煩惱地所有名小煩惱地法",
    "X53n0837_001:0107a18": "謂此十法唯修所斷意癡相應各別現行忿者除嗔",
    "X53n0837_001:0107a19": "及害於情非情令心憤發覆者隱藏自罪慳謂財法",
    "X53n0837_001:0107a20": "所施相違令心慳著嫉謂於佗諸興盛事令心不喜",
    "X53n0837_001:0107a21": "惱謂堅執諸有罪事由此不取如理諫誨害謂於佗",
    "X53n0837_001:0107a22": "能為逼迫由此能行打罵等事恨謂於忿所緣事中",
    "X53n0837_001:0107a23": "數數尋思結怨不捨&#x8B1F;謂心曲由此不能如實自顯",
    "X53n0837_001:0107a24": "或矯非撥或設方便令解不明誑謂惑佗憍謂染著",
    "X53n0837_001:0107b01": "自法為先令心放逸無所顧性若依正理及法蘊足",
    "X53n0837_001:0107b02": "論小惑中更有多種隨其所應皆忿等攝或論意各",
    "X53n0837_001:0107b03": "別不定八者不定入五地名為不定或名不定地法",
    "X53n0837_001:0107b04": "不定地法如前釋不定所依名不定地不定地所有",
    "X53n0837_001:0107b05": "名不定地法尋謂尋求心之鹿性伺謂伺察心之細",
    "X53n0837_001:0107b06": "性睡眠令心昧略為性無有功力執持於身惡作者",
    "X53n0837_001:0107b07": "謂緣於惡作事心追悔性貪謂貪愛嗔謂嗔恚慢謂",
    "X53n0837_001:0107b08": "對佗心自舉性疑謂於諦猶預為性若依婆沙評家",
    "X53n0837_001:0107b09": "於不定地法中更說有怖唯在欲界上界無怖於厭",
    "X53n0837_001:0107b10": "說怖有說在煩惱品有說怖通染汙無覆無記上來",
    "X53n0837_001:0107b11": "所明心所有法四十六種且依俱舍一相以論也。",
    "X53n0837_001:0107b12": "[0107b12] 問心所有法中何故有相對翻有不相對翻者答評",
    "X53n0837_001:0107b13": "諸經論心所有法多少不定若總搜括相對廢立便",
    "X53n0837_001:0107b14": "成雜亂且依俱舍顯相廢立總有四十六種名如前",
    "X53n0837_001:0107b15": "說於四十六中如大地法十尋伺睡眠惡作以通三",
    "X53n0837_001:0107b16": "性或通三性故此十四不別翻名餘三十二中總有",
    "X53n0837_001:0107b17": "二類一淨品有十謂大善地法十二染品有二十二",
    "X53n0837_001:0107b18": "謂大煩惱地法六大不善地法二小煩惱地法十及",
    "X53n0837_001:0107b19": "貪嗔慢疑若於染中通五斷遍六識者即正翻入淨",
    "X53n0837_001:0107b20": "中若不通五斷不遍六識者但可傍翻非正翻也言",
    "X53n0837_001:0107b21": "正翻者總有十法謂大煩惱地法六大不善地法二",
    "X53n0837_001:0107b22": "及與貪嗔大煩惱地法六中翻癡為無癡無癡即是",
    "X53n0837_001:0107b23": "大地法中惠故於善中不立無癡翻放逸為不放逸",
    "X53n0837_001:0107b24": "翻懈怠為精進翻不信為信翻惛沈為輕安翻掉舉",
    "X53n0837_001:0107c01": "為捨不善地法二中翻無&#x6159;無&#x6159;翻無愧為愧於不",
    "X53n0837_001:0107c02": "定中翻貪為無貪翻嗔為無嗔於小惑中害雖不通",
    "X53n0837_001:0107c03": "五斷非遍六識而別翻者以過重故惱亂菩薩障趣",
    "X53n0837_001:0107c04": "菩提菩薩將證無上菩提仍起欲恚害尋由此過重",
    "X53n0837_001:0107c05": "所以別翻餘小惑九及與慢疑二義不定但可傍翻",
    "X53n0837_001:0107c06": "非正翻也謂餘小惑九及疑非通五斷非遍六識慢",
    "X53n0837_001:0107c07": "雖通五斷而不遍六識故不翻也此十一種但可傍",
    "X53n0837_001:0107c08": "翻者就中有二一約等流門翻二約行相相似門翻",
    "X53n0837_001:0107c09": "言約等流門翻者謂是本惑等流果故忿恨嫉三是",
    "X53n0837_001:0107c10": "嗔等流翻入無嗔惱是見取等流翻見取為正見正",
    "X53n0837_001:0107c11": "見即是大地法中慧數所以善中不別立也覆惑是",
    "X53n0837_001:0107c12": "貪等流翻入無貪或是癡等流翻入無癡無癡即是",
    "X53n0837_001:0107c13": "慧數故於善中不別立也慳誑憍三是貪等流翻入",
    "X53n0837_001:0107c14": "無貪&#x8B1F;是諸見等流翻見為正見正見還是慧數故",
    "X53n0837_001:0107c15": "善不立約等流門但翻得九慢疑本惑非是等流故",
    "X53n0837_001:0107c16": "此二種不別翻也害雖是嗔等流過重別翻如前已",
    "X53n0837_001:0107c17": "釋言約行相相似翻者如忿恨嫉惱與嗔行相相似",
    "X53n0837_001:0107c18": "翻入無嗔覆若貪等流與貪行相相似翻入無貪若",
    "X53n0837_001:0107c19": "是癡等流與癡行相相似翻入無癡無癡即慧數攝",
    "X53n0837_001:0107c20": "也慳誑二種與貪行相相似翻入無貪&#x8B1F;謂&#x8B1F;曲曲",
    "X53n0837_001:0107c21": "翻為正直正直是捨故品類足釋捨者身正直心正",
    "X53n0837_001:0107c22": "直憍之與慢憍自傲逸慢凌蔑佗不敬師長若不憍",
    "X53n0837_001:0107c23": "慢心便恭敬敬即是&#x6159;翻入&#x6159;中疑謂猶預不決行",
    "X53n0837_001:0107c24": "相若能正決即是其慧翻入慧中害雖似嗔過重別",
    "X53n0837_001:0108a01": "翻如前已釋。",
    "X53n0837_001:0108a02": "[0108a02] 第四心不相應行法十四者不與心相應名心不相",
    "X53n0837_001:0108a03": "應簡諸心所行謂行蘊簡色無為簡色受相無為得",
    "X53n0837_001:0108a04": "謂得彼有情數法擇滅非擇滅非得謂非得彼有情",
    "X53n0837_001:0108a05": "數法擇滅非擇滅同分者謂諸有情展轉類等有體",
    "X53n0837_001:0108a06": "類等名同分是別義雖體類等然有多體或身形等",
    "X53n0837_001:0108a07": "同名同分是因義是彼同因同之分故名為同分無",
    "X53n0837_001:0108a08": "想異熟者由彼有情於五百劫中間長時想不起故",
    "X53n0837_001:0108a09": "名為無想無想即異熟名無想異熟無想定者定無",
    "X53n0837_001:0108a10": "想故或無想者定名無相定隨滅爾所心心所法即",
    "X53n0837_001:0108a11": "有爾所物現前為此定體滅盡定者滅心心所法盡",
    "X53n0837_001:0108a12": "名滅盡定隨滅爾所心心所法即有爾所物現前為",
    "X53n0837_001:0108a13": "此定體命根者命謂壽命增上名根生住異滅者於",
    "X53n0837_001:0108a14": "有為法能起名生能安名住能衰名異能壞名滅此",
    "X53n0837_001:0108a15": "四即是諸有為法之標相也名者謂天人等名表召",
    "X53n0837_001:0108a16": "諸法句者詮義究竟諸行無常等句文者哀阿等文",
    "X53n0837_001:0108a17": "名句所依能顯為義近顯名句遠顯於義。",
    "X53n0837_001:0108a18": "[0108a18] 第五無為法三者無因緣為作故名無為&#x8657;空以無",
    "X53n0837_001:0108a19": "礙為性由無礙故容受一切色等有為擇滅者擇謂",
    "X53n0837_001:0108a20": "簡擇滅謂涅槃由擇得滅故名擇滅隨有漏法有爾",
    "X53n0837_001:0108a21": "所量擇滅亦爾非擇滅者非由擇力而得此滅但由",
    "X53n0837_001:0108a22": "闕緣名非擇滅隨有為法有爾所量非擇滅亦爾約",
    "X53n0837_001:0108a23": "得雖在未來論體實通三世。",
    "X53n0837_001:0108a24": "[0108a24] 第二諸門分別者就中有二一蘊處界攝二諸門分",
    "X53n0837_001:0108b01": "別蘊處界攝者蘊謂五蘊處謂十二處界謂十八界",
    "X53n0837_001:0108b02": "五蘊者謂色受想行識諸有為法和合聚義是蘊義",
    "X53n0837_001:0108b03": "也色蘊攝十一種色受想二蘊攝大地法中受想二",
    "X53n0837_001:0108b04": "法行蘊攝五十八法謂四十六心所有法中除受想",
    "X53n0837_001:0108b05": "二餘四十四法及十四不相應識蘊攝心王於五法",
    "X53n0837_001:0108b06": "中前四有為後一無為有為聚集故皆蘊攝無為非",
    "X53n0837_001:0108b07": "聚集故蘊不攝十二處者謂眼耳鼻舌身意色聲香",
    "X53n0837_001:0108b08": "味觸法生長門義是處義是能生長心心所法處故",
    "X53n0837_001:0108b09": "名為處眼耳鼻舌身色聲香味觸處如其次第色十",
    "X53n0837_001:0108b10": "一中前十種色意處即是第二心王法處即攝色中",
    "X53n0837_001:0108b11": "無表四十六心所十四不相應行及三無為六十四",
    "X53n0837_001:0108b12": "法十八界者謂眼耳鼻舌身意色聲香味觸法眼識",
    "X53n0837_001:0108b13": "耳識鼻識舌識身識意識法種族義是界義於一身",
    "X53n0837_001:0108b14": "中有十八類諸法種族名十八界眼耳鼻舌身色聲",
    "X53n0837_001:0108b15": "香味觸界如其次第色十一中前十種色意界及六",
    "X53n0837_001:0108b16": "識界即是心王法界如法處說。",
    "X53n0837_001:0108b17": "[0108b17] 第二諸門分別者略以百門分別七十五法二門分",
    "X53n0837_001:0108b18": "別略有十七種色非色有見無見有對無對有漏無",
    "X53n0837_001:0108b19": "漏有為無為相應不相應有上無上四大所造非四",
    "X53n0837_001:0108b20": "大所造諦非諦有執受無執受有所緣無所緣異熟",
    "X53n0837_001:0108b21": "非異熟見非見積集非積集能斫所斫非能斫非所",
    "X53n0837_001:0108b22": "斫根非根有異熟無異熟。[0108b22] 色非色者可變礙故名",
    "X53n0837_001:0108b23": "色與此相違名為非色七十五法中色十一是色五",
    "X53n0837_001:0108b24": "根五境可變礙故無表變礙生故餘六十四非色。",
    "X53n0837_001:0108c01": "[0108c01] 有見無見者有彼眼見故名有見非有眼見名為無",
    "X53n0837_001:0108c02": "見七十五法中色名有見餘七十四法名無見雖慧",
    "X53n0837_001:0108c03": "亦名為見此中且約眼說。[0108c03] 有對無對者有障礙故",
    "X53n0837_001:0108c04": "名為有對與此相違名無對七十五法中五根五境",
    "X53n0837_001:0108c05": "名有對極微成故餘六十五法名無對非極微成故。",
    "X53n0837_001:0108c06": "[0108c06] 有漏無漏者漏謂漏泄即諸煩惱漏隨增故名為",
    "X53n0837_001:0108c07": "有漏與此相違名為無漏色十一中無表色通二種",
    "X53n0837_001:0108c08": "若定共戒及散無表是有漏若道共戒是無漏餘十",
    "X53n0837_001:0108c09": "種唯有漏心王通二種四十六心所中大地法十大",
    "X53n0837_001:0108c10": "善地法十尋伺此二十二通二種餘二十四唯有漏",
    "X53n0837_001:0108c11": "十四不相應中得四相通二種餘九種唯有漏三無",
    "X53n0837_001:0108c12": "為唯無漏有諍無諍等准此應知。[0108c12] 有為無為者有",
    "X53n0837_001:0108c13": "緣作名有為與此相違名無為七十五法中前七十",
    "X53n0837_001:0108c14": "二是有為後三種是無為。[0108c14] 相應不相應者時依行",
    "X53n0837_001:0108c15": "緣事此五平等名曰相應同一剎那時同一所依根",
    "X53n0837_001:0108c16": "同一行相同一所緣同一體事故名曰相應與此相",
    "X53n0837_001:0108c17": "違名不相應七十五法中心心所法四十七種是相",
    "X53n0837_001:0108c18": "應餘二十八是不相應。[0108c18] 有上無上者有涅槃上故",
    "X53n0837_001:0108c19": "名有上與此相違名無上七十五法中七十四名有",
    "X53n0837_001:0108c20": "上擇滅名無上。[0108c20] 四大種所造非四大種所造者體",
    "X53n0837_001:0108c21": "寬廣故名大能生名種從四大生故名所造與此相",
    "X53n0837_001:0108c22": "違名非四大種所造七十五法中眼等五根色聲香",
    "X53n0837_001:0108c23": "味無表唯是所造觸通二種地水火風是大種七所",
    "X53n0837_001:0108c24": "造觸是所造餘六十四非大種所造。[0108c24] 諦非諦者諦",
    "X53n0837_001:0109a01": "謂諦實即苦集滅道與此相違名為非諦七十三是",
    "X53n0837_001:0109a02": "諦&#x8657;空非擇滅非諦是無為故非苦集道攝是無記",
    "X53n0837_001:0109a03": "故非滅諦攝。[0109a03] 有執受無執受者心心所法共所執",
    "X53n0837_001:0109a04": "持攝為依處名有執受與此相違名無執受七十五",
    "X53n0837_001:0109a05": "法中九通二種眼等五根住現在世名有執受過去",
    "X53n0837_001:0109a06": "未來名無執受色香味觸住現在世不離五根名有",
    "X53n0837_001:0109a07": "執受若住現在非不離根過去未來名無執受餘六",
    "X53n0837_001:0109a08": "十六唯無執受。[0109a08] 有所緣無所緣者心心所法是能",
    "X53n0837_001:0109a09": "緣一切法是所緣有彼所緣名有所緣與此相違名",
    "X53n0837_001:0109a10": "無所緣七十五法中心心所法四十七種是有所緣",
    "X53n0837_001:0109a11": "餘二十八名無所緣。[0109a11] 異熟非異熟者體是無記從",
    "X53n0837_001:0109a12": "異熟因生異類而熟故名異熟與此相違名非異熟",
    "X53n0837_001:0109a13": "色十一中五根色香味觸通二種聲及無表非異熟",
    "X53n0837_001:0109a14": "心王通二種四十六心所法中大地法十尋伺睡眠",
    "X53n0837_001:0109a15": "此十三法皆通二種餘三十三非異熟不相應中得",
    "X53n0837_001:0109a16": "同分四相通二種無相異熟命根唯異熟非得二定",
    "X53n0837_001:0109a17": "名句文非異熟三無為非異熟。[0109a17] 見非見者觀照推",
    "X53n0837_001:0109a18": "度隨應名見與此相違名為非見七十五法中慧通",
    "X53n0837_001:0109a19": "二種若是世俗正見等是見若是盡無生智等非見",
    "X53n0837_001:0109a20": "眼唯是見餘七十三唯是非見。[0109a20] 積集非積集者極",
    "X53n0837_001:0109a21": "微名為積集與此相違名非積集七十五法中五根",
    "X53n0837_001:0109a22": "五境名為積集極微成故餘六十五皆非積集非極",
    "X53n0837_001:0109a23": "微成故。[0109a23] 能斫所斫非能斫非所斫者能研斧等所",
    "X53n0837_001:0109a24": "斫薪等七十五法中色香味觸通能所斫以成斧等",
    "X53n0837_001:0109b01": "及薪等故餘七十一非能所斫能稱所稱非能稱所",
    "X53n0837_001:0109b02": "稱能燒所燒非能燒所燒應知亦爾。[0109b02] 根非根者增",
    "X53n0837_001:0109b03": "上名根與此相違名為非根根謂二十二根眼根耳",
    "X53n0837_001:0109b04": "根鼻根舌眼身根意根女根男根命根樂根苦根喜",
    "X53n0837_001:0109b05": "根憂根捨根信根勤根念根定根慧根未知當知根",
    "X53n0837_001:0109b06": "已知根具知根七十五法中眼耳鼻舌身心王念定",
    "X53n0837_001:0109b07": "慧受信勤命此十三是根餘六十二非根應知男女",
    "X53n0837_001:0109b08": "二根即是身根一分樂苦喜憂捨五即是受攝後三",
    "X53n0837_001:0109b09": "即是信進念定慧喜樂捨心九法為體。[0109b09] 有異熟無",
    "X53n0837_001:0109b10": "異熟者不善善有漏異熟無記無漏無異熟色十一",
    "X53n0837_001:0109b11": "中色聲無表通二種心王亦通二種四十六心所中",
    "X53n0837_001:0109b12": "大不善地法二小煩惱地法中忿覆慳嫉惱害恨不",
    "X53n0837_001:0109b13": "定中惡作嗔此十一唯有異熟餘三十五通二種十",
    "X53n0837_001:0109b14": "四不相應中得四相通二種二定有異熟餘七種無",
    "X53n0837_001:0109b15": "異熟三無為無異熟。",
    "X53n0837_001:0109b16": "[0109b16] 三門分別略有二十種三性三界三斷三學有尋有",
    "X53n0837_001:0109b17": "伺等三地三業三寶三藏戒等三學三戒有尋有伺",
    "X53n0837_001:0109b18": "等三定淨等三定三牟尼三清淨三惡行三妙行三",
    "X53n0837_001:0109b19": "明三示導三種三摩地三解脫門。[0109b19] 三性者一善二",
    "X53n0837_001:0109b20": "不善三無記善有七種一生得二聞三思四修五學",
    "X53n0837_001:0109b21": "六無學七勝義七中前四有漏後三無漏就有漏中",
    "X53n0837_001:0109b22": "前一生得後三加行就無漏中前二有為後一無為",
    "X53n0837_001:0109b23": "不善唯一無記有二一有覆二無覆就無覆中有六",
    "X53n0837_001:0109b24": "一異熟二威儀三工巧四通果五自性前四無記所",
    "X53n0837_001:0109c01": "不攝者皆名自性六勝義六中前五有為後一無為",
    "X53n0837_001:0109c02": "并前有覆總有七種善有七不善唯一無記有七總",
    "X53n0837_001:0109c03": "有十五總括諸論所說盡以此十五分別七十五法",
    "X53n0837_001:0109c04": "色十一中色聲通三性善身語業是善惡身語業是",
    "X53n0837_001:0109c05": "不善無記身語業及非業者是無記身業及非業色",
    "X53n0837_001:0109c06": "是色語業及非業聲是聲善中通生得聞思以皆能",
    "X53n0837_001:0109c07": "發身語業故無記中通有覆無覆有覆者謂初定修",
    "X53n0837_001:0109c08": "斷有覆無記發身語業是有覆就無覆中色通異熟",
    "X53n0837_001:0109c09": "威儀工巧通果自性聲通威儀工巧通果自性如生",
    "X53n0837_001:0109c10": "二定已上泛爾語時起初定威儀心發故聲通威儀",
    "X53n0837_001:0109c11": "五根香味觸唯是無覆就中五根通異熟自性若說",
    "X53n0837_001:0109c12": "異熟因生者是異熟若是長養者是自性香味觸三",
    "X53n0837_001:0109c13": "通異熟威儀工巧通果自性若是長養香味觸三及",
    "X53n0837_001:0109c14": "外香味觸三是自性無記以非異熟威儀工巧通果",
    "X53n0837_001:0109c15": "攝故無表通善不善非無記無記心劣故不發無表",
    "X53n0837_001:0109c16": "於善中通生得聞思修學無學生得聞思所發是散",
    "X53n0837_001:0109c17": "無表修所發是定俱無表學無學所發是道俱無表",
    "X53n0837_001:0109c18": "不善者唯散無表心王於十五中除勝義善自性無",
    "X53n0837_001:0109c19": "記勝義無記通餘十二義准可知四十六心所法中",
    "X53n0837_001:0109c20": "大地法十尋伺睡眠此十三通三性若大地法十尋",
    "X53n0837_001:0109c21": "伺善中通生得聞思修學無學無記中通有覆無覆",
    "X53n0837_001:0109c22": "無覆中通異熟威儀工巧通果若睡眠善中唯生得",
    "X53n0837_001:0109c23": "眠心劣故不通聞等無記中通有覆無覆有覆者謂",
    "X53n0837_001:0109c24": "欲界身邊二見相應無覆者通異熟威儀工巧非通",
    "X53n0837_001:0110a01": "果非定果故大善地法十唯善善中通生得聞思修",
    "X53n0837_001:0110a02": "學無學大煩惱地法六通不善有覆若與不善相應",
    "X53n0837_001:0110a03": "是不善若與欲界身邊二見及上二界諸惑相應是",
    "X53n0837_001:0110a04": "有覆大不善地法二小惑中忿覆慳嫉惱害恨及不",
    "X53n0837_001:0110a05": "定中嗔此十唯不善諂誑憍三及貪慢疑此六通不",
    "X53n0837_001:0110a06": "善有覆若欲界者是不善若上界者是有覆惡作通",
    "X53n0837_001:0110a07": "善不善憂相應故不通無記若於威儀工功中悔者",
    "X53n0837_001:0110a08": "但是省察非是惡作善唯生得十四不相應中得四",
    "X53n0837_001:0110a09": "相通三性善中通生得聞思修學無學無記中通有",
    "X53n0837_001:0110a10": "覆無覆無覆中通異熟威儀工巧通果自性二無心",
    "X53n0837_001:0110a11": "定唯善謂修以是修善可等起故非得同分無想異",
    "X53n0837_001:0110a12": "熟命根名句文身唯是無覆就中非得名句文唯是",
    "X53n0837_001:0110a13": "自性同分通異熟自性無想異熟命根唯異熟三無",
    "X53n0837_001:0110a14": "為中擇滅是勝義善是善是常故&#x8657;空非擇滅是勝",
    "X53n0837_001:0110a15": "義無記。[0110a15] 三界者一欲界二色界三無色界為欲界",
    "X53n0837_001:0110a16": "惑繫名為欲界色無色界應知亦爾色十一中五根",
    "X53n0837_001:0110a17": "色聲觸通欲色界香味唯欲界唯段食性故欲界有",
    "X53n0837_001:0110a18": "情身資段食故唯欲界上界有情不須段食故此香",
    "X53n0837_001:0110a19": "味不通上界無表通欲色及不繫若散位無表是欲",
    "X53n0837_001:0110a20": "界繫若定俱無表是色界若道俱無表是不繫於色",
    "X53n0837_001:0110a21": "界中無散無表以彼散心劣弱故但能發表不發無",
    "X53n0837_001:0110a22": "表無色界中無無表無有色故故此十一不通無色",
    "X53n0837_001:0110a23": "五根五境唯有漏故不通不繫心王通三界及不繫",
    "X53n0837_001:0110a24": "四十六心所法中大地法十大善地法十通三界及",
    "X53n0837_001:0110b01": "不繫有漏者三界繫無漏者是不繫大煩惱地法六",
    "X53n0837_001:0110b02": "小惑中憍不定中貪慢疑通三界繫大不善地法二",
    "X53n0837_001:0110b03": "小惑中忿覆慳嫉惱害恨不定中嗔惡作睡眠此十",
    "X53n0837_001:0110b04": "二唯欲界前十唯不善故不通上界惡作憂相應故",
    "X53n0837_001:0110b05": "憂唯欲界故不通上界欲界有段食故有睡眠上界",
    "X53n0837_001:0110b06": "無段食故無睡眠皆唯有漏故非不繫於小惑中諂",
    "X53n0837_001:0110b07": "誑二法通欲色界就色界中諂誑二種唯在中間以",
    "X53n0837_001:0110b08": "大梵王處自梵眾忽被馬勝比丘所徵難故諂誑惑",
    "X53n0837_001:0110b09": "梵眾諂言愧謝馬勝止丘故有諂誑二定已上無眾",
    "X53n0837_001:0110b10": "相依如彼初定故無諂誑不定地中尋伺二法通欲",
    "X53n0837_001:0110b11": "色界及不繫就色界中尋伺至初定伺亦至中間已",
    "X53n0837_001:0110b12": "上諸地漸離災患故無尋伺十四不相應中得四相",
    "X53n0837_001:0110b13": "通三界繫及不繫有漏者三界繫無漏者是不繫非",
    "X53n0837_001:0110b14": "得同分命根通三界名句文若說隨語二地繫欲界",
    "X53n0837_001:0110b15": "初定若說隨身五地繫謂欲四定取隨語繫者為正",
    "X53n0837_001:0110b16": "雖有兩說皆通欲色無想異熟及無想定唯在色界",
    "X53n0837_001:0110b17": "第四定故謂諸外道唯執第四無想異熟為真涅槃",
    "X53n0837_001:0110b18": "為求無想果修無想定因故唯第四不通餘地滅盡",
    "X53n0837_001:0110b19": "定唯無色界唯有頂故此滅盡定極微細心心所法",
    "X53n0837_001:0110b20": "故唯有頂不通下地三無為非三界繫是無漏故。",
    "X53n0837_001:0110b21": "[0110b21] 三斷者一見斷二修斷三非斷八十八隨眠相應俱",
    "X53n0837_001:0110b22": "有及得名見所斷見諦斷故餘有漏修所斷數數修",
    "X53n0837_001:0110b23": "習方能斷故體是無漏非見修所斷名非所斷也色",
    "X53n0837_001:0110b24": "十一中無表通修斷非斷散及定俱是修斷道俱是",
    "X53n0837_001:0110c01": "非斷餘十唯修斷心王通三斷四十六心所中大地",
    "X53n0837_001:0110c02": "法十尋伺通三斷大善地法十通修斷非斷大煩惱",
    "X53n0837_001:0110c03": "地法六不善地法二不定中睡眠貪嗔慢通見斷修",
    "X53n0837_001:0110c04": "斷疑唯見斷小煩惱地法十及惡作唯修斷十四不",
    "X53n0837_001:0110c05": "相應中得四相通三斷餘九種唯修斷三無為唯非",
    "X53n0837_001:0110c06": "斷。[0110c06] 三學者一學二無學三非學非無學學人身中",
    "X53n0837_001:0110c07": "有為無漏可進修習故名為學無學身中有為無漏",
    "X53n0837_001:0110c08": "已滿足故名為無學一切有漏及三無為非是修學",
    "X53n0837_001:0110c09": "法故不名學亦非無學已滿足故不名無學故名非",
    "X53n0837_001:0110c10": "學非無學有漏道雖亦學非是究竟故不名學色十",
    "X53n0837_001:0110c11": "一中無表通三學道俱無表是學無學道俱及散唯",
    "X53n0837_001:0110c12": "非學非無學餘十唯非學非無學心王通三學四十",
    "X53n0837_001:0110c13": "六心所法中大地法十大善地法十及尋伺通三學",
    "X53n0837_001:0110c14": "餘二十四唯非學非無學十四不相應中得四相通",
    "X53n0837_001:0110c15": "三學餘九種唯非學非無學三無為唯非學非無學。",
    "X53n0837_001:0110c16": "[0110c16] 有尋有伺等三地者一有尋有伺地謂欲界初定",
    "X53n0837_001:0110c17": "二無尋唯伺地謂靜慮中間地三無尋無伺地謂二",
    "X53n0837_001:0110c18": "定已上諸地由依三地起法不同故分三別色十一",
    "X53n0837_001:0110c19": "中香味唯有尋有伺餘九通三地心王通三地四十",
    "X53n0837_001:0110c20": "六心所法中不善地法二小煩惱地法中忿覆慳嫉",
    "X53n0837_001:0110c21": "惱害恨不定中尋睡眠惡作嗔此十三唯有尋有伺",
    "X53n0837_001:0110c22": "地諂誑及伺此通有尋有伺地無尋唯伺地餘三十",
    "X53n0837_001:0110c23": "法通三地不相應中得非得同分命根四相通三地",
    "X53n0837_001:0110c24": "無想異熟二定唯無尋無伺地名句文若說隨語繫",
    "X53n0837_001:0111a01": "欲界初定通有尋有伺地無尋唯伺地若說隨身繫",
    "X53n0837_001:0111a02": "通三地。[0111a02] 三業者一身業二語業三意業造作名業",
    "X53n0837_001:0111a03": "依身起業故名身業表無表性即語名業故名語業",
    "X53n0837_001:0111a04": "表無表性由意等起故名意業體即是思身表以色",
    "X53n0837_001:0111a05": "十為性語表以聲為性身語無表以無表為性意業",
    "X53n0837_001:0111a06": "以大地法中思為性。[0111a06] 三寶者一佛寶二法寶三僧",
    "X53n0837_001:0111a07": "寶世所珍重故名為寶覺悟名佛以佛身中無漏五",
    "X53n0837_001:0111a08": "蘊為體法謂軌持即是涅槃善常最勝故名為法寶",
    "X53n0837_001:0111a09": "和合名僧四向四果聲聞身中無漏五蘊七十五法",
    "X53n0837_001:0111a10": "中無表色心王大地法十大善地法十尋伺得四相",
    "X53n0837_001:0111a11": "通佛僧寶擇滅唯法。[0111a11] 三藏者一素怛纜藏謂經能",
    "X53n0837_001:0111a12": "詮於定二毗奈耶藏謂律能詮於戒三阿毗達磨藏",
    "X53n0837_001:0111a13": "謂論能詮於慧包含名藏此三藏教體准藏婆沙評",
    "X53n0837_001:0111a14": "家以音聲為體即是七十五法中聲也。[0111a14] 戒等三學",
    "X53n0837_001:0111a15": "者一戒學謂無漏戒二定學謂無漏定三慧學謂無",
    "X53n0837_001:0111a16": "漏慧學戒定慧故名為學戒以色十一中無表為性",
    "X53n0837_001:0111a17": "定慧以大地法中定慧為性。[0111a17] 三種戒者一別解脫",
    "X53n0837_001:0111a18": "戒謂受戒時別別棄捨種種惡故名別解脫戒表無",
    "X53n0837_001:0111a19": "表性二定俱戒與定同時名定俱戒以有漏無表為",
    "X53n0837_001:0111a20": "性三道俱戒與無漏道同時名道共戒以無漏無表",
    "X53n0837_001:0111a21": "為性七十五法中色聲表以色十一中色聲為性三",
    "X53n0837_001:0111a22": "種無表皆以無表為性。[0111a22] 有尋有伺等三定者一有",
    "X53n0837_001:0111a23": "尋有伺定謂未至初定二無尋唯伺定謂中間定三",
    "X53n0837_001:0111a24": "無尋無伺定謂二定已上皆通有漏及無漏定此三",
    "X53n0837_001:0111b01": "皆以大地法中定為體性由相應法依地不同故分",
    "X53n0837_001:0111b02": "三種。[0111b02] 淨等三定者一味定謂色無色界愛相應定",
    "X53n0837_001:0111b03": "二淨定謂有漏善定三無漏定謂無漏法相應定此",
    "X53n0837_001:0111b04": "三皆以心所法中定為體也。[0111b04] 三牟尼者一身牟尼",
    "X53n0837_001:0111b05": "謂無學身業二語牟尼謂無學語業三意牟尼謂無",
    "X53n0837_001:0111b06": "學意業牟尼此云寂默諸煩惱言皆寂默故身語牟",
    "X53n0837_001:0111b07": "尼以色十一中無表為性意牟尼以心王為性唯是",
    "X53n0837_001:0111b08": "無漏。[0111b08] 三清淨者一身清淨二語清淨三意清淨蹔",
    "X53n0837_001:0111b09": "永遠離一切惡行煩惱垢故名為清淨體性相攝如",
    "X53n0837_001:0111b10": "下三妙行中說。[0111b10] 三惡行者一身惡行謂一切不善",
    "X53n0837_001:0111b11": "身業二語惡行謂一切不善語業三意惡行謂一切",
    "X53n0837_001:0111b12": "不善意業及非意業貪嗔邪見此行即惡故名惡行",
    "X53n0837_001:0111b13": "身惡行以色十一中無表為性語惡行以聲及無表",
    "X53n0837_001:0111b14": "為性意惡行以心所中思貪嗔慧為性。[0111b14] 三妙行者",
    "X53n0837_001:0111b15": "一身妙行謂一切善身業二語妙行謂一切善語業",
    "X53n0837_001:0111b16": "三意妙行謂一切善意業及非意業無貪無嗔正見",
    "X53n0837_001:0111b17": "此行即妙故名妙行身妙行以色十一中色及無表",
    "X53n0837_001:0111b18": "為性語妙行以聲及無表為性意妙行以心所思無",
    "X53n0837_001:0111b19": "貪無嗔慧為性。[0111b19] 三明者一宿住智證明治前際愚",
    "X53n0837_001:0111b20": "即六通中宿住隨念智證通二死生智證明治後際",
    "X53n0837_001:0111b21": "愚即六通中天眼智證通三漏盡智證明治中際愚",
    "X53n0837_001:0111b22": "即六通中漏盡智證通前二世俗智後一若緣漏盡",
    "X53n0837_001:0111b23": "為境六智性謂法類俗盡無生滅若漏盡身中起即",
    "X53n0837_001:0111b24": "十智性此三皆以心所法中慧為體性。[0111b24] 三示導者",
    "X53n0837_001:0111c01": "一神變示導即六通中神境智證通俗智性二記心",
    "X53n0837_001:0111c02": "示導即六通中佗心智證通五智性謂法類道俗佗",
    "X53n0837_001:0111c03": "心三教誡示導即六通中漏盡智證通或六智或十",
    "X53n0837_001:0111c04": "智如前說能示能導得示導名此三皆以心所法中",
    "X53n0837_001:0111c05": "慧為體性。[0111c05] 三種三摩地者一空三摩地謂空非我",
    "X53n0837_001:0111c06": "相應等持二無相三摩地謂緣滅諦四種行相相應",
    "X53n0837_001:0111c07": "等持滅諦無十相謂無色等五男女二三有為相故",
    "X53n0837_001:0111c08": "名無相緣彼三摩地得無相名三無願三摩地緣苦",
    "X53n0837_001:0111c09": "集道十種行相相應等持言十種者謂非常苦因集",
    "X53n0837_001:0111c10": "生緣道如行出苦集二諦可厭患故道如船筏必可",
    "X53n0837_001:0111c11": "捨故能緣彼定得無願名空非我相非可厭捨以與",
    "X53n0837_001:0111c12": "涅槃相相似故故不相應此三皆通有漏無漏心所",
    "X53n0837_001:0111c13": "法中定為體性。[0111c13] 三解脫門者一空解脫門二無願",
    "X53n0837_001:0111c14": "解脫門三無相解脫門能與涅槃為入門故應知是",
    "X53n0837_001:0111c15": "前三等持中無漏者。",
    "X53n0837_001:0111c16": "[0111c16] 四門分別略有二十二種四諦四食四身繫四顛倒",
    "X53n0837_001:0111c17": "四識住四靜慮四無色四緣四生四業四念住四善",
    "X53n0837_001:0111c18": "根四向四果四無畏四無礙解四無量四正斷四神",
    "X53n0837_001:0111c19": "足四通行四道四證淨。[0111c19] 四諦者一苦諦謂有漏果",
    "X53n0837_001:0111c20": "逼迫性故二集諦謂能招集故謂有漏因三滅諦生",
    "X53n0837_001:0111c21": "死斷故謂擇滅四道諦通行義故謂無漏道七十五",
    "X53n0837_001:0111c22": "法中無表心王大善地法十大地法十尋伺得四相",
    "X53n0837_001:0111c23": "此二十九通苦集道三諦擇滅一種唯滅諦餘四十",
    "X53n0837_001:0111c24": "五中除&#x8657;空非擇滅餘四十三通苦集二諦&#x8657;空非",
    "X53n0837_001:0112a01": "擇滅非四諦攝如前釋也。[0112a01] 四食者一段食二觸食",
    "X53n0837_001:0112a02": "三思食四識食資益名食皆唯有漏色十一中欲界",
    "X53n0837_001:0112a03": "香味觸名段食大地法中觸名觸食思名思食心王",
    "X53n0837_001:0112a04": "名識食。[0112a04] 四身繫者一貪欲身繫二嗔恚身繫三戒",
    "X53n0837_001:0112a05": "禁取身繫四此實執身繫欲界五部貪名初身繫五",
    "X53n0837_001:0112a06": "部嗔名第二身繫六戒禁取名第三身繫十二見取",
    "X53n0837_001:0112a07": "名第四身繫種種纏縛有情自體故名身繫是&#x7F82;網",
    "X53n0837_001:0112a08": "有情身義前二以不定中貪嗔為體後二以大地法",
    "X53n0837_001:0112a09": "中慧為體。[0112a09] 四顛倒者一於非常執常顛倒二於諸",
    "X53n0837_001:0112a10": "苦執樂顛倒三於不淨執淨顛倒四於非我執我顛",
    "X53n0837_001:0112a11": "倒初一以邊見中常見為體次二以見取中計樂淨",
    "X53n0837_001:0112a12": "為體後一以有身見中我見為體有說我倒攝身見",
    "X53n0837_001:0112a13": "全皆以大地法中慧為性。[0112a13] 四識住者一色識住二",
    "X53n0837_001:0112a14": "受識住三想識住四行識住識著彼故名識住有漏",
    "X53n0837_001:0112a15": "四蘊唯有情數七十五法中除心王及三無為餘隨",
    "X53n0837_001:0112a16": "所應名四識住。[0112a16] 四靜慮者初靜慮二靜慮三靜慮",
    "X53n0837_001:0112a17": "四靜慮由定寂靜慧能審慮故名靜慮七十五法中",
    "X53n0837_001:0112a18": "眼等五根色聲觸無表心王大地法十大善地法十",
    "X53n0837_001:0112a19": "大煩惱地法六憍慢貪疑不相應中得非得同分命",
    "X53n0837_001:0112a20": "根四相通四靜慮諂誑尋伺唯初靜慮名句文若說",
    "X53n0837_001:0112a21": "隨語唯初靜慮若說隨身通四靜慮無想異熟無想",
    "X53n0837_001:0112a22": "定唯第四靜慮。[0112a22] 四無色者一空無邊處二識無邊",
    "X53n0837_001:0112a23": "處二無所有處四非想非非想處四中前三從加行",
    "X53n0837_001:0112a24": "立名謂加行位觀無邊空易能離色名空無邊處觀",
    "X53n0837_001:0112b01": "彼空已次復觀彼能緣識作識無邊解名識無邊處",
    "X53n0837_001:0112b02": "次復觀彼能緣之識無所有名無所有處後一當體",
    "X53n0837_001:0112b03": "立名非想謂非有麤想非非想謂有昧劣想非同二",
    "X53n0837_001:0112b04": "定全無心想名非非想處是有情生長處也由無色",
    "X53n0837_001:0112b05": "故立無色名七十五法中心王大地法十大善地法",
    "X53n0837_001:0112b06": "十大煩惱地法六憍貪慢疑得非得同分命根四相",
    "X53n0837_001:0112b07": "通四無色滅盡定唯非非想。[0112b07] 四緣者一因緣即因",
    "X53n0837_001:0112b08": "是緣謂五因性除能作二等無間緣等而無間名等",
    "X53n0837_001:0112b09": "無間即等無間名緣謂除無學最後心心所法諸餘",
    "X53n0837_001:0112b10": "已生心心所法為性三所緣緣即所緣名緣以一切",
    "X53n0837_001:0112b11": "法為性四增上緣即增上名緣即能作因亦一切法",
    "X53n0837_001:0112b12": "為性若約七十五法因緣除三無為通餘七十二法",
    "X53n0837_001:0112b13": "等無間緣通心王及四十六心所法所緣緣增上緣",
    "X53n0837_001:0112b14": "通七十五法。[0112b14] 四生者一胎生二卵生三濕生四化",
    "X53n0837_001:0112b15": "生異熟五蘊為性七十五法中眼等五根色香味觸",
    "X53n0837_001:0112b16": "心王大地法十尋伺睡眠得同分命根四相通四生",
    "X53n0837_001:0112b17": "無想異熟唯化生。[0112b17] 四業者一順現法受業謂此生",
    "X53n0837_001:0112b18": "造即此生熟二順次生受業謂此生造第二生熟三",
    "X53n0837_001:0112b19": "順後次生受業謂此生造從第三生後次第熟四順",
    "X53n0837_001:0112b20": "不定受業非定受業故立不定名皆唯有漏通善不",
    "X53n0837_001:0112b21": "善七十五法中色聲無表心所中思體是業故皆通",
    "X53n0837_001:0112b22": "四業。[0112b22] 四念住者一身念住二受念住三心念住四",
    "X53n0837_001:0112b23": "法念住以大地法中慧為體性身受心法是所緣境",
    "X53n0837_001:0112b24": "慧由念住從境及伴為名名身念住等。[0112b24] 四善根者",
    "X53n0837_001:0112c01": "一暖二頂三忍四世間第一諸聖道火前相名暖進",
    "X53n0837_001:0112c02": "退二際猶如山頂名頂於四諦理情能堪忍名忍有",
    "X53n0837_001:0112c03": "漏故名世間勝暖等故名第一皆慧為體相應俱有",
    "X53n0837_001:0112c04": "五蘊為性七十五法中無表心王大地法十大善地",
    "X53n0837_001:0112c05": "法十尋伺得四相皆通四種。[0112c05] 四向者一預流向二",
    "X53n0837_001:0112c06": "一來向三不還向四阿羅漢向隨其所應皆以無漏",
    "X53n0837_001:0112c07": "五蘊為性趣向果故名向七十五法中無表心王大",
    "X53n0837_001:0112c08": "地法十大善地法十尋伺得四相皆通四向。[0112c08] 四果",
    "X53n0837_001:0112c09": "者一預流果二一來果三不還果四阿羅漢果預流",
    "X53n0837_001:0112c10": "果者謂無漏道總名為流由此為因趣涅槃故預言",
    "X53n0837_001:0112c11": "為顯最初至得彼流故說名預流一來者彼往天上",
    "X53n0837_001:0112c12": "一來人間而般涅槃故名一來果不還者必不還來",
    "X53n0837_001:0112c13": "生欲界故名不還阿羅漢者此云應即此唯應化佗",
    "X53n0837_001:0112c14": "身故諸有情者所應供故名為應所求得遂故名為",
    "X53n0837_001:0112c15": "果隨其所應皆以無漏五蘊擇滅為性七十五法中",
    "X53n0837_001:0112c16": "無表色心王大地法十大善地法十尋伺得四相擇",
    "X53n0837_001:0112c17": "滅無為皆通四果。[0112c17] 四無畏者一正等覺無畏我於",
    "X53n0837_001:0112c18": "諸法皆等正覺若得外難無怖畏故十智為性二漏",
    "X53n0837_001:0112c19": "盡無畏我於諸漏已得永盡若得外難無怖畏故或",
    "X53n0837_001:0112c20": "六智為性或十智為性若漏盡為境六智性謂法類",
    "X53n0837_001:0112c21": "盡無生滅俗智若漏盡身中所得十智性三說障法",
    "X53n0837_001:0112c22": "無畏我為弟子說能障法染必為障若得外難無怖",
    "X53n0837_001:0112c23": "畏故八智為性除滅道智四說出道無畏我為弟子",
    "X53n0837_001:0112c24": "說能出道修必出苦若得外難無怖畏故若緣能趣",
    "X53n0837_001:0113a01": "為境九智為性除滅若亦緣彼所趣為境十智為性",
    "X53n0837_001:0113a02": "由有智故不怯懼他故名無畏皆以心所中慧為體",
    "X53n0837_001:0113a03": "性。[0113a03] 四無礙解者一法無礙解二義無礙解三詞無",
    "X53n0837_001:0113a04": "礙解四辨無礙解法義詞辨是所緣境無礙解是能",
    "X53n0837_001:0113a05": "緣智此四皆智為自性謂無退智緣能詮法名句文",
    "X53n0837_001:0113a06": "身立為第一緣所詮義立為第二緣方言詞立為第",
    "X53n0837_001:0113a07": "三緣應正理無滯礙說及緣自在定慧二道立為第",
    "X53n0837_001:0113a08": "四法詞二種唯俗智性緣事境故義無礙解若說諸",
    "X53n0837_001:0113a09": "法皆名為義義無礙解十智性若唯涅槃名義義無",
    "X53n0837_001:0113a10": "礙解六智性俗法類滅盡及無生辨無礙解九智性",
    "X53n0837_001:0113a11": "除滅智緣說道故皆心所中慧為自性。[0113a11] 四無量者",
    "X53n0837_001:0113a12": "一慈無量二悲無量三喜無量四捨無量慈能與樂",
    "X53n0837_001:0113a13": "悲能拔苦喜謂喜慶捨謂平等緣無量有情故名無",
    "X53n0837_001:0113a14": "量慈悲大善地法中無嗔為性有說悲以不害為性",
    "X53n0837_001:0113a15": "喜大地法中受為性有說以欣為性捨大善地中無",
    "X53n0837_001:0113a16": "貪為性有說亦以無嗔為性。[0113a16] 四正斷者一已生惡",
    "X53n0837_001:0113a17": "法方便令不生二未生惡法遮令不生三未生善法",
    "X53n0837_001:0113a18": "方便令生四已生善法修令增廣此四皆以心所中",
    "X53n0837_001:0113a19": "勤為自性於一念中有此四用言正斷者於正修習",
    "X53n0837_001:0113a20": "斷修位中此勤力能斷懈怠故或名正勝於正持策",
    "X53n0837_001:0113a21": "身語意中此最勝故。[0113a21] 四神足者一欲神足二勤神",
    "X53n0837_001:0113a22": "足三心神足四觀神足此四皆以心所法中定為自",
    "X53n0837_001:0113a23": "性言神足者定果名神欲勤心觀四因所生等持名",
    "X53n0837_001:0113a24": "足從因及果當體為名也。[0113a24] 四通行者一苦遲通行",
    "X53n0837_001:0113b01": "二苦速通行三樂遲通行四樂速通行道依根本四",
    "X53n0837_001:0113b02": "靜慮生名樂通行以攝受支止觀平等任運轉故道",
    "X53n0837_001:0113b03": "依無色未至中間名苦通行以不攝支止觀不等艱",
    "X53n0837_001:0113b04": "辛轉故即此樂苦二通行中鈍根名遲利根名速二",
    "X53n0837_001:0113b05": "行於境通達&#x9194;遲故名遲通翻此名速或遲鈍者所",
    "X53n0837_001:0113b06": "起通行名遲通行速此相違此四通體色界者五蘊",
    "X53n0837_001:0113b07": "性無色界者四蘊性七十五法中無表色心王大地",
    "X53n0837_001:0113b08": "法十大善地法十尋伺得四相皆通四通行。[0113b08] 四道",
    "X53n0837_001:0113b09": "者一加行道謂從此後無間道生二無間道謂能斷",
    "X53n0837_001:0113b10": "所應斷障三解脫道謂已解脫所應斷障最初所生",
    "X53n0837_001:0113b11": "四勝進道謂三餘道所言道者謂涅槃路乘此能往",
    "X53n0837_001:0113b12": "涅槃城故此四皆通四蘊五蘊七十五法中無表色",
    "X53n0837_001:0113b13": "心王大地法十大善地法十尋伺得四相皆通四道。",
    "X53n0837_001:0113b14": "[0113b14] 四證淨者一於佛證淨二於法證淨三於僧證淨",
    "X53n0837_001:0113b15": "四聖戒證淨由證得淨故名證淨前三以心所中信",
    "X53n0837_001:0113b16": "為性後一以色中無表為性信戒二種俱名淨者離",
    "X53n0837_001:0113b17": "不信垢破戒垢故。",
    "X53n0837_001:0113b18": "[0113b18] 五門分別略有十五種五取蘊五濁五趣五無間業",
    "X53n0837_001:0113b19": "五根五力五因五類五果五蓋五順下分結五順上",
    "X53n0837_001:0113b20": "分結五分法身五戒五眼。[0113b20] 五取蘊者有漏名取蘊",
    "X53n0837_001:0113b21": "如前有漏說從取生故能生取故故名取蘊。[0113b21] 五濁",
    "X53n0837_001:0113b22": "者一壽濁二劫濁二見濁四煩惱濁五有情濁劫減",
    "X53n0837_001:0113b23": "將未壽等鄙下如滓穢故說名為濁唯有欲界壽濁",
    "X53n0837_001:0113b24": "者以短命為體劫濁者劫即是時時無別體約法以",
    "X53n0837_001:0113c01": "論以五取蘊為體見濁者以身見邊見邪見見取戒",
    "X53n0837_001:0113c02": "禁取為體此五以慧為體煩惱濁者以五取蘊為性",
    "X53n0837_001:0113c03": "若約七十五法中出體義准可知唯在欲界。[0113c03] 五趣",
    "X53n0837_001:0113c04": "者一天二人三餓鬼四傍生五地獄光明名天思慮",
    "X53n0837_001:0113c05": "名人由飢餓故名為餓鬼身多橫住名曰傍生地下",
    "X53n0837_001:0113c06": "有獄名曰地獄趣是所往異熟無記五蘊為體七十",
    "X53n0837_001:0113c07": "五法中五根色香味觸心王大地法十尋伺睡眠得",
    "X53n0837_001:0113c08": "同分無想異熟命根四相隨其所應為五趣體。[0113c08] 五",
    "X53n0837_001:0113c09": "無間業者一殺母二殺父三殺阿羅漢四破和合僧",
    "X53n0837_001:0113c10": "五出佛身血言無間者造此業已定生地獄無餘生",
    "X53n0837_001:0113c11": "間或受苦無間或無樂間苦故名無間前三後一是",
    "X53n0837_001:0113c12": "身業色十一中以色及無表為性第四語業以聲表",
    "X53n0837_001:0113c13": "及無表為性。[0113c13] 五根者一信二勤三念四定五慧勝",
    "X53n0837_001:0113c14": "用增上名根。[0113c14] 不可屈伏名力初名根後名力出體",
    "X53n0837_001:0113c15": "如根說。[0113c15] 五因者一生因二依因三立因四持因五",
    "X53n0837_001:0113c16": "養因彼從起故說為生因生已隨逐大種轉故如依",
    "X53n0837_001:0113c17": "師等說名依因能任持故如壁持畫說為立因不斷",
    "X53n0837_001:0113c18": "因故說為持因增長因故說為養因色十一中觸中",
    "X53n0837_001:0113c19": "四大望所造色法皆作五因。[0113c19] 五類者一異熟生二",
    "X53n0837_001:0113c20": "所長養三等流性四一剎那五有實事應知五類體",
    "X53n0837_001:0113c21": "各不同異熟之生或異熟即生名異熟生非前異熟",
    "X53n0837_001:0113c22": "攝長小令大長瘦令肥名所長養非前二攝然從同",
    "X53n0837_001:0113c23": "類遍行因生前後均等類相似名等流性非前三攝",
    "X53n0837_001:0113c24": "不從同類遍行因生名一剎那即苦忍相應俱有法",
    "X53n0837_001:0114a01": "等非前四攝體堅實故名有實事謂諸無為若據但",
    "X53n0837_001:0114a02": "從同類遍行因生皆名等流等流亦通前二若據體",
    "X53n0837_001:0114a03": "是無常剎那亦通前三若據有實體性實事亦通前",
    "X53n0837_001:0114a04": "四今為顯差別故廢總論別色十一中眼等五根通",
    "X53n0837_001:0114a05": "異熟長養色味觸通異熟長養等流聲通長養等流",
    "X53n0837_001:0114a06": "無表通等流剎那心王通異熟等流剎那四十六心",
    "X53n0837_001:0114a07": "所法中大地法十不定中尋伺通異熟等流剎那大",
    "X53n0837_001:0114a08": "善地法十通等流剎那不定中睡眠通異熟等流大",
    "X53n0837_001:0114a09": "煩惱地法六不善地法二小惑十不定中惡作貪嗔",
    "X53n0837_001:0114a10": "慢疑唯等流十四不相應中得四相通異熟等流剎",
    "X53n0837_001:0114a11": "那同分通異熟等流非得二定名句文唯等流無想",
    "X53n0837_001:0114a12": "事命根唯是異熟三無為唯實事。[0114a12] 五果者一異熟",
    "X53n0837_001:0114a13": "果二等流果三士用果四增上果五離繫果入阿毗",
    "X53n0837_001:0114a14": "達磨論第二釋五果云果不似因故名為異熟謂成",
    "X53n0837_001:0114a15": "熟堪受用故果即異熟名異熟果果似因故說名為",
    "X53n0837_001:0114a16": "等從因生故故說為等流果即等流名等流果擇滅",
    "X53n0837_001:0114a17": "無為名離繫果此由道得非道所生果即離繫名離",
    "X53n0837_001:0114a18": "繫果由此勢力彼得生故此名士用彼名為果由前",
    "X53n0837_001:0114a19": "增上後法得生增上之果名增上果(已上論文)所引所欣",
    "X53n0837_001:0114a20": "隨應名果色十一中眼等五根色香味觸通異熟等",
    "X53n0837_001:0114a21": "流士用增上聲無表通等流士用增上心王通異熟",
    "X53n0837_001:0114a22": "等流士用增上四十六心所法中大地法十不定中",
    "X53n0837_001:0114a23": "尋伺睡眠通異熟等流士用增上餘三十三通異熟",
    "X53n0837_001:0114a24": "等流增上十四不相應行中得同分無想異熟命根",
    "X53n0837_001:0114b01": "四相通異熟等流士用增上非得二定名句文通等",
    "X53n0837_001:0114b02": "流士用增上三無為中擇滅是離繫果或通士用果",
    "X53n0837_001:0114b03": "故正理云俱生無間隔越不生四士用中擇滅即是",
    "X53n0837_001:0114b04": "不生士用果也餘二無為非所引故非有為果非所",
    "X53n0837_001:0114b05": "欣故非無為果故論云無法非因有法非果謂&#x8657;空",
    "X53n0837_001:0114b06": "非擇滅。[0114b06] 五蓋者一欲貪蓋二嗔恚蓋三惛眠蓋四",
    "X53n0837_001:0114b07": "掉悔蓋五疑蓋唯此於五蘊能為勝障故謂貪恚蓋",
    "X53n0837_001:0114b08": "能障戒蘊惛沉睡眠能障慧蘊掉舉惡作能障定蘊",
    "X53n0837_001:0114b09": "定慧無故於四諦疑疑故能令乃至解脫解脫知見",
    "X53n0837_001:0114b10": "皆不得起故唯此五建立為蓋初二後一以心所法",
    "X53n0837_001:0114b11": "中貪嗔疑為性第三以惛沉睡眠為性第四以掉舉",
    "X53n0837_001:0114b12": "惡作為性皆唯欲界唯不善故。[0114b12] 五順下分結者一",
    "X53n0837_001:0114b13": "有身見二戒禁取三疑四欲貪五嗔恚此五順益下",
    "X53n0837_001:0114b14": "分界故名順下分前二以大地法中慧為性後三以",
    "X53n0837_001:0114b15": "不定中貪嗔疑為性前三通三界後二唯欲界。[0114b15] 五",
    "X53n0837_001:0114b16": "順上分結者一色貪二無色貪三掉舉四慢五無明",
    "X53n0837_001:0114b17": "順益上界故名順上分結以心所法中貪慢無明掉",
    "X53n0837_001:0114b18": "舉為性唯修所斷唯上界唯聖者。[0114b18] 五分法身者一",
    "X53n0837_001:0114b19": "戒蘊謂無漏戒二定蘊謂無漏定三慧蘊謂無漏正",
    "X53n0837_001:0114b20": "見四解脫蘊謂無漏勝解五解脫知見蘊謂盡智無",
    "X53n0837_001:0114b21": "生智解脫身中起故名解脫知見以此五種為無學",
    "X53n0837_001:0114b22": "身故名身也戒身以色十一中無表為性定身以心",
    "X53n0837_001:0114b23": "所中定為性慧身解脫知見身以慧為性解脫身以",
    "X53n0837_001:0114b24": "勝解為性。[0114b24] 五戒者一不殺生二不偷盜三不欲邪",
    "X53n0837_001:0114c01": "行四不處誑語五不飲酒戒初三後一是身業第四",
    "X53n0837_001:0114c02": "語業身語二業表無表性身表以色十一中色為性",
    "X53n0837_001:0114c03": "語表以聲為性身語無表以無表為性。[0114c03] 五眼者一",
    "X53n0837_001:0114c04": "肉眼二天眼三慧眼四法眼五佛眼肉眼者謂欲界",
    "X53n0837_001:0114c05": "有情眼也天眼者謂色界天眼慧眼法眼者以慧為",
    "X53n0837_001:0114c06": "體觀四諦理名慧眼建立事智名法眼佛眼者即前",
    "X53n0837_001:0114c07": "四眼至佛身中總名佛眼以七十五法中眼慧為性",
    "X53n0837_001:0114c08": "初二唯眼次二唯慧後一通眼及慧觀照推度隨應",
    "X53n0837_001:0114c09": "名眼。",
    "X53n0837_001:0114c10": "[0114c10] 六門分別略有五種六界六通六垢六因六波羅蜜。",
    "X53n0837_001:0114c11": "[0114c11] 六界者一地二水三火四風五空六識性義名界",
    "X53n0837_001:0114c12": "前四即是觸中四大空即空界色是色攝即是色中",
    "X53n0837_001:0114c13": "影光明闇識是心王即唯有漏。[0114c13] 六通者一神境智",
    "X53n0837_001:0114c14": "證通神謂等持境謂行化智證境時無壅名通從定",
    "X53n0837_001:0114c15": "及境能證為名也餘通雖亦依定此通相顯偏標神",
    "X53n0837_001:0114c16": "名二天眼智證通天眼是所依根智是眼識相應慧",
    "X53n0837_001:0114c17": "智證境時無壅名通從根及能證為名也三天耳智",
    "X53n0837_001:0114c18": "證通天耳是根智是耳識相應慧智證境時無壅名",
    "X53n0837_001:0114c19": "通亦從根及能證為名也四佗心智證通從加行及",
    "X53n0837_001:0114c20": "能證為名也五宿住隨念智證通從境及相應并能",
    "X53n0837_001:0114c21": "證為名也六漏盡智證通若涅槃名漏盡從所證及",
    "X53n0837_001:0114c22": "能證智為名也若漏盡身名漏盡從所依及能證智",
    "X53n0837_001:0114c23": "為名也於六通中前四唯俗智攝他心通五智攝謂",
    "X53n0837_001:0114c24": "法類道世俗他心漏盡通若能緣漏盡為境六智性",
    "X53n0837_001:0115a01": "除道苦集他心若依漏盡身起十智性皆心所法中",
    "X53n0837_001:0115a02": "慧為體性。[0115a02] 六垢者一惱二害三恨四諂五誑六憍",
    "X53n0837_001:0115a03": "此六即以小惑本地中六法為性穢汙相麤故名為",
    "X53n0837_001:0115a04": "垢。[0115a04] 六因者一能作因二俱有因三同類因四相應",
    "X53n0837_001:0115a05": "因五遍行因六異熟因能作因者能與果作因能作",
    "X53n0837_001:0115a06": "即因或能作之因名能作因以一切法為性遍通七",
    "X53n0837_001:0115a07": "十五法俱有因者因與果俱名俱有因俱有即因或",
    "X53n0837_001:0115a08": "俱有之因名俱有因以三世七十二法為體除三無",
    "X53n0837_001:0115a09": "為同類因者因果相似名同類同類即因或同類之",
    "X53n0837_001:0115a10": "因名同類因以過去現在七十二法為體除三無為",
    "X53n0837_001:0115a11": "相應因者五義平等名曰相應相應即因或相應之",
    "X53n0837_001:0115a12": "因名相應因以三世四十六心心所法為體遍行因",
    "X53n0837_001:0115a13": "者遍與五部染法為因遍行即因名遍行因不得言",
    "X53n0837_001:0115a14": "遍行之因亦與非遍行法為因故以過去現在苦集",
    "X53n0837_001:0115a15": "下十一遍行隨眠相應俱有法為體以七十五法中",
    "X53n0837_001:0115a16": "心王大地法十大煩惱地法六不善地法二尋伺睡",
    "X53n0837_001:0115a17": "眠疑四相為性異熟因者謂異熟即因或異熟之因",
    "X53n0837_001:0115a18": "名異熟因三世不善善有漏法為性以七十五法中",
    "X53n0837_001:0115a19": "色聲無表心王四十六心所法得二定四相為體。",
    "X53n0837_001:0115a20": "[0115a20] 六波羅蜜者一布施二淨戒三安忍四精進五靜慮",
    "X53n0837_001:0115a21": "六般若波羅者彼岸即是涅槃蜜多名到此六能到",
    "X53n0837_001:0115a22": "涅槃彼岸名到彼岸布施者謂能布施財法等以能",
    "X53n0837_001:0115a23": "發心心所法及所發身語二業為性以七十五法中",
    "X53n0837_001:0115a24": "色聲無表心王大地法十大善地法十尋伺為性淨",
    "X53n0837_001:0115b01": "戒者以三種戒為性以色十一中色聲無表為性安",
    "X53n0837_001:0115b02": "忍者以大善地法中無嗔善根為性精進者以大善",
    "X53n0837_001:0115b03": "地法中勤為性靜慮者以大地法中定為性智慧者",
    "X53n0837_001:0115b04": "以大地法中慧為性。",
    "X53n0837_001:0115b05": "[0115b05] 七門分別略有五種七慢七識住七種聖人七支戒",
    "X53n0837_001:0115b06": "七覺支。[0115b06] 七慢者一慢二過慢三慢過慢四我慢五",
    "X53n0837_001:0115b07": "增上慢六卑慢七邪慢若於劣謂己勝於等謂己等",
    "X53n0837_001:0115b08": "令心高舉總說為慢若於等謂己勝若於勝謂己等",
    "X53n0837_001:0115b09": "令心高舉總名過慢若於勝謂己勝令心高舉名為",
    "X53n0837_001:0115b10": "慢過慢若恃我令心高舉名為我慢若於未證得殊",
    "X53n0837_001:0115b11": "勝德中謂己證得令心高舉名增上慢若於多分勝",
    "X53n0837_001:0115b12": "謂己少劣令心高舉名為卑慢若於無德中謂己有",
    "X53n0837_001:0115b13": "德令心高舉名邪慢以不定中慢為體也。[0115b13] 七識住",
    "X53n0837_001:0115b14": "者一身異想異如人一分天分天天者謂欲界天及",
    "X53n0837_001:0115b15": "初靜慮除劫初起身異謂彼色身種種顯形狀貌不",
    "X53n0837_001:0115b16": "同想異謂彼苦樂不苦不樂想差別故二身異想一",
    "X53n0837_001:0115b17": "如梵眾天謂劫初起彼諸梵眾起如是想我等皆是",
    "X53n0837_001:0115b18": "大梵所生大梵爾時亦起此想是諸梵眾皆我所生",
    "X53n0837_001:0115b19": "同想一因故名想一大梵王身其量高廣容貌威德",
    "X53n0837_001:0115b20": "言語光明衣冠等事一一皆與梵眾不同故名身異",
    "X53n0837_001:0115b21": "三身一想異謂二定三天彼顯形狀貌不異故名身",
    "X53n0837_001:0115b22": "一樂非苦樂二想交參故名想異四身一想一謂三",
    "X53n0837_001:0115b23": "定三天彼顯形狀貌不異故名身一唯有樂想故名",
    "X53n0837_001:0115b24": "想一初靜慮中由染污想故言想一第二靜慮由二",
    "X53n0837_001:0115c01": "善想故言想異第三靜慮由異熟想故言想一五空",
    "X53n0837_001:0115c02": "無邊處六識無邊處七無所有處餘三惡起第四靜",
    "X53n0837_001:0115c03": "慮及與有頂皆有損壞識法故非識住此七識住唯",
    "X53n0837_001:0115c04": "有漏欲色五蘊性無色四蘊性七十五法中除三無",
    "X53n0837_001:0115c05": "為無想異熟二定餘六十九法隨應為性。[0115c05] 七種聖",
    "X53n0837_001:0115c06": "人者一隨信行二隨法行三信解四見至五身證六",
    "X53n0837_001:0115c07": "慧解脫七俱解脫隨信行者先加行位隨信行故隨",
    "X53n0837_001:0115c08": "法行者先加行位隨法行故信解者由信根增故見",
    "X53n0837_001:0115c09": "至者由慧根增故身證者由身證得滅盡定故慧解",
    "X53n0837_001:0115c10": "脫者唯由慧力離煩惱障故俱解脫者兼得滅盡定",
    "X53n0837_001:0115c11": "離解脫障故初二見道次三修道後二無學此七聖",
    "X53n0837_001:0115c12": "者皆以無漏五蘊為性若約七十五法中以無表色",
    "X53n0837_001:0115c13": "心王大地法十大善地法十尋伺得四相為體。[0115c13] 七",
    "X53n0837_001:0115c14": "支戒者一不殺生二不偷盜三不婬四不&#x8657;誑語五",
    "X53n0837_001:0115c15": "不麤惡語六不離間語七不離穢語前三身業表無",
    "X53n0837_001:0115c16": "表性後四語業表無表性身表者以色十一中色為",
    "X53n0837_001:0115c17": "性語表以聲為性無表以無表為性。[0115c17] 七覺支者一",
    "X53n0837_001:0115c18": "念二定三擇法四喜五輕安六捨七精進前四即以",
    "X53n0837_001:0115c19": "大地法中念定慧受為體後三即以大善地中輕安",
    "X53n0837_001:0115c20": "捨勤為性覺謂覺慧支是分義。",
    "X53n0837_001:0115c21": "[0115c21] 八門分別略有五種八戒八正道八解脫八勝處八",
    "X53n0837_001:0115c22": "難。[0115c22] 八戒者一不殺生二不偷盜三不婬欲四不&#x8657;",
    "X53n0837_001:0115c23": "誑語五不飲洒六不塗飾香鬘歌舞視聽七不眠坐",
    "X53n0837_001:0115c24": "高廣嚴麗&#x7240;座八不非時食前三後四是身業攝不",
    "X53n0837_001:0116a01": "歌舞倡伎故往視聽所以是身業攝或可不歌倡等",
    "X53n0837_001:0116a02": "是語業攝第四語業攝身語二業俱表無表性身表",
    "X53n0837_001:0116a03": "以色十一中色為性語表以聲為性身語無表以無",
    "X53n0837_001:0116a04": "表為性於十戒中第六開二更加不捉金銀寶等以",
    "X53n0837_001:0116a05": "為第十身業表無表性。[0116a05] 八正道者一正見二正念",
    "X53n0837_001:0116a06": "三正定四正精進五正思惟六正語七正業八正命",
    "X53n0837_001:0116a07": "初三以大地法中慧念定為性正精進以大善地法",
    "X53n0837_001:0116a08": "中勤為性正思惟以不定中尋伺為性語業命三以",
    "X53n0837_001:0116a09": "色中無表為性皆無漏。[0116a09] 八解脫者一內有色想觀",
    "X53n0837_001:0116a10": "外色二內無色想觀外色三淨解脫四空無邊處五",
    "X53n0837_001:0116a11": "識無邊處六無所有處七非想非非想處八滅受想",
    "X53n0837_001:0116a12": "定於內色身有色想貪為除想貪觀外不淨青瘀等",
    "X53n0837_001:0116a13": "色而方內身令貪不起名初解脫於內色身無色想",
    "X53n0837_001:0116a14": "貪雖已除貪為堅牢故觀外不淨青瘀等色令貪不",
    "X53n0837_001:0116a15": "起名第二解脫觀清淨色令貪不起名淨解脫顯觀",
    "X53n0837_001:0116a16": "轉勝空無邊等四無色定各能解脫下地貪故為次",
    "X53n0837_001:0116a17": "四解脫滅受想定棄背受等名第八解脫棄背義是",
    "X53n0837_001:0116a18": "解脫義也初三以無貪為性近治貪故若并助伴皆",
    "X53n0837_001:0116a19": "五蘊性次四解脫以四無色定善為性後一解脫以",
    "X53n0837_001:0116a20": "滅定為性若約七十五法出體初二以無表色心王",
    "X53n0837_001:0116a21": "大地法十大善地法十尋伺得四相為體第三除尋",
    "X53n0837_001:0116a22": "伺餘如初二說四無色解脫以心王大地法十為體",
    "X53n0837_001:0116a23": "後一解脫以滅定為體初二依初二定第三依第四",
    "X53n0837_001:0116a24": "定次四各依自地後一依有頂。[0116a24] 八勝處者一內有",
    "X53n0837_001:0116b01": "色想觀外色少二內有色想觀外色多三內無色想",
    "X53n0837_001:0116b02": "觀外色少四內無色想觀外色多後四內無色想觀",
    "X53n0837_001:0116b03": "外青黃赤白為四足前成八於內色身有色想貪為",
    "X53n0837_001:0116b04": "對治故觀外少色作青瘀等名初勝處於內色身有",
    "X53n0837_001:0116b05": "色想貪為對治彼觀外多色作青瘀等名第二勝處",
    "X53n0837_001:0116b06": "於內色身無色想貪但為堅牢觀外少色作青瘀等",
    "X53n0837_001:0116b07": "令貪不起名第三勝處於內色身無色想貪但為堅",
    "X53n0837_001:0116b08": "牢觀外多色作青瘀等令貪不起名第四勝處又於",
    "X53n0837_001:0116b09": "內身無色想貪但為策心或試煩惱觀外青黃赤白",
    "X53n0837_001:0116b10": "四色令貪不起名後四勝處初二勝處自性地等如",
    "X53n0837_001:0116b11": "初解脫是初解脫果故次二勝處自性地等如第二",
    "X53n0837_001:0116b12": "解脫是第二解脫果故後四勝處自性地等如第三",
    "X53n0837_001:0116b13": "解脫是第三解脫果故前修解脫唯棄背後修勝處",
    "X53n0837_001:0116b14": "能制所緣隨欲樂觀或終不起心勝境處故名勝處。",
    "X53n0837_001:0116b15": "[0116b15] 八難者一地獄二傍生三餓鬼四北俱盧五無想",
    "X53n0837_001:0116b16": "天六世智辨聰七佛前佛後八盲聾瘖&#x7602;不能入聖",
    "X53n0837_001:0116b17": "及離染故故名為難世智辨聰以大地法中邪慧為",
    "X53n0837_001:0116b18": "性餘七皆以異熟無記五蘊為性七十五法中眼等",
    "X53n0837_001:0116b19": "五根色香味觸心王大地法十尋伺睡眠得同分無",
    "X53n0837_001:0116b20": "想異熟命根四相隨其所應為彼體性。",
    "X53n0837_001:0116b21": "[0116b21] 九門分別略有五種九結九有情居九地九次第定",
    "X53n0837_001:0116b22": "九遍知。[0116b22] 九結者一愛結二恚結三慢結四無明結",
    "X53n0837_001:0116b23": "五見結六取結七疑結八嫉結九慳結此九結依婆",
    "X53n0837_001:0116b24": "沙總以百事為性愛慢無明結各三界五部為四十",
    "X53n0837_001:0116c01": "五事恚結唯欲界五部為五事見結有十八事謂有",
    "X53n0837_001:0116c02": "身見邊執見各三界見苦所斷為六邪見三界各四",
    "X53n0837_001:0116c03": "部為十二事取結有十八事謂見取三界各四部為",
    "X53n0837_001:0116c04": "十二事戒禁取三界各見苦道所斷為六事疑結三",
    "X53n0837_001:0116c05": "界各四部為十二事嫉結慳結各欲界修所斷為二",
    "X53n0837_001:0116c06": "事若約七十五法中初三及第七以不定地中貪嗔",
    "X53n0837_001:0116c07": "慢疑為性第四以大惑中無明為性第五第六以大",
    "X53n0837_001:0116c08": "地法中慧為性後二以小惑中嫉慳為性結縛有情",
    "X53n0837_001:0116c09": "不出三界故名為結也。[0116c09] 九有情居者於七識住加",
    "X53n0837_001:0116c10": "無想有情非想非非想足前為九諸有情類唯於此",
    "X53n0837_001:0116c11": "九欣樂住故立有情居餘處皆非不樂住故如識住",
    "X53n0837_001:0116c12": "說應知體性准七識住說唯加無想有頂為異。[0116c12] 九",
    "X53n0837_001:0116c13": "地者謂欲界四靜慮四無色所依名地欲色五蘊性",
    "X53n0837_001:0116c14": "無色四蘊性欲界有頂唯有漏四定三無色通有漏",
    "X53n0837_001:0116c15": "無漏七十五法中除三無為餘七十二法內色十一",
    "X53n0837_001:0116c16": "中香味不善地法二小惑中忿覆慳嫉惱害恨不定",
    "X53n0837_001:0116c17": "中睡眠惡作嗔唯欲界不相應中無想異熟無想定",
    "X53n0837_001:0116c18": "唯第四靜慮滅盡定唯有頂小惑中諂誑不定中尋",
    "X53n0837_001:0116c19": "伺唯欲界初定不相應中名句文若說隨語欲界初",
    "X53n0837_001:0116c20": "定若說隨身通欲界四定色十一中眼等五根色聲",
    "X53n0837_001:0116c21": "觸無表通欲界四定心王大地法十大善地法十大",
    "X53n0837_001:0116c22": "煩惱地法六小惑中憍不定中貪慢疑不相應中得",
    "X53n0837_001:0116c23": "非得同分命根四相通九地。[0116c23] 九次第定者謂四靜",
    "X53n0837_001:0116c24": "慮四無色及滅受想次第而起名次第定由是聖人",
    "X53n0837_001:0117a01": "功德法故唯取善性四靜慮五蘊為性四無色四蘊",
    "X53n0837_001:0117a02": "為性滅受想定唯行蘊為性若約七十五法中無表",
    "X53n0837_001:0117a03": "色心王大地法十大善地法十尋伺得四相為初靜",
    "X53n0837_001:0117a04": "慮體後三靜慮除尋伺餘如初定說四無色定又除",
    "X53n0837_001:0117a05": "無表餘如初定說滅受想定以不相應中滅定為體。",
    "X53n0837_001:0117a06": "[0117a06] 九遍知者一欲界苦集所斷二欲界見滅所斷三",
    "X53n0837_001:0117a07": "欲界見道所斷四色無色苦集所斷五色無色見滅",
    "X53n0837_001:0117a08": "所斷六色無色見道所斷七欲界修道所斷立一遍",
    "X53n0837_001:0117a09": "知應知即是五順下分結盡遍知并前立故八色界",
    "X53n0837_001:0117a10": "修道所斷立一遍知此即是色愛盡遍知九無色界",
    "X53n0837_001:0117a11": "修道所斷立一遍知即一切結永盡遍知此亦并前",
    "X53n0837_001:0117a12": "合立一故此九遍知擇滅為性言遍知者此於果上",
    "X53n0837_001:0117a13": "立因名故。",
    "X53n0837_001:0117a14": "[0117a14] 十門分別略有六種十纏十隨眠十善業道十遍處",
    "X53n0837_001:0117a15": "十智十力。[0117a15] 十纏者一無慚二無愧三嫉四慳五悔",
    "X53n0837_001:0117a16": "六眠七掉舉八惛沉九忿十覆纏縛有情故名為纏",
    "X53n0837_001:0117a17": "初二是大不善地法嫉慳忿覆是小惑中四惡作睡",
    "X53n0837_001:0117a18": "眠是不定中二掉舉惛沉是大煩惱地中二。[0117a18] 十隨",
    "X53n0837_001:0117a19": "眠者一貪二嗔三慢四疑五無明六有身見七邊執",
    "X53n0837_001:0117a20": "見八邪見九見取十戒禁取隨謂隨逐眠謂隨縛行",
    "X53n0837_001:0117a21": "相微細說名為眠若約三界五部此十總以九十八",
    "X53n0837_001:0117a22": "物為體如九結中前七結說但無慳嫉為異若約七",
    "X53n0837_001:0117a23": "十五法中前四以不定中貪嗔慢疑為體無明以大",
    "X53n0837_001:0117a24": "煩惱地法中無明為性後五見以大地法中慧為性。",
    "X53n0837_001:0117b01": "[0117b01] 十善業道者一不殺生二不偷盜三不邪行四不",
    "X53n0837_001:0117b02": "&#x8657;誑語五不麤惡語六不離間語七不雜穢語八無",
    "X53n0837_001:0117b03": "貪九無嗔十正見前三身業表無表性中四語業表",
    "X53n0837_001:0117b04": "無表性後三意業道身表以色十一中色為性語表",
    "X53n0837_001:0117b05": "以聲為性身語無表以無表為性無貪無嗔以大善",
    "X53n0837_001:0117b06": "地法中無貪無嗔為性正見以大地法中慧為性。",
    "X53n0837_001:0117b07": "[0117b07] 十遍處者謂一地二水三火四風五青六黃七赤八",
    "X53n0837_001:0117b08": "白九空無邊處十識無邊處周遍觀察地水火風等",
    "X53n0837_001:0117b09": "故名遍處十中前八如淨解脫無貪為性若并助伴",
    "X53n0837_001:0117b10": "五蘊為性依第四靜慮緣欲中見色後二邊處如彼",
    "X53n0837_001:0117b11": "空識二淨無識四蘊為性各緣自他四蘊為境七十",
    "X53n0837_001:0117b12": "五法中前八以無表心王大地法十大善地法十為",
    "X53n0837_001:0117b13": "性後二除無表餘如前說八皆唯有漏。[0117b13] 十智者一",
    "X53n0837_001:0117b14": "世俗智二法智三類智四苦智五集智六滅智七道",
    "X53n0837_001:0117b15": "智八他心智九盡智十無生智多取瓶等世俗境故",
    "X53n0837_001:0117b16": "名世俗智緣欲界四諦名法智緣色無色界四諦名",
    "X53n0837_001:0117b17": "類智最初證知諸法真理故名法智此後境智與前",
    "X53n0837_001:0117b18": "相似故得類名以後隨前而證得故即前法類由緣",
    "X53n0837_001:0117b19": "苦集滅道境別故名苦集滅道四智知他心故名為",
    "X53n0837_001:0117b20": "他心智法智類智苦集滅道如是六智若無學攝非",
    "X53n0837_001:0117b21": "見性者名為盡智及無生智與漏盡得最初俱生故",
    "X53n0837_001:0117b22": "名盡智不復生故名曰無生十智皆以大地法中慧",
    "X53n0837_001:0117b23": "為體性。[0117b23] 十力者一處非處智力十智為性如善因",
    "X53n0837_001:0117b24": "感愛果等名處如善因感非愛果等名非處智能知",
    "X53n0837_001:0117c01": "處非處名處非處智力二業異熟智力八智為性除",
    "X53n0837_001:0117c02": "滅道智知此類業感此類異熟名業異熟智力三靜",
    "X53n0837_001:0117c03": "慮解脫等持等至智力此四靜慮八解脫三等持八",
    "X53n0837_001:0117c04": "等至並是定之異名智能知彼四靜慮等名靜慮等",
    "X53n0837_001:0117c05": "智力四根上下智力知信根等上下差別名根上下",
    "X53n0837_001:0117c06": "智力五種種勝解智力知有情類種種勝解意樂差",
    "X53n0837_001:0117c07": "別名種種勝解智力六種種界智力知有情類種種",
    "X53n0837_001:0117c08": "界性名種種界智力此上四力皆九智性除滅智以",
    "X53n0837_001:0117c09": "定根解界皆通苦集道三故此四力皆九智性不緣",
    "X53n0837_001:0117c10": "無為故除滅智七遍趣行智力一切諸行皆能趣果",
    "X53n0837_001:0117c11": "名遍趣行智知遍趣行名遍趣行智力若緣能趣為",
    "X53n0837_001:0117c12": "境九智除滅若亦緣所趣為境十智為性八宿住隨",
    "X53n0837_001:0117c13": "念智力知昔過去宿曾作事為宿住隨念智力以念",
    "X53n0837_001:0117c14": "強故此中別標隨更事念故名隨念九死生智力知",
    "X53n0837_001:0117c15": "未來世死此生彼名死生智力此上二力皆是事觀",
    "X53n0837_001:0117c16": "並世俗智性十漏盡智力若謂但緣漏盡為境六智",
    "X53n0837_001:0117c17": "除道苦集他心若謂漏盡身中所得十智為性十力",
    "X53n0837_001:0117c18": "皆以大地法中慧為體性且為初學略示方隅委細",
    "X53n0837_001:0117c19": "分別廣如別錄。"
}