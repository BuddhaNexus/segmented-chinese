{
    "T28n1546_042:0311c03": "阿毘曇毘婆沙論卷第四十二",
    "T28n1546_042:0311c05": "迦旃延子造　五百羅漢釋",
    "T28n1546_042:0311c06": "北涼天竺沙門浮陀跋摩",
    "T28n1546_042:0311c07": "共道泰等譯",
    "T28n1546_042:0311c08": "使犍度十門品之六",
    "T28n1546_042:0311c09": "◎問曰。此中何者是欲。何者是惡不善法。答",
    "T28n1546_042:0311c10": "曰。資生欲是欲。煩惱欲是惡不善法。復次欲",
    "T28n1546_042:0311c11": "是五欲。惡不善法是五蓋。復次欲是欲愛使。",
    "T28n1546_042:0311c12": "惡不善法是餘煩惱。復次欲是欲覺。惡不善",
    "T28n1546_042:0311c13": "法是恚覺害覺。復次欲是欲界。惡不善法是",
    "T28n1546_042:0311c14": "恚界害界。復次欲是欲想。惡不善法是恚想",
    "T28n1546_042:0311c15": "害想。有覺有觀者。與覺俱故名有覺。與觀俱",
    "T28n1546_042:0311c16": "故名有觀。離生者。問曰。如上地離清淨妙好。",
    "T28n1546_042:0311c17": "何故但說初禪離。不說上地離。答曰。說始以",
    "T28n1546_042:0311c18": "顯終故。世尊或說始以明終。或說終以明始。",
    "T28n1546_042:0311c19": "說始以明終者。如此中說。說終以明始者。如",
    "T28n1546_042:0311c20": "說何處受身。不自害命。不害他命。佛告舍利",
    "T28n1546_042:0311c21": "弗。非想非非想處天受身。不自害命。亦不害",
    "T28n1546_042:0311c22": "他命。如始終初入已度方便畢竟亦如是。復",
    "T28n1546_042:0311c23": "次以此離初入初得故。復次初禪離從離生。",
    "T28n1546_042:0311c24": "從初禪定心生。如因陸生故名陸生。因水生",
    "T28n1546_042:0311c25": "故名水生。彼亦如是。因離生故名離生。復次",
    "T28n1546_042:0311c26": "初禪離。為二種無漏所守護。二種者謂未至",
    "T28n1546_042:0311c27": "中間。復次初禪離。是上地離方便所依門。復",
    "T28n1546_042:0311c28": "次初禪離。能生養增廣上地離。復次初禪離。",
    "T28n1546_042:0311c29": "是上地離因根本有。集緣生起處。復次初禪",
    "T28n1546_042:0312a01": "離。對非離法故。欲界非離法。誰是近對治。謂",
    "T28n1546_042:0312a02": "初禪離是。復次欲令疑者得決定故。如欲界",
    "T28n1546_042:0312a03": "有覺觀有識身有尊卑有眷屬。初禪亦爾。或",
    "T28n1546_042:0312a04": "謂欲界有如是過故非離欲。初禪亦有如是",
    "T28n1546_042:0312a05": "過故非離欲。令此疑得決定故。說初禪有離。",
    "T28n1546_042:0312a06": "復次欲令行者心歡喜故。行者離欲惡不善",
    "T28n1546_042:0312a07": "法。起初禪離。生大歡喜。勝於後時。起上地",
    "T28n1546_042:0312a08": "離。猶如飢人初得蔬食。勝於後時得好美食。",
    "T28n1546_042:0312a09": "復次以初。禪能起諸離現在前。復次以依初",
    "T28n1546_042:0312a10": "禪。能令三種行人。入正決定。得果離欲盡漏。",
    "T28n1546_042:0312a11": "三種行人者。謂具縛。離欲。漸離欲人。復次",
    "T28n1546_042:0312a12": "以依初禪故。令三種信解脫。轉根作見到。三",
    "T28n1546_042:0312a13": "種信解脫者。謂次第漸離欲。離欲人。復次",
    "T28n1546_042:0312a14": "以初禪離能對治三界。復次以初禪有得四",
    "T28n1546_042:0312a15": "沙門果道有九斷智果道有七覺枝八道",
    "T28n1546_042:0312a16": "枝。是三十七助道法。有七種修道。有苦根",
    "T28n1546_042:0312a17": "憂根無慚無愧男根女根婬欲摶食愛五蓋五",
    "T28n1546_042:0312a18": "欲對治法。復次以初禪是五陰十二入十八",
    "T28n1546_042:0312a19": "界對治法。以如是等事故。佛經說初禪是離",
    "T28n1546_042:0312a20": "喜樂者。喜是喜根。樂是猗樂。復次喜是受陰",
    "T28n1546_042:0312a21": "攝。樂是行陰攝。入初禪者。若得成就初禪",
    "T28n1546_042:0312a22": "善五陰。是名入初禪。已滅覺觀。乃至廣說。問",
    "T28n1546_042:0312a23": "曰。如離初禪欲。盡滅初禪法。何故佛但說滅",
    "T28n1546_042:0312a24": "覺觀耶。答曰。如佛說滅覺觀。當知已說滅初",
    "T28n1546_042:0312a25": "禪法。復次以覺觀難斷難除難過故。復次以",
    "T28n1546_042:0312a26": "此法是重多諸過患。復次此法離初禪愛。多",
    "T28n1546_042:0312a27": "作留難。令離欲法不相續。如守門人。不令",
    "T28n1546_042:0312a28": "他入。彼亦如是。復次行者為對治此法故。修",
    "T28n1546_042:0312a29": "二禪定道。復次行者憎惡此法故。盡離初",
    "T28n1546_042:0312b01": "禪。復次此法上地所無不行故。以如是等事",
    "T28n1546_042:0312b02": "故。佛說滅於覺觀生內信者。內是心。信是信",
    "T28n1546_042:0312b03": "根。心信此法故名內信。尊者和須蜜說曰。覺",
    "T28n1546_042:0312b04": "觀擾亂定心。覺觀若滅。心則清淨。故名內",
    "T28n1546_042:0312b05": "淨。如水不波浪時名為澄清。彼亦如是。染污",
    "T28n1546_042:0312b06": "喜。令定心濁。彼若滅心則清淨。譬如濁水澄",
    "T28n1546_042:0312b07": "清則名為淨。尊者達摩多羅說曰。行者入第",
    "T28n1546_042:0312b08": "二禪時。於彼禪心。則寬博信樂。堪忍久住。",
    "T28n1546_042:0312b09": "樂觀彼法。心不移動。住於一處。有是處所。有",
    "T28n1546_042:0312b10": "是體性。我得第二禪心。住一處者。心唯行一",
    "T28n1546_042:0312b11": "門中故。欲界心行於六門。初禪心行於四門。",
    "T28n1546_042:0312b12": "第二禪心行於一門。故言心住一處。無覺無",
    "T28n1546_042:0312b13": "觀者。覺觀已滅故。定生者。問曰。如初禪亦",
    "T28n1546_042:0312b14": "有定。何故第二禪說定。初禪不說耶。答曰。以",
    "T28n1546_042:0312b15": "二禪定明淨勝妙勝初禪定。復次二禪中定",
    "T28n1546_042:0312b16": "從定生。定所長養定後現在前。定者謂初禪。",
    "T28n1546_042:0312b17": "初禪定是初定。從不定心後現在前。不定心",
    "T28n1546_042:0312b18": "者。謂欲界心。復次初禪有定不定。心有內向",
    "T28n1546_042:0312b19": "心。有外向心。或緣外法。或緣內法。第二禪",
    "T28n1546_042:0312b20": "唯定唯內向心。唯緣內法。復次以第二禪",
    "T28n1546_042:0312b21": "滅聲根本。聲根本者是覺觀。如說有覺觀者。",
    "T28n1546_042:0312b22": "能出語聲。非無覺觀。第二禪中。無有是事。",
    "T28n1546_042:0312b23": "復次第二禪說是賢聖默然法。如佛告目犍",
    "T28n1546_042:0312b24": "連。汝莫輕蔑第二禪。此是賢聖默然法。以如",
    "T28n1546_042:0312b25": "是事故。說二禪定。不說初禪。喜樂者。喜是喜",
    "T28n1546_042:0312b26": "根。樂是猗樂。復次喜是受陰攝。樂是行陰攝。",
    "T28n1546_042:0312b27": "入第二禪者。若得成就第二禪善五陰。名入",
    "T28n1546_042:0312b28": "第二禪。離喜住捨。乃至廣說問曰。如離二禪",
    "T28n1546_042:0312b29": "欲時。盡離第二禪法。何故世尊獨說離喜。答",
    "T28n1546_042:0312c01": "曰。如佛說離喜。當知已說離二禪法。復次以",
    "T28n1546_042:0312c02": "喜難斷難除難過故。復次以喜是重多諸過",
    "T28n1546_042:0312c03": "患故復次此法離二禪愛時。多作留難。令離",
    "T28n1546_042:0312c04": "欲法不相續。如守門人不令他入。彼亦如是。",
    "T28n1546_042:0312c05": "復次行者為對治此法故。修三禪定道。復次",
    "T28n1546_042:0312c06": "行者憎惡此法故。盡離二禪。復次此法上地",
    "T28n1546_042:0312c07": "所無不行故。以如是等事故。佛說離喜住捨。",
    "T28n1546_042:0312c08": "有念慧身受樂者。身者是意身。復次若說意",
    "T28n1546_042:0312c09": "受樂。令四大身亦受樂。是賢聖所說應捨者。",
    "T28n1546_042:0312c10": "所說為他。應捨者是自身。問曰。如一切地盡",
    "T28n1546_042:0312c11": "是賢聖所說應捨。何故佛獨說。第三禪應捨。",
    "T28n1546_042:0312c12": "答曰。以第三禪道多諸留難。有自地留難。亦",
    "T28n1546_042:0312c13": "有他地留難。他地道留難者。第二禪喜漂沒",
    "T28n1546_042:0312c14": "輕躁。猶如羅剎令行者於離二禪欲法。而便",
    "T28n1546_042:0312c15": "衰退。自地道留難者第三禪地。有一切生死",
    "T28n1546_042:0312c16": "中最勝樂。行者生貪著故。不求上地離欲法。",
    "T28n1546_042:0312c17": "是故說道者。為初行人。說留難處。第三禪",
    "T28n1546_042:0312c18": "道多諸留難。謂第二禪喜。汝等應修正念。離",
    "T28n1546_042:0312c19": "第二禪欲時。莫為喜所漂沒。自地留難者。謂",
    "T28n1546_042:0312c20": "一切生死中最勝樂。汝等應以正慧除去貪",
    "T28n1546_042:0312c21": "著。應求上地離欲法。譬如商人。為諸新學",
    "T28n1546_042:0312c22": "商人不知方土過患者。說留難事。此城中多",
    "T28n1546_042:0312c23": "諸婬女聚博飲酒欺誑之處。汝等應遠離之。",
    "T28n1546_042:0312c24": "勿令他欺劫奪財物永盡。彼亦如是。住念樂",
    "T28n1546_042:0312c25": "入第三禪者。若得成就第三禪善五陰。是名",
    "T28n1546_042:0312c26": "入第三禪斷樂。乃至廣說。問曰。離第三禪欲",
    "T28n1546_042:0312c27": "時。盡斷第三禪諸法。何故唯說斷樂。答曰。",
    "T28n1546_042:0312c28": "如佛說斷樂。當知已說斷第三禪法。復次以",
    "T28n1546_042:0312c29": "樂難斷難除難過故。復次以樂是重多諸過",
    "T28n1546_042:0313a01": "患故。此復次樂離第三禪愛時。多作留難。令",
    "T28n1546_042:0313a02": "離欲法不相續。如守門人。不令他入。彼亦",
    "T28n1546_042:0313a03": "如是。復次行者為對治此法故。修第四禪定",
    "T28n1546_042:0313a04": "道。復次行者憎惡此法故。盡離第三禪。復次",
    "T28n1546_042:0313a05": "此法上地所無不行故。以如是等事故。佛說",
    "T28n1546_042:0313a06": "斷樂斷苦者。問曰。離欲界欲時。行者已斷苦",
    "T28n1546_042:0313a07": "根。何故離三禪欲時。言斷苦耶。答曰。此中",
    "T28n1546_042:0313a08": "說已斷名斷。說遠名近。如已來名來。如說大",
    "T28n1546_042:0313a09": "王從何處來。彼已來名來。此中說已來名",
    "T28n1546_042:0313a10": "來。餘廣說如上。此亦如是。已斷名斷。遠名為",
    "T28n1546_042:0313a11": "近。復次此中說雙法畢竟斷故。苦樂是雙。離",
    "T28n1546_042:0313a12": "欲愛時。雖斷苦樂。而樂不畢竟斷。離第三",
    "T28n1546_042:0313a13": "禪欲。畢竟斷樂。復次斷樂者。是第三禪樂。",
    "T28n1546_042:0313a14": "斷苦者是彼相應心心數法。復次斷樂者。是",
    "T28n1546_042:0313a15": "第三禪。斷苦者是第三禪。出入息。賢聖以出",
    "T28n1546_042:0313a16": "入息作苦想。甚於凡夫受阿毘地獄苦。復次",
    "T28n1546_042:0313a17": "斷樂者。是第三禪樂。斷苦者亦是樂根。如",
    "T28n1546_042:0313a18": "說無常故苦先滅。憂喜者。離欲愛時滅憂根。",
    "T28n1546_042:0313a19": "離二禪欲時滅喜根。故說先滅憂喜。不苦不",
    "T28n1546_042:0313a20": "樂者。說不苦不樂。受捨者說行捨淨念者。問",
    "T28n1546_042:0313a21": "曰。下地無漏念亦是淨。何故說第四禪念是",
    "T28n1546_042:0313a22": "淨耶。答曰。第四禪念。以無八事故名淨。謂無",
    "T28n1546_042:0313a23": "苦無樂憂喜覺觀出入息。復次彼念無內外",
    "T28n1546_042:0313a24": "留難故。下三禪中。有內外留難。初禪內留難",
    "T28n1546_042:0313a25": "者。有如火覺觀。外留難者。為火所燒。第二",
    "T28n1546_042:0313a26": "禪內留難者。有如水喜。外留難者為水所漂。",
    "T28n1546_042:0313a27": "第三禪內留難者。有如風出入息。外留難者。",
    "T28n1546_042:0313a28": "為風所散。第四禪無內外留難。復次以第四",
    "T28n1546_042:0313a29": "禪念不忘失故。三禪為災所及念有忘失。第",
    "T28n1546_042:0313b01": "四禪念不為災所及故。無有忘失。復次無煩",
    "T28n1546_042:0313b02": "惱及患故。或有念無煩惱。有患有念。無患",
    "T28n1546_042:0313b03": "有煩惱。有念無煩惱。無患有念。有煩惱有",
    "T28n1546_042:0313b04": "患。無煩惱有患者。三禪中無漏念。無患有煩",
    "T28n1546_042:0313b05": "惱者。第四禪中有漏念。無煩惱無患者。第四",
    "T28n1546_042:0313b06": "禪無漏念。有患有煩惱者。三禪中有漏念。及",
    "T28n1546_042:0313b07": "欲界念。復次以依所依清淨故。第四禪所依",
    "T28n1546_042:0313b08": "身明淨。猶如燈光。如所依明淨故。彼念亦明",
    "T28n1546_042:0313b09": "淨。復次第四禪。是滿足依。諸依中最勝地。是",
    "T28n1546_042:0313b10": "到彼岸法。復次第四禪是中依。猶如齊上有",
    "T28n1546_042:0313b11": "三地。無漏下有三地無漏。復次第四禪是遍",
    "T28n1546_042:0313b12": "依不動定。復次以第四禪有二事廣。一處所",
    "T28n1546_042:0313b13": "廣。二善根廣。復次第四禪處。恒河沙諸菩薩",
    "T28n1546_042:0313b14": "等。得正決定。成阿耨多羅三藐三菩提。一切",
    "T28n1546_042:0313b15": "菩薩盡依第四禪得正決定。成阿耨多羅三",
    "T28n1546_042:0313b16": "藐三菩提。復次以三種行人盡依第四禪入",
    "T28n1546_042:0313b17": "正決定得果盡漏。三種行人者。謂佛辟支佛",
    "T28n1546_042:0313b18": "聲聞。復次以第四禪四大最勝形色最勝故。",
    "T28n1546_042:0313b19": "復次以第四禪中念前世智。從欲界至第四",
    "T28n1546_042:0313b20": "禪。盡能緣以如是等事故。佛說第四禪念名",
    "T28n1546_042:0313b21": "淨。入第四禪者。若得成就第四禪善五陰。是",
    "T28n1546_042:0313b22": "名入第四禪。",
    "T28n1546_042:0313b23": "佛經說憂根以初禪滅。苦根以第二禪滅。問",
    "T28n1546_042:0313b24": "曰。二根俱離欲時滅。佛何故說憂根以初禪",
    "T28n1546_042:0313b25": "滅苦根以第二禪滅耶。答曰。佛說過對治法。",
    "T28n1546_042:0313b26": "離欲界欲時。雖斷苦彼對治不名過。若離對",
    "T28n1546_042:0313b27": "治初禪欲時。彼對治名過。誰是彼對治。答",
    "T28n1546_042:0313b28": "曰。初禪是。復次此中說性過。離欲愛時。雖斷",
    "T28n1546_042:0313b29": "苦根。不過其性。誰是其性。答曰。識身是。復",
    "T28n1546_042:0313c01": "次此中說過所依。離欲愛時。雖斷苦根。不過",
    "T28n1546_042:0313c02": "所依。離初禪欲時。過其所依。誰是所依。答",
    "T28n1546_042:0313c03": "曰。識身是。復次此中說覺觀是苦。賢聖於覺",
    "T28n1546_042:0313c04": "觀作苦想。甚於眾生受地獄苦。",
    "T28n1546_042:0313c05": "佛經說均陀當知此勝四心數法定受現法",
    "T28n1546_042:0313c06": "樂。行禪比丘。應知入知起。均陀當知。此四無",
    "T28n1546_042:0313c07": "色寂靜解脫。行禪比丘。應當為他解說。問",
    "T28n1546_042:0313c08": "曰。何故說禪言知。說無色言應當為他解說",
    "T28n1546_042:0313c09": "耶。答曰。以禪是麁現見了了法。行禪者。從禪",
    "T28n1546_042:0313c10": "起。復欲入禪。佛作是說。若欲入者。隨意復入",
    "T28n1546_042:0313c11": "無色定。微細不現見不了了。行禪者從無色",
    "T28n1546_042:0313c12": "定起。不欲復入。佛作是說。若不欲復入者。出",
    "T28n1546_042:0313c13": "定入定之法。應為他人而解說之。莫忘失此",
    "T28n1546_042:0313c14": "法。",
    "T28n1546_042:0313c15": "復次禪有種種不相似法故。行禪者從禪出",
    "T28n1546_042:0313c16": "已。復還欲入。佛作是說。若欲入者。隨意而",
    "T28n1546_042:0313c17": "入。無色定無有種種不相似法。行禪者。出已",
    "T28n1546_042:0313c18": "不欲復入。是故佛作是說。若不欲入者。出定",
    "T28n1546_042:0313c19": "入定之法。應為他人解說。莫忘失此法。復次",
    "T28n1546_042:0313c20": "禪中有多諸功德善利故。行禪者出已復還",
    "T28n1546_042:0313c21": "欲入。是故佛作是說。若欲入者。隨意而入。無",
    "T28n1546_042:0313c22": "色定無多功德善利。行禪者從彼定出。不欲",
    "T28n1546_042:0313c23": "復入。是故佛作是說。若不欲入者。應當為",
    "T28n1546_042:0313c24": "他人解說。莫忘失此法。復次禪遍照法。能緣",
    "T28n1546_042:0313c25": "自地。亦緣上下地。行禪者出已復還欲入。",
    "T28n1546_042:0313c26": "佛作是說。若欲入者。隨意而入。無色定非遍",
    "T28n1546_042:0313c27": "照法。能緣自地。亦緣上地。不能緣下地。行禪",
    "T28n1546_042:0313c28": "者從彼定起已。不欲復入。是故佛作是說。若",
    "T28n1546_042:0313c29": "不欲入者。應為他人而解說之。莫忘失此法。",
    "T28n1546_042:0314a01": "佛經說四禪有四善利。四無色定有一善利。",
    "T28n1546_042:0314a02": "問曰。佛何故說四禪有四善利說四無色有",
    "T28n1546_042:0314a03": "一善利耶。答曰。先所說諸答此中應廣說。",
    "T28n1546_042:0314a04": "更有二不同。答曰。一以禪有三種。謂有覺",
    "T28n1546_042:0314a05": "有觀。無覺有觀。無覺無觀。故有四善利。無色",
    "T28n1546_042:0314a06": "定。唯無覺無觀。故有一善利。二以禪有種種",
    "T28n1546_042:0314a07": "根。為喜根樂根捨根。故有四善利。無色定無",
    "T28n1546_042:0314a08": "種種根。唯一捨根故。有一善利。問曰。禪善",
    "T28n1546_042:0314a09": "利有何差別。答曰。名即差別。是名為禪是名",
    "T28n1546_042:0314a10": "善利。復次禪三種。善染污不隱沒無記。善利",
    "T28n1546_042:0314a11": "唯善。復次禪有漏無漏。善利唯無漏。復次",
    "T28n1546_042:0314a12": "禪是色界繫不繫。善利唯不繫。復次禪是學",
    "T28n1546_042:0314a13": "無學非學非無學。善利唯學無學。復次禪是",
    "T28n1546_042:0314a14": "見道斷修道斷無斷善利唯無斷。禪善利。是",
    "T28n1546_042:0314a15": "謂差別。",
    "T28n1546_042:0314a16": "佛經說四禪是床座。問曰。何故佛說四禪是",
    "T28n1546_042:0314a17": "床座。答曰。以是高攝故。高者高於欲界。攝者",
    "T28n1546_042:0314a18": "攝諸善法。復次為諸聖人疲厭生死道示其",
    "T28n1546_042:0314a19": "座處故。如道行疲厭坐於床座則得休息。如",
    "T28n1546_042:0314a20": "是諸聖疲厭生死道。坐於四禪床座。則得休",
    "T28n1546_042:0314a21": "息。◎",
    "T28n1546_042:0314a22": "◎佛經說四禪是涼風。問曰。何故佛說四禪",
    "T28n1546_042:0314a23": "是涼風。答曰。能除止煩惱業熱故。以初禪",
    "T28n1546_042:0314a24": "涼。止欲界煩惱業熱。以第二禪涼。止初禪熱。",
    "T28n1546_042:0314a25": "以第三禪涼。止第二禪熱。以第四禪涼。止第",
    "T28n1546_042:0314a26": "三禪熱。",
    "T28n1546_042:0314a27": "佛經說四禪是食。問曰。何故佛經說四禪是",
    "T28n1546_042:0314a28": "食。答曰。為滿法身故。如村落中所有飲食送",
    "T28n1546_042:0314a29": "向城者。皆為長養城中諸人身故。如是禪中",
    "T28n1546_042:0314b01": "所有善根。皆為長養法身故。",
    "T28n1546_042:0314b02": "佛經說婆羅門當知第四禪是畢竟道。問曰。",
    "T28n1546_042:0314b03": "何故佛捨三禪。說第四禪是畢竟道。答曰。彼",
    "T28n1546_042:0314b04": "婆羅門。聞佛有一切知見。復聞如來以第四",
    "T28n1546_042:0314b05": "禪成阿耨多羅三藐三菩提。說第四禪是畢",
    "T28n1546_042:0314b06": "竟道便作是念。若沙門瞿曇。說第四禪是畢",
    "T28n1546_042:0314b07": "竟道者。必定有一切知見。便詣佛所。到已問",
    "T28n1546_042:0314b08": "如是義。佛知彼心所念。便捨三禪說四禪是",
    "T28n1546_042:0314b09": "畢竟道。彼人聞已。生決定心。必有一切知見。",
    "T28n1546_042:0314b10": "婆羅門是亦名如來所行。亦名如來現行法。",
    "T28n1546_042:0314b11": "譬如野象。於夏中時。見地生青茂華草及諸",
    "T28n1546_042:0314b12": "池水。心生欣踴。以牙掘地。然後安足。如來",
    "T28n1546_042:0314b13": "亦爾。亦以四禪行捨。掘所知地。而安智足。如",
    "T28n1546_042:0314b14": "來道者。是住舍摩陀。如來所行者。是住毘",
    "T28n1546_042:0314b15": "婆舍那。如來現行法者。是二俱住。",
    "T28n1546_042:0314b16": "佛經說四禪是樂住。問曰。何故佛說四禪是",
    "T28n1546_042:0314b17": "樂住耶。答曰。以易生樂故。根本禪以易生",
    "T28n1546_042:0314b18": "故是樂。諸邊及無色定。以難生故是苦。有何",
    "T28n1546_042:0314b19": "難生耶。答曰。為欲界煩惱業所縛故。未至禪",
    "T28n1546_042:0314b20": "難生現在前。如人牢固反繫其手多用功力。",
    "T28n1546_042:0314b21": "然後自解。如是為欲界煩惱所繫縛故。多用",
    "T28n1546_042:0314b22": "功力。生彼地道現在前。或有以不淨觀起彼",
    "T28n1546_042:0314b23": "地道現在前。或有以阿那波那念者以不淨觀",
    "T28n1546_042:0314b24": "者。或於十年十二年中修白骨想。或有能起",
    "T28n1546_042:0314b25": "彼地者。或有不能者。以阿那波那念者。或",
    "T28n1546_042:0314b26": "十年十二年中。常數出入息。或有能起彼地",
    "T28n1546_042:0314b27": "現在前者。或不能者。已斷欲愛。不多用功",
    "T28n1546_042:0314b28": "力。起初禪現在前。異心滅。起異心現在前。麁",
    "T28n1546_042:0314b29": "心滅。起細心現在前。與覺俱心滅。起與觀俱",
    "T28n1546_042:0314c01": "心現在前。如人以木折木。多用功力。然後",
    "T28n1546_042:0314c02": "乃折。如是初禪異心滅。異心現在前。麁心",
    "T28n1546_042:0314c03": "滅。細心現在前。與覺俱心滅。與觀俱心現",
    "T28n1546_042:0314c04": "在前。多用功力。亦復如是。若離初禪欲。不",
    "T28n1546_042:0314c05": "多用功力。起第二禪現在前。離第二禪欲。起",
    "T28n1546_042:0314c06": "第三禪現在前。離第三禪欲。起第四禪現在",
    "T28n1546_042:0314c07": "前。亦復如是。問曰。若離第四禪欲。起空處",
    "T28n1546_042:0314c08": "現在前。亦不多用功力。",
    "T28n1546_042:0314c09": "何故不名樂道。答曰。以無色定微細故或有",
    "T28n1546_042:0314c10": "說。無無色定。如梨毘婆居士。往詣尊者阿難",
    "T28n1546_042:0314c11": "所。作如是說。我是在家之人。長夜樂著色聲",
    "T28n1546_042:0314c12": "香味觸。聞說無色定。心生怖畏。如臨深坑。",
    "T28n1546_042:0314c13": "云何眾生。而無有色。復次以行時樂故。譬如",
    "T28n1546_042:0314c14": "二人俱欲至一方。一從陸道。二從水道。雖俱",
    "T28n1546_042:0314c15": "到一方。從水道行者樂。從陸道行者苦。如是",
    "T28n1546_042:0314c16": "無邊眾生。得離欲時。或依根本禪。或依諸",
    "T28n1546_042:0314c17": "邊及無色定。雖俱得離欲。依根本禪者樂。依",
    "T28n1546_042:0314c18": "諸邊無色定者苦。復次苦處所有二種樂。謂",
    "T28n1546_042:0314c19": "受樂猗樂。三禪中有二種樂。第四禪中。雖無",
    "T28n1546_042:0314c20": "受樂。廣有猗樂勝於受樂。復次有二種故。一",
    "T28n1546_042:0314c21": "舊住樂二客樂。舊住樂者如住禪起禪現在",
    "T28n1546_042:0314c22": "前。客樂者如住禪起無色定現在前。復次此",
    "T28n1546_042:0314c23": "中有不惱害眾生。樂可得故。如說若不惱害",
    "T28n1546_042:0314c24": "他。是名為樂。復次若起根本禪現在前。則遍",
    "T28n1546_042:0314c25": "身四大柔軟。若起諸邊現在前。則遶心四大",
    "T28n1546_042:0314c26": "柔軟。復有說者。起諸邊現在前。亦遍身四大",
    "T28n1546_042:0314c27": "柔軟。但不如起根本禪現在前者。譬如二人。",
    "T28n1546_042:0314c28": "同一池澡浴。一在其邊。一入其中。雖俱澡",
    "T28n1546_042:0314c29": "浴而入中者。令四大潤益勝。彼亦如是。復次",
    "T28n1546_042:0315a01": "以有二法共在一處等俱生故。二法者謂定",
    "T28n1546_042:0315a02": "慧也。未至中間禪。慧多定少。無色定。定多",
    "T28n1546_042:0315a03": "慧少。根本禪生定慧等。復次有二法等俱生",
    "T28n1546_042:0315a04": "故。二法謂定精進。精進雖一切地偏多。以",
    "T28n1546_042:0315a05": "根本禪力故。二法生時俱等。復次斷有二種。",
    "T28n1546_042:0315a06": "有多用功。有不多用功。諸邊無色定若有所",
    "T28n1546_042:0315a07": "斷。則多用功。根本禪。若有所斷。不多用功。",
    "T28n1546_042:0315a08": "譬如二人乘馬。俱至一方。一乘調者。一乘不",
    "T28n1546_042:0315a09": "調者。雖俱至一方。乘調馬者。不多用功。乘不",
    "T28n1546_042:0315a10": "調馬者。則多用功。如是諸眾生離欲時。或依",
    "T28n1546_042:0315a11": "根本禪。或依諸邊無色定。若依根本禪者。不",
    "T28n1546_042:0315a12": "多用功若依諸邊無色定者。則多用功。復次",
    "T28n1546_042:0315a13": "以修道時得安樂故。譬如多人渡河。或因草",
    "T28n1546_042:0315a14": "束。或因浮囊。或因船。或因舫。雖從此岸俱",
    "T28n1546_042:0315a15": "渡到彼岸。但乘舫渡者安樂。彼亦如是。以如",
    "T28n1546_042:0315a16": "是等事故。佛經說根本禪是樂住。如樂住。觸",
    "T28n1546_042:0315a17": "住樂觸住亦如是。四無量。謂慈悲喜捨。問",
    "T28n1546_042:0315a18": "曰。何故禪次第說無量耶。答曰。以無量從禪",
    "T28n1546_042:0315a19": "中生故。復次以無量是禪中餘功德故。以是",
    "T28n1546_042:0315a20": "事故。禪次第說無量。問曰。無量體性是何。答",
    "T28n1546_042:0315a21": "曰。慈悲是無恚善根。對治於恚。取其迴轉",
    "T28n1546_042:0315a22": "相應共有法。體性是四陰五陰。欲界者是四",
    "T28n1546_042:0315a23": "陰。色界者是五陰。問曰。此二俱是無恚善根。",
    "T28n1546_042:0315a24": "對治於恚。慈對治何等恚。悲對治何等恚耶。",
    "T28n1546_042:0315a25": "答曰。恚或有欲殺眾生者。或有欲打眾生者。",
    "T28n1546_042:0315a26": "若欲殺眾生恚。慈為對治。欲打眾生恚。悲",
    "T28n1546_042:0315a27": "為對治。復次恚有二種。一者應恚處而恚。二",
    "T28n1546_042:0315a28": "者不應恚處而恚。慈則對治應恚處而恚者。",
    "T28n1546_042:0315a29": "悲則對治不應恚處而恚者。喜是喜根。取其",
    "T28n1546_042:0315b01": "迴轉相應共有法。體是四陰五陰。欲界是四",
    "T28n1546_042:0315b02": "陰。色界是五陰。問曰。若喜體是喜根者。波",
    "T28n1546_042:0315b03": "伽羅那所說云何通。如說云何為喜。答曰。喜",
    "T28n1546_042:0315b04": "相應受想行識。及從彼起身口業。從彼起心",
    "T28n1546_042:0315b05": "不相應行。是名為喜。為受還應受耶。答曰。波",
    "T28n1546_042:0315b06": "伽羅那文。應如是說。喜相應想行識。乃至廣",
    "T28n1546_042:0315b07": "說。不應說受。而不說者。有何意耶。答曰。誦",
    "T28n1546_042:0315b08": "者錯謬故。復次波伽羅那說。無量體性是五",
    "T28n1546_042:0315b09": "陰。雖不與受相應。而與餘數法相應。復有說",
    "T28n1546_042:0315b10": "者。喜自有體。是心數法。與心相應。或有說",
    "T28n1546_042:0315b11": "者。是喜根。心數聚中可得。或有說者。是喜",
    "T28n1546_042:0315b12": "根。後生捨。是無貪善根。對治於貪取其迴轉",
    "T28n1546_042:0315b13": "相應共有法。體是四陰五陰。欲界是四陰。色",
    "T28n1546_042:0315b14": "界是五陰。此是無量體性。已說體性。其相云",
    "T28n1546_042:0315b15": "何。答曰。體性即是相。相即是體性。諸法不可",
    "T28n1546_042:0315b16": "捨於體性別更說相。尊者和須蜜說曰。饒益",
    "T28n1546_042:0315b17": "相是慈。除不饒益相是悲。隨喜相是喜。放捨",
    "T28n1546_042:0315b18": "相是捨。",
    "T28n1546_042:0315b19": "已說無量體相。所以今當說。何故名無量。無",
    "T28n1546_042:0315b20": "量是何義。答曰。對治戲論故名無量。問曰。",
    "T28n1546_042:0315b21": "若對治戲論是無量者。戲論有二種。一愛戲",
    "T28n1546_042:0315b22": "論。二見戲論。以何等無量。對治何等戲論。",
    "T28n1546_042:0315b23": "答曰。無量不能斷結。或以無量對治於愛。",
    "T28n1546_042:0315b24": "或以無量對治於見。若取其近對治者。慈",
    "T28n1546_042:0315b25": "悲是見近對治。所以者何。見行眾生。多憙瞋",
    "T28n1546_042:0315b26": "恚。喜捨是愛近對治。所以者何。愛行眾生。",
    "T28n1546_042:0315b27": "多憙相親近。復次對治放逸法故名無量。放",
    "T28n1546_042:0315b28": "逸者。是欲界諸煩惱。誰是其近對治。謂四",
    "T28n1546_042:0315b29": "無量。復次是賢聖所遊戲處。名為歡喜。如富",
    "T28n1546_042:0315c01": "貴人。有種種遊戲處。如園林綵女遊獵等。名",
    "T28n1546_042:0315c02": "歡喜處。彼亦如是。",
    "T28n1546_042:0315c03": "界者在欲色界。地者慈悲捨十地中可得。謂",
    "T28n1546_042:0315c04": "根本四禪四禪邊欲界禪中間。喜在三地。欲",
    "T28n1546_042:0315c05": "界初禪二禪。復有說者。初禪第二禪無悲。所",
    "T28n1546_042:0315c06": "以者何。初禪第二禪喜。是自地愛。喜根是",
    "T28n1546_042:0315c07": "欣踊行。悲是憂慼行。若初禪第二禪有悲者。",
    "T28n1546_042:0315c08": "則一心聚中。有欣踊行。亦有憂慼行。問曰。初",
    "T28n1546_042:0315c09": "禪第二禪。無無漏厭行耶。答曰。無漏厭行。",
    "T28n1546_042:0315c10": "是實觀。隨其實觀。心則生喜。隨其生喜。則",
    "T28n1546_042:0315c11": "欲更知。如人為寶故掘地。隨其掘地。則便得",
    "T28n1546_042:0315c12": "寶。隨其得寶。復欲更掘。彼亦如是。非是虛",
    "T28n1546_042:0315c13": "觀。評曰。應作是說。初禪第二禪有悲。所依",
    "T28n1546_042:0315c14": "者。依欲界。行者慈是樂行。悲是苦行。喜是歡",
    "T28n1546_042:0315c15": "喜行。捨是放捨行。緣者盡緣欲界。緣聚緣眾",
    "T28n1546_042:0315c16": "生。緣欲界五陰二陰。眾生若緣住自心眾生",
    "T28n1546_042:0315c17": "則緣五陰。若緣住他心及無心眾生。是緣二",
    "T28n1546_042:0315c18": "陰。復有說者。初禪無量。緣於欲界。第二禪",
    "T28n1546_042:0315c19": "無量。緣欲界初禪。第三禪無量。緣欲界初",
    "T28n1546_042:0315c20": "禪。第二禪第四禪無量。緣欲界初禪第二第",
    "T28n1546_042:0315c21": "三禪。復有說者。初禪無量。緣欲界初禪。乃至",
    "T28n1546_042:0315c22": "第四禪無量。緣欲界乃至第四禪。復有說",
    "T28n1546_042:0315c23": "者。慈緣欲界初禪第二第三禪。所以者何。慈",
    "T28n1546_042:0315c24": "行樂行。欲界三禪中。有樂受故。悲緣欲界。所",
    "T28n1546_042:0315c25": "以者何悲行苦行。欲界中有苦受故。喜緣欲",
    "T28n1546_042:0315c26": "界初禪第二禪。所以者何。喜行歡喜行。欲界",
    "T28n1546_042:0315c27": "初禪第二禪。有喜根故。捨緣欲界乃至第四",
    "T28n1546_042:0315c28": "禪。所以者何。捨行放捨行。欲界乃至第四禪",
    "T28n1546_042:0315c29": "有捨故。評曰。如前說者好。無量盡緣欲界",
    "T28n1546_042:0316a01": "緣聚緣眾生念處者。盡與法念處俱智者。盡",
    "T28n1546_042:0316a02": "與等智俱。三昧者。不與三昧俱。根者。總與三",
    "T28n1546_042:0316a03": "根相應。謂樂根喜根捨根。世者。是過去未來",
    "T28n1546_042:0316a04": "現在。緣三世者。過去緣過去。現在緣現在。未",
    "T28n1546_042:0316a05": "來必不生者緣三世。必生者緣未來。善不善",
    "T28n1546_042:0316a06": "無記者。是善緣善不善。無記者三種盡緣。是",
    "T28n1546_042:0316a07": "三界繫不繫者。是欲色界繫。緣三界繫不繫",
    "T28n1546_042:0316a08": "者。緣欲界繫。學無學非學非無學者。是非學",
    "T28n1546_042:0316a09": "非無學。緣學無學非學非無學者。緣非學非",
    "T28n1546_042:0316a10": "無學。見道斷修道斷無斷者。是修道斷。緣見",
    "T28n1546_042:0316a11": "道斷修道斷不斷者。緣見道修道斷。緣名緣",
    "T28n1546_042:0316a12": "義者。二俱緣。緣自身他身及非身者。是緣",
    "T28n1546_042:0316a13": "他身。為是離欲得。為是方便得者。是離欲",
    "T28n1546_042:0316a14": "得。亦是方便得。離欲得者。離欲界欲。得初禪",
    "T28n1546_042:0316a15": "者。離初禪欲。得第二禪者。離第二禪欲。得第",
    "T28n1546_042:0316a16": "三禪者。離第三禪欲。得第四禪者。離四禪",
    "T28n1546_042:0316a17": "欲得者。為是新得。為是本得者。亦是新得",
    "T28n1546_042:0316a18": "亦是本得。聖人最後身凡夫。亦是新得亦是",
    "T28n1546_042:0316a19": "本得。餘凡夫。唯是本得。方便得者。以方便",
    "T28n1546_042:0316a20": "故起現在前。佛不以方便起現在前。辟支佛",
    "T28n1546_042:0316a21": "以下。方便起現在前。聲聞或以中方便。或以",
    "T28n1546_042:0316a22": "上方便起現在前。",
    "T28n1546_042:0316a23": "問曰。云何生起無量耶。答曰。慈因親分生",
    "T28n1546_042:0316a24": "行者。欲起慈心時。一切眾生。盡作三分。一作",
    "T28n1546_042:0316a25": "親分。二作怨分。三作非親非怨分。親分復",
    "T28n1546_042:0316a26": "作三種。謂下中上。怨分亦爾。非親怨分唯",
    "T28n1546_042:0316a27": "作一種。上親分中。有重恩者。謂父母和上",
    "T28n1546_042:0316a28": "阿闍梨。及餘尊重處智慧梵行者。於彼眾生。",
    "T28n1546_042:0316a29": "先作樂觀。此諸眾生。皆令得樂。此心堅強難",
    "T28n1546_042:0316b01": "調。以從無始以來常習惡心。於諸眾生故。雖",
    "T28n1546_042:0316b02": "有如是重恩眾生。猶不能令善心使住。復強",
    "T28n1546_042:0316b03": "還迴此心。令住彼法。譬如有人。以芥子打於",
    "T28n1546_042:0316b04": "錐鋒。甚難可住。習打不已。後乃得住。彼亦",
    "T28n1546_042:0316b05": "如是。若能觀此上親眾生。皆令得樂。次觀中",
    "T28n1546_042:0316b06": "親眾生。次觀下親。若能都觀親分眾生。皆令",
    "T28n1546_042:0316b07": "得樂。次觀非親非怨分者。次觀下怨。次觀中",
    "T28n1546_042:0316b08": "怨。次觀上怨。眾生欲令得樂。若能如是觀",
    "T28n1546_042:0316b09": "一切眾生。皆令得樂。如上親眾生。於上怨眾",
    "T28n1546_042:0316b10": "生。等無有異。是則成就。於慈悲喜亦爾。捨因",
    "T28n1546_042:0316b11": "非親非怨眾生起。所以者何。捨親者生愛心。",
    "T28n1546_042:0316b12": "捨怨者生恚心。是故先捨非親非怨眾生。次",
    "T28n1546_042:0316b13": "捨下怨。次捨中怨。次捨上怨。所以者何。恚心",
    "T28n1546_042:0316b14": "易却。非愛心故。次捨下親。次捨中親。次捨上",
    "T28n1546_042:0316b15": "親。若於一切眾生。能作如是捨觀者。心則平",
    "T28n1546_042:0316b16": "等。無所分別。其猶如稱如觀樹林無有差別。",
    "T28n1546_042:0316b17": "觀諸眾生。亦復如是。是則成就捨心。",
    "T28n1546_042:0316b18": "問曰。何等人能起無量。何等人不能起無量。",
    "T28n1546_042:0316b19": "答曰。人有二種。一者憙求人過。二者憙求",
    "T28n1546_042:0316b20": "人善。若憙求人過者。不能起無量。所以者何。",
    "T28n1546_042:0316b21": "乃至於阿羅漢身。猶求其過。為有何破何實",
    "T28n1546_042:0316b22": "何垢。令我呵之。若憙求他善者。則能起無",
    "T28n1546_042:0316b23": "量。所以者何。乃至於斷善根人邊猶求其善。",
    "T28n1546_042:0316b24": "問曰。斷善根人。無有諸善。云何於彼人邊。求",
    "T28n1546_042:0316b25": "其善耶。答曰。雖無現善。有過去善業報。令其",
    "T28n1546_042:0316b26": "身端正。生於豪族。言有威德。多聞機辯。取如",
    "T28n1546_042:0316b27": "是等相。生於善念。彼行妙好。有如是果報。",
    "T28n1546_042:0316b28": "問曰。此四無量。為如說而生。為說異生異。",
    "T28n1546_042:0316b29": "答曰。或有說者。如說而生。所以者何。行者先",
    "T28n1546_042:0316c01": "欲饒益眾生。饒益眾生相是慈。是故世尊先",
    "T28n1546_042:0316c02": "說慈心。次除不饒益。除不饒益相是悲。是故",
    "T28n1546_042:0316c03": "世尊次慈說悲。若與饒益。除不饒益。次生",
    "T28n1546_042:0316c04": "歡喜。歡喜相是喜。是故世尊次悲說喜。次捨",
    "T28n1546_042:0316c05": "眾生放捨相是捨。是故世尊最後說捨。復有",
    "T28n1546_042:0316c06": "說者。行者先起慈喜捨悲。後起慈喜捨。所",
    "T28n1546_042:0316c07": "以者何。先除眾生不饒益事。後與饒益。次生",
    "T28n1546_042:0316c08": "捨喜。次生捨。尊者僧伽婆修說曰。二無量",
    "T28n1546_042:0316c09": "展轉相御若先起悲。次必起喜。所以者何。悲",
    "T28n1546_042:0316c10": "是憂慼。喜是歡喜。若先起喜。次必起悲。所",
    "T28n1546_042:0316c11": "以者何。喜是掉。悲則制之。評曰。應作是",
    "T28n1546_042:0316c12": "說。無量不如說而起。所以者何。行者或有",
    "T28n1546_042:0316c13": "先起慈乃至捨。或有先起捨乃至慈。或有",
    "T28n1546_042:0316c14": "得慈不得餘者。或有乃至得捨不得餘者。無",
    "T28n1546_042:0316c15": "量無有順次逆次順超逆超。如解脫除入一",
    "T28n1546_042:0316c16": "切入。彼亦如是。",
    "T28n1546_042:0316c17": "問曰。慈次第能起悲喜捨不耶。答曰。定犍",
    "T28n1546_042:0316c18": "度說。云何心念慈三昧。答曰。眾生樂。乃至",
    "T28n1546_042:0316c19": "云何心念捨三昧。答曰。眾生捨。或有說。此文",
    "T28n1546_042:0316c20": "是俱生行。或有說。是次第緣行。若說是俱",
    "T28n1546_042:0316c21": "生行者。慈次第能起悲喜捨。若說是次第緣",
    "T28n1546_042:0316c22": "行者。慈次第不能起悲喜捨。問曰。若不起初",
    "T28n1546_042:0316c23": "禪地無量。能起第二禪地無量不耶。乃至不",
    "T28n1546_042:0316c24": "起第三禪地無量。能起第四禪地無量不耶。",
    "T28n1546_042:0316c25": "答曰。或有說者不能。所以者何。初禪地無",
    "T28n1546_042:0316c26": "量。是第二禪地無量方便門所依。乃至第三",
    "T28n1546_042:0316c27": "禪地無量。是第四禪地無量方便門所依故。",
    "T28n1546_042:0316c28": "復有說者。能若行者於彼地得自在者。即依",
    "T28n1546_042:0316c29": "彼地。能起無量現在前。問曰。為初禪地無",
    "T28n1546_042:0317a01": "量。後生第二禪地無量疾。乃至第三禪地無",
    "T28n1546_042:0317a02": "量。後生第四禪地無量疾耶。為第四禪地無",
    "T28n1546_042:0317a03": "量。後生第三禪地無量疾。乃至第二禪地無",
    "T28n1546_042:0317a04": "量。後生初禪地無量疾耶。答曰。第二禪地無",
    "T28n1546_042:0317a05": "量。後生初禪地無量疾。乃至第四禪地無量。",
    "T28n1546_042:0317a06": "後生第三禪地無量疾。非初禪地無量後生",
    "T28n1546_042:0317a07": "第二禪地無量。疾乃至非第三禪地無量。後",
    "T28n1546_042:0317a08": "生第四禪地無量疾。如人先學梵書。後學佉",
    "T28n1546_042:0317a09": "樓書疾。非先學佉樓書後學梵書疾。問曰。初",
    "T28n1546_042:0317a10": "禪地無量。次第能生第二禪地無量不耶。乃",
    "T28n1546_042:0317a11": "至第三禪地無量。次第能生第四禪地無量",
    "T28n1546_042:0317a12": "不耶。答曰。或有說者。能初禪地無量。次第生",
    "T28n1546_042:0317a13": "第二禪地無量。乃至第三禪地無量。次第生",
    "T28n1546_042:0317a14": "第四禪地無量。復有說者不能。所以者何。無",
    "T28n1546_042:0317a15": "量必須方便。方便必須自地相似。方便起慈",
    "T28n1546_042:0317a16": "乃至起捨。",
    "T28n1546_042:0317a17": "觀有三種。一別相觀。二總相觀。三虛相觀。別",
    "T28n1546_042:0317a18": "相觀者。如觀地是堅相。觀水是濕相。觀火是",
    "T28n1546_042:0317a19": "熱相。觀風是動相。總相觀者如十六聖行俱觀。",
    "T28n1546_042:0317a20": "虛相觀者。如不淨安那般那無量念解脫勝",
    "T28n1546_042:0317a21": "處一切入俱觀無量。於三種觀中。是虛相觀。",
    "T28n1546_042:0317a22": "問曰。行者觀眾生樂時。為以何處樂令眾生",
    "T28n1546_042:0317a23": "樂耶。答曰。或有說者。以第三禪樂。所以者",
    "T28n1546_042:0317a24": "何。第三禪樂。是一切生死中最勝樂故。若作",
    "T28n1546_042:0317a25": "是說。不起第三禪者。則不能起無量。復有說",
    "T28n1546_042:0317a26": "者。過去世。曾得第三禪樂。以第三禪地念",
    "T28n1546_042:0317a27": "前世智。觀彼樂已以彼樂令眾生樂。若作是",
    "T28n1546_042:0317a28": "說。若不得第三禪地念前世智。則不能起無",
    "T28n1546_042:0317a29": "量。復有說者。以近所更樂。如飲食樂乘樂。衣",
    "T28n1546_042:0317b01": "裳樂臥具樂。以如是等樂相。令眾生樂。尊者",
    "T28n1546_042:0317b02": "和須蜜說曰。行者以何等樂。令眾生樂。答",
    "T28n1546_042:0317b03": "曰。眾生有樂者。以如是相。令眾生樂。若作是",
    "T28n1546_042:0317b04": "說。慈則不能緣一切眾生。所以者何。一切眾",
    "T28n1546_042:0317b05": "生。不必有樂。復次眾生有樂根。以如是相。",
    "T28n1546_042:0317b06": "令眾生樂。若作是說慈則不能緣一切眾生。",
    "T28n1546_042:0317b07": "所以者何。一切眾生。不能於一切時起樂根",
    "T28n1546_042:0317b08": "現在前故。復次眾生有飲食樂乘樂衣裳樂",
    "T28n1546_042:0317b09": "臥具樂。以如是樂相。令眾生樂。若作是說。慈",
    "T28n1546_042:0317b10": "則不能緣一切眾生。所以者何。一切眾生。不",
    "T28n1546_042:0317b11": "必盡得如是樂故。尊者佛陀提婆說曰。以所",
    "T28n1546_042:0317b12": "知見樂。取如是相。以憐愍心。令眾生樂。如本",
    "T28n1546_042:0317b13": "方便時。若依村住。若依城住。以日前分。若入",
    "T28n1546_042:0317b14": "城村乞食見純受樂。眾生或乘象馬車輿而",
    "T28n1546_042:0317b15": "行。或著耳璫珠環。或以種種纓絡嚴身。猶",
    "T28n1546_042:0317b16": "如天子。或見純受苦者。如無衣裳飲食。頭髮",
    "T28n1546_042:0317b17": "蓬亂手足坼裂。執破瓦器。從他家乞。取如",
    "T28n1546_042:0317b18": "是樂苦眾生相。速還住處洗足。於所坐處。結",
    "T28n1546_042:0317b19": "加趺坐。令身心柔軟。身無障礙。心無障礙。",
    "T28n1546_042:0317b20": "觀先所取相眾生樂者。常令得樂眾生苦者。",
    "T28n1546_042:0317b21": "令得先所見樂。問曰。所觀眾生。不盡得樂。",
    "T28n1546_042:0317b22": "云何此觀非顛倒耶。答曰以其善故。非是顛",
    "T28n1546_042:0317b23": "倒。從饒益心起故。從善心起故。從憐愍心起",
    "T28n1546_042:0317b24": "故。從正觀心起故。與善根相應故。與慚愧相",
    "T28n1546_042:0317b25": "應故。非是顛倒。顛倒有二種。一體顛倒。二緣",
    "T28n1546_042:0317b26": "顛倒。彼觀雖是緣顛倒。非體顛倒。尊者和須",
    "T28n1546_042:0317b27": "蜜說曰。不以住慈故。令眾生樂。但以此法",
    "T28n1546_042:0317b28": "作方便。能制恚斷結。尊者佛陀提婆說曰。此",
    "T28n1546_042:0317b29": "觀當言不顛倒。所以者何。與恚相妨故。",
    "T28n1546_042:0317c01": "佛經說若以無怨無恚無害慈心。善修此心。",
    "T28n1546_042:0317c02": "令廣大無量。如是觀滿一方。二方三方四方",
    "T28n1546_042:0317c03": "上方下方亦復如是。皆以慈心。觀一切處一",
    "T28n1546_042:0317c04": "切眾生問曰。此慈緣於眾生。何以說滿於一",
    "T28n1546_042:0317c05": "方耶。答曰。此經文應如是說。若以無怨無恚",
    "T28n1546_042:0317c06": "無害慈心。善修此心。令廣大無量。如是觀滿",
    "T28n1546_042:0317c07": "東方眾生。南方西方北方眾生。乃至廣說。而",
    "T28n1546_042:0317c08": "不說者。有何意耶。答曰。此中眾生。以方名",
    "T28n1546_042:0317c09": "說。如以器示器中物。皆以慈心。觀一切處一",
    "T28n1546_042:0317c10": "切眾生者。問曰。此無量觀。為以方段。為以眾",
    "T28n1546_042:0317c11": "生。若以方段者。此說云何通。如說。皆以慈",
    "T28n1546_042:0317c12": "心。觀一切處一切眾生。若以眾生者。云何非",
    "T28n1546_042:0317c13": "得眾生海邊耶。答曰。或有說者。以方段故。",
    "T28n1546_042:0317c14": "問曰。若然者此所說云何通。如說。皆以慈",
    "T28n1546_042:0317c15": "心。觀一切處一切眾生。答曰。有二種一切。有",
    "T28n1546_042:0317c16": "一切一切。有少分一切。此中說少分一切。復",
    "T28n1546_042:0317c17": "有說者。以眾生故。問曰。若然者。云何非不得",
    "T28n1546_042:0317c18": "眾生海邊耶。答曰。若以此事。得眾生海邊者。",
    "T28n1546_042:0317c19": "復有何過。但眾生海邊可得。以總故非別相。",
    "T28n1546_042:0317c20": "如一切眾生。皆是四生。四生之外更無眾生。",
    "T28n1546_042:0317c21": "復有說者。佛無量盡眾生邊。聲聞辟支佛無",
    "T28n1546_042:0317c22": "量。以方段。復有說者。佛辟支佛無量。盡眾生",
    "T28n1546_042:0317c23": "邊。聲聞無量。以方段。評曰。應作是說。此事",
    "T28n1546_042:0317c24": "不定。所以者何。此是虛相觀。或有盡眾生邊",
    "T28n1546_042:0317c25": "際者。或有以方段者。問曰。為觀一眾生樂。為",
    "T28n1546_042:0317c26": "觀多眾生樂。答曰。初起時觀多眾生。所以者",
    "T28n1546_042:0317c27": "何。無量是緣聚緣眾生法。若後成滿時。亦緣",
    "T28n1546_042:0317c28": "一眾生。亦緣多眾生。",
    "T28n1546_042:0317c29": "佛經說諸比丘。我於七歲中。修習慈心故。七",
    "T28n1546_042:0318a01": "經劫成壞。不來生此間。世界壞時。我生光",
    "T28n1546_042:0318a02": "音天。世界成時。我生空梵世中。我曾為大梵",
    "T28n1546_042:0318a03": "天王。諸梵中尊無勝我者。於千世界而得自",
    "T28n1546_042:0318a04": "在。三十六反為帝釋。亦於無量世。作轉輪聖",
    "T28n1546_042:0318a05": "王。主四種兵。常以正法。降伏眾生。成就七",
    "T28n1546_042:0318a06": "寶。乃至廣說。七歲中者。謂七雨時。古世好",
    "T28n1546_042:0318a07": "時。菩薩為中國王。彼國多熱。去城不遠有",
    "T28n1546_042:0318a08": "林。其地高涼。生華果草木及諸流水。皆悉具",
    "T28n1546_042:0318a09": "足。夏熱之時。城中村落人民皆捨居處。趣彼",
    "T28n1546_042:0318a10": "林中。各修所業。菩薩亦爾。更以餘人。鎮守於",
    "T28n1546_042:0318a11": "城。自詣林中。於高顯閑靜處。離欲界欲。起",
    "T28n1546_042:0318a12": "四無量。於夏雨四月中。遊四無量心。夏熱已",
    "T28n1546_042:0318a13": "過。天時轉涼。是時人民。捨彼樹林。還詣居",
    "T28n1546_042:0318a14": "處。各修所業。爾時菩薩。亦捨樹林。還詣宮",
    "T28n1546_042:0318a15": "城。以憐愍故。設大法祀。修布施福業。施沙門",
    "T28n1546_042:0318a16": "婆羅門諸貧窮作業者及行道人。有來求者。",
    "T28n1546_042:0318a17": "施其飲食。衣服塗香房舍臥具象馬車乘及",
    "T28n1546_042:0318a18": "施燈明。如是六反往彼林中。或有說者。第",
    "T28n1546_042:0318a19": "七反菩薩命行盡。命終生光音天。或有說者。",
    "T28n1546_042:0318a20": "遭世界壞。命終生光音天。是故於七雨中。名",
    "T28n1546_042:0318a21": "為七歲。問曰。若生梵世光音天中可爾。所以",
    "T28n1546_042:0318a22": "者何。是彼果是色界繫故。言作帝釋轉輪王",
    "T28n1546_042:0318a23": "者。云何可爾。無量亦於欲界中受報耶。答曰。",
    "T28n1546_042:0318a24": "菩薩起三地無量。謂欲界地。初禪地。二禪",
    "T28n1546_042:0318a25": "地。受欲界地無量報。作轉輪聖王帝釋。受初",
    "T28n1546_042:0318a26": "禪地無量報。作大梵王。受第二禪地無量報。",
    "T28n1546_042:0318a27": "生光音天。復次欲界有無量出定入定心。受",
    "T28n1546_042:0318a28": "出入定心報故。作轉輪聖王帝釋。受無量報",
    "T28n1546_042:0318a29": "故。生梵世光音天中。復次欲界有無量方便。",
    "T28n1546_042:0318b01": "受方便報故。作轉輪聖王帝釋。受無量報故。",
    "T28n1546_042:0318b02": "生梵世光音天中。復次欲界是一切善根種",
    "T28n1546_042:0318b03": "子界。一切善根。乃至滅定。皆有相似法。受無",
    "T28n1546_042:0318b04": "量善根相似報故。作轉輪聖王帝釋。受無量",
    "T28n1546_042:0318b05": "報故。生梵世光音天中。復次受法祠祀報",
    "T28n1546_042:0318b06": "故。作轉輪聖王。受持戒報故。作帝釋。受彼林",
    "T28n1546_042:0318b07": "中修無量報故。生梵世光音天中。復次此經",
    "T28n1546_042:0318b08": "說三種福業。謂布施持戒修定福業。如彼經",
    "T28n1546_042:0318b09": "說。諸比丘我以三業報故。令我有大威勢。三",
    "T28n1546_042:0318b10": "業者。謂施定戒。施者是布施福業。定者是修",
    "T28n1546_042:0318b11": "定福業。戒者是修戒福業。以布施福業報故。",
    "T28n1546_042:0318b12": "作轉輪聖王。以持戒福業報故。作帝釋。以修",
    "T28n1546_042:0318b13": "定福業報故。生梵世光音天中。佛經說有三",
    "T28n1546_042:0318b14": "種福業。謂布施福業。持戒福業。修定福業。云",
    "T28n1546_042:0318b15": "何布施福業。若以物施沙門婆羅門。乃至燈",
    "T28n1546_042:0318b16": "明。是名布施福業。云何持戒福業。不殺於",
    "T28n1546_042:0318b17": "殺。更不欲殺。不盜不婬不妄語不飲酒亦如",
    "T28n1546_042:0318b18": "是。是名持戒福業。云何修定福業。常以無怨",
    "T28n1546_042:0318b19": "無恚無害慈心。廣說如上。悲喜捨心說亦如",
    "T28n1546_042:0318b20": "是。是名修定福業。問曰。何故色無色界善根。",
    "T28n1546_042:0318b21": "唯說無量。是修定福業。非餘色無色界善根",
    "T28n1546_042:0318b22": "耶。答曰。世人以饒益為福想。一切色無色界",
    "T28n1546_042:0318b23": "善根。欲饒益他。無有如無量者。復次世人以",
    "T28n1546_042:0318b24": "福果為福想。無量能生廣福果故。如偈說。",
    "T28n1546_042:0318b25": "　福火不能燒　　風不能吹壞",
    "T28n1546_042:0318b26": "　能浮大地水　　亦復不能漂",
    "T28n1546_042:0318b27": "　國王若盜賊　　雖作諸方便",
    "T28n1546_042:0318b28": "　終不能劫奪　　男子女人福",
    "T28n1546_042:0318b29": "　福藏最堅牢　　終無有亡失",
    "T28n1546_042:0318c01": "問曰。如非福火。亦不能燒。何故但說福耶。答",
    "T28n1546_042:0318c02": "曰。非福雖不燒。燒非福果無量果。不已為火",
    "T28n1546_042:0318c03": "燒。不當為火燒。不今為火燒。◎",
    "T28n1546_042:0318c04": "◎佛經說諸比丘。蘇尼哆弟子。於一切時",
    "T28n1546_042:0318c05": "滿足學者。身壞命終。生梵世中。或於一切",
    "T28n1546_042:0318c06": "時不滿足學者。身壞命終。生他化自在天。",
    "T28n1546_042:0318c07": "或生化樂天。或生兜率天。或生夜摩天。或",
    "T28n1546_042:0318c08": "生三十三天。或生四天王。或生剎利大姓婆",
    "T28n1546_042:0318c09": "羅門大姓居士大家。或生如是等家饒財多",
    "T28n1546_042:0318c10": "寶倉庫盈溢之處。問曰。若然者蘇尼哆。則",
    "T28n1546_042:0318c11": "勝佛世尊。所以者何。蘇尼哆弟子。於一切",
    "T28n1546_042:0318c12": "時滿足學者。身壞命終。生梵世中。於一切",
    "T28n1546_042:0318c13": "時不滿足學者。身壞命終。生他化自在天。",
    "T28n1546_042:0318c14": "廣說如上。世尊弟子。於一切時滿足學者。",
    "T28n1546_042:0318c15": "得生天中。或得涅槃。於一切時不滿足學者。",
    "T28n1546_042:0318c16": "身壞命終。生惡道中。答曰。於此事中。不應",
    "T28n1546_042:0318c17": "說佛不如。所以者何。如世尊最小弟子須陀",
    "T28n1546_042:0318c18": "洹。則勝蘇尼哆身。此乃是佛行菩薩道。名",
    "T28n1546_042:0318c19": "蘇尼哆時事。問曰。世尊行菩薩道時。勝成",
    "T28n1546_042:0318c20": "佛時耶。答曰。應知彼經所以。為以何事。作",
    "T28n1546_042:0318c21": "如是說。蘇尼哆為諸弟子。說梵住法。得生梵",
    "T28n1546_042:0318c22": "天。言一切時滿足學。蘇尼哆弟子。為梵住法。",
    "T28n1546_042:0318c23": "勤行精進。能生起者。身壞命終。生梵世中。為",
    "T28n1546_042:0318c24": "梵住法。勤行精進。不能起者。或生他化自",
    "T28n1546_042:0318c25": "在天。乃至或生人中。然古世時人好。不因無",
    "T28n1546_042:0318c26": "量方便。亦得生天。何況為無量故。勤行精",
    "T28n1546_042:0318c27": "進。最勝善根。不生天人中耶。世尊為諸弟子。",
    "T28n1546_042:0318c28": "說逮解脫戒。令得涅槃。言應學是法。世尊弟",
    "T28n1546_042:0318c29": "子。於此學中。不破不穿。不越制度者。得生天",
    "T28n1546_042:0319a01": "上及到涅槃。世尊弟子。於此學中。破穿越制",
    "T28n1546_042:0319a02": "度者。身壞命終。生惡趣中。以是事故。此經",
    "T28n1546_042:0319a03": "說。無量是滿足學。爾時蘇尼哆。心生是念。我",
    "T28n1546_042:0319a04": "不應與諸弟子共生一處。我應修上慈生光",
    "T28n1546_042:0319a05": "音天中。時蘇尼哆。便修第二禪地上慈。身壞",
    "T28n1546_042:0319a06": "命終。生光音天中。問曰。如蘇尼哆。是近佛菩",
    "T28n1546_042:0319a07": "薩。不應有法慳。何以為諸弟子。說生梵世法。",
    "T28n1546_042:0319a08": "自生光音天。答曰。彼觀弟子諸根。有齊量",
    "T28n1546_042:0319a09": "故。復次彼諸婆羅門。長夜期心梵天。隨順轉",
    "T28n1546_042:0319a10": "近。欲生梵天。是故為說生梵天法。復次世無",
    "T28n1546_042:0319a11": "佛時。無有能起第二第三第四禪地無量者。",
    "T28n1546_042:0319a12": "唯除近佛菩薩。問曰。如上地無量。明淨勝",
    "T28n1546_042:0319a13": "好。何故說第二禪地慈。名為上慈耶。答曰。",
    "T28n1546_042:0319a14": "第二禪地慈。於初禪地慈為上故。復次於聲",
    "T28n1546_042:0319a15": "聞人邊慈勝故為上。復次此慈於舊勝。故為",
    "T28n1546_042:0319a16": "上。復次世無佛時。無有能起第三第四禪地",
    "T28n1546_042:0319a17": "無量者。以佛力故。佛諸弟子。即依彼地。起",
    "T28n1546_042:0319a18": "彼地慈。是故尊者瞿沙。作如是說。彼二地",
    "T28n1546_042:0319a19": "慈。非凡夫人。以佛力故。佛諸弟子。能起彼",
    "T28n1546_042:0319a20": "慈。",
    "T28n1546_042:0319a21": "問曰。何故名梵住。答曰。以梵世在初具有故。",
    "T28n1546_042:0319a22": "未至禪雖在初不具有。第二禪雖具有不在",
    "T28n1546_042:0319a23": "初。初禪在初亦具有。復次對非梵故名梵住。",
    "T28n1546_042:0319a24": "非梵者。謂欲界煩惱。彼是近對治故。復次對",
    "T28n1546_042:0319a25": "非梵行故名梵住。非梵行者。謂欲界婬欲。誰",
    "T28n1546_042:0319a26": "是彼近對治。謂四梵住法。復次梵行者。身中",
    "T28n1546_042:0319a27": "可得故名梵住。復次世尊是梵。彼梵顯現解",
    "T28n1546_042:0319a28": "說故名梵住。復次以梵音梵語解說故名梵",
    "T28n1546_042:0319a29": "住。復次諸梵修此法。得生梵世故名梵住。問",
    "T28n1546_042:0319b01": "曰。梵住無量。有何差別。答曰。或有說者。無",
    "T28n1546_042:0319b02": "有差別。所以者何。四梵住即是四無量。四無",
    "T28n1546_042:0319b03": "量即是四梵住。復有說者。名即差別。是名梵",
    "T28n1546_042:0319b04": "住。是名無量。復次對非梵故名梵住。對戲論",
    "T28n1546_042:0319b05": "故名無量。復次梵行者身中可得名梵住。無",
    "T28n1546_042:0319b06": "戲論者身中可得名無量。復次對治非梵行",
    "T28n1546_042:0319b07": "故是梵住。對治放逸故是無量。復次在梵世",
    "T28n1546_042:0319b08": "者是梵住。在上地者是無量。復次在未至。依",
    "T28n1546_042:0319b09": "梵世者是梵住。在上地者是無量。復次在未",
    "T28n1546_042:0319b10": "至梵世者是梵住。亦名無量。在上地者是無",
    "T28n1546_042:0319b11": "量。復次曾所得者是梵住。未曾得者是無量。",
    "T28n1546_042:0319b12": "復次內道中所行者是梵住。亦名無量。外道",
    "T28n1546_042:0319b13": "中所行者是無量。復次共者是梵住。不共者",
    "T28n1546_042:0319b14": "是無量。是故尊者瞿沙作是說。梵住是共法。",
    "T28n1546_042:0319b15": "凡夫聖人共故。無量是不放逸不共法。凡夫",
    "T28n1546_042:0319b16": "聖人不共故。梵住無量。是謂差別。",
    "T28n1546_042:0319b17": "佛經說四種人得梵福。云何為四。若人於未曾",
    "T28n1546_042:0319b18": "起塔坊處。能於此處。以如來舍利起塔。是名",
    "T28n1546_042:0319b19": "初梵福。復次若人於未曾起聖眾精舍坊處。",
    "T28n1546_042:0319b20": "能於是處。起聖眾精舍。是名第二梵福。復次",
    "T28n1546_042:0319b21": "若如來弟子眾破還令和合。是名第三梵福。",
    "T28n1546_042:0319b22": "復次若人能修四梵住法。是名第四梵福。譬",
    "T28n1546_042:0319b23": "喻者。作如是說。此經非如來所說。此四亦非",
    "T28n1546_042:0319b24": "梵福。所以者何。此四果報不等故。若人起大",
    "T28n1546_042:0319b25": "塔。如來生處。得道處。轉法輪處。般涅槃處。",
    "T28n1546_042:0319b26": "若人聚小石積為塔。此二福德等無異耶。若",
    "T28n1546_042:0319b27": "人起大精舍。如祇桓林竹林多摩沙林精舍。",
    "T28n1546_042:0319b28": "若人起一重房。其福等無異耶。若和合如提",
    "T28n1546_042:0319b29": "婆達所破僧。若和合俱舍彌鬪諍僧。其福等",
    "T28n1546_042:0319c01": "無異耶。四梵住是如來經所說。亦是梵福。阿",
    "T28n1546_042:0319c02": "毘曇者。作如是說。此經是如來所說。亦是梵",
    "T28n1546_042:0319c03": "福。問曰。此果報何故不等。答曰。以所為等",
    "T28n1546_042:0319c04": "故。若人於未曾起塔坊處。為如來大梵故起",
    "T28n1546_042:0319c05": "大塔。若人於未曾起塔坊處。為如來大梵故",
    "T28n1546_042:0319c06": "起小塔。以所為同故。其福無異。若無聖眾",
    "T28n1546_042:0319c07": "精舍處起聖眾精舍。若如來弟子眾破。還令",
    "T28n1546_042:0319c08": "和合。此俱為梵行故。是梵福等無有異。是",
    "T28n1546_042:0319c09": "三所為同故。其福等無異。復次以相似故。",
    "T28n1546_042:0319c10": "若人修四無量。欲饒益無量眾生。若於未曾",
    "T28n1546_042:0319c11": "起塔坊處。以如來舍利起塔。亦欲饒益無量",
    "T28n1546_042:0319c12": "眾生。所以者何。百千萬億眾生。以是如來塔",
    "T28n1546_042:0319c13": "故。以香華伎樂末香塗香及幢幡蓋種種供",
    "T28n1546_042:0319c14": "具。而供養之。因是事故。生善身口意業種豪",
    "T28n1546_042:0319c15": "族家因緣。有大威德。饒財多寶。形容端正。",
    "T28n1546_042:0319c16": "人所樂見。或種轉輪王因緣。或種帝釋因緣。",
    "T28n1546_042:0319c17": "或種魔王因緣。或種聲聞因緣。或種辟支佛",
    "T28n1546_042:0319c18": "因緣。或種佛因緣。若修無量欲饒益無量眾",
    "T28n1546_042:0319c19": "生。若於未曾起聖眾精舍坊處。起聖眾精舍。",
    "T28n1546_042:0319c20": "亦為饒益無量眾生。所以者何。百千眾生。以",
    "T28n1546_042:0319c21": "是如來弟子眾故。以種種飲食。作一日七日",
    "T28n1546_042:0319c22": "半月一月。作般遮于瑟及與常會。亦以床座",
    "T28n1546_042:0319c23": "隨病藥資生所須。而給與之。令諸比丘讀誦",
    "T28n1546_042:0319c24": "修多羅毘尼阿毘曇。思惟其義。生不淨安般",
    "T28n1546_042:0319c25": "念處暖頂忍世第一法。入正決定得果。離欲",
    "T28n1546_042:0319c26": "盡漏。因是事故。種豪族因緣。有大威德。饒財",
    "T28n1546_042:0319c27": "多寶。形容端正。人所樂見。或種轉輪王因",
    "T28n1546_042:0319c28": "緣。或種帝釋因緣。或種魔王因緣。或種聲聞",
    "T28n1546_042:0319c29": "因緣。或種辟支佛因緣。或種佛因緣。如修無",
    "T28n1546_042:0320a01": "量。饒益無量眾生。如來弟子眾破。還令和",
    "T28n1546_042:0320a02": "合。亦欲饒益無量眾生所以者何。若如來弟",
    "T28n1546_042:0320a03": "子眾破。應入正決定者。不入正決定。不得",
    "T28n1546_042:0320a04": "果。不離欲。不盡漏。不轉教。不受不讀誦。是",
    "T28n1546_042:0320a05": "時不能思惟修多羅毘尼阿毘曇。不能種聲",
    "T28n1546_042:0320a06": "聞辟支佛佛道因緣。令三千大千世界法輪",
    "T28n1546_042:0320a07": "停止。乃至首陀會天。而有異心。若僧破還令",
    "T28n1546_042:0320a08": "和合。應入正決定者得入。乃至首陀會天。無",
    "T28n1546_042:0320a09": "有異心。以如是相似事故。俱是梵福。復次",
    "T28n1546_042:0320a10": "若於未曾起塔坊處。以如來舍利起塔。有四",
    "T28n1546_042:0320a11": "事故名梵福。一捨多財生大信心。二令多眾",
    "T28n1546_042:0320a12": "生得種善根。三都令成竟。四安置如來舍利。",
    "T28n1546_042:0320a13": "若無如來弟子聖眾精舍坊處。始立精舍。亦",
    "T28n1546_042:0320a14": "以四事故名梵福。一捨多財生大信心。二令",
    "T28n1546_042:0320a15": "多眾生得種善根。三都令成竟。四無所依者。",
    "T28n1546_042:0320a16": "為作所依。無居處者。為作居處。若如來弟子",
    "T28n1546_042:0320a17": "眾破。還令和合。亦以四事故名梵福。一離四",
    "T28n1546_042:0320a18": "種口惡業。二行四種口善業。三破非法。四修",
    "T28n1546_042:0320a19": "恭敬法。若修四無量。亦以四事故名梵福。一",
    "T28n1546_042:0320a20": "離憎愛二斷諸蓋。三有彼果。四是彼繫故。問",
    "T28n1546_042:0320a21": "曰。幾許名梵福。答曰。或有說者。若福業報。",
    "T28n1546_042:0320a22": "能得轉輪聖王身。梵福量亦如是。復有說者。",
    "T28n1546_042:0320a23": "若福業報。能得帝釋身。梵福量亦如是。復有",
    "T28n1546_042:0320a24": "說者。若福業報。能得自在天王身。梵福量亦",
    "T28n1546_042:0320a25": "如是。復有說者。若福業報。能得梵王身。梵福",
    "T28n1546_042:0320a26": "量亦如是。復有說者。以一切眾生福業威勢",
    "T28n1546_042:0320a27": "故。令世界還成。梵福量亦如是。復有說者。除",
    "T28n1546_042:0320a28": "近佛菩薩。餘一切眾生。所有富貴福業。梵福",
    "T28n1546_042:0320a29": "量亦如是。復有說者。如梵天王請佛所得福",
    "T28n1546_042:0320b01": "業。梵福量亦如是。評曰。梵福量無量無邊。如",
    "T28n1546_042:0320b02": "上所說。皆是讚歎梵福之言。問曰。梵天王請",
    "T28n1546_042:0320b03": "佛。何時得梵福。答曰。或有說者。發心欲往請",
    "T28n1546_042:0320b04": "佛時不應作是說。所以者何。云何未作業而",
    "T28n1546_042:0320b05": "得福耶。復有說者。請佛時得梵福。亦不應作",
    "T28n1546_042:0320b06": "是說。所以者何。梵天請佛時。是欲界不隱",
    "T28n1546_042:0320b07": "沒無記心。不隱沒無記心不能生報。評曰。應",
    "T28n1546_042:0320b08": "作是說。梵天王請佛已。還自本宮。佛以梵天",
    "T28n1546_042:0320b09": "王請故。而轉法輪。五比丘及八萬諸天。皆得",
    "T28n1546_042:0320b10": "見諦。是聲上聞梵天。梵天王聞是聲已。心生",
    "T28n1546_042:0320b11": "信敬。我請佛故。佛轉法輪。令他得如是利益。",
    "T28n1546_042:0320b12": "是時得梵福。◎",
    "T28n1546_042:0320b13": "阿毘曇毘婆沙論卷第四十二"
}