{
    "T29n1562_006:0360b11": "阿毘達磨順正理論卷第六",
    "T29n1562_006:0360b13": "尊者眾賢造",
    "T29n1562_006:0360b14": "三藏法師玄奘奉　詔譯",
    "T29n1562_006:0360b15": "辯本事品第一之六",
    "T29n1562_006:0360b16": "如是已說得成就等。十八界中。幾內幾外。頌",
    "T29n1562_006:0360b17": "曰。",
    "T29n1562_006:0360b18": "　內十二眼等　　色等六為外",
    "T29n1562_006:0360b19": "論曰。六根六識十二名內。外謂所餘色等六",
    "T29n1562_006:0360b20": "境。我依名內。外謂此餘。我體既無。內外何",
    "T29n1562_006:0360b21": "有。非無淨戒有淨戒依。經主此中作如是釋。",
    "T29n1562_006:0360b22": "我執依止故假說心為我。故契經說。",
    "T29n1562_006:0360b23": "　由善調伏我　　智者得生天",
    "T29n1562_006:0360b24": "世尊餘處說調伏心。如契經言。",
    "T29n1562_006:0360b25": "　應善調伏心　　心調能引樂",
    "T29n1562_006:0360b26": "故但於心假說為我。眼等為此所依親近。故",
    "T29n1562_006:0360b27": "說名內。色等為此所緣疎遠。故名為外。若爾",
    "T29n1562_006:0360b28": "六識應不名內。未至意位。非心依故。至意位",
    "T29n1562_006:0360b29": "時不失六識界。未至意位亦非越意相。若異",
    "T29n1562_006:0360c01": "此者。意界唯應在過去世六識唯在現在未",
    "T29n1562_006:0360c02": "來。便違自宗許十八界皆通三世。又若未來",
    "T29n1562_006:0360c03": "現在六識。無意界相。設至過去意界位中。亦",
    "T29n1562_006:0360c04": "應不立。相於三世無改易故。此釋不然。今且",
    "T29n1562_006:0360c05": "應說。何緣一生一住一滅及一果等心心所",
    "T29n1562_006:0360c06": "中。說心名內。心所為外。豈不心所依假我心。",
    "T29n1562_006:0360c07": "是能依性。對彼所依。極親近故。轉應名內。又",
    "T29n1562_006:0360c08": "非眼等與眼識等常為所依。未曾有心。不與",
    "T29n1562_006:0360c09": "心所為所依性。故唯心所。應名為內。或復此",
    "T29n1562_006:0360c10": "中有何殊理。與假我心為所依者。立之為內。",
    "T29n1562_006:0360c11": "不立能依。故彼所言。無深理趣。又心少分。是",
    "T29n1562_006:0360c12": "我執依。一切心依。皆名為內。由此不應作如",
    "T29n1562_006:0360c13": "是釋。我執依止。故假說心為我。又少分心。貪",
    "T29n1562_006:0360c14": "等依故。應一切心皆成染污。或少分心。尋伺",
    "T29n1562_006:0360c15": "依故。一切應成有尋有伺。此既不爾。彼云何",
    "T29n1562_006:0360c16": "然。差別因緣不可得故。又彼何能遮心所等",
    "T29n1562_006:0360c17": "我執依性。以有身見緣五取蘊為境界故。是",
    "T29n1562_006:0360c18": "故彼釋理定不然。若爾何緣說心為我。恒於",
    "T29n1562_006:0360c19": "自境自在行故。我謂於自境常自在行。心曾",
    "T29n1562_006:0360c20": "無有時不行自境。故一切心。皆名為我。非諸",
    "T29n1562_006:0360c21": "心所亦得我名。意為上首故。經說獨行故。彼",
    "T29n1562_006:0360c22": "要依心能行境故。如諸心所。雖亦調伏。而但",
    "T29n1562_006:0360c23": "就勝說調伏心。說我亦然。唯心非所。若法與",
    "T29n1562_006:0360c24": "此似我之心。為不共益。彼名為內。與此相違",
    "T29n1562_006:0360c25": "餘法名外。故諸心所無成內失。又諸心所。雖",
    "T29n1562_006:0360c26": "復與心一生住等。而心望心。獨名為內。非心",
    "T29n1562_006:0360c27": "所者。同異類心。展轉相望。為所依性。皆不捨",
    "T29n1562_006:0360c28": "故。諸心所法。異類望心。必定捨離能依性故。",
    "T29n1562_006:0360c29": "謂若善心。望善染污及無記心。為所依性。皆",
    "T29n1562_006:0361a01": "不捨離。染污無記心亦如是。若善心所望彼",
    "T29n1562_006:0361a02": "染污及無記心。捨能依性。染污無記望餘亦",
    "T29n1562_006:0361a03": "爾。故心望心為所依性。無相簡隔。得名為",
    "T29n1562_006:0361a04": "內。心所望心。為能依性。有相簡隔。不得內",
    "T29n1562_006:0361a05": "名。又諸心所。望同類心。為能依性。或多或",
    "T29n1562_006:0361a06": "少。心為所依。則不如是由此內名在心非所。",
    "T29n1562_006:0361a07": "若爾大法應受內名。不爾心所朋類壞故。如",
    "T29n1562_006:0361a08": "異生中不墮法者。復有餘師。依訓詞理以釋",
    "T29n1562_006:0361a09": "內名。謂我於彼有增上用。故名為內。我謂自",
    "T29n1562_006:0361a10": "體。於所餘法。有增上用。如彼大德鳩摩邏多",
    "T29n1562_006:0361a11": "說如是頌。",
    "T29n1562_006:0361a12": "　若爪指舌端　　無別增上用",
    "T29n1562_006:0361a13": "　動觸嘗肴膳　　作用應無差",
    "T29n1562_006:0361a14": "色香味觸。諸色聚中。或唯身根。有增上用。如",
    "T29n1562_006:0361a15": "是廣說。乃至眼根。心亦於餘有增上用。是故",
    "T29n1562_006:0361a16": "十二。皆得內名。若爾受等自體差別。亦見於",
    "T29n1562_006:0361a17": "餘有增上用。是則諸法皆應名內。上座所宗。",
    "T29n1562_006:0361a18": "既一切法皆法處攝。彼宗云何建立內外。彼",
    "T29n1562_006:0361a19": "說如餘。云何如餘。謂為六識作所依者。建立",
    "T29n1562_006:0361a20": "為內。不為六識作所依者。建立為外。夫所依",
    "T29n1562_006:0361a21": "者。唯有情數親近不共色等不定。如彼色等。",
    "T29n1562_006:0361a22": "雖復亦有是有情數親近不共與眼等同。非",
    "T29n1562_006:0361a23": "所依故。而立為外。不立為內。如是眼等雖法",
    "T29n1562_006:0361a24": "處攝。與受等同是所依故。而立為內。不立為",
    "T29n1562_006:0361a25": "外。所餘法處。唯名為外。又雖眼等皆通二分。",
    "T29n1562_006:0361a26": "而內外性。互不相違。是故不應執此為難。謂",
    "T29n1562_006:0361a27": "作眼等識所依時。立為內性。若作意識所緣",
    "T29n1562_006:0361a28": "境時。立為外性。彼謂如意根是內處攝。為意",
    "T29n1562_006:0361a29": "識所緣。復外處攝。如是所說品類言詞。皆率",
    "T29n1562_006:0361b01": "己情。不能遮過。有似比度。無真教理。所以者",
    "T29n1562_006:0361b02": "何。違契經故。如契經說。苾芻當知。法謂外",
    "T29n1562_006:0361b03": "處。是十一處所不攝法。無見無對。且於此經。",
    "T29n1562_006:0361b04": "非一切法皆法處攝。由此經中遮十一處攝",
    "T29n1562_006:0361b05": "法處故。亦非唯彼所執別法名為法處。由此",
    "T29n1562_006:0361b06": "經中非如意處說無色故。彼宗唯執受想思",
    "T29n1562_006:0361b07": "蘊。名別法處。於中無色。若此經中。依彼別",
    "T29n1562_006:0361b08": "法。說法處者。則應如說無見無對。亦言無色。",
    "T29n1562_006:0361b09": "由是理故。於此經中。再廣遮遣異眼等處。",
    "T29n1562_006:0361b10": "謂是十一處所不攝法。及無見無對。若色唯",
    "T29n1562_006:0361b11": "有有見有對。更無餘色。直欲宣說別法處者。",
    "T29n1562_006:0361b12": "應但說言。法謂外處意處不攝亦是無色。由",
    "T29n1562_006:0361b13": "是已成此別法處十一不攝無見無對。或復",
    "T29n1562_006:0361b14": "應言無見無對意處不攝亦是無色。此中不",
    "T29n1562_006:0361b15": "說無色言故。又遮眼等攝法處故。由此別有",
    "T29n1562_006:0361b16": "法處色成。此色是何。謂無表色。業俱舍中當",
    "T29n1562_006:0361b17": "共思擇。云何令他知眼等處。雖為意境。而唯",
    "T29n1562_006:0361b18": "是內。故此經中。遮總數攝及差別性。以顯法",
    "T29n1562_006:0361b19": "處。謂佛世尊觀未來世。於我生處有稱釋子。",
    "T29n1562_006:0361b20": "執一切法皆是法處。為遮彼故。顯了說言。法",
    "T29n1562_006:0361b21": "處唯此非一切法。是故唯於辨法處相。說十",
    "T29n1562_006:0361b22": "一處所不攝言。以眼等無展轉攝義。於眼等",
    "T29n1562_006:0361b23": "處無如是說。意識能緣一切法故。勿一切法",
    "T29n1562_006:0361b24": "皆法處收。故於此中如是遮遣。又彼上座。復",
    "T29n1562_006:0361b25": "立眼等通內外性。定應不成。以曾無處說。彼",
    "T29n1562_006:0361b26": "眼等若作眼等識所依時。立為內性。若作意",
    "T29n1562_006:0361b27": "識所緣境時。立為外性。由此即破所引意根。",
    "T29n1562_006:0361b28": "以如眼等曾無說故。如何自號善釋難師。而",
    "T29n1562_006:0361b29": "絕未知立同喻法。既能如此何遠舉意。為成",
    "T29n1562_006:0361c01": "眼根通內外性。只應近舉耳為同法。為成耳",
    "T29n1562_006:0361c02": "根通內外性。亦應近舉眼為同法。彼上座言。",
    "T29n1562_006:0361c03": "所立眼等通內外性。決定應成。如世尊說。苾",
    "T29n1562_006:0361c04": "芻當知。諸所有眼或過去或未來或現在。或",
    "T29n1562_006:0361c05": "內或外。乃至廣說。意亦如是。若爾便有太過",
    "T29n1562_006:0361c06": "之失。如契經說。於內身中住循身觀。乃至廣",
    "T29n1562_006:0361c07": "說。又如經言。諸所有色。若過去若未來若現",
    "T29n1562_006:0361c08": "在。若內若外。乃至廣說。於色等中。既無內",
    "T29n1562_006:0361c09": "性。經不應說。諸所有言。受想行中。如何有",
    "T29n1562_006:0361c10": "內。又先自說。若為六識作所依者。建立為內。",
    "T29n1562_006:0361c11": "既許如是。色等受等。非識所依。應唯名外。經",
    "T29n1562_006:0361c12": "何說內。如色受等。雖說內言。而非內處。唯外",
    "T29n1562_006:0361c13": "處攝。如是眼等。雖說外言。而非法處。唯內處",
    "T29n1562_006:0361c14": "攝。若爾經言有何意趣。此經意趣。當共思求。",
    "T29n1562_006:0361c15": "汝上所言。且不應理。我今當釋。此經意趣。謂",
    "T29n1562_006:0361c16": "彼眼等為識所依。說名為內。色等所緣說名",
    "T29n1562_006:0361c17": "為外。彼此無諍。又如眼根識所依止。已正當",
    "T29n1562_006:0361c18": "生說名為內。與此相違。說名為外。乃至意根。",
    "T29n1562_006:0361c19": "內外亦爾。若色等境。與識所依。同一身轉。說",
    "T29n1562_006:0361c20": "名為內。與此相違。說名為外。如是就處就所",
    "T29n1562_006:0361c21": "依身。建立內外。不違聖教。隨順法相。是故上",
    "T29n1562_006:0361c22": "座所立眼等。通內外性。定為不成非但不成。",
    "T29n1562_006:0361c23": "相又雜亂。以執眼等作識依緣為內外性。相",
    "T29n1562_006:0361c24": "雜亂故。謂若意識緣所依意為境起時。此意",
    "T29n1562_006:0361c25": "當言置在何聚。不應在內意識所緣故。不應",
    "T29n1562_006:0361c26": "在外意識所依故。不應在內外。非經所說故。",
    "T29n1562_006:0361c27": "曾無經說。如是意根。或內或外。或通內外。",
    "T29n1562_006:0361c28": "豈不說有內外心耶。此就依身說為內外。若",
    "T29n1562_006:0361c29": "異此釋。應於受等內性不成。又應於心不具",
    "T29n1562_006:0362a01": "三觀。於唯外心住循心觀。無容有故。彼如是",
    "T29n1562_006:0362a02": "執。心為意識作所緣時。說名為外。此即名內。",
    "T29n1562_006:0362a03": "心常為識作所依故。若許眼等意識緣時。亦",
    "T29n1562_006:0362a04": "唯名內。斯有何失。非彼眼等有時不為自所",
    "T29n1562_006:0362a05": "發識作所依性。如是上座。立內外門。違害契",
    "T29n1562_006:0362a06": "經。不成相亂。唯我阿毘達磨諸大論師所立。",
    "T29n1562_006:0362a07": "順經成就。無雜亂失。已說內外。十八界中。幾",
    "T29n1562_006:0362a08": "同分幾彼同分。頌曰。",
    "T29n1562_006:0362a09": "　法同分餘二　　作不作自業",
    "T29n1562_006:0362a10": "論曰。法同分者。謂一法界唯是同分。今應先",
    "T29n1562_006:0362a11": "辨境同分相。若境與識定為所緣。且如法",
    "T29n1562_006:0362a12": "界。與彼意識為定所緣。是不共故。識於其中",
    "T29n1562_006:0362a13": "已生生法。此所緣境。說名同分。意能遍緣一",
    "T29n1562_006:0362a14": "切境故。於三世境及非世中。無一法界不於",
    "T29n1562_006:0362a15": "其中已正當生無邊意識。二念意識。即能普",
    "T29n1562_006:0362a16": "緣一切法故。由是法界。恒名同分。餘二者。謂",
    "T29n1562_006:0362a17": "餘十七界。皆有同分及彼同分。何名同分彼",
    "T29n1562_006:0362a18": "同分耶。謂作自業不作自業。若作自業名為",
    "T29n1562_006:0362a19": "同分。不作自業名彼同分。如何眼等說為同",
    "T29n1562_006:0362a20": "分彼同分耶。且同分眼。說有三種。謂於色界。",
    "T29n1562_006:0362a21": "已正當見。彼同分眼。說有四種。謂此相違及",
    "T29n1562_006:0362a22": "不生法。西方諸師說有五種彼同分眼。謂不",
    "T29n1562_006:0362a23": "生法。復開為二。有識無識相差別故。如眼耳",
    "T29n1562_006:0362a24": "鼻舌身亦然。各於自境。應說自用。意界同分。",
    "T29n1562_006:0362a25": "說有三種。謂於所緣。已正當了。彼同分意。唯",
    "T29n1562_006:0362a26": "有一種。謂不生法。色界同分。說有三種。謂眼",
    "T29n1562_006:0362a27": "所見。已正當滅。彼同分色。說有四種。謂此相",
    "T29n1562_006:0362a28": "違及不生法。廣說乃至觸界亦爾。各對自根。",
    "T29n1562_006:0362a29": "應說自用。眼等六識依生不生。立二分故。如",
    "T29n1562_006:0362b01": "意界說。眼若於一是同分。於餘一切亦同分。",
    "T29n1562_006:0362b02": "此若於一是彼同分。於餘一切亦彼同分。廣",
    "T29n1562_006:0362b03": "說乃至意界亦爾。色即不然。於見者是同分。",
    "T29n1562_006:0362b04": "於不見者是彼同分。或有諸色。在妙高等山",
    "T29n1562_006:0362b05": "中而住。於一切有情。皆是彼同分。有天眼者。",
    "T29n1562_006:0362b06": "以無用故亦不觀彼。或有諸色。唯於一有情",
    "T29n1562_006:0362b07": "名為同分。如獨於私隱已正當觀。或有諸色。",
    "T29n1562_006:0362b08": "於百千有情名為同分。如共觀月舞相撲等",
    "T29n1562_006:0362b09": "色。復有何緣說眼同分及彼同分異於色耶。",
    "T29n1562_006:0362b10": "容多有情同見一色。無用一眼二有情觀。聲",
    "T29n1562_006:0362b11": "如色說。是共境故。香味觸三。如內界說。非共",
    "T29n1562_006:0362b12": "境故。然諸世間。依假名想。有言我等同嗅此",
    "T29n1562_006:0362b13": "香同嘗此味同覺此觸。云何同分彼同分義。",
    "T29n1562_006:0362b14": "分謂交涉。同有此分故名同分。云何交涉。謂",
    "T29n1562_006:0362b15": "根境識更相交涉。即是展轉相隨順義。或復",
    "T29n1562_006:0362b16": "分者。是已作用更相交涉。故先說言。若作自",
    "T29n1562_006:0362b17": "業名為同分。或復分者。是所生觸。依根境識",
    "T29n1562_006:0362b18": "交涉生故。同有此分故名同分。即同有用同",
    "T29n1562_006:0362b19": "有觸義。與此相違名彼同分。由非同分與彼",
    "T29n1562_006:0362b20": "同分種類分同。名彼同分。云何與彼種類分",
    "T29n1562_006:0362b21": "同。謂此與彼同見等相。同處同界。互為因故。",
    "T29n1562_006:0362b22": "互相屬故。互相引故。種類分同。已說同分及",
    "T29n1562_006:0362b23": "彼同分。十八界中。幾見所斷。幾修所斷。幾",
    "T29n1562_006:0362b24": "非所斷。頌曰。",
    "T29n1562_006:0362b25": "　十五唯修斷　　後三界通三",
    "T29n1562_006:0362b26": "　不染非六生　　色定非見斷",
    "T29n1562_006:0362b27": "論曰。十五界者。謂十色界及五識界。唯修斷",
    "T29n1562_006:0362b28": "者。此十五界唯修所斷。後三界者。意界法界",
    "T29n1562_006:0362b29": "及意識界。於六三中最後說故。通三者。謂此",
    "T29n1562_006:0362c01": "後三界各通三種。此中八十八隨眠。及彼相",
    "T29n1562_006:0362c02": "應心心所法。并彼諸得若彼生等。諸俱有法。",
    "T29n1562_006:0362c03": "皆見所斷所餘有漏。皆修所斷。一切無漏。皆",
    "T29n1562_006:0362c04": "非所斷。此中有說。最初聖道。剎那生時。諸異",
    "T29n1562_006:0362c05": "生性。一切皆得永不成就。是故此性。亦見所",
    "T29n1562_006:0362c06": "斷經說。預流得不墮法。非不永斷。能招惡趣",
    "T29n1562_006:0362c07": "身語意業。得盡惡趣。名不墮法。又說。我已盡",
    "T29n1562_006:0362c08": "那落迦。乃至廣說。盡是斷義。如阿羅漢。自記",
    "T29n1562_006:0362c09": "別言。我生已盡。是故染污能招惡趣身語業",
    "T29n1562_006:0362c10": "等。亦見所斷。皆與見道極相違故。為遮此說。",
    "T29n1562_006:0362c11": "復言不染。非六生色。定非見斷。其異生性。",
    "T29n1562_006:0362c12": "是不染污。無記性攝。此若染污。欲界異生。離",
    "T29n1562_006:0362c13": "欲貪已。應非異生。此成就得。依屬生身。是故",
    "T29n1562_006:0362c14": "不應生餘界地成餘界地諸異生性。此若是",
    "T29n1562_006:0362c15": "善斷善根者。應非異生。故不染污無記性攝。",
    "T29n1562_006:0362c16": "既不染污非見所斷。若見所斷應忍所斷。若",
    "T29n1562_006:0362c17": "忍所斷。忍正起時。猶應成就則應聖者亦是",
    "T29n1562_006:0362c18": "異生。又不染法。定非見斷。緣彼煩惱。究竟斷",
    "T29n1562_006:0362c19": "時。方名斷故。又非六生。亦非見斷。六謂意",
    "T29n1562_006:0362c20": "處。異此而生。名非六生。是從眼等五根生義。",
    "T29n1562_006:0362c21": "即五識等。緣色等境。外門轉故。非見所斷。又",
    "T29n1562_006:0362c22": "諸色法。若染不染。亦非見斷。如不染法。緣彼",
    "T29n1562_006:0362c23": "煩惱。究竟斷時。方名斷故。斷義云何。略有二",
    "T29n1562_006:0362c24": "種。一離縛斷二離境斷。離縛斷者。如契經言。",
    "T29n1562_006:0362c25": "於無內眼結如實了知我無內眼結。離境斷",
    "T29n1562_006:0362c26": "者。如契經言。汝等苾芻。若能於眼斷欲貪者。",
    "T29n1562_006:0362c27": "是則名為眼得永斷。阿毘達磨諸大論師。依",
    "T29n1562_006:0362c28": "彼次第。立二種斷。一自性斷。二所緣斷。若法",
    "T29n1562_006:0362c29": "是結及一果等。對治生時。於彼得斷。名自性",
    "T29n1562_006:0363a01": "斷。由彼斷故於所緣事。便得離繫。不必於中",
    "T29n1562_006:0363a02": "得不成就。名所緣斷。此中一切。若有漏色。若",
    "T29n1562_006:0363a03": "不染污。有漏無色。及彼諸得生等法上。有見",
    "T29n1562_006:0363a04": "所斷及修所斷。諸結所繫。如是諸結。漸次斷",
    "T29n1562_006:0363a05": "時。於一一品各別體上。起離繫得時彼諸結",
    "T29n1562_006:0363a06": "及一果等。皆名已斷。彼有漏色。及不染污。有",
    "T29n1562_006:0363a07": "漏無色。并彼諸得生等法上。諸離繫得。爾時",
    "T29n1562_006:0363a08": "未起。未名為斷。由彼諸法唯隨彼地最後無",
    "T29n1562_006:0363a09": "間道所斷故。非諸見道。能隨地別次第離染。",
    "T29n1562_006:0363a10": "云何能斷彼色等法。見聖諦者。諸惡趣法。眾",
    "T29n1562_006:0363a11": "緣闕故。已得不生。緣彼煩惱未斷盡故。猶",
    "T29n1562_006:0363a12": "未名斷。若法未斷已得不生。或不成就。此與",
    "T29n1562_006:0363a13": "已斷有何差別。斷據治道。令得離繫。非謂不",
    "T29n1562_006:0363a14": "生。或不成就。且非不生。故名為斷。以不定故",
    "T29n1562_006:0363a15": "所以者何。或有已斷。而猶得生。如彼身中異",
    "T29n1562_006:0363a16": "熟果等。隨其所應。或有已斷。亦得不生如身",
    "T29n1562_006:0363a17": "見等。或有未斷。已得不生。如未離染聖者身",
    "T29n1562_006:0363a18": "中。無有愛等一切過去及未來世諸不生法。",
    "T29n1562_006:0363a19": "若諸無為。已得忍者。邪見等法。如是一切。或",
    "T29n1562_006:0363a20": "有未斷而亦得生。如所餘法。隨其所應。亦非",
    "T29n1562_006:0363a21": "不成。故名為斷。亦不定故。所以者何。或有已",
    "T29n1562_006:0363a22": "斷。而猶成就。如彼身中不染污法。隨其所應。",
    "T29n1562_006:0363a23": "諸染污法。彼若斷已。定不成就。或染污法。彼",
    "T29n1562_006:0363a24": "雖未斷。而不成就。如未離欲者得煖隨轉戒",
    "T29n1562_006:0363a25": "諸犯戒惡捨而未斷。最後無間道所斷故。非",
    "T29n1562_006:0363a26": "身語業九品漸斷。諸染污者。過亦少故。如是",
    "T29n1562_006:0363a27": "等類。或有未斷而亦成就。如所餘法。隨其所",
    "T29n1562_006:0363a28": "應。有餘師說。招惡趣等身語二業。非見所斷。",
    "T29n1562_006:0363a29": "親等起故。非見所斷。有餘於此說過難言。現",
    "T29n1562_006:0363b01": "見餘品親所起業。餘品道生。方能永斷。是故",
    "T29n1562_006:0363b02": "彼說。定不應理。此難不然。應審思故。亦見此",
    "T29n1562_006:0363b03": "品親等起業。此品道生。即能永斷。何不引此",
    "T29n1562_006:0363b04": "而證彼義。若見所斷。應彼親起。然不應以彼",
    "T29n1562_006:0363b05": "為定品。夫定品者。由非遍惑力所隔別。是故",
    "T29n1562_006:0363b06": "品別。雖有十三。而說五門。以為定品。由是證",
    "T29n1562_006:0363b07": "知。身語二業。若此品親起即此品俱斷此業。",
    "T29n1562_006:0363b08": "既非見所斷惑親等起故。非見所斷。是故彼",
    "T29n1562_006:0363b09": "說非不應理。而契經言。諸邪見者。所起身業",
    "T29n1562_006:0363b10": "語業意業。皆是邪者。此不相違。經但說言。諸",
    "T29n1562_006:0363b11": "邪見者所起三業。不言邪見所起三業。或由",
    "T29n1562_006:0363b12": "邪見。起修所斷。貪等煩惱。為因等起。發起此",
    "T29n1562_006:0363b13": "業。故作是說。然修所斷。貪等煩惱。能為近因",
    "T29n1562_006:0363b14": "剎那等起。發起此業。故說有漏身語二業。唯",
    "T29n1562_006:0363b15": "修所斷。又契經中說預流者言。我已盡那落",
    "T29n1562_006:0363b16": "迦等。此說於彼得非擇滅。永不更生。故名為",
    "T29n1562_006:0363b17": "盡。此中有難。若未來法。永不更生。說名盡",
    "T29n1562_006:0363b18": "者。此不生法。其相如何。應如過去名不滅法。",
    "T29n1562_006:0363b19": "然於彼時。全未有體。如何可說彼是生法或",
    "T29n1562_006:0363b20": "不生法。彼應思擇。法於未來。為有為無。可作",
    "T29n1562_006:0363b21": "是難。又彼應詰世尊所言。如說未生惡不善",
    "T29n1562_006:0363b22": "法遮令不生。又言。此滅餘更不續。復說遮止",
    "T29n1562_006:0363b23": "名斷諸漏。於此等言。亦應難詰。然於彼時。全",
    "T29n1562_006:0363b24": "未有體。如何可說不生不續及與遮止。或此",
    "T29n1562_006:0363b25": "相違。是故所說永不更生。故名為盡。非不應",
    "T29n1562_006:0363b26": "理。又如斷言。義有差別。盡言亦爾。不可例",
    "T29n1562_006:0363b27": "同。如契經說。能斷財蘊。或少或多。又言。能",
    "T29n1562_006:0363b28": "斷殺生等事。此亦應然。不可為例。又經雖說",
    "T29n1562_006:0363b29": "見諦圓滿補特伽羅。終不故思斷眾生命。乃",
    "T29n1562_006:0363c01": "至廣說。此亦不能證成色業是見所斷。由此",
    "T29n1562_006:0363c02": "經中說阿羅漢同此言故。然此經中。以初學",
    "T29n1562_006:0363c03": "者定無重惡意樂隨逐。故作是說。諸阿羅漢。",
    "T29n1562_006:0363c04": "斷彼近因。種類斯盡。故作是說。是故諸經。非",
    "T29n1562_006:0363c05": "證彼義。由此不染非六生色定非見斷。其理",
    "T29n1562_006:0363c06": "極成。如是已說見所斷等。十八界中。幾是見。",
    "T29n1562_006:0363c07": "幾非見。頌曰。",
    "T29n1562_006:0363c08": "　眼法界一分　　八種說名見",
    "T29n1562_006:0363c09": "　五識俱生慧　　非見不度故",
    "T29n1562_006:0363c10": "　眼見色同分　　非彼能依識",
    "T29n1562_006:0363c11": "　傳說不能觀　　被障諸色故",
    "T29n1562_006:0363c12": "論曰。眼全是見。法界一分八種是見。餘皆非",
    "T29n1562_006:0363c13": "見。何等為八。謂身見等。五染污見。世間正",
    "T29n1562_006:0363c14": "見。有學正見。無學正見。於法界中。此八",
    "T29n1562_006:0363c15": "是見。所餘非見。一切法中。唯有二法。是",
    "T29n1562_006:0363c16": "見自體。有色法中。唯眼是見。無色法中。行",
    "T29n1562_006:0363c17": "相明利。推度境界。內門轉慧。是見非餘。",
    "T29n1562_006:0363c18": "此中眼相。如前已說。世間共了。觀照色故。",
    "T29n1562_006:0363c19": "闇相違故。用明利故。說眼名見。五染污見。",
    "T29n1562_006:0363c20": "隨眠品中當辯其相。世間正見。謂意識相應",
    "T29n1562_006:0363c21": "善有漏勝慧。有學正見。謂有學身中一切無",
    "T29n1562_006:0363c22": "漏慧。無學正見。謂無學身中決定無漏慧。",
    "T29n1562_006:0363c23": "一正見言具攝三種。別開三者。為顯異生學",
    "T29n1562_006:0363c24": "無學地三見別故。又顯漸次修習生故。譬如",
    "T29n1562_006:0363c25": "夜分無月等明雲霧晦冥而遊險阻。所見色",
    "T29n1562_006:0363c26": "像無非顛倒。五染污見。觀法亦爾。譬如夜分",
    "T29n1562_006:0363c27": "有月等明除諸晦冥而遊險阻。所見色像少",
    "T29n1562_006:0363c28": "分明淨。世間正見。觀法亦爾。譬如晝分雲翳",
    "T29n1562_006:0363c29": "上昇掩蔽日輪而遊平坦。所見色像漸增明",
    "T29n1562_006:0364a01": "淨。有學正見。觀法亦爾。譬如晝分烈日舒",
    "T29n1562_006:0364a02": "光雰霧廓清而遊平坦。所見色像最極明淨。",
    "T29n1562_006:0364a03": "無學正見。觀法亦爾。如如行者漸習慧生。",
    "T29n1562_006:0364a04": "除自心中愚闇差別。如是如是。於諸所緣。正",
    "T29n1562_006:0364a05": "見漸增明淨有異。非所緣境。有淨不淨。由自",
    "T29n1562_006:0364a06": "覺慧垢障有無。故謂所緣有淨不淨。如是諸",
    "T29n1562_006:0364a07": "見。總類有五。一無記類。二染污類。三善有漏",
    "T29n1562_006:0364a08": "類。四有學類。五無學類。無記類中。眼根是",
    "T29n1562_006:0364a09": "見。耳等諸根。一切無覆無記慧等。悉皆非見。",
    "T29n1562_006:0364a10": "染污類中。五見是見。餘染污慧。悉皆非見。謂",
    "T29n1562_006:0364a11": "貪瞋慢不共無明疑俱生慧。餘染污法。亦皆",
    "T29n1562_006:0364a12": "非見。有學類中。無慧非見。但餘非見。無學",
    "T29n1562_006:0364a13": "類中。盡無生智及餘非見。餘無學慧一切是",
    "T29n1562_006:0364a14": "見。善有漏類中。唯意識相應善慧是見。餘皆",
    "T29n1562_006:0364a15": "非見有餘師說。意識相應善有漏慧。亦有非",
    "T29n1562_006:0364a16": "見。謂五識身所引發慧。發有表慧。命終時慧。",
    "T29n1562_006:0364a17": "又於此善有漏類中。五識俱生慧亦非見。何",
    "T29n1562_006:0364a18": "緣如是所遮諸慧。皆非見耶。不決度故。唯有",
    "T29n1562_006:0364a19": "如前所說慧相。是見自體。謂無色中。行相明",
    "T29n1562_006:0364a20": "利。推度境界。內門轉慧。是見非餘。唯此相",
    "T29n1562_006:0364a21": "慧。有決度能。於所緣境。審慮轉故。非所遮",
    "T29n1562_006:0364a22": "慧能於所緣審慮決度。是故非見。言決度者。",
    "T29n1562_006:0364a23": "謂於境界。審慮為先。決擇究竟。若爾眼根既",
    "T29n1562_006:0364a24": "無此相應不名見。豈不先說。世間共了觀照",
    "T29n1562_006:0364a25": "色故。闇相違故。用明利故眼亦名見。契經亦",
    "T29n1562_006:0364a26": "言。眼見諸色。若眼見者。何不同時得一切境。",
    "T29n1562_006:0364a27": "無斯過失。許少分眼能見色故。少分者何。謂",
    "T29n1562_006:0364a28": "同分眼。同分眼相。如前已說。識所住持。乃成",
    "T29n1562_006:0364a29": "同分。非一切根同時自識各所住持。故無斯",
    "T29n1562_006:0364b01": "咎。若爾即應彼能依識是見非眼。要眼識生",
    "T29n1562_006:0364b02": "方能見故。不爾眼識力所住持。勝用生故。如",
    "T29n1562_006:0364b03": "依薪力勝用火生。若見色用是識生法。此見",
    "T29n1562_006:0364b04": "色用離眼應生。由識長益俱生大種。令起勝",
    "T29n1562_006:0364b05": "根。能見眾色。故不應說能依識見。誰有智者。",
    "T29n1562_006:0364b06": "當作是言。諸有因緣能生了別。如是了別。即",
    "T29n1562_006:0364b07": "彼因緣。識是見因。故非見體。何緣定知眼識",
    "T29n1562_006:0364b08": "非見。理教無故。言理無者。與耳等識無差別",
    "T29n1562_006:0364b09": "故。眼識與彼耳等諸識。有何差別。而獨名見。",
    "T29n1562_006:0364b10": "故不應言識為見體。若謂所依根差別故異",
    "T29n1562_006:0364b11": "餘識者。理不應然。識由所依有差別故。但可",
    "T29n1562_006:0364b12": "想轉得眼識名。不應所依有差別故。法性改",
    "T29n1562_006:0364b13": "易。轉成見體。如依草木牛糞糠火。名雖改易。",
    "T29n1562_006:0364b14": "而煖性同。諸識相望。性類無別。言唯依眼識",
    "T29n1562_006:0364b15": "見非餘。此說隨情不依正理。若此緣色故成",
    "T29n1562_006:0364b16": "見者。緣色意識亦應成見。唯緣現色故成見",
    "T29n1562_006:0364b17": "者。理亦不然。無異因故。緣三世境慧是見極",
    "T29n1562_006:0364b18": "成。緣去來色識。亦應成見。有去來識緣現色",
    "T29n1562_006:0364b19": "境。應許眾盲成現色見。若言意識非見體者。",
    "T29n1562_006:0364b20": "眼識亦應許體非見。非於一類少是見體少",
    "T29n1562_006:0364b21": "非見體。理不相違。如何一類。少分是善少分",
    "T29n1562_006:0364b22": "非善。此亦應然。不應為例。體義別故。眼等諸",
    "T29n1562_006:0364b23": "識。體類雖同。而有善等義類差別。如火體義。",
    "T29n1562_006:0364b24": "了別境相識體類中。有淨非淨義類差別。名",
    "T29n1562_006:0364b25": "善非善。不可義類有差別故。即令體類亦有",
    "T29n1562_006:0364b26": "差別。如火雖有猛盛微劣。有烟無烟。待緣不",
    "T29n1562_006:0364b27": "同。義類差別。而其體類同無分別。煖為自性。",
    "T29n1562_006:0364b28": "如是諸識了別境相。體類雖同。而有善等義",
    "T29n1562_006:0364b29": "類差別。故所引例。不成救義。若謂諸識體類",
    "T29n1562_006:0364c01": "雖同而有見等義類別者。其理不然現是諸",
    "T29n1562_006:0364c02": "法體類別相。不應執為義類別故。非如善等",
    "T29n1562_006:0364c03": "遍通一切識等法故。如是且說無有因緣。眼識",
    "T29n1562_006:0364c04": "成見以辯理無。言教無者。謂無至教說眼識",
    "T29n1562_006:0364c05": "見令聞生解。處處經中。說眼及慧。名見可得。",
    "T29n1562_006:0364c06": "又說。眼識是見非眼。世間相違。世間但說無",
    "T29n1562_006:0364c07": "眼名盲。非無眼識。謂盲但由不成就眼。不由",
    "T29n1562_006:0364c08": "眼識成與不成。非生第二靜慮以上。於彼眼",
    "T29n1562_006:0364c09": "識不現前時有眼無識可名盲者。又諸盲者。",
    "T29n1562_006:0364c10": "雖闕眼根。而成眼識。應不名盲。亦復不應名",
    "T29n1562_006:0364c11": "無見者。若言見識不現前故。雖復成就。而說",
    "T29n1562_006:0364c12": "為盲。是則世間。諸有目者。識不起位應亦名",
    "T29n1562_006:0364c13": "盲。又若眼識有能別相。令別餘識得名見者。",
    "T29n1562_006:0364c14": "此能別相。即應是見。若此眼識。無能別相令",
    "T29n1562_006:0364c15": "別餘識。而言眼識是見非餘。應如惡王所頒",
    "T29n1562_006:0364c16": "教令。豈不如慧此亦爾耶。譬如諸慧擇法為",
    "T29n1562_006:0364c17": "相有時是見。亦是簡擇。有時非見。唯是簡擇。",
    "T29n1562_006:0364c18": "如是諸識了境為相。有時是見。亦是了別。有",
    "T29n1562_006:0364c19": "時非見。唯是了別。由此即釋彼有難言。若識",
    "T29n1562_006:0364c20": "能見。誰復了別。許見與識無差別故。如是引",
    "T29n1562_006:0364c21": "例。理極不齊。由能別相令慧名見。此能別相。",
    "T29n1562_006:0364c22": "即是能見。非能別相令識名見。此能別相。即",
    "T29n1562_006:0364c23": "能見故。若能別相。即是見者。即所依眼。能見",
    "T29n1562_006:0364c24": "義成。識但由所依唯名有別故。或應說此定",
    "T29n1562_006:0364c25": "能別相。除所依根更有何法。唯眼識有耳等",
    "T29n1562_006:0364c26": "識無。又彼所言。如見與慧。見識亦爾。許無別",
    "T29n1562_006:0364c27": "者。亦應許識體即是慧。共許相應中見其體",
    "T29n1562_006:0364c28": "唯是慧故。又若見識無差別者。諸識應即見。",
    "T29n1562_006:0364c29": "見應即諸識。盲睡眠等。何緣不見。若謂爾時",
    "T29n1562_006:0365a01": "無眼識者。此亦不然。體類同故。此與餘識體",
    "T29n1562_006:0365a02": "類何殊。餘無見能。此獨能見。如斯等救。前已",
    "T29n1562_006:0365a03": "廣遮。或復一法應有二體。一體能識。一體能",
    "T29n1562_006:0365a04": "見。若非見體許能見者。即汝所宗。有太過",
    "T29n1562_006:0365a05": "失。若謂如慧能見能擇理不相違此亦然者。",
    "T29n1562_006:0365a06": "不爾見慧無差別故。豈不見識亦無差別。若",
    "T29n1562_006:0365a07": "爾有目應不異盲。何緣無目。成就眼識。得說",
    "T29n1562_006:0365a08": "為盲。而彼有目餘識現前不名盲者。如此等",
    "T29n1562_006:0365a09": "過。前已廣論。是故定知眼識非見。復有餘師。",
    "T29n1562_006:0365a10": "以別道理。成立眼識定非是見。謂不能觀被",
    "T29n1562_006:0365a11": "障色故。然經主意。不忍彼因。故於頌中。摽傳",
    "T29n1562_006:0365a12": "說語。謂彼傳說。現見壁等所障諸色。則不能",
    "T29n1562_006:0365a13": "觀。若識見者。識無對故。壁等不礙應見障色。",
    "T29n1562_006:0365a14": "便詰答言。於彼障色。眼識不生。識既不生。",
    "T29n1562_006:0365a15": "如何當見。此詰非理。眼識於彼。設許得生。亦",
    "T29n1562_006:0365a16": "不能見。前說餘識無差別故。是故所言。於被",
    "T29n1562_006:0365a17": "障色。眼識不生。識既不生。如何見者。此不成",
    "T29n1562_006:0365a18": "答。又不應說於被障色眼識不生。理不成故。",
    "T29n1562_006:0365a19": "以難意言。若執眼識有見色用。識無對故。於",
    "T29n1562_006:0365a20": "被障色。應亦得生。若謂如識了別色用於被",
    "T29n1562_006:0365a21": "障色不得生者。理亦不然。此許眼識與有對",
    "T29n1562_006:0365a22": "眼一境轉故。若言我說亦同此者。汝不應然。",
    "T29n1562_006:0365a23": "不許眼見色為眼境理不成故。又何故說。識",
    "T29n1562_006:0365a24": "既不生。如何當見。生即是見。見即是生。若說",
    "T29n1562_006:0365a25": "識既不生如何當見。即說識既不生如何當",
    "T29n1562_006:0365a26": "生。或說識既不見如何當見。豈不於此應總",
    "T29n1562_006:0365a27": "難言。何故不生。何故不見。又若有執。一切因",
    "T29n1562_006:0365a28": "緣。皆唯前生。無俱起者。識生不生。皆不能",
    "T29n1562_006:0365a29": "見。依彼所宗。此亦非答。又於瑠璃雲母等障。",
    "T29n1562_006:0365b01": "眼識亦起。何故說言。於被障色。眼識不生。若",
    "T29n1562_006:0365b02": "謂於中光明無隔故得生者。且許眼識於被",
    "T29n1562_006:0365b03": "障色生義得成。即汝前言。違自所許。又世",
    "T29n1562_006:0365b04": "現見。雖離光明而眼識起。如人能見諸黑闇",
    "T29n1562_006:0365b05": "色。夜行禽獸。亦見黑闇所障諸色。非欲觀闇",
    "T29n1562_006:0365b06": "待光明故。若言境界法應爾者。夜行禽獸。應",
    "T29n1562_006:0365b07": "如人等。於闇所障識亦不生。不可說言一黑",
    "T29n1562_006:0365b08": "闇色對人對畜其性變異。若言諸趣法應爾",
    "T29n1562_006:0365b09": "者。不爾諸趣是異熟故。猫狸犬等。於黑闇中。",
    "T29n1562_006:0365b10": "起染污心。取諸色故。唯異熟眼趣體所攝。",
    "T29n1562_006:0365b11": "故可於中作如是計。異熟法爾。於諸趣中。或",
    "T29n1562_006:0365b12": "有能取闇所障色。若謂夜行禽獸等眼常帶",
    "T29n1562_006:0365b13": "光明故能見者。理亦不然。不可得故。若言少",
    "T29n1562_006:0365b14": "故不可得者。於遠境色。照用應無。眼識於中",
    "T29n1562_006:0365b15": "不應得起。是故所說。於被障色。眼識不生。識",
    "T29n1562_006:0365b16": "既不生。如何見者。非如理答。唯未鑒人之所",
    "T29n1562_006:0365b17": "愛樂。若爾眼根能見論者。何緣不取被障諸",
    "T29n1562_006:0365b18": "色。眼有對故。於被障色。無見功能。識與所依",
    "T29n1562_006:0365b19": "一境轉故。亦不得起。經主於此。復徵難言。眼",
    "T29n1562_006:0365b20": "豈如身根境合方取。而言有對故不見彼耶。",
    "T29n1562_006:0365b21": "此難不然。不了所說有對義故。所以者何。此",
    "T29n1562_006:0365b22": "不唯說眼是障礙有對法故。唯取合境非不合",
    "T29n1562_006:0365b23": "境。故不能取被障諸色。此中亦依境界有對。",
    "T29n1562_006:0365b24": "義意說言。若於此境有被拘礙。彼於餘境設",
    "T29n1562_006:0365b25": "無障者。亦不起用。況於有障。一切有境法應",
    "T29n1562_006:0365b26": "如是。不能俱時取諸境界。若爾眼識亦是有",
    "T29n1562_006:0365b27": "對。不應但言眼有對故於被障色無見功能。",
    "T29n1562_006:0365b28": "亦不應言識與所依一境轉故。可言於彼眼",
    "T29n1562_006:0365b29": "識不生。由自說言一切有境法應爾故。此例不",
    "T29n1562_006:0365c01": "然。不閑意故。我義意說。眼亦境界有對性故。",
    "T29n1562_006:0365c02": "色是障礙有對性故。於被障色。眼用不生。意",
    "T29n1562_006:0365c03": "與意識。雖有所依。能依決定。而無一境。作用",
    "T29n1562_006:0365c04": "決定。非此二種能於一時取一境界。所依眼根",
    "T29n1562_006:0365c05": "所取境界。即是能依眼識所取。又必同時。是",
    "T29n1562_006:0365c06": "故於彼被障境界。如遮眼用識用亦爾。由是",
    "T29n1562_006:0365c07": "故說。識與所依一境轉故。可言於彼眼識不",
    "T29n1562_006:0365c08": "生。許識見者。何緣不起。豈不眼是境界有對。",
    "T29n1562_006:0365c09": "被瑠璃等境拘礙時。於彼所障亦能起用。何",
    "T29n1562_006:0365c10": "故說言。若於此境。有被拘礙。彼於餘境。設無",
    "T29n1562_006:0365c11": "障者。亦不起用。況於有障。豈不前說。不俱時",
    "T29n1562_006:0365c12": "取。取瑠璃時。不取所障。取所障時。不取瑠",
    "T29n1562_006:0365c13": "璃。以非俱取。無相違過。若爾何緣。眼不能",
    "T29n1562_006:0365c14": "取壁等障色。我不同汝言於是中。光明無故。",
    "T29n1562_006:0365c15": "所以者何。世間現見。雖離光明。而能取故。既",
    "T29n1562_006:0365c16": "謂不同。何緣不取。諸積聚色。障礙性故。譬如",
    "T29n1562_006:0365c17": "明闇為障不同。如闇與明雖同色處而闇所",
    "T29n1562_006:0365c18": "障人不能取。明所障色人則能取。夜行禽獸。",
    "T29n1562_006:0365c19": "雖亦能取闇所障色。而不能取壁等所障。如",
    "T29n1562_006:0365c20": "是雖能取瑠璃等所障諸色。而不能取壁等",
    "T29n1562_006:0365c21": "所障。由此眼根唯見壁等。不見壁等所障諸",
    "T29n1562_006:0365c22": "色。有積聚色障礙性故。法應如是。不可推徵。",
    "T29n1562_006:0365c23": "有根雖能取不合境。由少礙故。而不能取餘",
    "T29n1562_006:0365c24": "不合境。有根雖能取於合境。而有合境不能",
    "T29n1562_006:0365c25": "取故。經主所言。眼豈如身根境合方取。而由",
    "T29n1562_006:0365c26": "有對故不見彼者。此應責言。若根能取不合",
    "T29n1562_006:0365c27": "境者。則應能取一切不合。若取合境。則一切",
    "T29n1562_006:0365c28": "合。皆應能取。若不爾者。言成無用。是故所",
    "T29n1562_006:0365c29": "言。眼有對故。於被障色。無見功能。識與所",
    "T29n1562_006:0366a01": "依。一境轉故。可言於彼眼識不生。許識見者。",
    "T29n1562_006:0366a02": "何緣不起。如是立破。理極成就。",
    "T29n1562_006:0366a03": "說一切有部順正理論卷第六"
}