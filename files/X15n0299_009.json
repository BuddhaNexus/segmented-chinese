{
    "X15n0299_009:0116b04": "大佛頂如來密因修證了義諸菩薩萬行首楞嚴經",
    "X15n0299_009:0116b05": "講錄卷第九",
    "X15n0299_009:0116b06": "明 柴紫 釋乘&#x65F9; 講錄",
    "X15n0299_009:0116b07": "新安受法弟子 汪益源 校梓",
    "X15n0299_009:0116b08": "[0116b08] 舊說前明六天。雖出塵擾。未能絕欲。故通名欲界。",
    "X15n0299_009:0116b09": "自此而上明十八天。雖離欲染。尚有色質。故通名",
    "X15n0299_009:0116b10": "色界。又通名梵世。為已離欲染也。通號四禪。為已",
    "X15n0299_009:0116b11": "離散動也。欲天但五戒十善感生。此天兼禪定感",
    "X15n0299_009:0116b12": "生。然特有漏禪觀六事行耳。六行者。厭欲界是苦。",
    "X15n0299_009:0116b13": "是麤。是障。欣色界是淨。是妙。是離。此則凡夫伏惑。",
    "X15n0299_009:0116b14": "超欲界道也。又云。前天間亦有禪定。而此界方名",
    "X15n0299_009:0116b15": "禪者。以前結云。形雖出動。心&#x8FF9;尚交。足知自此已",
    "X15n0299_009:0116b16": "上。絕無女人。心&#x8FF9;俱離。無所交接。兼無食眠。三欲",
    "X15n0299_009:0116b17": "俱忘。稍涉饑倦。即入禪定。出定。則飽滿精明。是但",
    "X15n0299_009:0116b18": "以禪悅為食。為息。稍離麤重身心矣。",
    "X15n0299_009:0116b19": "[0116b19] 阿難世間一切所修心人(至)諸漏不動名為初禪。",
    "X15n0299_009:0116b20": "[0116b20] 冠註 此明色界初禪三天也。世間一切所修心",
    "X15n0299_009:0116b21": "者。謂三界天人。雖未得出世心。為本修因。而亦各",
    "X15n0299_009:0116b22": "各自謂。已得真修心矣。不假禪那無有智慧者。謂",
    "X15n0299_009:0116b23": "彼惟有漏靜慮。伏欲六行。制彼淫習。而非無漏真",
    "X15n0299_009:0116b24": "三摩提金剛觀智故。但能執身不行淫欲。及與一",
    "X15n0299_009:0116c01": "切時。想念俱無。由彼身心俱潔。下無卜居。故臨終",
    "X15n0299_009:0116c02": "時。應念而生色界。為梵世伴侶。如此一類。乃梵天",
    "X15n0299_009:0116c03": "之民。故名梵眾天。欲習既除離欲心現等。謂前天。",
    "X15n0299_009:0116c04": "既離欲習。此天。定心顯露。而於定共戒。愛樂悅豫。",
    "X15n0299_009:0116c05": "隨順輕安。故臨終時。應念而生梵世。匡王輔化。故",
    "X15n0299_009:0116c06": "名梵輔天。身心妙圓威儀不決等。謂前天。定心發",
    "X15n0299_009:0116c07": "露。復具德化。故身心圓妙。威儀不缺。而此天。從定",
    "X15n0299_009:0116c08": "戒中。發起智慧。故解勝前天。堪為梵主。於臨終時。",
    "X15n0299_009:0116c09": "應念而生梵王。統攝梵眾。故名大梵天。俱舍說。威",
    "X15n0299_009:0116c10": "德光明。獨一而住。無尋有伺。定力所感。下二天。俱",
    "X15n0299_009:0116c11": "有尋伺。又劫壞後去。劫成先來。外道不測。便執為",
    "X15n0299_009:0116c12": "常。又因起念。見有天生。便執能生世間。為一因生。",
    "X15n0299_009:0116c13": "下結示三天。名初禪也。勝流等。謂已離五欲。已斷",
    "X15n0299_009:0116c14": "十惡。能勝欲界諸趣故。欲界八苦所不能逼。雖非",
    "X15n0299_009:0116c15": "真正三摩提。而戒心清淨。欲習已伏。不為所動。故",
    "X15n0299_009:0116c16": "名初禪。亦名離生喜樂地。以離欲惡故生喜。身心",
    "X15n0299_009:0116c17": "輕安故生樂也。",
    "X15n0299_009:0116c18": "[0116c18] 阿難其次梵天統攝梵人(至)麤漏已伏名為二禪。",
    "X15n0299_009:0116c19": "[0116c19] 冠註 此明色界二禪天也。謂從前天修來戒定",
    "X15n0299_009:0116c20": "慧具。故曰圓滿梵行也。進至此天。則三識不起。定",
    "X15n0299_009:0116c21": "心一境。唯緣內塵故。離欲得定。定深生照。而心水",
    "X15n0299_009:0116c22": "澄湛。寂然發光。然心光尚劣。未極其量。故名少光。",
    "X15n0299_009:0116c23": "從前少光。更增光耀。則心境互照。境隨光發。映十",
    "X15n0299_009:0116c24": "方界。&#x5FA7;成&#x7460;璃。然光雖極量。但&#x5FA7;小千世界。猶未",
    "X15n0299_009:0117a01": "成音。故名無量光。從此修進。又得吸持圓光成就",
    "X15n0299_009:0117a02": "教體者。以此天。無前五識。亦無尋伺。故能吸持無",
    "X15n0299_009:0117a03": "量淨光。而以圓光發宣梵行。不待言詮。自成教體。",
    "X15n0299_009:0117a04": "闡明淨理。應變無盡。故名光音。下結示三天通名",
    "X15n0299_009:0117a05": "二禪也。謂此三天。又勝下天初禪。雖得喜支。未生",
    "X15n0299_009:0117a06": "極喜。雖離苦惱。猶有憂喜相對。此得極喜。故諸憂",
    "X15n0299_009:0117a07": "懸所不能逼。能以定力。伏前五識。故通名二禪。亦",
    "X15n0299_009:0117a08": "名定生喜樂地。謂此定功德。與&#x5FA7;身樂。俱發故也。",
    "X15n0299_009:0117a09": "[0117a09] 阿難如是天人圓光成音(至)歡喜畢具名為三禪。",
    "X15n0299_009:0117a10": "[0117a10] 冠註 此明色界三禪天也。謂前天。雖以圓光為",
    "X15n0299_009:0117a11": "音教。披音則顯露妙理。然有喜心動念。猶障淨樂。",
    "X15n0299_009:0117a12": "此天。即依妙理發成精行。且恬泊寂靜。而通寂滅",
    "X15n0299_009:0117a13": "樂。由靜樂初通。淨空始著。故名少淨。此初伏第六",
    "X15n0299_009:0117a14": "識。非大寂滅也。六識既伏。淨空現前。此則擴充之。",
    "X15n0299_009:0117a15": "而樂心愈寂。淨空無際故。內心外身。皆獲輕安。則",
    "X15n0299_009:0117a16": "寂樂已成。淨空無量。故名無量淨。前天寂樂。止&#x5FA7;",
    "X15n0299_009:0117a17": "身心。此天。身界&#x8657;寂。觸處皆成妙樂。天中淨德所",
    "X15n0299_009:0117a18": "成樂境。無過於此。是故認此淨樂。為真際樂土。將",
    "X15n0299_009:0117a19": "己身心。歸託此地。由觸處皆成淨樂。故名&#x5FA7;淨。下",
    "X15n0299_009:0117a20": "結示三天通名三禪也。此天。妙樂周&#x5FA7;無量。莫不",
    "X15n0299_009:0117a21": "隨心順意。故曰具大隨順。前二禪。有喜心動念故。",
    "X15n0299_009:0117a22": "身心不得安隱。今則喜心動念皆無。而無量至樂。",
    "X15n0299_009:0117a23": "自在受用。雖非真正三摩提。不妨心雖無喜而喜",
    "X15n0299_009:0117a24": "樂自具。故令安隱心中恬然畢具。故通名三禪天。",
    "X15n0299_009:0117b01": "亦名離喜妙樂地。謂喜是動心所發。樂是靜慮所",
    "X15n0299_009:0117b02": "融。故名欣喜。而後得妙樂故。界內稱三禪。為極樂",
    "X15n0299_009:0117b03": "處也。",
    "X15n0299_009:0117b04": "[0117b04] 阿難復次天人不逼身心(至)功用純熟名為四禪。",
    "X15n0299_009:0117b05": "[0117b05] 冠註 此明四禪天也。謂初禪離苦惱。二禪盡憂",
    "X15n0299_009:0117b06": "懸。故不逼身心。欲是苦因。諸欲杜絕。故苦因已盡。",
    "X15n0299_009:0117b07": "三禪離喜受樂。此天。則知樂亦不常。以樂久必壞。",
    "X15n0299_009:0117b08": "壞即苦生。故將苦樂二心。同時頓捨。既離於苦。亦",
    "X15n0299_009:0117b09": "不受樂。則壞相不生。苦壞雙超。則淨福性生。故離",
    "X15n0299_009:0117b10": "福生。此則心住不動。定捨俱發。意無苦樂。亦名捨",
    "X15n0299_009:0117b11": "念清淨地。前天。初專捨心。尚未圓融。此則毫無樂",
    "X15n0299_009:0117b12": "念。故曰圓融。於捨心中。仍生勝解。決定任持。不為",
    "X15n0299_009:0117b13": "異緣所轉。故曰清淨。由心圓融故。淨福無礙。於圓",
    "X15n0299_009:0117b14": "融無礙處。有所願求。無不隨順。故任心自在。窮未",
    "X15n0299_009:0117b15": "來際。愛樂隨順。故名福愛。舊說。窮未來者。即資福",
    "X15n0299_009:0117b16": "二路。受報長遠。動經劫數。非真常住也。福愛者。謂",
    "X15n0299_009:0117b17": "諸天之福。以此天為最可愛。以三&#x707E;不及故。或此",
    "X15n0299_009:0117b18": "天。積福別有愛求。即希二路也。是天。指福愛。有二",
    "X15n0299_009:0117b19": "岐路者。隨其心念行業故也。一直往道趨廣果。二",
    "X15n0299_009:0117b20": "迂僻道。趣無想。先心。即福愛妙隨順心。無量淨光。",
    "X15n0299_009:0117b21": "即捨俱定所發心光也。福德圓明修證而住者。於",
    "X15n0299_009:0117b22": "無量光中。以四無量心。熏禪福德。離下地染。&#x4FFB;歷",
    "X15n0299_009:0117b23": "四位。廣福所感。故名廣果。先心。同前。廣果。厭苦樂。",
    "X15n0299_009:0117b24": "而增修福德。此天。厭苦樂而進修捨定。此兩天分",
    "X15n0299_009:0117c01": "岐之故也。精研者。深搜細索也。相續者。勤勇無間",
    "X15n0299_009:0117c02": "也。圓窮者。必求究竟也。身心三句定成&#x5C05;果也。謂",
    "X15n0299_009:0117c03": "以捨定。滅除捨心。令心慮&#x7070;凝。經五百大劫。第六",
    "X15n0299_009:0117c04": "現行不起。妄謂涅槃。不知正是微細生滅流注。是",
    "X15n0299_009:0117c05": "人下。斷其以生滅修因。不能感不生滅果也。初半",
    "X15n0299_009:0117c06": "劫滅者。謂初生此天。習定半劫。始得想滅。後半劫",
    "X15n0299_009:0117c07": "生者。此天報盡。於四百九十九劫半後。復生想心",
    "X15n0299_009:0117c08": "也。此但六識不行。故名無想。下結示四天通名四",
    "X15n0299_009:0117c09": "禪也。由苦樂雙亡故。二境不能動心也。四禪不為",
    "X15n0299_009:0117c10": "三&#x707E;所動。名不動地。無為真不動地。指第八聖位。",
    "X15n0299_009:0117c11": "謂此禪天。器非真常。情俱生滅。雖非無為真境。而",
    "X15n0299_009:0117c12": "有為功用。至此已純熟矣。上四聖流。通名四禪也。",
    "X15n0299_009:0117c13": "[0117c13] 阿難此中復有五不還天(至)如是一類名色究竟天。",
    "X15n0299_009:0117c14": "[0117c14] 冠註 此明五不還天也。此中。指四禪中。不還者。",
    "X15n0299_009:0117c15": "斷盡欲界九品思惑。以證三果。不復生欲界矣。習",
    "X15n0299_009:0117c16": "氣。即思惑種子。謂以貪瞋痴慢微細思惑。分為八",
    "X15n0299_009:0117c17": "十一品。於三界九地。地各九品。今斷欲界一地九",
    "X15n0299_009:0117c18": "品故苦亡。而欲界無卜居。復斷上三地各九品故",
    "X15n0299_009:0117c19": "樂亡。而色界下三地無卜居。未盡斷第四地惑故。",
    "X15n0299_009:0117c20": "惟四禪捨念清淨地。是其同分。而有卜居處也。苦",
    "X15n0299_009:0117c21": "樂兩滅等。謂苦樂未亡時。則厭苦欣樂。交戰胸中。",
    "X15n0299_009:0117c22": "故有煩。今已兩忘。則心不交。故名無煩。盛熱曰煩。",
    "X15n0299_009:0117c23": "稍得清涼曰無煩。機。放動也。括。收斂也。謂心之放",
    "X15n0299_009:0117c24": "收。惟行捨念。更無餘念。前雖&#x9B2A;心不交。尚見交地。",
    "X15n0299_009:0118a01": "今併其交地。亦復研盡。則意地清淨。全無微煩。故",
    "X15n0299_009:0118a02": "曰無熱。既得心地澄清。發天眼通故。&#x5FA7;見十方界。",
    "X15n0299_009:0118a03": "而無非妙境。故曰妙見圓澄。塵象即境。沉垢即惑。",
    "X15n0299_009:0118a04": "正顯定慧雙融。心境俱淨。而所見皆善。故名善見。",
    "X15n0299_009:0118a05": "既得心眼圓妙。故能以定慧之力。鎔鍊一切。隨心",
    "X15n0299_009:0118a06": "自在。變現無礙。故名善現。究意。窮研也。幾。微動也。",
    "X15n0299_009:0118a07": "言以無漏一念。熏有漏種種念。而至於一念。亦能",
    "X15n0299_009:0118a08": "窮色性。至於微而復微。將入無色邊際。究至於此。",
    "X15n0299_009:0118a09": "則色已盡矣。故名色究竟天。",
    "X15n0299_009:0118a10": "[0118a10] 阿難此不還天彼諸四禪(至)自此已還名為色界。",
    "X15n0299_009:0118a11": "[0118a11] 舊說自此而上。明無色界四天也。無色者。無業果",
    "X15n0299_009:0118a12": "色。有定果色。依正皆然。乃滅身歸無。捨厭天人雜",
    "X15n0299_009:0118a13": "處。其類不一。皆無色蘊也。四天皆依偏空修進。初",
    "X15n0299_009:0118a14": "厭色依空。二厭空依識。三色空識三都滅而依識",
    "X15n0299_009:0118a15": "性。四依識性以滅窮研而不得真滅。是皆有為增",
    "X15n0299_009:0118a16": "上善果。未出輪迴。不成聖道者也。此中盡色趣空。",
    "X15n0299_009:0118a17": "凡夫是其正居。定性聲聞寄居。而異計外道雜處",
    "X15n0299_009:0118a18": "也。",
    "X15n0299_009:0118a19": "[0118a19] 冠註 此結示五天。雖屬色界。惟是聖居也。凡此",
    "X15n0299_009:0118a20": "五天。必是進向三果。得四禪。發無漏慧。起熏禪業。",
    "X15n0299_009:0118a21": "或起一品。以至九品。方始得生。凡夫無此熏禪業。",
    "X15n0299_009:0118a22": "故不得生。謂此五天。不獨四禪天人不見。即四位",
    "X15n0299_009:0118a23": "天王。但欽仰其名。不知其受用。不見其依正也。以",
    "X15n0299_009:0118a24": "四天。修有漏凡定。五天。修無漏聖定故。有聖凡麤",
    "X15n0299_009:0118b01": "細。相去懸殊也。如今世間下。以人間例明也。聖道",
    "X15n0299_009:0118b02": "場地。若五臺蛾眉天台等。是也。雖舉羅漢。亦兼菩",
    "X15n0299_009:0118b03": "薩。下結屬色界也。獨行無交。謂無情欲也。未盡形",
    "X15n0299_009:0118b04": "累。尚有色質也。故自色究竟。以至梵眾。皆名色界。",
    "X15n0299_009:0118b05": "[0118b05] 復次阿難從是有頂(至)迷漏無聞便入輪轉。",
    "X15n0299_009:0118b06": "[0118b06] 冠註 此欲明無色界天。而先分岐聖也。色竟天。",
    "X15n0299_009:0118b07": "居有色頂。與無色&#x96A3;。故名色邊際中。由那含人。雖",
    "X15n0299_009:0118b08": "根有利鈍。皆以有頂捨心。為因心而修定。故於捨",
    "X15n0299_009:0118b09": "心分二岐路。若利根者。研窮色性。求見真空。發無",
    "X15n0299_009:0118b10": "漏慧。慧光圓通。橫出三界。入菩薩乘。名迴心大阿",
    "X15n0299_009:0118b11": "羅漢。若鈍根者。亦由捨心修定。窮盡色性。欣上厭",
    "X15n0299_009:0118b12": "下。生無色界。漸斷漸證。&#x7AEA;出三界也。此下。明無色",
    "X15n0299_009:0118b13": "界。若在捨心捨厭成就者。躡前天也。覺身為礙等。",
    "X15n0299_009:0118b14": "舊說。厭身質礙。堅修空觀。滅身歸無。由厭色依空。",
    "X15n0299_009:0118b15": "名空處定。故報生空處也。捨心有二。若於有頂。用",
    "X15n0299_009:0118b16": "無漏道。斷惑入空。即樂定那含也。若於廣果。用有",
    "X15n0299_009:0118b17": "漏道。伏惑入空。即凡夫外道也。諸礙既銷而無。即",
    "X15n0299_009:0118b18": "不依色矣。無礙之無亦滅。即不依空矣。惟全留阿",
    "X15n0299_009:0118b19": "賴。及半分末那。即厭空依識也。阿賴第八識。末那",
    "X15n0299_009:0118b20": "第七識。末那惟留半分微細者。以第六分別已伏",
    "X15n0299_009:0118b21": "故。末那一分亦伏。第六俱生未斷故。末那一分亦",
    "X15n0299_009:0118b22": "未斷。此厭空無邊。緣空。則心散礙定。遂捨空緣識。",
    "X15n0299_009:0118b23": "名識處定。故報生識處。空色既亡。躡前天識心都",
    "X15n0299_009:0118b24": "滅。謂憑深定力。伏其末那半分。不起現行。寂無攸",
    "X15n0299_009:0118c01": "往等。以所緣既無。能緣不行。由彼厭識無邊。緣識",
    "X15n0299_009:0118c02": "則心散破定。遂捨識。緣無所有法。名無所有處定。",
    "X15n0299_009:0118c03": "故報生無所有處。識性不動者。由末那現行全伏。",
    "X15n0299_009:0118c04": "惟存種性。眠伏藏識。幽深難動也。以滅窮研等。謂",
    "X15n0299_009:0118c05": "行人至此。志窮力盡。不復研真斷惑。故於無盡性",
    "X15n0299_009:0118c06": "中。強以發宣。自謂已盡其性。不知但由滅定所逼。",
    "X15n0299_009:0118c07": "則識性雖存而不起。故曰如存不存。別見識性盡。",
    "X15n0299_009:0118c08": "其實未盡。故曰若盡非盡。由其厭前識處故。入非",
    "X15n0299_009:0118c09": "有想。厭無所有處故。入非無想。是名非想非非想",
    "X15n0299_009:0118c10": "處定。故報亦生此處。下總明聖凡出墜之地也。此",
    "X15n0299_009:0118c11": "等者。總指前四天人也。自初天窮色歸空。乃至四",
    "X15n0299_009:0118c12": "天窮識性歸盡性。如此窮空。豈惟不達性色真空。",
    "X15n0299_009:0118c13": "性空真色之旨。即人法二空之理。皆所不知。而妄",
    "X15n0299_009:0118c14": "起空盡之念故。自五不還天窮空。而至此天者。其",
    "X15n0299_009:0118c15": "根行尚真。候其八萬劫滿。斷盡思惑。而出三界者。",
    "X15n0299_009:0118c16": "名鈍根羅漢。因彼不能同有頂之回心者。故曰鈍",
    "X15n0299_009:0118c17": "也。若從無想窮空。而至此天者。其根行原邪。以彼",
    "X15n0299_009:0118c18": "迷有漏天。作無為解故。八萬劫報滿。無所歸托。便",
    "X15n0299_009:0118c19": "淪墜矣。",
    "X15n0299_009:0118c20": "[0118c20] 阿難是諸天上各各天人(至)補特伽羅各從其類。",
    "X15n0299_009:0118c21": "[0118c21] 冠註 此下總結三界聖凡之差別也。是諸天者。",
    "X15n0299_009:0118c22": "總指三界也。天人。即各天之臣民。謂此天人。因中",
    "X15n0299_009:0118c23": "唯修十善八定。而以六欲四禪之果酬之。故報盡",
    "X15n0299_009:0118c24": "復入輪迴也。天王。即是菩薩。寄位修進。乃借此天",
    "X15n0299_009:0119a01": "位。為成等正覺之道路。故不落輪迴矣。下結屬無",
    "X15n0299_009:0119a02": "色也。前二天。全無身境。故曰身滅盡。後二天。識心",
    "X15n0299_009:0119a03": "現行不起。故曰心滅盡。由身心俱滅故。定性現前。",
    "X15n0299_009:0119a04": "亦能隨化依正。自在受用。即出定時。身心俱寂。依",
    "X15n0299_009:0119a05": "正皆空。故無業果色。唯有定果色也。此從空處。以",
    "X15n0299_009:0119a06": "至非非想。統名無色。下復通前。總結三界也。謂自",
    "X15n0299_009:0119a07": "六欲。以至非非想。皆由不能了達自己本妙覺性。",
    "X15n0299_009:0119a08": "本明圓心。元無生滅業果等相。故從妄積妄。妄生",
    "X15n0299_009:0119a09": "三界。所以諸天報盡。則於其中。復隨妄業。沉溺七",
    "X15n0299_009:0119a10": "趣。曾無休息也。補特伽羅。云數取趣。即中有身也。",
    "X15n0299_009:0119a11": "數數□生。取著諸趣。故曰各從其類。",
    "X15n0299_009:0119a12": "[0119a12] 復次阿難是三界中(至)因溼氣有畜生趣攝。",
    "X15n0299_009:0119a13": "[0119a13] 冠註 此明四種修羅也。阿修羅。此云非天。謂其",
    "X15n0299_009:0119a14": "多瞋有天福。而無天行也。亦云無端正。由男醜女",
    "X15n0299_009:0119a15": "美。以男立名。亦云無酒。以瞋無和氣。釀酒不成。若",
    "X15n0299_009:0119a16": "於鬼道等。謂彼前因。從鬼趣發心。護經&#x546A;禪戒等",
    "X15n0299_009:0119a17": "故。藉善力升此趣中。乘神通入空界居之。或因想",
    "X15n0299_009:0119a18": "多氣勝故。感卵生飛空。而屬鬼趣也。若於天中等。",
    "X15n0299_009:0119a19": "謂前身在天趣中。或因損德。或天福盡。俱貶墜此",
    "X15n0299_009:0119a20": "趣。卜居人世。固是胎生。而屬人趣也。執持世界等。",
    "X15n0299_009:0119a21": "謂能驅役鬼神。禍福人間。其威力通徹天人。無所",
    "X15n0299_009:0119a22": "怖畏。但專權不及諸天。故怒而爭之。其福力變化。",
    "X15n0299_009:0119a23": "俱等於天。固是化生。而屬天趣也。別有一分等。謂",
    "X15n0299_009:0119a24": "此修羅。因行微劣故。感生海心水口。以居水穴。固",
    "X15n0299_009:0119b01": "是濕生。以下劣故。屬畜生趣也。",
    "X15n0299_009:0119b02": "[0119b02] 阿難如是地獄餓鬼畜生(至)但一&#x8657;妄更無根緒。",
    "X15n0299_009:0119b03": "[0119b03] 冠註 此總結七趣&#x8657;妄也。謂精詳研究七趣升",
    "X15n0299_009:0119b04": "沉往復之由。皆是無明惑業。為因相故。感七趣為",
    "X15n0299_009:0119b05": "果相。總是由妄想受生。隨妄業受報也。若於妙圓",
    "X15n0299_009:0119b06": "精明。無作本心中。曾無七趣因果之相。而此昏沉",
    "X15n0299_009:0119b07": "諸有為相。在本心中。猶如空華在於太&#x8657;。豈有&#x7740;",
    "X15n0299_009:0119b08": "處。唯一&#x8657;妄。更無根蒂頭緒之生起也。昏沉即無",
    "X15n0299_009:0119b09": "明。諸有為相。即惑業。皆因也。受生隨業。即果也。有",
    "X15n0299_009:0119b10": "為與無作反。",
    "X15n0299_009:0119b11": "[0119b11] 阿難此等眾生不識本心(至)云何更隨殺盜婬事。",
    "X15n0299_009:0119b12": "[0119b12] 冠註 此明妄無根緒。因迷而起用。答妙心&#x5FA7;圓",
    "X15n0299_009:0119b13": "何有七趣之問也。不識。即迷也。本心。即妙圓明無",
    "X15n0299_009:0119b14": "作本心也。謂。汝問此等七趣自何有也。皆因迷自",
    "X15n0299_009:0119b15": "本心。受此輪迴。雖經多劫。不得常住真心。性淨明",
    "X15n0299_009:0119b16": "體。而永沉生死。皆由用諸妄想。隨順殺盜淫故。而",
    "X15n0299_009:0119b17": "成三惡。縱能反此殺盜婬。又生三善。若有三惡。則",
    "X15n0299_009:0119b18": "沉墜三塗。若無三惡。則飛昇天界。由其善惡互相",
    "X15n0299_009:0119b19": "有無。彼此傾奪。故上昇下墜。起輪迴性。無有盡期。",
    "X15n0299_009:0119b20": "若知善惡總輪迴性。須得妙性開發。而於善惡。都",
    "X15n0299_009:0119b21": "不思量。唯修真正三摩提。則證本妙寂常心性。果",
    "X15n0299_009:0119b22": "能至此。不但善惡二性。立地銷滅。即無二之性。亦",
    "X15n0299_009:0119b23": "不可得。故曰有無二無。無二亦滅。此則豈但超七",
    "X15n0299_009:0119b24": "趣生死。即二乘涅槃。亦超脫矣。如是。則尚無三善。",
    "X15n0299_009:0119c01": "云何更墮三惡哉。故曰尚無不殺不偷不淫。云何",
    "X15n0299_009:0119c02": "更隨殺盜淫事。事即因果也。",
    "X15n0299_009:0119c03": "[0119c03] 阿難不斷三業各各有私(至)若他說者即魔王說。",
    "X15n0299_009:0119c04": "[0119c04] 冠註 此結答前問。而戒勉真修也。前問云。為有",
    "X15n0299_009:0119c05": "定處。為復自然。彼彼發業。各各私受。故牒答云。由",
    "X15n0299_009:0119c06": "不斷殺盜淫業故。各各私造。因各各私造故。在眾",
    "X15n0299_009:0119c07": "私同分之中。非無定處。言造業各私。而受報有同",
    "X15n0299_009:0119c08": "分地。即別業同報也。然此別業同報。從何所有。皆",
    "X15n0299_009:0119c09": "自妄業之所發生。業既妄發。本無有因。無因。則所",
    "X15n0299_009:0119c10": "生之處。亦無可追尋窮究矣。然雖無因可究。要不",
    "X15n0299_009:0119c11": "出三惑。為之根本。汝今勉力修進。必欲獲取無上",
    "X15n0299_009:0119c12": "菩提。當以除此三惑。為之要訣。&#x76D6;彼三善惡業。根",
    "X15n0299_009:0119c13": "於惑起。故應盡其根而除之。若不盡三業之根本。",
    "X15n0299_009:0119c14": "縱得五通。皆是有為功用。非無漏淨業。以惟伏現",
    "X15n0299_009:0119c15": "行。不除種子。不得漏盡。終落魔道。雖欲除妄。是以",
    "X15n0299_009:0119c16": "&#x8657;濟&#x8657;。倍增其偽。但自名得道。而實為業果。此真",
    "X15n0299_009:0119c17": "可深哀痛愍者。由阿難初問佛體真實。云何復有",
    "X15n0299_009:0119c18": "諸趣。故答云。汝妄自造。非菩提有咎也。菩提。指佛",
    "X15n0299_009:0119c19": "體也。復警戒云。若末世說法者。如我此說。即佛正",
    "X15n0299_009:0119c20": "說。若讚行三惡者。以為勸化。即魔王之邪說也。足",
    "X15n0299_009:0119c21": "見必斷三惑。方可得真正三摩提也。勗。勉也。",
    "X15n0299_009:0119c22": "[0119c22] 上詳明七趣竟。下詳辯魔境。魔有五種。曰陰魔。曰",
    "X15n0299_009:0119c23": "煩惱魔。曰死魔。曰天魔。曰天魔。合為二種。以陰魔",
    "X15n0299_009:0119c24": "攝煩惱與死魔。皆依五陰而起故。天鬼二種。皆因",
    "X15n0299_009:0120a01": "修邪定好害正道者。故總名天魔。夫此魔境。非具",
    "X15n0299_009:0120a02": "一切智者。莫能辯其真偽。故阿難但知啟請修定",
    "X15n0299_009:0120a03": "證果。而定中微細魔事。不能問及。亦乃雖蒙世尊",
    "X15n0299_009:0120a04": "直示真修行路。堪可趣至無上菩提。而沿途艱險。",
    "X15n0299_009:0120a05": "尚未親歷。唯世尊深知魔軍勝負。實正定真修。成",
    "X15n0299_009:0120a06": "壞所關。且隳妙覺心。破法王家者。莫甚於此。是故",
    "X15n0299_009:0120a07": "將罷法座。迴身復留。逐一指明。令末世修正定者。",
    "X15n0299_009:0120a08": "自識魔外。准&#x4FFB;無虞。所以再興深慈。不待問而自",
    "X15n0299_009:0120a09": "說也。",
    "X15n0299_009:0120a10": "[0120a10] 即時如來罷法座(至)歡喜頂禮伏聽慈誨。",
    "X15n0299_009:0120a11": "[0120a11] 冠註 此無問自說也。如來下。經家所敘。將罷法",
    "X15n0299_009:0120a12": "座。顯最後開示也。回身再來。顯不盡深慈也。汝等",
    "X15n0299_009:0120a13": "下。總明魔能害正。凡修正定者。不容不識也。真修",
    "X15n0299_009:0120a14": "行法。即從耳根圓通。悟入楞嚴大定也。意謂。我已",
    "X15n0299_009:0120a15": "為汝指示楞嚴大定。為真修實證矣。汝等亦皆明",
    "X15n0299_009:0120a16": "了。而猶未明定中所現魔事。最為微細。若不預知。",
    "X15n0299_009:0120a17": "忽爾現前。邪正難辨。設汝心中。毫有染&#x7740;。彼則乘",
    "X15n0299_009:0120a18": "隙賺引。令汝墮於邪見。而不自覺矣。陰魔。即色陰",
    "X15n0299_009:0120a19": "中禪定所迫。初心自現。尚無外魔也。天魔。鬼神。魑",
    "X15n0299_009:0120a20": "魅。皆受想二陰中。稍失正見。引入外魔也。魔正現",
    "X15n0299_009:0120a21": "時。若不能識。或自認為聖。或認魔為聖。皆是認賊",
    "X15n0299_009:0120a22": "為子。而立喪家寶矣。行識二陰中所現心見二魔。",
    "X15n0299_009:0120a23": "併無外來。皆是自己心邪。得少為足之過也。下舉",
    "X15n0299_009:0120a24": "一以例餘也。無聞者。但修無想。不樂聞法。不習正",
    "X15n0299_009:0120b01": "定。自謂極果。及至報盡想生。衰相復現。不知元非",
    "X15n0299_009:0120b02": "聖證。而反謗佛。妄說羅漢不受後有。由謗法故。遂",
    "X15n0299_009:0120b03": "墜地獄。其害至此。良可怖焉。汝等欲修正定。趣大",
    "X15n0299_009:0120b04": "菩提。應當識此幽微魔孽。故我為汝仔細分別。汝",
    "X15n0299_009:0120b05": "當諦聽。阿難等。聞此魔事。悚然起立。歡喜聽受。",
    "X15n0299_009:0120b06": "[0120b06] 佛告阿難及諸大眾(至)所有國土而不振裂。",
    "X15n0299_009:0120b07": "[0120b07] 冠註 此欲明動魔之端。而先推真妄生滅也。本",
    "X15n0299_009:0120b08": "覺妙明。指用言。覺圓心體。指體言。意謂。真覺體用。",
    "X15n0299_009:0120b09": "眾生與佛本同。良由眾生一念妄動。背覺合塵。迷",
    "X15n0299_009:0120b10": "真逐妄。而成過咎。遂有根本無明。發業潤生。瞥爾",
    "X15n0299_009:0120b11": "俱起。則&#x5FA7;迷覺體。頓成空性。是故迷覺性成妄想。",
    "X15n0299_009:0120b12": "晦真空為頑空也。於是。化迷不息。轉生世界。所謂",
    "X15n0299_009:0120b13": "依空立世界也。是則十方有漏微塵國土。皆由迷",
    "X15n0299_009:0120b14": "真空。而成頑&#x8657;。昧覺性。而成妄想之所建立也。故",
    "X15n0299_009:0120b15": "知。空生大覺中。若片雲點太清裡。已是幻化眇茫。",
    "X15n0299_009:0120b16": "況復依空所立之世界。其幻化眇茫。不待言矣。但",
    "X15n0299_009:0120b17": "為一切眾生。以妄逐妄。從迷積迷。故不覺知耳。設",
    "X15n0299_009:0120b18": "使汝等一人。能住三摩提中。開發真性。復歸元覺。",
    "X15n0299_009:0120b19": "則十方空。皆悉銷滅殞亡矣。況依空所有國土。而",
    "X15n0299_009:0120b20": "不振動崩裂者哉。&#x76D6;謂&#x8657;空世界。總一名相耳。名",
    "X15n0299_009:0120b21": "相。唯依妄想而立。若轉妄想成正智。則名相悉歸",
    "X15n0299_009:0120b22": "如如矣。故曰一人歸元。十&#x8657;銷殞。所以古德云。&#x8657;",
    "X15n0299_009:0120b23": "空生時。但生假名。&#x8657;空滅時。但滅假名。",
    "X15n0299_009:0120b24": "[0120b24] 汝輩修禪飾三摩地(至)於三昧時僉來惱汝。",
    "X15n0299_009:0120c01": "[0120c01] 冠註 此明怖魔致亂也。飾。嚴整也。意謂。汝等於",
    "X15n0299_009:0120c02": "深入正定。發真歸元時。自與十方聖賢。氣分相接。",
    "X15n0299_009:0120c03": "心精通&#x8117;。混同一際。不離當處。寂然不動。湛然清",
    "X15n0299_009:0120c04": "&#x8657;。不相惱亂。其餘天魔。及與精靈鬼神。乃至無想",
    "X15n0299_009:0120c05": "外道天等。所居宮殿。或處&#x8657;空。或處水陸。無不崩",
    "X15n0299_009:0120c06": "裂。既然。大地振坼。則水居之河海精靈。陸居之山",
    "X15n0299_009:0120c07": "川鬼&#x6060;。飛騰之夜叉修羅等。無不驚慴。惟下界凡",
    "X15n0299_009:0120c08": "夫。未具五通故。不覺其空界遷壞。唯訛傳山搖地",
    "X15n0299_009:0120c09": "動。故無驚慴。彼魔王等。咸得五通。未盡習漏。既戀",
    "X15n0299_009:0120c10": "塵勞。又知其故。是以不容汝等摧裂宮殿。然動&#x5FA7;",
    "X15n0299_009:0120c11": "空界。惟魔不容者。為彼所處全依邪暗。汝等正定",
    "X15n0299_009:0120c12": "發明。照見邪&#x8E2A;。彼各竭所能。欲壞汝定。故僉來惱",
    "X15n0299_009:0120c13": "亂也。",
    "X15n0299_009:0120c14": "[0120c14] 然彼諸魔雖有大怒(至)宛轉零落無可哀救。",
    "X15n0299_009:0120c15": "[0120c15] 冠註 此明悟迷之利害也。意謂。彼等固以壞汝",
    "X15n0299_009:0120c16": "為事。而彼造塵勞中之邪行。汝修妙覺中之正定。",
    "X15n0299_009:0120c17": "邪雖怒正。不能害正。以邪害正。猶如風之吹光。刀",
    "X15n0299_009:0120c18": "之斷水。終不能斷損於光水也。以正化邪。亦如沸",
    "X15n0299_009:0120c19": "湯之釋堅&#x6C37;。暖氣近而寒凝自銷矣。良由彼雖恃",
    "X15n0299_009:0120c20": "其神通。而驚慌於外。終如暴客。汝雖未具神通。而",
    "X15n0299_009:0120c21": "能堅守於內。終是主人。成就破亂。不從客便。悉由",
    "X15n0299_009:0120c22": "主人。必俟五陰主人。迷己正念。認賊為子。則客得",
    "X15n0299_009:0120c23": "其便。遂乘間而入。劫汝家珍。若使陰主。當處正定。",
    "X15n0299_009:0120c24": "一切不[(厂@((既-旡)-日+口))*頁]。惟照真元。縱彼魔力強橫。毫無入處。無",
    "X15n0299_009:0121a01": "奈汝何。由汝陰&#x8CAD;漸銷。光明漸發。彼則久入邪群。",
    "X15n0299_009:0121a02": "咸受幽氣。近光明。如暗就燈自然銷殞。何敢久留",
    "X15n0299_009:0121a03": "明處。擾亂汝之正定耶。若使主人心。不明悟於彼",
    "X15n0299_009:0121a04": "幻境。或生畏愛。或生取捨。稍失照真。聊違正定。被",
    "X15n0299_009:0121a05": "陰所迷。便墮彼類。而為彼眷屬矣。即如摩登。殊為",
    "X15n0299_009:0121a06": "眇劣。且彼初心惟慾&#x546A;汝破佛律儀而已。故於八",
    "X15n0299_009:0121a07": "萬行中。秪毀禪戒。由彼不能毀汝清淨覺體故。汝",
    "X15n0299_009:0121a08": "尚未遭其淪溺也。若此等魔王。本非眇劣之類。況",
    "X15n0299_009:0121a09": "其初心。不獨毀汝一戒心。欲隳汝寶覺全身。令汝",
    "X15n0299_009:0121a10": "喪身失命。永為魔子。而後已。一遭其害。猶如宰臣",
    "X15n0299_009:0121a11": "之家。忽遭天王除其屬籍。不但失&#x5374;官位。而且不",
    "X15n0299_009:0121a12": "免於刑律也。設汝果壞全身。豈止道果不成。亦且",
    "X15n0299_009:0121a13": "墮入地獄。宛轉零落。至於此。縱有慈力。徒增哀痛。",
    "X15n0299_009:0121a14": "其可救乎。",
    "X15n0299_009:0121a15": "[0121a15] 阿難當知汝坐道場(至)堅固妄想以為其本。",
    "X15n0299_009:0121a16": "[0121a16] 冠註 此明色陰之本末也。道場者。凡事理兼修",
    "X15n0299_009:0121a17": "處。即成道之場也。銷落諸念等。謂初坐道場。屏除",
    "X15n0299_009:0121a18": "一切浮亂粗想。久之妄念自離。此離念相。如杲日",
    "X15n0299_009:0121a19": "當空。於一切時。皎然不昧。故曰離念精明。於是則",
    "X15n0299_009:0121a20": "動靜之境不能移。憶忘之識不能交。而根塵識三。",
    "X15n0299_009:0121a21": "合一精明。當住此精明如一之處。便入聞熏聞修",
    "X15n0299_009:0121a22": "金剛三昧矣。然定力未深。理境乍入。猶為色陰所",
    "X15n0299_009:0121a23": "覆。如明目人。處大幽暗。未獲般若大智故。精性妙",
    "X15n0299_009:0121a24": "心猶未發光凡所見處。惟是黑暗。此則色陰區局。",
    "X15n0299_009:0121b01": "&#x76D6;覆真性。不得寬廣伸大。此乃色陰未破之相也。",
    "X15n0299_009:0121b02": "若使定力增進。心光發越。前之暗境。皆化心光。雖",
    "X15n0299_009:0121b03": "未能圓鑑三千。而十方洞開。無復幽黯。此即色陰",
    "X15n0299_009:0121b04": "已破之相也。謂此色陰。由妄執四大所成。既有身",
    "X15n0299_009:0121b05": "相。即有前五根。攬&#x7740;前境。而劫奪真性。渾濁妙明。",
    "X15n0299_009:0121b06": "是故。色陰盡而劫濁超矣。至此返觀色陰之由。元",
    "X15n0299_009:0121b07": "從堅固妄想。內外相織。凝結而成。是其根本也。",
    "X15n0299_009:0121b08": "[0121b08] 阿難當在此中精研妙明(至)若作聖解即受群邪。",
    "X15n0299_009:0121b09": "[0121b09] 冠註 此下十種。明色陰中所現之境也。此中。謂",
    "X15n0299_009:0121b10": "此禪定中也。精研者。正是定中&#x7740;力挨排之工夫",
    "X15n0299_009:0121b11": "也。妙明。指真體之用也。不言其體者。顯用有明昧。",
    "X15n0299_009:0121b12": "體無遷改。如鏡埋塵垢中。雖掩其光明。而曾未虧",
    "X15n0299_009:0121b13": "其體性也。故行者精研妙明。亦如磨鏡。但去情想",
    "X15n0299_009:0121b14": "塵垢。而大圓鏡體。略無所增。且此妙明。本周法界。",
    "X15n0299_009:0121b15": "曾無隔礙。但由妄認四大。內外交織。遂成質礙。故",
    "X15n0299_009:0121b16": "今精研功勝。則不相織矣。於少頃間。身若&#x8657;空。毫",
    "X15n0299_009:0121b17": "無&#x262B1;&#x788D;。斯由定中功用逼極。偶令內心流溢。外境",
    "X15n0299_009:0121b18": "&#x8657;融。暫得暫失。非同聖果永證無遺。汝等。若恬然",
    "X15n0299_009:0121b19": "無&#x7740;。毫無欣羨。雖則定力挨出。亦為善境。若遇此",
    "X15n0299_009:0121b20": "境。妄作證聖。即受邪氣。破壞正定矣。",
    "X15n0299_009:0121b21": "[0121b21] 阿難復以此心精研妙明若作聖解即受&#x7FA3;邪。",
    "X15n0299_009:0121b22": "[0121b22] 冠註 此明內徹之境也。精研妙明。準前。其身內",
    "X15n0299_009:0121b23": "徹者。謂心光忽然。超徹身內。反觀臟腑。親見蟯蛔。",
    "X15n0299_009:0121b24": "以手拾出。身無毀傷。此乃心精暫明。流溢形體。斯",
    "X15n0299_009:0121c01": "但功行大急。暫得形體不礙。非聖所證真常之境。",
    "X15n0299_009:0121c02": "意無所&#x7740;。猶然善境。稍無識見。而作聖解。即受群",
    "X15n0299_009:0121c03": "邪。隳汝正定矣。",
    "X15n0299_009:0121c04": "[0121c04] 又以此心內外精研(至)若作聖解即受&#x7FA3;邪。",
    "X15n0299_009:0121c05": "[0121c05] 冠註 此明內外俱徹之境也。內外。即心境也。清",
    "X15n0299_009:0121c06": "明時。是魂為主。昏晦時。是魄為主。斂固於內。是意",
    "X15n0299_009:0121c07": "志為主。發揚於外。是精神為主。此皆第六識用事。",
    "X15n0299_009:0121c08": "故除第八識執受。其身居然不變。其餘魂魄等。皆",
    "X15n0299_009:0121c09": "棄其本&#x8EC4;。而遞相涉入也。互為賓主者。謂一為主。",
    "X15n0299_009:0121c10": "而餘五皆為賓也。聞空中說法者。即指目前也。聞",
    "X15n0299_009:0121c11": "十方密義者。即指&#x5FA7;法界也。遞相離合者。有時。精",
    "X15n0299_009:0121c12": "離本&#x8EC4;。而合於魄。有時。魄離本&#x8EC4;。而合於精等。&#x76D6;",
    "X15n0299_009:0121c13": "離即棄本&#x8EC4;。而合則成他&#x8EC4;也。成就善種者。謂夙",
    "X15n0299_009:0121c14": "昔聞熏。今加精研。自能發揮。而有所聞也。如是下。",
    "X15n0299_009:0121c15": "準前。",
    "X15n0299_009:0121c16": "[0121c16] 又以此心澄露皎徹(至)若作聖解即受群邪。",
    "X15n0299_009:0121c17": "[0121c17] 冠註 此明內心澄徹外現佛境也。此由精研功",
    "X15n0299_009:0121c18": "勝。妙心益明也。澄露皎徹者。粗惑漸銷也。內光發",
    "X15n0299_009:0121c19": "明者。智體開朗也。良以智起惑亡。故無情&#x5FA7;成金",
    "X15n0299_009:0121c20": "界。有情悉作如來。梵語毗盧遮那。此云光明&#x5FA7;照。",
    "X15n0299_009:0121c21": "乃至蓮華俱時出現者。謂依正莊嚴。皆隨心變現",
    "X15n0299_009:0121c22": "也。此名下。斷定此境。是夙昔因中。曾聞大法。而心",
    "X15n0299_009:0121c23": "有靈悟。所染種習。今加研究。故心光忽明。照諸世",
    "X15n0299_009:0121c24": "界。然偶爾暫現。非同聖證&#x4E98;古如一也。",
    "X15n0299_009:0122a01": "[0122a01] 又以此心精研妙明(至)若作聖解即受群邪。",
    "X15n0299_009:0122a02": "[0122a02] 冠註 此明精研功極。故見空羅寶色也。觀察不",
    "X15n0299_009:0122a03": "停者。言觀照功切。毫無間斷。於諸妄念。更加抑按。",
    "X15n0299_009:0122a04": "於諸塵境。更加降伏。如是則制止之功太。欲超越",
    "X15n0299_009:0122a05": "逼拶至極。忽見十方&#x8657;空成七寶色。或百寶色。且",
    "X15n0299_009:0122a06": "同時&#x5FA7;滿。而多少之色。不相留礙也。或青黃赤白。",
    "X15n0299_009:0122a07": "五色俱現。而各色純然。曾未混&#x894D;也。此由精研妙",
    "X15n0299_009:0122a08": "明逼極。煥散而現。故見此種種勝境。然暫得暫失。",
    "X15n0299_009:0122a09": "非一現永現也。",
    "X15n0299_009:0122a10": "[0122a10] 又以此心研究澄徹(至)若作聖解即受群邪。",
    "X15n0299_009:0122a11": "[0122a11] 冠註 此明研究澄徹故。暗中見物也。研究。即挨",
    "X15n0299_009:0122a12": "排也。澄徹。即靜極也。精光不亂者。心光凝定。明暗",
    "X15n0299_009:0122a13": "二境。不能移也。忽於夜合者。合閉目也。謂於夜間",
    "X15n0299_009:0122a14": "閉目而見。正顯下見暗室中物。非從目見也。見種",
    "X15n0299_009:0122a15": "種物等者。非室中元有之物。是暗中所現奇怪之",
    "X15n0299_009:0122a16": "物。而室中之物。件件如故。曾未變易。下斷明。謂此",
    "X15n0299_009:0122a17": "乃心既微細。見亦密澄。精光凝定。暗境洞徹。然未",
    "X15n0299_009:0122a18": "透徹本地真光。無乃研究功勝。暫時發露耳。此中",
    "X15n0299_009:0122a19": "合字。藏板皆同。今人妄改為半字。不可從。",
    "X15n0299_009:0122a20": "[0122a20] 又以此心圓入&#x8657;融(至)若作聖解即受群邪。",
    "X15n0299_009:0122a21": "[0122a21] 冠註 此明圓入&#x8657;融身同草木也。圓入&#x8657;融等",
    "X15n0299_009:0122a22": "者。謂研究功盛。內身外境。無不&#x8657;豁。故四肢皆同",
    "X15n0299_009:0122a23": "草木。火燒刀斫。總不覺知。由不覺知故。火燒不爇。",
    "X15n0299_009:0122a24": "刀割不傷也。此由定力所持。想心亦寂。功切至極。",
    "X15n0299_009:0122b01": "執受不行。則五塵併銷。排遣四大。純覺遺身。故無",
    "X15n0299_009:0122b02": "傷觸也。此亦暫時透露。非真色即是空。空即是色",
    "X15n0299_009:0122b03": "也。",
    "X15n0299_009:0122b04": "[0122b04] 又以此心成就清淨(至)若作聖解即受群邪。",
    "X15n0299_009:0122b05": "[0122b05] 冠註 此明淨心功極。&#x89A9;界&#x89A9;佛也。成就清淨等",
    "X15n0299_009:0122b06": "者。謂厭穢濁之質礙。欣淨妙之&#x8657;融。凝想淨心之",
    "X15n0299_009:0122b07": "功。至此已極。故忽見大地山河。化成淨妙國土。又",
    "X15n0299_009:0122b08": "見淨土現在諸佛。更見地獄天宮。上下無礙。此由",
    "X15n0299_009:0122b09": "昔聞教中所說。淨穢二土。隨起欣淨厭穢之念。熏",
    "X15n0299_009:0122b10": "習成種。今於定中。凝想日深。逼極化成。暫得如是。",
    "X15n0299_009:0122b11": "非真居淨土也。",
    "X15n0299_009:0122b12": "[0122b12] 又以此心研究深遠(至)若作聖解即受群邪。",
    "X15n0299_009:0122b13": "[0122b13] 冠註 此明研究深遠。遙見遙聞也。研究深遠等",
    "X15n0299_009:0122b14": "者。謂於定中。深心研究。率爾周&#x5FA7;。到於極處。遂令",
    "X15n0299_009:0122b15": "心光逼極飛出。故於遙遠障礙處。皆能見聞。此亦",
    "X15n0299_009:0122b16": "暫時一過。非實得周&#x5FA7;法界也。",
    "X15n0299_009:0122b17": "[0122b17] 又以此心研究精極(至)若作聖解即受群邪。",
    "X15n0299_009:0122b18": "[0122b18] 冠註 此明研究精極見知識也。謂定中竭力研",
    "X15n0299_009:0122b19": "窮。到至精至極之處。正與聖賢。心精通&#x8117;之時。而",
    "X15n0299_009:0122b20": "色陰將破。魔宮振裂。魔心慌越。故魔擾於是而興",
    "X15n0299_009:0122b21": "端也。見善知識等者。謂行人靜中。自見善知識。或",
    "X15n0299_009:0122b22": "變為諸佛菩薩。及天龍等者。&#x76D6;此境界。元是行人。",
    "X15n0299_009:0122b23": "曾有邪種。含受於心。功至於此。逼極發露。非真見",
    "X15n0299_009:0122b24": "聖。或是魔入行人心腹。持其神識。故令行人。無端",
    "X15n0299_009:0122c01": "說法。亦能通達妙義。以發其狂慧。非真證聖也。使",
    "X15n0299_009:0122c02": "行人至此先覺。魔自銷歇。若反生聖解。則其害非",
    "X15n0299_009:0122c03": "細也。",
    "X15n0299_009:0122c04": "[0122c04] 阿難如是十種禪那現境(至)保持覆護成無上道。",
    "X15n0299_009:0122c05": "[0122c05] 已上十種魔事。是世尊拈其大&#x69E9;以示初心。非色",
    "X15n0299_009:0122c06": "陰中。定有此種類。而不可變易也。亦非決有此定",
    "X15n0299_009:0122c07": "數。而不可增減也。但論行人用心何如耳。或緩急",
    "X15n0299_009:0122c08": "得宜。則絕然不見。或交互觀想。則所現愈多。或種",
    "X15n0299_009:0122c09": "類不同。或多寡不一。悉隨心所變。非有定體。若俾",
    "X15n0299_009:0122c10": "按經待驗。則何異於刻舟求劍者哉。後皆倣此。",
    "X15n0299_009:0122c11": "[0122c11] 冠註 此結害囑護也。謂此禪那所現十境。皆是",
    "X15n0299_009:0122c12": "行人於色陰中。見理未徹。正定未純。但以禪觀與",
    "X15n0299_009:0122c13": "堅固妄想。兩相交戰。互為勝負之所現起。如一善",
    "X15n0299_009:0122c14": "境現。即是禪觀暫勝妄想也。少頃即隱。是妄想復",
    "X15n0299_009:0122c15": "勝禪觀也。由勝負互出。不得永證聖境。此群邪所",
    "X15n0299_009:0122c16": "以乘隙而入也。眾生頑迷。不度己功力未久。亦不",
    "X15n0299_009:0122c17": "察其暫現復隱。逢此境現。便謂登聖。是未得謂得。",
    "X15n0299_009:0122c18": "未證謂證。安得不墮地獄乎。汝等當依如來。即以",
    "X15n0299_009:0122c19": "此義。傳示將來修正定者。令其預知。使天魔等。不",
    "X15n0299_009:0122c20": "得其便。更得神力。以保任扶持。遮覆衛護。不令至",
    "X15n0299_009:0122c21": "惑。而成無上道也。",
    "X15n0299_009:0122c22": "[0122c22] 阿難彼善男子修三摩提(至)&#x8657;明妄想以為其本。",
    "X15n0299_009:0122c23": "[0122c23] 冠註 此明受陰之本末也。修三摩提下。躡前色",
    "X15n0299_009:0122c24": "陰已盡。見諸佛心。如鏡現像。正是禪觀有成。色陰",
    "X15n0299_009:0123a01": "已破。洞視自己妙覺明心。不從外得也。若有所得",
    "X15n0299_009:0123a02": "等者。謂但見本有真體。而未能發起妙用。不得任",
    "X15n0299_009:0123a03": "運自如。此正顯受陰未破也。猶如魘人。喻行人被",
    "X15n0299_009:0123a04": "受陰所局。手足二句。喻上若有所得。心觸二句。喻",
    "X15n0299_009:0123a05": "上而未能用。下直出正意言。見真體而不得妙用。",
    "X15n0299_009:0123a06": "正是受陰區局真性。&#x76D6;覆妙明。不得寬廣伸大也。",
    "X15n0299_009:0123a07": "愛陰一破。亦若魘歇。不為過咎。真心廣大。本周法",
    "X15n0299_009:0123a08": "界。無始迷執。惑為身內故。生來死去。不能離身。若",
    "X15n0299_009:0123a09": "使真心離身觀面。去住自由。便是稍發妙用。而受",
    "X15n0299_009:0123a10": "陰盡矣。此受陰。即前五識也。見即領納也。由前五",
    "X15n0299_009:0123a11": "識。領納違順等境。引生苦樂等受。渾濁真心。今則",
    "X15n0299_009:0123a12": "受陰破。而見濁超矣。至此返觀受陰之由。元從&#x8657;",
    "X15n0299_009:0123a13": "明妄想。交妄織成也。&#x8657;明者。謂曾無實體。&#x8657;有所",
    "X15n0299_009:0123a14": "明而已。",
    "X15n0299_009:0123a15": "[0123a15] 阿難彼善男子當在此中(至)失於正受當從淪墜。",
    "X15n0299_009:0123a16": "[0123a16] 冠註 此下十種明受陰中所現之境也。此中。謂",
    "X15n0299_009:0123a17": "禪定中。如下文云。彼定中。是也。得大光耀。躡前十",
    "X15n0299_009:0123a18": "方洞開。無覆幽黯。謂色陰盡矣。其心發明。躡前見",
    "X15n0299_009:0123a19": "諸佛心。如鏡現像也。內抑過分者。自知受陰為咎。",
    "X15n0299_009:0123a20": "不得妙用。急求破除也。忽然發悲者。亦知一切眾",
    "X15n0299_009:0123a21": "生。皆被色陰所局。未能如己心光發明。故見大小",
    "X15n0299_009:0123a22": "有情。皆生悲愍之心。不覺流淚矣。&#x76D6;此悲心。實非",
    "X15n0299_009:0123a23": "諸佛同體大悲。但由功用抑摧太急。故成過悲。若",
    "X15n0299_009:0123a24": "能速悟本因。復顧正念。不作聖證。久自銷歇。若自",
    "X15n0299_009:0123b01": "謂已證諸佛大悲。則有悲魔。乘間入心。見人則悲。",
    "X15n0299_009:0123b02": "啼泣不已。遂失正受。而沉淪墜落矣。正受者。正是",
    "X15n0299_009:0123b03": "禪定中。無意味無巴鼻處。到此毫無欣厭。亦無畏",
    "X15n0299_009:0123b04": "愛。方可保任。稍生一念。則受用不住。而正定失矣。",
    "X15n0299_009:0123b05": "[0123b05] 阿難又彼定中諸善男子(至)失於正受當從淪墜。",
    "X15n0299_009:0123b06": "[0123b06] 冠註 此明舉志齊佛以致魔擾也。受陰明白者。",
    "X15n0299_009:0123b07": "&#x76D6;覆稍輕也。勝相現前者。如得大光耀等也。感邀",
    "X15n0299_009:0123b08": "過分等。謂稍見本真。似乎心同佛心。故極喜成功。",
    "X15n0299_009:0123b09": "而發大勇猛。自謂不歷僧祗。當下作佛。此由慧狂",
    "X15n0299_009:0123b10": "定弱。見理忽略。自以高志限功。輕率取證。過分越",
    "X15n0299_009:0123b11": "禮。故作此解。若悟而返之。可復無咎。若妄任不返。",
    "X15n0299_009:0123b12": "則有狂魔入心。生大我慢。上無諸佛。下無眾生。妄",
    "X15n0299_009:0123b13": "自尊大。失定從墜無疑矣。法句經云。若起精進心。",
    "X15n0299_009:0123b14": "是妄非精進。若能心不妄。精進無有涯。",
    "X15n0299_009:0123b15": "[0123b15] 又彼定中諸善男子(至)失於正受當從淪墜。",
    "X15n0299_009:0123b16": "[0123b16] 冠註 此明沉憶無慧。以致魔擾也。前無新證。受",
    "X15n0299_009:0123b17": "陰未盡也。歸失故居。色陰已盡也。當此之際。但應",
    "X15n0299_009:0123b18": "定慧均持。攻盡&#x8657;明妄想。自有新證。若乃智力衰",
    "X15n0299_009:0123b19": "微。照真失準。進退未由。則中隳無倚。杳無所見。由",
    "X15n0299_009:0123b20": "無慧照用故。定心枯渴。由前後脫空故。時刻沉憶。",
    "X15n0299_009:0123b21": "心不敢散。復將沉憶不散。以為勤精進相。而欲成",
    "X15n0299_009:0123b22": "破陰之功。不亦謬乎。此則偏定無慧。自失方便。若",
    "X15n0299_009:0123b23": "能悟此。還復等攝。庶無過咎。若以沉憶枯定。妄謂",
    "X15n0299_009:0123b24": "證聖。則有憶魔入心。晨夕撮心。懸掛一處。失其本",
    "X15n0299_009:0123c01": "定。當從淪墜也。",
    "X15n0299_009:0123c02": "[0123c02] 又彼定中諸善男子(至)失於正受當從淪墜。",
    "X15n0299_009:0123c03": "[0123c03] 冠註 此明慧偏多狂。以致魔擾也。慧力過定失",
    "X15n0299_009:0123c04": "于猛利者。謂慧猛過定也。勝性懷心者。妄謂自性",
    "X15n0299_009:0123c05": "本來是佛。不待修成。故自疑己身即盧舍那。勿勞",
    "X15n0299_009:0123c06": "進取。得少為足。此是功力未純。而不恒自審察。己",
    "X15n0299_009:0123c07": "功何似佛功。己德何似佛德。唯執己之知見。已同",
    "X15n0299_009:0123c08": "佛之知見。故廢修證也。若猛省其非。可還無咎。若",
    "X15n0299_009:0123c09": "堅任舍那。迷不知返。則類魔入心。大發狂言。自謂",
    "X15n0299_009:0123c10": "證無上道。而失己正定。從魔淪墜矣。古德云。無憶",
    "X15n0299_009:0123c11": "名戒。無念名定。莫妄名慧。一心不生。具戒定慧。然",
    "X15n0299_009:0123c12": "非一非三也。",
    "X15n0299_009:0123c13": "[0123c13] 又彼定中諸善男子(至)失於正受當從淪墜。",
    "X15n0299_009:0123c14": "[0123c14] 冠註 此明歷險多憂。以致魔擾也。新證一句。同",
    "X15n0299_009:0123c15": "前。偏定歷覽二際等。謂觀色陰已盡。受陰非實。于",
    "X15n0299_009:0123c16": "二邊際。俱難倚恃。恐遭退失。遂生艱險。過憂不止。",
    "X15n0299_009:0123c17": "轉成倒見故。如坐鐵床。乃至求人絕命。此由勤修",
    "X15n0299_009:0123c18": "密進。不覺心中。恐懼過甚。無復方便自慰。故至于",
    "X15n0299_009:0123c19": "此。若使改過忘憂。自復正念。若以憂慮為聖證。憂",
    "X15n0299_009:0123c20": "之不止。則有類魔附之。而執刀自割。靡所不至。則",
    "X15n0299_009:0123c21": "失己正定。從魔淪墜矣。故六祖云。一切無心自性",
    "X15n0299_009:0123c22": "戒。一切無礙自性慧。不增不減自金剛。身去身來",
    "X15n0299_009:0123c23": "本三昧。",
    "X15n0299_009:0123c24": "[0123c24] 又彼定中諸善男子(至)失於正受當從淪墜。",
    "X15n0299_009:0124a01": "[0124a01] 冠註 此明覺安多喜。以致魔擾也。此由色盡而",
    "X15n0299_009:0124a02": "無質礙。受明而得清淨。處此境界安然快樂。遂生",
    "X15n0299_009:0124a03": "大喜。不知大事未明。如喪考妣。大事已明。如喪考",
    "X15n0299_009:0124a04": "妣。縱處清隱。何樂之有。此由定深而得輕安。若以",
    "X15n0299_009:0124a05": "智慧照察。方息塵勞。何&#x751E;妙樂。喜心自禁。復歸無",
    "X15n0299_009:0124a06": "咎。若謂聖心樂道。應當如此。則同類之魔。乘間入",
    "X15n0299_009:0124a07": "心。從此恣情縱意。自謂得大無礙。證真解脫。失己",
    "X15n0299_009:0124a08": "正定。應從魔墜矣。",
    "X15n0299_009:0124a09": "[0124a09] 又彼定中諸善男子(至)失於正受當從淪墜。",
    "X15n0299_009:0124a10": "[0124a10] 冠註 此明見勝多慢。以致魔擾也。自謂已足者。",
    "X15n0299_009:0124a11": "見色盡受明。不求師印。自謂滿足。妄自高大。眇視",
    "X15n0299_009:0124a12": "諸聖也。大我慢者。謂恃己而凌人傲物。乃七慢之",
    "X15n0299_009:0124a13": "首也。七慢者。謂于劣計己勝。于等計己等。為單慢。",
    "X15n0299_009:0124a14": "于勝計己等。于等計己勝。為過慢。于勝計己勝。為",
    "X15n0299_009:0124a15": "慢過慢。未得謂得。計劣為多。為增上慢。自全無德。",
    "X15n0299_009:0124a16": "謂己有德。為邪慢。對多勝者。自甘下劣。不敬不求。",
    "X15n0299_009:0124a17": "為卑劣慢若。彼七慢俱發。則自謂超越諸佛。況諸",
    "X15n0299_009:0124a18": "二乘乎。此由唯見己靈。殊為尊勝。且無智慧以救",
    "X15n0299_009:0124a19": "其弊故耳。若使發真般若。等觀法性。尚不見有一",
    "X15n0299_009:0124a20": "眾生可慢。況陰未破。而行猶劣。安敢慢諸聖賢哉。",
    "X15n0299_009:0124a21": "若終執迷。無復改悔。即有同類慢魔。乘隙入心。顛",
    "X15n0299_009:0124a22": "狂愈甚。乃至毀佛像。為金銅土木。稱自身為活佛。",
    "X15n0299_009:0124a23": "毀聖經為紙墨文字。稱自語為真經。大言不慚。疑",
    "X15n0299_009:0124a24": "誤一切。入無間獄。自失正定。亦從淪墜也。",
    "X15n0299_009:0124b01": "[0124b01] 又彼定中諸善男子(至)失於正受當從淪墜。",
    "X15n0299_009:0124b02": "[0124b02] 冠註 此明輕安自足。以致魔擾也。于精明中等",
    "X15n0299_009:0124b03": "者。謂色陰已銷。受陰將盡。故曰精明。于中亦見受",
    "X15n0299_009:0124b04": "陰。不染前塵。故曰圓悟精理。受陰。元是&#x8657;明妄想。",
    "X15n0299_009:0124b05": "今既將空。唯見胸中&#x8657;豁無礙。要見即見。故曰得",
    "X15n0299_009:0124b06": "大隨順也。身心皆離麤重。而忽生輕安。自謂登聖",
    "X15n0299_009:0124b07": "得大解脫。不求前進。此由稍開慧性。暫獲輕清。一",
    "X15n0299_009:0124b08": "時豁悟。失定所持。從此返照。可保無過。若使坐定",
    "X15n0299_009:0124b09": "輕清。自謂證聖。則有類魔。乘間入心。展轉自畫。多",
    "X15n0299_009:0124b10": "成無聞比丘。不惟自誤。兼誤多人。加以悔恨謗佛。",
    "X15n0299_009:0124b11": "終于失定。而遭大墮落矣。",
    "X15n0299_009:0124b12": "[0124b12] 又彼定中諸善男子(至)失於正受當從淪墜。",
    "X15n0299_009:0124b13": "[0124b13] 冠註 此明著空毀戒。以致魔擾也。於明悟中。即",
    "X15n0299_009:0124b14": "於精明中圓悟精理也。得&#x8657;明性者。見得&#x8657;明妄",
    "X15n0299_009:0124b15": "想之體性。本非實有。因而沉空滯寂故。忽歸斷滅。",
    "X15n0299_009:0124b16": "撥無因果。一切修證。悉歸于空。心入邪種。生斷滅",
    "X15n0299_009:0124b17": "解。若悟此空。元係邪著。非證真空。亦不為咎。若固",
    "X15n0299_009:0124b18": "守斷空。以為聖證。則有空魔入心。自謂飲酒食肉。",
    "X15n0299_009:0124b19": "悉空無罪。婬殺盜行。頭頭是道。因魔力故。令人親",
    "X15n0299_009:0124b20": "信。且噉淨穢。一種俱空。見持戒者。專加誹謗。陷誤",
    "X15n0299_009:0124b21": "多人。其過無窮。失己正定。墮落無疑矣。",
    "X15n0299_009:0124b22": "[0124b22] 又彼定中諸善男子(至)失於正受當從淪墜。",
    "X15n0299_009:0124b23": "[0124b23] 冠註 此明著有恣婬。以致魔擾也。味其&#x8657;明等",
    "X15n0299_009:0124b24": "者。由于&#x8657;明體性。深生味著。不肯放捨。遂起愛心。",
    "X15n0299_009:0124c01": "蓋禪定中妙樂。非世樂可比。自在受用。靡不如意。",
    "X15n0299_009:0124c02": "若愛極發狂。則翻成貪欲。此因定境安順入心。由",
    "X15n0299_009:0124c03": "無慧自持。而誤入諸欲也。若用慧觀察。一切不受。",
    "X15n0299_009:0124c04": "仍歸正受。則不成過誤。若迷而不返。便有欲魔。入",
    "X15n0299_009:0124c05": "其心腑。唯以說欲。為菩提道。且轉化眷屬。以至無",
    "X15n0299_009:0124c06": "數。只待魔心生厭。不附其體。而後生則陷于王難。",
    "X15n0299_009:0124c07": "死則入于地獄也。",
    "X15n0299_009:0124c08": "[0124c08] 阿難如是十種禪那現境(至)保持覆護成無上道。",
    "X15n0299_009:0124c09": "[0124c09] 冠註 此結害囑護也。謂受陰將盡未盡時。防此",
    "X15n0299_009:0124c10": "過生也。交互。意同前。如得光耀。乃至得&#x8657;明性。皆",
    "X15n0299_009:0124c11": "觀力勝妄想也。如發無窮悲。乃至無限愛生。皆妄",
    "X15n0299_009:0124c12": "想勝觀力也。是亦兩相交戰。互有勝負之意。迷不",
    "X15n0299_009:0124c13": "自識者。謂不知光耀&#x8657;明性等。自何因緣而生也。",
    "X15n0299_009:0124c14": "謂言登聖者。即未得謂得。故曰大妄語成。墮無間",
    "X15n0299_009:0124c15": "獄。汝等下。皆囑護也。受陰魔相竟。",
    "X15n0299_009:0124c16": "[0124c16] 阿難彼善男子修三摩提(至)融通妄想以為其本。",
    "X15n0299_009:0124c17": "[0124c17] 冠註 此明想陰本末也。前二陰盡。則前五根塵",
    "X15n0299_009:0124c18": "不偶。見惑已盡。分別我執亦伏。然思惑全在俱生。",
    "X15n0299_009:0124c19": "我執未除。故曰雖未漏盡。由前二陰既盡。不執身",
    "X15n0299_009:0124c20": "相故。心能離形。如鳥出籠。所向無礙也。六十聖位",
    "X15n0299_009:0124c21": "者。始于三漸次。終至妙覺。以顯圓悟圓證。不歷僧",
    "X15n0299_009:0124c22": "祗。故曰從凡歷聖也。意生身者。譬如意去速疾無",
    "X15n0299_009:0124c23": "礙。從喻得名也。楞伽中有三種。他經亦有多種。文",
    "X15n0299_009:0124c24": "繁不引。然雖前陰已盡。得意生身。而想陰未破。亦",
    "X15n0299_009:0125a01": "如雖無所魘。而重睡未覺。猶發寱語。是寱語者。雖",
    "X15n0299_009:0125a02": "自發語。而所語之事。亦不自知。但所發寱語。已成",
    "X15n0299_009:0125a03": "音韻。亦有倫次。而不紊亂。令不寐人。咸悟其語。喻",
    "X15n0299_009:0125a04": "如想陰未破者。自己雖不能徹見始終。聖位諸佛。",
    "X15n0299_009:0125a05": "悉知。此人。於上歷六十聖位。已有次第。而不紊亂",
    "X15n0299_009:0125a06": "矣。乃想未破之相也。第六識。乃躁動之元。故緣塵",
    "X15n0299_009:0125a07": "分別。無暫停息。如塵垢也。本覺明心。如鏡體也。塵",
    "X15n0299_009:0125a08": "垢淨。而鏡體明。想陰盡。而覺明露。則三界眾生。一",
    "X15n0299_009:0125a09": "類生死。皆能知其生從何來。死從何去。故曰一倫",
    "X15n0299_009:0125a10": "生死。首尾圓照。乃想陰已盡。之相也。想陰。即第六",
    "X15n0299_009:0125a11": "識。由六識緣法塵。而引起煩惱。擾亂真性。此則想",
    "X15n0299_009:0125a12": "陰盡。而煩惱超矣。至此返觀想陰之由。元從融通",
    "X15n0299_009:0125a13": "妄想。交織妄成。謂此想陰。能融通質礙。如心想酢",
    "X15n0299_009:0125a14": "梅。口中水出。是也。",
    "X15n0299_009:0125a15": "[0125a15] 阿難彼善男子受陰&#x8657;妙(至)迷惑不知墮無間獄。",
    "X15n0299_009:0125a16": "[0125a16] 冠註 此明心愛圓明。以致魔害也。&#x8657;妙者。謂分",
    "X15n0299_009:0125a17": "得真體中之&#x8657;靈。精妙之用。即離身返觀。而得自",
    "X15n0299_009:0125a18": "在。不同前未能得用也。不遭邪慮。不為十種陰魔",
    "X15n0299_009:0125a19": "擾也。圓定發明者。謂前二陰既破。不隨前塵所起",
    "X15n0299_009:0125a20": "分別。如渾濁靜沉。清水現前也。後皆倣此。心愛圓",
    "X15n0299_009:0125a21": "明等。謂在想陰中。既得圓定發明。便起妄心。愛此",
    "X15n0299_009:0125a22": "圓明。欲發妙用。故勇銳精思。貪其善巧。其意將欲",
    "X15n0299_009:0125a23": "大作方便。廣行教化也。由此一念之貪。則彼天魔。",
    "X15n0299_009:0125a24": "得乘其鏬。便飛精附人。口說經法。以惑行人也。飛",
    "X15n0299_009:0125b01": "者疾速也。精者。魔黨諸精魅也。附人者。魔不親說。",
    "X15n0299_009:0125b02": "另附他人。素受邪附者也。以受盡之人。定圓慧明。",
    "X15n0299_009:0125b03": "非說經法不能動。[耳*少]劣邪魔。亦不能惑。縱使天魔。",
    "X15n0299_009:0125b04": "亦不能入其心腑。故遣精魅。附旁人惑之。轉令自",
    "X15n0299_009:0125b05": "隳正定耳。其人不覺是其魔著者。即魔所附之人。",
    "X15n0299_009:0125b06": "自己亦不知為魔所著故。口說經法。亦自謂得證",
    "X15n0299_009:0125b07": "涅槃。于是來求巧人前。任其所好。或說法。或變形。",
    "X15n0299_009:0125b08": "廣作善巧。鼓動人心。是求巧人。既惑為菩薩。自然",
    "X15n0299_009:0125b09": "傾心受化。故將所習定心。咸被搖蕩。所秉律儀。盡",
    "X15n0299_009:0125b10": "被破壞。蓋凡行人。一著于魔。欲心便起者。一則因",
    "X15n0299_009:0125b11": "魔多好欲。一則因自己宿種未除。故每有被魔所",
    "X15n0299_009:0125b12": "攝。至于毀戒。而不能脫去者也。然淨行深。而智慧",
    "X15n0299_009:0125b13": "強。任其善巧莫測。但察誘婬毀戒。即知是波旬說。",
    "X15n0299_009:0125b14": "非佛說矣。何至蕩心破律。而身為魔子哉。口中好",
    "X15n0299_009:0125b15": "言災祥等者。謂魔所附人。出言怪誕。異彼常談故。",
    "X15n0299_009:0125b16": "能煽惑人心也。言佛出世祥也。言劫火刀兵災也。",
    "X15n0299_009:0125b17": "此名下。指名示害也。怪鬼。怪誕之鬼。所謂附物成",
    "X15n0299_009:0125b18": "形者。至老始受天魔驅使。以害正定也。厭足心生",
    "X15n0299_009:0125b19": "去彼人體者。謂附之既久。魔鬼生厭。離彼所附之",
    "X15n0299_009:0125b20": "人也。弟子。即求巧行人。師。即說法惑人者。先覺者。",
    "X15n0299_009:0125b21": "謂一聞其語。便知是魔。或貪心一萌。即便削除。決",
    "X15n0299_009:0125b22": "不起念隨魔。以至輪迴也。若使恣任念起。隨彼所",
    "X15n0299_009:0125b23": "轉。便墮無間矣。",
    "X15n0299_009:0125b24": "[0125b24] 阿難又善男子受陰&#x8657;妙(至)迷惑不知墮無間獄。",
    "X15n0299_009:0125c01": "[0125c01] 冠註 此明心愛遊蕩。以致魔害也。受陰&#x8657;妙等。",
    "X15n0299_009:0125c02": "準前。以彼前無色受二陰。不為形質拘攣。遂起愛",
    "X15n0299_009:0125c03": "心。欲同諸佛遊戲剎土。不勞移步。所謂舉一念而",
    "X15n0299_009:0125c04": "十方齊現。故曰。心愛遊蕩。飛其精思。貪求經歷。由",
    "X15n0299_009:0125c05": "此念動故。天魔乘罅得便。即遣精靈附人。向前蠱",
    "X15n0299_009:0125c06": "惑也。魔所附者。不自變形。乃變他形。現前成佛者。",
    "X15n0299_009:0125c07": "由彼貪求經歷者。志欲同佛故。令成佛。然身既佛",
    "X15n0299_009:0125c08": "身。則遊蕩之志。何所不遂。正所以投其欲也。是人。",
    "X15n0299_009:0125c09": "指貪求經歷者。既以魔附者。惑為菩薩。自然誠心",
    "X15n0299_009:0125c10": "皈命矣淫逸其心。者自恃證聖。放蕩無畏故。將圓",
    "X15n0299_009:0125c11": "定之心。化而為縱欲之心矣。魔口所說。皆指眼前",
    "X15n0299_009:0125c12": "佛國者。以彼行人意。在不離當處。而周&#x5FA7;十方故。",
    "X15n0299_009:0125c13": "以此事滿其所欲也。既遂其欲。則傾心渴慕。背正",
    "X15n0299_009:0125c14": "從邪也。此名下。指魔示害也。魃鬼。即旱魃鬼。所謂",
    "X15n0299_009:0125c15": "遇風成形。而至老方為魔使也。餘意準前。",
    "X15n0299_009:0125c16": "[0125c16] 又善男子受陰&#x8657;妙(至)迷惑不知墮無間獄。",
    "X15n0299_009:0125c17": "[0125c17] 冠註 此明心愛綿[泳-永+曶]。以致魔害也。綿。遠也。密也。",
    "X15n0299_009:0125c18": "[泳-永+曶]契合也。謂欲遠契妙理。密合佛心故。所以澄其",
    "X15n0299_009:0125c19": "精思。貪求契合也。總欲不假形聲。默然開悟而已。",
    "X15n0299_009:0125c20": "此由行人一念。求貪密契故。魔使精魅附人。而現",
    "X15n0299_009:0125c21": "密契之事。以誘之也。心自開悟等者。謂開悟之人。",
    "X15n0299_009:0125c22": "念念不一。或得宿命。而知己未生以前之事。或得",
    "X15n0299_009:0125c23": "他心。而知人心所念之事。乃至說偈誦經。皆是現",
    "X15n0299_009:0125c24": "心開密契之境。以惑亂行人也。是人。指貪求契合",
    "X15n0299_009:0126a01": "之人。綿愛其心者。謂被魔所惑。亦纏綿生愛。唯欲",
    "X15n0299_009:0126a02": "遂其心之所求也。行人既墮魔境中。而魔復出妖",
    "X15n0299_009:0126a03": "異之言。漸引漸深。是以既見綿[泳-永+曶]之勝事。併信異",
    "X15n0299_009:0126a04": "常之妖言。遂將一往所修圓定之心。洗滌太盡。而",
    "X15n0299_009:0126a05": "反入邪知邪見矣。此名下。出名示害也。魅鬼同遇",
    "X15n0299_009:0126a06": "畜成形者也。",
    "X15n0299_009:0126a07": "[0126a07] 又善男子受陰&#x8657;妙(至)迷惑不知墮無間獄。",
    "X15n0299_009:0126a08": "[0126a08] 冠註 此明心愛根本。以致魔害也。心愛根本者。",
    "X15n0299_009:0126a09": "愛窮萬物之根本也。此是總標。下四句釋成。窮覽",
    "X15n0299_009:0126a10": "物化性之終始者。即如佛說世出世法。知其本因。",
    "X15n0299_009:0126a11": "乃至現前種種。松直棘曲等。皆了元由也。精爽其",
    "X15n0299_009:0126a12": "心者。謂使萬化始終。一一洞徹。自得精神爽朗。心",
    "X15n0299_009:0126a13": "志痛快也。貪求辨析者。欲于現前萬物。辨別剖析。",
    "X15n0299_009:0126a14": "分明無惑也。然此皆是諸佛如來。轉大圓鏡智。證",
    "X15n0299_009:0126a15": "無邊法身之境界。而初心覬覦。真用心交互也。由",
    "X15n0299_009:0126a16": "此一念。引賊入室。故魔乘便而擾亂也。威神摧伏",
    "X15n0299_009:0126a17": "者。謂彼魔力。善能摧折攝伏人心。故聞法者。自然",
    "X15n0299_009:0126a18": "心伏也。諸人。即領荷邪法。展轉化導。令人皆墮術",
    "X15n0299_009:0126a19": "中者也。由彼行人。心愛根本故。魔所附者。唯指現",
    "X15n0299_009:0126a20": "前生滅之法。為三常住果。亦指濁世染污之處。為",
    "X15n0299_009:0126a21": "清淨。本以投其所好。行人既傾心受教。遂將習定",
    "X15n0299_009:0126a22": "初心。一併亡失。唯信眼前父父子子。遞代相生。乃",
    "X15n0299_009:0126a23": "至男女二根最穢污境。為萬化本元。而謂如來三",
    "X15n0299_009:0126a24": "常住果。盡在于此。于是行人。日親日近。漸入漸深。",
    "X15n0299_009:0126b01": "遂為魔子。而不自知也。夫彼天魔。先施魔力。以摧",
    "X15n0299_009:0126b02": "伏之。而後宣穢言。以蠱惑之。彼初心淺行。詎有不",
    "X15n0299_009:0126b03": "被惑。而破戒壞定者哉。此名下。指名示害也。蠱毒",
    "X15n0299_009:0126b04": "魘勝者。非止一種也。",
    "X15n0299_009:0126b05": "[0126b05] 又善男子受陰&#x8657;妙(至)迷惑不知墮無間獄。",
    "X15n0299_009:0126b06": "[0126b06] 冠註 此明心愛懸應。以致魔害也。心愛懸應者。",
    "X15n0299_009:0126b07": "懸。遠也。謂欲以己行。感過去久遠諸佛應之也。此",
    "X15n0299_009:0126b08": "總標。下二句釋成。周流者。求之不已也。精研者。精",
    "X15n0299_009:0126b09": "思研慮。至誠以求之也。冥感者。欲將此誠意。向冥",
    "X15n0299_009:0126b10": "冥中。感動諸佛也。由此一念妄動。自有天魔。乘間",
    "X15n0299_009:0126b11": "而入故。飛精附人。乃至說法以應其感也。暫見其",
    "X15n0299_009:0126b12": "身。如百千歲者。魔現極老之相也。座中諸人。因見",
    "X15n0299_009:0126b13": "其壽祺無比故。心生愛染。難于割捨。且惑為先世",
    "X15n0299_009:0126b14": "業師。前生知識。于是別生法愛。如膠似漆。不忍分",
    "X15n0299_009:0126b15": "離。此皆魔附之人。詐現感應之事也。行人。既為彼",
    "X15n0299_009:0126b16": "惑。親近日久。則心相體信。捨正從邪。遂為魔子。而",
    "X15n0299_009:0126b17": "不自覺也。蓋魔精。先以身現冥感之事。而後以口",
    "X15n0299_009:0126b18": "宣冥感之語。彼餘惑未盡者。安得不信之乎。癘鬼。",
    "X15n0299_009:0126b19": "同遇衰成形之瘧癘鬼也。",
    "X15n0299_009:0126b20": "[0126b20] 又善男子受陰&#x8657;妙(至)迷惑不知墮無間獄。",
    "X15n0299_009:0126b21": "[0126b21] 冠註 此明心愛深入。以致魔害也。此節貪求靜",
    "X15n0299_009:0126b22": "謐句。似與後節貪求宿命句。前後顛倒者。蓋此文。",
    "X15n0299_009:0126b23": "多示宿命事。後文。多示靜謐事故也。心愛深入者。",
    "X15n0299_009:0126b24": "謂于禪定境。欲深窮極入也。此標。定下釋成。&#x5C05;己",
    "X15n0299_009:0126c01": "辛勤者。謂&#x5C05;己工夫。不計辛勤。唯欲深入也。陰寂。",
    "X15n0299_009:0126c02": "靜謐。皆是禪定之極地。所謂深固幽遠。無人能到",
    "X15n0299_009:0126c03": "之處也。樂處。貪求。皆是愛心躁動也。即此一念。乃",
    "X15n0299_009:0126c04": "是招魔之端。故天魔使其邪附者。來彼求陰人前。",
    "X15n0299_009:0126c05": "敷座說法以誘之。且邪魔能具五通。本業即宿業",
    "X15n0299_009:0126c06": "也。令聽法之人。各知本業。及汝今未死已作畜生",
    "X15n0299_009:0126c07": "者。皆宿命通也。有人起心已知其肇者。他心通也。",
    "X15n0299_009:0126c08": "佛律儀外重加精苦。如斷五味。&#x8EB6;四肢。以至拔髮",
    "X15n0299_009:0126c09": "熏鼻等。誹謗。訐露。及言禍福。臨時皆&#x9A10;者。雖似眼",
    "X15n0299_009:0126c10": "耳二通。其寔狀。其行事。而欲取信于人也。此上五",
    "X15n0299_009:0126c11": "通。雖係邪魔詐現。而鏡智未明者。鮮有不信矣。大",
    "X15n0299_009:0126c12": "力鬼。即上品神通力大之鬼也。",
    "X15n0299_009:0126c13": "[0126c13] 又善男子受陰&#x8657;妙(至)迷惑不知墮無間獄。",
    "X15n0299_009:0126c14": "[0126c14] 冠註 此明心愛知見。以致魔害也。心愛知見者。",
    "X15n0299_009:0126c15": "求見潛匿異事。其意欲使世人不知己所獨知。世",
    "X15n0299_009:0126c16": "人不見己所獨見也。此標。定下釋成。由愛知見故。",
    "X15n0299_009:0126c17": "不辭勤苦。而研究尋討也。愛心一起。魔即乘間。而",
    "X15n0299_009:0126c18": "詐現隱異之事。以惑之矣。是人。指貪求之人。無端",
    "X15n0299_009:0126c19": "得大寶珠者。謂于聽法處獲珠也。其魔。或化畜生。",
    "X15n0299_009:0126c20": "先銜珠寶奇物等投人。而後附其體。或先詐現珠",
    "X15n0299_009:0126c21": "寶于地下。而後對眾出之。以誘人。或食藥草。乃至",
    "X15n0299_009:0126c22": "麻麥。而能充肥。此皆詐現隱異難測之事。以投其",
    "X15n0299_009:0126c23": "欲也。魔既現隱異之事。以悚動人心。復出隱異之",
    "X15n0299_009:0126c24": "語。以鼓揚眾志。人安有不信哉。此皆山林以至川",
    "X15n0299_009:0127a01": "岳之鬼神。久在鬼錄。而為魔所使者也。或有下。明",
    "X15n0299_009:0127a02": "其魔黨成群。非止一種。尤盛于前也。",
    "X15n0299_009:0127a03": "[0127a03] 又善男子受陰&#x8657;妙(至)迷惑不知墮無間獄。",
    "X15n0299_009:0127a04": "[0127a04] 冠註 此明心愛神通。以致魔害也。心愛神通種",
    "X15n0299_009:0127a05": "種變化者。欲求神通變化。而無礙也。此標。定下釋",
    "X15n0299_009:0127a06": "成。謂精研窮究萬化之元者。正欲乘之以發神通",
    "X15n0299_009:0127a07": "變現也。此愛心一起。天魔得便。即飛精附人。而詐",
    "X15n0299_009:0127a08": "現神變之事。以擾之矣。是人。指魔所附者。或復手",
    "X15n0299_009:0127a09": "執火光。乃至越牖透垣。曾無障礙者。皆詐現神通",
    "X15n0299_009:0127a10": "變化之事。唯于刀兵不得自在者。足知邪術詐現。",
    "X15n0299_009:0127a11": "非真通十八變也。口中常說神通等者。謂彼魔魅。",
    "X15n0299_009:0127a12": "既詐現神變之邪事。復誑說神變之邪法。而欲投",
    "X15n0299_009:0127a13": "行人之所好也。讚嘆行婬等者。愈見其為魔著也。",
    "X15n0299_009:0127a14": "此名下。出名示害也。天地大力等者。明種類愈多。",
    "X15n0299_009:0127a15": "為害熾盛。足見隨其禪定以增益也。",
    "X15n0299_009:0127a16": "[0127a16] 又善男子受陰&#x8657;妙(至)迷惑不知墮無間獄。",
    "X15n0299_009:0127a17": "[0127a17] 冠註 此明心愛入滅。以致魔害也。心愛入滅者。",
    "X15n0299_009:0127a18": "由彼不知一切法相。本自寂滅。不待更滅故。欲滅",
    "X15n0299_009:0127a19": "有相之法。入無相之空也。此標。定下釋成。研究者。",
    "X15n0299_009:0127a20": "謂研慮究竟也。化性者。謂萬化之體性也。蓋研究",
    "X15n0299_009:0127a21": "化性者。唯欲滅相歸無。以深趣空寂也。殊不知一",
    "X15n0299_009:0127a22": "起貪心。便為魔擾矣。于大眾下。因貪入滅趣空故。",
    "X15n0299_009:0127a23": "現諸空相。以眩惑之。或垂手足。作栴檀氣。或大小",
    "X15n0299_009:0127a24": "便。如厚石蜜。皆詐現異事。以駭俗惑人也。誹謗二",
    "X15n0299_009:0127b01": "句。依空相而謗法誹僧也。口中常說等者。唯說斷",
    "X15n0299_009:0127b02": "空。而撥無因果也。雖得空寂潛行貪欲者。顯是邪",
    "X15n0299_009:0127b03": "魔非聖證也。受其欲者。亦得空心。撥無因果者。魔",
    "X15n0299_009:0127b04": "力摧伏。以從其化也。此名下。出名示害。令人預知",
    "X15n0299_009:0127b05": "防檢也。餘意同前。",
    "X15n0299_009:0127b06": "[0127b06] 又善男子受陰&#x8657;妙(至)迷惑不知墮無間獄。",
    "X15n0299_009:0127b07": "[0127b07] 冠註 此明心愛長壽。以致魔害也。幾。微細也。由",
    "X15n0299_009:0127b08": "愛長壽故。不辭辛苦。研究微細生相。而貪求永歲",
    "X15n0299_009:0127b09": "也。舊說。此中所希羅漢果位。行陰開後。自然證之。",
    "X15n0299_009:0127b10": "今欲疾證。而躁求之故。招魔害也。分段生死。三界",
    "X15n0299_009:0127b11": "惑盡。方能出離。二乘無學。入地菩薩。斷見思惑盡。",
    "X15n0299_009:0127b12": "生法性土。方受變易生死。今未離三界。頓欲于分",
    "X15n0299_009:0127b13": "段報中。變麤身為細質。易短壽作長齡。故曰棄分",
    "X15n0299_009:0127b14": "段生頓希變易細相常住也。瞬息而萬里再來者。",
    "X15n0299_009:0127b15": "五通中。似神境通。此魔自現神境。至遠成近也。數",
    "X15n0299_009:0127b16": "步而累月不到。此魔令人親歷至近成遠也。地之",
    "X15n0299_009:0127b17": "可縮可舒。時之可延可促。皆魔詐現。以投其所好",
    "X15n0299_009:0127b18": "也。因此心信疑佛現前者。謂智微行劣。自生驚異。",
    "X15n0299_009:0127b19": "而墮于疑信之間也。口中常說等者。謂眾生諸佛",
    "X15n0299_009:0127b20": "等。皆由彼生。豈非無始元佛。而永齡益壽。又豈可",
    "X15n0299_009:0127b21": "紀極哉。蓋彼邪魔。先現延永之事。復出延永之語。",
    "X15n0299_009:0127b22": "彼貪求永歲者。安得不信乎。此名下。指名示害也。",
    "X15n0299_009:0127b23": "自在天。即欲界第六天上。別有魔王居處。亦他化",
    "X15n0299_009:0127b24": "自在天攝。使其眷屬。謂魔王不自現身。亦若飛精",
    "X15n0299_009:0127c01": "附人也。遮文茶。云奴神。即役使鬼也。亦云嫉&#x59AC;女。",
    "X15n0299_009:0127c02": "毗舍童子。即毗舍遮鬼。云啖精氣。皆隸四天王者。",
    "X15n0299_009:0127c03": "若已發心者。則護人。若未發心者則害人。以彼行",
    "X15n0299_009:0127c04": "人。定力&#x8657;明為利故。食其精氣。以害之也。或不因",
    "X15n0299_009:0127c05": "師者。謂不因魔附之師。而令行人親見魔身說法",
    "X15n0299_009:0127c06": "也。執金剛現美女者。皆邪魔害人之幻術也。口兼",
    "X15n0299_009:0127c07": "獨言者。寔是被惑行人。與魔現美女言也。但旁人",
    "X15n0299_009:0127c08": "不見美女。唯行人自見。自與行欲故。旁人聽其獨",
    "X15n0299_009:0127c09": "言。亦若妖魅矣。前人。彼人。皆指被惑行人也。未詳。",
    "X15n0299_009:0127c10": "謂不能審其是魔非聖。而為其所惑。更與之行欲",
    "X15n0299_009:0127c11": "也。多陷王難。雖未及遇刑。其精力先枯竭而死矣。",
    "X15n0299_009:0127c12": "此由魔魅所使故。生遭王法。死入地獄也。",
    "X15n0299_009:0127c13": "[0127c13] 阿難當知是十種魔(至)汝遵佛語名報佛恩。",
    "X15n0299_009:0127c14": "[0127c14] 冠註 此付囑當机救度末世也。言在我法中出",
    "X15n0299_009:0127c15": "家修道者。或附比丘。或自現比丘身也。昔佛住世。",
    "X15n0299_009:0127c16": "群魔壞法。佛有大神力故。皆不能壞。魔作誓言。待",
    "X15n0299_009:0127c17": "佛滅後。依教出家。破壞佛法。佛即墮淚曰。無柰汝",
    "X15n0299_009:0127c18": "何。譬如獅子身中蟲。自食獅子肉。今經云。或自現",
    "X15n0299_009:0127c19": "形。皆言已成正&#x5FA7;知覺者。正是出家破法之魔子",
    "X15n0299_009:0127c20": "也。按前十種。唯第十種自現。餘皆附人魔師魔子。",
    "X15n0299_009:0127c21": "婬婬相傳等者。謂其害延後世廣壞行人也。舊引",
    "X15n0299_009:0127c22": "涅槃經云。末世魔眷屬。現比丘羅漢等像。混壞正",
    "X15n0299_009:0127c23": "法。非毀戒律。其意同此也。汝今下。正勸當机救度",
    "X15n0299_009:0127c24": "末世也。未須先取寂滅者。所謂自未得度。先度人",
    "X15n0299_009:0128a01": "者。菩薩發心也。縱得無學留願度生等者。即如前",
    "X15n0299_009:0128a02": "當机。所謂願今得果成寶王。還度如是恒沙眾也。",
    "X15n0299_009:0128a03": "正心者。見理真。而邪境不能動也。深信者。行持久",
    "X15n0299_009:0128a04": "而邪法莫能惑也。正知見者。謂法眼圓明。洞徹魔",
    "X15n0299_009:0128a05": "冤也。我今度汝。乃至名報佛恩者。亦如前當机所",
    "X15n0299_009:0128a06": "云將此深心奉塵剎。是則名為報佛恩也。此皆師",
    "X15n0299_009:0128a07": "資合道。彼此同心。唯以弘通教法。普度群生。為念",
    "X15n0299_009:0128a08": "也。生當末世。欽聞斯囑。而不痛切悲泣者。非佛法",
    "X15n0299_009:0128a09": "中人也。",
    "X15n0299_009:0128a10": "[0128a10] 阿難如是十種禪那現境(至)保持覆護成無上道。",
    "X15n0299_009:0128a11": "[0128a11] 冠註 此結害囑護也。皆是想陰用心交互等者。",
    "X15n0299_009:0128a12": "準前。謂言登聖者。言其不惟惑魔為聖。兼亦自任",
    "X15n0299_009:0128a13": "聖流也。汝等下。皆叮嚀付囑語。阿難所以結集大",
    "X15n0299_009:0128a14": "藏諸經。流通天上人間。普令受持希無上道者。即",
    "X15n0299_009:0128a15": "其事也。想陰魔相已竟。"
}