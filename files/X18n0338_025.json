{
    "X18n0338_025:0662a09": "維摩羅結經文疏卷第二十五(佛道品第八)",
    "X18n0338_025:0662a11": "今明此品略用三意通釋文義也第一正明此品",
    "X18n0338_025:0662a12": "來意第二釋此品名第三入文解釋第一明此品",
    "X18n0338_025:0662a13": "次觀眾生品而來者前觀眾生品正明通相從假",
    "X18n0338_025:0662a14": "入空正成問疾品通教從假入空調伏界內疾菩",
    "X18n0338_025:0662a15": "薩兼成室外為國王長者說法以如前說今此佛",
    "X18n0338_025:0662a16": "道品次明通相從空入假觀故此品明非道之道",
    "X18n0338_025:0662a17": "非種之種非眷屬此即從空入假不有而有義也",
    "X18n0338_025:0662a18": "正成問疾品明別教通相從空入假觀調伏恒沙",
    "X18n0338_025:0662a19": "實疾菩薩上文云以無所受而受諸受未具佛法",
    "X18n0338_025:0662a20": "不應滅受而取證亦兼為室外呵諸弟子不能於",
    "X18n0338_025:0662a21": "諸見不動而修三十七品善於知見得無罣礙不",
    "X18n0338_025:0662a22": "捨八邪而入八正以五逆相而得解脫等故有此",
    "X18n0338_025:0662a23": "品而來也第二次釋此品名此品所以稱佛道品",
    "X18n0338_025:0662a24": "者佛以覺為義自覺覺佗名為佛道以通達為義",
    "X18n0338_025:0662b01": "所覺之理能通觀智從因達果名之為道此以智",
    "X18n0338_025:0662b02": "理標名故云佛道品也正如此品明義因非道之",
    "X18n0338_025:0662b03": "理即是佛道是以淨名菩薩答文殊師利云菩薩",
    "X18n0338_025:0662b04": "行於非道通達佛道名為佛道也所言道者大智",
    "X18n0338_025:0662b05": "論云十二因緣有三種道一者煩惱道二者業道",
    "X18n0338_025:0662b06": "三者苦道一煩惱道即是無明愛取三支二業道",
    "X18n0338_025:0662b07": "者即是行有二支三苦道者即是識名色六入受",
    "X18n0338_025:0662b08": "生老死七支此之三道皆非佛道故言非道此三",
    "X18n0338_025:0662b09": "種非道之理即是諸佛實相智慧功德之理理即",
    "X18n0338_025:0662b10": "是道故說非道即是佛道也問曰此品中不約十",
    "X18n0338_025:0662b11": "二因緣明義何得約十二因緣三道為非道也答",
    "X18n0338_025:0662b12": "曰一切非道不出此之三道所以然者十法界道",
    "X18n0338_025:0662b13": "攝一切道九法界道皆非佛道唯有佛法界道名",
    "X18n0338_025:0662b14": "為佛道此經明不思議佛道義故約九法界非道",
    "X18n0338_025:0662b15": "皆是佛道也是九法界道六道是有為緣集十二",
    "X18n0338_025:0662b16": "因緣三乘道是無為緣集十二因緣即是世間二",
    "X18n0338_025:0662b17": "邊之道各有煩惱業苦三道又復不能通相從空",
    "X18n0338_025:0662b18": "入假利物無滯順入不思議解脫之大道是故皆",
    "X18n0338_025:0662b19": "非佛道也但依此不別明菩薩是非道者以四教",
    "X18n0338_025:0662b20": "明菩薩道不定別圓兩教菩薩道皆得順入中道",
    "X18n0338_025:0662b21": "即是佛道也復次方便教所明菩薩道皆有慈悲",
    "X18n0338_025:0662b22": "願行有符順佛道義故不簡出覈實非正是佛道",
    "X18n0338_025:0662b23": "義正是佛道淨名前何故彈呵四大菩薩及八千",
    "X18n0338_025:0662b24": "之徒復次此品明雖現遍入諸道而斷其因緣豈",
    "X18n0338_025:0662c01": "不入方便教菩薩斷其有為緣集無為緣集也問",
    "X18n0338_025:0662c02": "曰若佛是能覺智道是所覺之理者此非道之理",
    "X18n0338_025:0662c03": "即是佛性之理不答曰此非道之理即是佛性也",
    "X18n0338_025:0662c04": "問曰若是佛性之理者佛性有三種所謂正因佛",
    "X18n0338_025:0662c05": "性了因佛性緣因佛性此之非道之理亦得是三",
    "X18n0338_025:0662c06": "種佛性不答曰此十二因緣三種非道即是三種",
    "X18n0338_025:0662c07": "佛性前於玄義以略說今當更明所以然者若苦",
    "X18n0338_025:0662c08": "道七支即是正因佛性煩惱道三支即了因佛性",
    "X18n0338_025:0662c09": "業道二支即是緣因佛性故大涅槃經云十二因",
    "X18n0338_025:0662c10": "緣名為佛性佛性不出三種因名佛性果名三德",
    "X18n0338_025:0662c11": "涅槃所以然者七支苦道即是法性五陰屬正因",
    "X18n0338_025:0662c12": "佛性故大涅槃經云無明有愛是二中間則有生",
    "X18n0338_025:0662c13": "死名為中道中道者即是正因佛性也若轉無明",
    "X18n0338_025:0662c14": "以為明是則猶惑故解此即了因佛性義若轉惡",
    "X18n0338_025:0662c15": "行為善行是則猶惡故有善則是緣因佛性義故",
    "X18n0338_025:0662c16": "知三種非道之理即是三種佛性之理是故淨名",
    "X18n0338_025:0662c17": "說言行於非道通達佛道也問曰諸師多云此經",
    "X18n0338_025:0662c18": "未明佛性何得引涅槃經明十二因緣是佛性義",
    "X18n0338_025:0662c19": "以釋此經佛道品也答曰大涅槃經云若言十一",
    "X18n0338_025:0662c20": "部經不明佛性非謗佛法僧若說十二部經不明",
    "X18n0338_025:0662c21": "佛性即是謗佛法僧今此大乘方等具有十二部",
    "X18n0338_025:0662c22": "經何得疑言不明佛性也問曰此經從始至終無",
    "X18n0338_025:0662c23": "有說佛性之言何得言明佛性也答曰此佛道品",
    "X18n0338_025:0662c24": "淨名說非道為佛道文殊說非種為如來種種性",
    "X18n0338_025:0663a01": "即是眼目之異名如天帝釋豈異憍尸迦也若謂",
    "X18n0338_025:0663a02": "不作佛性名說不關佛性義者有經不作二諦名",
    "X18n0338_025:0663a03": "說亦應不關二諦義也若爾何得言諸佛常依二",
    "X18n0338_025:0663a04": "諦說法也問曰若佛性有三如來種亦有三不答",
    "X18n0338_025:0663a05": "曰種亦有三此品文殊師利言有身為種六入為",
    "X18n0338_025:0663a06": "種即是苦道正因如來種正因佛性之異名也又",
    "X18n0338_025:0663a07": "言無明貪恚為種六十二見為種即是煩惱道了",
    "X18n0338_025:0663a08": "因如來種了因佛性之異名也又言十不善為種",
    "X18n0338_025:0663a09": "即是業道即是緣因如來種緣因佛性之異名也",
    "X18n0338_025:0663a10": "種之與性義實相符故法華經云唯有如來知此",
    "X18n0338_025:0663a11": "眾生種相體性即是其義問曰種以能生為義義",
    "X18n0338_025:0663a12": "符無常性以不改為義義符於常此二義別何得",
    "X18n0338_025:0663a13": "言符答曰緣了兩因符種義不足致疑但正因符",
    "X18n0338_025:0663a14": "種義似有乖深求其致亦相符也真如不生非因",
    "X18n0338_025:0663a15": "非果說為正因佛性是則非因性說為正因性何",
    "X18n0338_025:0663a16": "以不得非因種說為正因種乎問曰若此經明如",
    "X18n0338_025:0663a17": "來種義與涅槃佛性同者何故言見無為入正位",
    "X18n0338_025:0663a18": "者不能復發菩提心也猶如根敗之士種義可斷",
    "X18n0338_025:0663a19": "佛性之義則不可斷何得同也答曰此經帶方便",
    "X18n0338_025:0663a20": "明如來種性義於利根菩薩即是究竟二乘不了",
    "X18n0338_025:0663a21": "故須呵折呵折聲聞即密有發心之理故法華經",
    "X18n0338_025:0663a22": "云而昔於菩薩前毀訾聲聞樂小法者然佛實以",
    "X18n0338_025:0663a23": "大乘教化即其義也問曰十二因緣法性皆是正",
    "X18n0338_025:0663a24": "因觀因緣智通是了因助修之善竝是緣因今何",
    "X18n0338_025:0663b01": "故偏判各有所屬也答曰義有通別若如所問乃",
    "X18n0338_025:0663b02": "是通義別對分明則不得不爾法性五陰有無明",
    "X18n0338_025:0663b03": "不善業即成生死五陰如陰氣起水結成氷無明",
    "X18n0338_025:0663b04": "轉為明不善成善即顯五陰法性成五種涅槃如",
    "X18n0338_025:0663b05": "陽氣起則氷融還成水也問曰無明煩惱何得是",
    "X18n0338_025:0663b06": "智慧性耶答曰此經云不入煩惱大海不得無上",
    "X18n0338_025:0663b07": "智寶十地論師說七識是智識攝大乘說七識但",
    "X18n0338_025:0663b08": "是執見識諍論云云皆由不達了因種性義也六",
    "X18n0338_025:0663b09": "識不達起諍類如七識其義可尋問曰若爾般若",
    "X18n0338_025:0663b10": "法華亦明佛性不答曰此經是方等教尚有此義",
    "X18n0338_025:0663b11": "般若豈不明佛性義耶故大涅槃經云言佛性者",
    "X18n0338_025:0663b12": "有五種名亦名佛性亦名般若亦名首楞嚴亦名",
    "X18n0338_025:0663b13": "金剛三昧亦名師子吼三昧又大涅槃經明成大",
    "X18n0338_025:0663b14": "菓實見如來性引說法華經八千聲聞得受記莂",
    "X18n0338_025:0663b15": "成大菓實如秋收冬藏更無所作即其義也觀心",
    "X18n0338_025:0663b16": "明義若知一念十二因緣具十法界三道之理即",
    "X18n0338_025:0663b17": "是三種如來種三種佛性是則三道生死非道不",
    "X18n0338_025:0663b18": "障三德涅槃道如世伊字一切法亦如是是為不",
    "X18n0338_025:0663b19": "思議之智理即是行於非道通達佛道故名佛道",
    "X18n0338_025:0663b20": "品也。",
    "X18n0338_025:0663b21": "爾時文殊師利問維摩詰言菩薩云何通達佛道。",
    "X18n0338_025:0663b22": "此是第三入文即有三別初明佛道二明如來種",
    "X18n0338_025:0663b23": "三明眷屬此之三段辭異意同皆是明通相從空",
    "X18n0338_025:0663b24": "入假觀也若就覺知非道之理通達無壅名為佛",
    "X18n0338_025:0663c01": "道非道之理即有顯現能生如來義名如來種所",
    "X18n0338_025:0663c02": "生福慧若是自行二慧能生法身及諸功德即以",
    "X18n0338_025:0663c03": "此為眷屬也若是化他皆是假名權智方便利物",
    "X18n0338_025:0663c04": "故得有此分別耳是則三段經文乃殊同是通相",
    "X18n0338_025:0663c05": "從空入假義也故大品經云菩薩能以一切道起",
    "X18n0338_025:0663c06": "一切種名道種智即是從空入假之智也就第一",
    "X18n0338_025:0663c07": "文即有四一文殊略問二淨名略答三文殊重問",
    "X18n0338_025:0663c08": "四淨名歷別廣答此是第一文殊略問文殊所以",
    "X18n0338_025:0663c09": "問菩薩云何通達佛道者假名分別佛道無量蘊",
    "X18n0338_025:0663c10": "在非道之內初心菩薩未了前問疾品明不思議",
    "X18n0338_025:0663c11": "通相從空入假觀者莫之能知故問菩薩云何通",
    "X18n0338_025:0663c12": "達佛道也。",
    "X18n0338_025:0663c13": "維摩詰言若菩薩行於非道是為通達佛道。",
    "X18n0338_025:0663c14": "此是第二淨名略答行於非道通達佛道者菩薩",
    "X18n0338_025:0663c15": "以無所受而受於非道諸受即是行於世間出世",
    "X18n0338_025:0663c16": "間二邊之非道也通達佛道者即於此世間出世",
    "X18n0338_025:0663c17": "間二邊非道通達佛道也復次世間非道即是愛",
    "X18n0338_025:0663c18": "見屬愛非道即諸魔道屬見非道即諸外道也二",
    "X18n0338_025:0663c19": "者出世間諸受非道者即是二乘四門種種諸法",
    "X18n0338_025:0663c20": "門具如上釋從空入假明諸受義也此世間出世",
    "X18n0338_025:0663c21": "間二種諸受皆名非道若菩薩以無所受為欲通",
    "X18n0338_025:0663c22": "達非道之受而受諸受自行化他入假分別藥病",
    "X18n0338_025:0663c23": "未具佛法終不滅受取證即能通達一切佛道也",
    "X18n0338_025:0663c24": "故上問疾品云諸魔外道皆吾侍也。",
    "X18n0338_025:0664a01": "又問云何菩薩行於非道。",
    "X18n0338_025:0664a02": "此是第三文殊重問所以重問者以淨名略答意",
    "X18n0338_025:0664a03": "懸時眾未解故重請淨名廣說也。",
    "X18n0338_025:0664a04": "答曰若菩薩行五無間而無惱恚至於地獄無諸罪",
    "X18n0338_025:0664a05": "垢至于畜生無有無明憍慢等過至于餓鬼而具足",
    "X18n0338_025:0664a06": "功德。",
    "X18n0338_025:0664a07": "此是第四淨名歷別廣答非道通達佛道也就此",
    "X18n0338_025:0664a08": "文有八段一約無間因果明非道二色無色界明",
    "X18n0338_025:0664a09": "非道三約三毒明非道四約十蔽明非道五約二",
    "X18n0338_025:0664a10": "乘明非道六約人間諸惡果明非道七約入無餘",
    "X18n0338_025:0664a11": "涅槃明非道八總結非道今此是初正約五無間",
    "X18n0338_025:0664a12": "因果明非道菩薩方便入假為利眾生示行五逆",
    "X18n0338_025:0664a13": "之因示受三塗之果雖為此事而無惱恚即是行",
    "X18n0338_025:0664a14": "於非道通達佛道也所以然者菩薩觀此五逆因",
    "X18n0338_025:0664a15": "緣所生之心從假入空不見逆心之相尚不見逆",
    "X18n0338_025:0664a16": "心者何況有逆果以無所受而為眾生受逆心果",
    "X18n0338_025:0664a17": "者此五逆之心即是無生即是阿字門謂諸法初",
    "X18n0338_025:0664a18": "不生故亦是無垢三昧若知諸法不生即具一切",
    "X18n0338_025:0664a19": "佛法如一微塵中有三千大千世界經卷若不現",
    "X18n0338_025:0664a20": "人人無知者此五逆之心亦復如是具足一切佛",
    "X18n0338_025:0664a21": "法若世間受不受法若出世間受不受法頓漸三",
    "X18n0338_025:0664a22": "十七道品一切諸法十心數十弟子起十法門莊",
    "X18n0338_025:0664a23": "嚴娑羅雙樹四枯之教決了聲聞法是諸經之王",
    "X18n0338_025:0664a24": "具足一切大乘常樂我淨四榮之教具在一念五",
    "X18n0338_025:0664b01": "逆不生心中故言行於非道通達佛道就此即有",
    "X18n0338_025:0664b02": "因有果五逆之因即是煩惱道業道之非道三塗",
    "X18n0338_025:0664b03": "之果即是苦道之非道也今取惡之因即是五逆",
    "X18n0338_025:0664b04": "最惡之果即是三塗最惡非道更無出此此之最",
    "X18n0338_025:0664b05": "惡非道因果尚得通達佛道其餘非道因果理然",
    "X18n0338_025:0664b06": "皆得通達佛道也今言菩薩行五無間即是行於",
    "X18n0338_025:0664b07": "非道而無惱恚即是通達佛道也若本無五無間",
    "X18n0338_025:0664b08": "之業而行無間者即是以無所受而受諸受通達",
    "X18n0338_025:0664b09": "佛道即是未具佛法自行化他未滿不應滅受而",
    "X18n0338_025:0664b10": "取證也菩薩於五無間能如是通達具一切佛法",
    "X18n0338_025:0664b11": "即是自行示行此事令眾生入道即是化他也示",
    "X18n0338_025:0664b12": "行無間有二種一作逆而懺如闍王示作逆未受",
    "X18n0338_025:0664b13": "惡果而求懺法令無數人發菩薩心二者作逆不",
    "X18n0338_025:0664b14": "懺如調達乃至入大地獄阿難隨目連往看當出",
    "X18n0338_025:0664b15": "地獄阿難勸令懺悔調達答言我受阿鼻地獄苦",
    "X18n0338_025:0664b16": "如受第三禪樂也是為行於非道為利一切又非",
    "X18n0338_025:0664b17": "惡無以顯善是故調達無數劫來共釋迦行菩薩",
    "X18n0338_025:0664b18": "道常得相值一行佛道一行非道更相啟發故如",
    "X18n0338_025:0664b19": "法華經之所明也至于地獄而無罪垢即約非道",
    "X18n0338_025:0664b20": "之果也此是無垢三昧破地獄有入此三昧一切",
    "X18n0338_025:0664b21": "三昧悉入其中也如調達在地獄語目連言若汝",
    "X18n0338_025:0664b22": "更為凡夫我當出此地獄也又如婆藪雖在地獄",
    "X18n0338_025:0664b23": "教無數人得出地獄聽方等經若自有罪何能化",
    "X18n0338_025:0664b24": "他良由雖處地獄之果無有罪垢而能化他至于",
    "X18n0338_025:0664c01": "地獄即是行於非道而無罪垢即是入無垢三昧",
    "X18n0338_025:0664c02": "通達佛道也本無地獄之業而至地獄者即是以",
    "X18n0338_025:0664c03": "無所受而受地獄苦自行化他佛法未滿終不滅",
    "X18n0338_025:0664c04": "受而取證也自此以去皆須取問疾品以無所受",
    "X18n0338_025:0664c05": "而受諸受文來對行於非道之語歷別一一句皆",
    "X18n0338_025:0664c06": "類明此義也經言至于畜生無有無明憍慢等過",
    "X18n0338_025:0664c07": "此如大象獼猴鵽啄鳥相敬因以化人即是入不",
    "X18n0338_025:0664c08": "退三昧通達一切佛道也經言至于餓鬼而具足",
    "X18n0338_025:0664c09": "功德者如請觀音經言現身作餓鬼手出香色乳",
    "X18n0338_025:0664c10": "即是入心樂三昧通達一切佛道也。",
    "X18n0338_025:0664c11": "至色無色界不以為勝。",
    "X18n0338_025:0664c12": "此是二明行上界非道通達佛道也所以約上界",
    "X18n0338_025:0664c13": "明非道不著此二界皆是禪定是世間善道若因",
    "X18n0338_025:0664c14": "中生著即是菩薩縛若受果報即是長壽天難故",
    "X18n0338_025:0664c15": "非佛道也菩薩從假入空以無所受而受世間禪",
    "X18n0338_025:0664c16": "定因果不以為勝以非出世觀練薰修之勝法也",
    "X18n0338_025:0664c17": "而於此色無色非道諸禪修白色三昧乃至我三",
    "X18n0338_025:0664c18": "昧等十二三昧未具自行化他一切佛法終不滅",
    "X18n0338_025:0664c19": "受取證即能通達佛道也。",
    "X18n0338_025:0664c20": "示行貪欲離諸染著示行瞋恚於諸眾生無有恚閡",
    "X18n0338_025:0664c21": "示行愚癡而以智慧調伏其心。",
    "X18n0338_025:0664c22": "此是三明示行三毒非佛道即是煩惱道非佛道",
    "X18n0338_025:0664c23": "而通達佛道也以無所受而示行貪欲是非道離",
    "X18n0338_025:0664c24": "諸染著即是無漏禪定之佛道示行瞋恚是非道",
    "X18n0338_025:0665a01": "無有恚礙即是修法緣無緣慈之佛道示行愚癡",
    "X18n0338_025:0665a02": "是非道而以智慧調伏即是三智之佛道若未具",
    "X18n0338_025:0665a03": "佛法即不得滅三毒受而取證是為通達佛道故",
    "X18n0338_025:0665a04": "諸法無行經云貪欲即是道恚癡亦復然如是三",
    "X18n0338_025:0665a05": "法中具足一切諸佛道也。",
    "X18n0338_025:0665a06": "示行慳貪而捨內外所有不惜身命示行毀禁而安",
    "X18n0338_025:0665a07": "住淨戒乃至小罪猶懷大懼示行瞋恚而常慈忍示",
    "X18n0338_025:0665a08": "行懈怠而懃修功德示行亂意而常念定示行愚癡",
    "X18n0338_025:0665a09": "而通達世間出世間慧示行諂偽而善方便隨諸經",
    "X18n0338_025:0665a10": "義示行憍慢而於眾生猶如橋梁示行諸煩惱而心",
    "X18n0338_025:0665a11": "常清淨示入於魔而順佛智慧不隨他教。",
    "X18n0338_025:0665a12": "此是四明約十蔽非道通達佛道也此十多有是",
    "X18n0338_025:0665a13": "煩惱非道亦有是業非道義推可知若以無所受",
    "X18n0338_025:0665a14": "而受十蔽入假修十波羅蜜未具佛法不滅十蔽",
    "X18n0338_025:0665a15": "受而取證即能通達一切佛道也問曰八蔽非道",
    "X18n0338_025:0665a16": "八度是佛道如文可解憍慢非道對願諸煩惱非",
    "X18n0338_025:0665a17": "道對力是義難見答曰憍慢輕他豈能發願為作",
    "X18n0338_025:0665a18": "橋梁令他履踐若不轉諸煩惱定心神力豈能和",
    "X18n0338_025:0665a19": "光不染常清淨也。",
    "X18n0338_025:0665a20": "示入聲聞而為眾生說未聞法示入辟支佛而成就",
    "X18n0338_025:0665a21": "大悲教化眾生。",
    "X18n0338_025:0665a22": "此是五明行二乘非道通達佛道也二乘從假入",
    "X18n0338_025:0665a23": "空沈空故有無為緣集十二因緣三道非佛道也",
    "X18n0338_025:0665a24": "菩薩從空入假以無所受受二乘沈空之受而能",
    "X18n0338_025:0665b01": "從空入假作聲聞為眾生說未聞法如身子善吉",
    "X18n0338_025:0665b02": "滿願若作辟支佛大悲教化眾生如大迦葉也未",
    "X18n0338_025:0665b03": "具佛法終不滅二乘受即通達佛道也故法華經",
    "X18n0338_025:0665b04": "云知眾樂小法而畏於大智是故諸菩薩作聲聞",
    "X18n0338_025:0665b05": "緣覺小欲厭生死實自淨佛道也。",
    "X18n0338_025:0665b06": "示入貧窮而有寶手功德無盡示入形殘而具諸相",
    "X18n0338_025:0665b07": "好以自莊嚴示入下賤而生佛種性中具諸功德示",
    "X18n0338_025:0665b08": "入羸劣醜陋而得那羅延身一切眾生之所樂見示",
    "X18n0338_025:0665b09": "入老病而永斷病根超越死畏示有資生而恒觀無",
    "X18n0338_025:0665b10": "常實無所貪示有妻妾綵女而常樂離五欲淤泥現",
    "X18n0338_025:0665b11": "於訥鈍而成就辯才總持無失示入邪濟而以正濟",
    "X18n0338_025:0665b12": "度諸眾生現遍入諸道而斷其因緣。",
    "X18n0338_025:0665b13": "此是六明示受人間諸道果報之非道而通達佛",
    "X18n0338_025:0665b14": "道也此是約苦道非道通達佛道也明此略有八",
    "X18n0338_025:0665b15": "句初七句示受人間報後一句總明現入諸道受",
    "X18n0338_025:0665b16": "報前七句即是以無所受而受四天下諸受此諸",
    "X18n0338_025:0665b17": "受果報皆是非道而從空入假修如幻三昧日光",
    "X18n0338_025:0665b18": "三昧月光三昧熱炎三昧未具三昧一切佛法終",
    "X18n0338_025:0665b19": "不滅四天下果報受而取證也即是行於非道通",
    "X18n0338_025:0665b20": "達佛道也初約七句可知後一句言現遍入諸道",
    "X18n0338_025:0665b21": "而斷其因緣者世間諸道不出六道餘道已略釋",
    "X18n0338_025:0665b22": "竟經未明脩羅道六欲天道若以無所受而受脩",
    "X18n0338_025:0665b23": "羅道六欲天道此即是苦道之非道而修歡喜三",
    "X18n0338_025:0665b24": "昧不動三昧難伏三昧悅意三昧青色三昧黃色",
    "X18n0338_025:0665c01": "三昧赤色三昧若未得三昧王三昧具一切佛法",
    "X18n0338_025:0665c02": "終不滅此果報受而取證即能通達佛道也而言",
    "X18n0338_025:0665c03": "斷其因緣者得二十五三昧能破二十五有即是",
    "X18n0338_025:0665c04": "能斷其因緣也復次現遍入諸道即是遍入十法",
    "X18n0338_025:0665c05": "界道此即義兼菩薩道斷其因緣者四教菩薩十",
    "X18n0338_025:0665c06": "二因緣之三昧道也。",
    "X18n0338_025:0665c07": "現於涅槃而不斷生死。",
    "X18n0338_025:0665c08": "此是七明現二種涅槃之非道通達佛道上明二",
    "X18n0338_025:0665c09": "乘有為功德是非道今明二乘無為功德亦是非",
    "X18n0338_025:0665c10": "道也又上但說二乘今兼三乘三乘入二涅槃皆",
    "X18n0338_025:0665c11": "非佛道除圓教玅覺佛示現其餘皆有無為緣集",
    "X18n0338_025:0665c12": "三道之非道若應以三乘滅度而得度者即現三",
    "X18n0338_025:0665c13": "乘滅度而不斷生死者菩薩久處生死利物豈得",
    "X18n0338_025:0665c14": "永斷也故法華經明數數唱涅槃而實不滅也諸",
    "X18n0338_025:0665c15": "佛尚爾菩薩豈得永入涅槃斷生死也。",
    "X18n0338_025:0665c16": "文殊師利菩薩能如是行於非道是為通達佛道。",
    "X18n0338_025:0665c17": "此是八結成佛道義也菩薩若能如前七種明於",
    "X18n0338_025:0665c18": "非道行此非道之理具一切佛法者即是通達佛",
    "X18n0338_025:0665c19": "道也。",
    "X18n0338_025:0665c20": "於是維摩詰問文殊師利何等為如來種。",
    "X18n0338_025:0665c21": "此是品之第二明如來種義所以淨名問文殊者",
    "X18n0338_025:0665c22": "上文殊問淨名答非道為佛道今淨名問文殊答",
    "X18n0338_025:0665c23": "非種為如來種也此二大士互相問答此是賓生",
    "X18n0338_025:0665c24": "之宜為欲顯上來所明行於非道通達佛道其理",
    "X18n0338_025:0666a01": "幽玄諸有未悟之者多生疑怪今淨名次問文殊",
    "X18n0338_025:0666a02": "如來種義欲顯非道是佛道分明也若知煩惱業",
    "X18n0338_025:0666a03": "苦三道是如來種者即能通達非道是佛道也就",
    "X18n0338_025:0666a04": "此文有五意一淨名問二文殊答三淨名重問四",
    "X18n0338_025:0666a05": "文殊解釋答五大迦葉稱歎領解述成今第一淨",
    "X18n0338_025:0666a06": "名問何等為如來種者正為成非道為佛道致有",
    "X18n0338_025:0666a07": "此問也。",
    "X18n0338_025:0666a08": "文殊師利言有身為種。",
    "X18n0338_025:0666a09": "此是二文殊答如來種義即是以非種明如來種",
    "X18n0338_025:0666a10": "也所以然者上淨名以非道為佛道是義不思議",
    "X18n0338_025:0666a11": "恐昧眾生解故問文殊種義今文殊答以非種為",
    "X18n0338_025:0666a12": "如來種義趣符同重以顯成淨名所說非道為佛",
    "X18n0338_025:0666a13": "道之玄旨也所言如來種者大智論云如法相解",
    "X18n0338_025:0666a14": "如法相說故名如來若如十二因緣三道法相解",
    "X18n0338_025:0666a15": "者三道法相即是如來種所以然者離三道之外",
    "X18n0338_025:0666a16": "更無有三種如來種也三種如來者一正因如來",
    "X18n0338_025:0666a17": "種即是苦道二了因如來種即是煩惱道三緣因",
    "X18n0338_025:0666a18": "如來種即是業道是義以如品前具明所言如來",
    "X18n0338_025:0666a19": "者如此十二因緣三道法相而解而說故名如來",
    "X18n0338_025:0666a20": "今文殊答還依如來所說而說故說三種非種為",
    "X18n0338_025:0666a21": "如來種以成淨名所問三種非道為佛道義也所",
    "X18n0338_025:0666a22": "言如來種者如來有三種亦有三如來有三者一",
    "X18n0338_025:0666a23": "法佛如來二報佛如來三應佛如來種亦有三即",
    "X18n0338_025:0666a24": "是正因了因緣因三種種也如法華經明皆是一",
    "X18n0338_025:0666b01": "相一種即是正因種如智度論明諸智慧門為種",
    "X18n0338_025:0666b02": "即是了因種又法華經明彈指散華佛種從緣起",
    "X18n0338_025:0666b03": "即是緣因種種以能生為義亦是種類為義亦是",
    "X18n0338_025:0666b04": "種性為義種以能生為義者若不能生不名為種",
    "X18n0338_025:0666b05": "以此三種能生佛法身從微至著終于大果即是",
    "X18n0338_025:0666b06": "能生義亦是種類義若此三種非佛種類此外何",
    "X18n0338_025:0666b07": "處更有同類之法又種性義者性名無改此之三",
    "X18n0338_025:0666b08": "法從初至後不斷不滅性無改變必致三佛三德",
    "X18n0338_025:0666b09": "之果故名不改為種性義也今約眾生明種眾生",
    "X18n0338_025:0666b10": "受身不出三種一煩惱二業三苦由煩惱潤業故",
    "X18n0338_025:0666b11": "受身有苦此三無前後亦非一時即不縱不橫義",
    "X18n0338_025:0666b12": "若就附情明義以真性為正因種智慧為了因種",
    "X18n0338_025:0666b13": "萬善為緣因種此多約斷惑明種斷惑得解離生",
    "X18n0338_025:0666b14": "死得涅槃除惡有善此約思議明義非今經正意",
    "X18n0338_025:0666b15": "若除惑得解則無了因種也如火從薪起薪盡火",
    "X18n0338_025:0666b16": "滅故二乘斷結結盡便無佛慧之因不能成一切",
    "X18n0338_025:0666b17": "種智失了因種也若除惡有善惡盡則不能生一",
    "X18n0338_025:0666b18": "切善豈有緣因種故二乘無惡失緣因佛種也若",
    "X18n0338_025:0666b19": "離生死入無餘滅身不受生者豈有正因種故大",
    "X18n0338_025:0666b20": "涅槃經云或有佛性闡提有善根人無闡提具有",
    "X18n0338_025:0666b21": "煩惱諸惡受生死報身也即是惡為緣因性善根",
    "X18n0338_025:0666b22": "人無此惡故云無也善根人有者已有善法緣因",
    "X18n0338_025:0666b23": "也闡提無此善故云無也二人俱有者正因性也",
    "X18n0338_025:0666b24": "二人俱無者無了因性也若約識為義六識是緣",
    "X18n0338_025:0666c01": "因種善惡竝是六識所起離六識則無惡無善豈",
    "X18n0338_025:0666c02": "有緣因種七識是了因種惑之與解皆是七識離",
    "X18n0338_025:0666c03": "七識則無惑無解也八識是正因種無八識則無",
    "X18n0338_025:0666c04": "生死涅槃也真諦三藏云更有第九識是真識八",
    "X18n0338_025:0666c05": "識猶是虗妄生死種子所依若地論師解用七識",
    "X18n0338_025:0666c06": "斷六識智障滅八識真修方顯者此須取中論自",
    "X18n0338_025:0666c07": "他四句撿破今此經明八不思議種者以非種為",
    "X18n0338_025:0666c08": "種故此經以身諸煩惱不善皆是如來種離此三",
    "X18n0338_025:0666c09": "道則無別三佛如來種如蜂作蜜雖採眾花若不",
    "X18n0338_025:0666c10": "置以大小便汙終不成蜜非但眾花香味是蜜種",
    "X18n0338_025:0666c11": "只此大小汙汁亦是蜜種今明不思議亦如是非",
    "X18n0338_025:0666c12": "但法性智慧善法是三佛如來種只此生死陰身",
    "X18n0338_025:0666c13": "煩惱惡業即是三佛如來種此身陰即法性陰界",
    "X18n0338_025:0666c14": "入即法佛如來蜜種諸煩惱有能生智慧理即報",
    "X18n0338_025:0666c15": "佛如來蜜種一切不善有善理即是應佛如來蜜",
    "X18n0338_025:0666c16": "種若菩薩初研修此三種道理分得相應名習種",
    "X18n0338_025:0666c17": "性以修此相應理性心增長名性種性虗通無滯",
    "X18n0338_025:0666c18": "名道種性深見分明名聖種性三種等修名等覺",
    "X18n0338_025:0666c19": "性修三至妙極名玅覺性此三種性非前非後亦",
    "X18n0338_025:0666c20": "非一時不縱不橫如世伊字首羅三目解釋如來",
    "X18n0338_025:0666c21": "種義竟就文殊此答文有六意一略約苦道明如",
    "X18n0338_025:0666c22": "來種二廣約煩惱道明如來種三重廣約苦道明",
    "X18n0338_025:0666c23": "如來種四重略約煩惱道明如來種五約業道明",
    "X18n0338_025:0666c24": "如來種六約煩惱總結非道皆是如來種今就此",
    "X18n0338_025:0667a01": "段約三義分別若就苦門明義初有身第六入七",
    "X18n0338_025:0667a02": "識處此三是正因如來種第二無明有愛三毒四",
    "X18n0338_025:0667a03": "倒五蓋八邪九惱此六是了因如來種後十不善",
    "X18n0338_025:0667a04": "道是惡業緣因如來種也若就通相明義一一皆",
    "X18n0338_025:0667a05": "得是三佛如來種也然眾生受身雖以業為因若",
    "X18n0338_025:0667a06": "無煩惱則不得生今三種如來亦然雖有正緣若",
    "X18n0338_025:0667a07": "無了因導緣因助顯正性三佛亦不顯現生長由",
    "X18n0338_025:0667a08": "慧達煩惱導緣因故三因成就顯法身故文殊云",
    "X18n0338_025:0667a09": "煩惱泥中有佛法耳有身為種者身即五陰身陰",
    "X18n0338_025:0667a10": "身即法性色受想行識即是正因種也又身為種",
    "X18n0338_025:0667a11": "者以能生福智慧故說以身為種若斷此五陰即",
    "X18n0338_025:0667a12": "斷佛種此即非種為如來種菩薩以無所受而受",
    "X18n0338_025:0667a13": "此身若未成就自行化他一切佛法終不滅身而",
    "X18n0338_025:0667a14": "取證即是從空入假明不思議義所以然者迷身",
    "X18n0338_025:0667a15": "則有六道生死塵勞種解此身則有四種聖人種",
    "X18n0338_025:0667a16": "故有十法界種也若滅身則無一切種菩薩如是",
    "X18n0338_025:0667a17": "觀身見一切種即是如來種也如人眼翳苦痛失",
    "X18n0338_025:0667a18": "明若詣拙師針灸或用藥塗雖得痛止而眼毀壞",
    "X18n0338_025:0667a19": "永不見色無如來種也又如有人患眼今雖痛苦",
    "X18n0338_025:0667a20": "眼睛未壞後若遇師禁呪瞖消痛愈童子無損眼",
    "X18n0338_025:0667a21": "根清淨見色明了此喻凡夫雖具足煩惱猶有反",
    "X18n0338_025:0667a22": "復以其種義不壞是故身為如來種也。",
    "X18n0338_025:0667a23": "無明有愛為種貪恚癡為種四顛倒為種五蓋為種。",
    "X18n0338_025:0667a24": "此科是二廣約煩惱為如來種也前明身為種即",
    "X18n0338_025:0667b01": "是現在五果正因如來種今取過去煩惱為無明",
    "X18n0338_025:0667b02": "現在煩惱名為愛觀此二世煩惱如虗空不可盡",
    "X18n0338_025:0667b03": "即是了因如來種義亦是三佛如來種也貪恚癡",
    "X18n0338_025:0667b04": "為種者三毒猶是過去無明現在愛取二世各分",
    "X18n0338_025:0667b05": "出三毒若離取我即具等分出生八萬四千塵勞",
    "X18n0338_025:0667b06": "如實知貪等四分出生八萬四千法門故名為種",
    "X18n0338_025:0667b07": "四倒者別門明義迷色起淨倒迷受起樂倒迷心",
    "X18n0338_025:0667b08": "起常倒迷想行起我倒能生四念處觀正懃如意",
    "X18n0338_025:0667b09": "根力覺道故為種也五蓋者貪欲蓋瞋恚蓋睡眠",
    "X18n0338_025:0667b10": "蓋掉悔蓋疑蓋能生根本觀練薰修諸禪三昧故",
    "X18n0338_025:0667b11": "為種義也此於別義如妨於通義無滯也。",
    "X18n0338_025:0667b12": "六入為種七識處為種。",
    "X18n0338_025:0667b13": "此兩科是三重約苦道廣明正因種義也六入即",
    "X18n0338_025:0667b14": "是六根約報身苦道明種義也如鴦掘經云此六",
    "X18n0338_025:0667b15": "根於諸如來常具足無減修了了分明見亦如法",
    "X18n0338_025:0667b16": "華經明父母所生清淨常眼等得六根清淨即是",
    "X18n0338_025:0667b17": "六根相現若離六根華嚴經明處處辨菩薩十種",
    "X18n0338_025:0667b18": "六根因是得入如來六根故知即是如來種義也",
    "X18n0338_025:0667b19": "七識處者什師云欲界人天為一識處三禪為三",
    "X18n0338_025:0667b20": "識三空為三識住合有七識住所以然者三惡苦",
    "X18n0338_025:0667b21": "識不樂住第四禪識不住者色微故又以有無想",
    "X18n0338_025:0667b22": "天識不樂住第四無色以有非想非非想法微故",
    "X18n0338_025:0667b23": "識不樂住也隨識樂住即是法性此是約苦道明",
    "X18n0338_025:0667b24": "如來種義也。",
    "X18n0338_025:0667c01": "八邪法為種九惱處為種。",
    "X18n0338_025:0667c02": "此兩科是四重約煩惱道為種也八邪如前迦葉",
    "X18n0338_025:0667c03": "章明不捨八邪而入八正即是種義也九惱者約",
    "X18n0338_025:0667c04": "三世違情明九惱九惱是生瞋之緣謂此人現世",
    "X18n0338_025:0667c05": "惱我惱我親歎我怨過去未來亦如是是為九惱",
    "X18n0338_025:0667c06": "若有方便即是生善之緣故得是如來種也。",
    "X18n0338_025:0667c07": "十不善道為種。",
    "X18n0338_025:0667c08": "此一科是五約業道明如來種義十不善則攝得",
    "X18n0338_025:0667c09": "五逆無間也因惡生善即有十善若能生十善即",
    "X18n0338_025:0667c10": "是生三不護三密示現三業智慧行等如來功德",
    "X18n0338_025:0667c11": "故即種義也。",
    "X18n0338_025:0667c12": "以要言之六十二見及一切煩惱皆是佛種。",
    "X18n0338_025:0667c13": "此是六明總結成如來種義煩惱不善不出見愛",
    "X18n0338_025:0667c14": "二法以此往收故一切不善皆攝在其中皆是如",
    "X18n0338_025:0667c15": "來種義也。",
    "X18n0338_025:0667c16": "曰何謂也答曰若見無為入正位者不能復發阿耨",
    "X18n0338_025:0667c17": "多羅三藐三菩提心。",
    "X18n0338_025:0667c18": "此是四文殊解釋答也就此即有二意一正解釋",
    "X18n0338_025:0667c19": "答二譬顯初正答言若見無為入正位者即是斷",
    "X18n0338_025:0667c20": "如來種不能行於非道以滅受取證故不能發三",
    "X18n0338_025:0667c21": "菩提心也所言若見無為入正位者苦忍初心即",
    "X18n0338_025:0667c22": "是見諦名之為見見諦所斷惑盡不更起即是一",
    "X18n0338_025:0667c23": "分數緣無為十六諦證果即是正位也若見惑斷",
    "X18n0338_025:0667c24": "即無六十二見煩惱如來種斷是人遠至七生畢",
    "X18n0338_025:0668a01": "竟不受後身則界內十二因緣三道非種之種究",
    "X18n0338_025:0668a02": "竟永斷故不能發三菩提心入假行菩薩道自利",
    "X18n0338_025:0668a03": "利人學一切法行於非道通達佛道成三佛如來",
    "X18n0338_025:0668a04": "以其無屬見煩惱見如來種也。",
    "X18n0338_025:0668a05": "譬如高原陸地不生蓮華卑濕淤泥乃生此華如是",
    "X18n0338_025:0668a06": "見無為法入正位者終不復生於佛法煩惱泥中乃",
    "X18n0338_025:0668a07": "有眾生起佛法耳。",
    "X18n0338_025:0668a08": "此是第二譬說文有四譬亦可通譬上明種義亦",
    "X18n0338_025:0668a09": "可分別為二譬初三譬別譬三種後一譬總譬就",
    "X18n0338_025:0668a10": "三譬即為三一者汙泥出蓮譬譬煩惱道為了因",
    "X18n0338_025:0668a11": "種次糞壤生牙譬不善業道為緣因種次起身見",
    "X18n0338_025:0668a12": "譬苦道為正因種達五陰即正因性也後入海譬",
    "X18n0338_025:0668a13": "總煩惱等三種能生三種法身如下巨海得智寶",
    "X18n0338_025:0668a14": "也略出如此言譬如高原者此是初譬高源本含",
    "X18n0338_025:0668a15": "水有泥以決去水故無泥華不得生明二乘人本",
    "X18n0338_025:0668a16": "有煩惱種以斷惑故如高原無泥不得生華此約",
    "X18n0338_025:0668a17": "入正位無煩惱不得發菩提心也。",
    "X18n0338_025:0668a18": "又如殖種於空終不得生糞壤之地乃能滋茂如是",
    "X18n0338_025:0668a19": "入無為正位者不生佛法。",
    "X18n0338_025:0668a20": "此是二譬入正位者得道共戒斷三惡道不善業",
    "X18n0338_025:0668a21": "無惡業種不生佛法也問曰此中言於糞壤之地",
    "X18n0338_025:0668a22": "乃能滋茂以明入假大品云空中種樹以明入假",
    "X18n0338_025:0668a23": "二意云何答曰此雖一往似異大意是同此明菩",
    "X18n0338_025:0668a24": "薩能體達不善理能生佛法不善惡法為種資成",
    "X18n0338_025:0668b01": "法身故約糞壤以明入假若是大品中即是不斷",
    "X18n0338_025:0668b02": "而斷斷諸煩惱不善法入空以慈悲方便能從空",
    "X18n0338_025:0668b03": "入假學一切佛法化度眾生如世間呪術之力能",
    "X18n0338_025:0668b04": "於空中種樹故約空明入假若作此解二乘之人",
    "X18n0338_025:0668b05": "已有入假之義但其未悟不能改觀至法華中方",
    "X18n0338_025:0668b06": "得會入大品中止會其法不會其人也。",
    "X18n0338_025:0668b07": "起於我見如須彌山猶能發于阿耨多羅三藐三菩",
    "X18n0338_025:0668b08": "提心生佛法矣。",
    "X18n0338_025:0668b09": "此是三譬入正位者無身見則身因滅無三惡身",
    "X18n0338_025:0668b10": "種不得發菩提心行菩薩道也。",
    "X18n0338_025:0668b11": "是故當知一切煩惱為如來種譬如不下巨海不能",
    "X18n0338_025:0668b12": "得無價寶珠如是不入煩惱大海則不能生一切智",
    "X18n0338_025:0668b13": "寶。",
    "X18n0338_025:0668b14": "此是第四譬若作總譬即是三明總譬二乘無煩",
    "X18n0338_025:0668b15": "惱道等三道可入即無一切智等佛法寶也。",
    "X18n0338_025:0668b16": "爾時大迦葉歎言善哉善哉文殊師利快說此語誠",
    "X18n0338_025:0668b17": "如所言塵勞之疇為如來種我等今者不復堪任發",
    "X18n0338_025:0668b18": "阿耨多羅三藐三菩提心乃至五無間罪猶能發意",
    "X18n0338_025:0668b19": "生於佛法而今我等永不能發。",
    "X18n0338_025:0668b20": "此是第五明大迦葉稱歎領解文有三意一正稱",
    "X18n0338_025:0668b21": "歎領解二譬顯三自鄙愧所以迦葉稱歎文殊以",
    "X18n0338_025:0668b22": "文殊善說非種顯不思議如來種幽玄也領解即",
    "X18n0338_025:0668b23": "有二意一正領解塵勞之疇為如來種二領解見",
    "X18n0338_025:0668b24": "無為入正位者不任發菩提心也。",
    "X18n0338_025:0668c01": "譬如根敗之士其於五欲不能復利如是聲聞諸結",
    "X18n0338_025:0668c02": "斷者於佛法中無所復益永不志願。",
    "X18n0338_025:0668c03": "此是二明譬顯此譬但顯領解入正位不任發菩",
    "X18n0338_025:0668c04": "提心就此有開譬合譬如文可見也。",
    "X18n0338_025:0668c05": "是故文殊師利凡夫於佛法有反復而聲聞無也所",
    "X18n0338_025:0668c06": "以者何凡夫聞佛法能起無上道心不斷三寶正使",
    "X18n0338_025:0668c07": "聲聞終身聞佛法力無畏等永不能發無上道意。",
    "X18n0338_025:0668c08": "此是三明迦葉自鄙也就此為二一正為自鄙二",
    "X18n0338_025:0668c09": "所以者何釋自鄙意如文可解也。",
    "X18n0338_025:0668c10": "爾時會中有菩薩名普現色身問維摩詰言居士父",
    "X18n0338_025:0668c11": "母妻子親戚眷屬吏民知識悉為是誰奴婢僮僕象",
    "X18n0338_025:0668c12": "馬車乘皆何所在。",
    "X18n0338_025:0668c13": "此是品之大段第三明法門眷屬也還是成前非",
    "X18n0338_025:0668c14": "道通達佛道及如來種義所以然者諸道法門無",
    "X18n0338_025:0668c15": "量隨其義便則有親善相成義即是諸眷屬也此",
    "X18n0338_025:0668c16": "皆是無名相中假名分別故有此義以成假名佛",
    "X18n0338_025:0668c17": "道如來種義也復次前觀眾生品明觀眾生入空",
    "X18n0338_025:0668c18": "徹源而有無緣慈悲喜捨為顯成此義故天女忽",
    "X18n0338_025:0668c19": "現對身子闡揚不思議真空解脫之妙理今佛道",
    "X18n0338_025:0668c20": "品明行於非道通達佛道入假自行化他雖受諸",
    "X18n0338_025:0668c21": "受而無所受能於塵勞達如來種是故普現色身",
    "X18n0338_025:0668c22": "菩薩因而發問眷屬是何顯成入假通達佛道種",
    "X18n0338_025:0668c23": "種法門皆是眷屬義也就此為二一普現色身菩",
    "X18n0338_025:0668c24": "薩問二淨名答一普現色身問者釋普現色身即",
    "X18n0338_025:0669a01": "有三義一普現內色二普現外色三普現內外色",
    "X18n0338_025:0669a02": "一普現內色者如法華經明身根清淨一切十法",
    "X18n0338_025:0669a03": "界依正色皆於身中現猶如淨明鏡悉現諸色像",
    "X18n0338_025:0669a04": "菩薩於淨身皆見世所有也二外現者亦如法華",
    "X18n0338_025:0669a05": "經明普門觀音示現隨機不同普現十法界色也",
    "X18n0338_025:0669a06": "三內外現者如大集經明觀己身見眾生身佛身",
    "X18n0338_025:0669a07": "一切悉現己身亦見己身眾生身悉現佛身中現",
    "X18n0338_025:0669a08": "眾生身中亦如是一切皆如影現即是色入法海",
    "X18n0338_025:0669a09": "也菩薩住此欲明此普現之名表成上明入假之",
    "X18n0338_025:0669a10": "義無所不現也前後相成令義易了故因普現色",
    "X18n0338_025:0669a11": "身致問也今問眷屬者大士若是生身應有生身",
    "X18n0338_025:0669a12": "眷屬資生若是法身即有諸法為眷屬何故室空",
    "X18n0338_025:0669a13": "不見生身眷屬亦未聞說法身眷屬法門致有斯",
    "X18n0338_025:0669a14": "問眷屬資生為在何所就問有二意一問眷屬二",
    "X18n0338_025:0669a15": "問資產如文可知也。",
    "X18n0338_025:0669a16": "於是維摩詰以偈答曰。",
    "X18n0338_025:0669a17": "此是二明淨名答就答中有四十二行偈為四第",
    "X18n0338_025:0669a18": "一有十二行偈正答明法身眷屬資生即是自行",
    "X18n0338_025:0669a19": "第二從雖知無起滅去有二十七行偈正明菩薩",
    "X18n0338_025:0669a20": "入假權智化物無方大用成前行於非道通達佛",
    "X18n0338_025:0669a21": "道煩惱之疇是如來種竝為化他入假之權用也",
    "X18n0338_025:0669a22": "三次有兩行偈結歎自行化他也次有一行偈斥",
    "X18n0338_025:0669a23": "破二乘也。",
    "X18n0338_025:0669a24": "智度菩薩母方便以為父一切眾導師無不由是生",
    "X18n0338_025:0669b01": "法喜以為妻慈悲心為女善心誠實男畢竟空寂舍",
    "X18n0338_025:0669b02": "弟子眾塵勞隨意之所轉道品善知識由是成正覺",
    "X18n0338_025:0669b03": "諸度法等侶四攝眾伎女歌詠誦法言以此為音樂。",
    "X18n0338_025:0669b04": "此是初有十二偈正答明眷屬資生開即為三初",
    "X18n0338_025:0669b05": "四行偈明眷屬次七行偈明資生具三次一行結",
    "X18n0338_025:0669b06": "自行功德滿今就正答明有眷屬者若是法身實",
    "X18n0338_025:0669b07": "相則無分別何有親疎者哉正為入假分別故約",
    "X18n0338_025:0669b08": "法門明於眷屬也若關河舊解外國無父母宗親",
    "X18n0338_025:0669b09": "眷屬非為貴人今約此解仍為理釋言無眷屬是",
    "X18n0338_025:0669b10": "賤人者即是二乘見偏真灰斷無智度母善權父",
    "X18n0338_025:0669b11": "萬行功德眷屬也故法華經以窮子譬也若是大",
    "X18n0338_025:0669b12": "乘法身眷屬臣佐吏民倉庫眾多為譬也淨名具",
    "X18n0338_025:0669b13": "此即是佛法貴人故以偈答言有眷屬也智度即",
    "X18n0338_025:0669b14": "是實智實智有能顯出法身之力如母有能生之",
    "X18n0338_025:0669b15": "義也方便是權智權智外用能有成辦如父能營",
    "X18n0338_025:0669b16": "業求長成若就此經文辨父母者如觀眾生品徹",
    "X18n0338_025:0669b17": "照三諦契當真如名為實智即是母義佛道品明",
    "X18n0338_025:0669b18": "行於非道通達佛道遍入塵勞成就佛法即是權",
    "X18n0338_025:0669b19": "智父義也故金剛般若經云如來善護念諸菩薩",
    "X18n0338_025:0669b20": "即實智母也善付囑諸菩薩即是權智父也菩薩",
    "X18n0338_025:0669b21": "從初心修此二觀是權義得入中道見於佛性是",
    "X18n0338_025:0669b22": "實義雙照二諦即是權義自然流入薩婆若海是",
    "X18n0338_025:0669b23": "實義將此權實以無所受而受具足出生一切佛",
    "X18n0338_025:0669b24": "法若不證妙覺後心終不滅受息此權實而取證",
    "X18n0338_025:0669c01": "也又行於非道是權通達佛道是實因此二智遍",
    "X18n0338_025:0669c02": "入塵勞為如來種譬如初生常為母將護至年長",
    "X18n0338_025:0669c03": "大父付家業菩薩亦從安住世諦初出胎時用權",
    "X18n0338_025:0669c04": "實二智從空入假乃至妙覺未曾捨離權實父母",
    "X18n0338_025:0669c05": "也一切眾導師無不由是生者如世之天地陰陽",
    "X18n0338_025:0669c06": "交合萬物得生又如父母交會則有託胎受生借",
    "X18n0338_025:0669c07": "此況權實權實二智若不合者則菩薩法身智慧",
    "X18n0338_025:0669c08": "不能得生權實若融能契法性顯出法身故言眾",
    "X18n0338_025:0669c09": "導師無不由此生也若約觀心明義只觀心即空",
    "X18n0338_025:0669c10": "為實智即假是權智知心非空非假即入聖胎觀",
    "X18n0338_025:0669c11": "道分明豁爾相應見於中道即是出胎如是乃至",
    "X18n0338_025:0669c12": "未入妙覺已還皆名佛子故云普賢真佛子若登",
    "X18n0338_025:0669c13": "妙覺即沒子名但稱為佛也大智論云稽首智度",
    "X18n0338_025:0669c14": "無子佛也經云法喜為妻妻者齊正能稱悅夫主",
    "X18n0338_025:0669c15": "情抱也若菩薩巧入非道達理境智相稱即是齊",
    "X18n0338_025:0669c16": "正能生法喜是悅情義故說法喜以為妻也慈悲",
    "X18n0338_025:0669c17": "心為女者取上三十種慈為女也慈與悲相符故",
    "X18n0338_025:0669c18": "同女也善心誠實男取上明觀三諦順理直入實",
    "X18n0338_025:0669c19": "相一心具萬善為男實相正觀能辦眾善與男有",
    "X18n0338_025:0669c20": "幹事義相符故為男也畢竟空寂舍者舍有遮蔽",
    "X18n0338_025:0669c21": "安身之能畢竟空理能遮通別愛見法身之所栖",
    "X18n0338_025:0669c22": "處故以為舍弟子眾塵勞者即是上來明三毒等",
    "X18n0338_025:0669c23": "分八萬四千塵勞轉為八萬四千三昧陀羅尼波",
    "X18n0338_025:0669c24": "羅蜜若似若真為一切佛事如轉弟子成賢聖也",
    "X18n0338_025:0670a01": "道品善知識者若修三十七品即知中道之正識",
    "X18n0338_025:0670a02": "二邊等之邪故得成正覺也諸度法等侶者六度",
    "X18n0338_025:0670a03": "八萬四千波羅蜜是福德智度是慧二種莊嚴兩",
    "X18n0338_025:0670a04": "輪等故是名等侶也四攝為妓女者妓女本娛情",
    "X18n0338_025:0670a05": "悅慮引眾有四攝能順物情攝引受學者來故為",
    "X18n0338_025:0670a06": "妓女也歌詠誦法言者音樂自樂樂他誦經說法",
    "X18n0338_025:0670a07": "自得法樂亦令他得法樂也。",
    "X18n0338_025:0670a08": "總持為園苑無漏法林樹覺意淨妙華解脫智慧果",
    "X18n0338_025:0670a09": "八解之浴池定水湛然滿布以七淨華浴此無垢人",
    "X18n0338_025:0670a10": "象馬五通馳大乘以為車調御以一心遊於八正路",
    "X18n0338_025:0670a11": "相具以嚴容眾好飾其姿慚愧之上服深心為華鬘",
    "X18n0338_025:0670a12": "富有七財寶教授以滋息如所說修行回向為大利",
    "X18n0338_025:0670a13": "四禪為床座從於淨命坐多聞增智慧以為自覺音",
    "X18n0338_025:0670a14": "甘露法之食解解味為漿淨心以澡浴戒品為塗香。",
    "X18n0338_025:0670a15": "此是二明資生之具總持之園苑者園苑持華果",
    "X18n0338_025:0670a16": "遮佗盜採令不零失陀羅尼亦爾持善法因果遮",
    "X18n0338_025:0670a17": "諸惡法也林樹是覆蔭清涼諸無漏善法無煩惱",
    "X18n0338_025:0670a18": "生死熱即是清涼義也覺意即七覺調停得生真",
    "X18n0338_025:0670a19": "智之因華故大智度論云無學實覺此七能到故",
    "X18n0338_025:0670a20": "以為華也解脫果即是不思議解脫妙覺果滿也",
    "X18n0338_025:0670a21": "八解浴池者八背捨八解已如前分別若入九定",
    "X18n0338_025:0670a22": "證真成八解脫八背捨修成在九定定滿如水滿",
    "X18n0338_025:0670a23": "八解如池也七淨華者一戒淨二心淨三見淨四",
    "X18n0338_025:0670a24": "斷疑淨五分別淨六行淨七涅槃戒淨是正語正",
    "X18n0338_025:0670b01": "業正命心淨是正精進正念正定見淨正見正思",
    "X18n0338_025:0670b02": "惟斷疑淨是見道分別淨行淨是修道涅槃淨是",
    "X18n0338_025:0670b03": "無學道如是約別教圓教見思例皆得稱淨華也",
    "X18n0338_025:0670b04": "菩薩既在因地皆名為華浴此無垢人者若約別",
    "X18n0338_025:0670b05": "教圓教明義三藏教通教斷界內事惑垢已盡名",
    "X18n0338_025:0670b06": "為無垢人猶有恒沙界外理惑垢是故洗浴也若",
    "X18n0338_025:0670b07": "約界內解者慧解脫羅漢已斷分段之垢亦是無",
    "X18n0338_025:0670b08": "垢人而更修八解者為除無知垢故須浴也象馬",
    "X18n0338_025:0670b09": "五通馳者菩薩習未盡不得稱漏盡通又云斷界",
    "X18n0338_025:0670b10": "外正使未盡猶名五通如意通荷負眾生力大如",
    "X18n0338_025:0670b11": "象餘通如馬周遍十方一念即到故言馳也大乘",
    "X18n0338_025:0670b12": "以為車者圓教所明大乘最勝無過上也調御一",
    "X18n0338_025:0670b13": "心者法界一相常在一行三昧也遊八正路者無",
    "X18n0338_025:0670b14": "作八直道也具相嚴容眾好飾其姿者不如三藏",
    "X18n0338_025:0670b15": "教所明相好法身自有實報大相小相光顯法身",
    "X18n0338_025:0670b16": "為嚴飾也慚愧為上服者佛性中道是第一義天",
    "X18n0338_025:0670b17": "菩薩見佛性未了了故慚第一義天諸佛是無上",
    "X18n0338_025:0670b18": "行人愧此勝人名為愧人也懷此慚愧即能致勝",
    "X18n0338_025:0670b19": "善之服也深心為華鬘者深心進得勝因勝因即",
    "X18n0338_025:0670b20": "是上因如華鬘嚴首也七財者一聞二信三戒四",
    "X18n0338_025:0670b21": "定五進六捨七慚聞者如十地聽法如雲持雨十",
    "X18n0338_025:0670b22": "方佛說法一時能持故名聞也信者深信堅固猶",
    "X18n0338_025:0670b23": "如金剛也戒者十地所得真戒經言唯佛一人具",
    "X18n0338_025:0670b24": "淨戒餘人皆名汙戒者定者即首楞嚴等定也進",
    "X18n0338_025:0670c01": "者念念深入薩婆若海也捨者常捨行也慚愧者",
    "X18n0338_025:0670c02": "如前說如所說行言行相應也教授滋息者說法",
    "X18n0338_025:0670c03": "前人得益化功歸己即是滋息也迴向大利者即",
    "X18n0338_025:0670c04": "是迴因善向果與眾生共作佛如聲入角則大也",
    "X18n0338_025:0670c05": "四禪床座者如床離下濕避諸蟲螫世間四禪離",
    "X18n0338_025:0670c06": "欲界之愛濕覺觀毒蟲從淨命心修之則有支林",
    "X18n0338_025:0670c07": "功德邪命心修則墮鬼道菩薩出世四禪一切皆",
    "X18n0338_025:0670c08": "攝功德藂林無不悉備休息諸行能離分段變易",
    "X18n0338_025:0670c09": "愛見濕法煩惱毒蟲若邪命修則墮二地淨命修",
    "X18n0338_025:0670c10": "之則契中道寂滅安樂故言四禪為床座也多聞",
    "X18n0338_025:0670c11": "增智慧為覺音者外國用音樂覺悟於王今用多",
    "X18n0338_025:0670c12": "聞智慧覺悟心王自覺覺他也甘露法食者用大",
    "X18n0338_025:0670c13": "乘涅槃真理為甘露法食大涅槃云汝諸比丘未",
    "X18n0338_025:0670c14": "得大乘法食也解脫味是定名為水水是漿義也",
    "X18n0338_025:0670c15": "淨心澡浴者懺悔即是慧明水洗除罪垢煩惱也",
    "X18n0338_025:0670c16": "戒品為塗香者作無作善資熏法身也。",
    "X18n0338_025:0670c17": "摧滅煩惱賊勇健無能踰降伏四種魔勝幢建道場。",
    "X18n0338_025:0670c18": "此是三結自行因成也摧滅煩惱賊見真界內煩",
    "X18n0338_025:0670c19": "惱賊滅見中道界外煩惱賊滅也勇健無能踰者",
    "X18n0338_025:0670c20": "住首楞嚴三昧即是健相三昧降伏四魔具如前",
    "X18n0338_025:0670c21": "釋歎菩薩義已明也勝幡建道場者若眾生翻邪",
    "X18n0338_025:0670c22": "歸正道機純熟菩薩即坐道場即是因圓果滿也",
    "X18n0338_025:0670c23": "若觀心明義故言舉足下足無非道場來具足一",
    "X18n0338_025:0670c24": "切佛法也。",
    "X18n0338_025:0671a01": "雖知無起滅示彼故有生悉現諸國土如日無不見",
    "X18n0338_025:0671a02": "供養於十方無量億如來諸佛及己身無有分別想。",
    "X18n0338_025:0671a03": "此下有二十七行偈正明通相從空入假權智無",
    "X18n0338_025:0671a04": "方化他大用亦是住平等法界緣起利物也文為",
    "X18n0338_025:0671a05": "三意初兩行偈明入假供養諸佛二有一行偈明",
    "X18n0338_025:0671a06": "入假淨佛國土三有二十四行偈明入假成就眾",
    "X18n0338_025:0671a07": "生今此兩行偈明入假供養諸佛雖知無起滅者",
    "X18n0338_025:0671a08": "入但空無生不可得空無生而能權巧出假普示",
    "X18n0338_025:0671a09": "界內外生死眾生供養諸佛也。",
    "X18n0338_025:0671a10": "雖知諸佛國及與眾生空而常淨佛土教化於群生。",
    "X18n0338_025:0671a11": "此一行偈是二明通相入假淨佛國土是義如前",
    "X18n0338_025:0671a12": "佛國品已具釋也。",
    "X18n0338_025:0671a13": "諸有眾生類形聲及威儀無畏力菩薩一時能盡現",
    "X18n0338_025:0671a14": "覺知眾魔事而示隨其行以善方便智隨意皆能現",
    "X18n0338_025:0671a15": "或示老病死成就諸群生了知如幻化通達無有礙",
    "X18n0338_025:0671a16": "或現劫盡燒天地皆洞然眾人有常想照令知無常",
    "X18n0338_025:0671a17": "無數億眾生俱來請菩薩一時到其舍化令向佛道。",
    "X18n0338_025:0671a18": "此下二十四行偈明通相入假權智成就眾生此",
    "X18n0338_025:0671a19": "文有五意一明入假覺悟眾生二明教眾生世法",
    "X18n0338_025:0671a20": "三明入假拔眾生灾難四明入假濟地獄畜生苦",
    "X18n0338_025:0671a21": "五明入假同事利物此五行偈正明成就眾生入",
    "X18n0338_025:0671a22": "假權巧覺悟群生如文可解也。",
    "X18n0338_025:0671a23": "經書禁呪術工巧諸伎藝盡現行此事饒益諸群生",
    "X18n0338_025:0671a24": "世間眾道法悉於中出家因以解人惑而不墮邪見。",
    "X18n0338_025:0671b01": "此二行偈是二明入假以世智教示眾生而不墮",
    "X18n0338_025:0671b02": "邪見也。",
    "X18n0338_025:0671b03": "或現日月天梵王世界主或時作地水或復作風火",
    "X18n0338_025:0671b04": "劫中有疾疫現作諸藥草若有服之者除病消眾毒",
    "X18n0338_025:0671b05": "劫中有飢饉現身作飲食先救彼飢渴却以法語人",
    "X18n0338_025:0671b06": "劫中有刀兵為之起慈悲化彼諸眾生令住無諍地",
    "X18n0338_025:0671b07": "若有大戰陣立之以等力菩薩現威勢降伏使和安。",
    "X18n0338_025:0671b08": "此五行偈是三明入假拔眾生灾難或現諸天及",
    "X18n0338_025:0671b09": "作地水者以能權變作勝正報及依報自在故能",
    "X18n0338_025:0671b10": "救眾生三灾之難拔三灾如文可見也。",
    "X18n0338_025:0671b11": "一切國土中諸有地獄處輙往到于彼免濟其苦惱",
    "X18n0338_025:0671b12": "一切國土中畜生相食噉皆現生於彼為之作利益。",
    "X18n0338_025:0671b13": "此二行偈是四明入假拔地獄畜生苦亦應拔餓",
    "X18n0338_025:0671b14": "鬼苦文略義兼可知也。",
    "X18n0338_025:0671b15": "示受於五欲亦復現行禪令魔心憒亂不能得其便",
    "X18n0338_025:0671b16": "火中生蓮華是可謂希有在欲而行禪希有亦如是",
    "X18n0338_025:0671b17": "或現作婬女引諸好色者先以欲鉤牽後令入佛智",
    "X18n0338_025:0671b18": "或為邑中主或作商人導國師及大臣以祐利眾生",
    "X18n0338_025:0671b19": "諸有貧窮者現作無盡藏因以勸導之令發菩提心",
    "X18n0338_025:0671b20": "我心憍慢者為現大力士消伏諸貢高令住佛上道",
    "X18n0338_025:0671b21": "其有恐懼者居前而慰安先施以無畏後令發道心",
    "X18n0338_025:0671b22": "或現離婬欲為五通仙人開導諸群生令住戒忍慈",
    "X18n0338_025:0671b23": "見須供事者現為作僮僕既悅可其意乃發以道心",
    "X18n0338_025:0671b24": "隨彼之所須得入於佛道以善方便力皆能給足之。",
    "X18n0338_025:0671c01": "此十行偈是五明入假同事利物皆為引入佛道",
    "X18n0338_025:0671c02": "善權方便稱機無爽也。",
    "X18n0338_025:0671c03": "如是道無量所好無有崖智慧無邊際度脫無數眾",
    "X18n0338_025:0671c04": "假令一切佛於無數億劫讚歎其功德猶尚不能盡。",
    "X18n0338_025:0671c05": "此二行偈是第三結歎入假權巧緣起之用自行",
    "X18n0338_025:0671c06": "利物無量非可具說也。",
    "X18n0338_025:0671c07": "誰聞如是法不發菩提心除彼不肖人癡冥無智者。",
    "X18n0338_025:0671c08": "此一行偈是第四結斥二乘凡夫也肖字訓似訓",
    "X18n0338_025:0671c09": "類訓善也菩薩根性是佛子似佛是佛種類能順",
    "X18n0338_025:0671c10": "佛心若聞此說故能即發無上道心二乘無大乘",
    "X18n0338_025:0671c11": "根性則不似佛非佛種類不順佛心故聞此不思",
    "X18n0338_025:0671c12": "議解脫入假權巧利物不能發無上道心故云除",
    "X18n0338_025:0671c13": "不肖人癡冥無智是底下凡夫無智無大乘善根也。",
    "X18n0338_025:0671c15": "維摩羅詰經文疏卷第二十五"
}