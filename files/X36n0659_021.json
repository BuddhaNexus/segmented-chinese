{
    "X36n0659_021:0631c01": "南本大般涅槃經會疏卷第二十一",
    "X36n0659_021:0631c03": "[0631c03] 大般涅槃經高貴德王菩薩品之三(卷第二十一)",
    "X36n0659_021:0631c04": "[0631c04] 北涼 天竺三藏 曇無讖 譯",
    "X36n0659_021:0631c05": "[0631c05] 晉 沙門 慧嚴 慧觀",
    "X36n0659_021:0631c06": " 謝靈運 重治",
    "X36n0659_021:0631c07": "[0631c07] 德王品之三",
    "X36n0659_021:0631c08": "[0631c08] 起卷釋第七念漏又二先明漏相次明菩薩無漏",
    "X36n0659_021:0631c09": "能斷念漏。",
    "X36n0659_021:0631c10": "[0631c10] 復次善男子凡夫若遇身心苦惱起種種惡若得身",
    "X36n0659_021:0631c11": "病若得心病令身口意作種種惡以作惡故輪回三",
    "X36n0659_021:0631c12": "趣具受諸苦何以故凡夫之人無念慧故是故生於",
    "X36n0659_021:0631c13": "種種諸漏是名念漏。",
    "X36n0659_021:0631c14": "[0631c14] 行心邪念為漏理應具三受中生念漏今偏據苦",
    "X36n0659_021:0631c15": "中生念漏起貪瞋等過。",
    "X36n0659_021:0631c16": "[0631c16] 菩薩下第二明菩薩無漏又三法譬結。",
    "X36n0659_021:0631c17": "[0631c17] 菩薩摩訶薩常自思惟我從往昔無數劫來為是身",
    "X36n0659_021:0631c18": "心造種種惡以是因緣流轉生死在三惡道具受眾",
    "X36n0659_021:0631c19": "苦遂令我遠三乘正路菩薩以是惡因緣故於己身",
    "X36n0659_021:0631c20": "心生大怖畏捨離眾惡趣向善道。",
    "X36n0659_021:0631c21": "[0631c21] 初少許法說明菩薩思惟能斷念漏凡夫愚人不",
    "X36n0659_021:0631c22": "能思惟令其漏滅。",
    "X36n0659_021:0631c23": "[0631c23] 從譬如有王下第二譬說為二先譬次合初譬者",
    "X36n0659_021:0631c24": "說之不同或七八九望下合文應是八譬一四蛇",
    "X36n0659_021:0632a01": "二五旃陀羅三詐親四聚落五六賊六大河七草",
    "X36n0659_021:0632a02": "筏八到岸束八為三初六譬道緣次一譬修道後",
    "X36n0659_021:0632a03": "一譬得果。",
    "X36n0659_021:0632a04": "[0632a04] 善男子譬如有王以四毒蛇盛之一篋令人養食瞻",
    "X36n0659_021:0632a05": "視臥起摩洗其身若令一蛇生瞋恚者我當準法戮",
    "X36n0659_021:0632a06": "之都市爾時其人聞王切令心生惶怖捨篋逃走。",
    "X36n0659_021:0632a07": "[0632a07] 初言王者三解一云佛說眾生身中四大二云無",
    "X36n0659_021:0632a08": "明能構眾生四大之身三云此經詮眾生四大各",
    "X36n0659_021:0632a09": "相違害譬之如蛇篋譬一身養食譬摩洗準法者",
    "X36n0659_021:0632a10": "依所作惡品有輕重戮之都市者斷善根絕慧命",
    "X36n0659_021:0632a11": "其事顯然故云都市切令者敦惡莫作誡善奉行",
    "X36n0659_021:0632a12": "逃走者若得真解彰顯而去今初伏惑故言逃走",
    "X36n0659_021:0632a13": "次王時復遣下五旃陀羅。",
    "X36n0659_021:0632a14": "[0632a14] 王時復遣五旃陀羅拔刀隨之其人回顧見後五人",
    "X36n0659_021:0632a15": "遂疾捨去。",
    "X36n0659_021:0632a16": "[0632a16] 用譬五陰刀譬無常苦回顧者欣涅槃為逃走厭",
    "X36n0659_021:0632a17": "生死為回顧。",
    "X36n0659_021:0632a18": "[0632a18] 三是時五人下詐親譬。",
    "X36n0659_021:0632a19": "[0632a19] 是時五人以惡方便藏所持刀密遣一人詐為親善",
    "X36n0659_021:0632a20": "而語之言汝可來還。",
    "X36n0659_021:0632a21": "[0632a21] 藏刀者以&#x8657;妄我覆於無我妄樂覆苦密遣一人",
    "X36n0659_021:0632a22": "一人譬愛五陰行心有此貪愛能惑眾生故言詐",
    "X36n0659_021:0632a23": "親。",
    "X36n0659_021:0632a24": "[0632a24] 四其一人信下聚落譬。",
    "X36n0659_021:0632b01": "[0632b01] 其人不信投一聚落欲自隱匿既入聚中闚視諸舍",
    "X36n0659_021:0632b02": "都不見人執諸瓦器悉空無物既不見人求物不得",
    "X36n0659_021:0632b03": "即便坐地。",
    "X36n0659_021:0632b04": "[0632b04] 譬於五根五根即是識所栖詫如人居聚落瓶器",
    "X36n0659_021:0632b05": "者舊云是重口甖器譬五根重沓字書為洪音既",
    "X36n0659_021:0632b06": "不見人即人空求物不得即法空坐地者安心空",
    "X36n0659_021:0632b07": "境。",
    "X36n0659_021:0632b08": "[0632b08] 五聞空聲下六賊譬。",
    "X36n0659_021:0632b09": "[0632b09] 聞空中聲咄哉男子此聚空曠無有居民今夜當有",
    "X36n0659_021:0632b10": "六大賊來汝設遇者命將不全汝當云何而得免之。",
    "X36n0659_021:0632b11": "[0632b11] 爾時其人恐怖遂增復捨而去。",
    "X36n0659_021:0632b12": "[0632b12] 譬於六塵能劫善財空聲譬於聞佛教中說有六",
    "X36n0659_021:0632b13": "塵夜來者無明闇心蔽此六塵。",
    "X36n0659_021:0632b14": "[0632b14] 六路值一河下譬遇惑流。",
    "X36n0659_021:0632b15": "[0632b15] 路值一河河水漂急無有船筏以怖畏故。",
    "X36n0659_021:0632b16": "[0632b16] 但諸眾生恒在煩惱那忽云值一然都未修道則",
    "X36n0659_021:0632b17": "不知惑過今始&#x7851;心知其為礙故名為值斷常衝",
    "X36n0659_021:0632b18": "擊譬之漂急乏戒定慧故無船筏。",
    "X36n0659_021:0632b19": "[0632b19] 七即取種種下筏譬修道。",
    "X36n0659_021:0632b20": "[0632b20] 即取種種草木為筏復更思惟我設住此當為毒蛇",
    "X36n0659_021:0632b21": "五旃陀羅一詐親善及六大賊之所危害若度此河",
    "X36n0659_021:0632b22": "筏不可依當沒水死寧沒水死終不為彼蛇賊所害",
    "X36n0659_021:0632b23": "即推草筏置之水中身倚其上運手動足截流而去。",
    "X36n0659_021:0632b24": "[0632b24] 運手動足譬道用筏不可依慮善微弱不能勝濟",
    "X36n0659_021:0632c01": "身倚者心依此善截流而去草木譬眾善法兩手",
    "X36n0659_021:0632c02": "譬權實二智兩足譬戒定二善。",
    "X36n0659_021:0632c03": "[0632c03] 八即達彼岸下譬得涅槃果。",
    "X36n0659_021:0632c04": "[0632c04] 即達彼岸安隱無患心意泰然恐怖消除。",
    "X36n0659_021:0632c05": "[0632c05] 在此在流多有所畏既度到果必無所怖。",
    "X36n0659_021:0632c06": "[0632c06] 次合八譬初合四蛇即是四大。",
    "X36n0659_021:0632c07": "[0632c07] 菩薩摩訶薩得聞受持大涅槃經觀身如篋地水火",
    "X36n0659_021:0632c08": "風如四毒蛇見毒觸毒氣毒齧毒一切眾生遇是四",
    "X36n0659_021:0632c09": "毒故喪其命眾生四大亦復如是或見為惡或觸為",
    "X36n0659_021:0632c10": "惡或氣為惡或齧為惡以是因緣遠離眾善復次善",
    "X36n0659_021:0632c11": "男子菩薩摩訶薩觀四毒蛇有四種性所謂剎利婆",
    "X36n0659_021:0632c12": "羅門毗舍首陀是四大蛇亦復如是有四種性堅性",
    "X36n0659_021:0632c13": "溼性熱性動性是故菩薩觀是四大與四毒蛇同其",
    "X36n0659_021:0632c14": "種性復次善男子菩薩摩訶薩觀是四大如四毒蛇",
    "X36n0659_021:0632c15": "云何為觀是四毒蛇常伺人便何時當視何時當觸",
    "X36n0659_021:0632c16": "何時當噓何時當齧四大毒蛇亦復如是常伺眾生",
    "X36n0659_021:0632c17": "求其短缺若為四蛇之所殺者終不至於三惡道中",
    "X36n0659_021:0632c18": "若為四大之所殺害必至三惡定無有疑是四毒蛇",
    "X36n0659_021:0632c19": "雖復瞻養亦欲殺人四大亦爾雖常供給亦常牽人",
    "X36n0659_021:0632c20": "造作眾惡是四毒蛇若一瞋者則能殺人四大之性",
    "X36n0659_021:0632c21": "亦復如是若一大發亦能害人是四毒蛇雖同一處",
    "X36n0659_021:0632c22": "四心各異四大毒蛇亦復如是雖同一處性各別異",
    "X36n0659_021:0632c23": "是四毒蛇雖復恭敬難可親近四大毒蛇亦復如是",
    "X36n0659_021:0632c24": "雖復恭敬亦難親近是四毒蛇若害人時或有沙門",
    "X36n0659_021:0633a01": "婆羅門等若以&#x546A;藥則可療治四大殺人雖有沙門",
    "X36n0659_021:0633a02": "婆羅門等神&#x546A;良藥皆不能治如自喜人聞四毒蛇",
    "X36n0659_021:0633a03": "氣臭可惡則便遠離諸佛菩薩亦復如是聞四大臭",
    "X36n0659_021:0633a04": "即便遠離爾時菩薩復更思惟四大毒蛇生大怖畏",
    "X36n0659_021:0633a05": "背之馳趣修八聖道。",
    "X36n0659_021:0633a06": "[0633a06] 大有內外內身四大正合四蛇四大共造眼根合",
    "X36n0659_021:0633a07": "見毒共造身根合觸毒共造鼻根合氣毒共造舌",
    "X36n0659_021:0633a08": "根合齧毒。",
    "X36n0659_021:0633a09": "[0633a09] 次合五旃陀如文。",
    "X36n0659_021:0633a10": "[0633a10] 五旃陀羅者即是五陰云何菩薩觀於五陰如旃陀",
    "X36n0659_021:0633a11": "羅旃陀羅者常能令人恩愛別離怨憎集會五陰亦",
    "X36n0659_021:0633a12": "爾令人貪近不善之法遠離一切淳善之法復次善",
    "X36n0659_021:0633a13": "男子如旃陀羅種種器仗以自莊嚴若刀若盾若弓",
    "X36n0659_021:0633a14": "若箭若鎧若&#x77DF;能害於人五陰亦爾以諸煩惱牢自",
    "X36n0659_021:0633a15": "莊嚴害諸癡人令墮諸有善男子如旃陀羅有過之",
    "X36n0659_021:0633a16": "人得便害之五陰亦爾有諸結過常能害人是故菩",
    "X36n0659_021:0633a17": "薩深觀五陰如旃陀羅復次菩薩觀察五陰如旃陀",
    "X36n0659_021:0633a18": "羅旃陀羅人無慈憫心怨親俱害五陰亦爾無慈憫",
    "X36n0659_021:0633a19": "心善惡俱害如旃陀羅惱一切人五陰亦爾以諸煩",
    "X36n0659_021:0633a20": "惱常惱一切生死眾生是故菩薩觀於五陰如旃陀",
    "X36n0659_021:0633a21": "羅復次菩薩觀察五陰如旃陀羅旃陀羅人常懷害",
    "X36n0659_021:0633a22": "心五陰亦爾常懷諸結惱害之心如人無足刀仗侍",
    "X36n0659_021:0633a23": "從當知必為旃陀羅人之所殺害眾生亦爾無足無",
    "X36n0659_021:0633a24": "刀無有侍從則為五陰之所賊害足名為戒刀名為",
    "X36n0659_021:0633b01": "慧侍從名為諸善知識無此三事故為五陰之所賊",
    "X36n0659_021:0633b02": "害是故菩薩觀於五陰如旃陀羅復次男子菩薩摩",
    "X36n0659_021:0633b03": "訶薩觀察五陰過旃陀羅何以故眾生若為五旃陀",
    "X36n0659_021:0633b04": "羅之所殺者不墮地獄為陰殺者則墮地獄是故菩",
    "X36n0659_021:0633b05": "薩觀察五陰過旃陀羅作是觀已而作願言我寧終",
    "X36n0659_021:0633b06": "身近旃陀羅不能暫時親近五陰旃陀羅者唯能害",
    "X36n0659_021:0633b07": "於欲界癡人是五陰賊&#x5FA7;害三界凡夫眾生旃陀羅",
    "X36n0659_021:0633b08": "人唯能殺戮有罪之人是五陰賊不問眾生有罪無",
    "X36n0659_021:0633b09": "罪悉能害之旃陀羅人不害衰老婦女&#x7A49;小是五陰",
    "X36n0659_021:0633b10": "賊不問眾生老小婦女一切悉害是故菩薩深觀五",
    "X36n0659_021:0633b11": "陰過旃陀羅是故發願寧當終身近旃陀羅不能暫",
    "X36n0659_021:0633b12": "時親近五陰復次善男子旃陀羅者唯害他人終不",
    "X36n0659_021:0633b13": "自害五陰之賊自害害他旃陀羅人可以善言錢財",
    "X36n0659_021:0633b14": "寶貨求而得脫五陰不爾不可強以善言誘喻錢財",
    "X36n0659_021:0633b15": "寶貨求而得脫旃陀羅人於四時中不必常殺五陰",
    "X36n0659_021:0633b16": "不爾常於念念害諸眾生旃陀羅人唯在一處可有",
    "X36n0659_021:0633b17": "逃避五陰不爾&#x5FA7;一切處無可逃避旃陀羅人雖復",
    "X36n0659_021:0633b18": "害人害已不隨五陰不爾殺眾生已隨逐不離是故",
    "X36n0659_021:0633b19": "菩薩寧以終身近旃陀羅不能暫時親近五陰有智",
    "X36n0659_021:0633b20": "之人以善方便得脫五陰善方便者即八聖道六波",
    "X36n0659_021:0633b21": "羅蜜四無量心以是方便而得解脫身心不為五陰",
    "X36n0659_021:0633b22": "所害何以故身如金剛心如&#x8657;空是故身心難可沮",
    "X36n0659_021:0633b23": "壞以是義故菩薩觀陰成就種種諸不善法生大怖",
    "X36n0659_021:0633b24": "畏修八聖道亦如彼人畏四毒蛇五旃陀羅涉路而",
    "X36n0659_021:0633c01": "去無所顧留。",
    "X36n0659_021:0633c02": "[0633c02] 三合詐親。",
    "X36n0659_021:0633c03": "[0633c03] 詐親善者名為貪愛菩薩摩訶薩深觀愛結如怨詐",
    "X36n0659_021:0633c04": "親若知實者則無能為若不知者必為所害貪愛亦",
    "X36n0659_021:0633c05": "爾若知其性則不能令眾生輪轉生死苦中若不知",
    "X36n0659_021:0633c06": "者輪回六趣具受眾苦何以故愛之為病難捨離故",
    "X36n0659_021:0633c07": "如怨詐親難可遠離怨詐親者常伺人便令愛別離",
    "X36n0659_021:0633c08": "怨憎合會愛亦如是令人遠離一切善法近於一切",
    "X36n0659_021:0633c09": "不善之法以是義故菩薩摩訶薩深觀貪愛如怨詐",
    "X36n0659_021:0633c10": "親見不見故聞不聞故如凡夫人見生死過雖有智",
    "X36n0659_021:0633c11": "慧以癡覆故後還不見聲聞緣覺亦復如是雖見不",
    "X36n0659_021:0633c12": "見雖聞不聞何以故以愛心故所以者何見生死過",
    "X36n0659_021:0633c13": "不能疾至阿耨多羅三藐三菩提以是義故菩薩摩",
    "X36n0659_021:0633c14": "訶薩觀此愛結如怨詐親云何名為怨詐親相如怨",
    "X36n0659_021:0633c15": "不實詐現實相不可親近詐現近相實是不善詐現",
    "X36n0659_021:0633c16": "善相實是不愛詐為愛相何以故常伺人便欲為害",
    "X36n0659_021:0633c17": "故愛亦如是常為眾生非實詐實非近詐近非善詐",
    "X36n0659_021:0633c18": "善非愛詐愛常誑一切輪回生死以是義故菩薩觀",
    "X36n0659_021:0633c19": "愛如怨詐親怨詐親者但見身口不&#x89A9;其心是故能",
    "X36n0659_021:0633c20": "誑愛亦如是唯為&#x8657;誑實不可得是故能惑一切眾",
    "X36n0659_021:0633c21": "生怨詐親者有始有終易可遠離愛不如是無始無",
    "X36n0659_021:0633c22": "終難可遠離怨詐親者遠則難知近則易覺愛不如",
    "X36n0659_021:0633c23": "是近尚難識況復遠知以是義故菩薩觀愛過於詐",
    "X36n0659_021:0633c24": "親一切眾生以愛結故遠大涅槃近於生死遠常樂",
    "X36n0659_021:0634a01": "我淨近無常苦無我不淨是故我於處處經中說為",
    "X36n0659_021:0634a02": "三垢於現在事以無明故不見過患不能捨離愛怨",
    "X36n0659_021:0634a03": "詐親終不能害有智之人是故菩薩深觀此愛生大",
    "X36n0659_021:0634a04": "怖畏修八聖道猶如彼人畏四毒蛇五旃陀羅及一",
    "X36n0659_021:0634a05": "詐親涉路不回。",
    "X36n0659_021:0634a06": "[0634a06] 親只是愛愛能諛諂誘害眾生但前三心不能生",
    "X36n0659_021:0634a07": "愛唯行心中能生親愛然此五陰盡能為惡但起",
    "X36n0659_021:0634a08": "愛取要在行心故云一怨文云怨詐親者有始有",
    "X36n0659_021:0634a09": "終愛心不爾無始無終復有二義一者如十二緣",
    "X36n0659_021:0634a10": "猶如車輪無有始終愛心亦爾無有始終然十二",
    "X36n0659_021:0634a11": "因緣復有始終即無明為始老死為終言無始終",
    "X36n0659_021:0634a12": "義者求愛來處永不可得即無始義去處無從復",
    "X36n0659_021:0634a13": "是無終。",
    "X36n0659_021:0634a14": "[0634a14] 次合第四。",
    "X36n0659_021:0634a15": "[0634a15] 空聚落者即內六入菩薩摩訶薩觀此六入空無所",
    "X36n0659_021:0634a16": "有猶如空聚如彼怖人既入聚已乃至不見有一居",
    "X36n0659_021:0634a17": "人&#x5FA7;捉&#x7F3B;器不得一物菩薩亦爾諦觀六入空無所",
    "X36n0659_021:0634a18": "有不見眾生一物之實是故菩薩觀內六入空無所",
    "X36n0659_021:0634a19": "有如彼空聚善男子彼空聚落&#x7FA3;賊遠望終不生於",
    "X36n0659_021:0634a20": "空&#x8657;之想凡夫之人亦復如是於六入聚不生空想",
    "X36n0659_021:0634a21": "以其不能生空想故輪回生死受無量苦善男子&#x7FA3;",
    "X36n0659_021:0634a22": "賊既至乃生空想菩薩亦爾觀此六入常生空想生",
    "X36n0659_021:0634a23": "空想故則不輪回生死受苦菩薩摩訶薩於此六入",
    "X36n0659_021:0634a24": "常無顛倒無顛倒故是故不復輪回生死復次善男",
    "X36n0659_021:0634b01": "子如有&#x7FA3;賊入此空聚則得安樂煩惱諸賊亦復如",
    "X36n0659_021:0634b02": "是入此六入則得安樂如賊住空聚心無所畏煩惱",
    "X36n0659_021:0634b03": "&#x7FA3;賊亦復如是住是六入亦無所畏如彼空聚乃是",
    "X36n0659_021:0634b04": "師子虎狼種種惡獸之所住處是內六入亦復如是",
    "X36n0659_021:0634b05": "一切眾惡煩惱惡獸之所住處是故菩薩深觀六入",
    "X36n0659_021:0634b06": "空無所有純是一切不善住處復次善男子菩薩觀",
    "X36n0659_021:0634b07": "內六入空無所有如彼空聚何以故&#x8657;誑不實故空",
    "X36n0659_021:0634b08": "無所有作有想故實無有樂作樂想故實無有人作",
    "X36n0659_021:0634b09": "人想故內六入者亦復如是空無所有而作有想實",
    "X36n0659_021:0634b10": "無有樂而作樂想實無有人而作人想唯有智人乃",
    "X36n0659_021:0634b11": "能知之得其真實復次善男子如空聚落或時有人",
    "X36n0659_021:0634b12": "或時無人六入不爾一向無人何以故性常空故智",
    "X36n0659_021:0634b13": "者所知非是眼見是故菩薩觀內六入多諸怨害修",
    "X36n0659_021:0634b14": "八聖道不休不息猶如彼人畏四毒蛇五旃陀羅一",
    "X36n0659_021:0634b15": "詐親善及六大賊怖著正路。",
    "X36n0659_021:0634b16": "[0634b16] 空聚落者即內六入外世間聚人所住處無人故",
    "X36n0659_021:0634b17": "空六根即是我之栖託求不可得故空如人望舍",
    "X36n0659_021:0634b18": "謂內有人比至進覓都不見有菩薩亦爾觀於六",
    "X36n0659_021:0634b19": "根皆空無我但此六入即為六根并外六塵內外",
    "X36n0659_021:0634b20": "十二六根亦名六情亦云六識根以能生為義情",
    "X36n0659_021:0634b21": "從生識得名然六根無情識即有情從能受名故",
    "X36n0659_021:0634b22": "云六情識取和會根塵和會故能生識。",
    "X36n0659_021:0634b23": "[0634b23] 次合第五。",
    "X36n0659_021:0634b24": "[0634b24] 六大賊者即外六塵菩薩摩訶薩觀此六塵如六大",
    "X36n0659_021:0634c01": "賊何以故能劫一切諸善法故如六大賊能劫一切",
    "X36n0659_021:0634c02": "人民財寶是六塵賊亦復如是能劫一切眾生善財",
    "X36n0659_021:0634c03": "如六大賊若入人舍則能劫奪現家所有不擇好惡",
    "X36n0659_021:0634c04": "令巨富者忽然貧窮是六塵賊亦復如是若入人根",
    "X36n0659_021:0634c05": "則能劫奪一切善法善法既盡貧窮孤露作一闡提",
    "X36n0659_021:0634c06": "是故菩薩諦觀六塵如六大賊復次善男子如六大",
    "X36n0659_021:0634c07": "賊欲劫人時要因內人若無內人則便中還是六塵",
    "X36n0659_021:0634c08": "賊亦復如是欲劫善法要因內有眾生知見常樂我",
    "X36n0659_021:0634c09": "淨不空等相若內無有如是等相六塵惡賊則不能",
    "X36n0659_021:0634c10": "劫一切善法有智之人內無是相凡夫則有是故六",
    "X36n0659_021:0634c11": "塵常來侵奪善法之財不善護故為其所劫護者名",
    "X36n0659_021:0634c12": "慧有智之人能善防護故不被劫是故菩薩觀是六",
    "X36n0659_021:0634c13": "塵如六大賊等無差別復次善男子如六大賊能為",
    "X36n0659_021:0634c14": "人民身心苦惱是六塵賊亦復如是常為眾生身心",
    "X36n0659_021:0634c15": "苦惱六大賊者唯能劫人現在財物是六塵賊常劫",
    "X36n0659_021:0634c16": "眾生三世善財六大賊者夜則歡樂六塵惡賊亦復",
    "X36n0659_021:0634c17": "如是處無明闇則得歡樂是六大賊唯有諸王乃能",
    "X36n0659_021:0634c18": "遮止六塵惡賊復如是唯佛菩薩乃能遮止是六大",
    "X36n0659_021:0634c19": "賊凡欲劫奪不擇端正種姓聰哲多聞博學豪貴貧",
    "X36n0659_021:0634c20": "賤六塵惡賊亦復如是欲劫善法不擇端正乃至貧",
    "X36n0659_021:0634c21": "賤是六大賊雖有諸王截其手足猶故不能令其心",
    "X36n0659_021:0634c22": "息六塵惡賊亦復如是雖須陀洹斯陀含阿那含截",
    "X36n0659_021:0634c23": "其手足亦不能令不劫善法如勇健人乃能摧伏是",
    "X36n0659_021:0634c24": "六大賊諸佛菩薩亦復如是乃能摧伏六塵惡賊譬",
    "X36n0659_021:0635a01": "如有人多諸種族宗黨熾盛則不為彼六賊所劫眾",
    "X36n0659_021:0635a02": "生亦爾有善知識不為六塵惡賊所劫是六大賊若",
    "X36n0659_021:0635a03": "見人物則能偷劫六塵不爾若見若知若聞若嗅若",
    "X36n0659_021:0635a04": "觸若覺皆悉能劫六大賊者唯能劫奪欲界人財不",
    "X36n0659_021:0635a05": "能劫奪色無色界六塵惡賊則不如是能劫三界一",
    "X36n0659_021:0635a06": "切善寶是故菩薩諦觀六塵過彼六賊作是觀已修",
    "X36n0659_021:0635a07": "八聖道直往不回如彼怖人畏四毒蛇五旃陀羅一",
    "X36n0659_021:0635a08": "詐親善及六大賊捨空聚落涉路而去。",
    "X36n0659_021:0635a09": "[0635a09] 六賊即是六塵賊從外來劫人資財六塵之賊劫",
    "X36n0659_021:0635a10": "人善法但此六塵生三種法四事能生細煩惱者",
    "X36n0659_021:0635a11": "名為四微所生者麤故名四大言四事者色香味",
    "X36n0659_021:0635a12": "觸四大各四亦不具四五事生者名為五欲言五",
    "X36n0659_021:0635a13": "事者足一聲塵六事生者即名六塵塵是滓累之",
    "X36n0659_021:0635a14": "名。",
    "X36n0659_021:0635a15": "[0635a15] 次合第六一河。",
    "X36n0659_021:0635a16": "[0635a16] 路值一河者即是煩惱云何菩薩觀此煩惱猶如大",
    "X36n0659_021:0635a17": "河如彼駛河能漂香象煩惱駛河亦復如是能漂緣",
    "X36n0659_021:0635a18": "覺是故菩薩深觀煩惱猶如駛河深難得底故名為",
    "X36n0659_021:0635a19": "河邊不可得故名為大其中多有種種惡魚煩惱大",
    "X36n0659_021:0635a20": "河亦復如是唯佛菩薩能得底故故名極深唯佛菩",
    "X36n0659_021:0635a21": "薩得其邊故故名廣大常害一切癡眾生故故名惡",
    "X36n0659_021:0635a22": "魚是故菩薩觀此煩惱猶如大河如大河水能長一",
    "X36n0659_021:0635a23": "切草木叢林煩惱大河亦復如是能長眾生二十五",
    "X36n0659_021:0635a24": "有是故菩薩觀此煩惱猶如大河譬如有人墮大河",
    "X36n0659_021:0635b01": "水無有&#x6159;愧眾生亦爾墮煩惱河無有&#x6159;愧如墮河",
    "X36n0659_021:0635b02": "者未得其底即便命終墮煩惱河亦復如是未盡其",
    "X36n0659_021:0635b03": "底周回輪轉二十五有所言底者名為空相若有不修",
    "X36n0659_021:0635b04": "如是空相當知是人不得出離二十五有一切眾生",
    "X36n0659_021:0635b05": "不能善修空無相故常為煩惱駛河所漂如彼大河",
    "X36n0659_021:0635b06": "唯能壞身不能漂沒一切善法煩惱大河則不如是",
    "X36n0659_021:0635b07": "能壞一切身心善法彼大暴河唯能漂沒欲界中人",
    "X36n0659_021:0635b08": "煩惱大河乃能漂沒三界人天世間大河運動手足",
    "X36n0659_021:0635b09": "則到彼岸煩惱大河唯有菩薩因六波羅蜜乃能得",
    "X36n0659_021:0635b10": "度如大河水難可得度煩惱大河亦復如是難可得",
    "X36n0659_021:0635b11": "度云何名為難可得度乃至十住諸大菩薩猶故未",
    "X36n0659_021:0635b12": "能畢竟得度唯有諸佛乃畢竟度是故名為難可得",
    "X36n0659_021:0635b13": "度譬如有人為河所漂不能修習毫釐善法眾生亦",
    "X36n0659_021:0635b14": "爾為煩惱河所漂沒者亦復不能修習善法如人墮",
    "X36n0659_021:0635b15": "河為水所漂餘有力者則能拔濟墮煩惱河為一闡",
    "X36n0659_021:0635b16": "提聲聞緣覺乃至諸佛不能救濟世間大河劫盡之",
    "X36n0659_021:0635b17": "時七日&#x7ADD;照能令枯涸煩惱大河則不如是聲聞緣",
    "X36n0659_021:0635b18": "覺雖修七覺猶不能乾是故菩薩觀諸煩惱猶如暴",
    "X36n0659_021:0635b19": "河譬如彼人畏四毒蛇五旃陀羅一詐親善及六大",
    "X36n0659_021:0635b20": "賊捨空聚落隨路而去。",
    "X36n0659_021:0635b21": "[0635b21] 河是煩惱但此開二河六河不暇併述有生死河",
    "X36n0659_021:0635b22": "涅槃河善法河佛性河(云云)但此經中三河不同",
    "X36n0659_021:0635b23": "師子中明生死河迦葉中明涅槃河此中明煩惱",
    "X36n0659_021:0635b24": "河。",
    "X36n0659_021:0635c01": "[0635c01] 既至河上取草為筏下合第七譬。",
    "X36n0659_021:0635c02": "[0635c02] 既至河上取草為筏者菩薩亦爾畏四大蛇五陰旃",
    "X36n0659_021:0635c03": "陀羅愛詐親善六入空聚六塵惡賊至煩惱河修戒",
    "X36n0659_021:0635c04": "定慧解脫解脫知見六波羅蜜三十七品以為船筏",
    "X36n0659_021:0635c05": "依乘此筏度煩惱河。",
    "X36n0659_021:0635c06": "[0635c06] 戒定智慧以為三品。",
    "X36n0659_021:0635c07": "[0635c07] 到於彼岸下合第八到彼岸譬常樂涅槃。",
    "X36n0659_021:0635c08": "[0635c08] 到於彼岸常樂涅槃菩薩修行大涅槃者作是思惟",
    "X36n0659_021:0635c09": "我若不能忍受如是身苦心苦則不能令一切眾生",
    "X36n0659_021:0635c10": "度煩惱河以是思惟雖有如是身心苦惱默然忍受",
    "X36n0659_021:0635c11": "以忍受故則不生漏。",
    "X36n0659_021:0635c12": "[0635c12] 如是菩薩尚無諸漏況佛如來而當有漏是故諸佛",
    "X36n0659_021:0635c13": "不名有漏。",
    "X36n0659_021:0635c14": "[0635c14] 云何如來非無漏下第二釋非無漏半句。",
    "X36n0659_021:0635c15": "[0635c15] 云何如來非無漏耶如來常行有漏中故有漏即是",
    "X36n0659_021:0635c16": "二十五有是故聲聞凡夫之人言佛有漏諸佛如來",
    "X36n0659_021:0635c17": "真實無漏。",
    "X36n0659_021:0635c18": "[0635c18] 文云如來常行有漏者數人云有漏無漏逐境為",
    "X36n0659_021:0635c19": "判若緣漏境名為有漏緣無漏境即名無漏此中",
    "X36n0659_021:0635c20": "明如來有漏似數人解何故爾文云如來常行有",
    "X36n0659_021:0635c21": "漏有漏即二十五有故知是從二十五有境為名",
    "X36n0659_021:0635c22": "論人從心何時逐境我體清淨無煩惱時雖緣漏",
    "X36n0659_021:0635c23": "境心不成漏此之兩解為&#x9B2C;諍本此中具明如來",
    "X36n0659_021:0635c24": "非有漏非無漏非有漏者乃明如來無復諸漏非",
    "X36n0659_021:0636a01": "無漏者明佛猶有漏此漏無漏欲明佛是非有漏",
    "X36n0659_021:0636a02": "非無漏漏無漏雙非何曾云是有漏無漏。",
    "X36n0659_021:0636a03": "[0636a03] 善男子以是因緣下第三結不定。",
    "X36n0659_021:0636a04": "[0636a04] 善男子以是因緣諸佛如來無有定相善男子是故",
    "X36n0659_021:0636a05": "犯四重禁謗方等經及一闡提悉皆不定。",
    "X36n0659_021:0636a06": "[0636a06] 爾時德王下第三領解(云云)。",
    "X36n0659_021:0636a07": "[0636a07] 爾時光明&#x5FA7;照高貴德王菩薩摩訶薩言如是如是",
    "X36n0659_021:0636a08": "誠如聖言一切諸法悉皆不定以不定故當知如來",
    "X36n0659_021:0636a09": "亦不畢竟入於涅槃。",
    "X36n0659_021:0636a10": "[0636a10] 如佛上說下第二德王更請答上果問者前問既",
    "X36n0659_021:0636a11": "遠故重牒之就上第二雙問因果中先雙答因果",
    "X36n0659_021:0636a12": "次別答因果別答中如來既廣答因竟今德王更",
    "X36n0659_021:0636a13": "騰果問文為二先騰果問。",
    "X36n0659_021:0636a14": "[0636a14] 如佛上說菩薩摩訶薩修大涅槃聞不聞中有涅槃",
    "X36n0659_021:0636a15": "有大涅槃云何涅槃云何大涅槃。",
    "X36n0659_021:0636a16": "[0636a16] 爾時佛讚下第二如來答又二一歎問二正答。",
    "X36n0659_021:0636a17": "[0636a17] 爾時佛讚光明&#x5FA7;照高貴德王菩薩摩訶薩言善哉",
    "X36n0659_021:0636a18": "善哉善男子若有菩薩得念總持乃能如汝之所咨",
    "X36n0659_021:0636a19": "問。",
    "X36n0659_021:0636a20": "[0636a20] 初但歎問即有二意一歎其有憶持不忘既經長",
    "X36n0659_021:0636a21": "時猶憶前問能請佛答故是得念總持之力二者",
    "X36n0659_021:0636a22": "此涅槃中多有所含汝今併欲而總持之是故復",
    "X36n0659_021:0636a23": "云得念總持。",
    "X36n0659_021:0636a24": "[0636a24] 如世人言下第二正答又二一者舉大小相對是",
    "X36n0659_021:0636b01": "就相待義答二者就絕待義答其大涅槃問初明",
    "X36n0659_021:0636b02": "相待即有十對絕待義者如下文中譬如&#x8657;空不",
    "X36n0659_021:0636b03": "因小空名為大空涅槃亦爾不因小相名為大相",
    "X36n0659_021:0636b04": "就相待中二先舉十對以為十譬次合。",
    "X36n0659_021:0636b05": "[0636b05] 善男子如世人言有海大海有河大河有山大山有",
    "X36n0659_021:0636b06": "地大地有城大城有眾生大眾生有王大王有人大",
    "X36n0659_021:0636b07": "人有天天中天有道大道。",
    "X36n0659_021:0636b08": "[0636b08] 合中為二先總合次別舉譬帖合總合又兩先列",
    "X36n0659_021:0636b09": "大小兩章門。",
    "X36n0659_021:0636b10": "[0636b10] 涅槃亦爾有涅槃有大涅槃。",
    "X36n0659_021:0636b11": "[0636b11] 次云何涅槃下釋兩章先釋小次釋大初釋小又",
    "X36n0659_021:0636b12": "二先舉五事少分有滅苦之義名為涅槃非大涅",
    "X36n0659_021:0636b13": "槃。",
    "X36n0659_021:0636b14": "[0636b14] 云何涅槃善男子如人饑餓得少飯食名為安樂如",
    "X36n0659_021:0636b15": "是安樂亦名涅槃如病得差則得安樂如是安樂亦",
    "X36n0659_021:0636b16": "名涅槃如人怖畏得歸依處則得安樂如是安樂亦",
    "X36n0659_021:0636b17": "名涅槃如貧窮人獲七寶物則得安樂如是安樂亦",
    "X36n0659_021:0636b18": "名涅槃如人觀骨不起貪欲則得安樂如是安樂亦",
    "X36n0659_021:0636b19": "名涅槃如是涅槃不得名為大涅槃也何以故以饑",
    "X36n0659_021:0636b20": "渴故病故怖故貧故生貪著故是名涅槃非大涅槃。",
    "X36n0659_021:0636b21": "[0636b21] 若凡夫人下第二舉斷伏之滅名為涅槃先出凡",
    "X36n0659_021:0636b22": "聖兩章門。",
    "X36n0659_021:0636b23": "[0636b23] 善男子若凡夫人及以聲聞。",
    "X36n0659_021:0636b24": "[0636b24] 次釋中二先釋次釋成。",
    "X36n0659_021:0636c01": "[0636c01] 或因世俗或因聖道斷欲界結則得安樂如是安樂",
    "X36n0659_021:0636c02": "亦名涅槃不得名為大涅槃也能斷初禪乃至能斷",
    "X36n0659_021:0636c03": "非想非非想處結則得安樂如是安樂亦名涅槃不",
    "X36n0659_021:0636c04": "得名為大涅槃也。",
    "X36n0659_021:0636c05": "[0636c05] 初從或因世俗下釋上凡夫或因聖道下釋上聲",
    "X36n0659_021:0636c06": "聞世俗即是外道得禪伏惑之人聖道即是小乘",
    "X36n0659_021:0636c07": "斷惑之人。",
    "X36n0659_021:0636c08": "[0636c08] 何以故下二釋成上兩。",
    "X36n0659_021:0636c09": "[0636c09] 何以故還生煩惱有習氣故云何名為煩惱習氣聲",
    "X36n0659_021:0636c10": "聞緣覺有煩惱氣所謂我身我衣我去我來我說我",
    "X36n0659_021:0636c11": "聽諸佛如來入於涅槃涅槃之性無我無樂唯有常",
    "X36n0659_021:0636c12": "淨是則名為煩惱習氣佛法眾僧有差別相如來畢",
    "X36n0659_021:0636c13": "竟入於涅槃聲聞緣覺諸佛如來所得涅槃等無差",
    "X36n0659_021:0636c14": "別以是義故二乘所得非大涅槃何以故無常樂我",
    "X36n0659_021:0636c15": "淨故。",
    "X36n0659_021:0636c16": "[0636c16] 還生煩惱即釋凡夫有習氣者即釋小乘次文中",
    "X36n0659_021:0636c17": "具出習氣之義通論十使皆有習氣如舍利弗難",
    "X36n0659_021:0636c18": "陀畢陵伽等(云云)今偏就我見明習無我無樂唯",
    "X36n0659_021:0637a01": "有常淨無我樂者此是與其常淨奪則皆無常樂",
    "X36n0659_021:0637a02": "我淨。",
    "X36n0659_021:0637a03": "[0637a03] 常樂我淨下此三句合十二字釋上大涅槃章門。",
    "X36n0659_021:0637a04": "[0637a04] 常樂我淨乃得名為大涅槃也。",
    "X36n0659_021:0637a05": "[0637a05] 善男子譬如下第二舉譬帖合上有十譬合但別",
    "X36n0659_021:0637a06": "合七餘三則兼合王城地三事共一合此三事相",
    "X36n0659_021:0637a07": "兼王即有城城即有地義勢相隨人天又共合於",
    "X36n0659_021:0637a08": "別合中先合海。",
    "X36n0659_021:0637a09": "[0637a09] 善男子譬如有處能受眾流名為大海隨有聲聞緣",
    "X36n0659_021:0637a10": "覺菩薩諸佛如來所入之處名大涅槃四禪三三昧",
    "X36n0659_021:0637a11": "八背捨八勝處十一切處隨能攝取如是無量諸善",
    "X36n0659_021:0637a12": "法者名大涅槃。",
    "X36n0659_021:0637a13": "[0637a13] 次合河。",
    "X36n0659_021:0637a14": "[0637a14] 善男子譬如有河第一香象不能得底則名為大聲",
    "X36n0659_021:0637a15": "聞緣覺至十住菩薩不見佛性名為涅槃非大涅槃",
    "X36n0659_021:0637a16": "若能了了見於佛性則得名為大涅槃也是大涅槃",
    "X36n0659_021:0637a17": "唯大象王能盡其底大象王者謂諸佛也。",
    "X36n0659_021:0637a18": "[0637a18] 三合山。",
    "X36n0659_021:0637a19": "[0637a19] 善男子若摩訶那伽及&#x9262;建陀大力士等經歷多時",
    "X36n0659_021:0637a20": "所不能上乃名大山聲聞緣覺及諸菩薩摩訶那伽",
    "X36n0659_021:0637a21": "大力士等所不能見如是乃名大涅槃也。",
    "X36n0659_021:0637a22": "[0637a22] 摩訶那伽&#x9262;建提者大論云大龍大象天中力士",
    "X36n0659_021:0637a23": "梁武翻為極牡。",
    "X36n0659_021:0637a24": "[0637a24] 隨小王下第四併合三譬大王大城等也。",
    "X36n0659_021:0637b01": "[0637b01] 復次善男子隨有小王之所住處名為小城轉輪聖",
    "X36n0659_021:0637b02": "王所住之處乃名大城聲聞緣覺八萬六萬四萬二",
    "X36n0659_021:0637b03": "萬一萬住處名為涅槃無上法主聖王住處乃得名",
    "X36n0659_021:0637b04": "為大般涅槃以是故名大般涅槃。",
    "X36n0659_021:0637b05": "[0637b05] 四種兵下第五合前第七眾生大眾生譬。",
    "X36n0659_021:0637b06": "[0637b06] 善男子譬如有人見四種兵不生怖畏當知是人名",
    "X36n0659_021:0637b07": "大眾生若有眾生於三惡道煩惱惡業不生怖畏而",
    "X36n0659_021:0637b08": "能於中廣度眾生當知是人得大涅槃。",
    "X36n0659_021:0637b09": "[0637b09] 若有人能下六併合前人大人天大天兩譬。",
    "X36n0659_021:0637b10": "[0637b10] 若有人能供養父母恭敬沙門及婆羅門修治善法",
    "X36n0659_021:0637b11": "所言誠實無有欺誑能忍諸惡惠施貧乏名大丈夫",
    "X36n0659_021:0637b12": "菩薩亦爾有大慈悲憐憫一切於諸眾生猶如父母",
    "X36n0659_021:0637b13": "能度眾生於生死河。",
    "X36n0659_021:0637b14": "[0637b14] 普示眾生一實下七合前有道大道。",
    "X36n0659_021:0637b15": "[0637b15] 普示眾生一實之道是則名為大般涅槃。",
    "X36n0659_021:0637b16": "[0637b16] 大名不可思議下第二釋大涅槃即絕待釋又二",
    "X36n0659_021:0637b17": "先總次別初總釋又二初明不可說。",
    "X36n0659_021:0637b18": "[0637b18] 善男子大名不可思議若不可思議一切眾生所不",
    "X36n0659_021:0637b19": "能信是則名為大般涅槃唯佛菩薩之所見故名大",
    "X36n0659_021:0637b20": "涅槃。",
    "X36n0659_021:0637b21": "[0637b21] 次可說。",
    "X36n0659_021:0637b22": "[0637b22] 以何因緣復名為大以無量因緣然後乃得故名為",
    "X36n0659_021:0637b23": "大善男子如世間人以多因緣之所得者則名為大",
    "X36n0659_021:0637b24": "涅槃亦爾以多因緣之所得故故名為大。",
    "X36n0659_021:0637c01": "[0637c01] 次別釋中但約三德不言常者二義一云前開宗",
    "X36n0659_021:0637c02": "廣明常竟故略不言二云名字品云所言大者名",
    "X36n0659_021:0637c03": "之為常此更明大不復言常就三德中亦各有二",
    "X36n0659_021:0637c04": "初大我中二者先不可思議釋大次多因緣釋大",
    "X36n0659_021:0637c05": "即可說不可說也。",
    "X36n0659_021:0637c06": "[0637c06] 云何復名為大涅槃有大我故名大涅槃涅槃無我",
    "X36n0659_021:0637c07": "大自在故名為大我云何名為大自在耶有八自在",
    "X36n0659_021:0637c08": "則名為我何等為八一者能示一身以為多身身數",
    "X36n0659_021:0637c09": "大小猶如微塵充滿十方無量世界如來之身實非",
    "X36n0659_021:0637c10": "微塵以自在故現微塵身如是自在則為大我二者",
    "X36n0659_021:0637c11": "示一塵身滿於三千大千世界如來之身實不滿於",
    "X36n0659_021:0637c12": "大千世界何以故以無閡故直以自在故滿三千大",
    "X36n0659_021:0637c13": "千世界如是自在名為大我三者能以滿此三千大",
    "X36n0659_021:0637c14": "千世界之身輕舉飛空過於二十恒河沙等諸佛世",
    "X36n0659_021:0637c15": "界而無障閡如來之身實無輕重以自在故能為輕",
    "X36n0659_021:0637c16": "重如是自在名為大我四者以自在故而得自在云",
    "X36n0659_021:0637c17": "何自在如來一心安住不動所可示化無量形類各",
    "X36n0659_021:0637c18": "令有心如來有時或造一事而令眾生各各成辨如",
    "X36n0659_021:0638a01": "來之身常住一土而令他土一切悉見如是自在名",
    "X36n0659_021:0638a02": "為大我五者根自在故云何名為根自在耶如來一",
    "X36n0659_021:0638a03": "根亦能見色聞聲嗅香別味覺觸知法如來六根亦",
    "X36n0659_021:0638a04": "不見色聞聲嗅香別味覺觸知法以自在故令根自",
    "X36n0659_021:0638a05": "在如是自在名為大我六者以自在故得一切法如",
    "X36n0659_021:0638a06": "來之心亦無得想何以故無所得故若是有者可名",
    "X36n0659_021:0638a07": "為得實無所有云何名得若使如來計有得想是則",
    "X36n0659_021:0638a08": "諸佛不得涅槃以無得故名得涅槃以自在故得一",
    "X36n0659_021:0638a09": "切法得諸法故名為大我七者說自在故如來演說",
    "X36n0659_021:0638a10": "一切之義經無量劫義亦不盡所謂若戒若定若施",
    "X36n0659_021:0638a11": "若慧如來爾時都不生念我說彼聽亦復不生一偈",
    "X36n0659_021:0638a12": "之想世間之人若四句為偈隨世俗故說名為偈一",
    "X36n0659_021:0638a13": "切法性亦無有說以自在故如來演說以演說故名",
    "X36n0659_021:0638a14": "為大我八者如來&#x5FA7;滿一切諸處猶如&#x8657;空&#x8657;空之",
    "X36n0659_021:0638a15": "性不可得見如來亦爾實不可見以自在故令一切",
    "X36n0659_021:0638a16": "見如是自在名為大我如是大我名大涅槃以是義",
    "X36n0659_021:0638a17": "故名大涅槃。",
    "X36n0659_021:0638a18": "[0638a18] 今文中云有大我故名大涅槃又云涅槃無我舊",
    "X36n0659_021:0638a19": "有二解一云無我者絕名冥真故涅槃無我俗諦",
    "X36n0659_021:0638a20": "寄名故涅槃有我二云無我者涅槃中無我者無",
    "X36n0659_021:0638a21": "生死妄我有我者有常樂之我觀師難此二解若",
    "X36n0659_021:0638a22": "絕名冥真名無我者亦應絕名冥真名為無常彼",
    "X36n0659_021:0638a23": "解云不得無常涅槃是常故以冥真四絕名為無",
    "X36n0659_021:0638a24": "我更&#x7ADD;冥真四絕故無常(云云)難次家云既言無",
    "X36n0659_021:0638b01": "生死中我亦應無生死中常彼即反難生死中何",
    "X36n0659_021:0638b02": "處有常即應反問生死中何得有我彼若解云生",
    "X36n0659_021:0638b03": "死無真我而有假我者又&#x7ADD;無凝然常有相續常",
    "X36n0659_021:0638b04": "若爾非但無生死之我亦無生死之常&#x7ADD;之無窮",
    "X36n0659_021:0638b05": "八自在者一一多二小大三輕重四色心五根六",
    "X36n0659_021:0638b06": "得七說八見如文。",
    "X36n0659_021:0638b07": "[0638b07] 復次譬如寶藏下第二釋多因緣故名大我。",
    "X36n0659_021:0638b08": "[0638b08] 復次善男子譬如寶藏多諸珍異種種具足故名大",
    "X36n0659_021:0638b09": "藏諸佛如來甚深奧藏亦復如是多諸奇異具足無",
    "X36n0659_021:0638b10": "缺名大涅槃復次善男子無邊之物乃名為大涅槃",
    "X36n0659_021:0638b11": "無邊是故名大。",
    "X36n0659_021:0638b12": "[0638b12] 次大樂又二一明不可說大樂次世間下明多因",
    "X36n0659_021:0638b13": "緣大樂初文釋四樂於中初樂之中有三復次明",
    "X36n0659_021:0638b14": "無苦無樂之樂。",
    "X36n0659_021:0638b15": "[0638b15] 復次善男子有大樂故名大涅槃涅槃無樂以四樂",
    "X36n0659_021:0638b16": "故名大涅槃何等為四一者斷諸樂故不斷樂者則",
    "X36n0659_021:0638b17": "名為苦若有苦者不名大樂以斷樂故則無有苦無",
    "X36n0659_021:0638b18": "苦無樂乃名大樂涅槃之性無苦無樂是故涅槃名",
    "X36n0659_021:0638b19": "為大樂以是義故名大涅槃復次善男子樂有二種",
    "X36n0659_021:0638b20": "一者凡夫二者諸佛凡夫之樂無常敗壞是故無樂",
    "X36n0659_021:0638b21": "諸佛常樂無有變異故名大樂復次善男子有三種",
    "X36n0659_021:0638b22": "受一者苦受二者樂受三者不苦不樂受不苦不樂",
    "X36n0659_021:0638b23": "是亦為苦涅槃雖同不苦不樂然名大樂以大樂故",
    "X36n0659_021:0638b24": "名大涅槃。",
    "X36n0659_021:0638c01": "[0638c01] 二大寂靜下即是明無喧無靜名大寂靜名之為",
    "X36n0659_021:0638c02": "樂。",
    "X36n0659_021:0638c03": "[0638c03] 二者大寂靜故名為大樂涅槃之性是大寂靜何以",
    "X36n0659_021:0638c04": "故遠離一切憒&#x9599;法故以大寂靜名大涅槃。",
    "X36n0659_021:0638c05": "[0638c05] 三一切下釋非知非無知乃名大知名之為樂。",
    "X36n0659_021:0638c06": "[0638c06] 三者一切知故名為大樂非一切知不名大樂諸佛",
    "X36n0659_021:0638c07": "如來一切知故名為大樂以大樂故名大涅槃。",
    "X36n0659_021:0638c08": "[0638c08] 四釋身不壞者。",
    "X36n0659_021:0638c09": "[0638c09] 四者身不壞故名為大樂身若可壞則不名樂如來",
    "X36n0659_021:0638c10": "之身金剛無壞非煩惱身無常之身故名大樂以大",
    "X36n0659_021:0638c11": "樂故名大涅槃。",
    "X36n0659_021:0638c12": "[0638c12] 即是非生死非涅槃之身是故不壞名為大樂。",
    "X36n0659_021:0638c13": "[0638c13] 次世間名字下第二釋有因緣還對無緣以之為",
    "X36n0659_021:0638c14": "釋故分有因無因二文釋之先明有因緣次辨無",
    "X36n0659_021:0638c15": "因緣涅槃即同無有因緣還是前絕待之意。",
    "X36n0659_021:0638c16": "[0638c16] 善男子世間名字或有因緣或無因緣有因緣者如",
    "X36n0659_021:0638c17": "舍利弗母名舍利因母立字故名舍利弗如摩&#x936E;羅",
    "X36n0659_021:0638c18": "道人生摩&#x936E;羅國因國立名故名摩&#x936E;羅如目楗連",
    "X36n0659_021:0638c19": "目楗連者即是姓也因姓立名故名目楗連如我生",
    "X36n0659_021:0638c20": "於瞿曇種姓因姓立名稱為瞿曇如毗舍佉道人毗",
    "X36n0659_021:0638c21": "舍佉者即是星名因星為名名毗舍佉如有六指因",
    "X36n0659_021:0638c22": "六指故名六指人如佛奴天奴因佛因天故名佛奴",
    "X36n0659_021:0638c23": "天奴因溼主故故名溼生如因聲故名為迦迦羅名",
    "X36n0659_021:0638c24": "究究羅呾呾羅如是等名是因緣名。",
    "X36n0659_021:0639a01": "[0639a01] 初有因緣中云迦迦者烏聲究究者&#x9DC4;聲怛怛者",
    "X36n0659_021:0639a02": "雉聲。",
    "X36n0659_021:0639a03": "[0639a03] 無因緣者如蓮華地水火風&#x8657;空如曼陀婆一名二",
    "X36n0659_021:0639a04": "實一名殿堂二名飲漿堂不飲漿亦復得名為曼陀",
    "X36n0659_021:0639a05": "婆如薩婆車多名為蛇蓋實非蛇蓋是名無因強立",
    "X36n0659_021:0639a06": "名字如坁羅婆夷名為食油實不食油強為立名名",
    "X36n0659_021:0639a07": "為食油是名無因強立名字善男子是大涅槃亦復",
    "X36n0659_021:0639a08": "如是無有因緣強為立名善男子譬如&#x8657;空不因小",
    "X36n0659_021:0639a09": "空名為大也涅槃亦爾不因小相名大涅槃。",
    "X36n0659_021:0639a10": "[0639a10] 次無因緣中云曼陀等者河西云曼陀婆者梵本",
    "X36n0659_021:0639a11": "一音二物一者高座敝堂二者藥湯而出經者言",
    "X36n0659_021:0639a12": "殿堂飲漿薩婆車多云似馬芹一音二名坁羅婆",
    "X36n0659_021:0639a13": "夷是鸚雀亦一音二名。",
    "X36n0659_021:0639a14": "[0639a14] 次有法不可稱量下第三就不可量釋淨。",
    "X36n0659_021:0639a15": "[0639a15] 善男子譬如有法不可稱量不可思議故名為大涅",
    "X36n0659_021:0639a16": "槃亦爾不可稱量不可思議故得名為大般涅槃。",
    "X36n0659_021:0639a17": "[0639a17] 初釋中文多因緣但是文略。",
    "X36n0659_021:0639a18": "[0639a18] 次以純淨故名為大。",
    "X36n0659_021:0639a19": "[0639a19] 以純淨故名大涅槃。",
    "X36n0659_021:0639a20": "[0639a20] 後釋淨義。",
    "X36n0659_021:0639a21": "[0639a21] 云何純淨淨有四種何等為四一者二十五有名為",
    "X36n0659_021:0639a22": "不淨能永斷故得名為淨淨即涅槃如是涅槃亦得",
    "X36n0659_021:0639a23": "名有而是涅槃實非是有諸佛如來隨世俗故說涅",
    "X36n0659_021:0639a24": "槃有譬如世人非父言父非母言母實非父母而言",
    "X36n0659_021:0639b01": "父母涅槃亦爾隨世俗故說言諸佛有大涅槃二者",
    "X36n0659_021:0639b02": "業清淨故一切凡夫業不清淨故無涅槃諸佛如來",
    "X36n0659_021:0639b03": "業清淨故故名大淨以大淨故名大涅槃三者身清",
    "X36n0659_021:0639b04": "淨故身若無常則名不淨如來身常故名大淨以大",
    "X36n0659_021:0639b05": "淨故名大涅槃四者心清淨故心若有漏名曰不淨",
    "X36n0659_021:0639b06": "佛心無漏故名大淨以大淨故名大涅槃。",
    "X36n0659_021:0639b07": "[0639b07] 凡舉四淨義如文。",
    "X36n0659_021:0639b08": "[0639b08] 善男子是名下大章第三總結也。",
    "X36n0659_021:0639b09": "[0639b09] 善男子是名善男子善女人修行如是大涅槃經具",
    "X36n0659_021:0639b10": "足成就初分功德。",
    "X36n0659_021:0639b11": "[0639b11] 大般涅槃經卷第二十一",
    "X36n0659_021:0639b12": "[0639b12] 涅槃經疏卷第九",
    "X36n0659_021:0639b13": "[0639b13] 日東 天台沙門本純 分會"
}