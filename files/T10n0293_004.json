{
    "T10n0293_004:0675b10": "大方廣佛華嚴經卷第四",
    "T10n0293_004:0675b12": "罽賓國三藏般若奉　詔譯",
    "T10n0293_004:0675b13": "入不思議解脫境界普賢行願品",
    "T10n0293_004:0675b14": "◎爾時，文殊師利童子從善住樓閣出，與",
    "T10n0293_004:0675b15": "無量同行大菩薩眾，及常侍衛諸金剛神、普",
    "T10n0293_004:0675b16": "為世間現大威力身眾神、久發堅誓供養諸",
    "T10n0293_004:0675b17": "佛足行神、念昔大願樂聞正法相續不斷主",
    "T10n0293_004:0675b18": "地神、深淨大悲莊嚴法界普潤眾生主水神、",
    "T10n0293_004:0675b19": "智慧威力光明遍照主火神、摩尼寶冠以嚴",
    "T10n0293_004:0675b20": "其首主風神、光照十方差別儀式主方神、專",
    "T10n0293_004:0675b21": "勤除滅無明黑闇主夜神、一心開現如來智",
    "T10n0293_004:0675b22": "日主晝神、普遍莊嚴虛空法界主空神、能勤",
    "T10n0293_004:0675b23": "方便拔濟眾生出生死海主海神、常勤積集",
    "T10n0293_004:0675b24": "出過心量趣一切智勝幢善根主山神、發大",
    "T10n0293_004:0675b25": "誓願運度眾生稱讚諸佛勇猛無倦主河神、",
    "T10n0293_004:0675b26": "常勤守護一切眾生菩提心城主城神、常勤",
    "T10n0293_004:0675b27": "守護一切眾生諸大龍王、常勤守護一切智",
    "T10n0293_004:0675b28": "城諸夜叉王、常令眾生增長歡喜乾闥婆王、",
    "T10n0293_004:0675b29": "常勤除滅一切餓鬼所有飢渴鳩槃茶王、",
    "T10n0293_004:0675c01": "恒願拔濟一切眾生度生死海迦樓羅王、願",
    "T10n0293_004:0675c02": "諸眾生普得成就超諸世間如來力身阿脩羅",
    "T10n0293_004:0675c03": "王、曲躬恭敬樂見諸佛種種功德摩睺羅伽",
    "T10n0293_004:0675c04": "王、深厭生死常樂瞻仰諸佛相好諸大天王、",
    "T10n0293_004:0675c05": "尊重於佛恭敬供養稱揚讚歎諸大梵王。文",
    "T10n0293_004:0675c06": "殊師利與如是等種種色像威德莊嚴大菩",
    "T10n0293_004:0675c07": "薩眾及諸世主，前後圍遶，從自住處來詣",
    "T10n0293_004:0675c08": "佛所，右遶如來，經無量匝，以諸供具種種",
    "T10n0293_004:0675c09": "供養，供養畢已，頂禮辭退，右遶而出，往於",
    "T10n0293_004:0675c10": "南方。",
    "T10n0293_004:0675c11": "爾時，尊者舍利弗承佛神力，見文殊師利菩",
    "T10n0293_004:0675c12": "薩與如是等諸大菩薩及諸世主，種種神通",
    "T10n0293_004:0675c13": "威德自在眾會莊嚴，從逝多林安詳而出，",
    "T10n0293_004:0675c14": "作是思惟：「我今當與文殊師利俱往南方。」",
    "T10n0293_004:0675c15": "時，舍利弗即與眷屬六十比丘前後圍遶，",
    "T10n0293_004:0675c16": "出自住處，往詣佛所。到已頂禮，一心觀佛，具",
    "T10n0293_004:0675c17": "白世尊，世尊聽許，右遶三匝，作禮辭退，往文",
    "T10n0293_004:0675c18": "殊師利童子所。此諸比丘皆舍利弗之所化",
    "T10n0293_004:0675c19": "度出家，未久自所同住。所謂：海覺比丘、",
    "T10n0293_004:0675c20": "妙德比丘、福光比丘、大悲比丘、電德比",
    "T10n0293_004:0675c21": "丘、淨行比丘、天德比丘、實慧比丘、梵勝",
    "T10n0293_004:0675c22": "比丘、寂慧比丘，與如是等六十人俱，曾於",
    "T10n0293_004:0675c23": "過去供養諸佛，深種善根；於甚深法悉能",
    "T10n0293_004:0675c24": "悟解，深信趣入最極清淨志行寬博等佛",
    "T10n0293_004:0675c25": "境界，於佛教法能正修行，悉能了知諸法",
    "T10n0293_004:0675c26": "本性，能大饒益成熟眾生，常樂勤求諸佛",
    "T10n0293_004:0675c27": "功德，皆是文殊師利童子之所教化。◎",
    "T10n0293_004:0675c28": "◎爾時，尊者舍利弗將諸比丘隨路而行，觀",
    "T10n0293_004:0675c29": "諸比丘，告海覺言：「汝可觀察文殊師利清淨",
    "T10n0293_004:0676a01": "相好莊嚴之身，諸天及人莫能思議；汝可觀",
    "T10n0293_004:0676a02": "察文殊師利圓光映徹普照十方，能令眾生心",
    "T10n0293_004:0676a03": "生歡喜；汝可觀察文殊師利放光明網，微妙",
    "T10n0293_004:0676a04": "莊嚴，除滅眾生無量苦惱；汝可觀察文殊師",
    "T10n0293_004:0676a05": "利眾會威德，皆是菩薩往昔善根之所攝受；",
    "T10n0293_004:0676a06": "汝可觀察文殊師利所行之路，左右八步清",
    "T10n0293_004:0676a07": "淨平坦，眾寶莊嚴；汝可觀察文殊師利所",
    "T10n0293_004:0676a08": "住之處，周迴十方，常有道場，顯現莊嚴隨逐",
    "T10n0293_004:0676a09": "而轉；汝可觀察文殊師利所行之路，具足無",
    "T10n0293_004:0676a10": "量福德莊嚴，左右兩邊皆有伏藏，種種珍",
    "T10n0293_004:0676a11": "寶自然而出；汝可觀察文殊師利由昔供",
    "T10n0293_004:0676a12": "養諸佛善根，隨其所在有雜寶樹，於其樹間",
    "T10n0293_004:0676a13": "寶藏開敷出莊嚴具；汝可觀察文殊師利",
    "T10n0293_004:0676a14": "隨其所在一切世主興供養雲，雨諸供具",
    "T10n0293_004:0676a15": "周布陳列，以為供養；汝可觀察文殊師利",
    "T10n0293_004:0676a16": "十方諸佛將說法時，悉放眉間白毫光明，來",
    "T10n0293_004:0676a17": "照其身從頂上入。」爾時，尊者舍利弗為諸",
    "T10n0293_004:0676a18": "比丘稱揚讚歎，開示演說文殊師利如是無",
    "T10n0293_004:0676a19": "量種種功德具足莊嚴。時，諸比丘聞是讚已，",
    "T10n0293_004:0676a20": "心意清淨，信解堅固，踊躍歡喜不能自持，",
    "T10n0293_004:0676a21": "形體柔軟，諸根和悅，垢障咸盡，憂苦悉除，常",
    "T10n0293_004:0676a22": "見諸佛，恒聞正法，迴向趣求一切智智，成就",
    "T10n0293_004:0676a23": "菩薩無礙善根，逮得菩薩無量諸力，出生無",
    "T10n0293_004:0676a24": "盡圓滿大悲，發起無邊廣大誓願，深入諸度",
    "T10n0293_004:0676a25": "究竟彼岸，十方佛海皆悉現前，於佛境界",
    "T10n0293_004:0676a26": "深生信樂，即白尊者舍利弗言：「唯願和尚",
    "T10n0293_004:0676a27": "將道我等親近於彼勝妙丈夫。」時，舍利弗",
    "T10n0293_004:0676a28": "即與俱行詣文殊師利童子所，見已頂禮，白",
    "T10n0293_004:0676a29": "言：「仁者！此諸比丘願得奉覲。」爾時，文殊師",
    "T10n0293_004:0676b01": "利童子與無量自在神通菩薩圍遶，并其大",
    "T10n0293_004:0676b02": "眾種種眷屬，如象王迴觀諸比丘。時，諸比",
    "T10n0293_004:0676b03": "丘頭面禮足，恭敬合掌，白如是言：「唯願大",
    "T10n0293_004:0676b04": "聖文殊師利，和尚舍利弗，世尊釋迦牟尼，",
    "T10n0293_004:0676b05": "悉當證知，我等今以得見大士勝妙丈夫，奉",
    "T10n0293_004:0676b06": "覲瞻禮，恭敬信樂所有善根，及以我等過去",
    "T10n0293_004:0676b07": "所集福智善根，以此善根願令我等於仁",
    "T10n0293_004:0676b08": "所有如是色身、如是相好、如是音聲、如是自",
    "T10n0293_004:0676b09": "在、一切功德悉當具得。」",
    "T10n0293_004:0676b10": "爾時，文殊師利菩薩告諸比丘言：「若善男子、",
    "T10n0293_004:0676b11": "善女人成就十種趣大乘法無疲厭心，則",
    "T10n0293_004:0676b12": "能速疾深入如來究竟之地，況菩薩地？何等",
    "T10n0293_004:0676b13": "為十？所謂：見諸如來，以廣大心親近供養，",
    "T10n0293_004:0676b14": "心無疲厭；積集成就一切善根，究竟不退，",
    "T10n0293_004:0676b15": "心無疲厭；勤求一切諸佛正法，心無疲厭；",
    "T10n0293_004:0676b16": "勤行一切菩薩殊勝諸波羅蜜，心無疲厭；",
    "T10n0293_004:0676b17": "普遍修習一切菩薩甚深三昧，心無疲厭；",
    "T10n0293_004:0676b18": "次第趣入三世流轉一切諸法，心無疲厭；莊",
    "T10n0293_004:0676b19": "嚴十方一切剎海悉令清淨，心無疲厭；教",
    "T10n0293_004:0676b20": "化調伏一切眾生皆令成熟，心無疲厭；於",
    "T10n0293_004:0676b21": "一切剎行菩薩行，經一切劫，心無疲厭；為",
    "T10n0293_004:0676b22": "欲成熟一眾生故，修一切剎極微塵數波羅",
    "T10n0293_004:0676b23": "蜜門，成就圓滿如來一力，如是次第為一",
    "T10n0293_004:0676b24": "切眾生成就如來一切智力，心無疲厭。比",
    "T10n0293_004:0676b25": "丘當知，若善男子、善女人成就深信發此十",
    "T10n0293_004:0676b26": "種無疲厭心，則能長養一切善根，捨離一切",
    "T10n0293_004:0676b27": "生死流轉，悉能超出一切世間，不墮聲聞、辟",
    "T10n0293_004:0676b28": "支佛地，成就如來一切種性，滿足菩薩清淨",
    "T10n0293_004:0676b29": "大願，積集一切如來功德，修行一切菩薩諸",
    "T10n0293_004:0676c01": "行，獲得如來力無所畏，摧伏眾魔及諸外道，",
    "T10n0293_004:0676c02": "滅除一切煩惱、習氣，入菩薩地，近如來地。",
    "T10n0293_004:0676c03": "時，諸比丘聞此法已，即時同證廣大三昧，",
    "T10n0293_004:0676c04": "名見一切佛境界無礙眼。得此三昧威神力",
    "T10n0293_004:0676c05": "故，悉見十方一切世界諸佛如來及其所有",
    "T10n0293_004:0676c06": "道場眾會；亦悉見彼一切世界所有眾生種",
    "T10n0293_004:0676c07": "種趣類各各差別；亦悉見彼一切世界同異",
    "T10n0293_004:0676c08": "染淨各各差別；亦悉見彼一切世界所有極",
    "T10n0293_004:0676c09": "微塵相差別；亦悉見彼諸世界中一切眾生",
    "T10n0293_004:0676c10": "所住宮殿種種莊嚴、種種成就及所受用",
    "T10n0293_004:0676c11": "種種資具各各差別；及聞彼佛諸音聲海；演",
    "T10n0293_004:0676c12": "說諸法種種名句、文詞、訓釋、性相、祕密悉",
    "T10n0293_004:0676c13": "能解了；亦能觀察彼世界中一切眾生心行",
    "T10n0293_004:0676c14": "根欲各各差別；亦能憶念彼世界中一切眾",
    "T10n0293_004:0676c15": "生過去、未來各十生事；亦能憶念彼世界中",
    "T10n0293_004:0676c16": "過去、未來各十劫事；亦能憶念彼諸如來十",
    "T10n0293_004:0676c17": "本生事、十成正覺、十轉法輪、十種神通、十",
    "T10n0293_004:0676c18": "種記心、十種教誡、十種說法、十種辯才。又由",
    "T10n0293_004:0676c19": "得此三昧力故，即時獲得十千真實菩提之",
    "T10n0293_004:0676c20": "心，成就十千甚深三昧，具足十千諸波羅蜜，",
    "T10n0293_004:0676c21": "圓滿十千智慧光明，發起十千自在神力，以",
    "T10n0293_004:0676c22": "得如是菩薩三昧種種威神無礙勢力所莊嚴",
    "T10n0293_004:0676c23": "故，令其身心柔軟微妙增長信樂住菩提",
    "T10n0293_004:0676c24": "心堅固不動。」爾時，文殊師利菩薩具足安",
    "T10n0293_004:0677a01": "住真實吉祥微妙功德普賢勝行，勸諸比丘",
    "T10n0293_004:0677a02": "令其安住勝普賢行，住勝行已，入於甚深",
    "T10n0293_004:0677a03": "廣大願海；入願海已，普遍成就甚深大願；",
    "T10n0293_004:0677a04": "以得成就大願海故，得心清淨；心清淨故，得",
    "T10n0293_004:0677a05": "身清淨；身清淨故，得身輕利；身輕利故，則得",
    "T10n0293_004:0677a06": "廣大不退神通。以得如是大神通故，不離文",
    "T10n0293_004:0677a07": "殊師利足下，普於十方一切世界諸如來所，",
    "T10n0293_004:0677a08": "悉現其身，具足成就一切佛法。",
    "T10n0293_004:0677a09": "爾時，文殊師利菩薩勸諸比丘發阿耨多羅",
    "T10n0293_004:0677a10": "三藐三菩提心已，漸次南行，經歷人間城邑、",
    "T10n0293_004:0677a11": "聚落、至福生城。於其城東，住莊嚴幢娑",
    "T10n0293_004:0677a12": "羅林中，往昔諸佛曾所止住，教化成熟一切",
    "T10n0293_004:0677a13": "眾生大塔廟處；亦是世尊毘盧遮那於往昔",
    "T10n0293_004:0677a14": "時行菩薩行，能捨無量難捨之處。是故，此林",
    "T10n0293_004:0677a15": "名稱普聞無量佛剎，此處常為天、龍、夜叉、乾",
    "T10n0293_004:0677a16": "闥婆、阿脩羅、迦樓羅、緊那羅、摩睺羅伽、人、非人",
    "T10n0293_004:0677a17": "等，恭敬供養。時，文殊師利與諸眷屬到",
    "T10n0293_004:0677a18": "此林已，即於其處坐師子座，說修多羅名",
    "T10n0293_004:0677a19": "普照法界圓滿光明，百萬億那由他修多羅",
    "T10n0293_004:0677a20": "以為眷屬。說此經時，有無量百千億那由他",
    "T10n0293_004:0677a21": "諸大龍王并其眷屬，聞此法已，自厭龍趣，",
    "T10n0293_004:0677a22": "於佛功德深生愛樂，咸捨龍身生人天中；",
    "T10n0293_004:0677a23": "一萬諸龍，於阿耨多羅三藐三菩提得不退",
    "T10n0293_004:0677a24": "轉；復有無量無數眾生於三乘中各得成",
    "T10n0293_004:0677a25": "熟。",
    "T10n0293_004:0677a26": "時，福城人聞文殊師利住莊嚴幢娑羅林中",
    "T10n0293_004:0677a27": "大塔廟處，皆從城出來詣其所，有優婆塞",
    "T10n0293_004:0677a28": "名曰大慧，與其眷屬五百人俱，所謂：須達",
    "T10n0293_004:0677a29": "多優婆塞、寶德優婆塞、圓光優婆塞、名稱",
    "T10n0293_004:0677b01": "天優婆塞、月吉祥優婆塞、月喜優婆塞、月智",
    "T10n0293_004:0677b02": "優婆塞、大智優婆塞、賢護優婆塞、賢吉祥優",
    "T10n0293_004:0677b03": "婆塞，如是等眾前後圍遶，來詣文殊師利童",
    "T10n0293_004:0677b04": "子所，到已禮足，右遶三匝，却坐一面。",
    "T10n0293_004:0677b05": "復有優婆夷名曰大慧，與其眷屬五百人",
    "T10n0293_004:0677b06": "俱，所謂：妙圓光優婆夷、梵德優婆夷、吉祥",
    "T10n0293_004:0677b07": "優婆夷、妙臂優婆夷、賢光優婆夷、賢吉祥優",
    "T10n0293_004:0677b08": "婆夷、月光優婆夷、星宿光優婆夷、賢德優婆",
    "T10n0293_004:0677b09": "夷、妙眼優婆夷，如是等眾前後圍遶，來詣文",
    "T10n0293_004:0677b10": "殊師利童子所，到已禮足，右遶三匝，却坐一",
    "T10n0293_004:0677b11": "面。",
    "T10n0293_004:0677b12": "復有童子名曰善財，與其眷屬五百人俱，",
    "T10n0293_004:0677b13": "所謂：善禁童子、善戒童子、善威儀童子、善行",
    "T10n0293_004:0677b14": "童子、善思惟童子、善智童子、善慧童子、善眼",
    "T10n0293_004:0677b15": "童子、善臂童子、善光童子，如是等眾前後圍",
    "T10n0293_004:0677b16": "遶，來詣文殊師利童子所，到已禮足，右遶三",
    "T10n0293_004:0677b17": "匝，却坐一面。",
    "T10n0293_004:0677b18": "復有童女，名曰妙賢，與其眷屬五百人俱，",
    "T10n0293_004:0677b19": "所謂：大慧童女、善賢童女、端嚴面童女、堅",
    "T10n0293_004:0677b20": "善慧童女、吉祥賢童女、吉祥智童女、供養",
    "T10n0293_004:0677b21": "德童女、吉祥圓光童女、妙覺童女，如是等眾",
    "T10n0293_004:0677b22": "前後圍遶，來詣文殊師利童子所。到已禮足，",
    "T10n0293_004:0677b23": "右遶三匝，却坐一面。",
    "T10n0293_004:0677b24": "爾時，文殊師利童子知福城人悉已來集，普",
    "T10n0293_004:0677b25": "遍觀察，隨其心樂，即以神力現自在身，威光",
    "T10n0293_004:0677b26": "赫奕，蔽諸大眾；以大慈力令其眾會皆得安",
    "T10n0293_004:0677b27": "隱，清涼快樂；以大悲力起說法心普遍成就；",
    "T10n0293_004:0677b28": "以大智力令其開悟滅除一切煩惱心垢；以",
    "T10n0293_004:0677b29": "無礙辯將說甚深廣大佛法。復於是時觀察",
    "T10n0293_004:0677c01": "善財，以何因緣而立此名；知此童子初入",
    "T10n0293_004:0677c02": "胎時，於其宅內自然而出七寶樓閣，其樓",
    "T10n0293_004:0677c03": "閣下有七伏藏，於其藏上生七寶芽，所謂：",
    "T10n0293_004:0677c04": "金、銀、瑠璃、玻瓈、赤珠、硨磲、碼碯；善財童",
    "T10n0293_004:0677c05": "子處胎十月然後誕生，形體端正，肢分具",
    "T10n0293_004:0677c06": "足，其七伏藏縱廣高下，量各七肘，忽自開",
    "T10n0293_004:0677c07": "現光明照耀，內外家族視之無厭；復於宅",
    "T10n0293_004:0677c08": "中自然而有五百寶器，珍奇雜寶各各盈滿，",
    "T10n0293_004:0677c09": "所謂：金剛器中盛滿諸香，於香器中盛種",
    "T10n0293_004:0677c10": "種衣，美玉器中盛滿飲食，摩尼器中盛滿雜",
    "T10n0293_004:0677c11": "寶，黃金器中盛滿銀粟，白銀器中盛滿金",
    "T10n0293_004:0677c12": "粟，金銀器中盛滿瑠璃，瑠璃器中盛滿金銀，",
    "T10n0293_004:0677c13": "及摩尼寶玻瓈器中盛滿硨磲，硨磲器中盛",
    "T10n0293_004:0677c14": "滿玻瓈，碼碯器中盛滿赤珠，赤珠器中盛滿",
    "T10n0293_004:0677c15": "碼碯，星幢摩尼器中盛滿水精、摩尼水精，摩",
    "T10n0293_004:0677c16": "尼器中盛滿星幢摩尼，如是等五百寶器自",
    "T10n0293_004:0677c17": "然出現；復於宅中遍雨種種珍寶財物及",
    "T10n0293_004:0677c18": "諸資具，一切庫藏悉皆充滿，以此事故，父",
    "T10n0293_004:0677c19": "母、親屬及善相師共呼此兒名曰善財；又知",
    "T10n0293_004:0677c20": "此童子已曾供養過去諸佛，深種善根；信",
    "T10n0293_004:0677c21": "解廣大，常樂親近諸善知識，身、語、意業皆無",
    "T10n0293_004:0677c22": "過失，勇猛精進，淨菩薩道，求一切智，成佛法",
    "T10n0293_004:0677c23": "器，心行清淨，猶如虛空。",
    "T10n0293_004:0677c24": "爾時，文殊師利菩薩如是觀察善財童子殊",
    "T10n0293_004:0677c25": "勝相已，熙怡微笑，安慰開諭，廣為演說一",
    "T10n0293_004:0677c26": "切佛法，所謂：說一切佛積集法、說一切佛相",
    "T10n0293_004:0677c27": "續法、說一切佛次第深入法、說一切佛眾會",
    "T10n0293_004:0677c28": "清淨法、說一切佛法輪化導法、說一切佛色",
    "T10n0293_004:0677c29": "身相好清淨法、說一切佛法身普遍成就法、",
    "T10n0293_004:0678a01": "說一切佛無礙辯才法、說一切佛圓滿莊嚴",
    "T10n0293_004:0678a02": "法、說一切佛平等無二法。",
    "T10n0293_004:0678a03": "爾時，文殊師利童子為善財童子及諸大眾",
    "T10n0293_004:0678a04": "說此法已，復以種種善巧方便，慇懃勸諭",
    "T10n0293_004:0678a05": "令其開覺，增長勢力，生大歡喜，發阿耨多羅",
    "T10n0293_004:0678a06": "三藐三菩提心；又令善財憶念過去所種善",
    "T10n0293_004:0678a07": "根；復為福城一切人眾，隨其根欲，顯現神通，",
    "T10n0293_004:0678a08": "如所應度廣為說法，然後而去。",
    "T10n0293_004:0678a09": "爾時，善財童子從文殊師利童子所，聞說",
    "T10n0293_004:0678a10": "諸佛如是種種勝妙功德大威力已，勤求愛",
    "T10n0293_004:0678a11": "樂阿耨多羅三藐三菩提，隨逐文殊師利，瞻",
    "T10n0293_004:0678a12": "戀不捨，一心歸向，合掌諦觀，而說偈言：",
    "T10n0293_004:0678a13": "「有大智慧威神力，　　行菩提行利眾生，",
    "T10n0293_004:0678a14": "　無量境界誓當求，　　唯願仁尊哀聽許。",
    "T10n0293_004:0678a15": "　愛水深濬為池塹，　　憍慢高舉為垣牆，",
    "T10n0293_004:0678a16": "　諸趣出入為門戶，　　三有難超作城郭。",
    "T10n0293_004:0678a17": "　癡闇無明常所覆，　　貪恚熾盛火恒燒，",
    "T10n0293_004:0678a18": "　魔王自在處其中，　　愚童凡夫依止住。",
    "T10n0293_004:0678a19": "　諂誑忿恨惑亂戲，　　貪欲所纏如羂索，",
    "T10n0293_004:0678a20": "　疑惑所蔽若生盲，　　恒行險趣諸邪道。",
    "T10n0293_004:0678a21": "　常為慳嫉之所縛，　　入於三塗八難中，",
    "T10n0293_004:0678a22": "　五趣輪迴不覺知，　　恒受生老病死苦。",
    "T10n0293_004:0678a23": "　滅惑大悲清淨日，　　智光普照圓滿輪，",
    "T10n0293_004:0678a24": "　能竭生死煩惱海，　　願降慈光少觀察。",
    "T10n0293_004:0678a25": "　圓滿大慈清淨月，　　福德光明無垢輪，",
    "T10n0293_004:0678a26": "　一切眾生咸施安，　　願賜清涼少觀察。",
    "T10n0293_004:0678a27": "　一切法界功德王，　　白業成就為輪寶，",
    "T10n0293_004:0678a28": "　所向導前無所礙，　　願順我心垂教勅。",
    "T10n0293_004:0678a29": "　廣博福智大商主，　　勇猛不退求菩提，",
    "T10n0293_004:0678b01": "　普利一切諸眾生，　　唯願垂悲拔濟我。",
    "T10n0293_004:0678b02": "　身被最勝忍辱甲，　　手提明利智慧劍，",
    "T10n0293_004:0678b03": "　常能自在破魔軍，　　願雄猛者守護我。",
    "T10n0293_004:0678b04": "　安住妙法須彌頂，　　遶以三昧諸天女，",
    "T10n0293_004:0678b05": "　摧滅業惑阿脩羅，　　真實帝釋願觀我。",
    "T10n0293_004:0678b06": "　三有昏闇凡愚宅，　　煩惱輪迴地趣因，",
    "T10n0293_004:0678b07": "　仁尊永滅盡無餘，　　照世真燈示我道。",
    "T10n0293_004:0678b08": "　眾生惡趣行已除，　　修治善道咸清淨，",
    "T10n0293_004:0678b09": "　度諸有海橋梁者，　　示我真乘解脫門。",
    "T10n0293_004:0678b10": "　常樂我淨顛倒想，　　厚重邪執常迷覆，",
    "T10n0293_004:0678b11": "　明利智眼悉能除，　　開我真乘解脫路。",
    "T10n0293_004:0678b12": "　善了真諦無迷惑，　　於諸法中無所畏，",
    "T10n0293_004:0678b13": "　調伏眾生自在人，　　願示於我菩提道。",
    "T10n0293_004:0678b14": "　安住如來正見地，　　增長諸佛功德樹，",
    "T10n0293_004:0678b15": "　雨一切佛妙法華，　　願速示我菩提道。",
    "T10n0293_004:0678b16": "　去來現在一切佛，　　如日光明出世間，",
    "T10n0293_004:0678b17": "　為眾能開甘露門，　　彼所得道願宣說。",
    "T10n0293_004:0678b18": "　能善解除諸業縛，　　巧轉諸乘妙法輪，",
    "T10n0293_004:0678b19": "　智慧決了自在人，　　示我普焰摩訶衍。",
    "T10n0293_004:0678b20": "　大悲為轂行願輪，　　信鎋深固堅忍軸，",
    "T10n0293_004:0678b21": "　淨功德寶真實轅，　　令我載此菩提乘。",
    "T10n0293_004:0678b22": "　一切總持圓滿箱，　　慈愍普覆莊嚴蓋，",
    "T10n0293_004:0678b23": "　妙辯才音鈴震響，　　令我載此最上乘。",
    "T10n0293_004:0678b24": "　清淨戒品為茵蓐，　　諸妙三昧為采女，",
    "T10n0293_004:0678b25": "　法鼓洪音警有情，　　令我載此摩訶衍。",
    "T10n0293_004:0678b26": "　具足四攝無盡藏，　　莊嚴瓔珞功德寶，",
    "T10n0293_004:0678b27": "　自他慚愧為羈鞅，　　令我載此無上乘。",
    "T10n0293_004:0678b28": "　常放大捨圓滿光，　　恒塗淨戒真實香，",
    "T10n0293_004:0678b29": "　永滅煩惱瘡疣者，　　令我載此最勝乘。",
    "T10n0293_004:0678c01": "　三業調伏不退輪，　　六根寂靜三昧箱，",
    "T10n0293_004:0678c02": "　最勝智慧方便軛，　　令我載此妙法乘。",
    "T10n0293_004:0678c03": "　大願迴向善御者，　　總持諸法堅固力，",
    "T10n0293_004:0678c04": "　智慧周旋常遍轉，　　令我載此速疾乘。",
    "T10n0293_004:0678c05": "　交絡普賢諸行網，　　悲心廣運能徐轉，",
    "T10n0293_004:0678c06": "　所行無畏得安詳，　　令我載此無上乘。",
    "T10n0293_004:0678c07": "　任持堅固等金剛，　　妙智巧成如幻事，",
    "T10n0293_004:0678c08": "　一切障礙皆能斷，　　令我速載普賢乘。",
    "T10n0293_004:0678c09": "　大慈無垢等群生，　　普與世間賢聖樂，",
    "T10n0293_004:0678c10": "　淨智如空照法界，　　願速令我載此乘。",
    "T10n0293_004:0678c11": "　能淨一切業惑塵，　　亦斷世間流轉苦，",
    "T10n0293_004:0678c12": "　摧伏諸魔及外道，　　令我載此妙法乘。",
    "T10n0293_004:0678c13": "　智慧境界等虛空，　　行力莊嚴遍法界，",
    "T10n0293_004:0678c14": "　普滿一切群生欲，　　願速令我載此乘。",
    "T10n0293_004:0678c15": "　志樂清淨量難窮，　　無明愛見皆除滅，",
    "T10n0293_004:0678c16": "　利益一切心無盡，　　願速令我載此乘。",
    "T10n0293_004:0678c17": "　願力如風速疾行，　　定心安住恒無動，",
    "T10n0293_004:0678c18": "　普運一切諸含識，　　願速令我載此乘。",
    "T10n0293_004:0678c19": "　堅誓如地永無傾，　　大悲如水恒饒益，",
    "T10n0293_004:0678c20": "　勇健荷擔無疲倦，　　願速令我載此乘。",
    "T10n0293_004:0678c21": "　普照眾生智慧日，　　四攝光明圓滿輪，",
    "T10n0293_004:0678c22": "　總持勝妙清淨光，　　願示於我咸令見。",
    "T10n0293_004:0678c23": "　能於劫海勤修學，　　一切種智圓滿因，",
    "T10n0293_004:0678c24": "　摧滅堅執有為城，　　與我如是金剛智。",
    "T10n0293_004:0678c25": "　仁於諸佛大智海，　　獲是智海廣無涯，",
    "T10n0293_004:0678c26": "　一切佛德靡不充，　　善哉大聖當宣說。",
    "T10n0293_004:0678c27": "　已入法王妙法城，　　已冠智王大智冠，",
    "T10n0293_004:0678c28": "　已繫諸佛離垢繒，　　最勝智眼願觀察。」",
    "T10n0293_004:0678c29": "爾時，文殊師利菩薩如象王迴觀察善財，作",
    "T10n0293_004:0679a01": "如是言：「善哉！善哉！善男子！汝已能發阿耨多",
    "T10n0293_004:0679a02": "羅三藐三菩提心，復欲親近諸善知識，行菩",
    "T10n0293_004:0679a03": "薩行，問諸菩薩所行之道。善男子！親近供養",
    "T10n0293_004:0679a04": "諸善知識，是集一切智最初因緣。由樂親近",
    "T10n0293_004:0679a05": "善知識故，令一切智疾得成滿。是故，於此勿",
    "T10n0293_004:0679a06": "生疲厭。」善財白言：「聖者！唯願慈悲，廣為我說，",
    "T10n0293_004:0679a07": "我應云何學菩薩行？應云何修菩薩行？應云",
    "T10n0293_004:0679a08": "何起菩薩行？應云何行菩薩行？應云何滿菩",
    "T10n0293_004:0679a09": "薩行？應云何淨菩薩行？應云何轉菩薩行？應",
    "T10n0293_004:0679a10": "云何深入菩薩行？應云何出生菩薩行？應云",
    "T10n0293_004:0679a11": "何觀察菩薩行？應云何增廣菩薩行？應云何",
    "T10n0293_004:0679a12": "成就菩薩行？應云何令普賢行速得圓滿？」爾",
    "T10n0293_004:0679a13": "時，文殊師利菩薩為善財童子，而說偈言：",
    "T10n0293_004:0679a14": "「善哉清淨功德海，　　佛子能來至我所，",
    "T10n0293_004:0679a15": "　發起廣博大悲心，　　勇猛志求無上覺。",
    "T10n0293_004:0679a16": "　為欲度脫諸有情，　　一切世間流轉苦，",
    "T10n0293_004:0679a17": "　已發大願深如海，　　勤修一切菩薩行。",
    "T10n0293_004:0679a18": "　若有菩薩心堅固，　　久處生死無疲厭，",
    "T10n0293_004:0679a19": "　彼當具足普賢行，　　得佛功德無能壞。",
    "T10n0293_004:0679a20": "　福德威光福德星，　　福德生處福德海，",
    "T10n0293_004:0679a21": "　汝能普為諸眾生，　　誓修普賢清淨行。",
    "T10n0293_004:0679a22": "　汝見無邊諸佛土，　　去來現在一切佛，",
    "T10n0293_004:0679a23": "　亦聞所轉妙法輪，　　念力憶持無忘失。",
    "T10n0293_004:0679a24": "　汝於十方一切剎，　　普見無量諸如來，",
    "T10n0293_004:0679a25": "　願海清淨悉皆成，　　具足菩薩塵沙行。",
    "T10n0293_004:0679a26": "　汝入方便大法海，　　安住如來功德地，",
    "T10n0293_004:0679a27": "　導師勝行汝當修，　　當成一切無師智。",
    "T10n0293_004:0679a28": "　汝於一切廣大剎，　　所有剎土微塵劫，",
    "T10n0293_004:0679a29": "　於中修習普賢行，　　成就最勝菩提道。",
    "T10n0293_004:0679b01": "　汝於無邊劫海中，　　普遍十方一切剎，",
    "T10n0293_004:0679b02": "　為欲成滿諸大願，　　修行普賢諸妙行。",
    "T10n0293_004:0679b03": "　此中無量諸眾生，　　聞汝願已皆歡喜，",
    "T10n0293_004:0679b04": "　悉發廣大菩提意，　　專心願學普賢乘。」",
    "T10n0293_004:0679b05": "爾時，文殊師利菩薩說此偈已，告善財童子",
    "T10n0293_004:0679b06": "言：「善哉！善哉！善男子！若有眾生能發阿耨多",
    "T10n0293_004:0679b07": "羅三藐三菩提心，是事為難；能發心已，復欲",
    "T10n0293_004:0679b08": "勤求行菩薩行倍更為難。善男子！汝今發心",
    "T10n0293_004:0679b09": "求菩薩道，為欲成就一切智智，應當勤求真",
    "T10n0293_004:0679b10": "善知識。善男子！求善知識勿生疲懈，見善知",
    "T10n0293_004:0679b11": "識勿生厭足，於善知識所有教誨，當念隨",
    "T10n0293_004:0679b12": "順不應違逆，於善知識善巧方便，但應恭",
    "T10n0293_004:0679b13": "敬勿見過失。善男子！於此南方有一國土，",
    "T10n0293_004:0679b14": "名為勝樂；其國有山名曰妙峯，彼有比",
    "T10n0293_004:0679b15": "丘名吉祥雲，汝可往問菩薩云何學菩薩",
    "T10n0293_004:0679b16": "行，菩薩云何修菩薩行，乃至菩薩云何於普",
    "T10n0293_004:0679b17": "賢行疾得圓滿。善男子！彼善知識當為汝說",
    "T10n0293_004:0679b18": "具足圓滿普賢行願。」時，善財童子聞是語已，",
    "T10n0293_004:0679b19": "心生歡喜，踊躍無量，於彼比丘深生渴仰，",
    "T10n0293_004:0679b20": "於文殊師利慇懃戀慕，頂禮雙足，遶無數",
    "T10n0293_004:0679b21": "匝，悲泣流淚，辭退而去。",
    "T10n0293_004:0679b22": "爾時，善財童子漸次南行，往勝樂國登妙峯",
    "T10n0293_004:0679b23": "山，於其山上東、西、南、北，四維，上、下，周遍求",
    "T10n0293_004:0679b24": "覓，經于七日竟不能見；由為勤求善知識故",
    "T10n0293_004:0679b25": "捐捨身命，無飢渴想，正念觀察心安無退。過",
    "T10n0293_004:0679b26": "七日已，見彼比丘在別山上徐步經行，即",
    "T10n0293_004:0679b27": "前往詣，頂禮雙足，右遶三匝，合掌而住，白",
    "T10n0293_004:0679b28": "言：「聖者！我已先發阿耨多羅三藐三菩提心，",
    "T10n0293_004:0679b29": "而未知菩薩云何學菩薩行？云何修菩薩行？",
    "T10n0293_004:0679c01": "云何起菩薩行？云何行菩薩行？乃至云何",
    "T10n0293_004:0679c02": "於普賢行疾得圓滿？我聞聖者善能誘",
    "T10n0293_004:0679c03": "誨，唯願慈哀為我宣說，云何菩薩速得成",
    "T10n0293_004:0679c04": "就阿耨多羅三藐三菩提。」時，吉祥雲比丘告",
    "T10n0293_004:0679c05": "善財言：「善哉！善哉！善男子！汝已能發阿耨多",
    "T10n0293_004:0679c06": "羅三藐三菩提心，是事為難，復能請問行",
    "T10n0293_004:0679c07": "菩薩行難中之難；所謂：勤求菩薩道、勤求",
    "T10n0293_004:0679c08": "菩薩境界、勤求菩薩廣博淨行、勤求菩薩",
    "T10n0293_004:0679c09": "出現神變、勤求菩薩示現廣大諸解脫門、勤",
    "T10n0293_004:0679c10": "求菩薩示現世間種種作業、勤求菩薩隨順",
    "T10n0293_004:0679c11": "眾生種種心行、勤求菩薩示現入出生死涅",
    "T10n0293_004:0679c12": "槃、勤求菩薩於為無為心無所著、勤求菩薩",
    "T10n0293_004:0679c13": "除斷眾生種種煩惱微細過失。善男子！我得",
    "T10n0293_004:0679c14": "自在決定解力，信眼清淨，智光照耀，普眼",
    "T10n0293_004:0679c15": "明徹，具清淨行，慧眼遍觀一切境界，善巧方",
    "T10n0293_004:0679c16": "便，離一切障，以清淨身普詣十方一切國",
    "T10n0293_004:0679c17": "土，恭敬供養一切諸佛；以信解力常念十",
    "T10n0293_004:0679c18": "方一切諸佛；以總持力受持十方一切佛法；",
    "T10n0293_004:0679c19": "以智慧眼常見十方一切諸佛；所謂：見於東",
    "T10n0293_004:0679c20": "方一佛、二佛、十佛、百佛、千佛、百千佛、億佛、百",
    "T10n0293_004:0679c21": "億佛、千億佛、百千億佛、那由他億佛、百那由",
    "T10n0293_004:0679c22": "他億佛、千那由他億佛、百千那由他億佛，乃",
    "T10n0293_004:0679c23": "至見無數無量、無邊無等不可數、不可稱、不",
    "T10n0293_004:0679c24": "可思、不可量、不可說、不可說不可說佛，乃至",
    "T10n0293_004:0679c25": "見閻浮提極微塵數佛、四天下極微塵數佛、",
    "T10n0293_004:0679c26": "小千世界極微塵數佛、中千世界極微塵數",
    "T10n0293_004:0679c27": "佛、大千世界極微塵數佛、十佛剎極微塵數",
    "T10n0293_004:0679c28": "佛、百佛剎極微塵數佛、千佛剎極微塵數",
    "T10n0293_004:0680a01": "佛、百千佛剎極微塵數佛、億佛剎極微塵數",
    "T10n0293_004:0680a02": "佛、百億佛剎極微塵數佛、千億佛剎極微塵",
    "T10n0293_004:0680a03": "數佛、百千億佛剎極微塵數佛、那由他億佛",
    "T10n0293_004:0680a04": "剎極微塵數佛，乃至見不可說不可說佛剎",
    "T10n0293_004:0680a05": "極微塵數佛，如見東方一切諸佛，南、西、北",
    "T10n0293_004:0680a06": "方，四維，上、下，所見諸佛亦復如是。隨其所",
    "T10n0293_004:0680a07": "見，一一方中所有諸佛種種色相、種種形",
    "T10n0293_004:0680a08": "貌、種種神通、種種受用、種種遊戲、種種眾",
    "T10n0293_004:0680a09": "會莊嚴道場、種種光明無邊照耀、種種宮殿",
    "T10n0293_004:0680a10": "莊嚴國界、種種壽量示有修、短，隨諸眾生",
    "T10n0293_004:0680a11": "種種心樂，示現種種成正覺門，於大眾中",
    "T10n0293_004:0680a12": "廣現神變，作師子吼，度脫眾生。善男子！我",
    "T10n0293_004:0680a13": "唯得此憶念一切諸佛平等境界無礙智慧",
    "T10n0293_004:0680a14": "普見法門。如諸菩薩摩訶薩無量智慧具足",
    "T10n0293_004:0680a15": "圓滿清淨行門，豈能了知所有邊際。所謂：智",
    "T10n0293_004:0680a16": "光普照差別境界念佛門，常見諸佛種種國",
    "T10n0293_004:0680a17": "土，宮殿莊嚴悉現前故；令安住種種增上意",
    "T10n0293_004:0680a18": "樂念佛門，隨諸眾生心之所樂，皆令見佛",
    "T10n0293_004:0680a19": "得清淨故；令安住究竟佛力念佛門，令入如",
    "T10n0293_004:0680a20": "來十種力中隨順行故；令安住種種如來究",
    "T10n0293_004:0680a21": "竟正法念佛門，見一切佛演說正法咸聽",
    "T10n0293_004:0680a22": "聞故；遍照十方無差別藏念佛門，普見一切",
    "T10n0293_004:0680a23": "諸世界中等無差別諸佛海故；入不可見極",
    "T10n0293_004:0680a24": "微細處念佛門，徹見一切微細境中如來神",
    "T10n0293_004:0680a25": "變自在事故；住種種劫念佛門，於一切劫常",
    "T10n0293_004:0680a26": "見諸佛施作佛事咸親近故；住一切時念佛",
    "T10n0293_004:0680a27": "門，於一切時常得見佛與佛同住不相離",
    "T10n0293_004:0680a28": "故；住一切剎念佛門，一切剎土咸見佛身超",
    "T10n0293_004:0680a29": "過世間無等比故；住一切世念佛門，隨於自",
    "T10n0293_004:0680b01": "心所有樂欲普見三世諸如來故；住一切境",
    "T10n0293_004:0680b02": "念佛門，普見一切諸境界中諸佛相續咸出",
    "T10n0293_004:0680b03": "興故；住一切性寂滅念佛門，於念念中見",
    "T10n0293_004:0680b04": "一切剎一切諸佛示涅槃故；住一切時處念",
    "T10n0293_004:0680b05": "佛門，於一日中見一切佛從其住處而往",
    "T10n0293_004:0680b06": "化故；住一切境廣大念佛門，見一切佛結",
    "T10n0293_004:0680b07": "跏趺坐，一一佛身滿法界故；住一切法微細",
    "T10n0293_004:0680b08": "念佛門，於一毛孔見不可說諸佛出興咸",
    "T10n0293_004:0680b09": "至其所而承事故；住剎那際莊嚴念佛門，",
    "T10n0293_004:0680b10": "於一念中見一切剎皆有諸佛成等正覺現",
    "T10n0293_004:0680b11": "神變故；住一切法念佛門，見一切佛出興",
    "T10n0293_004:0680b12": "於世，以智慧光轉法輪故；住自在心念佛門，",
    "T10n0293_004:0680b13": "隨其自心所有欲樂，一切如來現其影像咸",
    "T10n0293_004:0680b14": "得見故；住一切業念佛門，能隨法界一切眾",
    "T10n0293_004:0680b15": "生所修行業，為現其身令覺悟故；住一切神",
    "T10n0293_004:0680b16": "變念佛門，見一切佛住於廣大香水海中坐",
    "T10n0293_004:0680b17": "蓮華臺普現神變滿十方故；住等虛空界念",
    "T10n0293_004:0680b18": "佛門，觀察如來所現身雲莊嚴法界虛空界",
    "T10n0293_004:0680b19": "故；如是等無量無數念佛門，而我云何能知、",
    "T10n0293_004:0680b20": "能說彼功德行？善男子！南方有國名曰海",
    "T10n0293_004:0680b21": "門，彼有比丘名為海雲，汝往彼問菩薩云",
    "T10n0293_004:0680b22": "何學菩薩行、修菩薩道？海雲比丘能善分",
    "T10n0293_004:0680b23": "別開發廣大善根因緣，當令汝入廣大助道",
    "T10n0293_004:0680b24": "位，當令汝成廣大善根力，當為汝說發菩提",
    "T10n0293_004:0680b25": "心因，當令汝生廣大乘光明，當令汝得廣大",
    "T10n0293_004:0680b26": "波羅蜜，當令汝入廣大諸行海，當令汝轉廣",
    "T10n0293_004:0680b27": "大誓願輪，當令汝淨廣大莊嚴門，當令汝起",
    "T10n0293_004:0680b28": "廣大慈悲力。」時，善財童子禮吉祥雲比丘足，",
    "T10n0293_004:0680b29": "遶無數匝，慇懃瞻仰，戀慕而去。",
    "T10n0293_004:0680c01": "大方廣佛華嚴經卷第四"
}