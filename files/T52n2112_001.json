{
    "T52n2112_001:0559c03": "甄正論卷上",
    "T52n2112_001:0559c05": "大白馬寺僧玄嶷撰",
    "T52n2112_001:0559c06": "滯俗公子問於甄正先生曰。余長自聾俗。情",
    "T52n2112_001:0559c07": "未曉於大方。生於季代。心有昏於通理。每遲",
    "T52n2112_001:0559c08": "迴於聞見。踐岐路以躊躇。竟滯迷於言說。",
    "T52n2112_001:0559c09": "仰夷塗而顛躓。自懷此惑行積歲時。希為指",
    "T52n2112_001:0559c10": "南坐祛知北。先生迺隱机而對曰。余少聞詩",
    "T52n2112_001:0559c11": "禮長好墳籍。耽翫有年搜覽無倦。簡冊所載",
    "T52n2112_001:0559c12": "文字所紀。帝王政化凡聖教門。莫不甄明是",
    "T52n2112_001:0559c13": "非詳辯紕謬。久蓄靈臺之鑒。恨無起余",
    "T52n2112_001:0559c14": "者商。子今質疑。不失言矣。公子跪而進曰。",
    "T52n2112_001:0559c15": "夫記事之書。歷代之史。述古人之糟粕。寔先",
    "T52n2112_001:0559c16": "王之蘧廬。此迺末俗之談。焉足言議。",
    "T52n2112_001:0559c17": "至如釋迦貽範法王演化。超九流而獨步。歷",
    "T52n2112_001:0559c18": "萬劫而高視。言象不詮其閫域。愚智莫窺其",
    "T52n2112_001:0559c19": "萌兆。皎皎焉若十景之耀青天。滔滔焉若",
    "T52n2112_001:0559c20": "九瀛之浮碧海。此蓋出世之聖旨。不俟僕",
    "T52n2112_001:0559c21": "之一二談也。夫道之為教。其來尚矣。爰自",
    "T52n2112_001:0559c22": "黃帝之書。逮乎伯陽之典。修身理國之要。延",
    "T52n2112_001:0559c23": "齡保壽之功。靜退清虛之規。雌柔恬淡之",
    "T52n2112_001:0559c24": "德。慈儉介剛之用。挫銳解紛之能。誠有益",
    "T52n2112_001:0559c25": "於凡情。固無虧於時政。自家刑國抑有由",
    "T52n2112_001:0559c26": "焉。近自吳蜀分疆宋齊承統。別立天尊以為",
    "T52n2112_001:0559c27": "教主。據其經論所說。天尊者迺道法之宗",
    "T52n2112_001:0559c28": "匠。玄門之極位。天人所奉。故號天尊。源乎",
    "T52n2112_001:0559c29": "造化之先。本乎陰陽之始。生成天地孕育乾",
    "T52n2112_001:0560a01": "坤。萬物資之以立形。三光稟之以成象。據",
    "T52n2112_001:0560a02": "此所陳。天尊在於天地之先矣。先生學富蓬",
    "T52n2112_001:0560a03": "山藝兼石室。道該儒史識辯幽微。明鏡高懸",
    "T52n2112_001:0560a04": "物來斯鑑。洪鐘佇扣敢遡下風。請決深疑。庶",
    "T52n2112_001:0560a05": "幾迷復。先生迺仰天而歎曰。此迷固眾。豈",
    "T52n2112_001:0560a06": "獨子焉。進坐。吾為子論之。夫道之為教。起自",
    "T52n2112_001:0560a07": "黃帝。逮於伯陽。誠如子之言也。至於天尊者。",
    "T52n2112_001:0560a08": "何虛妄乎。何虛誕歟。子諦聽之。吾為子",
    "T52n2112_001:0560a09": "分析辯之。夫宇宙之外言議所不及者。人",
    "T52n2112_001:0560a10": "莫得而知之。天地之內耳目所洎者。咸可究",
    "T52n2112_001:0560a11": "而詳焉。余披覽書史。古人陳迹簡牘所紀翰",
    "T52n2112_001:0560a12": "墨所傳。咸見之矣。當為子據史籍憑典記而",
    "T52n2112_001:0560a13": "語之。案周易鉤命決云。天地未分之前。有太",
    "T52n2112_001:0560a14": "易。有太初。有太始。有太素。有太極。謂之五",
    "T52n2112_001:0560a15": "運。釋云。氣象未分謂之太易。元氣始萌謂之",
    "T52n2112_001:0560a16": "太初。氣形之端謂之太始。形變有質謂之太",
    "T52n2112_001:0560a17": "素。質形已具謂之太極。五氣漸變謂之五運。",
    "T52n2112_001:0560a18": "此言氣形質具而未相離。皆謂太易太素等",
    "T52n2112_001:0560a19": "也。又案易緯通卦云。易有大極是生兩儀。",
    "T52n2112_001:0560a20": "氣之清輕者上浮為天。氣之濁重者下凝成",
    "T52n2112_001:0560a21": "地。天地和而生人。以人參之。謂之三才。又案",
    "T52n2112_001:0560a22": "易序卦云。有天地萬物。然後立君臣定父子。",
    "T52n2112_001:0560a23": "長幼夫婦之禮。尊卑上下之別。據此。太易之",
    "T52n2112_001:0560a24": "前氣色未分形象未著。混淪茫昧無狀之狀。",
    "T52n2112_001:0560a25": "二儀既判天地形具。三光以朗氣象質見。陰",
    "T52n2112_001:0560a26": "陽交合人迺生焉。自茲之後三才始備。此並",
    "T52n2112_001:0560a27": "書紀所詮。若指諸掌。天尊若本無形色。即與",
    "T52n2112_001:0560a28": "太易等無異。不得生在五運之前。若有形色。",
    "T52n2112_001:0560a29": "即生在三才之內。不得在太易之先。且太極",
    "T52n2112_001:0560b01": "之先無形無象。天尊不合有形明矣。若與太",
    "T52n2112_001:0560b02": "易同氣。至太極後共三才俱稟形而生。此迺",
    "T52n2112_001:0560b03": "為陰陽天地之所生育。豈能生天地哉。請",
    "T52n2112_001:0560b04": "究斯理虛實自彰。不假傍求稽之經史。公子",
    "T52n2112_001:0560b05": "戄然而驚曰。如先生所談誠虛妄矣。但習俗",
    "T52n2112_001:0560b06": "移人觸塗多懵。以愚不了尚有惑焉。重申疑",
    "T52n2112_001:0560b07": "緒。伏希指誨。案道家靈寶等經。非無憑據。咸",
    "T52n2112_001:0560b08": "是天尊所說。部袟具存。若元無天尊經教從",
    "T52n2112_001:0560b09": "何而有。靈寶於載事跡昭然。僕請再陳。庶",
    "T52n2112_001:0560b10": "垂一覽。經云。天尊居大羅天玄都玉京山。",
    "T52n2112_001:0560b11": "或遊空青林中。或坐寨木之下。處三清之",
    "T52n2112_001:0560b12": "上。總九仙之長。朝會百靈階級萬品。其於神",
    "T52n2112_001:0560b13": "變奇異備列經文。若無影響何能致此。亟繁",
    "T52n2112_001:0560b14": "高聽。希暫釋疑先生莞爾而笑曰。子何惑之",
    "T52n2112_001:0560b15": "滯乎。重為夫子揚攉而論之。子察之也。夫",
    "T52n2112_001:0560b16": "言不可以虛發。必據禮經。筆不可以妄書。事",
    "T52n2112_001:0560b17": "遵典籍。是知禮經無紀。咸非雅正之談。典籍",
    "T52n2112_001:0560b18": "不詮。並為虛謬之說。縑緗可驗軸素難誣。",
    "T52n2112_001:0560b19": "教異外方跡殊中宇。考之史策。同明鑑",
    "T52n2112_001:0560b20": "之臨形。求之帝載。若權衡之准物。自無懷以",
    "T52n2112_001:0560b21": "往文字未融。炎皇以來書紀方漸。逮乎皇帝",
    "T52n2112_001:0560b22": "少昊之代。顓頊帝嚳之朝。唐堯虞舜之君。夏",
    "T52n2112_001:0560b23": "禹殷湯之后。周武秦襄以降。漢魏晉宋以",
    "T52n2112_001:0560b24": "前。上自尚書綿乎左傳司馬遷史記皇甫謐",
    "T52n2112_001:0560b25": "帝王紀韋耀洞紀楊曄裴玠之書。歷代相承",
    "T52n2112_001:0560b26": "年祀顯著。大無不錄細無不載。禪讓戰爭之",
    "T52n2112_001:0560b27": "帝。純澆步驟之皇。神祇變現之徵。災異祥",
    "T52n2112_001:0560b28": "瑞之應。龍鳳龜蛇之通感。魚鼈贙兕之精靈。",
    "T52n2112_001:0560b29": "爰及樹石奇怪鬼妖魑魅。莫不咸備書之。何",
    "T52n2112_001:0560c01": "獨天尊不詳其事。自天皇啟運帝業權輿。逮",
    "T52n2112_001:0560c02": "自人皇年代綿遠。五姓為其宗本。七十二姓",
    "T52n2112_001:0560c03": "派其繁流。至有巢燧人事。經六紀九十六",
    "T52n2112_001:0560c04": "代一百八萬二千七百六十餘年。其時文字",
    "T52n2112_001:0560c05": "未生俗尚淳朴。自太昊至無懷氏。凡一十六",
    "T52n2112_001:0560c06": "代。合萬七千七百八十三年數歷三紀七十",
    "T52n2112_001:0560c07": "二禪。自炎帝神農氏至黃帝子孫。相承一十",
    "T52n2112_001:0560c08": "八世。合一千五百三十年。文字已生漸可",
    "T52n2112_001:0560c09": "詳紀。自茲以降。史官立焉。歷然可觀。備諸",
    "T52n2112_001:0560c10": "方策。天尊之義閴爾無聞。以此推之。足明",
    "T52n2112_001:0560c11": "虛妄。昭然可驗。何所疑焉。",
    "T52n2112_001:0560c12": "公子曰。先生縱懸河之辯。吐連環之辭。藻",
    "T52n2112_001:0560c13": "雪心靈清滌耳目。自可韜聲屏息察理通幽。",
    "T52n2112_001:0560c14": "而迷滯過深不無小惑。再黷高聽有愧迺心。",
    "T52n2112_001:0560c15": "請更詳之冀申積晦。案道家教跡義旨甚多。",
    "T52n2112_001:0560c16": "法門名數事理不少。經有三十六部。名迺",
    "T52n2112_001:0560c17": "包於三洞。玉字金書銀函瑤格紫筆朱韜。具",
    "T52n2112_001:0560c18": "有表章。豈全虛也。",
    "T52n2112_001:0560c19": "先生曰。子迷其本。又惑其末。為子備論少選",
    "T52n2112_001:0560c20": "可悟。道經咸推天尊所說。說主本自憑虛。教",
    "T52n2112_001:0560c21": "跡足成烏有。皮之不存毛將安附。雖有三十",
    "T52n2112_001:0560c22": "六部。咸是偽書。徒稱三洞俱非實錄。玉字金",
    "T52n2112_001:0560c23": "書偽中生偽。銀函瑤格虛內搆虛紫筆之名。",
    "T52n2112_001:0560c24": "既矯詞而妄立。朱韜之說。亦假飾而空題。語",
    "T52n2112_001:0560c25": "事似惑庸情。摭實足為虛妄。且道家經教",
    "T52n2112_001:0561a01": "云是天尊所詮。教主畢竟不存。明經無主可",
    "T52n2112_001:0561a02": "說。說經無主自曉偽端。拔本塞源詎勞繁",
    "T52n2112_001:0561a03": "述。子今尚未悟。終俟剖析論之。其稱三",
    "T52n2112_001:0561a04": "十六部者。義有由焉。此名發自佛經。道士因",
    "T52n2112_001:0561a05": "而創作。庸俗愚情以增加為勝。以佛經有一",
    "T52n2112_001:0561a06": "十二部。迺加二十四部總成三十六部。見佛",
    "T52n2112_001:0561a07": "法說眼耳等六根染塵因茲結罪。遂於六根",
    "T52n2112_001:0561a08": "之上每根開六種法門。六六三十六。故標三",
    "T52n2112_001:0561a09": "十六。稱雖有其名竟無其義。每部之內事理",
    "T52n2112_001:0561a10": "乖張此非聖人所詮。妄造豈能該密。三十六",
    "T52n2112_001:0561a11": "部偽妄可知。又三洞之名。還擬佛經三藏。三",
    "T52n2112_001:0561a12": "洞者。一曰洞真。二曰洞玄。三曰洞神。此之謂",
    "T52n2112_001:0561a13": "三洞。洞者洞徹明悟之義。言習此三經明悟",
    "T52n2112_001:0561a14": "道理。謂之三洞。洞真者。學佛法大乘經。詮法",
    "T52n2112_001:0561a15": "體實相。洞玄者。說理契真。洞神者。符禁章",
    "T52n2112_001:0561a16": "醮之類。今考覈三洞經文。唯老子兩卷微契",
    "T52n2112_001:0561a17": "洞玄之目。其洞真部即是靈寶。經數並是近",
    "T52n2112_001:0561a18": "代吳宋齊梁四朝道士葛玄宋文明陸修靜及",
    "T52n2112_001:0561a19": "顧歡等偽造。咸無典實。其洞神一部。後漢",
    "T52n2112_001:0561a20": "末蜀人張道陵自云。於峨嵋山修道證果。老",
    "T52n2112_001:0561a21": "子從紫微宮下降。授道陵天師之任。及符禁",
    "T52n2112_001:0561a22": "章醮役召鬼神之術。道陵迺自偽造道經數",
    "T52n2112_001:0561a23": "百卷經中。敘道陵與天尊相對說經。經文多",
    "T52n2112_001:0561a24": "云。天師道陵曰。晉武帝平吳之後。道陵經",
    "T52n2112_001:0561a25": "法始流至江左。文明等於道陵所造偽經之",
    "T52n2112_001:0561a26": "中。創制義疏以解釋之。因此更造偽經以增",
    "T52n2112_001:0561a27": "其數三洞偽狀足可知矣。玉字金書者。經云。",
    "T52n2112_001:0561a28": "天尊於玉京玄都說經既畢。諸天真人編玉",
    "T52n2112_001:0561a29": "為字。以寫其文。一說云。玉字者。是諸天書名。",
    "T52n2112_001:0561b01": "金書者鏤金為字。今道士所受法真文。及上",
    "T52n2112_001:0561b02": "清其詞。皆以玉字為文。其字似小篆又非小",
    "T52n2112_001:0561b03": "篆。道家明真行道。於壇五方各施一真文。其",
    "T52n2112_001:0561b04": "文書作玉字。宋文明等作隷書以譯之。據文",
    "T52n2112_001:0561b05": "明此狀益彰字偽。若玉字本是諸天真人所",
    "T52n2112_001:0561b06": "書。文明是近代道士。不預說法之會。又與集",
    "T52n2112_001:0561b07": "經真人不相交接。如何文明得識玉字而易",
    "T52n2112_001:0561b08": "以隷書。即彰玉字是文明所作改篆書體。偽",
    "T52n2112_001:0561b09": "立玉字之名。所以還自以隷書易其偽字。以",
    "T52n2112_001:0561b10": "此驗之。皎然可悉。又云。銀函瑤格。且函者",
    "T52n2112_001:0561b11": "是盛經之匣。格者貯經之藏。此言天尊說經",
    "T52n2112_001:0561b12": "人天敬重。盛以銀函祕之玉藏。銀玉貴故",
    "T52n2112_001:0561b13": "用以緘經。准此虛詞全為詭妄。但仙宮人代",
    "T52n2112_001:0561b14": "貴尚各殊。若以人間銀玉為天宮之珍。人間",
    "T52n2112_001:0561b15": "聲色可為天宮所重。聲色偽經說妄銀玉何",
    "T52n2112_001:0561b16": "迺是真財色對境是同彼此有何殊別立財",
    "T52n2112_001:0561b17": "破色未識其由。又云。紫筆朱韜此更虛偽。但",
    "T52n2112_001:0561b18": "筆之起稱基於六國。秦人蒙恬方始造筆。自",
    "T52n2112_001:0561b19": "秦以前皆削木書之。或謂之槧。或謂之札。或",
    "T52n2112_001:0561b20": "謂之觚。元無筆號。豈有天尊以稱為筆。況",
    "T52n2112_001:0561b21": "五色非實六塵咸假。迷心執繫妄以為色。在",
    "T52n2112_001:0561b22": "於賢聖本無此見。文明等以朱紫俗中所貴。",
    "T52n2112_001:0561b23": "用飾籤題之名。且韜者以擬六韜。妄竊太",
    "T52n2112_001:0561b24": "公兵書之號。迺俗書之異名。兵誌之殊目。",
    "T52n2112_001:0561b25": "不離塵勞之境。纔淪生死之流。語事似是美",
    "T52n2112_001:0561b26": "名。鞠理全成偽迹。",
    "T52n2112_001:0561b27": "公子聞先生此說。心昏志擾莫知所措。迺謂",
    "T52n2112_001:0561b28": "先生曰。伏聞眾口爍金積毀銷骨。先生此",
    "T52n2112_001:0561b29": "議。無迺是乎。未解所疑更希良釋。經云。",
    "T52n2112_001:0561c01": "雲彩霞光結空成字。烟輝霧液聚氣為文。芒",
    "T52n2112_001:0561c02": "垂八角字方一丈。靈寶具顯。爰所惑哉。",
    "T52n2112_001:0561c03": "先生曰。情弊執者難移。性明察者易悟。夫子",
    "T52n2112_001:0561c04": "沈淪弱喪往而不返。靡思己惑翻見致疑。子",
    "T52n2112_001:0561c05": "審聽之。吾為子述。此經旨意久已曉之。蓋",
    "T52n2112_001:0561c06": "敘真文偽濫之源。顯靈寶虛妄之跡。既云。",
    "T52n2112_001:0561c07": "天尊含一氣之端。包兩儀之始。生化物象孕",
    "T52n2112_001:0561c08": "育群形。說經不託空聞。造字何推氣結。此文",
    "T52n2112_001:0561c09": "明等偽造真文之因。虛立緣起之狀。迺云。",
    "T52n2112_001:0561c10": "天尊感雲霞之氣。聚結成文。字方一丈。冀",
    "T52n2112_001:0561c11": "異凡俗之書。芒垂八角。用殊篆隷之體。若",
    "T52n2112_001:0561c12": "其真文應見於此下方。警悟凡俗。須示靈",
    "T52n2112_001:0561c13": "異之狀。真文若在上方天尊都化之所。何須",
    "T52n2112_001:0561c14": "廣大其文。以呈詭怪之跡。徒陳海棗之論。寧",
    "T52n2112_001:0561c15": "思蝸角之虛。此又偽也。公子曰。玉字之文結",
    "T52n2112_001:0561c16": "空之氣。既云虛誕。誠如所言。大羅之天玄都",
    "T52n2112_001:0561c17": "之境。王京仙宇金闕天宮。空青寶林寨木",
    "T52n2112_001:0561c18": "靈樹。三清上界九仙靈府。道俗同詮。豈並非",
    "T52n2112_001:0561c19": "實。",
    "T52n2112_001:0561c20": "先生於是解頤而謂曰。適欲為子說之。子果",
    "T52n2112_001:0561c21": "見問。今為子具陳其妄。案靈寶偽經有三十",
    "T52n2112_001:0561c22": "二天。其天自下而上重疊置之。從下第一太",
    "T52n2112_001:0561c23": "黃皇曾天。第二太明玉貌天。第三清明何童",
    "T52n2112_001:0561c24": "天。第四玄胎平育天。第五元明文舉天。第六",
    "T52n2112_001:0561c25": "上明七曜天。第七虛無越衡天。第八太極濛",
    "T52n2112_001:0561c26": "翳天。第九赤明和陽天。第十上真玄明天。十",
    "T52n2112_001:0561c27": "一暉明宗飄天。十二竺落皇笳天。十三虛明",
    "T52n2112_001:0561c28": "堂暉天。十四觀明端靜天。十五玄明恭慶",
    "T52n2112_001:0561c29": "天。十六太煥極瑤天。十七元載孔昇天。十",
    "T52n2112_001:0562a01": "八太安皇崖天。十九顯定極風天。二十始黃",
    "T52n2112_001:0562a02": "考芒天。二十一太黃翁重天。二十二元思",
    "T52n2112_001:0562a03": "江由天。二十三上撲元樂天。二十四無極曇",
    "T52n2112_001:0562a04": "誓天。二十五浩庭霄度天。二十六淵通元洞",
    "T52n2112_001:0562a05": "天。二十七太文翰寵天。二十八太素秀樂",
    "T52n2112_001:0562a06": "天。二十九太虛無上天。三十太釋騰勝天。",
    "T52n2112_001:0562a07": "三十一龍變梵度天。三十二太極平育天。謹",
    "T52n2112_001:0562a08": "案道家三十二天。略無大羅之號。即明元無",
    "T52n2112_001:0562a09": "大羅之天。此又妄造。則此三十二天。總是偽",
    "T52n2112_001:0562a10": "立。何以知者。今據二十四天名曇誓天。第三",
    "T52n2112_001:0562a11": "十一天名梵度天。竊尋曇梵二字。此土先無。",
    "T52n2112_001:0562a12": "玉篇說文字林字統竟無此字。曇梵二字本",
    "T52n2112_001:0562a13": "出佛經。與無見之流翻譯人。造用詮天竺之",
    "T52n2112_001:0562a14": "音。演述釋迦之旨。在於此方先無此字。後葛",
    "T52n2112_001:0562a15": "洪於佛經上錄梵字。訓以為淨陸。法言因而",
    "T52n2112_001:0562a16": "撰入切韻。若天尊說靈寶等經。在於佛法東",
    "T52n2112_001:0562a17": "流之前。此字未造。如何天名預用。若於佛法",
    "T52n2112_001:0562a18": "之後。即是偷竊佛經。近始偽造進退無據。偽",
    "T52n2112_001:0562a19": "跡自彰。大羅之名寔此之類。驗斯一節足表",
    "T52n2112_001:0562a20": "三隅。又玄都仙宮玉京靈岫。案經所說。玄都",
    "T52n2112_001:0562a21": "是玉京山上宮名。金闕迺玄都宮之闕稱。尋",
    "T52n2112_001:0562a22": "討宗旨虛妄又彰。且道法是此方之教。天",
    "T52n2112_001:0562a23": "尊是此土聖人。詮化不在外蕃。居止合於此",
    "T52n2112_001:0562a24": "地。自從文字已來。帝王境域。上自軒皇之",
    "T52n2112_001:0562a25": "代。下至姬周之朝。東不越辰韓。西未逾大夏。",
    "T52n2112_001:0562a26": "南纔至象郡。北尚阻雁門。此中闊狹可知遠",
    "T52n2112_001:0562a27": "近斯在。又據十州記。四夷傳地理誌輿地",
    "T52n2112_001:0562a28": "誌括地誌汲冡書。並無玉京玄都之域未",
    "T52n2112_001:0562a29": "審。天尊何處施化。若在諸天之上。天上人",
    "T52n2112_001:0562b01": "間境界全別。非唯穢淨有異。諒亦語言不",
    "T52n2112_001:0562b02": "同。至於文字尚好是事懸隔。但天地日月山",
    "T52n2112_001:0562b03": "河金玉珠貝叢林山石之等。同業共感妄情",
    "T52n2112_001:0562b04": "起計執有貴賤。在於上天初無此事。迺以",
    "T52n2112_001:0562b05": "人間妄計金玉珍貴。用標仙都仙闕之名。",
    "T52n2112_001:0562b06": "忝曰聖人。定不同此。此又虛也。但方域之言",
    "T52n2112_001:0562b07": "隨地改革。萬里之內音旨不通。況在諸天固",
    "T52n2112_001:0562b08": "殊聲韻。設有天尊實於玉京山上說法。終藉",
    "T52n2112_001:0562b09": "人傳方至此地。復須翻譯然可流行。驗無",
    "T52n2112_001:0562b10": "傳經之人。又無翻譯之所。縱令經語是此土",
    "T52n2112_001:0562b11": "之音。必待人傳得至此國。天尊說經之後。須",
    "T52n2112_001:0562b12": "有集錄門人。降自上天傳于下代。發玄都之",
    "T52n2112_001:0562b13": "勝境。至赤縣之神州。詮三十六部之靈文。演",
    "T52n2112_001:0562b14": "一十二品之科格。人事之間實為壯觀。何故",
    "T52n2112_001:0562b15": "史籍遺而不書。凡在有情。知其不可。此又虛",
    "T52n2112_001:0562b16": "也。又空青之林。寨木之樹。三雅之所不載。",
    "T52n2112_001:0562b17": "九丘之所未詳。虛搆異名冀殊俗物。唯有靈",
    "T52n2112_001:0562b18": "寶經說。竟無典記可憑。事等鑿空言同捕",
    "T52n2112_001:0562b19": "影。此又虛也。又云。三清之天。九仙之府。彌",
    "T52n2112_001:0562b20": "增偽跡轉益虛宗。案靈寶三清天號。還同前",
    "T52n2112_001:0562b21": "說上下安之。下曰上清。中曰太清。上曰玉清。",
    "T52n2112_001:0562b22": "此三清也。此三天。布置在三十二天上大",
    "T52n2112_001:0562b23": "羅天下。釋云。玉清天尊所居之天。太清大道",
    "T52n2112_001:0562b24": "君所居之天。上清老子所居之天。就教推尋",
    "T52n2112_001:0562b25": "更成虛偽。靈寶列三十二天天位先定。若加",
    "T52n2112_001:0562b26": "三清及以大羅。則有三十六天。不合祇有三",
    "T52n2112_001:0562b27": "十二位。此又不可也。若三清大羅是三十二",
    "T52n2112_001:0562b28": "天內。三清大羅是其別號。則列三十二天名",
    "T52n2112_001:0562b29": "數合標。別號之名經無別稱。明非三十二天",
    "T52n2112_001:0562c01": "之數。此又虛也。又此經稱是天尊所說。說主",
    "T52n2112_001:0562c02": "元自搆虛。徒有三清之名。本無天尊可立。",
    "T52n2112_001:0562c03": "玉清之境還是妄論。所稱大道君。道是虛通",
    "T52n2112_001:0562c04": "之理。無物之謂。太上道君豈合有像。又不可",
    "T52n2112_001:0562c05": "立太清之天。此又偽也。老子驅車西域。竟",
    "T52n2112_001:0562c06": "無昇天之由。虛標上清之位。事等繫風之說。",
    "T52n2112_001:0562c07": "再三虛妄偽跡逾彰。所言九仙者。案經所說。",
    "T52n2112_001:0562c08": "仙有九等。等級差降以標其位。天尊若處其",
    "T52n2112_001:0562c09": "長。不出神仙之流。神仙傳中何為不載。設令",
    "T52n2112_001:0562c10": "是實未免生死。終為劫火所焚。不入證聖之",
    "T52n2112_001:0562c11": "位。凡其偽狀即此之流。",
    "T52n2112_001:0562c12": "公子曰。先生辯囿宏開。耀詞葩於舌杪。言",
    "T52n2112_001:0562c13": "泉逈注。瀉文瀨於談端。若春景之煦薄氷。",
    "T52n2112_001:0562c14": "類秋颷之拂危葉。辯即辯矣。疑尚疑焉。案",
    "T52n2112_001:0562c15": "靈寶度人經云。天尊居始青天中碧落空歌",
    "T52n2112_001:0562c16": "大浮黎土。此則所居有據。說法無疑始青。",
    "T52n2112_001:0562c17": "之天顯然。碧落之宮昭著。空歌標其境稱。浮",
    "T52n2112_001:0562c18": "黎列其土名。如何高論總排為偽。",
    "T52n2112_001:0562c19": "先生迺撫掌大噱而謂公子曰。聞一知十。顏",
    "T52n2112_001:0562c20": "回見稱於孔父。朝三暮四。狙公致忿於莊生。",
    "T52n2112_001:0562c21": "余昔怪焉。今信之矣。且始青之天與大羅何",
    "T52n2112_001:0562c22": "異。碧落之號將上清豈殊。前以昌言。今復",
    "T52n2112_001:0562c23": "致惑。案三十三天。天無始青之稱。三清",
    "T52n2112_001:0562c24": "之位。位無浮黎之境。置立參差終始乖舛。",
    "T52n2112_001:0563a01": "但諸天之上咸是天人。欲界之天男女雜處。",
    "T52n2112_001:0563a02": "雖有欲事輕重不同。修十善勝業生於其境。",
    "T52n2112_001:0563a03": "不似人間分疆畫野。自色界之上無女唯男。",
    "T52n2112_001:0563a04": "修四無量因方咸彼果。咸無土地之實。眾寶",
    "T52n2112_001:0563a05": "之所共成。今言大浮黎土。一何迂誕。虛偽之",
    "T52n2112_001:0563a06": "狀參驗可知。子自情迷非余辯誤。",
    "T52n2112_001:0563a07": "甄正論卷上"
}