{
    "X57n0963_001:0122b04": "No. 963",
    "X57n0963_001:0122b05": "北峰教義",
    "X57n0963_001:0122b07": "三千章十科",
    "X57n0963_001:0122b09": "一出本文二辨三諦三明事理四簡權實",
    "X57n0963_001:0122b10": "五顯體用六述互具七譬喻八示別圓",
    "X57n0963_001:0122b11": "九對四土十判六即",
    "X57n0963_001:0122b13": "北峰教義第一",
    "X57n0963_001:0122b15": "三千",
    "X57n0963_001:0122b16": "[0122b16] 淨覺法師異論起於今對彼十科略亦大義十初出",
    "X57n0963_001:0122b17": "本文分二初出經文二出祖文。",
    "X57n0963_001:0122b18": "[0122b18] 初出經文者三千是不思議妙境金錍云指的妙境",
    "X57n0963_001:0122b19": "出自法華山家學者無不知由法華開顯故也理固",
    "X57n0963_001:0122b20": "然矣仍須精究只緣法華開顯二乘作佛十界互具",
    "X57n0963_001:0122b21": "是故三千之法一念頓圓法華獨妙也如荊谿云二",
    "X57n0963_001:0122b22": "乘得記一代教門彰灼唯此請搜撿大藏方驗有所",
    "X57n0963_001:0122b23": "歸此義淨覺得之雜編云大師依妙經十如是文并",
    "X57n0963_001:0122b24": "大經大論立三世間總而言之名三千世間金錍乃",
    "X57n0963_001:0122c01": "云雖則通依一切大部指的妙境出自法華應知法",
    "X57n0963_001:0122c02": "華已前諸大乘經雖說諸法實相且非彰灼談此妙",
    "X57n0963_001:0122c03": "境以未開顯聲聞緣覺及偏菩薩九界十如具佛界",
    "X57n0963_001:0122c04": "十如故(文)或破淨覺不合以開權議三千所出以經",
    "X57n0963_001:0122c05": "中十如是顯實故今謂不然妙境出法華乃金錍所",
    "X57n0963_001:0122c06": "判繼自釋云由前四時兼但對帶故推功法華豈非",
    "X57n0963_001:0122c07": "功由開顯無兼帶耶由十如是一經三周開權顯實",
    "X57n0963_001:0122c08": "正體若非開權顯實豈能互具互融乎或破淨覺貶",
    "X57n0963_001:0122c09": "於昔圓不彰灼談妙今謂不然昔圓互融且是通說",
    "X57n0963_001:0122c10": "不開顯二乘故釋籤(十十三)云又復方等般若中圓何",
    "X57n0963_001:0122c11": "曾不明二乘作佛何時不明用毒為藥但不顯露對",
    "X57n0963_001:0122c12": "二乘說則名為秘(文)即此義也問三千妙境出法華",
    "X57n0963_001:0122c13": "昔圓有否答既稱圓人即了三千心具色具一即一",
    "X57n0963_001:0122c14": "切諸經皆有但未開顯部存偏小偏不能圓約教雖",
    "X57n0963_001:0122c15": "妙約部則麤故云今經&#x8FF9;門與諸經有同有異也問",
    "X57n0963_001:0122c16": "三千妙境出法華十如為文出耶為義出耶若云義",
    "X57n0963_001:0122c17": "出昔經亦有何獨法華若云文出經中且無三千之",
    "X57n0963_001:0122c18": "文答舊云文出過當說義矣如金錍云十如心十界",
    "X57n0963_001:0122c19": "十界必身土但義之必然何&#x751E;有文若十乘三世間",
    "X57n0963_001:0122c20": "則未必十如也今取草庵云但義之存焉耳在昔群",
    "X57n0963_001:0122c21": "典雖&#x751E;義之而說之不審義之不詳華嚴之心造十",
    "X57n0963_001:0122c22": "界大論之三種世間法華之旨豈缺乎哉故以文會",
    "X57n0963_001:0122c23": "而成顯之也而三種世間心造十界未足以顯十如",
    "X57n0963_001:0122c24": "也但言十如則十法界三世間無不該之也故云十",
    "X57n0963_001:0123a01": "如必十界十界必身土也出通局篇曉前開顯之說",
    "X57n0963_001:0123a02": "則義出不言可知矣。",
    "X57n0963_001:0123a03": "[0123a03] 二出祖文者祖師三大部唯於止觀正修結示三千",
    "X57n0963_001:0123a04": "之名妙玄文句並未涉言英法師問三千妙境出自",
    "X57n0963_001:0123a05": "法華妙玄文句釋經不說莫有隱經之過否今依四",
    "X57n0963_001:0123a06": "明荊谿則約教釋經略明千法明觀立行廣說三千",
    "X57n0963_001:0123a07": "名目雖然義理齊等故四明云然復應知今明千法",
    "X57n0963_001:0123a08": "即是三千以約三種釋世間故故千法三千但廣略",
    "X57n0963_001:0123a09": "爾又如別行玄記之文故知大部三千有無不出廣",
    "X57n0963_001:0123a10": "略之義又荊谿云此但正報不語三千名目雖然理",
    "X57n0963_001:0123a11": "必齊等因必具果正必有依(文出妙樂四卷)此玅樂之文豈",
    "X57n0963_001:0123a12": "非名雖廣略義理不二耶然所以名廣略者正由玄",
    "X57n0963_001:0123a13": "句約教釋經止觀明觀立行故也輔行云故至止觀",
    "X57n0963_001:0123a14": "正明觀法並以三千而為指南問玅玄心法妙釋遊",
    "X57n0963_001:0123a15": "心法界明百界千法三種世間釋籤解云釋遊心等",
    "X57n0963_001:0123a16": "即百界千法三千世間假實國土千法皆三故有三",
    "X57n0963_001:0123a17": "千(二三十)豈非妙玄已明三千何言略耶答別行玄文",
    "X57n0963_001:0123a18": "亦爾故四明云今明千法即是三千固是三千文義",
    "X57n0963_001:0123a19": "已備所以荊溪四明以三千釋之但非正明觀法不",
    "X57n0963_001:0123a20": "結三千之名從略且是千法故玄文三妙後料揀亦",
    "X57n0963_001:0123a21": "只問一念心云何含受百界千法也。",
    "X57n0963_001:0123a22": "二辨三諦",
    "X57n0963_001:0123a23": "[0123a23] 分二初四明正說二淨覺異見。",
    "X57n0963_001:0123a24": "[0123a24] 初四明正說又二初體一互融二名隨德用初體一",
    "X57n0963_001:0123b01": "互融者須知偏真法性之理體是空寂故無色心諸",
    "X57n0963_001:0123b02": "法若圓中法性實相之理體是色心則具色心諸法",
    "X57n0963_001:0123b03": "諸法皆是真如實相實相之體妙不決定即空即假",
    "X57n0963_001:0123b04": "即中此三即一相其實無有異既一相無異則舉一",
    "X57n0963_001:0123b05": "全&#x53CE;空亦具三假亦具三中亦具三今來所論三千",
    "X57n0963_001:0123b06": "三諦約開顯圓妙究盡諸法無非實相諸法不出十",
    "X57n0963_001:0123b07": "界十如互具故成三千世間色心諸法而皆一一體",
    "X57n0963_001:0123b08": "是實相即空假中三千諸法既即三諦乃三德三諦",
    "X57n0963_001:0123b09": "之三千也故輔行云十如只是法華實相權實正體",
    "X57n0963_001:0123b10": "既云諸法故實相即十即云實相故十即實相實相",
    "X57n0963_001:0123b11": "之體三諦具足金錍云而此三千性是中理不當有",
    "X57n0963_001:0123b12": "無有無自爾何以故俱實相故實相法爾具足諸法",
    "X57n0963_001:0123b13": "諸法法爾性本無生四明則云圓家明性既非但理",
    "X57n0963_001:0123b14": "乃具三千之性也此性圓融遍入同居剎那心中此",
    "X57n0963_001:0123b15": "心之色心乃只心是三千色心三千皆實相相宛然",
    "X57n0963_001:0123b16": "全體皆空當處即假仍非二邊又即雙照不可以一",
    "X57n0963_001:0123b17": "多說安可以有無思若邊若中皆莫能議(文)止觀中",
    "X57n0963_001:0123b18": "明一心中理具三千然後結成三諦四明所見相狀",
    "X57n0963_001:0123b19": "略爾豈有圓妙更過於此如何三千唯存假耶二名",
    "X57n0963_001:0123b20": "隨德用三千三諦法體雖云體一互融而真諦彰法",
    "X57n0963_001:0123b21": "體空德空用俗諦彰法體假德假用中諦彰法體中",
    "X57n0963_001:0123b22": "德中用故荊溪云夫三諦者天然之性德也中諦者",
    "X57n0963_001:0123b23": "統一切法真諦者泯一切法俗諦者立一切法心性",
    "X57n0963_001:0123b24": "不動假立中名亡泯三千假立空稱雖亡而存假立",
    "X57n0963_001:0123c01": "假號四明云只一覺性具三種德受三種名既一性",
    "X57n0963_001:0123c02": "體具三德用強立三名矣名隨德用空則一相不存",
    "X57n0963_001:0123c03": "假則諸法宛爾中則絕待二邊三千立法合於假上",
    "X57n0963_001:0123c04": "說之故四明云空中名遮一相不立假觀名照三千",
    "X57n0963_001:0123c05": "宛然自行即淨穢亡泯無不空中利佗則帝網交羅",
    "X57n0963_001:0123c06": "三千皆假然今所辨自佗俱存妙假以能化所化皆",
    "X57n0963_001:0123c07": "三千故又云施設三千皆妙假力亡淨穢相以空以",
    "X57n0963_001:0123c08": "中既云照故三千恒具照是觀否三千是妙假否此",
    "X57n0963_001:0123c09": "指要文也又十義書第一義云能造識陰明具三千",
    "X57n0963_001:0123c10": "三千是假大意云此能造心具足諸法故輔行云心",
    "X57n0963_001:0123c11": "具是假此之三千非法性無明自他共離而造故空",
    "X57n0963_001:0123c12": "約此空假遮照不偏名為中道豈非不思議境義含",
    "X57n0963_001:0123c13": "三觀又云只如於識陰修三觀者約何義說假觀耶",
    "X57n0963_001:0123c14": "豈說緣生假耶豈說建立假耶既非此等之假仍須",
    "X57n0963_001:0123c15": "即陰說具三千方為妙假故荊溪云具即是假(文)良",
    "X57n0963_001:0123c16": "由雖三諦一境而空蕩中絕於名義用觀當須亡泯",
    "X57n0963_001:0123c17": "不當建立是故說具三千合是假觀非分外也四明",
    "X57n0963_001:0123c18": "之說義甚圓融相未&#x751E;混但四明假上說三千則當",
    "X57n0963_001:0123c19": "處空中體是實相性具之法法法常住淨覺假上說",
    "X57n0963_001:0123c20": "三千體是無明緣生之法果上永斷二說大異也四",
    "X57n0963_001:0123c21": "明既而法法實相則實相之體常空假中終日互具",
    "X57n0963_001:0123c22": "若淨覺既而法是無明緣生之事則終成質礙互融",
    "X57n0963_001:0123c23": "不成雖說互融乃強說耳。",
    "X57n0963_001:0123c24": "[0123c24] 二淨覺異說雜編辯三諦有五段不出立三千在俗",
    "X57n0963_001:0124a01": "以破四明初約三諦名義破輔行云三諦無形可寄",
    "X57n0963_001:0124a02": "事辯等評曰三千既即空假中乃三德三諦之三千",
    "X57n0963_001:0124a03": "也豈缺空中但在俗耶然名隨德用空亡俗有中道",
    "X57n0963_001:0124a04": "雙非就假以明三千四明諸文文文點示何&#x751E;少違",
    "X57n0963_001:0124a05": "諸祖之文則所據文不勞通也略知輔行之文如蓮",
    "X57n0963_001:0124a06": "老云以三諦妙理天然性德無名無相然不離事法",
    "X57n0963_001:0124a07": "而今寄假名相說名空假中凡落言論者皆謂之假",
    "X57n0963_001:0124a08": "雖寄假事立三諦名其體常一故云空中二體二無",
    "X57n0963_001:0124a09": "二也心性不動假立中名等耳二約三千名義破雜",
    "X57n0963_001:0124a10": "編云又復三千既名世間既名幻有等評曰定認世",
    "X57n0963_001:0124a11": "俗間差之名而不思以生顯具耶豈三千妙境是不",
    "X57n0963_001:0124a12": "實幻有法耶良由不知以性奪修名幻故也淨覺之",
    "X57n0963_001:0124a13": "宗如此何由傳遠乎三約三諦互具破雜編云又若",
    "X57n0963_001:0124a14": "見諸文云一假一切假便謂空中存三千等評曰四",
    "X57n0963_001:0124a15": "明何文謂一假一切假故空中立三千耶如此則四",
    "X57n0963_001:0124a16": "明空中立法之義淨覺全然不知也又云只一三千",
    "X57n0963_001:0124a17": "不用無相便是三諦四明亦無此說四約三諦事理",
    "X57n0963_001:0124a18": "破雜編云或問若將三諦合為二諦其即空義為真",
    "X57n0963_001:0124a19": "俗等評曰中邊事理三諦開合無妨之論但判止觀",
    "X57n0963_001:0124a20": "淨名記文有所不是止觀第一義諦無法世諦有法",
    "X57n0963_001:0124a21": "今用草庵體用相形名言兩立之語通之淨名記文",
    "X57n0963_001:0124a22": "者三千世間體是諸法若情見取著皆名非道若智",
    "X57n0963_001:0124a23": "達空中即名佛道但除其病而不除法豈破三千顯",
    "X57n0963_001:0124a24": "空中耶五約假有單複破雜編問若三千是俗者只",
    "X57n0963_001:0124b01": "可云即空即中何故諸文云即空假中答說有詳略",
    "X57n0963_001:0124b02": "假有單複等評曰止觀三千之後結成三諦不二門",
    "X57n0963_001:0124b03": "明事理三千後亦結三諦別行玄文亦明千如結示",
    "X57n0963_001:0124b04": "三諦以至諸文皆然蓋三千是諸法之本體三諦是",
    "X57n0963_001:0124b05": "諸法之德相不空假中法不圓妙文理當然豈緣順",
    "X57n0963_001:0124b06": "中論偈耶別行用論乃引證也有無假處恰是文略",
    "X57n0963_001:0124b07": "耳而云他云因緣生法且是一念介爾之心何得便",
    "X57n0963_001:0124b08": "是三千妙假者須知四明無此之文但若於緣生上",
    "X57n0963_001:0124b09": "說千如百界則是妙假若未示三千灼然且是陰境",
    "X57n0963_001:0124b10": "諸法也雜編文義細碎今但點破其大體餘者可以",
    "X57n0963_001:0124b11": "意得辯三諦竟。",
    "X57n0963_001:0124b12": "三明事理",
    "X57n0963_001:0124b13": "[0124b13] 分三初四明正說諸文事理雖則多途四明宗旨的",
    "X57n0963_001:0124b14": "約具變分事理也體用修性其義亦然指要云造謂",
    "X57n0963_001:0124b15": "體用者指上反造即全體起用故因前心具色心隨",
    "X57n0963_001:0124b16": "緣反造修中色心乃以性中三千為體修起三千為",
    "X57n0963_001:0124b17": "用則全理體起於事用方是圓教隨緣之義故輔行",
    "X57n0963_001:0124b18": "云心造有二種一者約理造即是具二者約事乃明",
    "X57n0963_001:0124b19": "三世凡聖反造即結云皆由理具方有事用(上一十五)然",
    "X57n0963_001:0124b20": "又須知四明宗旨於事理三千各論三諦指要云應",
    "X57n0963_001:0124b21": "知立茲體用欲於理體及於事用皆明三諦事用若",
    "X57n0963_001:0124b22": "即空假中還成不二圓妙否(上十六)又云心空故事理",
    "X57n0963_001:0124b23": "諸法皆空即非色非心也假中亦然輔行云並由理",
    "X57n0963_001:0124b24": "具方有事用今欲修觀但觀理具俱破俱立俱是法",
    "X57n0963_001:0124c01": "界任運攝得權實所觀(七十六)俱破空也俱立假也俱",
    "X57n0963_001:0124c02": "是法界中也四明尊者立義引證切當明白更無可",
    "X57n0963_001:0124c03": "說者。",
    "X57n0963_001:0124c04": "[0124c04] 二淨覺異見又二初據文淨覺之宗專約三諦分事",
    "X57n0963_001:0124c05": "理空中為理俗假為事與四明無別據乎妙玄理事",
    "X57n0963_001:0124c06": "本&#x8FF9;無住之理即是本時實相真諦立一切法即是",
    "X57n0963_001:0124c07": "本時森羅俗諦釋籤以三千為森羅評曰此乃四明",
    "X57n0963_001:0124c08": "理中三諦自分理事望反造事並名為理即是初重",
    "X57n0963_001:0124c09": "本法耳豈不讀釋籤所斷此理性之&#x8FF9;耶又據文句",
    "X57n0963_001:0124c10": "無住無相即無差別立一切法即有差別乃至若知",
    "X57n0963_001:0124c11": "地具桃李即識實中有權解無差別即是差別評曰",
    "X57n0963_001:0124c12": "地具桃李正喻理中差別今宗理具三千相豈但性",
    "X57n0963_001:0124c13": "耶他既失旨難與議矣二立義雜偏曰今謂無住之",
    "X57n0963_001:0124c14": "本有離有合所立之法有性有修評曰性中之本離",
    "X57n0963_001:0124c15": "明所立之法但是三千之性者別行云修德相貌在",
    "X57n0963_001:0124c16": "性德中不二門云全修在性如何會耶所云修性合",
    "X57n0963_001:0124c17": "論即以性中本法俱為修中之本合於性三其所立",
    "X57n0963_001:0124c18": "之法正是修中三千俗事者荊溪顯云事則修德三",
    "X57n0963_001:0124c19": "因為所立法汝何唯俗耶既以事中修德三因為所",
    "X57n0963_001:0124c20": "立法必以性德三因為無住本何須合耶對面違文",
    "X57n0963_001:0124c21": "不可信受。",
    "X57n0963_001:0124c22": "[0124c22] 二料揀文義分三初二造所據問止觀直引華嚴心",
    "X57n0963_001:0124c23": "造一文荊溪據何文義便立二造釋之答一據止觀",
    "X57n0963_001:0124c24": "本文二據觀音玄文二義皆荊溪自示也初止觀本",
    "X57n0963_001:0125a01": "文者只緣大師正明不思議境理具引華嚴心造之",
    "X57n0963_001:0125a02": "文驗知心造有於理具故輔行云前云心造即是心",
    "X57n0963_001:0125a03": "具故引造文以證心具(五十一)二觀音玄文者只緣觀",
    "X57n0963_001:0125a04": "音玄文明性善惡驗知心造有於理具故輔行云若",
    "X57n0963_001:0125a05": "見觀音玄文意者則事理凡聖自他始終修性等意",
    "X57n0963_001:0125a06": "一切可見彼文料揀緣了中云如來不斷性惡闡提",
    "X57n0963_001:0125a07": "不斷性善點此一意眾滯自消(五十七)文義顯矣二理",
    "X57n0963_001:0125a08": "中明造問凡稱造者即是造作動用之義理體之中",
    "X57n0963_001:0125a09": "如何可說造作義耶答理中明造造即是具不可更",
    "X57n0963_001:0125a10": "求造作之義荊溪云一者約理造即是具其旨爛然",
    "X57n0963_001:0125a11": "三引昔證具問荊溪云指的妙境出自法華止觀不",
    "X57n0963_001:0125a12": "思議妙境合引法華十如是文何故落筆&#x5374;引華嚴",
    "X57n0963_001:0125a13": "心造文耶莫也大師引證不的否答不然若指的三",
    "X57n0963_001:0125a14": "千妙境出自法華下文自引法華十如是文若指的",
    "X57n0963_001:0125a15": "揀境用觀出自華嚴故須引之以證心具故輔行云",
    "X57n0963_001:0125a16": "正明不思議境於中初引華嚴者重牒初引示境相",
    "X57n0963_001:0125a17": "文前云心造即是心具故引造文以證心具(五中一)止",
    "X57n0963_001:0125a18": "觀大意云上根一法者謂觀不思議境不出色心色",
    "X57n0963_001:0125a19": "由心造全體是心故經云三界無別法唯是一心作",
    "X57n0963_001:0125a20": "(文)荊溪文義宜細求之。",
    "X57n0963_001:0125a21": "四簡權實",
    "X57n0963_001:0125a22": "[0125a22] 二初四明正說且置諸文十雙權實今明三千唯約",
    "X57n0963_001:0125a23": "十界十如而論權實有二初十界通論以十界十如",
    "X57n0963_001:0125a24": "諸法名權界如諸法皆即實相為實妙宗云唯我釋",
    "X57n0963_001:0125b01": "迦與一切佛乃能究盡諸法之權實相之實(上二十三)此",
    "X57n0963_001:0125b02": "依文句云從諸法實相下即是甚深境界不可思議",
    "X57n0963_001:0125b03": "故不可說今明此境為二初一句略標權實章次十",
    "X57n0963_001:0125b04": "句廣釋權實相乃至二約佛界釋云佛界非本非末",
    "X57n0963_001:0125b05": "而言本末本即相末即佛佛報是自行權也佛界非",
    "X57n0963_001:0125b06": "等非不等而言究竟等指於實相是自行之實也(三三",
    "X57n0963_001:0125b07": "十一)輔行云十如只是法華實相權實正體既云諸法",
    "X57n0963_001:0125b08": "故實相即十既云實相故十即十相(五中三)十界十如",
    "X57n0963_001:0125b09": "皆即實相三千皆實相相宛然祖文如是非四明妄",
    "X57n0963_001:0125b10": "立也二十界對論九權佛實妙玄云百法界千如是",
    "X57n0963_001:0125b11": "束為五差一惡二善三二乘四菩薩五佛判為二法",
    "X57n0963_001:0125b12": "前四是權法(即一惡二善三二乘四菩薩也)後一是實法(即佛界也)細論",
    "X57n0963_001:0125b13": "各具權實且依兩義(二三)文句云九界十如皆名為權",
    "X57n0963_001:0125b14": "佛界十如名之為實(二三十)不二門云亦由理性九權",
    "X57n0963_001:0125b15": "一實指要云權是九界七方便實是佛法一圓乘四",
    "X57n0963_001:0125b16": "時未會權實不融此經開之皆稱秘妙故云不二(下十",
    "X57n0963_001:0125b17": "五)權實諸法理性本具三千並常俱體俱用一法不",
    "X57n0963_001:0125b18": "斷亦非強立也。",
    "X57n0963_001:0125b19": "[0125b19] 三淨覺異見雜編云一約三千俗諦分權實九界十",
    "X57n0963_001:0125b20": "如屬權佛果十如屬實二約三千三諦分權實三千",
    "X57n0963_001:0125b21": "空假為權三千中道為實等作此分已當了權即是",
    "X57n0963_001:0125b22": "實實即是權金器水波喻意可識(文)意云實如金水",
    "X57n0963_001:0125b23": "無差無相權如器波差別有相評曰初義佛界十如",
    "X57n0963_001:0125b24": "為實十如何故無如是相次義假法為權空中為實",
    "X57n0963_001:0125c01": "既三諦一境豈空中定無況荊溪云此之三千性是",
    "X57n0963_001:0125c02": "中理何屬俗哉蓮老斥佗曰只一圓融三既皆絕妙",
    "X57n0963_001:0125c03": "何須分更權實有違四明云圓人雖乃三諦頓觀中",
    "X57n0963_001:0125c04": "須是實二諦為權(別行文下二十三紙)凡百破他當須盡理。",
    "X57n0963_001:0125c05": "五顯體用",
    "X57n0963_001:0125c06": "[0125c06] 二初四明正說以理具三千為體反造三千為用指",
    "X57n0963_001:0125c07": "要云夫體用之名本相即之義故凡言諸法即理者",
    "X57n0963_001:0125c08": "全用即體方可言即又云三千世間一一常住理具",
    "X57n0963_001:0125c09": "三千俱名為體反造三千俱名為用故云俱體俱用",
    "X57n0963_001:0125c10": "(下六)四明此說合輔行並由理具方有事用又合不二",
    "X57n0963_001:0125c11": "門反名為造造謂體用用既即體無不圓融空假中",
    "X57n0963_001:0125c12": "妙淨覺失旨為之奈何所據諸文下科評破。",
    "X57n0963_001:0125c13": "[0125c13] 二淨覺異見以空中為體俗假為用雜編之文有四",
    "X57n0963_001:0125c14": "初據文句體用權實自初住已去體無分別用即差",
    "X57n0963_001:0125c15": "降評曰此文明聖人果上起用因自初住已去性體",
    "X57n0963_001:0125c16": "之法對於修用故無分別豈可自行全無假耶輔行",
    "X57n0963_001:0125c17": "指眾生實造聖人權造並由理具方有事用及不二",
    "X57n0963_001:0125c18": "門濁水清水波濕無殊如何消之二據妙樂指染淨",
    "X57n0963_001:0125c19": "不二門所明體用雖通染淨正意對染論淨為顯果",
    "X57n0963_001:0125c20": "上從體起用評曰不二門正明染淨之用不二妙樂",
    "X57n0963_001:0125c21": "特指云言立一切法者前事理中即以染緣為一切",
    "X57n0963_001:0125c22": "法此中即是淨緣諸法具如染淨不二門明(四二)此乃",
    "X57n0963_001:0125c23": "四明所據汝正違此文如何據耶三消因果不二門",
    "X57n0963_001:0125c24": "文謂三千並常俱體之時如全波是水此顯理常三",
    "X57n0963_001:0126a01": "千並常俱用之時如全水為波此顯事常評曰汝據",
    "X57n0963_001:0126a02": "此喻欲明理中無差無相不可以喻真法也三千俱",
    "X57n0963_001:0126a03": "體多少分明若理體無相大師云修德相貌在性德",
    "X57n0963_001:0126a04": "中荊溪云理具此相如何消耶(妙樂第十)四據自他不二",
    "X57n0963_001:0126a05": "門文自行唯在空中豈非體耶化他三千赴物豈非",
    "X57n0963_001:0126a06": "用耶評曰此文正明由於自行理體三千之假方有",
    "X57n0963_001:0126a07": "化他事用三千赴物如理性三德三諦三千若自行",
    "X57n0963_001:0126a08": "則理性空中亡泯若化佗則事用三千赴物故云隨",
    "X57n0963_001:0126a09": "機利他事乃憑本本謂一性具足自他方至果位自",
    "X57n0963_001:0126a10": "即益他如理性三德三諦三千自行唯在空中化他",
    "X57n0963_001:0126a11": "三千赴物(文)深求自即益他之語必有[(巫-工+土)/日]焉此文指",
    "X57n0963_001:0126a12": "要釋之甚委大凡文義幽隱當&#x920E;索之勿生異見。",
    "X57n0963_001:0126a13": "六述互具",
    "X57n0963_001:0126a14": "[0126a14] 雜編立此一科正明談具事理其問關涉真妄總別",
    "X57n0963_001:0126a15": "之義今委明之分二初四明正說二淨覺異見初又",
    "X57n0963_001:0126a16": "四初明互各二定事理三釋總別四揀文義初明互",
    "X57n0963_001:0126a17": "各雜編科名述互具引章安十界互相有文則十界",
    "X57n0963_001:0126a18": "依正皆論各具互具今依四明有乎二義若通明各",
    "X57n0963_001:0126a19": "具互具則色心依正一切諸法法法之上皆可論之",
    "X57n0963_001:0126a20": "色自具三千心自具三千等各各不同即各具也色",
    "X57n0963_001:0126a21": "心三千只一三千無二無別名互具也若別明各具",
    "X57n0963_001:0126a22": "互具則且以心佛眾生三法言之心佛眾生各具三",
    "X57n0963_001:0126a23": "千各具也心佛眾生只一三千互具也故指要云約",
    "X57n0963_001:0126a24": "此三法各具三千互具互融方名妙法(上四)此本輔行",
    "X57n0963_001:0126b01": "云又復學者縱知內心具三千法(各具)不知我心&#x5FA7;彼",
    "X57n0963_001:0126b02": "三千彼彼三千互&#x5FA7;亦爾(互具)雖云各具意顯互具故",
    "X57n0963_001:0126b03": "云苟順凡情生內外見應照理體三無差別(上十二十一)",
    "X57n0963_001:0126b04": "非唯三法如此准知修性各具三千而互具互融以",
    "X57n0963_001:0126b05": "至事理體用等義皆有二具也二定事理雖色心依",
    "X57n0963_001:0126b06": "正諸法皆可論具以從近要揀觀慧之境的有一念",
    "X57n0963_001:0126b07": "心法而此心念為真為妄為事為理須知四明定此心",
    "X57n0963_001:0126b08": "念是妄是事指要云應知心法就事就迷而辨引釋",
    "X57n0963_001:0126b09": "籤云心法定在因止觀初觀陰入心等(上六)又云今釋",
    "X57n0963_001:0126b10": "一念乃是趣舉根塵和合一剎那心若陰若惑若善若",
    "X57n0963_001:0126b11": "惡皆具三千皆即三諦以至云以眾生在事未悟理",
    "X57n0963_001:0126b12": "故以依陰心顯妙理故(文)然而事中妄念當體具者",
    "X57n0963_001:0126b13": "功由妄念全體即是理性故也故指要云以三千法",
    "X57n0963_001:0126b14": "同一性故隨緣為萬法時趣舉一法總攝一切也又",
    "X57n0963_001:0126b15": "云由一性無性立事理三千故故兩種三千同居一",
    "X57n0963_001:0126b16": "念也(上二十四)此義草庵三千論第十二篇以解行伸之",
    "X57n0963_001:0126b17": "謂解了觀達具一切心三千具足甚有眉目不敢不",
    "X57n0963_001:0126b18": "敬(出指要上卷末)三釋總別不二門云總在一念別分色心",
    "X57n0963_001:0126b19": "四明解釋立兩重總別並以事中一念為總乃依荊",
    "X57n0963_001:0126b20": "溪而說荊溪云當知心之色心初之心字趣舉剎那",
    "X57n0963_001:0126b21": "事中心也次云色心即理具三千也故云此一句約",
    "X57n0963_001:0126b22": "理明總別理具三千為別剎那一念為總也荊溪云",
    "X57n0963_001:0126b23": "即心名變戀名為造初即心字即前趣舉剎那事中",
    "X57n0963_001:0126b24": "心也次云變造豈非事造三千耶故云此二句則事",
    "X57n0963_001:0126c01": "中總別變造三千為別剎那一念為總也荊溪文義",
    "X57n0963_001:0126c02": "如此兩重總別並事念為總豈四明妄立耶然則兩",
    "X57n0963_001:0126c03": "種三千一念能總者只緣一性無性立兩種三千故",
    "X57n0963_001:0126c04": "故兩種三千總在一念也又復須知今不二門一性",
    "X57n0963_001:0126c05": "無性三千宛然便同妙樂無住立法一性無性無住",
    "X57n0963_001:0126c06": "本也三千宛然所立法也理事兩重本法即理事兩",
    "X57n0963_001:0126c07": "重總別耳且理中心之色心心豈非無住本色心豈",
    "X57n0963_001:0126c08": "非所立法事中即心名變即心豈非無住本變造豈",
    "X57n0963_001:0126c09": "非所立法就此可疑兩重本法初重以理中正因為",
    "X57n0963_001:0126c10": "本緣了為所立法次重以理中三因俱為本逆順二",
    "X57n0963_001:0126c11": "修為所立法兩重之本並是於理今總別中兩重之",
    "X57n0963_001:0126c12": "總皆是於事何云即事理兩重總別耶答作此疑者",
    "X57n0963_001:0126c13": "全未精究四明釋兩總之義也四明釋理總云以三",
    "X57n0963_001:0126c14": "千同一性故故總在一念也釋事總云亦以三千同",
    "X57n0963_001:0126c15": "一性故故咸趣一念也准釋此疑兩重總別就法故",
    "X57n0963_001:0126c16": "並以事念為總兩重本法推功故並以理性為本何",
    "X57n0963_001:0126c17": "者兩重總別並功由一性故能總在一念就法在迷",
    "X57n0963_001:0126c18": "在事為總推功歸性亦得以理為總故四明云今文",
    "X57n0963_001:0126c19": "以一性為總前後文以一念為總蓋事理相顯也兩",
    "X57n0963_001:0126c20": "重立法雖推功由理以理為本既而實相在於迷中",
    "X57n0963_001:0126c21": "當知就法亦以事為本也夫如是從總別推功與本",
    "X57n0963_001:0126c22": "法齊從本法在事與總別等又疑兩重總別並以事",
    "X57n0963_001:0126c23": "中一念為總兩重三千皆是於別若兩重本法第二",
    "X57n0963_001:0126c24": "事中本法則以理之本法俱名為本唯事造三千單",
    "X57n0963_001:0127a01": "為所立法是則單複有異別與立法事理單複不同",
    "X57n0963_001:0127a02": "總與本三一有異如何齊等答兩重本法明立法故",
    "X57n0963_001:0127a03": "事從理立事理相對第二須促理中本法俱名為本",
    "X57n0963_001:0127a04": "兩重總別明法之圓融互趣故不論事理相對開合",
    "X57n0963_001:0127a05": "也四揀文義三初問止觀禪境中云復次一念不同",
    "X57n0963_001:0127a06": "世人取著一異定相一念乃是非一非異而論一耳",
    "X57n0963_001:0127a07": "義例明判非唯禪境諸境皆然豈非約理論具何故",
    "X57n0963_001:0127a08": "四明約事論具答得上正義此難不成更欲知者草",
    "X57n0963_001:0127a09": "庵云止觀六章依經開解法法本真則行人之心已",
    "X57n0963_001:0127a10": "非世人取著之妄心矣妙解雖爾行位在凡既未離",
    "X57n0963_001:0127a11": "陰且令於陰觀不思議則禪境之文是也二問上明",
    "X57n0963_001:0127a12": "總別從近要故以心為總其實法法得為總若同本",
    "X57n0963_001:0127a13": "法妙樂何故本唯實相答蓮老云實相之理理無所",
    "X57n0963_001:0127a14": "存&#x5FA7;在於事若爾法法得為本將非以末為本乎答",
    "X57n0963_001:0127a15": "隨舉一法一句為本則不名末矣三問指要引釋籤",
    "X57n0963_001:0127a16": "俗則百界千如真則同居一念為通證事理為別證",
    "X57n0963_001:0127a17": "一種答蓮云即同不二門總在一念通證事理也。",
    "X57n0963_001:0127a18": "[0127a18] 二淨覺異見雜編述互具一章總有六段初所據祖",
    "X57n0963_001:0127a19": "文即止觀章安料簡因通果隔輔行解釋之(文)評曰汝",
    "X57n0963_001:0127a20": "據輔行起一界心即具十界(五上二十三)且是修具事觀",
    "X57n0963_001:0127a21": "應須今宗無理具理觀可也何者以性境中輔行亦",
    "X57n0963_001:0127a22": "云纔一剎那三千具足(五十七)釋籤亦云介爾起心以",
    "X57n0963_001:0127a23": "具一切心故等於佛心(二二十九)諸文所明性具如汝所",
    "X57n0963_001:0127a24": "引盡是事觀矣二修性二具雜編云今謂若約起心",
    "X57n0963_001:0127b01": "論具即是修具乃唯識觀境也若約不起心論具即",
    "X57n0963_001:0127b02": "是理具乃真如觀境也荊谿云理具變為修具等評",
    "X57n0963_001:0127b03": "曰如指南曰修性二具若對二觀應須性境為理觀",
    "X57n0963_001:0127b04": "修境為事觀莫不占察利鈍二根共修初乘觀法耶",
    "X57n0963_001:0127b05": "行在一心之言如何消釋三修具二種雜編云然於",
    "X57n0963_001:0127b06": "修具之中須知二義一思議具二不思議具思議約",
    "X57n0963_001:0127b07": "一念生起而說不思議約一念頓足而說即是不思",
    "X57n0963_001:0127b08": "議境也評曰慈童女長者之文由釋因通易知一往",
    "X57n0963_001:0127b09": "將示因通之相其實自明不思議具何得據之立思",
    "X57n0963_001:0127b10": "議具又若不思議具正是不思議境據汝所定是於",
    "X57n0963_001:0127b11": "事觀則常坐三昧便縱任三性矣四三諦論具雜編",
    "X57n0963_001:0127b12": "云問一念頓具三諦之中為屬何耶答約所具說即",
    "X57n0963_001:0127b13": "屬俗諦約能具說即屬中道評曰夫三千體是實相",
    "X57n0963_001:0127b14": "相相之體三諦具足雖云三諦只一實相所謂三諦",
    "X57n0963_001:0127b15": "一境何分能具所具耶豈中能具空假之二不能具",
    "X57n0963_001:0127b16": "耶止觀介爾有心三千具足不二門明三千諦境總",
    "X57n0963_001:0127b17": "在一念何不遵用以一心為能具兩種三千為所具",
    "X57n0963_001:0127b18": "乎又復須知四明義說心為能具三千為所具實無",
    "X57n0963_001:0127b19": "能具所具全三千是心心是三千也問義雖如此文",
    "X57n0963_001:0127b20": "其如何釋籤云俗則百界千如豈非所具真則同居",
    "X57n0963_001:0127b21": "一念豈非能具又輔行具即是假如何通耶答四明",
    "X57n0963_001:0127b22": "云以同居一念顯同一真性非謂便將一念名為真",
    "X57n0963_001:0127b23": "諦(文)若論百界千法法法能具義當以俗為能具也",
    "X57n0963_001:0127b24": "若爾何不云真則百界千如俗則同居一念耶答知",
    "X57n0963_001:0127c01": "前來體一圓融名隨德用則此等文義自然&#x6C37;釋。[0127c01] 五引",
    "X57n0963_001:0127c02": "證中止觀禪境之文色心不二門文制心從理之文",
    "X57n0963_001:0127c03": "豈非達事即理理能具耶評曰既云達事即理如何",
    "X57n0963_001:0127c04": "捨事耶差之毫釐謬矣千里也。[0127c04] 六結難四明雜編云",
    "X57n0963_001:0127c05": "今更難之若唯取事中一念為總此乃正同取著之",
    "X57n0963_001:0127c06": "心譬如芥子能容須彌若離真性無有容理等評曰",
    "X57n0963_001:0127c07": "四明云色心依正由即性故趣舉一法&#x5FA7;攝一切何",
    "X57n0963_001:0127c08": "曾不即既事即理不得言事豈非&#x5FA7;哉觀淨覺此等",
    "X57n0963_001:0127c09": "之文大似釋成四明法師也。",
    "X57n0963_001:0127c10": "七譬喻",
    "X57n0963_001:0127c11": "[0127c11] 三初四明正說妙境三千性體本具即空假中故非",
    "X57n0963_001:0127c12": "有無不可思議正合止觀三喻輔行云信此三喻即",
    "X57n0963_001:0127c13": "信一念不思議境是知三喻喻異義一總譬修性三",
    "X57n0963_001:0127c14": "諦諸義故云如意珠下舉譬以譬於境即總譬於前",
    "X57n0963_001:0127c15": "來理性自他橫&#x7AEA;及結成等乃至云非本無今有故",
    "X57n0963_001:0127c16": "不添非本有今無故不盡若自若他皆不出三諦下",
    "X57n0963_001:0127c17": "之二喻擬此可知(文)以觀三千性本具故故觀成時",
    "X57n0963_001:0127c18": "復乎本性三千常樂也。",
    "X57n0963_001:0127c19": "[0127c19] 二淨覺異說有二初定喻前二並是以生顯具&#x8462;喻",
    "X57n0963_001:0127c20": "心具理性三千後一既指夢中見事乃喻心具變造",
    "X57n0963_001:0127c21": "三千評曰輔行云下之二喻擬之可識驗三喻義同",
    "X57n0963_001:0127c22": "何云有異二定法體雜編云第三喻云夢見百千萬",
    "X57n0963_001:0127c23": "事豁悟無一驗知所喻三千由無明故有若無無明",
    "X57n0963_001:0127c24": "三千何在評曰三千是法華實相正體唯佛究盡諸",
    "X57n0963_001:0128a01": "法正是除無明而有差別何謂若無無明三千何在",
    "X57n0963_001:0128a02": "耶三千果成咸稱常樂如何解耶淨覺以常住為生",
    "X57n0963_001:0128a03": "滅則違世間相常住矣。",
    "X57n0963_001:0128a04": "[0128a04] 三釋疑二初疑第二喻輔行云若謂已有如倉中盛",
    "X57n0963_001:0128a05": "物豈非但具性耶答此破性計定有無耳若離計已",
    "X57n0963_001:0128a06": "不有而有三千宛然若不爾者安消諸文二疑第三",
    "X57n0963_001:0128a07": "喻止觀云無明法法性一心一切心輔行云無明眠",
    "X57n0963_001:0128a08": "故謂之多豈非三千無明故有何破淨覺答此乃順",
    "X57n0963_001:0128a09": "喻寄緣生以顯性具之妙非多非少也如云以內具",
    "X57n0963_001:0128a10": "故他境能熏故觀所熏唯見理具者也。",
    "X57n0963_001:0128a11": "八示別圓",
    "X57n0963_001:0128a12": "[0128a12] 二初四明正說妙樂云若非圓心不攝三千(文一)又云",
    "X57n0963_001:0128a13": "別教初心亦且破陰後心能觀帝網之土唯圓即觀",
    "X57n0963_001:0128a14": "一念三千三諦具足(十)輔行云問若不觀具為屬何",
    "X57n0963_001:0128a15": "教答別教教道從初心來但云次第生於十界斷亦",
    "X57n0963_001:0128a16": "次第故不觀具(五上二十三)所以然者只緣三千是圓融",
    "X57n0963_001:0128a17": "性具之法一即一切別教不詮是故四明唯圓說之",
    "X57n0963_001:0128a18": "不通於別符文符義深可信受若於別教說具三千",
    "X57n0963_001:0128a19": "非唯暗於文旨亦乃不達三千也。",
    "X57n0963_001:0128a20": "[0128a20] 二淨覺異說三初立義雜編云三千之說四教之中",
    "X57n0963_001:0128a21": "唯別圓所詮既詮十界百如必有百界千如約三世",
    "X57n0963_001:0128a22": "間三千備矣評曰別教三千違文背義大部曾無一",
    "X57n0963_001:0128a23": "文且別教斷九如何互具以別心生只是十界互具",
    "X57n0963_001:0128a24": "不成百界難說舊人以雜沓之言扶成蓋無稽也。",
    "X57n0963_001:0128b01": "[0128b01] 二引證有二文一觀心論疏明別教假觀說心是如",
    "X57n0963_001:0128b02": "來藏具足百界千如評曰觀心論疏詭名偽書何足",
    "X57n0963_001:0128b03": "憑也此可與智者道難與俗人言也具大師正緣所",
    "X57n0963_001:0128b04": "說諸部教觀委悉學者逐外文字不契內心成於無",
    "X57n0963_001:0128b05": "益故將滅之時作觀心論令學者絕言觀心令於心",
    "X57n0963_001:0128b06": "通達教觀故云傷念一家門徒隨逐積年不知研覈",
    "X57n0963_001:0128b07": "問心是以不染內法著外文字何不絕言置文破心",
    "X57n0963_001:0128b08": "微塵出大千經卷念此迷徒故作斯論(文)故乃委將",
    "X57n0963_001:0128b09": "一家諸部教觀責問行者自心令心妙契豈可更用",
    "X57n0963_001:0128b10": "廣張文義解釋耶若三十六問名義大師諸部委悉",
    "X57n0963_001:0128b11": "已明何須徵問乎是知重作觀心論疏者實是下愚",
    "X57n0963_001:0128b12": "竊章安之高名耳不足憑也蓮老云圓詮化老云開",
    "X57n0963_001:0128b13": "顯皆過論矣三淨名疏記文明三千世間皆在一念",
    "X57n0963_001:0128b14": "若兼圓別應知有次不次有除不除評曰此文正示",
    "X57n0963_001:0128b15": "別教不說三千何乃據之以經中但除其病而不除",
    "X57n0963_001:0128b16": "法古人謂如眼病見華病差本無大師破成本無法",
    "X57n0963_001:0128b17": "非不除法正解則云今言一切眾生具十法界無明",
    "X57n0963_001:0128b18": "不了觸處病生荊溪記釋先依疏文直約圓教實理",
    "X57n0963_001:0128b19": "作三千釋故云一切眾生悉具十界者此從實理談",
    "X57n0963_001:0128b20": "其意也既云十法則十界百界三千世間俱在一念",
    "X57n0963_001:0128b21": "(文)然後約凡聖教旨判此三千若凡夫人則有迷中",
    "X57n0963_001:0128b22": "三千若兼圓別應知次與不次有除不除若唯圓者",
    "X57n0963_001:0128b23": "理性三千一向不除故有三千若論別教既除九界",
    "X57n0963_001:0128b24": "故無三千當須以義消文不可迷文立義也。",
    "X57n0963_001:0128c01": "[0128c01] 三破他不知具有二義別教有思議具評曰章安以",
    "X57n0963_001:0128c02": "易通難大師以思議顯不思議皆非明別教思議具",
    "X57n0963_001:0128c03": "文何得謬據立破耶撿止觀自知其非。",
    "X57n0963_001:0128c04": "九對四土",
    "X57n0963_001:0128c05": "[0128c05] 二初四明正說三千妙法以對四土須知二義一依",
    "X57n0963_001:0128c06": "正法體通該四土二教行詮顯別在寂光初義者以",
    "X57n0963_001:0128c07": "三千不出十界身土依正之法六凡之身合依同居",
    "X57n0963_001:0128c08": "二乘之身合依方便菩薩之身合依實報而義&#x5FA7;前",
    "X57n0963_001:0128c09": "二佛居寂光故輔行云次明國土者應以四土橫&#x7AEA;",
    "X57n0963_001:0128c10": "消釋今文為明十界所依各各不同尚應須明十土",
    "X57n0963_001:0128c11": "相別且合六道以為善惡(五十七)既約十界身土具足",
    "X57n0963_001:0128c12": "乃成三千若理具三千即是理具四土若變造三千",
    "X57n0963_001:0128c13": "即是修具四土世此義可知二教行詮顯別在寂光",
    "X57n0963_001:0128c14": "者以三千是圓融妙法法法實相一一互融乃成三",
    "X57n0963_001:0128c15": "千偏教所詮三土染礙屬所破法豈能融妙故妙三",
    "X57n0963_001:0128c16": "千唯圓教行豈非寂光故指要云融妙三千一時顯",
    "X57n0963_001:0128c17": "現豁然同皆真淨法法皆實故真皆非染礙故淨故",
    "X57n0963_001:0128c18": "云色心宛然豁同真淨如是則一切眾生皆毗盧體",
    "X57n0963_001:0128c19": "一切國土悉常寂光(上十八)妙樂云二教初心皆滅陰",
    "X57n0963_001:0128c20": "入況復土耶別教初心亦且破陰後心能見帝網之",
    "X57n0963_001:0128c21": "土唯圓即觀一念三千三諦具足故於自心常寂光",
    "X57n0963_001:0128c22": "中遍見十方一切身土(十十二)以此等文意證之慈老",
    "X57n0963_001:0128c23": "兩種三千俱在寂光土說不為無理賢者評之。",
    "X57n0963_001:0128c24": "[0128c24] 二淨覺異見雜編有三段初通以十界對四土乃無",
    "X57n0963_001:0129a01": "妨之論今不敘評二別揀佛界寂光因果雜編云應",
    "X57n0963_001:0129a02": "知圓人從始洎終雖修寂光之因亦成三土之果乃",
    "X57n0963_001:0129a03": "至云報果又二他報在實報自報在寂光以寂光中",
    "X57n0963_001:0129a04": "應緣既息無有色質故無他報也(文)評曰不二門云",
    "X57n0963_001:0129a05": "不見國土淨穢差品而帝網依正終自炳然豈自報",
    "X57n0963_001:0129a06": "果滿永無色質耶三結斥四明寂光有相雜編云世",
    "X57n0963_001:0129a07": "人不了二種報義便謂法身理土二俱有相評曰妙",
    "X57n0963_001:0129a08": "樂云同居有餘自體三土皆是妙色心果報之處如",
    "X57n0963_001:0129a09": "何消耶委明此義如妙宗私出料揀。",
    "X57n0963_001:0129a10": "十判六即",
    "X57n0963_001:0129a11": "[0129a11] 二初四明正說分四初三千六即二六即能所三名",
    "X57n0963_001:0129a12": "義分對四點會蛣蜣初三千六即圓人修證心外無",
    "X57n0963_001:0129a13": "境三千&#x5FA7;攝一法不遺從略以十界言之全迷則十",
    "X57n0963_001:0129a14": "界皆名理即聞名則十界皆名名字乃至究竟則十",
    "X57n0963_001:0129a15": "皆究竟光明記云全迷則曰理性十界等(二末)以至指",
    "X57n0963_001:0129a16": "要解謗引證三千在理同名無明三千果成咸稱常",
    "X57n0963_001:0129a17": "樂是知十界三千無不六即大體可知若不如此乃",
    "X57n0963_001:0129a18": "別教也二六即能所者四明指要則曰凡言諸法即",
    "X57n0963_001:0129a19": "理者全用即體方可言即又妙宗云六種即名皆是",
    "X57n0963_001:0129a20": "事理體不二義而迷逆事與其覺理未始暫乖故名",
    "X57n0963_001:0129a21": "即佛又障即佛其名猶通以後五人皆云三障即是",
    "X57n0963_001:0129a22": "佛故(文)四明之義以事用諸法為能即理體諸法為",
    "X57n0963_001:0129a23": "所即德障言之三障為能即三德為所即並合祖師",
    "X57n0963_001:0129a24": "諸文今不備引略明二義一通論事造三障諸法為",
    "X57n0963_001:0129b01": "能即以皆理具無不即故二別論事中一念自心為",
    "X57n0963_001:0129b02": "能即以從近要易成觀故此皆四明宗旨云云諸文",
    "X57n0963_001:0129b03": "處處有此兩義更不引證而草庵諸師局唯一念違",
    "X57n0963_001:0129b04": "大義也三名義分對然六即之義事異故六理同故",
    "X57n0963_001:0129b05": "即還可分對理事兩種三千否答先達並以事異故",
    "X57n0963_001:0129b06": "六對事造三千理同故即對理造三千今則不然即",
    "X57n0963_001:0129b07": "約法體是同六約情智高下六位事用法體全體即",
    "X57n0963_001:0129b08": "理故云理同故即六位情智迷悟所見事異故云事",
    "X57n0963_001:0129b09": "異故六是則事理兩種三千是法體並對理同故即",
    "X57n0963_001:0129b10": "事異故六乃情智高下修證有差非關三千法體有",
    "X57n0963_001:0129b11": "異若以兩種三千所收&#x5374;不妨六位高下是事造所",
    "X57n0963_001:0129b12": "收但不可直將兩種三千對事異故六理同故即也",
    "X57n0963_001:0129b13": "指要上云事異故六理一故即應知圓家明理已具",
    "X57n0963_001:0129b14": "三千而皆性不可變(理同故即)約事乃論迷解真似因果",
    "X57n0963_001:0129b15": "有殊(事異故六)四明意謂荊溪釋生死即涅槃之流而云",
    "X57n0963_001:0129b16": "理同故即蓋由生死之法圓理本具性不可改故云",
    "X57n0963_001:0129b17": "理同故即若從人說則迷悟因果陰顯事殊故云事",
    "X57n0963_001:0129b18": "異故六仍引三千在理同名無明三千果成咸稱常",
    "X57n0963_001:0129b19": "樂從人迷悟無明常樂事殊證事異故六三千無改",
    "X57n0963_001:0129b20": "無明即明三千並常俱體俱用約法只一三千迷悟",
    "X57n0963_001:0129b21": "不改並皆圓常俱體俱用證理同故即是則迷悟緣",
    "X57n0963_001:0129b22": "起事殊皆三千之體起妙用法體事理雖迷悟因果",
    "X57n0963_001:0129b23": "而常一不改&#x751E;試料之約法體凡聖之事理理同故",
    "X57n0963_001:0129b24": "即從人心迷悟之所見事異故六如妙宗上云六種",
    "X57n0963_001:0129c01": "即名皆是事理體不二義而事有逆順名字等五是",
    "X57n0963_001:0129c02": "順修事唯理性一純逆修事此逆順事與本覺理體皆",
    "X57n0963_001:0129c03": "不二約法事理體同故也其逆順名自何而立以知",
    "X57n0963_001:0129c04": "不二事皆合理名之為順其不知者事皆違理故名",
    "X57n0963_001:0129c05": "為逆名字等五若淺若深皆知皆順若初理即唯迷",
    "X57n0963_001:0129c06": "唯逆從人所見事異故也四明每云迷悟體用不二",
    "X57n0963_001:0129c07": "准例應云應知圓家六即高下但約迷悟論之不約",
    "X57n0963_001:0129c08": "事理體用說也指要云約事乃論迷解真似因果者",
    "X57n0963_001:0129c09": "迷則迷兩種三千悟則悟兩種三千真則真證兩種",
    "X57n0963_001:0129c10": "三千似則似證兩種三千因則兩種三千俱因果則",
    "X57n0963_001:0129c11": "兩種三千俱在果也故荊溪云染淨既分如位須辨",
    "X57n0963_001:0129c12": "而眾生有迷中事理諸佛有悟中事理焉四點會蛣",
    "X57n0963_001:0129c13": "蜣四明妙宗示十界六即以至蛣蜣亦皆六即諸師",
    "X57n0963_001:0129c14": "異見各有章藻置而未論今之所見全同草庵錄蛣",
    "X57n0963_001:0129c15": "蜣一篇不能委示但陳梗&#x69E9;須知四明蛣蜣六即者",
    "X57n0963_001:0129c16": "以圓人修證了理具十界三千故也若唯於佛以說",
    "X57n0963_001:0129c17": "六即則不了圓具法界之全體然又須知蛣蜣六即",
    "X57n0963_001:0129c18": "正約事論以事全理具故事能即妙宗之文有二改",
    "X57n0963_001:0129c19": "初示十界六即相二出十界六即義以論十界皆理",
    "X57n0963_001:0129c20": "性故也若非理具如何可即解謗之文亦然但自尋",
    "X57n0963_001:0129c21": "之當自深信正是唯心觀體之說更不多言。",
    "X57n0963_001:0129c22": "[0129c22] 二淨覺異見雜編有三節初分對名義謂空中之理",
    "X57n0963_001:0129c23": "同故即也即假之事異故六也假事為能即空中之",
    "X57n0963_001:0129c24": "理為所即評曰止觀大意云理同故即如生死即涅",
    "X57n0963_001:0130a01": "槃之流必該煩惱即菩提結業即解脫乃三道即三",
    "X57n0963_001:0130a02": "德何&#x751E;專以空中之理同是所即俗諦之事異是能",
    "X57n0963_001:0130a03": "即耶二揀判即具謂即約事理體一具約體備萬德",
    "X57n0963_001:0130a04": "評曰如此名義若在四明正宗用之甚妙若淨覺以",
    "X57n0963_001:0130a05": "三諦分事理則違一家諸文不可承用評破如前三",
    "X57n0963_001:0130a06": "徵辯蛣蜣先徵問他云一家明理既具三千乃至蛣",
    "X57n0963_001:0130a07": "蜣蝮蠆皆須六即辯其初後是義然乎答何謂其然",
    "X57n0963_001:0130a08": "乎是大不然也六即之名本為揀濫蛣蜣蝮蠆畜趣",
    "X57n0963_001:0130a09": "微物迷逆之號固無叨濫何用六即良為他見涅槃",
    "X57n0963_001:0130a10": "四分立此六即評曰金錍云阿鼻依正全處極聖之",
    "X57n0963_001:0130a11": "自心豈非四趣究竟即耶畜趣微物不明六即者圓",
    "X57n0963_001:0130a12": "觀諸法皆云六即如何消之所云四明例涅槃疏四",
    "X57n0963_001:0130a13": "分立蛣蜣六即者大不然也須知涅槃疏釋列眾自",
    "X57n0963_001:0130a14": "云直三歸者名無分優婆塞若一若二名少分若三",
    "X57n0963_001:0130a15": "若四名多分若具持五名滿分乃至云蛣蜣蝮蠆義",
    "X57n0963_001:0130a16": "復如何答夫一善法即有四分例一惡法亦復如是",
    "X57n0963_001:0130a17": "未見明文置而不論且就權者言之小菩薩所作是",
    "X57n0963_001:0130a18": "無分蛣蜣初地初住所作是少分乃至十地十住等",
    "X57n0963_001:0130a19": "所作是多分如來所作是滿分是故得有權實之眾",
    "X57n0963_001:0130a20": "實召權請故稱召請(疏一十六)指歸釋曰例一惡法者暹",
    "X57n0963_001:0130a21": "記云若約惡為四分者若惡冥伏名無分一業作惡",
    "X57n0963_001:0130a22": "名少分二業作惡名多分三業俱作名滿分今謂疏",
    "X57n0963_001:0130a23": "文既約持五戒以明四分今約惡論應以破五戒為",
    "X57n0963_001:0130a24": "四分所謂五戒具持名無分惡破一名少分惡餘例",
    "X57n0963_001:0130b01": "可知(文)此蛣蜣對惡之四分多從權釋少出實義與",
    "X57n0963_001:0130b02": "今六即據實不可會雖權可會文意亦別不必會也",
    "X57n0963_001:0130b03": "妙宗不引必有深意凡百教者須考本文不可望聲",
    "X57n0963_001:0130b04": "釋義自古紛紛之說只以本文破之。"
}