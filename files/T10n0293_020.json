{
    "T10n0293_020:0750c02": "大方廣佛華嚴經卷第二十",
    "T10n0293_020:0750c04": "罽賓國三藏般若奉 詔譯",
    "T10n0293_020:0750c05": "入不思議解脫境界普賢行願品",
    "T10n0293_020:0750c06": "[0750c06] 「爾時，寶華燈城北有菩提樹，名普光遍照法",
    "T10n0293_020:0750c07": "雲聲幢。以念念顯示一切如來莊嚴道場，金",
    "T10n0293_020:0750c08": "剛堅固摩尼寶王而為其根，一切摩尼以為",
    "T10n0293_020:0750c09": "其幹，眾雜妙寶以為其葉，枝條華果次",
    "T10n0293_020:0750c10": "第分布，並相稱可；四方、上、下圓滿莊嚴，放",
    "T10n0293_020:0750c11": "種種色寶焰光明；出妙音聲，演說一切諸佛",
    "T10n0293_020:0750c12": "如來自在神通甚深境界。於彼樹前有一香",
    "T10n0293_020:0750c13": "池，名寶華光法雷聲，香水盈滿，妙寶為岸，",
    "T10n0293_020:0750c14": "百萬億那由他寶樹圍遶，一一樹形如菩提",
    "T10n0293_020:0750c15": "樹，眾寶瓔珞周匝垂下。復有無量宮殿樓閣，",
    "T10n0293_020:0750c16": "眾寶所成，周遍道場以為嚴飾。彼香池內出",
    "T10n0293_020:0750c17": "大蓮華，名普現三世一切如來莊嚴境界雲，",
    "T10n0293_020:0750c18": "須彌山極微塵數如來於中出現。其第一佛",
    "T10n0293_020:0750c19": "名普智寶焰吉祥威德王，於此華上，最初得",
    "T10n0293_020:0750c20": "阿耨多羅三藐三菩提，無量千歲演說妙法，",
    "T10n0293_020:0750c21": "成熟眾生。其彼如來未成佛時，十千年中",
    "T10n0293_020:0750c22": "菩提樹王放大光明，顯現神通，成熟眾生。所",
    "T10n0293_020:0750c23": "謂：十千年前放淨光明，名一切眾生離垢燈，",
    "T10n0293_020:0750c24": "若有眾生遇斯光者，心自開悟，知十千年後",
    "T10n0293_020:0750c25": "佛當出現；九千年前放淨光明，名具足無",
    "T10n0293_020:0750c26": "垢吉祥藏，若有眾生遇斯光者，得清淨眼，",
    "T10n0293_020:0750c27": "見一切色，知九千年後佛當出現；八千年前",
    "T10n0293_020:0750c28": "放大光明，名一切眾生業果音聲，若有眾生",
    "T10n0293_020:0750c29": "遇斯光者，悉能自知業海差別、種種果報，",
    "T10n0293_020:0751a01": "知八千年後佛當出現；七千年前放大光明，",
    "T10n0293_020:0751a02": "名生一切善根音聲，若有眾生遇斯光者，一",
    "T10n0293_020:0751a03": "切善根悉皆圓滿，知七千年後佛當出現；六",
    "T10n0293_020:0751a04": "千年前放大光明，名佛不思議境界音聲，",
    "T10n0293_020:0751a05": "若有眾生遇斯光者，其心廣大，普得自在，",
    "T10n0293_020:0751a06": "知六千年後佛當出現；五千年前放大光明，",
    "T10n0293_020:0751a07": "名嚴淨一切佛剎音聲，若有眾生遇斯光者，",
    "T10n0293_020:0751a08": "悉見一切清淨佛土，知五千年後佛當出現；",
    "T10n0293_020:0751a09": "四千年前放大光明，名一切如來境界無雜",
    "T10n0293_020:0751a10": "亂燈，若有眾生遇斯光者，悉能深入如來境",
    "T10n0293_020:0751a11": "界，遍一切處往覲諸佛，知四千年後佛當",
    "T10n0293_020:0751a12": "出現；三千年前放大光明，名一切眾生普",
    "T10n0293_020:0751a13": "照三世現前燈，若有眾生遇斯光者，悉能現",
    "T10n0293_020:0751a14": "見一切如來諸本事海，知三千年後佛當出",
    "T10n0293_020:0751a15": "現；二千年前放大光明，名三世智電燈，若有",
    "T10n0293_020:0751a16": "眾生遇斯光者，則見一切如來過去相應行",
    "T10n0293_020:0751a17": "海，知二千年後佛當出現；一千年前放",
    "T10n0293_020:0751a18": "大光明，名如來無翳智慧燈，若有眾生遇斯",
    "T10n0293_020:0751a19": "光者，具足普眼，能見諸佛神通變化，淨一",
    "T10n0293_020:0751a20": "切剎，知一千年後佛當出現；一百年前放大",
    "T10n0293_020:0751a21": "光明，名令一切眾生皆得見佛集諸善根，若",
    "T10n0293_020:0751a22": "有眾生遇斯光者，則得成就見佛三昧，知百",
    "T10n0293_020:0751a23": "年後佛當出現；次七日前放大光明，名一切",
    "T10n0293_020:0751a24": "眾生大喜愛樂音，若有眾生遇斯光者，則得",
    "T10n0293_020:0751a25": "見佛，能生愛敬，知七日後佛當出現。善男子！",
    "T10n0293_020:0751a26": "如是種種無量無邊清淨光明，十千年中乃",
    "T10n0293_020:0751a27": "至七日調伏眾生，令其成熟。滿七日已，一切",
    "T10n0293_020:0751a28": "世界悉皆震動，純一清淨，無諸穢雜，念念普",
    "T10n0293_020:0751a29": "現十方一切清淨佛剎，亦現彼剎種種莊嚴，",
    "T10n0293_020:0751b01": "若有眾生根性淳熟，應見佛者，咸詣道場。爾",
    "T10n0293_020:0751b02": "時，彼世界中，一切輪圍、一切須彌、一切諸山、",
    "T10n0293_020:0751b03": "一切河海、一切大地、一切城邑、一切垣牆、一",
    "T10n0293_020:0751b04": "切宮殿、一切音樂、一切資具、一切瓔珞、一切",
    "T10n0293_020:0751b05": "語言，皆出音聲讚說一切諸佛如來神通境",
    "T10n0293_020:0751b06": "界變化莊嚴；又出一切香雲、一切燒香雲、",
    "T10n0293_020:0751b07": "一切末香雲、一切塗香雲、一切香摩尼形像",
    "T10n0293_020:0751b08": "雲、一切摩尼衣雲、一切寶焰雲、一切焰藏雲、",
    "T10n0293_020:0751b09": "一切瓔珞雲、一切妙華雲、一切音樂雲、一",
    "T10n0293_020:0751b10": "切如來光明雲、一切如來圓光雲、一切如來",
    "T10n0293_020:0751b11": "願聲雲、一切如來言音海雲、一切如來種種",
    "T10n0293_020:0751b12": "相好色光明雲，顯示如來出現世間不思議",
    "T10n0293_020:0751b13": "相。善男子！此普現三世一切如來莊嚴境",
    "T10n0293_020:0751b14": "界大寶蓮華王，有十佛剎極微塵數妙寶蓮",
    "T10n0293_020:0751b15": "華以為眷屬，周匝圍遶。其諸蓮華一一臺",
    "T10n0293_020:0751b16": "上，皆有摩尼寶師子座；一一座上，皆有菩薩",
    "T10n0293_020:0751b17": "結跏趺坐。[0751b17] 「善男子！彼普智寶焰吉祥威德",
    "T10n0293_020:0751b18": "王如來於此成阿耨多羅三藐三菩提時，即",
    "T10n0293_020:0751b19": "於十方一切世界成阿耨多羅三藐三菩提，",
    "T10n0293_020:0751b20": "隨眾生心，悉現其前，為轉法輪。於一一世界，",
    "T10n0293_020:0751b21": "令無量眾生離惡道苦；令無量眾生生人天",
    "T10n0293_020:0751b22": "中；令無量眾生住於聲聞、辟支佛地；令無",
    "T10n0293_020:0751b23": "量眾生成就出離菩提之行；令無量眾生成",
    "T10n0293_020:0751b24": "就無垢勇猛幢菩提之行；令無量眾生成就",
    "T10n0293_020:0751b25": "清淨法光明菩提之行；令無量眾生成就威",
    "T10n0293_020:0751b26": "德清淨根菩提之行；令無量眾生成就隨順",
    "T10n0293_020:0751b27": "平等力菩提之行；令無量眾生成就現前入",
    "T10n0293_020:0751b28": "法城菩提之行；令無量眾生成就遍至一切",
    "T10n0293_020:0751b29": "處不可壞神通力菩提之行；令無量眾生普",
    "T10n0293_020:0751c01": "於十方一切如來、應、正等覺生希有心，安住",
    "T10n0293_020:0751c02": "平等菩提之行；令無量眾生安住三昧門菩",
    "T10n0293_020:0751c03": "提之行；令無量眾生成就緣一切清淨境界",
    "T10n0293_020:0751c04": "菩提之行；令無量眾生發菩提心；令無量眾",
    "T10n0293_020:0751c05": "生住菩薩道修菩薩行；令無量眾生安住清",
    "T10n0293_020:0751c06": "淨波羅蜜道；令無量眾生住菩薩初地；令無",
    "T10n0293_020:0751c07": "量眾生安住菩薩二地、三地乃至十地；令無",
    "T10n0293_020:0751c08": "量眾生入於菩薩殊勝行願；令無量眾生安",
    "T10n0293_020:0751c09": "住普賢清淨行願。善男子！彼普智寶焰吉祥",
    "T10n0293_020:0751c10": "威德王如來現如是等佛不思議自在神力",
    "T10n0293_020:0751c11": "轉法輪時，於彼一一諸世界中，隨其所應，念",
    "T10n0293_020:0751c12": "念調伏，教化成熟無量眾生。",
    "T10n0293_020:0751c13": "[0751c13] 「時，普賢菩薩知寶華燈王城中眾生自恃色",
    "T10n0293_020:0751c14": "貌及諸境界，放逸昏醉，而生憍慢；為欲",
    "T10n0293_020:0751c15": "調伏彼眾生故，化現妙身，端正殊特，往詣彼",
    "T10n0293_020:0751c16": "城。放大光明，普照一切，令彼聖王及諸妙寶、",
    "T10n0293_020:0751c17": "日月、星宿、寶樹、寶衣、摩尼、瓔珞、眾生身等一",
    "T10n0293_020:0751c18": "切光明威德端嚴悉皆不現；譬如日出，眾",
    "T10n0293_020:0751c19": "景奪曜，亦如聚墨對閻浮金。時，諸眾生各",
    "T10n0293_020:0751c20": "心念言：『此為是誰？為天？為梵？今放此光映蔽",
    "T10n0293_020:0751c21": "一切，令我等身所有威德光色端嚴皆不顯",
    "T10n0293_020:0751c22": "現，種種思惟無能解了。』[0751c22] 「爾時，普賢菩薩在彼",
    "T10n0293_020:0751c23": "輪王宮殿之上虛空中住，而告之言：『大王！當",
    "T10n0293_020:0751c24": "知今汝國中有佛出興，在普光遍照法雲",
    "T10n0293_020:0751c25": "聲幢菩提樹下。』時，輪王女普喜吉祥蓮華眼",
    "T10n0293_020:0751c26": "見普賢菩薩所現色身光明自在，及聞身上",
    "T10n0293_020:0751c27": "種種瓔珞諸莊嚴具所出妙音，生愛敬心，生",
    "T10n0293_020:0751c28": "歡喜心，生深信心，作如是念：『願我所有一",
    "T10n0293_020:0751c29": "切善根，得如是身、如是莊嚴、如是相好、如",
    "T10n0293_020:0752a01": "是威儀、如是神通、如是威德。今此大聖能",
    "T10n0293_020:0752a02": "於眾生生死長夜黑闇之中放大光明，顯示",
    "T10n0293_020:0752a03": "如來出興於世，願令於我亦得如是為諸眾",
    "T10n0293_020:0752a04": "生作智光明，破彼所有無知黑闇；願我所在",
    "T10n0293_020:0752a05": "受生之處，常得不離此善知識。』[0752a05] 「善男子！時，",
    "T10n0293_020:0752a06": "毘盧遮那寶蓮華藏妙吉祥髻轉輪聖王與",
    "T10n0293_020:0752a07": "其寶女、千子、眷屬、大臣、輔佐、七寶、四兵及",
    "T10n0293_020:0752a08": "其城內無量人眾，前後圍遶，以王神力，俱",
    "T10n0293_020:0752a09": "昇虛空，高一由旬，放大光明，照四天下，普",
    "T10n0293_020:0752a10": "使一切咸得瞻仰，欲令眾生俱往見佛，以偈",
    "T10n0293_020:0752a11": "讚曰：",
    "T10n0293_020:0752a12": "「『佛今已出於世間，  普救一切諸群品，",
    "T10n0293_020:0752a13": "  汝等宜應速發心，  往詣最勝導師所。",
    "T10n0293_020:0752a14": "  經於無量俱胝劫，  乃有如來興出世，",
    "T10n0293_020:0752a15": "  開示甚深微妙法，  普為利樂諸眾生。",
    "T10n0293_020:0752a16": "  佛觀一切諸世間，  顛倒無明常翳惑，",
    "T10n0293_020:0752a17": "  生死逼迫輪迴苦，  而起救護大悲心。",
    "T10n0293_020:0752a18": "  無數千萬俱胝劫，  修習種種菩提行，",
    "T10n0293_020:0752a19": "  成就最勝大悲心，  普滅一切眾生苦。",
    "T10n0293_020:0752a20": "  頭目耳鼻身手足，  如是一切皆能捨，",
    "T10n0293_020:0752a21": "  為證甘露佛菩提，  經於無量無邊劫。",
    "T10n0293_020:0752a22": "  過於無量俱胝劫，  出世導師難可遇，",
    "T10n0293_020:0752a23": "  見聞供養及親承，  一切獲益無空過。",
    "T10n0293_020:0752a24": "  我今與汝俱往詣，  觀彼最勝調御師，",
    "T10n0293_020:0752a25": "  為轉無上大法輪，  道樹降魔成正覺。",
    "T10n0293_020:0752a26": "  汝應觀佛妙色身，  放無邊際光明網，",
    "T10n0293_020:0752a27": "  種種妙色咸清淨，  除滅眾生惑苦暗。",
    "T10n0293_020:0752a28": "  從於一一毛孔中，  普放無數光明雲，",
    "T10n0293_020:0752a29": "  遍照一切諸群生，  咸令愛敬心歡喜。",
    "T10n0293_020:0752b01": "  汝等各各應思念，  發起廣大精進心，",
    "T10n0293_020:0752b02": "  即時同詣彼如來，  親近至誠而供養。』",
    "T10n0293_020:0752b03": "[0752b03] 「爾時，轉輪聖王說偈讚佛，開悟國內一切眾",
    "T10n0293_020:0752b04": "生已，從輪王善根，出十千種大供養雲，往",
    "T10n0293_020:0752b05": "詣道場，向如來所。所謂：出一切寶蓋雲、一切",
    "T10n0293_020:0752b06": "華帳雲、一切寶衣雲、一切香海雲、一切寶座",
    "T10n0293_020:0752b07": "雲、一切寶幢雲、一切宮殿雲、一切妙華雲、一",
    "T10n0293_020:0752b08": "切寶鈴網雲、一切莊嚴具雲，於虛空中周遍",
    "T10n0293_020:0752b09": "嚴飾。到已，頂禮普智寶焰吉祥威德王如來",
    "T10n0293_020:0752b10": "足，右遶無數百千萬匝，即於佛前，坐普照十",
    "T10n0293_020:0752b11": "方光明摩尼寶蓮華座。[0752b11] 「時，輪王女普喜吉祥",
    "T10n0293_020:0752b12": "蓮華眼即解身上一切瓔珞諸莊嚴具，持以",
    "T10n0293_020:0752b13": "奉散。時，莊嚴具於虛空中變成大摩尼寶蓋，",
    "T10n0293_020:0752b14": "有種種色摩尼寶網周匝垂下，一切龍王共",
    "T10n0293_020:0752b15": "所執持，一切宮殿於中間列，十種寶蓋眷屬",
    "T10n0293_020:0752b16": "圍遶，形如樓閣，內外清淨，諸瓔珞雲遍覆其",
    "T10n0293_020:0752b17": "上，及諸寶樹、香海、摩尼、種種妙飾以為嚴好。",
    "T10n0293_020:0752b18": "於此蓋中有菩提樹，枝葉榮茂，普覆法界，念",
    "T10n0293_020:0752b19": "念示現無量莊嚴。毘盧遮那如來坐此樹下，",
    "T10n0293_020:0752b20": "有不可說不可說佛剎極微塵數菩薩前後",
    "T10n0293_020:0752b21": "圍遶，一切皆從普賢菩薩行願出生，住諸菩",
    "T10n0293_020:0752b22": "薩不可思議無差別住；亦見一切諸世間主，",
    "T10n0293_020:0752b23": "合掌瞻仰，圍遶如來；亦見一切如來自在神",
    "T10n0293_020:0752b24": "通之力；又見一切諸劫次第世界成壞；又亦",
    "T10n0293_020:0752b25": "見彼一切世界一切諸佛出興次第；又亦見",
    "T10n0293_020:0752b26": "彼一切世界一一皆有普賢菩薩種種供養",
    "T10n0293_020:0752b27": "一切如來、種種調伏一切眾生；又亦見彼一",
    "T10n0293_020:0752b28": "切菩薩及其自身莫不皆在普賢身中；亦見",
    "T10n0293_020:0752b29": "自身在一切如來前、一切普賢前、一切菩薩",
    "T10n0293_020:0752c01": "前、一切眾生前；又亦見彼一切世界，一一各",
    "T10n0293_020:0752c02": "有佛剎極微塵數世界種種際畔、種種任持、",
    "T10n0293_020:0752c03": "種種形狀、種種體性、種種安布、種種莊嚴、種",
    "T10n0293_020:0752c04": "種清淨、種種莊嚴雲而覆其上、種種劫名、種",
    "T10n0293_020:0752c05": "種佛興、種種三世、種種方處、種種住法界、種",
    "T10n0293_020:0752c06": "種入法界、種種住虛空、種種菩薩莊嚴、種種",
    "T10n0293_020:0752c07": "菩薩住處、種種如來菩提場、種種如來神通",
    "T10n0293_020:0752c08": "力、種種如來師子座、種種如來大會海、種",
    "T10n0293_020:0752c09": "種如來眾差別、種種如來巧方便、種種如來",
    "T10n0293_020:0752c10": "轉法輪、種種如來妙音聲、種種如來言說海、",
    "T10n0293_020:0752c11": "種種如來契經雲；既見是已，其心清淨，生大",
    "T10n0293_020:0752c12": "歡喜。[0752c12] 「時，彼如來為此女人說修多羅，名一",
    "T10n0293_020:0752c13": "切如來轉法輪音，十佛剎極微塵數修多羅",
    "T10n0293_020:0752c14": "而為眷屬。時，彼女人聞此經已，即得成就十",
    "T10n0293_020:0752c15": "千三昧門，身心柔軟，無有&#x9E81;強，如初受胎，如",
    "T10n0293_020:0752c16": "始誕生，如娑羅樹初始生芽；彼三昧心柔",
    "T10n0293_020:0752c17": "軟可愛，亦復如是。所謂：現見一切佛三昧、",
    "T10n0293_020:0752c18": "普照一切剎三昧、深入一切三世門三昧、演",
    "T10n0293_020:0752c19": "說一切佛法輪三昧、了知一切佛願海三昧、",
    "T10n0293_020:0752c20": "開悟一切眾生令出生死苦三昧、常願破一",
    "T10n0293_020:0752c21": "切眾生闇三昧、常願滅一切眾生苦三昧、常",
    "T10n0293_020:0752c22": "願生一切眾生樂三昧、教化一切眾生不生",
    "T10n0293_020:0752c23": "疲厭三昧、一切菩薩住一切地自在莊嚴三",
    "T10n0293_020:0752c24": "昧、一切菩薩無障礙幢三昧、普詣一切清淨",
    "T10n0293_020:0752c25": "佛剎三昧。得如是等十千三昧已，復得微細",
    "T10n0293_020:0752c26": "等引，謂：不動心、歡喜心、安慰心、普光照心、",
    "T10n0293_020:0752c27": "順善知識教心、緣甚深一切智心、隨順慈無",
    "T10n0293_020:0752c28": "量教行心、捨離一切執著心、不住一切世間",
    "T10n0293_020:0752c29": "境界心、深入如來境界心、普照一切佛色相",
    "T10n0293_020:0753a01": "海心、不散亂心、不飄動心、無障礙心、無高下",
    "T10n0293_020:0753a02": "心、無疲倦心、無退轉心、得自在心、離懈怠",
    "T10n0293_020:0753a03": "心、正念諸法自性心、安住一切法門海心、",
    "T10n0293_020:0753a04": "修行一切法門海心、了知一切眾生海心、救",
    "T10n0293_020:0753a05": "護一切眾生海心、普照一切世界海心、普生",
    "T10n0293_020:0753a06": "一切佛願海心、悉破一切障礙山心、積集廣",
    "T10n0293_020:0753a07": "大福聚心、現見如來十力心、普照菩薩境界",
    "T10n0293_020:0753a08": "心、增長菩薩助道心、遍緣一切方海心。一",
    "T10n0293_020:0753a09": "心思惟觀察普賢所有大願，發一切如來十",
    "T10n0293_020:0753a10": "佛剎極微塵數平等願海。所謂：願嚴淨一切",
    "T10n0293_020:0753a11": "佛國；願成熟一切眾生；願遍知一切法界；願",
    "T10n0293_020:0753a12": "普入一切法界海；願於一切佛剎，盡未來劫",
    "T10n0293_020:0753a13": "修菩薩行；願盡未來際劫，不捨一切眾生；願",
    "T10n0293_020:0753a14": "得親近一切如來；願得承事一切善友，悉令",
    "T10n0293_020:0753a15": "歡喜；願得供養一切如來，悉令遍滿；願於念",
    "T10n0293_020:0753a16": "念中修菩薩行，增一切智無有間斷；發如是",
    "T10n0293_020:0753a17": "等十佛剎極微塵數願海，成就普賢所有大",
    "T10n0293_020:0753a18": "願。時，彼如來復為其女開示演說發心已",
    "T10n0293_020:0753a19": "來所種善根、所修妙行、所得大果，令其開",
    "T10n0293_020:0753a20": "悟，甚深信解，成就如來圓滿廣大所有願",
    "T10n0293_020:0753a21": "海，一心趣向一切智位。",
    "T10n0293_020:0753a22": "[0753a22] 「善男子！復於此前過十大劫，有世界名日",
    "T10n0293_020:0753a23": "輪光照摩尼王，佛號因陀羅幢吉祥相。時，",
    "T10n0293_020:0753a24": "此蓮華眼女於彼如來遺法之中，普賢菩薩",
    "T10n0293_020:0753a25": "勸其修補蓮華座上故壞佛像；既修補已，而",
    "T10n0293_020:0753a26": "復彩畫；既彩畫已，復寶莊嚴，發阿耨多羅三",
    "T10n0293_020:0753a27": "藐三菩提心。善男子！我念過去由普賢菩薩",
    "T10n0293_020:0753a28": "善知識故，種此善根；從是已來，不墮惡趣，",
    "T10n0293_020:0753a29": "常於一切天王、人王種族中生，一切生處身",
    "T10n0293_020:0753b01": "形殊妙，端正可喜，色相圓滿，令人樂見；常見",
    "T10n0293_020:0753b02": "於佛，常得親近普賢菩薩，令我憶持所得法",
    "T10n0293_020:0753b03": "門，乃至於今示導開悟，成熟於我，令生歡喜。",
    "T10n0293_020:0753b04": "[0753b04] 「善男子！於意云何？爾時毘盧遮那寶蓮華藏",
    "T10n0293_020:0753b05": "妙吉祥髻轉輪王者，豈異人乎？今彌勒菩薩",
    "T10n0293_020:0753b06": "是也。是時王妃具足圓滿吉祥面者，具足功",
    "T10n0293_020:0753b07": "德寂靜音海夜神是也，今所住處去此不遠。",
    "T10n0293_020:0753b08": "時普喜吉祥蓮華眼童女者，即我身是。我於",
    "T10n0293_020:0753b09": "昔時，身為童女，普賢菩薩勸我修補蓮華",
    "T10n0293_020:0753b10": "座像以為無上菩提因緣，令我發阿耨多羅",
    "T10n0293_020:0753b11": "三藐三菩提心。我於彼時初始發心，次復",
    "T10n0293_020:0753b12": "引導，令我得見普智寶焰吉祥威德王如來，",
    "T10n0293_020:0753b13": "解身瓔珞，散佛供養，見佛神變，聞佛說法，即",
    "T10n0293_020:0753b14": "得菩薩普現一切世間調伏眾生解脫門，從",
    "T10n0293_020:0753b15": "是得見須彌山極微塵數佛，我皆尊重恭敬",
    "T10n0293_020:0753b16": "供養，聽彼如來種種說法，聞法歡喜，依教修",
    "T10n0293_020:0753b17": "行，於念念中常得見彼一切如來及彼佛剎",
    "T10n0293_020:0753b18": "菩薩大會。[0753b18] 「善男子！過彼毘盧遮那威德吉祥",
    "T10n0293_020:0753b19": "世界無垢圓滿劫已，次有世界，名摩尼輪",
    "T10n0293_020:0753b20": "種種妙色莊嚴，劫名大光，有五百佛於中",
    "T10n0293_020:0753b21": "出現，我皆承事恭敬供養，令其歡喜。其最",
    "T10n0293_020:0753b22": "初佛名大悲雲幢，我為夜神，見佛出行，恭",
    "T10n0293_020:0753b23": "敬供養；次有佛出，名金剛那羅延幢，我為",
    "T10n0293_020:0753b24": "輪王，親近承事，恭敬供養。時，佛為我說修多",
    "T10n0293_020:0753b25": "羅，名一切佛出現，十佛剎極微塵數修多羅",
    "T10n0293_020:0753b26": "以為眷屬，我皆受持；次有佛出，名金剛無",
    "T10n0293_020:0753b27": "礙德，我於彼時為轉輪王，恭敬供養，其佛為",
    "T10n0293_020:0753b28": "我說修多羅，名普照一切眾生根，須彌山極",
    "T10n0293_020:0753b29": "微塵數修多羅而為眷屬，我皆受持；次有佛",
    "T10n0293_020:0753c01": "出，名火焰山吉祥莊嚴，我於彼時為長者女，",
    "T10n0293_020:0753c02": "供養恭敬，其佛為我說修多羅，名普照三世",
    "T10n0293_020:0753c03": "藏莊嚴閻浮提，極微塵數修多羅而為眷屬，",
    "T10n0293_020:0753c04": "我皆受持；次有佛出，名一切法海高勝王，",
    "T10n0293_020:0753c05": "我為天王，恭敬供養，其佛為我說修多羅，名",
    "T10n0293_020:0753c06": "分別一切法界智，五百修多羅而為眷屬，我",
    "T10n0293_020:0753c07": "皆受持；次有佛出，名甚深法吉祥海光，我",
    "T10n0293_020:0753c08": "於彼時為龍王女，雨如意摩尼寶雲而為",
    "T10n0293_020:0753c09": "供養，其佛為我說修多羅，名速疾增長歡",
    "T10n0293_020:0753c10": "喜海，百萬億那由他修多羅而為眷屬，我皆",
    "T10n0293_020:0753c11": "受持；次有佛出，名寶&#x5CEF;光焰燈，我為海神，",
    "T10n0293_020:0753c12": "雨寶蓮華雲，親近承事，恭敬供養，其佛為我",
    "T10n0293_020:0753c13": "說修多羅，名法界方便海光明，佛剎極微塵",
    "T10n0293_020:0753c14": "數修多羅而為眷屬，我皆受持；次有佛出，",
    "T10n0293_020:0753c15": "名功德海光照圓滿吉祥，我於彼時為五通",
    "T10n0293_020:0753c16": "仙，現大神力，六千諸仙眷屬圍遶，雨妙香華",
    "T10n0293_020:0753c17": "高山&#x5CEF;雲而為供養，其佛為我說修多羅，名",
    "T10n0293_020:0753c18": "無著法燈，六千修多羅而為眷屬，我皆受持；",
    "T10n0293_020:0753c19": "次有佛出，名毘盧遮那吉祥藏，我於彼時",
    "T10n0293_020:0753c20": "為主地神，名平等利益，與無量地神俱，雨",
    "T10n0293_020:0753c21": "一切寶樹雲、一切寶藏雲、一切寶瓔珞雲、一",
    "T10n0293_020:0753c22": "切寶莊嚴雲而為供養，其佛為我說修多",
    "T10n0293_020:0753c23": "羅，名出生一切如來智藏，無量修多羅而為",
    "T10n0293_020:0753c24": "眷屬，我皆聽聞，憶持不忘。",
    "T10n0293_020:0753c25": "[0753c25] 「善男子！如是次第五百如來，其最後佛名法",
    "T10n0293_020:0753c26": "界虛空寶山圓滿吉祥燈。我於彼時身為妓",
    "T10n0293_020:0753c27": "女，名可喜吉祥面；遇佛入城，歌舞供養，承佛",
    "T10n0293_020:0753c28": "威力，踊在空中，以千妙偈讚歎於佛；佛為於",
    "T10n0293_020:0753c29": "我放眉間光，名普照法界光明莊嚴，光照",
    "T10n0293_020:0754a01": "我身一切遍滿，我蒙光觸，即得解脫，名法界",
    "T10n0293_020:0754a02": "方便不退藏門。[0754a02] 「善男子！此世界中有如是等",
    "T10n0293_020:0754a03": "佛剎極微塵數劫，一切如來於中出現，我",
    "T10n0293_020:0754a04": "皆承事恭敬供養，令其歡喜；彼諸如來為我",
    "T10n0293_020:0754a05": "演說種種正法，我皆憶念，如法受持，乃至",
    "T10n0293_020:0754a06": "不忘一文一句；於彼一一諸如來所，稱揚讚",
    "T10n0293_020:0754a07": "歎一切佛法，為無量眾生廣作利益；於彼",
    "T10n0293_020:0754a08": "一一諸如來所，得現三世法界藏，住廣大法",
    "T10n0293_020:0754a09": "界身，得入一切智光明，入一切普賢行。善",
    "T10n0293_020:0754a10": "男子！我依一切智光明故，於念念中，見無量",
    "T10n0293_020:0754a11": "佛，既見佛已，先所未得、先所未見、先所未",
    "T10n0293_020:0754a12": "聞普賢菩薩所有妙行，悉得成就。何以故？",
    "T10n0293_020:0754a13": "以得一切智光明故，差別顯示無量無邊法",
    "T10n0293_020:0754a14": "界門故。」[0754a14] 爾時，普救眾生夜神欲重明此解脫",
    "T10n0293_020:0754a15": "門義，承佛威力，為善財童子而說偈言：",
    "T10n0293_020:0754a16": "「善財汝應聽我說，  甚深難入難見法，",
    "T10n0293_020:0754a17": " 普光遍照於三世，  一切差別智明門。",
    "T10n0293_020:0754a18": " 如我初發菩提心，  勤求佛智諸功德，",
    "T10n0293_020:0754a19": " 所證無邊解脫門，  為汝宣揚應諦聽。",
    "T10n0293_020:0754a20": " 憶昔過剎極微劫，  時有劫名無垢輪，",
    "T10n0293_020:0754a21": " 剎號勝幢遍照燈，  莊嚴廣大無諸垢，",
    "T10n0293_020:0754a22": " 於中十力出世間，  量與須彌塵數等。",
    "T10n0293_020:0754a23": " 初佛寶焰吉祥光，  第二法王功德幢，",
    "T10n0293_020:0754a24": " 第三法幢福須彌，  第四無畏自在王，",
    "T10n0293_020:0754a25": " 第五佛名寂靜王，  第六佛名寂靜城，",
    "T10n0293_020:0754a26": " 第七如來名稱山，  第八導師須彌德，",
    "T10n0293_020:0754a27": " 第九佛號吉祥光，  第十名為月面佛。",
    "T10n0293_020:0754a28": " 於此十佛世尊所，  令我開悟最初門，",
    "T10n0293_020:0754a29": " 此後次第有十佛，  相續出興於世間。",
    "T10n0293_020:0754b01": " 最初佛號虛空住，  第二如來名普光，",
    "T10n0293_020:0754b02": " 三名出生住諸方，  第四如來正念海，",
    "T10n0293_020:0754b03": " 第五佛名高勝光，  第六世尊須彌雲，",
    "T10n0293_020:0754b04": " 第七如來法焰光，  第八如來名稱山，",
    "T10n0293_020:0754b05": " 第九出生蓮華王，  第十大悲法界華。",
    "T10n0293_020:0754b06": " 此十佛海光明照，  令我悟入第二門，",
    "T10n0293_020:0754b07": " 此後相續時無間，  次第復有十佛出。",
    "T10n0293_020:0754b08": " 第一如來光幢王，  第二佛名智慧光，",
    "T10n0293_020:0754b09": " 第三佛名利益心，  第四如來帝吉祥，",
    "T10n0293_020:0754b10": " 第五如來名天智，  第六佛號尊慧王，",
    "T10n0293_020:0754b11": " 第七佛名智吉祥，  第八佛號光照王，",
    "T10n0293_020:0754b12": " 第九勇猛天行佛，  第十法界蓮華尊。",
    "T10n0293_020:0754b13": " 此十能顯廣大法，  令我成就第三門，",
    "T10n0293_020:0754b14": " 此後無間復值遇，  次第相續十佛出。",
    "T10n0293_020:0754b15": " 最初寶焰山吉祥，  第二功德吉祥佛，",
    "T10n0293_020:0754b16": " 第三佛號法光明，  第四佛名蓮華藏，",
    "T10n0293_020:0754b17": " 第五智月妙眼佛，  第六如來香寶光，",
    "T10n0293_020:0754b18": " 第七善逝須彌德，  八名乾闥婆光明，",
    "T10n0293_020:0754b19": " 第九摩尼藏王佛，  第十具足威德佛。",
    "T10n0293_020:0754b20": " 此後次第有十佛，  相續出興於世間。",
    "T10n0293_020:0754b21": " 最初佛號廣大智，  第二佛號寶光明，",
    "T10n0293_020:0754b22": " 第三如來功德雲，  第四佛名最勝相，",
    "T10n0293_020:0754b23": " 第五苦行圓滿光，  第六佛號那羅延，",
    "T10n0293_020:0754b24": " 第七世尊須彌德，  第八功德輪圍王，",
    "T10n0293_020:0754b25": " 第九如來無勝幢，  第十佛名大樹王。",
    "T10n0293_020:0754b26": " 此後次第有十佛，  相續出興於世間。",
    "T10n0293_020:0754b27": " 初名帝德娑羅王，  二名普現世主身，",
    "T10n0293_020:0754b28": " 第三佛號高顯光，  第四佛名金剛光，",
    "T10n0293_020:0754b29": " 第五世尊地威德，  第六甚深法德王，",
    "T10n0293_020:0754c01": " 第七法海大智音，  第八佛號須彌幢，",
    "T10n0293_020:0754c02": " 第九如來智光照，  第十妙寶吉祥王。",
    "T10n0293_020:0754c03": " 此後次第有十佛，  相續出興於世間。",
    "T10n0293_020:0754c04": " 初梵光佛虛空音，  第三法界像吉祥，",
    "T10n0293_020:0754c05": " 第四圓滿光明輪，  第五諸方智光幢，",
    "T10n0293_020:0754c06": " 六虛空燈七妙德，  第八遍照吉祥光，",
    "T10n0293_020:0754c07": " 第九福光寂靜德，  第十大悲雲吉祥。",
    "T10n0293_020:0754c08": " 此後次第有十佛，  相續出興於世間。",
    "T10n0293_020:0754c09": " 初真諦力智光明，  二現一切眾生前，",
    "T10n0293_020:0754c10": " 第三名為高顯光，  第四佛號光明身，",
    "T10n0293_020:0754c11": " 第五善逝法出生，  第六名為速疾風，",
    "T10n0293_020:0754c12": " 第七世尊吉祥相，  第八如來勇猛幢，",
    "T10n0293_020:0754c13": " 第九佛名寶肢節，  第十普現三世光。",
    "T10n0293_020:0754c14": " 此後次第有十佛，  相續出興於世間。",
    "T10n0293_020:0754c15": " 初佛願海吉祥燈，  二佛吉祥金剛山，",
    "T10n0293_020:0754c16": " 第三堅固須彌德，  第四佛名念幢王，",
    "T10n0293_020:0754c17": " 第五如來法智尊，  第六佛名般若燈，",
    "T10n0293_020:0754c18": " 第七佛號德光幢，  第八佛名廣大智，",
    "T10n0293_020:0754c19": " 第九智行法界門，  第十法海智吉祥。",
    "T10n0293_020:0754c20": " 此後次第有十佛，  相續出興於世間。",
    "T10n0293_020:0754c21": " 最初福山功德王，  次佛名為智吉祥，",
    "T10n0293_020:0754c22": " 第三如來法駕輪，  第四寶王吉祥佛，",
    "T10n0293_020:0754c23": " 第五功德輪吉祥，  第六普智焰光佛，",
    "T10n0293_020:0754c24": " 第七佛號須彌燈，  第八世尊迅疾光，",
    "T10n0293_020:0754c25": " 第九如來大寂聲，  第十佛名寂靜幢，",
    "T10n0293_020:0754c26": " 十一眾生吉祥燈，  十二大願速吉祥，",
    "T10n0293_020:0754c27": " 十三無能勝力幢，  十四世尊智焰海。",
    "T10n0293_020:0754c28": " 皆於世間為上首，  普利一切諸眾生，",
    "T10n0293_020:0754c29": " 此後次第有十佛。  相續出興於世間。",
    "T10n0293_020:0755a01": " 第一佛名法自在，  第二無著智如來，",
    "T10n0293_020:0755a02": " 第三世尊海慧音，  第四眾密音調御，",
    "T10n0293_020:0755a03": " 五名具足言辭佛，  第六妙音大吉祥，",
    "T10n0293_020:0755a04": " 第七佛智自在轉，  第八普現眾生前，",
    "T10n0293_020:0755a05": " 九等眾生吉祥身，  十名德賢自性山。",
    "T10n0293_020:0755a06": " 如是須彌塵數劫，  所有上首諸如來，",
    "T10n0293_020:0755a07": " 普為眾生作世燈，  我皆供養無空過。",
    "T10n0293_020:0755a08": " 復過佛剎極微數，  劫中所有諸如來，",
    "T10n0293_020:0755a09": " 我於一切咸供養，  入此甚深解脫海。",
    "T10n0293_020:0755a10": " 我於如是無邊劫，  修行得此解脫門，",
    "T10n0293_020:0755a11": " 汝今聞已速修行，  不久亦當如我得。",
    "T10n0293_020:0755a12": "[0755a12] 「善男子！我唯知此菩薩普現一切世間調伏",
    "T10n0293_020:0755a13": "眾生解脫門，如諸菩薩摩訶薩集無邊行海，",
    "T10n0293_020:0755a14": "發種種解心、現種種身、具種種根、滿種種",
    "T10n0293_020:0755a15": "願、入種種三昧、起種種神通、成就種種方便、",
    "T10n0293_020:0755a16": "能作種種利益、遊入種種智藏、照種種法",
    "T10n0293_020:0755a17": "門海、得種種法光明、往種種佛剎海、受種",
    "T10n0293_020:0755a18": "種佛灌頂、事種種善知識、悟種種解脫門、",
    "T10n0293_020:0755a19": "證種種自在心、起種種無作行、現種種難",
    "T10n0293_020:0755a20": "思色、順種種眾生心、起種種變化身、入種種",
    "T10n0293_020:0755a21": "菩薩地、知種種法因緣、離種種妄分別、依種",
    "T10n0293_020:0755a22": "種菩薩願、持種種佛遺教，安住出生普賢妙",
    "T10n0293_020:0755a23": "行。而我云何能知、能說彼功德行？善男子！去",
    "T10n0293_020:0755a24": "此不遠菩提場中，有主夜神，名具足功德",
    "T10n0293_020:0755a25": "寂靜音海，坐星宿光幢摩尼王莊嚴寶蓮華",
    "T10n0293_020:0755a26": "藏師子之座，百萬阿僧祇夜神以為眷屬，前",
    "T10n0293_020:0755a27": "後圍遶。汝詣彼問菩薩云何學菩薩行、修菩",
    "T10n0293_020:0755a28": "薩道？」[0755a28] 時，善財童子頂禮其足，遶無數匝，慇懃",
    "T10n0293_020:0755a29": "瞻仰，一心戀慕，辭退而去。"
}