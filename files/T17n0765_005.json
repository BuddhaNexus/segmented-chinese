{
    "T17n0765_005:0683c02": "本事經卷第五",
    "T17n0765_005:0683c04": "大唐三藏法師玄奘奉 詔譯",
    "T17n0765_005:0683c05": "二法品第二之三",
    "T17n0765_005:0683c06": "[0683c06] 吾從世尊聞如是語：「苾芻當知！施有二種。云",
    "T17n0765_005:0683c07": "何為二？一者財施；二者法施。云何財施？謂有",
    "T17n0765_005:0683c08": "一類補特伽羅，能施種種美妙飲食、香鬘、衣、",
    "T17n0765_005:0683c09": "乘、房舍、臥具、資產、燈明、病緣醫藥，捨如是等，",
    "T17n0765_005:0683c10": "分布惠他，名為財施。云何法施？謂廣為他",
    "T17n0765_005:0683c11": "宣說正法，初、中、後善，文義巧妙，純滿清白梵",
    "T17n0765_005:0683c12": "行之法，令諸有情聞已解脫生、老、病、死、愁、歎、",
    "T17n0765_005:0683c13": "憂、苦，諸熱惱法，是名法施。於此財、法二種施",
    "T17n0765_005:0683c14": "中，法施最上勝妙第一。譬如世間，從牛出乳，",
    "T17n0765_005:0683c15": "從乳出酪，酪出生酥，從此生酥，出於熟酥，",
    "T17n0765_005:0683c16": "復從熟酥出於醍醐。於是種種牛諸味中，醍",
    "T17n0765_005:0683c17": "醐最上勝妙第一。如是財、法二種施中，法施",
    "T17n0765_005:0683c18": "最上勝妙第一。於法施中，能無顛倒行法施",
    "T17n0765_005:0683c19": "者，唯有如來、應、正等覺、明行圓滿、善逝、世間",
    "T17n0765_005:0683c20": "解、無上丈夫、調御士、天人師、佛、薄伽梵。」爾時，",
    "T17n0765_005:0683c21": "世尊重攝此義而說頌曰：",
    "T17n0765_005:0683c22": "「於二種施中，  法施為第一，",
    "T17n0765_005:0683c23": " 能行法施者，  善逝最為尊。",
    "T17n0765_005:0683c24": " 受財施田中，  如來為第一，",
    "T17n0765_005:0683c25": " 行財施不定，  受法施眾生。",
    "T17n0765_005:0683c26": " 財施令眾生，  得世安隱樂；",
    "T17n0765_005:0683c27": " 法施令受者，  究竟證涅槃。」",
    "T17n0765_005:0683c28": "[0683c28] 吾從世尊聞如是語：「苾芻當知！祠祀有二。",
    "T17n0765_005:0683c29": "云何為二？一、財祠祀；二、法祠祀。財祠祀者，",
    "T17n0765_005:0684a01": "謂有一類補特伽羅，祠祀種種美妙飲食、香",
    "T17n0765_005:0684a02": "鬘、衣、乘、房舍、臥具、資產、燈明，如是等類，名財",
    "T17n0765_005:0684a03": "祠祀。法祠祀者，謂能祠祀契經、應頌、記別、伽",
    "T17n0765_005:0684a04": "他、自說、本事、本生、方廣、未曾有法，以無量",
    "T17n0765_005:0684a05": "門，如理宣說、施設建立、分別開示，名法祠",
    "T17n0765_005:0684a06": "祀。於此財、法二祠祀中，法祠最上勝妙第一。",
    "T17n0765_005:0684a07": "譬如世間從牛出乳，從乳出酪，酪出生酥，從",
    "T17n0765_005:0684a08": "此生酥，出於熟酥，復從熟酥出於醍醐，於是",
    "T17n0765_005:0684a09": "種種牛諸味中，醍醐最上勝妙第一。如是財、",
    "T17n0765_005:0684a10": "法二祠祀中，法祠最上勝妙第一。於法祠",
    "T17n0765_005:0684a11": "中，能無顛倒行法祠者，唯有如來、應、正等覺、",
    "T17n0765_005:0684a12": "明行圓滿、善逝、世間解、無上丈夫、調御士、天人",
    "T17n0765_005:0684a13": "師、佛、薄伽梵。」爾時，世尊重攝此義而說頌",
    "T17n0765_005:0684a14": "曰：",
    "T17n0765_005:0684a15": "「於二種祠中，  法祠為第一，",
    "T17n0765_005:0684a16": " 能行法祠者，  善逝最為尊。",
    "T17n0765_005:0684a17": " 受財祀田中，  如來為第一，",
    "T17n0765_005:0684a18": " 行財祀不定，  受法祀眾生。",
    "T17n0765_005:0684a19": " 財祀令眾生，  得世安隱樂；",
    "T17n0765_005:0684a20": " 法祠令受者，  究竟證涅槃。」",
    "T17n0765_005:0684a21": "[0684a21] 吾從世尊聞如是語：「苾芻當知！諸修行者，同",
    "T17n0765_005:0684a22": "集會時，應作二事：一者法言；二者宴默。由法",
    "T17n0765_005:0684a23": "言故，審知有德；審知德故，便深敬信；深敬信",
    "T17n0765_005:0684a24": "故，便往詣彼；往詣彼故，親近供事；親供事",
    "T17n0765_005:0684a25": "故，求聞正法；求聞法故，攝耳不亂；耳不亂",
    "T17n0765_005:0684a26": "故，聽聞正法；聞正法故，於法通利；法通利",
    "T17n0765_005:0684a27": "故，能記持法；記持法故，能觀察義；觀察義時，",
    "T17n0765_005:0684a28": "堪能於法審諦思惟；堪能於法審諦思時，便",
    "T17n0765_005:0684a29": "生欲樂；生欲樂已，便得勢力；得勢力已，便能",
    "T17n0765_005:0684b01": "稱量；由稱量故，便能決擇；能決擇故，於諦隨",
    "T17n0765_005:0684b02": "覺，便自了知：我生已盡，梵行已立，所作已",
    "T17n0765_005:0684b03": "辦，不受後有。[0684b03] 「由宴默故，心便寂定，清淨鮮",
    "T17n0765_005:0684b04": "白無有瑕釁，離隨煩惱，調順堪任，安住不",
    "T17n0765_005:0684b05": "動，堪能引發；能引發故，如實了知；如實知",
    "T17n0765_005:0684b06": "故，便能厭背；能厭背故，便能離欲；既離欲",
    "T17n0765_005:0684b07": "已，便得解脫；得解脫已，便自了知：我已解",
    "T17n0765_005:0684b08": "脫，我生已盡，梵行已立，所作已辦，不受後",
    "T17n0765_005:0684b09": "有。汝等苾芻應說上法、應了上法。若能如",
    "T17n0765_005:0684b10": "是，乃名真實攝受仙幢。非眾集會戲論語",
    "T17n0765_005:0684b11": "言，能正了知諸法實相、能斷諸漏、能證涅",
    "T17n0765_005:0684b12": "槃。我常集會宣說上法、了知上法，故名第",
    "T17n0765_005:0684b13": "一攝受仙幢。」爾時，世尊重攝此義而說頌",
    "T17n0765_005:0684b14": "曰：",
    "T17n0765_005:0684b15": "「行者集會時，  應修作二事，",
    "T17n0765_005:0684b16": " 謂寂然宴默，  及說正法言。",
    "T17n0765_005:0684b17": " 由說正法言，  及寂然宴默，",
    "T17n0765_005:0684b18": " 知諸法實相，  究竟證涅槃。",
    "T17n0765_005:0684b19": " 汝等諸苾芻，  若說了上法，",
    "T17n0765_005:0684b20": " 乃得名真實，  攝受大仙幢。",
    "T17n0765_005:0684b21": " 我常處眾中，  宣說照了法，",
    "T17n0765_005:0684b22": " 是故名第一，  攝受大仙幢。",
    "T17n0765_005:0684b23": " 若依正法幢，  能說能修行，",
    "T17n0765_005:0684b24": " 定速脫生死，  至究竟涅槃。」",
    "T17n0765_005:0684b25": "[0684b25] 吾從世尊聞如是語：「苾芻當知！若諸苾芻於",
    "T17n0765_005:0684b26": "言說時非理作意，起欲尋思、起恚尋思、起害",
    "T17n0765_005:0684b27": "尋思，如是苾芻，名多惡者、行慢緩者。趣向多",
    "T17n0765_005:0684b28": "惡為方便故，於斷於離棄捨善軛，放逸懈怠、",
    "T17n0765_005:0684b29": "下劣精進，亡失正念、有不正知，不定心亂",
    "T17n0765_005:0684c01": "縱任諸根，無出離見，不知出離、如實正慧，趣",
    "T17n0765_005:0684c02": "向惡魔、惡不善法，為諸惡魔、惡不善法之所",
    "T17n0765_005:0684c03": "摧伏，增長一切惡不善法。若諸苾芻於宴",
    "T17n0765_005:0684c04": "默時非理作意，廣說乃至增長一切惡不",
    "T17n0765_005:0684c05": "善法。如是苾芻，為諸有智同梵行者之所",
    "T17n0765_005:0684c06": "訶毀，我亦於彼常不稱讚。如是苾芻，雖得出",
    "T17n0765_005:0684c07": "家受具足戒，而名惡慧樂有癡人。是故汝",
    "T17n0765_005:0684c08": "等應如是學：我當云何方便斷除非理作意，",
    "T17n0765_005:0684c09": "方便修習如理作意？汝等苾芻，應如是學。」爾",
    "T17n0765_005:0684c10": "時，世尊重攝此義而說頌曰：",
    "T17n0765_005:0684c11": "「言說、宴默時，  縱諸根造惡，",
    "T17n0765_005:0684c12": " 不奉行我教，  是愚昧癡人。",
    "T17n0765_005:0684c13": " 故汝等苾芻，  應修不放逸，",
    "T17n0765_005:0684c14": " 離非理作意，  當如理思惟。",
    "T17n0765_005:0684c15": " 汝等若正勤，  語默無放逸，",
    "T17n0765_005:0684c16": " 不久度生死，  證無上涅槃。」",
    "T17n0765_005:0684c17": "[0684c17] 吾從世尊聞如是語：「苾芻當知！若諸苾芻",
    "T17n0765_005:0684c18": "於言說時如理作意，出離尋思、無恚尋思、無",
    "T17n0765_005:0684c19": "害尋思，如是苾芻，名多善者、無慢緩者。趣向",
    "T17n0765_005:0684c20": "多善為方便故，於斷於離不捨善軛，離諸",
    "T17n0765_005:0684c21": "放逸、勇猛精進，正念正知、心定無亂、密護諸",
    "T17n0765_005:0684c22": "根，有出離見，能知出離、如實正慧，棄背惡魔、",
    "T17n0765_005:0684c23": "惡不善法，摧伏惡魔、惡不善法，損減一切",
    "T17n0765_005:0684c24": "惡不善法。若諸苾芻於宴默時如理作意，廣",
    "T17n0765_005:0684c25": "說乃至損減一切惡不善法。如是苾芻，為",
    "T17n0765_005:0684c26": "諸有智同梵行者之所稱讚，我亦於彼恒常",
    "T17n0765_005:0684c27": "稱讚。如是苾芻，名真出家受具足戒，有大",
    "T17n0765_005:0684c28": "智慧，不樂諸有，名不癡人。是故汝等應如",
    "T17n0765_005:0684c29": "是學：我當云何方便修習如理作意，方便",
    "T17n0765_005:0685a01": "斷除非理作意？汝等苾芻，應如是學。」爾時，世",
    "T17n0765_005:0685a02": "尊重攝此義而說頌曰：",
    "T17n0765_005:0685a03": "「言說、宴默時，  不縱根造惡，",
    "T17n0765_005:0685a04": " 能奉行我教，  是聰慧智人。",
    "T17n0765_005:0685a05": " 修出離尋思，  及無恚無害，",
    "T17n0765_005:0685a06": " 有出離正見，  於如實能知；",
    "T17n0765_005:0685a07": " 能摧伏惡魔，  諸惡不善法，",
    "T17n0765_005:0685a08": " 永斷諸煩惱，  證究竟涅槃。",
    "T17n0765_005:0685a09": " 故汝等苾芻，  應修不放逸，",
    "T17n0765_005:0685a10": " 當如理作意，  離非理思惟。",
    "T17n0765_005:0685a11": " 汝等若正勤，  語默無放逸，",
    "T17n0765_005:0685a12": " 不久度生死，  證無上涅槃。」",
    "T17n0765_005:0685a13": "[0685a13] 吾從世尊聞如是語：「苾芻當知！有學苾芻，有",
    "T17n0765_005:0685a14": "二種力。云何為二？謂思擇力及修習力。云何",
    "T17n0765_005:0685a15": "苾芻有思擇力？所謂一類有學苾芻，受用",
    "T17n0765_005:0685a16": "種種衣服、飲食、房舍、臥具、病緣醫藥資生具",
    "T17n0765_005:0685a17": "時，皆善思擇非不思擇而便受用。於所未",
    "T17n0765_005:0685a18": "得衣服、飲食、房舍、臥具、病緣醫藥諸資生具，",
    "T17n0765_005:0685a19": "不甚希求；於所已得衣服、飲食、房舍、臥具、病緣",
    "T17n0765_005:0685a20": "醫藥諸資生具，不深耽著。堪能忍受寒熱",
    "T17n0765_005:0685a21": "飢渴、風日蚊虻、蛇蝎等觸，堪能忍受他所毀",
    "T17n0765_005:0685a22": "謗、罵辱等言，堪能忍受身內所生，猛利辛",
    "T17n0765_005:0685a23": "楚、酸疼難忍、奪命臨終難治苦受，堪能忍",
    "T17n0765_005:0685a24": "受一切世間極難忍事。能善思擇，諸身、語、",
    "T17n0765_005:0685a25": "意三種惡行，能照現法、生法、後法不可愛",
    "T17n0765_005:0685a26": "樂苦異熟果。作是思惟：我今定當斷身、語、意",
    "T17n0765_005:0685a27": "三種惡行，我今定當修身、語、意三種妙行。能",
    "T17n0765_005:0685a28": "正了知三種惡行所有過患，復正了知三種",
    "T17n0765_005:0685a29": "妙行所有功德。既正知已，勤斷勤修惡行",
    "T17n0765_005:0685b01": "妙行，修治自身令其清淨，離諸罪法。如是名",
    "T17n0765_005:0685b02": "為有學苾芻，初思擇力。云何苾芻有修習力？",
    "T17n0765_005:0685b03": "所謂一類有學苾芻，所得憶念，一切皆與覺",
    "T17n0765_005:0685b04": "支相順而不相違，所得擇法及精進、喜、輕",
    "T17n0765_005:0685b05": "安、定、捨，一切皆與覺支相順而不相違；修念",
    "T17n0765_005:0685b06": "覺支，皆依止厭、皆依止離、皆依止滅，迴向於",
    "T17n0765_005:0685b07": "捨，修習擇法及精進、喜、輕安、定、捨覺支，皆依",
    "T17n0765_005:0685b08": "止厭、皆依止離、皆依止滅，迴向於捨。如是名",
    "T17n0765_005:0685b09": "為有學苾芻後修習力。是名有學苾芻二力。」",
    "T17n0765_005:0685b10": "爾時，世尊重攝此義而說頌曰：",
    "T17n0765_005:0685b11": "「諸有學苾芻，  略有二種力，",
    "T17n0765_005:0685b12": " 思擇及修習，  能伏惡魔軍。",
    "T17n0765_005:0685b13": " 見惡過能斷，  知妙德能修，",
    "T17n0765_005:0685b14": " 能忍受思惟，  是名思擇力。",
    "T17n0765_005:0685b15": " 依止厭離滅，  及迴向於捨，",
    "T17n0765_005:0685b16": " 而修七覺支，  是名修習力。」",
    "T17n0765_005:0685b17": "[0685b17] 吾從世尊聞如是語：「苾芻當知！由二種法盡",
    "T17n0765_005:0685b18": "滅故死。云何二法？一、業；二、壽。由業盡故及",
    "T17n0765_005:0685b19": "壽盡故，決定命終。若時有業，爾時有壽；若時",
    "T17n0765_005:0685b20": "有壽，爾時有業。所以者何？如是二法恒常和",
    "T17n0765_005:0685b21": "合、無不和合，如是二法不可施設分析離",
    "T17n0765_005:0685b22": "散。此時有業，彼時有壽；此時有壽，彼時有",
    "T17n0765_005:0685b23": "業。若有其業，即有其壽；若有其壽，即有其業。",
    "T17n0765_005:0685b24": "若無其業，即無其壽；若無其壽，即無其業。譬",
    "T17n0765_005:0685b25": "如燃燈，生焰發明，若有其焰，即有其明；若有",
    "T17n0765_005:0685b26": "其明，即有其焰。若無其焰，即無其明；若無其",
    "T17n0765_005:0685b27": "明，即無其焰。業、壽亦爾。若有其業，即有其",
    "T17n0765_005:0685b28": "壽；若有其壽，即有其業。若無其業，即無其壽；",
    "T17n0765_005:0685b29": "若無其壽，即無其業。如是二法盡滅故死。」",
    "T17n0765_005:0685c01": "爾時，世尊重攝此義而說頌曰：",
    "T17n0765_005:0685c02": "「二法恒相隨，  謂業及與壽，",
    "T17n0765_005:0685c03": " 業有壽亦有，  業無壽亦無。",
    "T17n0765_005:0685c04": " 壽業未消亡，  有情終不死，",
    "T17n0765_005:0685c05": " 壽業若盡滅，  含識死無疑。」",
    "T17n0765_005:0685c06": "[0685c06] 吾從世尊聞如是語：「苾芻當知！有二種行，世",
    "T17n0765_005:0685c07": "間眾生皆共造作。云何為二？一者能感短壽",
    "T17n0765_005:0685c08": "之行；二者能感長壽之行。云何能感短壽之",
    "T17n0765_005:0685c09": "行？謂有一類補特伽羅，常樂殺生，為性兇",
    "T17n0765_005:0685c10": "暴，血塗其手，傷害物命，無有慚羞，無有慈",
    "T17n0765_005:0685c11": "愍，於諸眾生常行殺害，乃至殺害折&#x811A;蟻",
    "T17n0765_005:0685c12": "子，是名能感短壽之行。云何能感長壽之行？",
    "T17n0765_005:0685c13": "謂有一類補特伽羅，遠離殺生，棄捨殺具，",
    "T17n0765_005:0685c14": "慚羞慈愍，於諸眾生常不殺害，乃至不害折",
    "T17n0765_005:0685c15": "&#x811A;蟻子，是名能感長壽之行。如是名為有二",
    "T17n0765_005:0685c16": "種行，世間眾生皆共造作。」爾時，世尊重攝此",
    "T17n0765_005:0685c17": "義而說頌曰：",
    "T17n0765_005:0685c18": "「世間諸有情，  略有二種行，",
    "T17n0765_005:0685c19": " 由二行差別，  感壽有短長。",
    "T17n0765_005:0685c20": " 謂常樂殺生，  兇暴血塗手，",
    "T17n0765_005:0685c21": " 無慚羞慈愍，  感短壽無疑。",
    "T17n0765_005:0685c22": " 常樂離殺生，  棄捨諸殺具，",
    "T17n0765_005:0685c23": " 有慚羞慈愍，  感長壽無疑。」",
    "T17n0765_005:0685c24": "[0685c24] 吾從世尊聞如是語：「苾芻當知！由二行相應",
    "T17n0765_005:0685c25": "取心相。云何為二？一者名為所緣行相；二",
    "T17n0765_005:0685c26": "者名為作意行相。所有一切已取、現取、當取",
    "T17n0765_005:0685c27": "心相，皆由如是二種行相。汝等苾芻由二",
    "T17n0765_005:0685c28": "行相，應當正勤善取心相；取心相已，應善",
    "T17n0765_005:0685c29": "作意；善作意已，應善觀察；善觀察已，應善",
    "T17n0765_005:0686a01": "安住；善安住已，應同地界正勤修習無量無",
    "T17n0765_005:0686a02": "損，應同水界、火界、風界正勤修習無量無",
    "T17n0765_005:0686a03": "損。[0686a03] 「苾芻當知！譬如地界，若於其中安置糞",
    "T17n0765_005:0686a04": "穢、洟唾、膿血，如是等類淨、不淨物雖置其中，",
    "T17n0765_005:0686a05": "而其地界曾無違順、欣慼、高下。如是安心應",
    "T17n0765_005:0686a06": "同地界，正勤修習無量無損。既同地界正勤",
    "T17n0765_005:0686a07": "修習無量無損，雖遇種種違順眾緣，而心都",
    "T17n0765_005:0686a08": "無分別計著，終不由此差別因緣其心高",
    "T17n0765_005:0686a09": "下。又如水界、火界、風界，若於其中安置糞穢、",
    "T17n0765_005:0686a10": "洟唾、膿血，如是等類淨、不淨物雖置其中，而",
    "T17n0765_005:0686a11": "其水界、火界、風界曾無違順、欣慼、高下。如是",
    "T17n0765_005:0686a12": "安心應同水界、火界、風界，正勤修習無量無",
    "T17n0765_005:0686a13": "損。既同水界、火界、風界正勤修習無量無",
    "T17n0765_005:0686a14": "損，雖遇種種違順眾緣，而心都無分別計著，",
    "T17n0765_005:0686a15": "終不由此差別因緣其心高下。[0686a15] 「由此定故，於",
    "T17n0765_005:0686a16": "有識身及外一切所緣相中，我我所執、見、",
    "T17n0765_005:0686a17": "慢、隨眠，善伏善斷。於彼二種其心超越，離一",
    "T17n0765_005:0686a18": "切相，寂靜安樂，得善解脫。所有一切心善解",
    "T17n0765_005:0686a19": "脫、慧善解脫，皆於其中，我我所執、見、慢、隨",
    "T17n0765_005:0686a20": "眠，善伏善斷。於彼二種，其心超越，離一切",
    "T17n0765_005:0686a21": "相，寂靜安隱，得善解脫。於其所得利、譽、稱、",
    "T17n0765_005:0686a22": "樂，其心不欣；於其所遭衰、毀、譏、苦，其心不",
    "T17n0765_005:0686a23": "慼，是名超過世間八法。其心平等，猶如世間",
    "T17n0765_005:0686a24": "地、水、火、風，世間八法所不能染。」爾時，世尊重",
    "T17n0765_005:0686a25": "攝此義而說頌曰：",
    "T17n0765_005:0686a26": "「難調躁動心，  遠行無第二，",
    "T17n0765_005:0686a27": " 能正勤取相，  是謂世聰明。",
    "T17n0765_005:0686a28": " 善取心相已，  復作意觀察，",
    "T17n0765_005:0686a29": " 正念住其心，  勤修同四界。",
    "T17n0765_005:0686b01": " 如是正安住，  能棄捨諸欲，",
    "T17n0765_005:0686b02": " 於世八法中，  名善巧無染。」",
    "T17n0765_005:0686b03": "[0686b03] 吾從世尊聞如是語：「苾芻當知！有二種法，雖",
    "T17n0765_005:0686b04": "共乖違未&#x751E;和合，然於其中無缺無間。云",
    "T17n0765_005:0686b05": "何為二？謂生與死。譬如世間光明、影闇，雖",
    "T17n0765_005:0686b06": "共乖違未&#x751E;和合，然於其中無缺無間。光",
    "T17n0765_005:0686b07": "明發時，影闇便沒；影闇起時，光明便謝。生、死",
    "T17n0765_005:0686b08": "亦爾，恒共乖違未&#x751E;和合，然於其中無缺",
    "T17n0765_005:0686b09": "無間。生法有時，死法便沒；死法有時，生法便",
    "T17n0765_005:0686b10": "謝。」爾時，世尊重攝此義而說頌曰：",
    "T17n0765_005:0686b11": "「如光明、影闇，  雖恒共乖違，",
    "T17n0765_005:0686b12": " 然於二法中，  未曾有間缺。",
    "T17n0765_005:0686b13": " 生、死亦如是，  雖恒共乖違，",
    "T17n0765_005:0686b14": " 然於二法中，  未曾有間缺。",
    "T17n0765_005:0686b15": " 無明根所生，  愛水所滋潤，",
    "T17n0765_005:0686b16": " 纔死生便續，  中無間缺時。」",
    "T17n0765_005:0686b17": "[0686b17] 吾從世尊聞如是語：「苾芻當知！死有二種。云",
    "T17n0765_005:0686b18": "何為二？一者不調伏死；二者調伏死。云何名",
    "T17n0765_005:0686b19": "為不調伏死？謂諸愚夫無聞異生，未能親覲",
    "T17n0765_005:0686b20": "正見善士、未能了知善士之法，於善士法未",
    "T17n0765_005:0686b21": "自調順。彼隨觀見：色即是我，色屬於我，色在",
    "T17n0765_005:0686b22": "我中，我在色中。彼隨觀見：受即是我，受屬於",
    "T17n0765_005:0686b23": "我，受在我中，我在受中。彼隨觀見：想即是",
    "T17n0765_005:0686b24": "我，想屬於我，想在我中，我在想中。彼隨觀",
    "T17n0765_005:0686b25": "見：行即是我，行屬於我，行在我中，我在行",
    "T17n0765_005:0686b26": "中。彼隨觀見：識即是我，識屬於我，識在我",
    "T17n0765_005:0686b27": "中，我在識中。眼見色已，執取其相、執取隨",
    "T17n0765_005:0686b28": "好。由是因緣，於其眼根不能正念防守而",
    "T17n0765_005:0686b29": "住，發起貪憂，便有無量惡不善法隨心流漏",
    "T17n0765_005:0686c01": "不可堰塞。於其眼根不能防守，縱蕩眼根",
    "T17n0765_005:0686c02": "行諸境界，貪著色味，纏擾其心。緣此貪故，受",
    "T17n0765_005:0686c03": "長夜苦、受猛利苦、受匱乏苦，增血鑊身、增空",
    "T17n0765_005:0686c04": "曠路，無量往返生那落迦、傍生、鬼界及阿素",
    "T17n0765_005:0686c05": "洛、人、天趣中，受諸劇苦，皆由眼根不調伏故。",
    "T17n0765_005:0686c06": "如是或時，耳聞聲已、鼻嗅香已、舌&#x751E;味已、身",
    "T17n0765_005:0686c07": "覺觸已、意了法已，執取其相、執取隨好。由是",
    "T17n0765_005:0686c08": "因緣，於其意根不能正念防守而住，發生",
    "T17n0765_005:0686c09": "貪憂，便有無量惡不善法隨心流漏不可",
    "T17n0765_005:0686c10": "堰塞。於其意根不能防守，縱蕩意根行諸",
    "T17n0765_005:0686c11": "境界，貪著法味纏擾其心。緣此貪故，受長夜",
    "T17n0765_005:0686c12": "苦、受猛利苦、受匱乏苦，增血鑊身、增空曠",
    "T17n0765_005:0686c13": "路，無量往返生那落迦、傍生、鬼界及阿素洛、",
    "T17n0765_005:0686c14": "人、天趣中，受諸劇苦，皆由意根不調伏故。如",
    "T17n0765_005:0686c15": "是名為不調伏死。[0686c15] 「云何名為調伏而死？謂諸",
    "T17n0765_005:0686c16": "賢聖多聞弟子，已能親覲正見善士、已能了",
    "T17n0765_005:0686c17": "知善士之法，於善士法已自調順。不隨觀見：",
    "T17n0765_005:0686c18": "色即是我，色屬於我，色在我中，我在色",
    "T17n0765_005:0686c19": "中。不隨觀見：受即是我，受屬於我，受在",
    "T17n0765_005:0686c20": "我中，我在受中。不隨觀見：想即是我，想屬於",
    "T17n0765_005:0686c21": "我，想在我中，我在想中。不隨觀見：行即是",
    "T17n0765_005:0686c22": "我，行屬於我，行在我中，我在行中。不隨觀",
    "T17n0765_005:0686c23": "見：識即是我，識屬於我，識在我中，我在識",
    "T17n0765_005:0686c24": "中。眼見色已，不執其相、不執隨好。由是因",
    "T17n0765_005:0686c25": "緣，於其眼根善能正念防守而住，不起貪憂，",
    "T17n0765_005:0686c26": "所有無量惡不善法隨心流漏皆能堰塞。",
    "T17n0765_005:0686c27": "於其眼根善能防守，不縱眼根行諸境界、不",
    "T17n0765_005:0686c28": "貪色味纏擾其心。不緣此貪，受長夜苦、受猛",
    "T17n0765_005:0686c29": "利苦、受匱乏苦，增血鑊身、增空曠路，不復",
    "T17n0765_005:0687a01": "往返生那落迦、傍生、鬼界及阿素洛、人、天趣中，",
    "T17n0765_005:0687a02": "受諸劇苦，皆由眼根善調伏故。如是或時，",
    "T17n0765_005:0687a03": "耳聞聲已、鼻嗅香已、舌&#x751E;味已、身覺觸已、意",
    "T17n0765_005:0687a04": "了法已，不執其相、不執隨好。由是因緣，於其",
    "T17n0765_005:0687a05": "意根善能正念防守而住，不起貪憂，所有無",
    "T17n0765_005:0687a06": "量惡不善法隨心流漏皆能堰塞。於其意",
    "T17n0765_005:0687a07": "根善能防守，不縱意根行諸境界，不貪法",
    "T17n0765_005:0687a08": "味纏擾其心。不緣此貪，受長夜苦、受猛利苦、",
    "T17n0765_005:0687a09": "受匱乏苦，增血鑊身、增空曠路，不復往返生",
    "T17n0765_005:0687a10": "那落迦、傍生、鬼界及阿素洛、人、天趣中，受諸劇",
    "T17n0765_005:0687a11": "苦，皆由意根善調伏故。如是名為調伏而死。",
    "T17n0765_005:0687a12": "[0687a12] 「苾芻當知！不調伏死，沈沒無量生死苦海；調",
    "T17n0765_005:0687a13": "伏而死，超度無量生死苦海。是名二死。」爾時，",
    "T17n0765_005:0687a14": "世尊重攝此義而說頌曰：",
    "T17n0765_005:0687a15": "「略說諸有情，  死法有二種，",
    "T17n0765_005:0687a16": " 調伏、不調伏，  更無有第三。",
    "T17n0765_005:0687a17": " 若不調伏死，  定於諸趣中，",
    "T17n0765_005:0687a18": " 受諸苦輪迴，  經無量往返。",
    "T17n0765_005:0687a19": " 調伏而死者，  終不墮惡趣，",
    "T17n0765_005:0687a20": " 於人天趣中，  能永盡眾苦。」",
    "T17n0765_005:0687a21": "[0687a21] 吾從世尊聞如是語：「苾芻當知！一切諸法略",
    "T17n0765_005:0687a22": "有二種。云何為二？一者雜染；二者清淨。應正",
    "T17n0765_005:0687a23": "觀察由一法生。所以者何？若於一法能正守",
    "T17n0765_005:0687a24": "護，則於一切能正守護；若於一法不能守",
    "T17n0765_005:0687a25": "護，則於一切不能守護。云何一法？謂眾生",
    "T17n0765_005:0687a26": "心。[0687a26] 「若有於心不能守護，則不能護身、語、意業；",
    "T17n0765_005:0687a27": "若不能護身、語、意業，是人即為身、語、意業皆",
    "T17n0765_005:0687a28": "悉敗壞；身、語、意業皆敗壞故，其心即有擾濁、",
    "T17n0765_005:0687a29": "垢穢。心有擾濁及垢穢者，能正了知自利樂",
    "T17n0765_005:0687b01": "事、他利樂事、俱利樂事，無有是處；能正了",
    "T17n0765_005:0687b02": "知善言說義、惡言說義，無有是處；能證一",
    "T17n0765_005:0687b03": "切勝上人法真聖智見，亦無是處。所以者何？",
    "T17n0765_005:0687b04": "心有擾濁及垢穢故。[0687b04] 「譬如世間所有臺觀，若",
    "T17n0765_005:0687b05": "一中心不善覆蔽，則椽梁壁皆被淋漏，",
    "T17n0765_005:0687b06": "以椽梁壁被淋漏故，皆悉敗壞。又如世間&#x96A3;",
    "T17n0765_005:0687b07": "近村邑、聚落池沼，擾濁、垢穢，有明眼人住",
    "T17n0765_005:0687b08": "其岸上，作意觀察，其中所有螺、蛤、龜、魚、礫",
    "T17n0765_005:0687b09": "石等類，行住普側，極難可見。所以者何？水有",
    "T17n0765_005:0687b10": "擾濁及垢穢故。如是眾生，若有於心不能守",
    "T17n0765_005:0687b11": "護，則不能護身、語、意業；若不能護身、語、意業，",
    "T17n0765_005:0687b12": "是人即為身、語、意業皆悉敗壞；身、語、意業皆",
    "T17n0765_005:0687b13": "敗壞故，其心即有擾濁、垢穢。心有擾濁及垢",
    "T17n0765_005:0687b14": "穢者，能正了知自利樂事、他利樂事、俱利樂",
    "T17n0765_005:0687b15": "事，無有是處；能正了知善言說義、惡言說義，",
    "T17n0765_005:0687b16": "無有是處；能證一切勝上人法真聖智見，亦",
    "T17n0765_005:0687b17": "無是處。所以者何？心有擾濁及垢穢故。[0687b17] 「若有",
    "T17n0765_005:0687b18": "於心能善守護，則能善護身、語、意業；若能善",
    "T17n0765_005:0687b19": "護身、語、意業，是人即為身、語、意業皆不敗壞；",
    "T17n0765_005:0687b20": "身、語、意業不敗壞故，其心即無擾濁、垢穢。心",
    "T17n0765_005:0687b21": "無擾濁及垢穢者，能正了知自利樂事、他利",
    "T17n0765_005:0687b22": "樂事、俱利樂事，斯有是處；能正了知善言說",
    "T17n0765_005:0687b23": "義、惡言說義，斯有是處；能證一切勝上人法",
    "T17n0765_005:0687b24": "真聖智見，斯有是處。所以者何？心無擾濁及",
    "T17n0765_005:0687b25": "垢穢故。[0687b25] 「譬如世間所有臺觀，若一中心極善",
    "T17n0765_005:0687b26": "覆蔽，則椽梁壁皆無淋漏；以椽梁壁無淋",
    "T17n0765_005:0687b27": "漏故，皆不敗壞。又如世間遠離村邑、聚落池",
    "T17n0765_005:0687b28": "沼，無有擾濁及諸垢穢，有明眼人住其岸上，",
    "T17n0765_005:0687b29": "作意觀察，其中所有螺、蛤、龜、魚、礫石等類，",
    "T17n0765_005:0687c01": "行住普側，極易可見。所以者何？水無擾濁及",
    "T17n0765_005:0687c02": "垢穢故。如是眾生，若有於心能善守護，則能",
    "T17n0765_005:0687c03": "善護身、語、意業；若能善護身、語、意業，是人",
    "T17n0765_005:0687c04": "即為身、語、意業皆不敗壞；身、語、意業不敗壞",
    "T17n0765_005:0687c05": "故，其心即無擾濁、垢穢。心無擾濁及垢穢者，",
    "T17n0765_005:0687c06": "能正了知自利樂事、他利樂事、俱利樂事，斯",
    "T17n0765_005:0687c07": "有是處；能正了知善言說義、惡言說義，斯",
    "T17n0765_005:0687c08": "有是處；能證一切勝上人法真聖智見，斯有",
    "T17n0765_005:0687c09": "是處。所以者何？心無擾濁及垢穢故。[0687c09] 「苾芻",
    "T17n0765_005:0687c10": "當知！心雜染故，有情雜染；心清淨故，有情",
    "T17n0765_005:0687c11": "清淨。是故雜染、清淨二法，皆依止心，從心所",
    "T17n0765_005:0687c12": "起。」爾時，世尊重攝此義而說頌曰：",
    "T17n0765_005:0687c13": "「若不護於心，  隨順於諸欲，",
    "T17n0765_005:0687c14": " 恒馳散放逸，  一切無不為。",
    "T17n0765_005:0687c15": " 若善護於心，  不隨順諸欲，",
    "T17n0765_005:0687c16": " 無馳散放逸，  一切皆防護。",
    "T17n0765_005:0687c17": " 世間聰慧人，  能防身語意。",
    "T17n0765_005:0687c18": " 令不造諸惡，  名真健丈夫。」",
    "T17n0765_005:0687c19": "[0687c19] 復從世尊聞如是語：「苾芻當知！有二種見，令",
    "T17n0765_005:0687c20": "諸有情展轉相違互為怨害。云何為二？所謂",
    "T17n0765_005:0687c21": "有見及無有見。諸有沙門或婆羅門，攝受",
    "T17n0765_005:0687c22": "有見、習行有見、耽著有見，與諸愛樂無有見",
    "T17n0765_005:0687c23": "者，展轉相違互為怨害；稱讚有見，最為第",
    "T17n0765_005:0687c24": "一。諸有沙門或婆羅門，攝無有見、習無有見、",
    "T17n0765_005:0687c25": "著無有見，與其愛樂諸有見者，展轉相違互",
    "T17n0765_005:0687c26": "為怨害；讚無有見，最為第一。若有沙門或婆",
    "T17n0765_005:0687c27": "羅門，於此二見諸集、滅、味、過患、出離，不以",
    "T17n0765_005:0687c28": "正慧如實了知，我說彼人名無智見；有貪、",
    "T17n0765_005:0687c29": "瞋、癡，有違、有害，無慧、無明，不能解脫生老",
    "T17n0765_005:0688a01": "病死、愁歎憂苦熱惱等法，不能解脫生死眾",
    "T17n0765_005:0688a02": "苦。若有沙門或婆羅門，於此二見諸集、滅、",
    "T17n0765_005:0688a03": "味、過患、出離，能以正慧如實了知，我說彼",
    "T17n0765_005:0688a04": "人名有智見；無貪、瞋、癡，無違、無害，有慧、有明，",
    "T17n0765_005:0688a05": "定能解脫生老病死、愁歎憂苦熱惱等法，定",
    "T17n0765_005:0688a06": "能解脫生死大苦。」爾時，世尊重攝此義而說",
    "T17n0765_005:0688a07": "頌曰：",
    "T17n0765_005:0688a08": "「世間由二見，  展轉互相違，",
    "T17n0765_005:0688a09": " 彼此作怨讎，  謂見有、無有。",
    "T17n0765_005:0688a10": " 諸有於此見，  愛樂不能捨，",
    "T17n0765_005:0688a11": " 是謂愚癡人，  恒毀他自讚。",
    "T17n0765_005:0688a12": " 若不知此見，  集滅味患出，",
    "T17n0765_005:0688a13": " 見毒箭所傷，  無明闇所覆；",
    "T17n0765_005:0688a14": " 具足貪瞋癡，  無智見明慧，",
    "T17n0765_005:0688a15": " 定不能解脫，  生老病死等。",
    "T17n0765_005:0688a16": " 若能知此見，  集滅味患出，",
    "T17n0765_005:0688a17": " 見毒箭不傷，  破無明黑闇；",
    "T17n0765_005:0688a18": " 遠離貪瞋癡，  具智見明慧，",
    "T17n0765_005:0688a19": " 決定能解脫，  生老病死等。」",
    "T17n0765_005:0688a20": "[0688a20] 復從世尊聞如是語：「苾芻當知！有二正見，應",
    "T17n0765_005:0688a21": "諦尋思、稱量、觀察。若諦尋思、稱量、觀察，能得",
    "T17n0765_005:0688a22": "未得、能觸未觸、能證未證、能超愁歎、能滅憂",
    "T17n0765_005:0688a23": "苦、能得如理、能觸甘露、能證涅槃。云何為",
    "T17n0765_005:0688a24": "二？所謂一切世間正見、出世正見。[0688a24] 「云何名為",
    "T17n0765_005:0688a25": "世間正見？謂有一類起如是見，立如是論：",
    "T17n0765_005:0688a26": "決定有施，有受有祠，有善惡業，有異熟果，有",
    "T17n0765_005:0688a27": "此世間，有彼世間，有父有母，有諸有情化",
    "T17n0765_005:0688a28": "生種類於其世間，有諸沙門、婆羅門等，正",
    "T17n0765_005:0688a29": "至正行於此世間及彼世間，自然通達，作證",
    "T17n0765_005:0688b01": "領受。如是名為世間正見。[0688b01] 「諸聖弟子於此",
    "T17n0765_005:0688b02": "所說世間正見，應諦尋思、稱量、觀察：依此所",
    "T17n0765_005:0688b03": "說世間正見，能令眾生畢竟解脫生老病死、",
    "T17n0765_005:0688b04": "愁歎憂苦熱惱等法不？諦觀察已，便正了",
    "T17n0765_005:0688b05": "知：依此所說世間正見，不令眾生畢竟解脫",
    "T17n0765_005:0688b06": "生老病死、愁歎憂苦熱惱等法。所以者何？如",
    "T17n0765_005:0688b07": "是所說世間正見，非真聖見、非出離見、非",
    "T17n0765_005:0688b08": "能究竟證涅槃見，非厭、非離，非滅、非靜，不",
    "T17n0765_005:0688b09": "證通慧，非成等覺、非得涅槃，而能感得生老",
    "T17n0765_005:0688b10": "病死、愁歎憂苦熱惱等法。如是知已，於世間",
    "T17n0765_005:0688b11": "法生怖畏想，於出世法生安靜想。以於世間",
    "T17n0765_005:0688b12": "生怖畏故，都無執受；無執受故，無所希求；無",
    "T17n0765_005:0688b13": "希求故，於內證得究竟涅槃。如是證已，便自",
    "T17n0765_005:0688b14": "了知：我生已盡，梵行已立，所作已辦，不受後",
    "T17n0765_005:0688b15": "有。如是汝等，於此所說世間正見，應諦尋",
    "T17n0765_005:0688b16": "思、稱量、觀察。[0688b16] 「云何名為出世正見？謂知苦智、",
    "T17n0765_005:0688b17": "知苦集智、知苦滅智、知能趣向苦滅道智，",
    "T17n0765_005:0688b18": "如是名為出世正見。[0688b18] 「諸聖弟子於此所說出",
    "T17n0765_005:0688b19": "世正見，應諦尋思、稱量、觀察：依此所說出世",
    "T17n0765_005:0688b20": "正見，能令眾生畢竟解脫生老病死、愁歎憂",
    "T17n0765_005:0688b21": "苦熱惱等法不？諦觀察已，便正了知：依此",
    "T17n0765_005:0688b22": "所說出世正見，能令眾生畢竟解脫生老病",
    "T17n0765_005:0688b23": "死、愁歎憂苦熱惱等法。所以者何？如是所說",
    "T17n0765_005:0688b24": "出世正見，是真聖見、是出離見、是能究竟證",
    "T17n0765_005:0688b25": "涅槃見，能厭、能離，能滅、能靜，能證通慧、能成",
    "T17n0765_005:0688b26": "等覺、能得涅槃，能超一切生老病死、愁歎憂",
    "T17n0765_005:0688b27": "苦熱惱等法。如是知已，於出世法生珍寶",
    "T17n0765_005:0688b28": "想，於世間法生下賤想。於出世法生珍寶想",
    "T17n0765_005:0688b29": "故，便生歡喜；生歡喜故，其心安適；心安適",
    "T17n0765_005:0688c01": "故，身得輕安；身輕安故，便受悅樂；受悅樂",
    "T17n0765_005:0688c02": "故，心得寂定；心寂定故，能實知見；實知見",
    "T17n0765_005:0688c03": "故，能深厭背；深厭背故，能正離欲；正離欲",
    "T17n0765_005:0688c04": "故，能得解脫。得解脫已，便自了知：我生已",
    "T17n0765_005:0688c05": "盡，梵行已立，所作已辦，不受後有。如是汝",
    "T17n0765_005:0688c06": "等，於此所說出世正見，應諦尋思、稱量、觀察。",
    "T17n0765_005:0688c07": "[0688c07] 「如是名為二種正見，應諦尋思、稱量、觀察；能",
    "T17n0765_005:0688c08": "得未得、能觸未觸、能證未證、能超愁歎、能滅",
    "T17n0765_005:0688c09": "憂苦、能得如理、能觸甘露、能證涅槃。」爾時，世",
    "T17n0765_005:0688c10": "尊重攝此義而說頌曰：",
    "T17n0765_005:0688c11": "「正見有二種，  世間、出世間，",
    "T17n0765_005:0688c12": " 智者諦尋思，  能正盡眾苦。",
    "T17n0765_005:0688c13": " 諦思於世間，  便生怖畏想，",
    "T17n0765_005:0688c14": " 由無執受等，  究竟證涅槃。",
    "T17n0765_005:0688c15": " 諦思出世間，  便生珍寶想，",
    "T17n0765_005:0688c16": " 歡喜心安適，  從此獲輕安；",
    "T17n0765_005:0688c17": " 輕安故受樂，  樂故心寂定，",
    "T17n0765_005:0688c18": " 心定生覺支，  知見四如實；",
    "T17n0765_005:0688c19": " 見實斷諸疑，  疑除無所取，",
    "T17n0765_005:0688c20": " 解脫一切苦，  證無上涅槃。」",
    "T17n0765_005:0688c21": "[0688c21] 重攝前經嗢&#x62D5;南曰：",
    "T17n0765_005:0688c22": " 施、祠與集會  如、不如、學、終",
    "T17n0765_005:0688c23": " 行、相、相違、死  染淨及二見"
}