{
    "T35n1735_041:0814b05": "大方廣佛華嚴經疏卷第四十一",
    "T35n1735_041:0814b07": "唐清涼山大華嚴寺沙門澄觀撰",
    "T35n1735_041:0814b08": "[0814b08] 第七遠行地。所以來者。已說緣起相應慧",
    "T35n1735_041:0814b09": "住。寄於緣覺。次說有加行有功用無相住。",
    "T35n1735_041:0814b10": "寄菩薩地故次來也。瑜伽云。前地雖能多",
    "T35n1735_041:0814b11": "住無相作意。而未能令無相作意無間無缺。",
    "T35n1735_041:0814b12": "多修習住為令滿故。次有此來。又前功用",
    "T35n1735_041:0814b13": "未滿今令滿故。言遠行者。通有四義。成唯",
    "T35n1735_041:0814b14": "識云至無相住功用後邊。出過世間二乘道",
    "T35n1735_041:0814b15": "故。此有三義。同於本分已如前釋。解深密",
    "T35n1735_041:0814b16": "云。能遠證入無缺無間無相作意。與清淨",
    "T35n1735_041:0814b17": "地共相&#x96A3;接。故名遠行。此有二義。初義即",
    "T35n1735_041:0814b18": "三中無相揀異前地云無間缺。後義由&#x96A3;",
    "T35n1735_041:0814b19": "後地即能遠去故。故下經云。二界中間此能",
    "T35n1735_041:0814b20": "過故。亦是前行後遠。攝大乘云。至功用行最",
    "T35n1735_041:0814b21": "後邊者。但是一義。世親釋云。雖一切相不",
    "T35n1735_041:0814b22": "能動搖。而於無相猶名有行者。此解功用",
    "T35n1735_041:0814b23": "之言。謂起功用住無相故。金光明經同深",
    "T35n1735_041:0814b24": "密初義。莊嚴論中同深密後義。雖有四義",
    "T35n1735_041:0814b25": "然通有二義。立遠行名。一從前遠來至功",
    "T35n1735_041:0814b26": "用邊。二此功用行邊能遠去後位故。十住",
    "T35n1735_041:0814b27": "論云。去三界遠近法王位。故名遠地。仁王",
    "T35n1735_041:0814b28": "名遠達地者。亦通二義。然其能遠去行正",
    "T35n1735_041:0814b29": "是無相故。所離障離細相現行障。謂六地執",
    "T35n1735_041:0814c01": "生滅細相現行故。此生滅相即是二愚。一細",
    "T35n1735_041:0814c02": "相現行愚。謂執有緣生流轉細生相故。二",
    "T35n1735_041:0814c03": "純作意求無相愚。即執有細還滅相故。以",
    "T35n1735_041:0814c04": "純作意於無相勤求。未能空中起有勝行。",
    "T35n1735_041:0814c05": "至此地中方能斷之。以常在無相故不執",
    "T35n1735_041:0814c06": "生。更不作意勤求無相。故能證得法無差",
    "T35n1735_041:0814c07": "別真如。以了種種教法。同真無相故。以能",
    "T35n1735_041:0814c08": "空中起有勝行故。成方便度。二行雙行乃",
    "T35n1735_041:0814c09": "至亦得無相之果。故知。以純無相不礙起",
    "T35n1735_041:0814c10": "行。為此地別義。次正釋文亦有三分。初讚",
    "T35n1735_041:0814c11": "請中有十二頌。前十讚。後二請。前中分四。",
    "T35n1735_041:0814c12": "初二天眾讚說主。次一天主光雲供佛。表",
    "T35n1735_041:0814c13": "智契法身故。三有一頌天眾慶聞。四有六",
    "T35n1735_041:0814c14": "頌。天女樂音讚佛。於中初一顯聲因緣。餘",
    "T35n1735_041:0814c15": "五正顯讚詞。於中初四讚寂用無礙。後一",
    "T35n1735_041:0814c16": "明起用所由。即悲智無礙將說雙行。故承",
    "T35n1735_041:0814c17": "力讚此。後請可知。第二正說分中二。先行",
    "T35n1735_041:0814c18": "後果。行中有五種相差別。一樂無作行對",
    "T35n1735_041:0814c19": "治差別。二彼障對治差別。三雙行勝差別。四",
    "T35n1735_041:0814c20": "前上地勝差別。五彼果差別。五中初一是趣",
    "T35n1735_041:0814c21": "地方便。即當入心。餘四為住出心在果。又",
    "T35n1735_041:0814c22": "住中初一即初住地。次一正住地。次一說雖",
    "T35n1735_041:0814c23": "在後義該始終。後一地滿。初言樂無作者。",
    "T35n1735_041:0814c24": "樂著般若觀空故。即細相現行障。此地隨",
    "T35n1735_041:0814c25": "有不著為能對治。二謂向雖能治前地樂",
    "T35n1735_041:0814c26": "空之心。以其有量有功用即復是障故。修",
    "T35n1735_041:0814c27": "無量無功用行。以為對治。三垢障既盡故。止",
    "T35n1735_041:0814c28": "觀雙行。四明此地功用過前六地。勝後三",
    "T35n1735_041:0814c29": "地。上即後也。五由地滿故說雙行果。今初",
    "T35n1735_041:0815a01": "分中有四。初結前標後。二何等下徵顯其",
    "T35n1735_041:0815a02": "相。三菩薩以如是下結行功能。四入已下彰",
    "T35n1735_041:0815a03": "其分齊。今初具足六地行已。即是結前義。",
    "T35n1735_041:0815a04": "含所治無相行故。以般若無相行滿。於此",
    "T35n1735_041:0815a05": "生著非增上行故。次欲入下明其標後。十",
    "T35n1735_041:0815a06": "種方便即是能治。謂前樂無作不名方便。不",
    "T35n1735_041:0815a07": "能起增上行。非殊勝道。今以十種不捨",
    "T35n1735_041:0815a08": "眾生法無我智。以為能治治前樂心。名方",
    "T35n1735_041:0815a09": "便慧。便能攝取增上行故名起殊勝道。是",
    "T35n1735_041:0815a10": "則即有修空故不住空。是空中方便慧。即",
    "T35n1735_041:0815a11": "空涉有故不住有。是有中殊勝道。道即行",
    "T35n1735_041:0815a12": "也。所行殊勝故名增上。於何增上。謂前所寄",
    "T35n1735_041:0815a13": "世出世中。即空故勝於世間。即能涉有故",
    "T35n1735_041:0815a14": "勝出世間。前六地中。雖亦修悲不住於無。",
    "T35n1735_041:0815a15": "而在寂不能出。空方作故。不得方便殊勝",
    "T35n1735_041:0815a16": "之名。雖行空行有而多著空。但名樂無作",
    "T35n1735_041:0815a17": "治。二徵顯中。所以勝行得增上無勝者。由",
    "T35n1735_041:0815a18": "下十義故。義各二句皆上句觀空。下句涉有。",
    "T35n1735_041:0815a19": "上句得下句。即成空中方便慧。下句得上",
    "T35n1735_041:0815a20": "句。即成有中殊勝行。不滯空有並致雖言。",
    "T35n1735_041:0815a21": "論主攝十為四種功德。謂前三各一後七為",
    "T35n1735_041:0815a22": "一故。一初句即護惡行因事。菩薩惡行有",
    "T35n1735_041:0815a23": "其二種。一不樂利樂。二起愛見。今由上句",
    "T35n1735_041:0815a24": "故無愛見。由下句故能利樂。若二中互闕",
    "T35n1735_041:0815a25": "皆有惡行。今由二句護之。為無愛見之",
    "T35n1735_041:0815a26": "悲因事。二即財及身勝因事。由供佛故。獲",
    "T35n1735_041:0815a27": "財及身。由得平等故。二事皆勝。勝財則隨",
    "T35n1735_041:0815a28": "物所須。勝身隨意取其何類。三護善根因",
    "T35n1735_041:0815a29": "事。善根即勤集福德為菩提資糧。今以即",
    "T35n1735_041:0815b01": "空智而集。是得彼勝因增上。令所集功德",
    "T35n1735_041:0815b02": "法皆成增上波羅蜜行。名之為護。雖有",
    "T35n1735_041:0815b03": "慈悲但是增上意樂故。三皆自利。後七同是",
    "T35n1735_041:0815b04": "利他。合為第四攝眾生因事。即為七種。初",
    "T35n1735_041:0815b05": "一隨物受生。次二化令離障。後四攝令住",
    "T35n1735_041:0815b06": "善。初中願力受生。為作眾生上首。故須莊",
    "T35n1735_041:0815b07": "嚴三界。但是願生非由業惑。故云遠離。二",
    "T35n1735_041:0815b08": "說對治故。謂示起煩惱。欲令治斷而知",
    "T35n1735_041:0815b09": "性寂。方為第一義治。令見常自寂故。三",
    "T35n1735_041:0815b10": "為滅智障故。障有四種。如五地隨世智中",
    "T35n1735_041:0815b11": "說。令隨眾生心作書論等無量事業。而為",
    "T35n1735_041:0815b12": "能治。四於大法眾會集故。為物起嚴土行。",
    "T35n1735_041:0815b13": "此明依報下。三明正報三輪益物。五即",
    "T35n1735_041:0815b14": "身業無身現身者。令生五福。謂見聞親近",
    "T35n1735_041:0815b15": "供養修行故。自身無身同佛法身故。下二",
    "T35n1735_041:0815b16": "亦然。六即口業。轉法輪故。七即意業。於",
    "T35n1735_041:0815b17": "無長短中隨問善釋。記三世事起三世行",
    "T35n1735_041:0815b18": "故。第三總結勝能。中論釋云。此十種發起",
    "T35n1735_041:0815b19": "殊勝行。共對攝取。對治攝取者。皆上下二句",
    "T35n1735_041:0815b20": "相對。名為共對。由此上下各能對治。皆上",
    "T35n1735_041:0815b21": "句治凡下句治小。隨治不同義如前說。由",
    "T35n1735_041:0815b22": "二攝取名殊勝行。對治前障。四彰分齊者。",
    "T35n1735_041:0815b23": "明無相無間故。無相地名從此而立。此亦",
    "T35n1735_041:0815b24": "即攝前不退住。不同前六。前六得住地已",
    "T35n1735_041:0815b25": "捨入地心。以修解入非以行入。此以行",
    "T35n1735_041:0815b26": "入故。常行不捨名不退住。第二佛子菩薩",
    "T35n1735_041:0815b27": "摩訶薩住此第七下。彼障對治。即攝無著行。",
    "T35n1735_041:0815b28": "有量功用皆不著故。言對治者有二種相。",
    "T35n1735_041:0815b29": "一修行無量種。治前有量障。二此菩薩作",
    "T35n1735_041:0815c01": "是念下。修行無功用行治前有功用障。今",
    "T35n1735_041:0815c02": "初有二十句。攝成十對。一一對中。皆上句",
    "T35n1735_041:0815c03": "明境界無量為所知所化。後句明佛德業",
    "T35n1735_041:0815c04": "無量。為能知能化。菩薩入彼佛化以用化",
    "T35n1735_041:0815c05": "生。要則攝十為五。即五無量界。初一對眾",
    "T35n1735_041:0815c06": "生無量。論云。隨所化何等眾生。此對為總。",
    "T35n1735_041:0815c07": "十對皆為利眾生故。言何等者。類非一故。",
    "T35n1735_041:0815c08": "釋經無量之言。隨所者。隨多類宜。而以無",
    "T35n1735_041:0815c09": "量化眾生業而化故。二有一對。眾生住何等",
    "T35n1735_041:0815c10": "處。謂住世界無量。以淨土行化故。三有二",
    "T35n1735_041:0815c11": "對。以何等智慧化。初對橫窮諸法智。後對",
    "T35n1735_041:0815c12": "&#x7AEA;窮三世智。皆是種智。二對約其所知。皆",
    "T35n1735_041:0815c13": "是法界無量。四有三對。明調伏界無量。初",
    "T35n1735_041:0815c14": "二對明以何等心。於中初對隨眾生信樂。",
    "T35n1735_041:0815c15": "種種天身菩薩以名色身化故。謂心隨其樂",
    "T35n1735_041:0815c16": "同修天行。得天身故。口隨其信。以名句",
    "T35n1735_041:0815c17": "身說彼行故。第二對知昔根欲不同。以隨",
    "T35n1735_041:0815c18": "類音稱根說故。次一對以何等行。謂知現",
    "T35n1735_041:0815c19": "在心行不同。以遍趣行說對治故。五有三",
    "T35n1735_041:0815c20": "對。明調伏方便界。論云。置何等乘。謂置三",
    "T35n1735_041:0815c21": "乘故。初對為聲聞說智道。令證滅故。次",
    "T35n1735_041:0815c22": "對為緣覺說深智。令知因緣故。後對為",
    "T35n1735_041:0815c23": "菩薩說地度集成事。稱彼方便涉有故。第",
    "T35n1735_041:0815c24": "二修無功用行中二。先加行趣求。後佛子",
    "T35n1735_041:0815c25": "此菩薩下正顯修行。今初先牒前無量。為",
    "T35n1735_041:0815c26": "所趣求。我悉下要期以無功無相攝取彼",
    "T35n1735_041:0815c27": "境。無分別者。謂不取性相忘緣等照即無",
    "T35n1735_041:0815c28": "相觀也。加以無功無相尤勝。然任放天性不",
    "T35n1735_041:0815c29": "由勤策。自然而行。亡功合道名無功用。八",
    "T35n1735_041:0816a01": "地方證。今要心住彼故云應以。由功用行",
    "T35n1735_041:0816a02": "此已滿故。此則修行無功。非如八地任運",
    "T35n1735_041:0816a03": "無功也。二正顯中。初牒前觀智。次常勤修",
    "T35n1735_041:0816a04": "下是修行相。方便已下是所修法。即前空中",
    "T35n1735_041:0816a05": "方便慧。有中殊勝行。既以無功無相智。修",
    "T35n1735_041:0816a06": "能治功用有相之障。後安住不動顯觀成相。",
    "T35n1735_041:0816a07": "此即行成不動。非如八地相用不動。第三",
    "T35n1735_041:0816a08": "無有一念下辨雙行勝。文分四別。一二行",
    "T35n1735_041:0816a09": "雙無間。二常不捨下信勝。三此菩薩於念念。",
    "T35n1735_041:0816a10": "下能作大義。四佛子此十下菩提分差別。",
    "T35n1735_041:0816a11": "四中前三別顯。後一總該。三中前一自分。後",
    "T35n1735_041:0816a12": "二勝進。今初無有一念休息廢捨者。正顯雙",
    "T35n1735_041:0816a13": "行無間之義。謂不捨前不動之止觀察之觀。",
    "T35n1735_041:0816a14": "為止觀二行雙行。一念不休即無間義。次",
    "T35n1735_041:0816a15": "行住下顯無間時。謂四儀睡寤舉睡夢者。",
    "T35n1735_041:0816a16": "以昧況審。二信勝者。論云。彼無量智中殊",
    "T35n1735_041:0816a17": "異義莊嚴相現前。專念故者。專念忍可即是",
    "T35n1735_041:0816a18": "信義。常信前十無量。二嚴佛境故名為勝。",
    "T35n1735_041:0816a19": "三作大義者。一念頓具十度之行。義利廣",
    "T35n1735_041:0816a20": "故念念修起。故名為作。文中二。先總明。後",
    "T35n1735_041:0816a21": "何以下徵釋。徵云。十度行異一念寧圓。釋",
    "T35n1735_041:0816a22": "文分二。先明能具所以。由悲智雙運故。後",
    "T35n1735_041:0816a23": "所有下顯所具之相。檀通悲智忍唯約悲。",
    "T35n1735_041:0816a24": "餘皆約智。然此中十相。意令一念十相不",
    "T35n1735_041:0816a25": "同故。三檀等中隨取其一。可以意得。理實",
    "T35n1735_041:0816a26": "無所不具故。下菩提分中。云一切皆滿前",
    "T35n1735_041:0816a27": "六可知。但釋後四。方便涉事云無量智。以",
    "T35n1735_041:0816a28": "是智故。又能出生施等行願。以攝眾生故",
    "T35n1735_041:0816a29": "名方便。願中由此願智。能求八地已上上",
    "T35n1735_041:0816b01": "上大波羅蜜。攝取彼勝行故。次力中以是",
    "T35n1735_041:0816b02": "智故。遠離布施等障故。不為彼動智中。",
    "T35n1735_041:0816b03": "以是智故。布施等一切種差別如實了知。",
    "T35n1735_041:0816b04": "為化眾生故。此四相皆從用立名。通成前",
    "T35n1735_041:0816b05": "六。亦有別成前六等。並如初會中辨。一念",
    "T35n1735_041:0816b06": "具十念念皆然。初心欲修至此方得。四菩",
    "T35n1735_041:0816b07": "提分差別中。有四種相。前二攝善。後二離",
    "T35n1735_041:0816b08": "過。一依大乘行。謂十度自利此即大義。結",
    "T35n1735_041:0816b09": "文為顯十度通二義故。論將屬後巧用經",
    "T35n1735_041:0816b10": "文。二四攝者。即依教化眾生。三四持等。即",
    "T35n1735_041:0816b11": "依煩惱障增上淨故。謂依四持為所住處。",
    "T35n1735_041:0816b12": "以三解脫為所依門。修行三十七品則得",
    "T35n1735_041:0816b13": "煩惱障淨。任持自分故名為持。亦名四家",
    "T35n1735_041:0816b14": "所住處故。四者一般若家此是能照。二者諦",
    "T35n1735_041:0816b15": "家即是所照。三捨煩惱家。四苦清淨家。由初",
    "T35n1735_041:0816b16": "二勝業離此惑苦。若約別說。初一見道前。",
    "T35n1735_041:0816b17": "次三即見修無學。四略說下依智障清淨。以",
    "T35n1735_041:0816b18": "無所不具故。離塵沙無明。第四爾時解脫",
    "T35n1735_041:0816b19": "月下。前上地勝差別中二。初明勝前六地。",
    "T35n1735_041:0816b20": "二何以故菩薩從初下明勝後三地。勝即增",
    "T35n1735_041:0816b21": "上義。前中二。先問。問意云。若先已具此何",
    "T35n1735_041:0816b22": "獨言若先未具何得成此。後答中三。初標",
    "T35n1735_041:0816b23": "次徵後釋。釋中二。先別顯此地勝相。功用行",
    "T35n1735_041:0816b24": "滿。即自分滿足。得入下勝進趣後。由此二",
    "T35n1735_041:0816b25": "義故能勝前智慧。即八地證智自在。即五",
    "T35n1735_041:0816b26": "通大用十自在等。二佛子下。通示諸地滿相。",
    "T35n1735_041:0816b27": "即遠釋十地皆滿足言。近釋七地功用滿語",
    "T35n1735_041:0816b28": "故。論徵云。云何此地中方便行滿足。方便",
    "T35n1735_041:0816b29": "即功用也。具十方便故。論自釋云。彼餘世間",
    "T35n1735_041:0816c01": "出世間中。更起殊勝行。是故此七地中起一",
    "T35n1735_041:0816c02": "切佛法故者。謂前三世間。次三出世。此則更",
    "T35n1735_041:0816c03": "互各一殊勝行。今一切中具起所以名滿。",
    "T35n1735_041:0816c04": "初地願中具。二地戒中具。三地聞中具。而云",
    "T35n1735_041:0816c05": "願增長者。欲依如來智慧利眾生。故餘可",
    "T35n1735_041:0816c06": "知。七地一切者。瑜伽論中說佛功德。七地",
    "T35n1735_041:0816c07": "皆得八地。成就九地具足十地。圓滿有少",
    "T35n1735_041:0816c08": "餘障。未名清淨。離已即是清淨菩提。二明",
    "T35n1735_041:0816c09": "勝後三地。文中四。一法二喻三合。四因論",
    "T35n1735_041:0816c10": "生論。今初先徵後釋。徵意云。何以前六各一",
    "T35n1735_041:0816c11": "至七。方具一切。釋云。從初積集至此成故。",
    "T35n1735_041:0816c12": "此酬前徵。由此便能令後三地勝行成就。",
    "T35n1735_041:0816c13": "斯乃勝後勝前。但約能入八地勝後。令後",
    "T35n1735_041:0816c14": "地無功行成。乃至十地。要由積功以至無",
    "T35n1735_041:0816c15": "功之功故。合中有雜染行。合雜染世界。然",
    "T35n1735_041:0816c16": "有二義。一即前六。二通前七有清淨行。合",
    "T35n1735_041:0816c17": "純淨界。即後三地中間難過。亦有二義。一",
    "T35n1735_041:0816c18": "若六地為雜。則七地為中間。若七地皆雜。",
    "T35n1735_041:0816c19": "則從七至八即曰中間。難過者。猶娑婆之",
    "T35n1735_041:0816c20": "於極樂。淨穢域絕。前六後三難過亦爾。要",
    "T35n1735_041:0816c21": "得此地大願方便。方能越之。淨由此到染",
    "T35n1735_041:0816c22": "由此過故。此一地最為勝要。四因論生論",
    "T35n1735_041:0816c23": "中。先問後答。問意云前後可知。但言中間",
    "T35n1735_041:0816c24": "為何所屬。答意明非染非淨亦得名為亦",
    "T35n1735_041:0816c25": "染亦淨。故名中間。於中二。先通將七地對",
    "T35n1735_041:0816c26": "後彰劣。攝此第七通於染淨。則成前七地",
    "T35n1735_041:0816c27": "皆是染淨相雜。非純染行故。論云。從初地",
    "T35n1735_041:0816c28": "來離一切煩惱。示現如是此地名為染淨。",
    "T35n1735_041:0816c29": "非染行故。二佛子此第七下。別將此地對",
    "T35n1735_041:0817a01": "前彰勝。顯此第七雙非染淨故。成前第七",
    "T35n1735_041:0817a02": "是中間義。今初通中有法喻合。法中初標",
    "T35n1735_041:0817a03": "離惑業顯是淨故。次以迴向下釋上淨義。",
    "T35n1735_041:0817a04": "以二因故。後然未下。即由上二顯同前",
    "T35n1735_041:0817a05": "染非報行故。次喻中輪王。喻七地隨分捨",
    "T35n1735_041:0817a06": "功用道故。梵王喻於八地報得。初禪游千",
    "T35n1735_041:0817a07": "界故。然法中對問。但明前七。喻中舉勝顯",
    "T35n1735_041:0817a08": "劣故。兼明上地合文準此可知。第二別明",
    "T35n1735_041:0817a09": "此地雙非染淨。初總明盡超過多貪等者。盡",
    "T35n1735_041:0817a10": "超故勝前。求佛之心為貪。厭世為瞋。取空",
    "T35n1735_041:0817a11": "著有為癡。至此盡超。又初地超貪。檀度",
    "T35n1735_041:0817a12": "滿故。二三超瞋。尸忍滿故。三亦超癡。得聞",
    "T35n1735_041:0817a13": "持故。四地超慢。道品離我相故。五地超",
    "T35n1735_041:0817a14": "疑。了諸諦故。六地超見。入般若故。此地",
    "T35n1735_041:0817a15": "總超隨惑等。常在觀故。故云盡超。而云多",
    "T35n1735_041:0817a16": "者顯非報行故。則細者未超。次住此下正",
    "T35n1735_041:0817a17": "明形前望後以顯雙非。後何以下釋雙非",
    "T35n1735_041:0817a18": "義。常在觀故。惑不現行即過前也。有功用",
    "T35n1735_041:0817a19": "行名求未滿。即劣後也。功用即是煩惱。以",
    "T35n1735_041:0817a20": "有起動故。第五佛子菩薩住。此第七下彼",
    "T35n1735_041:0817a21": "果分中。論主此中名雙行果。此果實通諸",
    "T35n1735_041:0817a22": "分。以雙行是正住行。親生此果故。又以雙",
    "T35n1735_041:0817a23": "行該於諸分皆雙行故。名雙行果。文分四",
    "T35n1735_041:0817a24": "果。一業清淨。二得勝三昧。三得過地。四得",
    "T35n1735_041:0817a25": "勝行。遠公云。初即彼障對治果。二即雙行果。",
    "T35n1735_041:0817a26": "三即前上地勝果。勝行轉增故。四即樂無作",
    "T35n1735_041:0817a27": "行對治果。以彼方便及起勝行滿足在此",
    "T35n1735_041:0817a28": "故。又初一即自他二行雙行。二即定慧雙行。",
    "T35n1735_041:0817a29": "三即悲智等雙行。四即寂用雙行。就初果中",
    "T35n1735_041:0817b01": "復分四種。一者戒清淨。於中初約性戒明",
    "T35n1735_041:0817b02": "戒。但三業淨。後所有已下約制聽明戒。則",
    "T35n1735_041:0817b03": "惡止善行。二世間所有下世間智淨。此辨行",
    "T35n1735_041:0817b04": "用。三此菩薩下明得自身勝。此明行體。論",
    "T35n1735_041:0817b05": "云心行二平等無與等者。謂深心及妙行為",
    "T35n1735_041:0817b06": "二。深心即證行猶是前十方便妙行。即教行",
    "T35n1735_041:0817b07": "亦是前起勝行。此二齊起故云平等。不同前",
    "T35n1735_041:0817b08": "地有無間生。四諸禪下明得勝力。謂得禪",
    "T35n1735_041:0817b09": "等現前勝功德力故。上三自分此一勝進。",
    "T35n1735_041:0817b10": "文中二。初明離定障。禪等已見品初。論云。",
    "T35n1735_041:0817b11": "寂滅樂行故。此釋三昧是現法樂住禪。次",
    "T35n1735_041:0817b12": "云滅定三摩跋提者。以三摩&#x9262;底有其五",
    "T35n1735_041:0817b13": "種。一四無色。二八勝處。三十遍處。四滅盡",
    "T35n1735_041:0817b14": "定。五無想定。前四菩薩多入為化眾生。後",
    "T35n1735_041:0817b15": "一不入非聖法故。今於五中正意在於滅",
    "T35n1735_041:0817b16": "定故。論別明下解脫月亦因此言。問何位",
    "T35n1735_041:0817b17": "中能入滅定也。後此地下離智障可知。第",
    "T35n1735_041:0817b18": "二佛子菩薩住此地入菩薩下。明三昧勝分",
    "T35n1735_041:0817b19": "二。初別舉十名後入如是下總結多類。今",
    "T35n1735_041:0817b20": "初前五自利。後五利他。又前五起解。後五成",
    "T35n1735_041:0817b21": "行。又前五現法樂住。後五利益眾生。前中",
    "T35n1735_041:0817b22": "初二知理。次二知教義。後一知事。一云善",
    "T35n1735_041:0817b23": "觀擇者。依未觀義伏心令觀。二依已觀",
    "T35n1735_041:0817b24": "義重更思審故。論經。云善思義三昧。三依",
    "T35n1735_041:0817b25": "一名說無量義故云最勝。四依一義說無",
    "T35n1735_041:0817b26": "量名。故云分別。義含於名故稱為藏五依",
    "T35n1735_041:0817b27": "通一切五明處。如事實故。後五中初一依",
    "T35n1735_041:0817b28": "煩惱障淨。真如觀堅固根故。般若云不動",
    "T35n1735_041:0817b29": "法界故。真如觀為堅。起信云。真如三昧為",
    "T35n1735_041:0817c01": "諸定之本故。此云根。此一顯行深。後四依",
    "T35n1735_041:0817c02": "智障淨以顯行廣。為治四障故。經即能治",
    "T35n1735_041:0817c03": "障在文外。四中初一助道。次二證道。後一",
    "T35n1735_041:0817c04": "不住道。初智通者。治勝功德障。智通即是",
    "T35n1735_041:0817c05": "勝德。下三倣此。以智與通化利鈍二類。令",
    "T35n1735_041:0817c06": "入一實故名為門。二治無礙智障雙照事",
    "T35n1735_041:0817c07": "理。二法界為業故。三治於深上佛法怯弱",
    "T35n1735_041:0817c08": "障。大悲勝利安住涅槃能建大事。是佛深",
    "T35n1735_041:0817c09": "上故。四治不住行障。種種義藏者。種種善",
    "T35n1735_041:0817c10": "根故。此善能生不住故名為藏。修有為善",
    "T35n1735_041:0817c11": "根故不住涅槃。修無為善根故不住生",
    "T35n1735_041:0817c12": "死。種種善根即無住之門。後結可知。第三",
    "T35n1735_041:0817c13": "是菩薩得此下明過地。於中三。一行修善巧",
    "T35n1735_041:0817c14": "過。二作業廣大過。三修行勝入過。今初過法",
    "T35n1735_041:0817c15": "有二。一巧智二深悲。過相亦二。一下過二",
    "T35n1735_041:0817c16": "乘。二上過智地。智慧地即八地無功用智。由",
    "T35n1735_041:0817c17": "此地中雙觀止觀。便至彼處法流水中。任",
    "T35n1735_041:0817c18": "運雙流趣佛智海。二佛子菩薩住此下。作業",
    "T35n1735_041:0817c19": "廣大過中二。先正顯過。後解脫月下彰過分",
    "T35n1735_041:0817c20": "齊。今初中先對下彰出過。言無相者。即前",
    "T35n1735_041:0817c21": "樂無作。對治無量者即前無量對治。入定離",
    "T35n1735_041:0817c22": "相。二乘容有而非無量故。此無量顯異二",
    "T35n1735_041:0817c23": "乘。善淨之言顯過下地。謂修方便行滿足",
    "T35n1735_041:0817c24": "故。後得無生法忍光明。對上彰入過。是彼",
    "T35n1735_041:0817c25": "八地無生法忍明相現前故。下地未得故。",
    "T35n1735_041:0817c26": "二彰過分齊中二。先難即執前。同後難。後",
    "T35n1735_041:0817c27": "答即揀後。異前答。有法喻合。法中非自力",
    "T35n1735_041:0817c28": "者。障現行故。喻中王家即如來家。王后即得",
    "T35n1735_041:0817c29": "真法喜。修二利故名為王相。合中大法即",
    "T35n1735_041:0818a01": "法中佛果法。自所行者。即殊勝行。智慧力者",
    "T35n1735_041:0818a02": "即方便智。於此二中常不出觀故。是自力",
    "T35n1735_041:0818a03": "能過。此約寄位廣如初地中辨。餘文可知。",
    "T35n1735_041:0818a04": "三佛子下明行修勝入過。謂非但如前廣多",
    "T35n1735_041:0818a05": "無量。而力用難測深無分量。勝而過也。論",
    "T35n1735_041:0818a06": "云。神力亦無量者。神即難測義也。文中言甚",
    "T35n1735_041:0818a07": "深者。即遠入無底故。遠離者彼前障滅故。",
    "T35n1735_041:0818a08": "無行者無相之行。無所行故。彼前六地不",
    "T35n1735_041:0818a09": "能行故。常行者此無間故。得此三業即當",
    "T35n1735_041:0818a10": "體深入過。勤求下即趣後勝入。故二乘亦有",
    "T35n1735_041:0818a11": "離彼相業。而得少為足。不能上求菩提。",
    "T35n1735_041:0818a12": "求故過也。是故已下結雙行過。第四解脫月",
    "T35n1735_041:0818a13": "下明得勝行。於中二。先得寂滅勝行。在定",
    "T35n1735_041:0818a14": "不住故。即方便智也。二佛子此菩薩下得發",
    "T35n1735_041:0818a15": "起勝。即起殊勝行。前中先問後答。答中先明",
    "T35n1735_041:0818a16": "得法分齊。六地入深緣起之實際。未念念入",
    "T35n1735_041:0818a17": "者有出觀故。後今住下辨勝過劣。於中有",
    "T35n1735_041:0818a18": "法喻合。法中先正明得而不證。後此菩薩",
    "T35n1735_041:0818a19": "下出不證所以。以得方便。即寂起用故。",
    "T35n1735_041:0818a20": "成不思議三業故。能不起滅定現諸威儀。",
    "T35n1735_041:0818a21": "喻云善巧力者。知行船法。知水相故。準",
    "T35n1735_041:0818a22": "大品經。未善巧前亦有其喻。方便未成入",
    "T35n1735_041:0818a23": "水便敗故。合云波羅蜜船。即般若等也。以",
    "T35n1735_041:0818a24": "願力者。是方便不捨有因。二明發起勝行",
    "T35n1735_041:0818a25": "中。亦是上來已攝無著行。此下攝平等隨順",
    "T35n1735_041:0818a26": "一切眾生迴向。且依發起勝行文分為二。",
    "T35n1735_041:0818a27": "初牒前標後。由得滅定三昧。不作證智",
    "T35n1735_041:0818a28": "故。成後大方便也。後雖示下正顯勝行。經",
    "T35n1735_041:0818a29": "有十句。論為八種共對治攝。謂後三為一",
    "T35n1735_041:0818b01": "故。能治所治二行共俱互相攝故。如示生",
    "T35n1735_041:0818b02": "死為所治。以恒住涅槃為能治。能治攝於",
    "T35n1735_041:0818b03": "所治。則不為生死所染。亦得以涅槃為所",
    "T35n1735_041:0818b04": "治。示現生死為能治。能治攝於所治而不",
    "T35n1735_041:0818b05": "證於涅槃。他皆倣此。八中初一為總。故云",
    "T35n1735_041:0818b06": "生死涅槃。論云。一起功德行。謂入生死為",
    "T35n1735_041:0818b07": "福業事故。淨名云。生死畏中當依如來功",
    "T35n1735_041:0818b08": "德之力。不入生死海不得無價寶珠。何有",
    "T35n1735_041:0818b09": "功德。二上首攝餘行。謂既示生死必為上",
    "T35n1735_041:0818b10": "首。攝眷屬故。三願取有行。非業所拘故。處",
    "T35n1735_041:0818b11": "而不染。四家不斷行。謂雖言不染而示有",
    "T35n1735_041:0818b12": "妻子。名家不斷。雖然不燒者。示有常修梵",
    "T35n1735_041:0818b13": "行故。唯此一句。具空中方便慧有中殊勝",
    "T35n1735_041:0818b14": "行。上下皆應倣此。從略故無。五者入行。謂",
    "T35n1735_041:0818b15": "非獨化凡。亦轉二乘入佛慧故。六資生",
    "T35n1735_041:0818b16": "行。謂雖知五欲即道含攝佛法。而飲食資",
    "T35n1735_041:0818b17": "身睡夢資神皆順五欲。十軍是魔境界。七",
    "T35n1735_041:0818b18": "退行謂示老病死衰。退即四魔等法不行其",
    "T35n1735_041:0818b19": "因名超魔道。八者轉行。謂初四化凡。次一",
    "T35n1735_041:0818b20": "化小。次二化魔。今由自行不染故。轉凡",
    "T35n1735_041:0818b21": "之惑今絕其因。此有三種。一見貪轉。外道",
    "T35n1735_041:0818b22": "著諸見故。如佛示學二仙。今彼轉捨諸見",
    "T35n1735_041:0818b23": "著故。二障礙轉。如佛示學書算等。三所有",
    "T35n1735_041:0818b24": "下貪轉。如佛處於王宮不生染著。第二位",
    "T35n1735_041:0818b25": "果。初調柔中文亦有四。初調柔行體中亦有",
    "T35n1735_041:0818b26": "法喻合。法中亦三。初緣。次於彼下能練行。",
    "T35n1735_041:0818b27": "言護持正法者。由方便行滿守護於他故。",
    "T35n1735_041:0818b28": "得於三界為大師所以能護。三利益眾生下",
    "T35n1735_041:0818b29": "明所練淨。論云。此地釋名應知者。即以經",
    "T35n1735_041:0818c01": "文為釋名。謂利益眾生是有中殊勝行。法忍",
    "T35n1735_041:0818c02": "清淨即空中方便智。此二是行。善根轉更增",
    "T35n1735_041:0818c03": "勝者明功用究竟。即是遠義。喻中金喻證",
    "T35n1735_041:0818c04": "智信等善根。眾寶間錯者。即一切菩提分法",
    "T35n1735_041:0818c05": "方便行功用滿足故。令前善根轉勝。第二佛",
    "T35n1735_041:0818c06": "子譬如日光下明教智淨。先喻後合。喻中光",
    "T35n1735_041:0818c07": "義如前地。而此日光盛故勝彼月光。以月",
    "T35n1735_041:0818c08": "光清涼如般若故。日光用廣如方便故。餘",
    "T35n1735_041:0818c09": "並可知。第三重頌。二十一頌分三。初十七",
    "T35n1735_041:0818c10": "頌半頌位行。次二頌半頌位果。後一頌歎",
    "T35n1735_041:0818c11": "勝結說。前中分五。初四頌樂無作行對治。",
    "T35n1735_041:0818c12": "次二頌彼障對治中無量。略不頌無功用",
    "T35n1735_041:0818c13": "行。三有三頌頌雙行無間。四有五頌頌前",
    "T35n1735_041:0818c14": "上地勝分。言三諍息者。約忍度故。又得",
    "T35n1735_041:0818c15": "法光明故無有諍。五有三頌半頌雙行果",
    "T35n1735_041:0818c16": "(已下入第三十八經)第八不動地。所以來者。瑜伽云。雖",
    "T35n1735_041:0818c17": "於無相作意無缺無間。多修習住。而未能",
    "T35n1735_041:0818c18": "於無相住中。捨離功用。又未能得於相",
    "T35n1735_041:0818c19": "自在。修習得滿故次來也。又約寄位。初之",
    "T35n1735_041:0818c20": "三地寄同世間。次有四地寄三乘法。第八",
    "T35n1735_041:0818c21": "已去寄顯一乘故。莊嚴論釋第七地云。近",
    "T35n1735_041:0818c22": "一乘故。梁論亦說。八地已上以為一乘。是",
    "T35n1735_041:0818c23": "知從前差別進入一乘。故次來也。言不動",
    "T35n1735_041:0818c24": "者。總有三義。故成唯識云。無分別智任運相",
    "T35n1735_041:0818c25": "續。相用煩惱不能動故。謂任運故功用不",
    "T35n1735_041:0818c26": "能動。相續故相不能動。總由上二煩惱不",
    "T35n1735_041:0818c27": "動。與本分大同。而金光明云。無相正思惟",
    "T35n1735_041:0818c28": "修得自在。諸煩惱行不能令動。但有二義。",
    "T35n1735_041:0818c29": "由相於前已不動故。行即功用。攝論云。由",
    "T35n1735_041:0819a01": "一切相有功用行。不能動故。此則略無煩",
    "T35n1735_041:0819a02": "惱無性。釋意云。第七地行動相不動。此中",
    "T35n1735_041:0819a03": "行相俱不動。世親同此。解深密云。由於無",
    "T35n1735_041:0819a04": "相得無功用。於諸法中不為現前煩惱所",
    "T35n1735_041:0819a05": "動。此但約煩惱不動上二。十住論云。若天",
    "T35n1735_041:0819a06": "魔梵沙門婆羅門。無能動其願故。此即約",
    "T35n1735_041:0819a07": "人不能動。人亦是相。仁王名等觀地者。上",
    "T35n1735_041:0819a08": "皆對他立名。此約當體受稱。即無相觀。下",
    "T35n1735_041:0819a09": "經自有釋名至彼當知。若不動名。諸論雖",
    "T35n1735_041:0819a10": "異並不出前三。故所離障。亦離無相中作",
    "T35n1735_041:0819a11": "加行障。由有加行。未能任運現相及土。",
    "T35n1735_041:0819a12": "此地能斷。說斷二愚。一於無相作功用愚。",
    "T35n1735_041:0819a13": "二於相自在愚。令於相中不自在故。其所",
    "T35n1735_041:0819a14": "證如名不增減。以住無相不隨淨染有",
    "T35n1735_041:0819a15": "增減故。即此亦名相土自在所依真如。證",
    "T35n1735_041:0819a16": "此真如現相現土皆自在故。故所成行亦",
    "T35n1735_041:0819a17": "名無生法忍。相土自在。及所得果。即定自",
    "T35n1735_041:0819a18": "在等。皆由無相無功用故。次正釋文亦有",
    "T35n1735_041:0819a19": "三分。初讚請中有十二頌分二。前十讚後",
    "T35n1735_041:0819a20": "二請。前中二。初二天王天眾供讚。後八天女",
    "T35n1735_041:0819a21": "樂讚。於中二。初二標讚所依。餘六正顯讚",
    "T35n1735_041:0819a22": "德。總讚如來身土自在。將說身土自在地",
    "T35n1735_041:0819a23": "故。於中毛端約剎論處。毛孔約身。六中前",
    "T35n1735_041:0819a24": "四依正互在。五依正重重。六轉變自在。兼結",
    "T35n1735_041:0819a25": "無盡。後請可知。第二正說分中二。先地行",
    "T35n1735_041:0819a26": "後地果。前中有七種差別。一總明方便集",
    "T35n1735_041:0819a27": "作地分。二入一切法本來無生下。得淨忍分。",
    "T35n1735_041:0819a28": "三佛子菩薩成就此忍下。得勝行分。四佛子",
    "T35n1735_041:0819a29": "菩薩住此第八地以大下。淨佛國土分。五佛",
    "T35n1735_041:0819b01": "子菩薩成就如是身智下。得自在分。六此菩",
    "T35n1735_041:0819b02": "薩如是入已下。大勝分。七佛子此菩薩智地",
    "T35n1735_041:0819b03": "下。釋名分。七中初二是趣地方便。一是遠",
    "T35n1735_041:0819b04": "方便。總前七地集作此地方便故。二是近方",
    "T35n1735_041:0819b05": "便。前地得忍光明。此修熟令淨故。三是初住",
    "T35n1735_041:0819b06": "地行。謂依前淨忍發起勝修故。次二即安",
    "T35n1735_041:0819b07": "住地行。謂四是正住之始。依前勝行。更起",
    "T35n1735_041:0819b08": "修淨佛土之行。五即正住之終。由淨土行成",
    "T35n1735_041:0819b09": "德無礙。六是地滿行。此地望前通皆是勝。今",
    "T35n1735_041:0819b10": "復地滿。勝中之勝故云大勝。七即辨德彰",
    "T35n1735_041:0819b11": "號通於始終。又前二分即是入心。餘是住",
    "T35n1735_041:0819b12": "心。今初分二。先標集德處。謂總前七地非",
    "T35n1735_041:0819b13": "獨第七。第七雖亦有下十法而非次第。以",
    "T35n1735_041:0819b14": "是功用行滿無功用際故總集之。即四節中",
    "T35n1735_041:0819b15": "當第三也。後善修已下正顯所集。有十一",
    "T35n1735_041:0819b16": "句分二。前三同相。諸地通行故。後八別相。",
    "T35n1735_041:0819b17": "諸地異修故。同中三句。一二種無我上上證",
    "T35n1735_041:0819b18": "故。此即證道地地轉勝。名上上證。巧證不",
    "T35n1735_041:0819b19": "著經。云方便。二善淨諸道者。不住道清淨",
    "T35n1735_041:0819b20": "故。悲智雙運故名為諸。三善集助道者。彼",
    "T35n1735_041:0819b21": "方便智行所攝。滿足助菩提分法故。方便",
    "T35n1735_041:0819b22": "是前證道。行即不住道。悲智等行故。菩提分",
    "T35n1735_041:0819b23": "即是彼二所攝之助。助彼二故。後大願下別",
    "T35n1735_041:0819b24": "相攝八為七。一初地大願攝持能至此故。",
    "T35n1735_041:0819b25": "二二地攝善戒中如來力加故。彼經為證十",
    "T35n1735_041:0819b26": "力四無所畏等故。是故我今等行十善等。即",
    "T35n1735_041:0819b27": "上承佛力。三地中因修自證禪定神通。名",
    "T35n1735_041:0819b28": "自善力所持。四常念下。論云。四地中所說法",
    "T35n1735_041:0819b29": "分別智教化智障淨勝念通達佛法者。謂前",
    "T35n1735_041:0819c01": "十法明門。是智分別即前觀察。依彼智明",
    "T35n1735_041:0819c02": "入如來所說法中。次教化智。即彼經清淨分",
    "T35n1735_041:0819c03": "中。以十種智成就法故生如來家。障淨",
    "T35n1735_041:0819c04": "勝者。即彼論釋謂滅三地智障。攝四地勝",
    "T35n1735_041:0819c05": "智故。上之二段皆念通達佛法故。與此同。",
    "T35n1735_041:0819c06": "五地中有十種平等深淨心。故云善淨深",
    "T35n1735_041:0819c07": "心。此心即是思覺。六能成下六地中三種大",
    "T35n1735_041:0819c08": "悲故。云成就福德。三皆觀因緣集。即成就",
    "T35n1735_041:0819c09": "智慧。七中二句以近此地故。初空中方便",
    "T35n1735_041:0819c10": "智有中殊勝行。皆是大慈大悲不捨眾生行。",
    "T35n1735_041:0819c11": "次句即前以無量眾生界。故入無量智道。第",
    "T35n1735_041:0819c12": "二淨忍分有十五句分三。初十正明無生",
    "T35n1735_041:0819c13": "忍。次四明無生忍淨。後一結得忍名。然無",
    "T35n1735_041:0819c14": "生忍略有二種。一約法。二約行。約法則諸",
    "T35n1735_041:0819c15": "無起作之理。皆曰無生。慧心安此故名為",
    "T35n1735_041:0819c16": "忍。即正明中意。約行則報行純熟智冥於",
    "T35n1735_041:0819c17": "理。無相無功曠若虛空。湛猶渟海。心識妄",
    "T35n1735_041:0819c18": "惑寂然不起。方曰無生。即淨忍中意。前一",
    "T35n1735_041:0819c19": "猶通諸地。未得於後不稱淨忍今初段中",
    "T35n1735_041:0819c20": "言一切法者。總該萬有理事之法入即證",
    "T35n1735_041:0819c21": "達。以歷事難窮。略陳其十。十中相從為四",
    "T35n1735_041:0819c22": "無生。前七為一名事無生。後三各一。二自",
    "T35n1735_041:0819c23": "性無生。三數差別無生。四作業無生。四中一",
    "T35n1735_041:0819c24": "破相。二破性。三因泯。四果離。即前二破相",
    "T35n1735_041:0819c25": "入如。後二證實捨相。若寄位初加行。二",
    "T35n1735_041:0819c26": "正體。四後得。三通始終。又四中約法性收",
    "T35n1735_041:0819c27": "不出真妄。妄法本空稱曰無生。真法離相",
    "T35n1735_041:0819c28": "亦曰無生依佛性等論說三性無生如初",
    "T35n1735_041:0819c29": "會說。事無生中前四不增正顯無生。後三不",
    "T35n1735_041:0820a01": "減亦即無滅。法本不生今則無滅。以初攝後",
    "T35n1735_041:0820a02": "皆曰無生。別言七者為治七種實故。實者",
    "T35n1735_041:0820a03": "隨相執定故。一淨分法中本有實。謂計自性",
    "T35n1735_041:0820a04": "住性為事物有。今為治此故云本來無生。",
    "T35n1735_041:0820a05": "本性離故。先若有生後應滅故。二新新生",
    "T35n1735_041:0820a06": "實。計習所成性為實。治此云無起。從緣",
    "T35n1735_041:0820a07": "起故。三相實。即計前二性所生行相。治此",
    "T35n1735_041:0820a08": "云無相。前二能生無故。四後際實。謂計於",
    "T35n1735_041:0820a09": "佛果後際出纏。治此云無成。真如出纏非",
    "T35n1735_041:0820a10": "新成故。菩薩成佛時煩惱作菩提故。上四",
    "T35n1735_041:0820a11": "初一自性住佛性。次二引出。後一至得果性。",
    "T35n1735_041:0820a12": "又此四展轉釋疑可知。五先際實。謂對佛",
    "T35n1735_041:0820a13": "果後際。眾生煩惱為先。治此云無壞。煩惱",
    "T35n1735_041:0820a14": "即空。無可壞故。菩薩未成佛時菩提作煩",
    "T35n1735_041:0820a15": "惱故。染淨和合以為眾生。前遣淨分。此遣",
    "T35n1735_041:0820a16": "染分。又前即不空藏。此即空藏皆不可得。六",
    "T35n1735_041:0820a17": "論。云盡實諸眾生者。謂執眾生念念盡故。",
    "T35n1735_041:0820a18": "揀上煩惱故。特云諸眾生。故上經云。一切",
    "T35n1735_041:0820a19": "凡夫行莫不速歸盡。治此云無盡。其性如",
    "T35n1735_041:0820a20": "虛空故。七論。云雜染實淨分中者。謂修行",
    "T35n1735_041:0820a21": "位中轉染向淨。治此云無轉。若定有實不",
    "T35n1735_041:0820a22": "可轉故。論經云不行。謂能轉之行不可得",
    "T35n1735_041:0820a23": "故。第二無性為性者。即自性無生。此則顯",
    "T35n1735_041:0820a24": "詮。論經云非有有性者。明非有彼定執自",
    "T35n1735_041:0820a25": "性。此則遮詮。遮顯雖殊義旨不異。無性即",
    "T35n1735_041:0820a26": "是法無我理。此理既以無性為其自性。則",
    "T35n1735_041:0820a27": "自體無性。非是先有今無。亦非全無真體。",
    "T35n1735_041:0820a28": "故云為性。以前觀事無生正忍此理故。故",
    "T35n1735_041:0820a29": "論云彼觀事故。是此忍不得言無。斯則非",
    "T35n1735_041:0820b01": "有非無以顯中道。此二亦不二。又此理亦",
    "T35n1735_041:0820b02": "非所觀事外故。論云。所有觀法無我理。無",
    "T35n1735_041:0820b03": "二相故。斯則非即非離無二為中道義。第",
    "T35n1735_041:0820b04": "三初中後際皆悉平等者。即數差別無生。於",
    "T35n1735_041:0820b05": "三時中。染淨法不增減故。謂先際非染增淨",
    "T35n1735_041:0820b06": "減。後際非淨增染減。中際亦非半增半減。",
    "T35n1735_041:0820b07": "以知三際皆空無自性故。然準瑜伽。前三",
    "T35n1735_041:0820b08": "句約三世。此中約位以明三際故。論就染",
    "T35n1735_041:0820b09": "淨明之。第四無分別下作業差別無生界位。",
    "T35n1735_041:0820b10": "作用名業差別。如智貫之則無差別。無差",
    "T35n1735_041:0820b11": "別即是無生。下如是理如上如是智如。智如",
    "T35n1735_041:0820b12": "於真理故無分別。此智是佛究竟入處。今菩",
    "T35n1735_041:0820b13": "薩證如同佛入處故。論云。於真如中淨無",
    "T35n1735_041:0820b14": "分別佛智故。如是四種皆是示現無生忍",
    "T35n1735_041:0820b15": "觀。第二離一切下明忍淨中。初句離障。後",
    "T35n1735_041:0820b16": "三顯治。前言離者。論云示現行遠離。謂契",
    "T35n1735_041:0820b17": "實捨妄名行遠離。揀非心體離也。所離一",
    "T35n1735_041:0820b18": "切略有二種。一離心者。離報心憶想分別。",
    "T35n1735_041:0820b19": "謂第八異熟識轉現遍行。亦不行故。二離意",
    "T35n1735_041:0820b20": "識者。離方便心憶想分別。論云離攝受分",
    "T35n1735_041:0820b21": "別性想故。謂六七識及中心所等。亦不行",
    "T35n1735_041:0820b22": "故。是則心行處滅名離一切想。後無所取下",
    "T35n1735_041:0820b23": "明治。上但明所治非有。今明能治不無故。",
    "T35n1735_041:0820b24": "論云。想者遠離障法想。非無治法想者。治即",
    "T35n1735_041:0820b25": "無分別智。所以明此有二義故。一揀異斷",
    "T35n1735_041:0820b26": "滅外道無想二乘滅盡故。二揀異如來。尚",
    "T35n1735_041:0820b27": "是照寂。非寂照故。故云。此想於下地有三",
    "T35n1735_041:0820b28": "種勝。一無功自然行故。云無所取著。謂無",
    "T35n1735_041:0820b29": "取果心任性自進故。此顯治妙。二遍一切",
    "T35n1735_041:0820c01": "法想故。云猶如虛空。此顯治廣。三入真如",
    "T35n1735_041:0820c02": "不動自然行故。云入一切法如虛空性。此",
    "T35n1735_041:0820c03": "顯治深。此則入於起信離念相者。等虛空",
    "T35n1735_041:0820c04": "界無所不遍。法界一相故。云入一切法如",
    "T35n1735_041:0820c05": "虛空性。然論云。不動自然行者。任性趣故。",
    "T35n1735_041:0820c06": "非謂有彼自然行心故。上離即止。此治即",
    "T35n1735_041:0820c07": "觀。無功雙運唯證相應。勿滯言也。結名可",
    "T35n1735_041:0820c08": "知。"
}