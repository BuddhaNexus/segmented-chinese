{
    "T30n1573_001:0253a02": "No. 1573",
    "T30n1573_001:0253a03": "壹輸盧迦論一卷",
    "T30n1573_001:0253a05": "龍樹菩薩造",
    "T30n1573_001:0253a06": "後魏瞿曇留支雒陽譯",
    "T30n1573_001:0253a07": " 體自體無常  如是體無體",
    "T30n1573_001:0253a08": " 自體性無體  故說空無常",
    "T30n1573_001:0253a09": "[0253a09] 問曰。以何義故造此一偈論。說何等義破何",
    "T30n1573_001:0253a10": "等人。答曰。為讀誦者於廣大部生懈倦心。又",
    "T30n1573_001:0253a11": "為聰叡先已廣習無量諸論於如來法海義中",
    "T30n1573_001:0253a12": "思惟而生懈倦。於無常自體空不異義中。生",
    "T30n1573_001:0253a13": "異相疑。為斷此疑故造斯論。說何義者。今當",
    "T30n1573_001:0253a14": "說。謂一切法無常自體空。自體空不離無常。",
    "T30n1573_001:0253a15": "一切法自性自體空。是故無有常。一切諸佛",
    "T30n1573_001:0253a16": "緣覺聲聞。於空法中而得出離。非於諸行斷",
    "T30n1573_001:0253a17": "常法中而得解脫。偈言。",
    "T30n1573_001:0253a18": " 滅空住有體  則成於常見",
    "T30n1573_001:0253a19": " 若謂後時滅  則成於斷見",
    "T30n1573_001:0253a20": "[0253a20] 以此義故。說一切法自體空。諸佛緣覺聲聞",
    "T30n1573_001:0253a21": "羅漢。於此義中得利益故。破何等人者。今當",
    "T30n1573_001:0253a22": "說。若有所得人離於諸行。說有無常則非正",
    "T30n1573_001:0253a23": "見。若無常離有為。無常則常猶如虛空。若如",
    "T30n1573_001:0253a24": "是者。則有為無為體無差別。若有為與無為",
    "T30n1573_001:0253a25": "合。無為合故則瓶不可破。若無為與有為合。",
    "T30n1573_001:0253a26": "有為合故則涅槃可壞。若不異者。則一切法",
    "T30n1573_001:0253a27": "不可破壞。如涅槃常非緣生故。若諸行非因",
    "T30n1573_001:0253a28": "緣生。不異虛空涅槃者。則有為法不名無常。",
    "T30n1573_001:0253a29": "若諸行非因緣生。是無常者。則虛空涅槃不",
    "T30n1573_001:0253b01": "名為常。若如是者。則有為無為無有勝法。若",
    "T30n1573_001:0253b02": "無常離有為。猶名無常者。則有為離常。應名",
    "T30n1573_001:0253b03": "為常。但是事不然。若如是者。何等修多羅中",
    "T30n1573_001:0253b04": "作如是說。以何義說。汝今所說以何義說。汝",
    "T30n1573_001:0253b05": "今所說義不相應。非汝邪思之所能量。是故",
    "T30n1573_001:0253b06": "汝說非為正見。若人有所得。謂過去未來現",
    "T30n1573_001:0253b07": "在法自體成者。當知是人則非正見。何以故。",
    "T30n1573_001:0253b08": "無因生見故。若言未來體非因緣生自體成",
    "T30n1573_001:0253b09": "者。則現在法亦非因緣生自性體成。以未來",
    "T30n1573_001:0253b10": "現在自性平等無差別故。若性平等者。現在",
    "T30n1573_001:0253b11": "有法皆從緣生。未來法何故非緣生。汝今此",
    "T30n1573_001:0253b12": "義為以修多羅說為依義說。說不相應則無理",
    "T30n1573_001:0253b13": "趣。若無理趣則不可信。若未來法無因緣生",
    "T30n1573_001:0253b14": "自性成者。未來之法猶如虛空無有因緣。離",
    "T30n1573_001:0253b15": "因緣故非因緣生。則無實未來體。無未來故",
    "T30n1573_001:0253b16": "現在過去亦無。現在過去無故三世無體。若",
    "T30n1573_001:0253b17": "有體者則是常見無因生故。若佛弟子有所",
    "T30n1573_001:0253b18": "得見。則與外道迦毘羅等無差別。此論非為",
    "T30n1573_001:0253b19": "迦毘羅憂樓迦諸外道等。為汝等輩同見之",
    "T30n1573_001:0253b20": "人故造斯論。向說破何等人。為令汝等有所",
    "T30n1573_001:0253b21": "得人斷除邪見故作斯論。一輸盧迦偈句義",
    "T30n1573_001:0253b22": "今當釋。偈言自體性無常者。自體名有生。有",
    "T30n1573_001:0253b23": "法故名為體。有所得人於此法中心取為體。",
    "T30n1573_001:0253b24": "此法於陰界入中有聲緣轉。如說一體二體",
    "T30n1573_001:0253b25": "多體。如彼此人一二眾多各有自體故名自",
    "T30n1573_001:0253b26": "體。如地水火風堅濕熱動各有自性。如是各",
    "T30n1573_001:0253b27": "各自相自體故言自體。有所得人謂生住滅",
    "T30n1573_001:0253b28": "同相者。是義不然。自體性無常故。彼體名有",
    "T30n1573_001:0253b29": "所得人分別故生。是故離諸法無無常體。以",
    "T30n1573_001:0253c01": "自相無常故。如佛告比丘。一切諸行皆悉無",
    "T30n1573_001:0253c02": "常。以此說故。離法有無常自相者。是事不然。",
    "T30n1573_001:0253c03": "若汝不了云何無常。我今當說。偈言如是體",
    "T30n1573_001:0253c04": "無體故。體無體者。汝所分別無常者。彼無常",
    "T30n1573_001:0253c05": "無體。是故體無體。自性無體故言無體。偈言",
    "T30n1573_001:0253c06": "自體性無體者。離無體更無別體故。言自體",
    "T30n1573_001:0253c07": "無體。若汝意謂離無體而有體者。是義不然。",
    "T30n1573_001:0253c08": "以汝此法非修多羅說故。若謂無體是自體",
    "T30n1573_001:0253c09": "者。是亦不然。以修多羅所不說故。世尊。於",
    "T30n1573_001:0253c10": "何等修多羅中說如此法。於佛世尊修多羅",
    "T30n1573_001:0253c11": "中。都無此義。以非經說故不成就。非大聖修",
    "T30n1573_001:0253c12": "多羅所說之義則不應信。是故非唯言說而",
    "T30n1573_001:0253c13": "得取證。偈言故說空無常者。如調伏三蜜提",
    "T30n1573_001:0253c14": "經中說。佛告三蜜提。眼空無常無不動。無",
    "T30n1573_001:0253c15": "不壞無不變。何以故。性如是故。耳鼻舌身意",
    "T30n1573_001:0253c16": "亦復如是。世尊。於此修多羅中說空說無常。",
    "T30n1573_001:0253c17": "以是義故。知諸法空無常。無常無體。是故諸",
    "T30n1573_001:0253c18": "法性自無體則無體義成。若能如是入修多",
    "T30n1573_001:0253c19": "羅義。其義則成。若不入修多羅。其義則壞。以",
    "T30n1573_001:0253c20": "我所說入修多羅。其義則成。是故性自無體",
    "T30n1573_001:0253c21": "其義成就。一輸盧迦論一卷。凡諸法體性法",
    "T30n1573_001:0253c22": "物事有名異義同。是故或言體。或言性。或言",
    "T30n1573_001:0253c23": "法。或言有。或言物。莫不皆是有之差別。正音",
    "T30n1573_001:0253c24": "云私婆婆。或譯為自體體。或譯為無法有法。",
    "T30n1573_001:0253c25": "或譯為無自性性。"
}