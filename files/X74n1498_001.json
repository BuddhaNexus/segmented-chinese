{
    "X74n1498_001:0823b05": "法界聖凡水陸大齋普利道場性相",
    "X74n1498_001:0823b06": "通論卷第一",
    "X74n1498_001:0823b08": "淨業行人　咫觀　鄭應房",
    "X74n1498_001:0823b09": "　稽首十方三寶尊　　悉是光明遍照者",
    "X74n1498_001:0823b10": "　於此娑婆現華藏　　層層身剎交光輝",
    "X74n1498_001:0823b11": "　敢祈同以大威神　　加被凡愚成聖智",
    "X74n1498_001:0823b12": "　不離一真顯事理　　聖凡無礙總清凉",
    "X74n1498_001:0823b13": "總論曰。本然一心。隨緣成相。眾生苦繫。諸佛現身。度",
    "X74n1498_001:0823b14": "無所度。依然平等。所謂真法界也。一真之中。光明",
    "X74n1498_001:0823b15": "清淨。華嚴海會。供養雲興。一切時處。輝華常在。小",
    "X74n1498_001:0823b16": "機不信。自隔真[糸八]。若大心者。即一道場。包十法界。",
    "X74n1498_001:0823b17": "十方十世。無盡重重。一念心中。圓圓頓現。凝然不",
    "X74n1498_001:0823b18": "散。何去何從。標出阿難。施食緣起。標出淨住。懺悔",
    "X74n1498_001:0823b19": "緣起。標出梁武。水陸緣起。萬法本閒。用之悉應。既",
    "X74n1498_001:0823b20": "無其始。亦無其終。妙極天然。非常非斷。深深一味。",
    "X74n1498_001:0823b21": "普益羣靈。梁武以降。行法有人。志磐以後。書卷可",
    "X74n1498_001:0823b22": "考。蓮師酌之。大略仍古。洪師演之。多半宜今。手眼",
    "X74n1498_001:0823b23": "雖殊。心期不異。雞園壇墠。新啟東方。建佛法幢。為",
    "X74n1498_001:0823b24": "眾生導。慨念　國家。深仁厚澤。德及無邊。柰此羣",
    "X74n1498_001:0823c01": "黎。業感互殊。致生種種。五乘之教。並皆弛廢。七趣",
    "X74n1498_001:0823c02": "堅毒。忽然橫流。餘困未舒。陰靈莫慰。每思自奮。裨",
    "X74n1498_001:0823c03": "補　皇圖。善法雖多。無如水陸。輙依空鏡。深剖微",
    "X74n1498_001:0823c04": "塵。無曲無難。直心抒寫。執事者少。神志乃清。白詞",
    "X74n1498_001:0823c05": "不多。心口無偽。一真法界。不遠能通。諸品覺靈。平",
    "X74n1498_001:0823c06": "心來赴。涓埃有濟。名相不空。即此華嚴。指歸極樂。",
    "X74n1498_001:0823c07": "治心為本。用法乃靈。後之君子。莫或造次。",
    "X74n1498_001:0823c08": "目",
    "X74n1498_001:0823c09": "卷一",
    "X74n1498_001:0823c10": "總論目壇圖綱要文稿",
    "X74n1498_001:0823c11": "卷二",
    "X74n1498_001:0823c12": "結界遣使建旛",
    "X74n1498_001:0823c13": "卷三",
    "X74n1498_001:0823c14": "請聖浴上堂",
    "X74n1498_001:0823c15": "卷四",
    "X74n1498_001:0823c16": "供上堂請赦",
    "X74n1498_001:0823c17": "卷五",
    "X74n1498_001:0823c18": "請下堂浴下堂歸戒",
    "X74n1498_001:0823c19": "卷六",
    "X74n1498_001:0823c20": "誦光明偈供下堂",
    "X74n1498_001:0823c21": "卷七",
    "X74n1498_001:0823c22": "親祝",
    "X74n1498_001:0823c23": "卷八",
    "X74n1498_001:0823c24": "通供上下堂結願送聖",
    "X74n1498_001:0824a01": "論曰。此水陸大略節次。其餘小目。隨文自知。嗚呼。",
    "X74n1498_001:0824a02": "法相玲瓏。天然不隔。水晶樓閣。品品虗通。惟一堅",
    "X74n1498_001:0824a03": "密身。一一塵中現。流轉不返。名曰眾生。居五道而",
    "X74n1498_001:0824a04": "長鮮。以法身不受染也。若說以佛度生。不外一心",
    "X74n1498_001:0824a05": "之妙。道場法事。即是自修。必有人焉。了心成佛。乃",
    "X74n1498_001:0824a06": "可宏闡威靈。令法界含生。一念回光。還同本得。更",
    "X74n1498_001:0824a07": "何暇酬應齋主。張皇事儀。繁述觀門。虗諷經懺。亡",
    "X74n1498_001:0824a08": "其性而存其相哉。觀夫眾生事相。多隔真機。大略",
    "X74n1498_001:0824a09": "相同。付之一歎。今之所酌。近於略也。然一片光輝。",
    "X74n1498_001:0824a10": "周旋法界。知音若遇。必有得手之機。苦海波濤。從",
    "X74n1498_001:0824a11": "此一息。無邊法樂。非自非他。幸各虗心。深求實濟。",
    "X74n1498_001:0824a12": "可也。今之論本。精要者仍舊文(謂志磐蓮池洪源三大師)。補正",
    "X74n1498_001:0824a13": "者兼新義。具如後文。觀者察之。",
    "X74n1498_001:0824a14": "卷九",
    "X74n1498_001:0824a15": "像式并讚",
    "X74n1498_001:0825a10": "第一方壇。就人間房屋所宜。",
    "X74n1498_001:0825a11": "然亦須壇外四面。能圍繞經行。",
    "X74n1498_001:0825a12": "第二圓壇。是酌古準今所立。",
    "X74n1498_001:0825a13": "於兩門分上下。其制精通明辨。則頗可行。但須另",
    "X74n1498_001:0825a14": "建壇屋矣。",
    "X74n1498_001:0825a15": "此後再立一大圓壇圖。以事必心安。量無涯涘。故稱",
    "X74n1498_001:0825a16": "吾性而圖之也。",
    "X74n1498_001:0825a17": "此遇心力並到時。頗可建。花嚴樓閣。彈指門開。莫",
    "X74n1498_001:0825a18": "作難易想。",
    "X74n1498_001:0826a01": "論曰。此以十柱成一亭。每柱左右各一席。席皆微",
    "X74n1498_001:0826a02": "偏向內。兩席之間。一門一階。廢其七。用其三。柱各",
    "X74n1498_001:0826a03": "一旛。兩柱間各一燈。旛之背一鏡。鏡在柱內。旛在",
    "X74n1498_001:0826a04": "柱外。中之五席(一二三及二十四二十五)。左右皆燈。背面皆鏡。",
    "X74n1498_001:0826a05": "十燈十燈。十鏡十鏡。以表無盡重重之義也。亭徑",
    "X74n1498_001:0826a06": "三丈。圍九丈。階去地七尺。亭之簷。高於階一丈四",
    "X74n1498_001:0826a07": "尺。兩柱相去九尺。柱外至簷五尺。此五尺中。除內",
    "X74n1498_001:0826a08": "尺五為席之外半。除外尺五為亭畔倚闌。中餘二",
    "X74n1498_001:0826a09": "尺。以備外繞經行也。中階唯真靈出入行之。主表",
    "X74n1498_001:0826a10": "出入。由左右階。左右柵門。香燈司鎖。餘人不得入。",
    "X74n1498_001:0826a11": "綱要曰。咫觀既集水陸諸書而論之。成八卷矣。客有",
    "X74n1498_001:0826a12": "讀而疑之者。問難蜂起。一一答之。",
    "X74n1498_001:0826a13": "問。一念普觀無量劫。無去無來亦無住。如是了知",
    "X74n1498_001:0826a14": "三世事。超諸方便成十力。今之論本。化上堂十席",
    "X74n1498_001:0826a15": "為十一席。於佛僧外。增標淨土聖賢。其實淨土乃",
    "X74n1498_001:0826a16": "花嚴無量門中之一耳。徒生增減。豈合普心。答。此",
    "X74n1498_001:0826a17": "正普心也。為十方眾生。歷劫以來。泛信三寶。未識",
    "X74n1498_001:0826a18": "專門。幸苦飄零。不得解脫。今以一佛土引其趨向。",
    "X74n1498_001:0826a19": "一入全真。佛佛皆現。正是賢行。豈憂不普。且十與",
    "X74n1498_001:0826a20": "十一。何增減之有。經云花藏世界所有塵。一一塵",
    "X74n1498_001:0826a21": "中見法界。寶光現佛如雲集。此是如來剎自在。",
    "X74n1498_001:0826a22": "問。發起正發起。熏修極熏修。故梁懺之功。無苦不",
    "X74n1498_001:0826a23": "救。一切道場之所宗敬。今乃另製法輪懺。豈能通",
    "X74n1498_001:0826a24": "感乎。答。梁懺雖佳。而世之禮者。多成故套。心性尚",
    "X74n1498_001:0826b01": "隔。事境豈通。今以真懺責之主法一人。若無其人。",
    "X74n1498_001:0826b02": "徒事外壇。亦無力也。且三寶之戒定慧。全顯現於",
    "X74n1498_001:0826b03": "經律論之中。與之熏習。觸發靈因。呼而拜之。正是",
    "X74n1498_001:0826b04": "歸命於諸佛之師也。夫身心大苦。唯一緣生。若能",
    "X74n1498_001:0826b05": "敬一心濃。懺之立應。體通生佛。此任可肩。未易責",
    "X74n1498_001:0826b06": "之流俗也。積劫之苦。三毒為根。而癡尤難破。念此",
    "X74n1498_001:0826b07": "含靈。皆我眷屬。能不求真光明以破其闇乎。花嚴",
    "X74n1498_001:0826b08": "云。譬如有人。仁慈孝友。遭逢世難。父母妻子。兄弟",
    "X74n1498_001:0826b09": "姊妹。并皆散失。忽於曠野道路之間。而相值遇。瞻",
    "X74n1498_001:0826b10": "奉撫對。情無厭足。願行法者。深體此意。一切含靈。",
    "X74n1498_001:0826b11": "悉皆赴感。悉皆知歸。不可空誦古人浩博悠久艱",
    "X74n1498_001:0826b12": "苦卓絕之願。而勉強跪拜以塞責。孤負此道場內",
    "X74n1498_001:0826b13": "外人天也。",
    "X74n1498_001:0826b14": "問。施戒忍進及禪定。智慧方便神通等。如是一切",
    "X74n1498_001:0826b15": "皆自在。此是花嚴三昧力。故水陸道場。以七處九",
    "X74n1498_001:0826b16": "會而為定相。今乃略之。何耶。答。捨偽依真。花嚴乃",
    "X74n1498_001:0826b17": "現耳。七處九會。議本賢宗。長者已廣為十處十會。",
    "X74n1498_001:0826b18": "今之論本。處會皆十。第一處。一念心中。諸佛眾生。",
    "X74n1498_001:0826b19": "朗然無滯。純一性境也。第二處。外壇也。第三處。遣",
    "X74n1498_001:0826b20": "使壇也。第四處。淨道上虗空樓閣也。第五處。浴壇",
    "X74n1498_001:0826b21": "也。第六處。內壇也。第七處。淨土壇也。第八處。施食",
    "X74n1498_001:0826b22": "壇也。第九處。花嚴壇也。第十處。送聖遍往十方也。",
    "X74n1498_001:0826b23": "法性如虗空。諸佛於中住。無去亦無住。處處皆見",
    "X74n1498_001:0826b24": "佛。今以一念心中生佛齊觀。為第一會。十方預誦",
    "X74n1498_001:0826c01": "經律論呪七千二百餘卷。法寶光明。交羅暎帶。為",
    "X74n1498_001:0826c02": "第二會。外壇頂禮法輪寶懺。於眾生心中。吐法光",
    "X74n1498_001:0826c03": "音。為第三會。穢跡金剛。十大明王。天龍八部。證明",
    "X74n1498_001:0826c04": "結界。為第四會。聖觀自在坐道場中。放眉間光。為",
    "X74n1498_001:0826c05": "第五會。十方毗盧遮那如來。環坐道場。放眉間光。",
    "X74n1498_001:0826c06": "為第六會。請上堂時。供浴及齋。祈求恩赦。為第七",
    "X74n1498_001:0826c07": "會。主法坐說三歸菩薩戒。為一切含靈。開佛境界。",
    "X74n1498_001:0826c08": "為第八會。十方凡聖。同侍道場。暢行齋法。為第九",
    "X74n1498_001:0826c09": "會。送聖已畢。重復示現瑜伽施食儀軌。度生無極。",
    "X74n1498_001:0826c10": "為第十會。",
    "X74n1498_001:0826c11": "問。廣博嚴麗。皆同虗空。不相障礙。亦無雜亂。古之",
    "X74n1498_001:0826c12": "內壇。止五日。施食亦止五日。各有其節。今何一律",
    "X74n1498_001:0826c13": "以七。答。十方國土海。無量無邊佛。咸於一念中。各",
    "X74n1498_001:0826c14": "各現神通。既七日壇場。何妨七日內外有事。先外",
    "X74n1498_001:0826c15": "灑淨。後內結界。非雜亂也。",
    "X74n1498_001:0826c16": "問。勝法微妙音。譬喻字相應。無量佛神力。咸來入",
    "X74n1498_001:0826c17": "我身。外壇十二部經。本當勤誦。今皆不然。但奉法",
    "X74n1498_001:0826c18": "輪一懺。不亦淺乎。且先時誦經。雖曰良法。然光明",
    "X74n1498_001:0826c19": "星散。豈合規模。答。君誤矣。本非誦經。是檢藏也。檢",
    "X74n1498_001:0826c20": "藏事不行。乃代以誦經。而律論皆閣起矣。且十二",
    "X74n1498_001:0826c21": "部者。重頌本事等也。今以藥師金剛等十二種為",
    "X74n1498_001:0826c22": "十二部。誤中誤也。今之論本。以七千二百餘卷誦",
    "X74n1498_001:0826c23": "於先。法輪寶懺點綴於後。猶為將來檢藏之引焉。",
    "X74n1498_001:0826c24": "字字發光。何憂不聚。摩耶不云乎。彼妙光明入我",
    "X74n1498_001:0827a01": "身時。我身形量。雖不踰本。然其實已超諸世間。所",
    "X74n1498_001:0827a02": "以者何。我身爾時。量同虗空。悉能容受十方菩薩",
    "X74n1498_001:0827a03": "受生莊嚴諸宮殿故。如此四天下菩薩受生。我為",
    "X74n1498_001:0827a04": "其母。三千大千世界。百億四天下。閻浮提中。悉亦",
    "X74n1498_001:0827a05": "如是。然我此身。本來無二。非一處住。非多處住。",
    "X74n1498_001:0827a06": "問。如來咸放大光明。一一光中無量佛。今不日日",
    "X74n1498_001:0827a07": "正演瑜伽。唯以第七日敷陳其事。前之六日。神志",
    "X74n1498_001:0827a08": "稍略。答。水陸道場。本是齋法。合六道作人天。同侍",
    "X74n1498_001:0827a09": "食於三寶也。施食乃大齋中支流之一。專心根源。",
    "X74n1498_001:0827a10": "支流宜殺。其第七日必多為宣衍者。以送聖後重",
    "X74n1498_001:0827a11": "圓一會。示度生無己之心也。其有內壇受益未深。",
    "X74n1498_001:0827a12": "或可於新增進。金剛般若。兩周說法。法花記畢。更",
    "X74n1498_001:0827a13": "演涅槃。經云。若有眾生。得見菩薩修菩提行。若信",
    "X74n1498_001:0827a14": "若疑。菩薩皆以世出世間種種方便而攝取之。以",
    "X74n1498_001:0827a15": "為眷屬。令於阿耨多羅三藐三菩提。得不退轉。是",
    "X74n1498_001:0827a16": "此意也。",
    "X74n1498_001:0827a17": "問。眾生形相各不同。行業音聲亦無量。如是一切",
    "X74n1498_001:0827a18": "皆能現。海印三昧威神力。今之畫軸。既約其數。又",
    "X74n1498_001:0827a19": "盡變四惡趣作人天形。其有說乎。答。佛入眾生。則",
    "X74n1498_001:0827a20": "全乎眾生。眾生入佛。則全乎佛。佛形同人天。人天",
    "X74n1498_001:0827a21": "之形。方得受人天之供。必坐惡趣身於道場。恐無",
    "X74n1498_001:0827a22": "此理也。經云。一切方所。一切族類。我皆以方便示",
    "X74n1498_001:0827a23": "同其形。可知凡聖交接。氣味必孚。豈可滯殻迷封。",
    "X74n1498_001:0827a24": "不回故轍。法數之減。非好為奇。吾見卷軸太多。則",
    "X74n1498_001:0827b01": "挂起時。多互相掩蔽。今定以一席一軸。乃為安平。",
    "X74n1498_001:0827b02": "且使一一軸中。以勝劣之色。表厥尊卑。而於上堂",
    "X74n1498_001:0827b03": "十一席。一一威嚴。重重顯露。非敢略也。既助觀力。",
    "X74n1498_001:0827b04": "必使勿誤其初因。觀者神圓。聖凡同住矣。",
    "X74n1498_001:0827b05": "問。若佛菩薩等。不出於世間。無有一眾生。而能得",
    "X74n1498_001:0827b06": "安樂。釋迦本師也。於眾生最親。一概託之毗盧。未",
    "X74n1498_001:0827b07": "免疎隔。果爾毗盧能利五種根。何以圓唱所被機",
    "X74n1498_001:0827b08": "宜。唯是上上根菩薩凡夫外道。而上根且絕分也。",
    "X74n1498_001:0827b09": "答。根有生熟。教有抑揚。法有偏全。事有通局。今之",
    "X74n1498_001:0827b10": "道場。勝中之勝。豈於我佛。不能混法報化三身而",
    "X74n1498_001:0827b11": "為一。且汝不聞乎。於一佛身上。化為無量佛。雷音",
    "X74n1498_001:0827b12": "徧眾剎。演法深如海。",
    "X74n1498_001:0827b13": "問。世間所見法。但以心為主。隨解取眾相。顛倒不",
    "X74n1498_001:0827b14": "如實。何以於浴聖時。而生男女二相分別之見乎。",
    "X74n1498_001:0827b15": "答。聖有二。一聖身聖。如三寶是。二凡身聖。如示作",
    "X74n1498_001:0827b16": "金剛天及八部上首是。今之上堂。明明二種聖人。",
    "X74n1498_001:0827b17": "同臨法會。浴之一事。眾生所需。如燈之照眼。食之",
    "X74n1498_001:0827b18": "美口。皆凡夫情量所必求。而上以供聖則為孝。何",
    "X74n1498_001:0827b19": "得絕凡情而言供聖也。時彼會中。一切眾生。因見",
    "X74n1498_001:0827b20": "如來。苦滅障除。堪受聖法。故威儀非可混蒙虗設。",
    "X74n1498_001:0827b21": "不壞世間相。乃滿大悲心。",
    "X74n1498_001:0827b22": "問。一切法門無盡海。同會一法道場中。今之飯僧",
    "X74n1498_001:0827b23": "不以飯。何也。答。飯僧非常之大舉。一之不易。何況",
    "X74n1498_001:0827b24": "於三。七日中。精神或不能貫注無漏也。今以錢代",
    "X74n1498_001:0827c01": "飯。用表此心。比之草草一餐。安詳十倍。經云。佛身",
    "X74n1498_001:0827c02": "一切相。悉現無量佛。佛身如是。佛事亦然。以解脫",
    "X74n1498_001:0827c03": "心。供阿羅漢。不必更生繫著之想也。",
    "X74n1498_001:0827c04": "且汝未問者。尚可踵而說之。不敢苟同。非曰好異",
    "X74n1498_001:0827c05": "也。一主法自己發心異。必使如來量同。二不立齋",
    "X74n1498_001:0827c06": "主之案異。必使眾生心同。三正度人名不嫌其多",
    "X74n1498_001:0827c07": "異。必使解脫境同。四主表飲食淡薄異。必使感應",
    "X74n1498_001:0827c08": "理同。五表白不必板派異。必使大願體同。六執事",
    "X74n1498_001:0827c09": "不必過多異。必使清淨念同。七外壇不必二十四",
    "X74n1498_001:0827c10": "人異。必使敬信心同。八內壇事多夜行異。必使六",
    "X74n1498_001:0827c11": "根用同。九內壇樂器增減異。必使晝夜音同。十布",
    "X74n1498_001:0827c12": "施不矜多財異。必使求度因同。主法必自發心。悲",
    "X74n1498_001:0827c13": "度無極。方與一切如來。同其心體。若以白金聘至。",
    "X74n1498_001:0827c14": "與泛泛道場何別。恐少感格也。齋無其主。一切眾",
    "X74n1498_001:0827c15": "生。全主全賓。虗設一墊於主法旁。請上下堂。臨時",
    "X74n1498_001:0827c16": "選一人以隨叩。只要有心人。若立位安人。主賓分",
    "X74n1498_001:0827c17": "立。則行法反有不入神者也。第二十四席正度之",
    "X74n1498_001:0827c18": "機。千百同牌。十牌同位。不必以多金為美。或反致",
    "X74n1498_001:0827c19": "所度寥寥。必使一切人皆能勉力。以度其親。方為",
    "X74n1498_001:0827c20": "無憾。彼不信入。則無如何。一動念。已入此法界矣。",
    "X74n1498_001:0827c21": "蓋每名百錢而已。來者既易。行之不難。多請如來",
    "X74n1498_001:0827c22": "法住也。上下堂精美之供。出以享大眾。主表持呪。",
    "X74n1498_001:0827c23": "不可食之。另作平淡。粗粗取足。以精心通感為急",
    "X74n1498_001:0827c24": "也。表白太熟則專。專其利。則利物淺矣。不限生熟。",
    "X74n1498_001:0828a01": "臨時取知文少過之人用之。儀不求美觀也。多列",
    "X74n1498_001:0828a02": "執事。分費計耳。能二十四人作外壇固佳。不然。十",
    "X74n1498_001:0828a03": "二位亦足矣。十二人亦不妨空三五人。位必十二。",
    "X74n1498_001:0828a04": "以便送聖分駐二十四盤耳。西一至六。二十四席",
    "X74n1498_001:0828a05": "至十三席盤。東六至一。十二席至一席盤。盤借位",
    "X74n1498_001:0828a06": "一時暫駐。令一切人天展敬也。三四五更。冬夜足",
    "X74n1498_001:0828a07": "以集事。日出後鎖柵門。聽人於柵外拜觀。則動靜",
    "X74n1498_001:0828a08": "皆成法界也。鼓鈸繁瑣。不如金玉隨風。佐以雙鈴。",
    "X74n1498_001:0828a09": "疎密得所也。既不多索齋主金。則驕氣一除。敬心",
    "X74n1498_001:0828a10": "朗現。三寶放光也。",
    "X74n1498_001:0828a11": "前客再問。儀節能預知乎。答。何不可。法師發此心",
    "X74n1498_001:0828a12": "已。前二日。詢內壇外壇。事集乎。乃靜居一室。為法",
    "X74n1498_001:0828a13": "界眾生。行實相懺悔。前一日。法師親視牌軸。遍安",
    "X74n1498_001:0828a14": "之。不行禮。午後。內壇鳴小鐘鼓。誦金光懺文一遍。",
    "X74n1498_001:0828a15": "第一日。三更。外壇灑淨。四更。內壇結界。五更。遣使",
    "X74n1498_001:0828a16": "樹旛。第二日四更。請上堂。五更奉浴。第三日。四更。",
    "X74n1498_001:0828a17": "供上堂。五更。請赦。是日午刻。通齋內外僧皆以錢",
    "X74n1498_001:0828a18": "代飯。第四日。三更。請下堂。四更。奉浴。五更。說戒。第",
    "X74n1498_001:0828a19": "五日。四更。誦信心銘。五更。供下堂。是日午刻。齋僧。",
    "X74n1498_001:0828a20": "如上法。第六日。四更。主法親祝上下堂。洞宣情懇。",
    "X74n1498_001:0828a21": "巳時。行放生。未時。給牲糧。第七日。五更。普供上下",
    "X74n1498_001:0828a22": "堂。巳時。結願。午時。齋僧如上法。未時。迎至外壇。申",
    "X74n1498_001:0828a23": "時送聖。戌時。大眾行瑜伽施食。亥時畢。後一日。主",
    "X74n1498_001:0828a24": "法接見外壇人天。示以法界無始終義焉",
    "X74n1498_001:0828b01": "補論曰。所奉者。三寶眾生之神明也。神之所依者。",
    "X74n1498_001:0828b02": "旛牌畫軸。皆主法之心光也。但約成數十字。該總",
    "X74n1498_001:0828b03": "別二相作一牌。則十牌皆無異。唯第二十四。牌牌",
    "X74n1498_001:0828b04": "更換百千名。則牌牌異。二十五部席。有別則異。前",
    "X74n1498_001:0828b05": "之二十三。不可或異。此心安理得之境也(可以請時所稱",
    "X74n1498_001:0828b06": "字樣。為牌之式)。牌皆上畫寶葢。下畫蓮華。中用黃紙。下堂",
    "X74n1498_001:0828b07": "則紅紙。使亦紅紙(使十牌一位。合天行地行地府為一)。第四席。不稱",
    "X74n1498_001:0828b08": "台賢而稱二華。捨人就法。用通他剎。十一二十四",
    "X74n1498_001:0828b09": "二十五不通。普中專心。總中別相(書使赦使。文不相沿。供上堂。供",
    "X74n1498_001:0828b10": "下堂。結同一願。各有義)。請與三供。稱名錯綜。正陪二席。總同",
    "X74n1498_001:0828b11": "別異。所以寫法界之靈心也。五菜五果。熟作一碗。",
    "X74n1498_001:0828b12": "碟供鮮花果香塗法小食。誠能通化。何必太煩也。",
    "X74n1498_001:0828b13": "除三供外。七日早粥中飯。香燈供之。不出生也。外",
    "X74n1498_001:0828b14": "壇灑淨。亦繞內壇一帀。以示交互重重法界也。寶",
    "X74n1498_001:0828b15": "懺以從容展敬為佳。不可促然。第七日巳時必拜",
    "X74n1498_001:0828b16": "滿。誦行願品以結之(誦華嚴者。來同誦。華嚴亦巳時畢)。再接以佛。",
    "X74n1498_001:0828b17": "則念佛人同入念之矣。浴時焚紙[緞几+(巨匚)]。每席十束。供",
    "X74n1498_001:0828b18": "時。前二無。後一有。以備送也(共五百分)。五色用三。或兼",
    "X74n1498_001:0828b19": "青黑。濶三尺。長九寸。累紙疊為卷。以上好紅紙銀",
    "X74n1498_001:0828b20": "箔。作條篐之。卷時。誦治衣真言。至誠能化以為供",
    "X74n1498_001:0828b21": "也。淨道不用仙橋之名。奉聖不用過街仙之曲。使",
    "X74n1498_001:0828b22": "眾生無惑志也。一牌一獻疏。十疏一束。加紙[緞几+(巨匚)]再",
    "X74n1498_001:0828b23": "篐之。佐以寶(此乃紙元寶。供時所用。乃經卷法寶)。第二十五席。不用",
    "X74n1498_001:0828b24": "盤。事畢後。化於柵內可也。缸及矗燈。皆二十四。內",
    "X74n1498_001:0828c01": "壇門外。通用布篷覆之。襯以油紙。下施欄木。柵內",
    "X74n1498_001:0828c02": "則木篷無漏。三淨道旁。分立提燈提爐提旛之架。",
    "X74n1498_001:0828c03": "主法灑淨及浴上下堂。亦皆用之。內壇淨水杯。大",
    "X74n1498_001:0828c04": "者一。小者十。分大及小。以待種種用也。內壇唯中",
    "X74n1498_001:0828c05": "一間懸四燈。四長旛。一瑠璃。一歡門。四蒲墪。二琉",
    "X74n1498_001:0828c06": "璃照。圓壇。則燈鏡旛花眾矣。供牒六。香花塗寶食",
    "X74n1498_001:0828c07": "果也。二杯。茗飯也。一碗。菜也。一爐二臺。金錢紙緞",
    "X74n1498_001:0828c08": "不以襯。同相之衣料。異相之衣形。分寄於紙緞。及",
    "X74n1498_001:0828c09": "畫軸。不必製衣葢瓔珞冠裳衣帶甲冑等。聖凡古",
    "X74n1498_001:0828c10": "今。男女主伴。文武僧俗異甚。不易刻舟求之也。浴",
    "X74n1498_001:0828c11": "時獻衣帛。必插通花三枝。束束如是。花皆小紅(千枝",
    "X74n1498_001:0828c12": "乃足)。又奉請奉浴奉供。及供使供判。亦用此花(乃更須千",
    "X74n1498_001:0828c13": "枝)。陪席位。可於後一日斟酌安置。若大悲力足之",
    "X74n1498_001:0828c14": "道場。可取正度之極要者。追錄陪席牌上。日日香",
    "X74n1498_001:0828c15": "熏之。有水陸則以陪。必有真靈暢達也。請官二十",
    "X74n1498_001:0828c16": "牌。舊稱符官。今稱使者(分上下堂。使各十牌)。判官二十牌。赦",
    "X74n1498_001:0828c17": "官十牌。總別齊書而同式。以十表無盡者矣。紙像",
    "X74n1498_001:0828c18": "紙馬。一切不用。施食壇對面。供面然大士及寒林",
    "X74n1498_001:0828c19": "軸。左右各明一慈愍燈。外壇前備布篷。缸備蘆席。",
    "X74n1498_001:0828c20": "盤備油紙。晴則可省。齋僧代飯以錢。三十六為一",
    "X74n1498_001:0828c21": "齋。十二為一嚫。以表四十八願意。宜齋之日。午正。",
    "X74n1498_001:0828c22": "僧服一人。於門外施之。上堂本可日中奉供。恐氣",
    "X74n1498_001:0828c23": "太敞。不如夜之神靜也。下堂不午後食。既受菩薩",
    "X74n1498_001:0828c24": "戒。視同佛子。不忍以惡道待之也。晝夜六時。然香",
    "X74n1498_001:0829a01": "鳴磬。勿參錯(供則免寅。送則免申)。內壇用意旨。外壇貼榜文。",
    "X74n1498_001:0829a02": "獻疏則如牌之數。放生錢。牲糧錢。以萬為始。加至",
    "X74n1498_001:0829a03": "十百倍。亦無礙也。其齋僧。放生牲糧錢。皆置普供",
    "X74n1498_001:0829a04": "上。鳴磬。香燈一拜。取出。付柵外。齋正門。放生牲糧",
    "X74n1498_001:0829a05": "出左右門。所放之生。置柵外。主法於柵內說三歸",
    "X74n1498_001:0829a06": "柵內二人代受之。凡經藏不恃匇匇七日。預日選",
    "X74n1498_001:0829a07": "十方有心人。各處看誦。書明經據。寄壇回向。當知",
    "X74n1498_001:0829a08": "此會。不限方隅。行布圓融。同一無礙。合天行地行",
    "X74n1498_001:0829a09": "地府於一位。請下堂方得玲瓏。於彼乎。於此乎。鬼",
    "X74n1498_001:0829a10": "神通之。赦疏。十方外加一中央。即本世界主也。",
    "X74n1498_001:0829a11": "文稿",
    "X74n1498_001:0829a12": "意旨花嚴法界。娑婆剎土。一四天下。南贍部洲。",
    "X74n1498_001:0829a13": "東土雞園。水陸內壇。奉佛修因。菩薩比丘某甲。謹",
    "X74n1498_001:0829a14": "以意旨。上達內壇三寶。一切聖神。無量真靈座下。",
    "X74n1498_001:0829a15": "伏以清淨本然。無非解脫。妙明真際。全具威靈。本",
    "X74n1498_001:0829a16": "交參涉入而圓通。豈明暗色空之偏倚。其奈忽焉",
    "X74n1498_001:0829a17": "不覺。亡失真如。迷茫於理事成顯隱奪之十門。顛",
    "X74n1498_001:0829a18": "倒於總別同異成壞之六相。得麤遺妙。認影迷頭。",
    "X74n1498_001:0829a19": "浩渺劫波。沿洄生死。無邊劇苦。致足哀矣。縱觀四",
    "X74n1498_001:0829a20": "惡趣中。無量眾生。展轉淪胥。靡有底定。雖或暫寄",
    "X74n1498_001:0829a21": "人天。逢緣受報。帶苦造業。不久還沈。縱有修行。多",
    "X74n1498_001:0829a22": "無正見。邪師黨伴。煽惑迷茫。錯入魔機。終淪生死。",
    "X74n1498_001:0829a23": "或有久修大力。尊特神天。結習牢強。不知還返。或",
    "X74n1498_001:0829a24": "有聰明美秀。富貴吉祥。貪此小甘。悉歸大苦。莫不",
    "X74n1498_001:0829b01": "感恩懷怨。引毒招殃。誤事傷生。背第一義。更有忘",
    "X74n1498_001:0829b02": "失本願。逐境迷心。退入小乘。甘趨魔外。甚至現菩",
    "X74n1498_001:0829b03": "薩相。懷夜叉心。破法破僧。非魔非佛。如斯不幸。含",
    "X74n1498_001:0829b04": "識何依。嗟羣類之可憐。對真宗而不識。乃宏正教。",
    "X74n1498_001:0829b05": "爰啟真壇。統水陸虗空而度脫無邊。合仙儒佛子",
    "X74n1498_001:0829b06": "而銷鎔一際。盡與多生新眷屬。同來大會普光明。",
    "X74n1498_001:0829b07": "法味滋神。妙音開悟。既從容而變化。遂環衛以周",
    "X74n1498_001:0829b08": "旋。乘此一真。冥通法界。龍藏光輝。深銜寶願網。花",
    "X74n1498_001:0829b09": "嚴剎海。圓現彌陀身。冀得手之有機。願度生而無",
    "X74n1498_001:0829b10": "礙。佛恩靈捷。滿我心期。式展精誠。乞求加被。年月",
    "X74n1498_001:0829b11": "日。比丘某甲具。",
    "X74n1498_001:0829b12": "榜文(前加水陸榜文四字)蓋聞一真流露。具眾生諸佛之",
    "X74n1498_001:0829b13": "因。萬法圓常。表解脫慈悲之用。羣機所在。法會乃",
    "X74n1498_001:0829b14": "興。今有華嚴法界。娑婆剎土。一四天下。南贍部洲。",
    "X74n1498_001:0829b15": "東土雞園。菩薩比丘某甲等。為啟建道場。聖凡普",
    "X74n1498_001:0829b16": "利事。今據奉佛修因四眾弟子等。為祈心願。熏沐",
    "X74n1498_001:0829b17": "焚香。肅恭歸命。十方常住。無量三寶。水陸大會。幽",
    "X74n1498_001:0829b18": "顯聖凡。同展慈光。證明微悃。伏以(內伸誠意。不出一百字)。以",
    "X74n1498_001:0829b19": "今某年某月某日為始。敬依真際。開建壇場。至某",
    "X74n1498_001:0829b20": "日圓滿。於中。參酌儀軌。一心奉請。十方法界。四聖",
    "X74n1498_001:0829b21": "六凡。萬德萬靈。光降法會。憑仗四眾。先期預日。諷",
    "X74n1498_001:0829b22": "誦龍藏。大小諸部。經律論呪無量靈文。七千二百",
    "X74n1498_001:0829b23": "八十卷(多者亦攝其中)。頂禮法輪寶懺。并行施食放生齋",
    "X74n1498_001:0829b24": "僧念佛諸品法事。修設山茶時果淨齋。二十餘席。",
    "X74n1498_001:0829c01": "并普供大席。金銀緞匹。隨席滿分。以上合集功德。",
    "X74n1498_001:0829c02": "共伸回向。佛法僧寶。天龍鬼神。次復普熏。遍周沙",
    "X74n1498_001:0829c03": "界。怨親等益。恩有咸資。深償我願。滿足而無虗。盡",
    "X74n1498_001:0829c04": "攝他方。兼通而並濟。仰冀三尊永鑒。萬聖垂光。宏",
    "X74n1498_001:0829c05": "開度利之門。大慶無遮之會。身身離障。剎剎融空。",
    "X74n1498_001:0829c06": "長承慧日之照臨。同被法雲之覆護。本壇據此四",
    "X74n1498_001:0829c07": "眾來詞。合行榜示。須至榜者(後加幽顯咸知四字)。年月日榜。",
    "X74n1498_001:0829c08": "獻疏葢聞真源不隔。寶性圓涵。合眾生諸佛之",
    "X74n1498_001:0829c09": "心。現一極無邊之妙。深深齊現。密密咸昭。今此華",
    "X74n1498_001:0829c10": "嚴法界。娑婆剎土。一四天下。南贍部洲。東土雞園。",
    "X74n1498_001:0829c11": "啟建道場。聖凡普利。圓成法會。具疏陳聞。竊因奉",
    "X74n1498_001:0829c12": "佛修齋。四眾弟子等。為祈心願。熏沐焚香。肅恭歸",
    "X74n1498_001:0829c13": "命。十方常住。無量三寶。水陸大會。幽顯聖凡。同展",
    "X74n1498_001:0829c14": "慈光。證明微悃。伏以。(內申誠意。不出一百字)以今某年某月",
    "X74n1498_001:0829c15": "某日為始。開建道場。至某日圓滿。於中。參酌儀軌。",
    "X74n1498_001:0829c16": "一心奉請。十方法界。四聖六凡。萬德萬靈。光降法",
    "X74n1498_001:0829c17": "會。憑仗四眾。先期預日。諷誦龍藏。大小諸部。經律",
    "X74n1498_001:0829c18": "論呪。無量靈文。七千二百八十卷。頂禮法輪寶懺。",
    "X74n1498_001:0829c19": "並行施食放生。齋僧念佛。諸品法事。修設山茶時",
    "X74n1498_001:0829c20": "果淨齋。二十餘席。並普供大席。金銀緞匹。隨席滿",
    "X74n1498_001:0829c21": "分。以上合集功德。共伸回向。佛法僧寶。天龍鬼神。",
    "X74n1498_001:0829c22": "次復普熏。徧周沙界。冤親等益。恩有咸資。靈因滿",
    "X74n1498_001:0829c23": "足。齊開寶潤之光明。勝會浺瀜。大慶法筵之成就。",
    "X74n1498_001:0829c24": "三尊鏡照。列聖珠聯。靜含水月而非空。妙現燈雲",
    "X74n1498_001:0830a01": "而不滯。境心交徹。身剎玲瓏。廓清羅縠之餘昏。徧",
    "X74n1498_001:0830a02": "淨塵毛之細障。式垂歆響。永護含靈。年月日。奉佛",
    "X74n1498_001:0830a03": "修齋四眾弟子疏。",
    "X74n1498_001:0830a04": "請書花嚴法界。娑婆剎土。一四天下。南贍部洲。",
    "X74n1498_001:0830a05": "東土雞園。奉佛修齋。四眾弟子等。并諸眷屬。為建",
    "X74n1498_001:0830a06": "水陸道場。聖凡普利事。恭伸情悃。伏以。(內伸誠意不出一百",
    "X74n1498_001:0830a07": "字)於今某年某月某日為始。於某日圓滿。參酌儀",
    "X74n1498_001:0830a08": "軌。一心奉請。盡虗空遍法界。十方常住一切諸佛。",
    "X74n1498_001:0830a09": "并諸眷屬。盡虗空徧法界。十方常住一切尊法。并",
    "X74n1498_001:0830a10": "諸眷屬。盡虗空徧法界。十方常住一切賢聖僧。并",
    "X74n1498_001:0830a11": "諸眷屬。十方法界。傳持正法。十宗諸祖師僧。并諸",
    "X74n1498_001:0830a12": "眷屬。安樂世界。主伴重重。九品蓮花。清淨海眾。諸",
    "X74n1498_001:0830a13": "上善人。并諸眷屬。華嚴海會。十方來集。深入法界",
    "X74n1498_001:0830a14": "諸神上首。諸天上首。秘密顯現。無量真靈。并諸眷",
    "X74n1498_001:0830a15": "屬。十方剎海。深入法界。一切禪仙。娑婆震旦。南北",
    "X74n1498_001:0830a16": "仙宗。雞園妙會。入理真仙。并諸眷屬。十方剎土。深",
    "X74n1498_001:0830a17": "入法界。為民立極。一切通儒。并諸眷屬。十方法界。",
    "X74n1498_001:0830a18": "諸大明王。光明會上。二十諸天。并諸眷屬。十方法",
    "X74n1498_001:0830a19": "界。護法護國。諸大神王。并諸眷屬。發揚水陸。流通",
    "X74n1498_001:0830a20": "至教。製像立法。諸大士眾。并諸眷屬。惟願。不違本",
    "X74n1498_001:0830a21": "誓。府應羣機。光臨法會。年月日。奉佛修因四眾弟",
    "X74n1498_001:0830a22": "子等。具書奉請(以上上堂)　華嚴法界娑婆剎土。一四",
    "X74n1498_001:0830a23": "天下。南贍部洲。東土雞園。奉佛修齋。四眾弟子等。",
    "X74n1498_001:0830a24": "并諸眷屬。為建水陸道場。聖凡普利事。恭伸情悃。",
    "X74n1498_001:0830b01": "伏以。(內伸誠意。不出一百字)於今某年某月某日為始。於某",
    "X74n1498_001:0830b02": "日圓滿。參酌儀軌。一心奉請。十方法界。諸凡夫天。",
    "X74n1498_001:0830b03": "并諸眷屬。十方法界。諸凡夫仙。并諸眷屬。十方法",
    "X74n1498_001:0830b04": "界。住凡夫地。龍神雜部。上極天宮。下窮冥界。文武",
    "X74n1498_001:0830b05": "主伴。并諸眷屬。十方法界。金銀銅鐵。諸轉輪王。并",
    "X74n1498_001:0830b06": "諸眷屬。十方法界。種種諸根。一切人眾。并諸眷屬。",
    "X74n1498_001:0830b07": "十方法界。四趣所攝。諸阿修羅。并諸眷屬。十方法",
    "X74n1498_001:0830b08": "界。勝劣精靈。無量非人。并諸眷屬。十方法界。高下",
    "X74n1498_001:0830b09": "九種。有無財食。諸鬼神眾。滯魄游魂。并諸眷屬。十",
    "X74n1498_001:0830b10": "方法界。依地依水。依火依風。依木依空。巨細旁生。",
    "X74n1498_001:0830b11": "并諸眷屬。十方法界。無間有間。寒熱遊增。總別地",
    "X74n1498_001:0830b12": "獄。受苦眾生。并諸眷屬。十方法界。六道生死。中有",
    "X74n1498_001:0830b13": "之身。并諸眷屬。圓滿道場。上下八方。稱心量處。奉",
    "X74n1498_001:0830b14": "職諸神。并諸眷屬。一真法界。應現當機。受度之靈。",
    "X74n1498_001:0830b15": "并諸眷屬。(以下列所薦人名。一名勿漏)最極有緣。依戀道場。陪",
    "X74n1498_001:0830b16": "位之靈。并諸眷屬。惟願不迷本性。速赴靈機。光降",
    "X74n1498_001:0830b17": "法會。年月日。奉佛修齋四眾弟子等。具書奉請。",
    "X74n1498_001:0830b18": "請使牒華嚴法界。娑婆剎土。一四天下。南贍部",
    "X74n1498_001:0830b19": "洲。東土雞園。奉行法事。比丘某甲。為建水陸道場。",
    "X74n1498_001:0830b20": "聖凡普利事。於某年某月某日開啟道場。至某日",
    "X74n1498_001:0830b21": "圓滿。仰勞使者。即持請書。奉請。(上堂則云。盡虗空遍法界三寶聖眾。",
    "X74n1498_001:0830b22": "乃至諸大士等。下堂則云。盡虗空遍法界。六道七趣勝劣諸倫。乃至當機受度之靈。某甲某甲某甲某甲",
    "X74n1498_001:0830b23": "等)降臨道場為此具牒。須至牒者　右牒。(上堂則云空行。",
    "X74n1498_001:0830b24": "下堂則云天行地行地府)捷疾持符使者。準此。年月日比丘某",
    "X74n1498_001:0830c01": "甲。具牒奉行。",
    "X74n1498_001:0830c02": "赦疏花嚴法界。娑婆剎土。一四天下。南贍部洲。",
    "X74n1498_001:0830c03": "東土雞園。奉佛修齋。四眾弟子等。并諸眷屬。為建",
    "X74n1498_001:0830c04": "水陸道場。乞恩普赦事。一心上奏(梵則云。妙莊嚴宮梵王尊天。釋",
    "X74n1498_001:0830c05": "則云。忉利天宮帝釋尊天)玉陛下。恭伸情懇。伏為。(內伸誠意。不出一百字)",
    "X74n1498_001:0830c06": "以今某年某月某日。開啟道場。於某日圓滿。於中。",
    "X74n1498_001:0830c07": "十法界勝劣諸倫。等心奉請。同赴道場法會。瑠璃",
    "X74n1498_001:0830c08": "影事。不隔纖毫。瓔珞光嚴。齊涵妙相。融十方虗空",
    "X74n1498_001:0830c09": "樓閣之雲。地皆微動。品無量清淨醍醐之味。天亦",
    "X74n1498_001:0830c10": "長春。深尋雜趣之本原。不外此清涼果海。融入如",
    "X74n1498_001:0830c11": "來之妙定。全消夫隔別枝歧。況天王多花嚴菩薩",
    "X74n1498_001:0830c12": "寄位之身。而眾生皆我佛世尊獨一之子。既大悲",
    "X74n1498_001:0830c13": "之神用。不遺於一夫。而盛德之威權。可總其全量。",
    "X74n1498_001:0830c14": "是用上叩天門。鴻恩肆赦。下行地府。鳳詔分頒。俾",
    "X74n1498_001:0830c15": "千萬泥犁三惡道之倫。成百億金師一毛端之相。",
    "X74n1498_001:0830c16": "天上人間雙解脫。金鎖開而鐵鎖齊開。寒冰熱火",
    "X74n1498_001:0830c17": "盡銷鎔。法輪轉而食輪將轉。方以一味菩提。速發",
    "X74n1498_001:0830c18": "其圓種。何堪小乘律相。挫抑其真因。伏乞天慈。深",
    "X74n1498_001:0830c19": "體佛意。風行雷動。奉命者無頃刻之羈留。吐月流",
    "X74n1498_001:0830c20": "雲。含識者悟根塵之消落。奉佛修因四眾弟子等。",
    "X74n1498_001:0830c21": "不勝激切屏營之至。謹具疏以聞。年月日。修齋乞",
    "X74n1498_001:0830c22": "恩佛弟子等。誠惶誠恐。稽首頓首具疏。",
    "X74n1498_001:0830c23": "赦使牒花嚴法界。娑婆剎土。一四天下。南贍部",
    "X74n1498_001:0830c24": "洲。東土雞園。菩薩比丘某甲。今因奉佛修齋四眾",
    "X74n1498_001:0831a01": "弟子等。并諸眷屬。為建水陸道場。普利聖凡事。於",
    "X74n1498_001:0831a02": "某年某月某日。開啟道場。某日圓滿。今當乞恩普",
    "X74n1498_001:0831a03": "赦。仰勞使者。即持赦疏。迅速上奏。此界他方。妙莊",
    "X74n1498_001:0831a04": "嚴宮大梵天王。忉利天宮帝釋尊天。諸闕下。四眾",
    "X74n1498_001:0831a05": "等。不勝感激之至。為此具牒。須至牒者　右牒。此",
    "X74n1498_001:0831a06": "界他方梵釋諸天捷疾持符使者。準此。年月日。比",
    "X74n1498_001:0831a07": "丘某甲。具牒奉行。",
    "X74n1498_001:0831a08": "判牒華嚴法界。娑婆剎土。一四天下。南贍部洲。",
    "X74n1498_001:0831a09": "東土雞園。奉佛修齋。四眾弟子等。為水陸道場。功",
    "X74n1498_001:0831a10": "德圓滿事。某等以今年某月某日。開啟道場。行諸",
    "X74n1498_001:0831a11": "法事。於某日圓滿。於中。憑仗十方人力。先期預日。",
    "X74n1498_001:0831a12": "披覽諷誦。龍藏大小乘。經律論呪。七千二百八十",
    "X74n1498_001:0831a13": "卷。頂禮法輪寶懺。并行施食放生。齋僧念佛。諸品",
    "X74n1498_001:0831a14": "法事。修設山茶時果淨齋。二十餘席。並普供大席。",
    "X74n1498_001:0831a15": "金銀紙緞。隨席滿分。以上合集功德。用伸回向(功德",
    "X74n1498_001:0831a16": "司則云。或有應經主司照驗之處。神道設教。能補生人辦事之缺。今持具牒。伏乞照驗。文寶司則云。所有",
    "X74n1498_001:0831a17": "上下堂疏文寶緞等儀。敢冀神聰。如法處分。以成圓滿功德。具慰心期)。不勝感激之",
    "X74n1498_001:0831a18": "至。為此具牒。須至牒者　右牒(三界功德司。上下堂文寶司)。判",
    "X74n1498_001:0831a19": "官準此。年月日。奉佛修齋四眾弟子等。具牒告聞。",
    "X74n1498_001:0831a20": "請書籤盡虗空遍法界。三寶聖眾。乃至大士等。",
    "X74n1498_001:0831a21": "娑婆震旦。東土雞園。奉佛修齋。四眾弟子等具",
    "X74n1498_001:0831a22": "　盡虗空遍法界。六道七趣。勝劣諸倫。乃至當機受",
    "X74n1498_001:0831a23": "度某甲某甲之靈　娑婆震旦。東土雞園。奉佛修",
    "X74n1498_001:0831a24": "齋。四眾弟子等具。",
    "X74n1498_001:0831b01": "使者牒籤某某使者準此　比丘某甲具。",
    "X74n1498_001:0831b02": "赦疏籤(他方則云十方。此界則云娑婆)妙莊嚴宮大梵天王玉",
    "X74n1498_001:0831b03": "陛下奉佛修齋四眾弟子等具(釋則改云。忉利天宮帝釋尊天。",
    "X74n1498_001:0831b04": "玉陛下)。",
    "X74n1498_001:0831b05": "判官牒籤某某判官準此　奉佛修齋。四眾弟",
    "X74n1498_001:0831b06": "子等具。",
    "X74n1498_001:0831b08": "法界聖凡水陸大齋普利道場性相通論卷第一"
}