{
    "T23n1443_010:0957c24": "根本說一切有部苾芻尼毘奈耶",
    "T23n1443_010:0957c25": "卷第十",
    "T23n1443_010:0957c27": "三藏法師義淨奉　制譯",
    "T23n1443_010:0957c28": "第二攝頌曰：",
    "T23n1443_010:0957c29": "　捉金銀出納、　　賣買鉢乞線、",
    "T23n1443_010:0958a01": "　織師自奪衣、　　迴他病長鉢。",
    "T23n1443_010:0958a02": "捉寶學處第十一",
    "T23n1443_010:0958a03": "爾時薄伽梵在室羅伐城逝多林給孤獨園。",
    "T23n1443_010:0958a04": "時六眾苾芻，自手捉金銀、或教他捉，造作房",
    "T23n1443_010:0958a05": "舍、或置床座上。時外道見生嫌賤言：「此沙門",
    "T23n1443_010:0958a06": "釋子，自手執捉金銀錢等、或教他捉。廣說如",
    "T23n1443_010:0958a07": "上。諸餘俗人皆亦如是，斯與我等有何別處？",
    "T23n1443_010:0958a08": "云何令他婆羅門居士等深生敬信，持諸飲",
    "T23n1443_010:0958a09": "食惠此禿人？」苾芻白佛。佛以此緣，同前集眾",
    "T23n1443_010:0958a10": "問實訶責，廣說乃至「制其學處，應如是說：",
    "T23n1443_010:0958a11": "「若復苾芻尼，自手捉金銀錢等、若教他捉，",
    "T23n1443_010:0958a12": "泥薩祇波逸底迦。」尼者，謂此法中尼。自手",
    "T23n1443_010:0958a13": "捉者，謂以手捉。金銀者，謂金銀及貝齒。錢",
    "T23n1443_010:0958a14": "者，金等錢。教人亦爾，皆犯捨墮。捨悔之法廣",
    "T23n1443_010:0958a15": "說如上。此中犯相其事云何？若教他取時，",
    "T23n1443_010:0958a16": "其事不同有十八種，咸成其犯。謂告彼云：",
    "T23n1443_010:0958a17": "　汝取此物，　　汝於此取，　　汝取此爾許！",
    "T23n1443_010:0958a18": "　汝將此物，　　汝於此將，　　汝將此爾許！",
    "T23n1443_010:0958a19": "　汝置此物，　　汝於此置，　　汝置此爾許！",
    "T23n1443_010:0958a20": "　汝取彼物，　　汝於彼取，　　汝取彼爾許！",
    "T23n1443_010:0958a21": "　汝將彼物，　　汝於彼將，　　汝將彼爾許！",
    "T23n1443_010:0958a22": "　汝置彼物，　　汝於彼置，　　汝置彼爾許！",
    "T23n1443_010:0958a23": "言汝取此物者，謂金銀等於可見處，教他取，",
    "T23n1443_010:0958a24": "得惡作罪，捉舉之時犯捨墮罪。言汝於此取",
    "T23n1443_010:0958a25": "者，謂於諸帒及鐵木等箱器之中，教他取",
    "T23n1443_010:0958a26": "物，得罪同前。已下諸句罪皆同此。言汝取爾",
    "T23n1443_010:0958a27": "許者，謂百千億等，教他取物。言汝將此物者，",
    "T23n1443_010:0958a28": "謂金銀等物，教他將來。言汝於此將者，謂於",
    "T23n1443_010:0958a29": "帒等箱器之中，教他取物。言汝將此爾許者，",
    "T23n1443_010:0958b01": "謂百千億等，教他取時。言汝置此物者，謂金",
    "T23n1443_010:0958b02": "銀等，教他置時。言汝於此置者，謂於箱器等",
    "T23n1443_010:0958b03": "中，教安置時。言汝置此爾許者，謂百千億等，",
    "T23n1443_010:0958b04": "教他置時。此九皆據可見之處，教他作也。言",
    "T23n1443_010:0958b05": "汝取彼物者，謂金銀等於不見處，教他取物，",
    "T23n1443_010:0958b06": "得惡作罪，捉舉之時犯捨墮罪。言汝於彼取",
    "T23n1443_010:0958b07": "者，謂於諸帒及鐵木等箱器之中，教他取物。",
    "T23n1443_010:0958b08": "言汝取彼爾許者，謂百千億等，教他取物。言",
    "T23n1443_010:0958b09": "汝將彼物者，謂金銀等物，教他將來。言汝於",
    "T23n1443_010:0958b10": "彼將者，謂於帒等箱器之中，教他取物。言汝",
    "T23n1443_010:0958b11": "將彼爾許者，謂百千億等，教他取時。言汝",
    "T23n1443_010:0958b12": "置彼物者，謂金銀等，教他置時。言汝於彼置",
    "T23n1443_010:0958b13": "者，謂於箱器等中安置。言汝置彼爾許者，",
    "T23n1443_010:0958b14": "謂百千億等教他置時，得罪同前。此九皆據",
    "T23n1443_010:0958b15": "不可見處，教他作也。若苾芻尼自捉金銀、錢、",
    "T23n1443_010:0958b16": "貝齒者，犯捨墮。若苾芻尼捉成未成金銀者，",
    "T23n1443_010:0958b17": "犯捨墮。苾芻尼捉文相成就金銀錢貝齒者，",
    "T23n1443_010:0958b18": "犯捨墮。苾芻尼觸末尼寶、薜琉璃寶，犯捨墮。",
    "T23n1443_010:0958b19": "苾芻尼捉方國共所用錢，犯捨墮。若捉非方",
    "T23n1443_010:0958b20": "國所用錢，得惡作罪。若捉赤銅、鍮石、銅鐵、鉛",
    "T23n1443_010:0958b21": "錫者無犯。如是世尊為諸聲聞制學處已，佛",
    "T23n1443_010:0958b22": "在逝多林。于時占波國有一長者在此城住，",
    "T23n1443_010:0958b23": "深信純善，以上妙物而為惠施。時彼長者為",
    "T23n1443_010:0958b24": "佛及僧造立住處，門戶窓牖欄楯校飾，殊妙",
    "T23n1443_010:0958b25": "莊嚴令人樂見，為生天路。多諸尼眾在此安",
    "T23n1443_010:0958b26": "居，既安居了隨意事訖，白長者曰：「我等今欲",
    "T23n1443_010:0958b27": "向室羅伐城禮大師足，及諸耆宿尊老。苾芻",
    "T23n1443_010:0958b28": "尼現闕衣服，時當見施。」長者報言：「聖者！此處",
    "T23n1443_010:0958b29": "之人無上妙衣疊，今聞商侶將欲到來，待來",
    "T23n1443_010:0958c01": "至時當以奉施。」苾芻尼曰：「長者！若無好物，與",
    "T23n1443_010:0958c02": "麁惡者。」長者答曰：「聖者！我之立性常施好物，",
    "T23n1443_010:0958c03": "云何於今以惡物與？若不待者，衣直之錢可",
    "T23n1443_010:0958c04": "持將去。」答言：「長者！世尊制戒遮我捉錢。」長者",
    "T23n1443_010:0958c05": "報曰：「若如是者，我寧不施，不能以惡物惠人。」",
    "T23n1443_010:0958c06": "時諸尼眾竟無所獲，即便捨去。隨路而進至",
    "T23n1443_010:0958c07": "室羅伐城，諸尼見告：「善來姊妹！豈非仁等於",
    "T23n1443_010:0958c08": "安居處多得衣服，云何著此麁破衣服而至",
    "T23n1443_010:0958c09": "此耶？」彼便答曰：「無衣可得。」苾芻尼曰：「仁在何",
    "T23n1443_010:0958c10": "處而作安居？」答曰：「在占波國。」又問：「依誰而",
    "T23n1443_010:0958c11": "住？」答曰：「某甲長者。」諸尼告曰：「聞彼長者好施",
    "T23n1443_010:0958c12": "上衣，豈不施耶？」答曰：「袛緣此故，我不得衣。」諸",
    "T23n1443_010:0958c13": "尼問曰：「有何所以？」彼具陳事。諸尼聞已白諸",
    "T23n1443_010:0958c14": "苾芻，苾芻白佛。佛作是念：「諸有敬信婆羅門",
    "T23n1443_010:0958c15": "長者居士等，歡喜欲施苾芻尼衣價，我諸弟",
    "T23n1443_010:0958c16": "子情欲得衣，我應作法令諸苾芻尼得無廢",
    "T23n1443_010:0958c17": "闕。」告諸苾芻尼曰：「若有他施衣價，欲須便受，",
    "T23n1443_010:0958c18": "受已即作彼人物心而為持畜，然諸苾芻尼",
    "T23n1443_010:0958c19": "應可求覓執事人。」苾芻尼不知欲覓何人？佛",
    "T23n1443_010:0958c20": "言：「應求寺家人，或鄔波斯迦。寺家人者，謂是",
    "T23n1443_010:0958c21": "淨人。鄔波斯迦者，謂受三歸五戒。應問彼云：",
    "T23n1443_010:0958c22": "『汝能為我作施主不？』若言：『能。』者，即作委寄此",
    "T23n1443_010:0958c23": "人心而畜其物，可使人持不應自捉。」時有苾",
    "T23n1443_010:0958c24": "芻尼，向他方處作如是念：「我今至此亦未有",
    "T23n1443_010:0958c25": "施主。」起追悔心。尼白苾芻，苾芻白佛。佛言：",
    "T23n1443_010:0958c26": "「縱令遠去，但令彼人命存已來，常是施主。」時",
    "T23n1443_010:0958c27": "有苾芻尼未求得施主，他施與物，苾芻尼疑",
    "T23n1443_010:0958c28": "不敢為受，佛言：「應受。受已持物，對一苾芻尼",
    "T23n1443_010:0958c29": "作如是語：『具壽存念。我苾芻尼某甲，得此不",
    "T23n1443_010:0959a01": "淨物，我當持此不淨之物換取淨財。』如是三",
    "T23n1443_010:0959a02": "說，隨情受用勿致疑心。」時有施主，於邊隅處",
    "T23n1443_010:0959a03": "造寺施僧。時時有賊來相驚怖，彼苾芻尼棄",
    "T23n1443_010:0959a04": "寺而去，便有賊來取寺家物。佛言：「若僧伽物、",
    "T23n1443_010:0959a05": "若窣覩波物，所有金銀錢寶等，應牢藏舉方",
    "T23n1443_010:0959a06": "可移去。」雖言遣藏，尼便不知欲遣誰藏？佛言：",
    "T23n1443_010:0959a07": "「若淨人、或鄔波索迦。」令其藏舉，彼藏舉者便",
    "T23n1443_010:0959a08": "偷其物，佛言：「有深信鄔波索迦令其藏舉，若",
    "T23n1443_010:0959a09": "無深信應使求寂女，求寂女若無，尼自手藏。」",
    "T23n1443_010:0959a10": "尼復不知若為藏舉？佛言：「應可穿坑。」不知使",
    "T23n1443_010:0959a11": "誰？佛言：「應使淨人、若鄔波索迦。彼便偷物，應",
    "T23n1443_010:0959a12": "令信者。此若無者，應令求寂女。求寂女若無，",
    "T23n1443_010:0959a13": "應自穿掘。賊去之後應可如前而取，其物還",
    "T23n1443_010:0959a14": "與僧伽。」佛言：「如我為難緣事開者，難去之",
    "T23n1443_010:0959a15": "後則不應行。若仍行者，得越法罪。」",
    "T23n1443_010:0959a16": "出納求利學處第十二",
    "T23n1443_010:0959a17": "緣在室羅伐城。世尊在逝多林給孤獨園，遠",
    "T23n1443_010:0959a18": "近皆聞中國有佛出現於世，彼諸聲聞弟子",
    "T23n1443_010:0959a19": "有大神通作諸變化廣說妙法。若有人能於",
    "T23n1443_010:0959a20": "彼弟子作供養者，得大果報饒益增廣。是時",
    "T23n1443_010:0959a21": "北方有諸商客，聞此聲譽自相謂曰：「諸君當",
    "T23n1443_010:0959a22": "知！我等宜往中國興易，一則多得利潤，二",
    "T23n1443_010:0959a23": "乃供養三寶。」時諸商人多齎貨物至室羅伐",
    "T23n1443_010:0959a24": "城。於此城中有一露形外道，善識天文占察",
    "T23n1443_010:0959a25": "前事，詣商主所告言：「善來商主！汝父名某甲、",
    "T23n1443_010:0959a26": "母名某甲，將如是貨來詣此方，齊某日來得",
    "T23n1443_010:0959a27": "爾許利。」商主聞已作如是念：「我比曾聞世尊",
    "T23n1443_010:0959a28": "弟子有大神變，騰煙注雨未萌先測，此即",
    "T23n1443_010:0959a29": "其人。」便以北方朱色毛緂及諸奇果，持奉外",
    "T23n1443_010:0959b01": "道。彼既得已即便披緂往同徒處，伴見便",
    "T23n1443_010:0959b02": "問，彼具陳說。同徒告曰：「仁者！我等常被沙門",
    "T23n1443_010:0959b03": "釋子之所輕蔑，每告我曰：『汝等曾不親近貴",
    "T23n1443_010:0959b04": "勝好人，但唯狎習傭力賤品旃茶羅類。』仁今",
    "T23n1443_010:0959b05": "宜可披此貴服詣釋子處刺其心胸。」即披毛",
    "T23n1443_010:0959b06": "緂詣逝多林。時鄔波難陀於逝多林門外經",
    "T23n1443_010:0959b07": "行遊步，遙見彼來便作是念：「外道披者是好",
    "T23n1443_010:0959b08": "貴物，我若不能得此物者，不復更名鄔波難",
    "T23n1443_010:0959b09": "陀矣！」既漸相近，問言：「外道！汝今豈可新歸俗",
    "T23n1443_010:0959b10": "耶？」答言：「我不歸俗。」「若如是者，何得披此俗",
    "T23n1443_010:0959b11": "衣？」彼具陳說。鄔波難陀曰：「此非善事！此非善",
    "T23n1443_010:0959b12": "事！豈容年邁衰朽為破戒耶？宜應暫坐聊聽",
    "T23n1443_010:0959b13": "法要。」時彼外道隨言即坐，鄔波難陀以歡喜",
    "T23n1443_010:0959b14": "心為其說法。若鄔波難陀為他宣說捨施法",
    "T23n1443_010:0959b15": "時，聞者皆欲自割身肉持以相施。復告外道：",
    "T23n1443_010:0959b16": "「汝之大師性愛麁弊，教汝門徒露形拔髮，多",
    "T23n1443_010:0959b17": "行少住常臥于地；若汝大師情所愛樂好衣",
    "T23n1443_010:0959b18": "食者，當許汝著價直千萬上妙之衣、百味飲",
    "T23n1443_010:0959b19": "食隨意飡噉，所住房舍價當百千。由彼狹情",
    "T23n1443_010:0959b20": "不見容許。我之大師情懷廣大，許我弟子著",
    "T23n1443_010:0959b21": "萬價衣食百味食，所居房舍數直千金。若汝",
    "T23n1443_010:0959b22": "披此貴價好服行乞食者，信敬之人作如是",
    "T23n1443_010:0959b23": "念：『今此外道身行破戒。』至於飲食難以供身。",
    "T23n1443_010:0959b24": "汝此上衣宜應與我，我有毛緂持以相換，我",
    "T23n1443_010:0959b25": "當披著巡家乞食。若淨信人來問於我，我當",
    "T23n1443_010:0959b26": "答曰：『有露形人名姓某甲，輟已相惠。』彼便",
    "T23n1443_010:0959b27": "知汝是深信人，汝乞食時，彼若見者，當以酒",
    "T23n1443_010:0959b28": "糟盛滿銅器供養於汝。」時彼露形聞是語已，",
    "T23n1443_010:0959b29": "便生信喜作如是言：「大德！若如是者可取此",
    "T23n1443_010:0959c01": "衣。」鄔波難陀便即呪願曰：「無病長壽，然汝徒",
    "T23n1443_010:0959c02": "黨貧苦是常，聞汝施時還令相奪。」彼言：「大",
    "T23n1443_010:0959c03": "德！此之毛緂豈彼物耶？是我自由，幸見無",
    "T23n1443_010:0959c04": "慮。」「若如是者，我當為受。」既受得已，即便與一",
    "T23n1443_010:0959c05": "麁鞕毛緂。時彼外道披著而去，至同梵行邊，",
    "T23n1443_010:0959c06": "彼便問曰：「仁者何處更得此衣？」彼即具陳換",
    "T23n1443_010:0959c07": "衣所由。聞皆怒言：「仁者！此之釋子常思殺我，",
    "T23n1443_010:0959c08": "餘雖見欺不同六眾，六人之內無越彼一。仁",
    "T23n1443_010:0959c09": "若施與餘大德者，我亦隨喜。而鄔波難陀欲",
    "T23n1443_010:0959c10": "飲我血，將衣施彼誰堪忍耶？即宜往索。若得",
    "T23n1443_010:0959c11": "者善；若不得者我同擯汝，移汝坐處覆汝食",
    "T23n1443_010:0959c12": "器，不須共語。」彼便怕怖，往鄔波難陀所。彼",
    "T23n1443_010:0959c13": "遙見來即作是念：「看此外道舉動形勢，必當",
    "T23n1443_010:0959c14": "奪我上好毛緂。」便急入房閉戶而住。外道即",
    "T23n1443_010:0959c15": "至扣門相喚，鄔波難陀默然不對，諸苾芻見",
    "T23n1443_010:0959c16": "問言：「外道！汝何所須？」報言：「將我毛緂故來",
    "T23n1443_010:0959c17": "相覓。」苾芻報曰：「汝若欲得，往世尊所求哀歸",
    "T23n1443_010:0959c18": "向。」時彼外道往詣佛所。",
    "T23n1443_010:0959c19": "爾時世尊遙見外道來，告諸苾芻：「汝等見彼",
    "T23n1443_010:0959c20": "外道來不？」白佛言：「見。」佛言：「彼為毛緂故來。",
    "T23n1443_010:0959c21": "若索得者善。若不得者，便歐熱血而致命終。」",
    "T23n1443_010:0959c22": "外道來至佛所，作如是白：「大德！鄔波難陀取",
    "T23n1443_010:0959c23": "我毛緂，唯願世尊慈悲哀愍令彼還我。若",
    "T23n1443_010:0959c24": "不還者，我等同梵行者擯斥於我。」如前具說。",
    "T23n1443_010:0959c25": "爾時世尊告具壽阿難陀曰：「汝自往告鄔波",
    "T23n1443_010:0959c26": "難陀言：『汝得無病。』仍告之曰：『汝當還彼外道",
    "T23n1443_010:0959c27": "毛緂，若不還者當歐熱血而死。』」時具壽阿難",
    "T23n1443_010:0959c28": "陀依佛言告，彼聞語已即從坐起：「我今敬禮，",
    "T23n1443_010:0959c29": "無上尊教豈敢有違。若非佛教遣我還者，縱",
    "T23n1443_010:0960a01": "令外道滿贍部洲數如竹葦皆歐熱血一時命",
    "T23n1443_010:0960a02": "終，我鄔波難陀一毛不動。具壽阿難陀可去，",
    "T23n1443_010:0960a03": "我當還彼。」便語外道曰：「汝之大師先行妄語",
    "T23n1443_010:0960a04": "欺誑世間，彼命終已墮在無間大地獄中，在",
    "T23n1443_010:0960a05": "彼舌上有五百犁，晝夜耕墾。汝今妄語更倍",
    "T23n1443_010:0960a06": "於彼，當有千犁常耕汝舌。汝已著我毛緂，汝",
    "T23n1443_010:0960a07": "物我曾不用。」外道答言：「我亦不著。」時鄔波難",
    "T23n1443_010:0960a08": "陀取彼毛緂解其邊結，襵為四疊安左手中，",
    "T23n1443_010:0960a09": "右手摋拍開張其緂搭彼頭上，遂便倒地脚",
    "T23n1443_010:0960a10": "蹴其脅，語言：「外道急去！急去！勿令糞穢污我",
    "T23n1443_010:0960a11": "僧田。」外道報言：「大德！我今命存得出去者，更",
    "T23n1443_010:0960a12": "不敢入逝多園林。」此是緣起，然佛世尊尚未",
    "T23n1443_010:0960a13": "制戒。爾時六眾苾芻種種出息，或取、或與、或",
    "T23n1443_010:0960a14": "生、或質，以成取成、以未成取成、以成取未成、",
    "T23n1443_010:0960a15": "以未成取未成。言取者，謂即收取，他方愛樂",
    "T23n1443_010:0960a16": "所有貨物，載運將去，覓防守人立諸券契，是",
    "T23n1443_010:0960a17": "名為取。言與者，謂與他物八日、十日等而立",
    "T23n1443_010:0960a18": "契證，是名為與。言生者，謂是生利，與他少物",
    "T23n1443_010:0960a19": "多取穀麥，或加五、或一倍、二倍等，貯畜升",
    "T23n1443_010:0960a20": "斗立其券契，是名為生。言質者，謂納質取",
    "T23n1443_010:0960a21": "珠寶等，同前立契求好保證與其財物，是名",
    "T23n1443_010:0960a22": "為質。言成取成者，謂以金銀等器取他成器。",
    "T23n1443_010:0960a23": "言未成取成者，謂以金鋌取他金器。言成取",
    "T23n1443_010:0960a24": "未成者，謂以金器取他金鋌。言以未成取",
    "T23n1443_010:0960a25": "未成者，謂以金鋌取他碎金。苾芻如是交易",
    "T23n1443_010:0960a26": "以求其利。時諸外道、婆羅門、居士、長者見是",
    "T23n1443_010:0960a27": "事已皆生嫌賤：「云何沙門釋子出物求利，與",
    "T23n1443_010:0960a28": "俗何殊？誰能與彼衣食而相供給？」諸苾芻白",
    "T23n1443_010:0960a29": "佛。佛以此緣，同前集眾問實訶責，廣說乃至",
    "T23n1443_010:0960b01": "「制其學處，應如是說：",
    "T23n1443_010:0960b02": "「若復苾芻尼，種種出納求利者，泥薩祇波逸",
    "T23n1443_010:0960b03": "底迦。」言苾芻尼者，謂此法中尼。言種種者，謂",
    "T23n1443_010:0960b04": "非一事。出納求利者，謂作取與出納而覓利",
    "T23n1443_010:0960b05": "潤。得捨墮罪者，廣說如上。此中犯相者，若苾",
    "T23n1443_010:0960b06": "芻尼為求利故，收聚貨物作諸方便，驅馳車",
    "T23n1443_010:0960b07": "乘往詣他方，立契保人持輸稅物，乃至未得",
    "T23n1443_010:0960b08": "利來得惡作罪，若得利時便招捨墮。若苾芻",
    "T23n1443_010:0960b09": "尼為求利故，以諸財貨金銀等物，出與他人",
    "T23n1443_010:0960b10": "共立契保，乃至得罪如前廣說。若苾芻尼為",
    "T23n1443_010:0960b11": "求生利，將諸財穀舉與他人，升斗校量共立",
    "T23n1443_010:0960b12": "契證，乃至得罪如前。苾芻尼為求利故，納取",
    "T23n1443_010:0960b13": "珍寶真珠貝玉，計時取利，得不得利亦如上",
    "T23n1443_010:0960b14": "說。若苾芻尼為利故，以己衣共他換易，得惡",
    "T23n1443_010:0960b15": "作罪，得利犯捨墮。",
    "T23n1443_010:0960b16": "爾時世尊在廣嚴城獼猴池側高閣堂中。於",
    "T23n1443_010:0960b17": "此城中栗姑毘等自所住宅舉高六重，見諸",
    "T23n1443_010:0960b18": "苾芻尼所居卑下，即便為造高六七重嚴好",
    "T23n1443_010:0960b19": "房舍。其舍經久多並隤壞，施主見已咸作是",
    "T23n1443_010:0960b20": "念：「我等現存，寺皆破壞，命過之後其欲如何？",
    "T23n1443_010:0960b21": "我等宜應施無盡物令其營造。」便持施物到苾",
    "T23n1443_010:0960b22": "芻尼所，報言：「聖者！此是無盡施物，為擬修補，",
    "T23n1443_010:0960b23": "當可受之。」諸苾芻尼報曰：「世尊制戒，我不合",
    "T23n1443_010:0960b24": "受。」時諸苾芻尼白諸苾芻，苾芻白佛。佛告諸",
    "T23n1443_010:0960b25": "苾芻尼：「若為僧伽有所營造，得受無盡物。然",
    "T23n1443_010:0960b26": "苾芻毘訶羅應三重作，若苾芻尼應兩重作。」",
    "T23n1443_010:0960b27": "時諸苾芻尼得無盡物置僧庫中。時施主來",
    "T23n1443_010:0960b28": "問言：「聖者！何意毘訶羅仍不修補？」苾芻尼報",
    "T23n1443_010:0960b29": "言：「賢首！為無飲食。」施主曰：「我豈不施無盡物",
    "T23n1443_010:0960c01": "耶？」報言：「賢首！其無盡物我豈敢食，安僧庫中",
    "T23n1443_010:0960c02": "今皆現在。」施主報曰：「其無盡物不合如是，我",
    "T23n1443_010:0960c03": "之家中豈無安處，何不迴易求生利耶？」尼曰：",
    "T23n1443_010:0960c04": "「佛遮我等不許求利。」諸尼白苾芻，苾芻白佛。",
    "T23n1443_010:0960c05": "佛言：「若為僧伽應求利潤。」聞佛語已，諸有信",
    "T23n1443_010:0960c06": "心婆羅門居士等，為佛法僧故施無盡物，此",
    "T23n1443_010:0960c07": "三寶物亦應迴轉求利，所得利物還於三寶",
    "T23n1443_010:0960c08": "而作供養。時諸苾芻尼還將此物與彼施主，",
    "T23n1443_010:0960c09": "索利之時多興諍競，便作是語：「聖者！豈我己",
    "T23n1443_010:0960c10": "物合鬪諍耶？」時諸苾芻尼白諸苾芻，苾芻白",
    "T23n1443_010:0960c11": "佛。佛言：「不應共彼而作出息。」復共富貴者而",
    "T23n1443_010:0960c12": "為出息，索物之時恃官勢故不肯相還，佛言：",
    "T23n1443_010:0960c13": "「不應共此而作交易。」復共貧人而為出息，索",
    "T23n1443_010:0960c14": "時無物，佛言：「若與物時應可分明兩倍納質，",
    "T23n1443_010:0960c15": "書其券契并立保證，記其年月，安上座名及",
    "T23n1443_010:0960c16": "授事人字。假令信心鄔波索迦受五學處，亦",
    "T23n1443_010:0960c17": "應兩倍而納其質。」",
    "T23n1443_010:0960c18": "販賣學處第十三",
    "T23n1443_010:0960c19": "緣處同前。時六眾苾芻種種交易取與買賣，",
    "T23n1443_010:0960c20": "賤糴貴糶貯畜而住，諸婆羅門長者見共譏",
    "T23n1443_010:0960c21": "恥。諸苾芻白佛。佛以此緣，同前集眾問實訶",
    "T23n1443_010:0960c22": "責，乃至「制其學處，應如是說：若復苾芻尼，種",
    "T23n1443_010:0960c23": "種賣買者，泥薩祇波逸底迦。」苾芻尼者，謂",
    "T23n1443_010:0960c24": "此法中尼。種種者，謂非一事。取與買賣者，取",
    "T23n1443_010:0960c25": "謂餘處物賤、此處物貴，即從彼取。與者，謂此",
    "T23n1443_010:0960c26": "處賤、餘處貴，即從此持去。豐時買取、儉時當",
    "T23n1443_010:0960c27": "賣。泥薩祇者廣如前說。此中犯者，苾芻尼",
    "T23n1443_010:0960c28": "為利故而作賣買，買時惡作，賣時犯捨墮。若",
    "T23n1443_010:0960c29": "為利故買、不為利賣，買時惡作，賣時無犯。若",
    "T23n1443_010:0961a01": "不為利買、為利故賣，買時無犯，賣時捨墮。不",
    "T23n1443_010:0961a02": "為利買、不為利賣，二俱無犯。若向餘方買物",
    "T23n1443_010:0961a03": "不為求利，到處賣時雖復得利，而無有犯。",
    "T23n1443_010:0961a04": "乞鉢學處第十四",
    "T23n1443_010:0961a05": "緣起廣說，具如苾芻律，乃至「制其學處，應如",
    "T23n1443_010:0961a06": "是說：若復苾芻尼，有鉢減五綴，堪得受用，為",
    "T23n1443_010:0961a07": "好故更求餘鉢，得者，泥薩祇波逸底迦。彼苾",
    "T23n1443_010:0961a08": "芻尼當於眾中捨此鉢，取眾中最下鉢與彼",
    "T23n1443_010:0961a09": "苾芻尼，報言：『此鉢還汝，不應守持、不應分",
    "T23n1443_010:0961a10": "別，亦不施人，應自審詳，徐徐受用，乃至破應",
    "T23n1443_010:0961a11": "護持。此是法。』」苾芻尼者，謂此法中尼，餘義如",
    "T23n1443_010:0961a12": "上。減五綴者，謂不滿五綴。堪受用者，謂得守",
    "T23n1443_010:0961a13": "持。為好故更求餘鉢者，為欲貪好更求第二",
    "T23n1443_010:0961a14": "鉢。好謂勝妙。得者，謂求得入手。泥薩祇者，",
    "T23n1443_010:0961a15": "廣說如上。彼苾芻尼，謂是犯人。彼苾芻尼應",
    "T23n1443_010:0961a16": "於眾中捨此鉢者，當於眾中應差一苾芻尼",
    "T23n1443_010:0961a17": "令行有犯鉢。若無五德不應差，若差不應",
    "T23n1443_010:0961a18": "令作。云何為五？有愛、恚、怖、癡、不知行與不",
    "T23n1443_010:0961a19": "行。若具五德，未差應差，差已令作。云何為",
    "T23n1443_010:0961a20": "五？反上應知。應如是差，鳴犍稚集眾，先問：",
    "T23n1443_010:0961a21": "能不？「汝某甲能與僧伽行有犯鉢不？」彼答言：",
    "T23n1443_010:0961a22": "「能。」次一苾芻尼作白羯磨，如是應作(廣如百一羯磨)。佛",
    "T23n1443_010:0961a23": "言：「行有犯鉢苾芻尼，所有行法我今說之。其",
    "T23n1443_010:0961a24": "苾芻尼應在和合眾中作如是白：『大德！我苾",
    "T23n1443_010:0961a25": "芻尼某甲，當行有犯鉢。諸大德！明日各各自",
    "T23n1443_010:0961a26": "持己鉢來至僧中。』既至明日，行鉢苾芻尼",
    "T23n1443_010:0961a27": "敷座褥，鳴犍稚，諸苾芻尼各持己鉢往至眾",
    "T23n1443_010:0961a28": "中。時行鉢苾芻尼，應持其鉢向上座前立，讚",
    "T23n1443_010:0961a29": "歎其鉢：『上座！此鉢清淨圓滿堪得受用，若欲",
    "T23n1443_010:0961b01": "得者隨意應取。』若其上座取此鉢者，行鉢之",
    "T23n1443_010:0961b02": "人應取上座舊鉢，轉與第二上座。若不取者",
    "T23n1443_010:0961b03": "轉與第三。第三取時，上座更索，初索不應",
    "T23n1443_010:0961b04": "與，第二索亦不應與，第三索應與，上座得越",
    "T23n1443_010:0961b05": "法罪，如法應悔。如是乃至眾中最小者取此",
    "T23n1443_010:0961b06": "鉢。時行未了，第三方索鉢者，其法與上座",
    "T23n1443_010:0961b07": "相似。乃至行了所得一鉢，行鉢苾芻尼應持",
    "T23n1443_010:0961b08": "此鉢付彼苾芻尼，作如是語：『苾芻尼！此鉢不",
    "T23n1443_010:0961b09": "應分別，亦不與人，詳審徐徐如法而用，乃至",
    "T23n1443_010:0961b10": "破壞。此是其法。』若行鉢苾芻尼不依法行者，",
    "T23n1443_010:0961b11": "得越法罪。」佛言：「得鉢苾芻尼所有行法，我今",
    "T23n1443_010:0961b12": "當制。應畜二鉢帒，好者應安長鉢，不好者應",
    "T23n1443_010:0961b13": "安舊鉢。若乞食時應將二鉢，得乾飯者著長",
    "T23n1443_010:0961b14": "鉢中，若得濕飯著舊鉢中。至住處已作曼",
    "T23n1443_010:0961b15": "茶羅安置二鉢，應於舊鉢中食。食已應先洗",
    "T23n1443_010:0961b16": "長鉢，次洗舊鉢。如是乃至曬曝安置，皆以",
    "T23n1443_010:0961b17": "長鉢為先。若內安龕及火熏時，皆於好處先",
    "T23n1443_010:0961b18": "安長鉢。若道行時，舊鉢遣人持，長鉢當自持。",
    "T23n1443_010:0961b19": "無人為擎者，長鉢安在左肩，舊鉢應安右畔，",
    "T23n1443_010:0961b20": "自持而去。若得鉢苾芻尼，於此行法不依行",
    "T23n1443_010:0961b21": "者，得越法罪。此之治罰乃至盡形，或鉢破來",
    "T23n1443_010:0961b22": "應好守護。」得泥薩祇者廣如上說。此中犯相",
    "T23n1443_010:0961b23": "其事云何？若苾芻尼鉢破堪為一綴，雖未安",
    "T23n1443_010:0961b24": "綴尚得受用，更求餘鉢者，求時犯惡作罪，得",
    "T23n1443_010:0961b25": "便招捨墮。若苾芻尼鉢破堪為二綴，雖未安",
    "T23n1443_010:0961b26": "綴尚得受用，更求餘鉢，得罪同前。如是三綴、",
    "T23n1443_010:0961b27": "四綴事亦如前。苾芻尼鉢破堪為一綴，安一",
    "T23n1443_010:0961b28": "綴已現得受用，更求餘鉢，求時惡作，得便捨",
    "T23n1443_010:0961b29": "墮。如是乃至四綴，得罪亦爾。若鉢堪為五綴，",
    "T23n1443_010:0961c01": "隨綴不綴或堪用不堪用，便求餘鉢者無犯。",
    "T23n1443_010:0961c02": "若鉢是買得或施得，此亦無犯。",
    "T23n1443_010:0961c03": "自乞縷使非親織師織作衣學處第十五",
    "T23n1443_010:0961c04": "緣處廣說，具如苾芻律，乃至「制其學處，應如",
    "T23n1443_010:0961c05": "是說：若復苾芻尼，自乞縷線，使非親織師織",
    "T23n1443_010:0961c06": "作衣。若得衣者，泥薩祇波逸底迦。」苾芻尼者，",
    "T23n1443_010:0961c07": "謂此法中尼，餘義如上。自乞縷者，或一兩半",
    "T23n1443_010:0961c08": "兩等。使非親者，廣說如上。織師者，謂客織",
    "T23n1443_010:0961c09": "人。衣有七種，亦如上說。若得衣者犯捨墮，捨",
    "T23n1443_010:0961c10": "墮法如上。此中犯相其事云何？若苾芻尼，從",
    "T23n1443_010:0961c11": "非親乞縷、使非親織，皆得惡作；得衣之時，便",
    "T23n1443_010:0961c12": "犯捨墮。苾芻尼從非親乞縷、使親織衣，乞時",
    "T23n1443_010:0961c13": "惡作，得衣無罪。苾芻尼從親乞縷、使非親織，",
    "T23n1443_010:0961c14": "乞時無犯，得衣捨墮。苾芻尼從親乞縷、使親",
    "T23n1443_010:0961c15": "而織，二俱無犯。苾芻尼從非親乞縷、自織其",
    "T23n1443_010:0961c16": "疊，乞時惡作，衣成亦惡作。苾芻尼從親乞",
    "T23n1443_010:0961c17": "縷、自織其疊，乞時無犯，衣成惡作。若酬價",
    "T23n1443_010:0961c18": "者無犯。",
    "T23n1443_010:0961c19": "勸織師學處第十六",
    "T23n1443_010:0961c20": "緣處廣說，如苾芻律，乃至「制其學處，應如",
    "T23n1443_010:0961c21": "是說：若復苾芻尼，有非親居士、居士婦，為苾",
    "T23n1443_010:0961c22": "芻尼使非親織師織作衣。此苾芻尼先不受",
    "T23n1443_010:0961c23": "請，便生異念，詣彼織師所作如是言：『汝今知",
    "T23n1443_010:0961c24": "不？此衣為我織。善哉織師！應好織淨梳治善",
    "T23n1443_010:0961c25": "揀擇極堅打，我當以少鉢食、或鉢食類、或",
    "T23n1443_010:0961c26": "復食直而相濟給。』若苾芻尼以如是物與織",
    "T23n1443_010:0961c27": "師求得衣者，泥薩祇波逸底迦。」苾芻尼者，",
    "T23n1443_010:0961c28": "謂此法中尼，餘義如上。親非親義乃至七種",
    "T23n1443_010:0961c29": "衣，廣如上說。先不受請者，謂未曾告知。便生",
    "T23n1443_010:0962a01": "異念者，謂心欲求衣。語彼織師等者，謂自述",
    "T23n1443_010:0962a02": "其意。為我織者，明為己身。應好織者，欲令",
    "T23n1443_010:0962a03": "衣長善應量故。淨梳治者，欲令衣廣及鮮白",
    "T23n1443_010:0962a04": "故。善揀擇者，謂除其結纇令精細故。極堅",
    "T23n1443_010:0962a05": "打者，欲令滑澤及密緻故。我當以鉢食者，謂",
    "T23n1443_010:0962a06": "與五種珂但尼食、五種蒲膳尼食。或以鉢食",
    "T23n1443_010:0962a07": "之類者，謂生穀等。或復食直者，謂與其價。言",
    "T23n1443_010:0962a08": "苾芻尼者，謂此法中尼。以如是物者，謂是上",
    "T23n1443_010:0962a09": "事。得衣者，得衣入手。泥薩祇者，並如上說。",
    "T23n1443_010:0962a10": "此中犯相其事云何？若苾芻尼為求衣故，從",
    "T23n1443_010:0962a11": "座而起整理衣服，持二五食等授與織師，勸",
    "T23n1443_010:0962a12": "令好織皆得惡作，得衣犯捨墮。親非親等並",
    "T23n1443_010:0962a13": "如上說。",
    "T23n1443_010:0962a14": "奪衣學處第十七",
    "T23n1443_010:0962a15": "緣處同前。時難提苾芻與弟子衣，告言：「共汝",
    "T23n1443_010:0962a16": "遊行人間。」弟子情不欲去，難提苾芻却奪其",
    "T23n1443_010:0962a17": "衣。時諸苾芻以事白佛。佛以此緣，同前集眾",
    "T23n1443_010:0962a18": "問實訶責，廣說乃至「制其學處，應如是說：",
    "T23n1443_010:0962a19": "「若復苾芻尼，與苾芻尼衣，彼於後時惱瞋罵",
    "T23n1443_010:0962a20": "詈生嫌賤心，若自奪、若教人奪，報言：『還我",
    "T23n1443_010:0962a21": "衣來，不與汝。』若衣離彼身、自受用者，泥薩",
    "T23n1443_010:0962a22": "祇波逸底迦。」苾芻尼者，謂此法中尼。與苾",
    "T23n1443_010:0962a23": "芻尼者，謂與餘尼。衣有七種，如前廣說。與衣",
    "T23n1443_010:0962a24": "者，謂與共住門人或復餘類。後時者，謂於別",
    "T23n1443_010:0962a25": "日。惱瞋罵詈生嫌賤心者，謂身語心現瞋恚",
    "T23n1443_010:0962a26": "相。自作、使人奪，取彼衣離身者，謂總離身。",
    "T23n1443_010:0962a27": "自受用者，謂是屬己。釋罪名者，廣如前說。此",
    "T23n1443_010:0962a28": "中犯相其事云何？有三種相：謂身、語、二俱。",
    "T23n1443_010:0962a29": "身者，若先與衣後懷瞋恨，手自奪取或牽或",
    "T23n1443_010:0962b01": "挽，然口不言，乃至衣角未離身來得惡作罪，",
    "T23n1443_010:0962b02": "離身之時便招捨墮，是名身業。語者，謂出",
    "T23n1443_010:0962b03": "瞋言而奪彼衣不動身手，結罪同前。二俱",
    "T23n1443_010:0962b04": "者，謂以身語而奪其衣，結罪同前。言教他",
    "T23n1443_010:0962b05": "者，若教苾芻尼奪彼衣時，衣未離身，二俱惡",
    "T23n1443_010:0962b06": "作；若離身者，俱得墮罪，主有捨過。若教苾芻",
    "T23n1443_010:0962b07": "奪罪亦同此，下之三眾皆得惡作。若諸俗人",
    "T23n1443_010:0962b08": "男女奪者，得無量罪。無犯者有二種：一、為難",
    "T23n1443_010:0962b09": "事，二、為順教。言難事者，若其二師見己門徒",
    "T23n1443_010:0962b10": "於恐怖等處，或在非時河岸涉險，恐其失落",
    "T23n1443_010:0962b11": "強奪彼衣，此皆無犯。言順教者，若師見門徒",
    "T23n1443_010:0962b12": "與惡知識而為狎習、或同路行去，奪取其衣",
    "T23n1443_010:0962b13": "勿令造惡，是名順教。",
    "T23n1443_010:0962b14": "迴眾物入己學處第十八",
    "T23n1443_010:0962b15": "緣處廣說，具如苾芻律，乃至「制其學處，應如",
    "T23n1443_010:0962b16": "是說：若復苾芻尼，知他與眾物，自迴入己者，",
    "T23n1443_010:0962b17": "泥薩祇波逸底迦。」苾芻尼者，謂此法中尼。知",
    "T23n1443_010:0962b18": "者，或自知或因他告知。僧伽者，謂佛聲聞弟",
    "T23n1443_010:0962b19": "子。眾物者，有二種：謂食利物、衣利物，此處所",
    "T23n1443_010:0962b20": "言，謂是衣利。迴者，物定屬他，化將入己。泥",
    "T23n1443_010:0962b21": "薩祇波逸底迦，釋罪如上。此中犯相其事云",
    "T23n1443_010:0962b22": "何？若苾芻尼知屬一苾芻尼物，自迴入己，迴",
    "T23n1443_010:0962b23": "時惡作，得便捨墮。如是乃至知屬二人、三人、",
    "T23n1443_010:0962b24": "或屬僧伽，自迴入己，得罪同前。若苾芻尼知",
    "T23n1443_010:0962b25": "屬一苾芻尼物，迴與他一人，迴時惡作，得",
    "T23n1443_010:0962b26": "時亦惡作。如是乃至知屬一人，迴與二人、三",
    "T23n1443_010:0962b27": "人、或迴與僧伽，得罪同前。若苾芻尼知屬僧",
    "T23n1443_010:0962b28": "伽物，迴與一人，迴時惡作，得時亦惡作。如",
    "T23n1443_010:0962b29": "是乃至知屬僧伽，迴與二人、三人，迴時惡作，",
    "T23n1443_010:0962c01": "得時亦惡作。若苾芻尼知屬一僧伽物，迴與",
    "T23n1443_010:0962c02": "多僧伽，迴時惡作，得時亦惡作。若知與苾芻",
    "T23n1443_010:0962c03": "尼僧伽，迴與苾芻僧伽；知與苾芻僧伽，迴與",
    "T23n1443_010:0962c04": "苾芻尼僧伽；知與二部僧伽，迴與苾芻僧伽；",
    "T23n1443_010:0962c05": "知與二部僧伽，迴與苾芻尼僧伽；若知與苾",
    "T23n1443_010:0962c06": "芻僧伽，迴與二部僧伽；知與苾芻尼僧伽物，",
    "T23n1443_010:0962c07": "迴與二部僧伽；若其僧伽破為二部，知與此",
    "T23n1443_010:0962c08": "部，迴與彼部；或知與此寺，迴與彼寺，知與此",
    "T23n1443_010:0962c09": "房，迴與彼房；知與此廊，迴與彼廊；或於房廊",
    "T23n1443_010:0962c10": "更互迴與，或與此柱間迴與彼柱間，或柱間",
    "T23n1443_010:0962c11": "物迴與門處，或以門物迴與閣上，如是廣說，",
    "T23n1443_010:0962c12": "乃至展轉相迴，皆得惡作。若苾芻尼，知與此",
    "T23n1443_010:0962c13": "佛像物，迴與餘佛像；若知與此窣覩波物，",
    "T23n1443_010:0962c14": "迴與餘窣覩波；若知與踏道初蹬，迴與第",
    "T23n1443_010:0962c15": "二等、或迴與塔身、或與簷級；或此畔物迴",
    "T23n1443_010:0962c16": "與餘畔、或迴與覆鉢、或迴與方臺輪相初級",
    "T23n1443_010:0962c17": "乃至寶瓶法輪立柱、或復從此迴至下基，如",
    "T23n1443_010:0962c18": "上迴互皆得惡作罪。若王力使迴者，無犯。若",
    "T23n1443_010:0962c19": "欲與此貧人物，迴與彼貧人，得惡作罪。若覓",
    "T23n1443_010:0962c20": "不得者，迴與無犯。若苾芻尼，與此傍生食，迴",
    "T23n1443_010:0962c21": "與彼傍生，得惡作罪。若覓不得，迴與無犯。",
    "T23n1443_010:0962c22": "若擬與傍生物迴將與人，擬與人物迴與傍",
    "T23n1443_010:0962c23": "生，得惡作罪。若與出家物迴與俗人，或復",
    "T23n1443_010:0962c24": "翻此，得惡作罪；若覓不得者無犯。如是女男",
    "T23n1443_010:0962c25": "半擇迦、苾芻及下三眾，若多若少與此與彼，",
    "T23n1443_010:0962c26": "更相迴互准前應說。若覓不得，雖違本心與",
    "T23n1443_010:0962c27": "餘無犯。",
    "T23n1443_010:0962c28": "服過七日藥學處第十九",
    "T23n1443_010:0962c29": "緣處同前。時尊者畢陵伽婆蹉門人弟子，",
    "T23n1443_010:0963a01": "所有諸藥自觸令他觸、或與飲食細末相雜、",
    "T23n1443_010:0963a02": "或更互相和、或自類相染，同在一處不知應",
    "T23n1443_010:0963a03": "捨不捨、時與非時，任情取食。諸有少欲苾芻，",
    "T23n1443_010:0963a04": "見是事已起嫌賤心，以緣白佛。佛以此緣，同",
    "T23n1443_010:0963a05": "前集眾問實訶責，廣說乃至「制其學處，應如",
    "T23n1443_010:0963a06": "是說：如世尊說，聽諸病苾芻尼所有諸藥隨",
    "T23n1443_010:0963a07": "意服食，謂酥、油、糖、蜜，於七日中應自守持",
    "T23n1443_010:0963a08": "觸宿而服。若苾芻尼過七日服者，泥薩祇波",
    "T23n1443_010:0963a09": "逸底迦。」如世尊者，謂如來應正等覺。說者，有",
    "T23n1443_010:0963a10": "所曉示。病苾芻尼者，謂此法中尼身嬰疾病。",
    "T23n1443_010:0963a11": "所有諸藥隨意服食者，謂與病狀相宜清淨",
    "T23n1443_010:0963a12": "堪食。酥者，謂諸酥。油謂諸油。糖謂沙糖。蜜",
    "T23n1443_010:0963a13": "謂蜂蜜。於七日者，謂七日夜。應自守持宿",
    "T23n1443_010:0963a14": "觸而服者，謂得自取而食。過七日者，謂越",
    "T23n1443_010:0963a15": "限齊。泥薩祇波逸底迦者，此物應捨罪應",
    "T23n1443_010:0963a16": "說悔。此中犯相其事云何？若苾芻尼，月一日",
    "T23n1443_010:0963a17": "得藥，此藥即應於七日內自作守持、或可捨、",
    "T23n1443_010:0963a18": "或與餘人；若不持、不捨、不與餘人，至第八日",
    "T23n1443_010:0963a19": "明相出時，得捨墮罪。若苾芻尼，一日得藥、二",
    "T23n1443_010:0963a20": "日不得，三日得乃至七日得，此藥即應於七",
    "T23n1443_010:0963a21": "日內自作守持、或可捨、或與餘人；若不持、不",
    "T23n1443_010:0963a22": "捨、不與餘人，至八日明相出時，得捨墮罪。",
    "T23n1443_010:0963a23": "若苾芻尼，一日得藥、二日亦得，於七日內此",
    "T23n1443_010:0963a24": "初日藥應守持，二日藥或捨、與餘人，或第二",
    "T23n1443_010:0963a25": "日藥自作守持，初日藥或捨、或與餘人；若不",
    "T23n1443_010:0963a26": "持、不捨、不與餘人，至八日明相出時，得捨墮",
    "T23n1443_010:0963a27": "罪。若苾芻尼，如於一日二日相對作法，如是",
    "T23n1443_010:0963a28": "二日、三日乃至六、七日相對作法，餘如上法。",
    "T23n1443_010:0963a29": "若苾芻尼，月一日得眾多藥，此藥即應於七",
    "T23n1443_010:0963b01": "日內自作守持、或捨、或與餘人；若不持、不捨、",
    "T23n1443_010:0963b02": "不與餘人，至第八日明相出時，得捨墮罪。若",
    "T23n1443_010:0963b03": "苾芻尼如於一日，如是乃至七日得眾多藥，",
    "T23n1443_010:0963b04": "此藥應於七日內自作守持、或捨、或與人；若",
    "T23n1443_010:0963b05": "不持、不捨、不與人，至第八日明相出時，得捨",
    "T23n1443_010:0963b06": "墮罪。若苾芻尼，一日得眾多藥，二日亦得",
    "T23n1443_010:0963b07": "眾多藥，此初日藥於七日內應守持，二日藥",
    "T23n1443_010:0963b08": "或捨、或與人；或第二日藥自作守持，初日藥",
    "T23n1443_010:0963b09": "或捨、或與人。若不捨、不與餘人，至第八日明",
    "T23n1443_010:0963b10": "相出時，得捨墮罪。若苾芻尼，一日不得眾",
    "T23n1443_010:0963b11": "多藥，二日亦不得眾多藥，乃至第六第七日",
    "T23n1443_010:0963b12": "方得眾多藥，第六日藥於七日內應守持，第",
    "T23n1443_010:0963b13": "七日藥或捨、與人；若不捨、不與人，至第八日",
    "T23n1443_010:0963b14": "明相出時，得捨墮罪。若苾芻尼，所有諸藥自",
    "T23n1443_010:0963b15": "觸令他觸，或與餘食細末相觸，或更互相和，",
    "T23n1443_010:0963b16": "或同類相雜，同在一處不能分別者，此藥即",
    "T23n1443_010:0963b17": "應與寺家淨人，或施求寂女。若復苾芻尼，於",
    "T23n1443_010:0963b18": "此諸藥不自觸不令他觸，不與餘食細末相",
    "T23n1443_010:0963b19": "觸，亦不更互相和、亦不同類相染、亦不同在",
    "T23n1443_010:0963b20": "一處，捨與不捨、時與非時能善分別，於七日",
    "T23n1443_010:0963b21": "內自為守持自取服食。應如是守持，應在午",
    "T23n1443_010:0963b22": "前，當淨洗手受取其藥，對一同梵行者作如",
    "T23n1443_010:0963b23": "是說：「具壽存念！我苾芻尼某甲有此病緣，清",
    "T23n1443_010:0963b24": "淨醫藥我今守持，於七日內自服，及同梵行",
    "T23n1443_010:0963b25": "者。」第二、第三亦如是說。若已服一日，即告",
    "T23n1443_010:0963b26": "同梵行者：「我此病藥已服一日，餘有六日在，",
    "T23n1443_010:0963b27": "我當服食。」如是乃至七日皆應告知。若滿七",
    "T23n1443_010:0963b28": "日已尚有餘藥，應捨與淨人、或與求寂女。",
    "T23n1443_010:0963b29": "若不捨者至，第八日明相出時，犯捨墮罪。若",
    "T23n1443_010:0963c01": "苾芻尼，有捨墮藥，不捨與人、不為間隔、罪不",
    "T23n1443_010:0963c02": "說悔，若更得餘藥，悉犯捨墮，由前染故。若苾",
    "T23n1443_010:0963c03": "芻尼犯捨墮藥，雖已捨訖、未為間隔、罪未說",
    "T23n1443_010:0963c04": "悔，若更得餘藥，皆犯捨墮，由前染故。若苾",
    "T23n1443_010:0963c05": "芻尼犯捨墮藥，雖已捨訖、已為間隔、罪未說",
    "T23n1443_010:0963c06": "悔，若更得餘藥，皆犯捨墮。若苾芻尼藥犯捨",
    "T23n1443_010:0963c07": "墮，未為三事，若更得餘鉢絡腰絛，但是沙",
    "T23n1443_010:0963c08": "門所畜資具活命之物，若受畜者皆犯捨墮，",
    "T23n1443_010:0963c09": "由前染故。若苾芻尼犯捨墮藥，已捨、已為間",
    "T23n1443_010:0963c10": "隔、罪已說悔，更得餘藥者無犯。",
    "T23n1443_010:0963c11": "畜長鉢學處第二十",
    "T23n1443_010:0963c12": "緣處同前。時十二眾苾芻尼，所得長鉢唯知",
    "T23n1443_010:0963c13": "貯畜，自不受用亦不與他。尼白苾芻，苾芻",
    "T23n1443_010:0963c14": "白佛。佛以此緣，同前集眾問實訶責，廣說",
    "T23n1443_010:0963c15": "乃至「制其學處，應如是說：若復苾芻尼，畜長",
    "T23n1443_010:0963c16": "鉢得經一宿。若過者，泥薩祇波逸底迦。」苾",
    "T23n1443_010:0963c17": "芻尼畜長鉢唯得經一宿，過一宿者，謂過一",
    "T23n1443_010:0963c18": "宿。長鉢者，除守持鉢餘者名長。畜者，作屬",
    "T23n1443_010:0963c19": "己心。若更畜者得捨墮罪，捨法如上。此中犯",
    "T23n1443_010:0963c20": "相其事云何？若苾芻尼月一日得鉢，於一日",
    "T23n1443_010:0963c21": "內應持、應分別、應捨、應與他，如是次第及以",
    "T23n1443_010:0963c22": "起問，如初衣戒中廣說其事，乃至捨之法式",
    "T23n1443_010:0963c23": "皆悉同前。若小若白色，或為擬與欲受戒人",
    "T23n1443_010:0963c24": "者，無犯。",
    "T23n1443_010:0963c25": "根本說一切有部苾芻尼毘奈耶卷第十"
}