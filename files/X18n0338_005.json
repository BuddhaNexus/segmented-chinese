{
    "X18n0338_005:0491c10": "維摩羅詰經文疏卷第五(從復有萬梵訖目不蹔捨)",
    "X18n0338_005:0491c12": "復有萬梵天王尸棄等從餘四天下來詣佛所而聽",
    "X18n0338_005:0491c13": "法。",
    "X18n0338_005:0491c14": "此下第三辨凡夫眾雜明諸天八部四眾同聞此",
    "X18n0338_005:0491c15": "經為證成傳經不繆也此中不無大小兩乘聖人",
    "X18n0338_005:0491c16": "但以從多為論又對前聖眾故制為凡夫也就此",
    "X18n0338_005:0491c17": "有實有權若實隨結業受生即是實凡若法身菩",
    "X18n0338_005:0491c18": "薩住二十五三昧破二十五有應迹受生即是權",
    "X18n0338_005:0491c19": "也此經上歎菩薩云而生五道以現其身即其義",
    "X18n0338_005:0491c20": "也又云以眾生病故菩薩亦病意在此也所以諸",
    "X18n0338_005:0491c21": "天八部四眾預座聞經者應作四句料簡今傍涅",
    "X18n0338_005:0491c22": "槃經云於戒緩者不名為緩於乘緩者乃名為緩",
    "X18n0338_005:0491c23": "解此乃有多途今取一邊義便用通此經文具作",
    "X18n0338_005:0491c24": "四句分別一戒乘俱急二戒緩乘急三戒急乘緩",
    "X18n0338_005:0492a01": "四乘戒俱緩若通論戒乘一切善法一切觀行皆",
    "X18n0338_005:0492a02": "得是戒皆得是乘今別判戒乘不同者三歸五戒",
    "X18n0338_005:0492a03": "十善八齋出家律儀乃至定共能防身口遮惡道",
    "X18n0338_005:0492a04": "果得人天報名之為戒乘者若聞經生解若觀智",
    "X18n0338_005:0492a05": "推尋四諦十二因緣生滅無生滅理智慧能破煩",
    "X18n0338_005:0492a06": "惱運出三界名為乘也故大品經云有相之善不",
    "X18n0338_005:0492a07": "動不出無相之善能動出但戒有麤細之殊乘有",
    "X18n0338_005:0492a08": "大小之別今明此義即為二別一玄釋二帖經文",
    "X18n0338_005:0492a09": "一玄釋略為七意。",
    "X18n0338_005:0492a10": "第一明乘戒緩急值佛不同第二明信法兩",
    "X18n0338_005:0492a11": "行根性第三明大小兩乘根性第四明",
    "X18n0338_005:0492a12": "聞漸頓根性第五明菩薩應迹同凡第",
    "X18n0338_005:0492a13": "六明觀心第七明化佗",
    "X18n0338_005:0492a14": "第一明戒乘緩急值佛不同者則是正釋前四句",
    "X18n0338_005:0492a15": "也一明戒乘俱急戒急受人天報加修禪定發定",
    "X18n0338_005:0492a16": "共戒受梵天身乘急見佛得道今此經諸天四眾",
    "X18n0338_005:0492a17": "來會是也二戒緩乘急戒緩有所毀犯生三惡道",
    "X18n0338_005:0492a18": "乘急值佛聞法今得聖道龍神夜叉阿脩羅乾闥",
    "X18n0338_005:0492a19": "婆緊那羅迦樓羅伽等皆來聽法意在此也乃至",
    "X18n0338_005:0492a20": "說大方等陀羅尼時婆藪從地獄出將諸罪人共",
    "X18n0338_005:0492a21": "來聽法又諸餓鬼眾亦來聽法佛說大涅槃經種",
    "X18n0338_005:0492a22": "種諸鬼神鳥獸等悉來又大品佛放光地獄即得",
    "X18n0338_005:0492a23": "捨地獄身生六欲天來下聽法皆是往昔戒緩乘",
    "X18n0338_005:0492a24": "急也問曰三惡道既是難處云何得道答曰少故",
    "X18n0338_005:0492b01": "言不得非都不得道也大智度論云譬如人身有",
    "X18n0338_005:0492b02": "黑靨子雖不名黑人非不有黑三明戒急乘緩戒",
    "X18n0338_005:0492b03": "急得天人身受諸樂報乘緩不得值佛聞經設得",
    "X18n0338_005:0492b04": "值佛聞經亦不得入道如舍衛國三萬億家不得",
    "X18n0338_005:0492b05": "見佛三萬億家雖得見佛不來聽法也上界諸天",
    "X18n0338_005:0492b06": "貪著天樂不來聽法即是其事周時佛興於世雖",
    "X18n0338_005:0492b07": "復星殞如雨而此土不得見佛聞經皆其義也四",
    "X18n0338_005:0492b08": "明戒乘俱緩則墮三塗乘緩不得見佛聞經流轉",
    "X18n0338_005:0492b09": "生死未有邊際也第二明信法兩行根性不同者",
    "X18n0338_005:0492b10": "即為二意一信行根性二法行根性一信行根性",
    "X18n0338_005:0492b11": "者聞慧勳習所成也此人悉是過去多聞受持讀",
    "X18n0338_005:0492b12": "誦聽講講說等人也就此即有四一戒乘俱急得",
    "X18n0338_005:0492b13": "人天身見佛聞經入聖道也二戒緩乘急受龍鬼",
    "X18n0338_005:0492b14": "等身值佛聞經亦得入聖道也三戒急乘緩雖生",
    "X18n0338_005:0492b15": "人天受五欲樂不得見佛聞經入道也四戒乘俱",
    "X18n0338_005:0492b16": "緩生三惡道不得值佛聞法流轉生死沈淪苦海",
    "X18n0338_005:0492b17": "未有邊際也今時義學之人必須善得此意二法",
    "X18n0338_005:0492b18": "行根性者修慧勳習所成即是過去坐禪觀行之",
    "X18n0338_005:0492b19": "人乘戒四句分別得失類信行根性可知但利根",
    "X18n0338_005:0492b20": "有殊少有所聞即能觀達為異也坐禪觀行人亦",
    "X18n0338_005:0492b21": "深須在意也第三明大小根性不同者還約信法",
    "X18n0338_005:0492b22": "兩種根性各有大小根性不同即為二一信行二",
    "X18n0338_005:0492b23": "法行根性一明信行根性二種不同一大乘根性",
    "X18n0338_005:0492b24": "信行人二小乘根性信行人初大乘根性信行人",
    "X18n0338_005:0492c01": "過去聞大乘戒乘俱急戒急生人天乘急還聞大",
    "X18n0338_005:0492c02": "乘從聞得悟餘三句得失不同類前可知次小乘",
    "X18n0338_005:0492c03": "根性信行人過去聞小乘戒乘俱急戒急生人天",
    "X18n0338_005:0492c04": "乘急還聞小乘從聞得悟餘三句得失不同類可",
    "X18n0338_005:0492c05": "知二明法行根性亦有大小兩乘根性不同戒乘",
    "X18n0338_005:0492c06": "緩急四句類信行可知但過去修觀行利根少聞",
    "X18n0338_005:0492c07": "自惟見理為異耳第四明頓漸根性不同即為二",
    "X18n0338_005:0492c08": "一明大乘法兩行各有頓根性二明小乘信法兩",
    "X18n0338_005:0492c09": "行各有漸根性一明大乘信法兩行各有頓根性",
    "X18n0338_005:0492c10": "即為二初明大乘信行頓根性若從無量劫來聞",
    "X18n0338_005:0492c11": "大乘經受持讀誦解說書寫若乘戒俱急即生人",
    "X18n0338_005:0492c12": "天釋梵身值盧舍那聞七處八會之說入佛知見",
    "X18n0338_005:0492c13": "譬如日出前照高山若戒緩乘急墮三惡道受龍",
    "X18n0338_005:0492c14": "鬼脩羅摩睺伽風雨神等身見盧舍那亦聞七處",
    "X18n0338_005:0492c15": "八會之說悟解大乘入佛知見戒急乘緩雖受人",
    "X18n0338_005:0492c16": "天之身佛值舍那聞七處八會之說若乘戒俱緩",
    "X18n0338_005:0492c17": "墮三惡道不得值佛聞七處八會之說流轉生死",
    "X18n0338_005:0492c18": "未有邊際次明大乘法行頓根性即是過去學大",
    "X18n0338_005:0492c19": "乘坐禪修一心三觀假中中假觀行之人乘戒急",
    "X18n0338_005:0492c20": "緩四句得失類大乘信行可知但利根少有所聞",
    "X18n0338_005:0492c21": "自能觀達致有異耳二明小乘信法兩行漸根性",
    "X18n0338_005:0492c22": "人即為二一信行漸根性人既無頓悟之機不預",
    "X18n0338_005:0492c23": "華嚴七處八會之說由有漸悟之根緣得聞三藏",
    "X18n0338_005:0492c24": "方等大品法華等教但須分別戒乘急緩四句行",
    "X18n0338_005:0493a01": "有得失之殊類前知此如涅槃經明毒鼓之喻若",
    "X18n0338_005:0493a02": "聞毒鼓聲近者亦死遠者亦死近者死喻聞華嚴",
    "X18n0338_005:0493a03": "之教始見佛身即便信受入如來慧遠者亦死即",
    "X18n0338_005:0493a04": "喻於漸悟根緣初作二乘遠離佛道次聞方等般",
    "X18n0338_005:0493a05": "若至法華涅槃即皆巳如來滅度而滅度之喻如",
    "X18n0338_005:0493a06": "聞毒鼓聲遠者亦死五味相生即其意也今此不",
    "X18n0338_005:0493a07": "思議解脫法座而有天龍八部為同聞眾者即是",
    "X18n0338_005:0493a08": "戒急乘急戒緩乘急信法兩行大小漸頓根緣唯",
    "X18n0338_005:0493a09": "得戒乘俱急戒緩乘急二種根性值佛聞經得道",
    "X18n0338_005:0493a10": "問曰戒急乘緩戒乘俱緩亦有信法兩行根緣何",
    "X18n0338_005:0493a11": "當得道答曰若值如來即為作乘戒俱急因緣若",
    "X18n0338_005:0493a12": "不值佛聞經即於正像佛法為作戒乘俱急因緣",
    "X18n0338_005:0493a13": "故如來將入涅槃遺囑令依波羅提木叉住四念",
    "X18n0338_005:0493a14": "處修道又付囑流通皆為作信行乘戒俱急因緣",
    "X18n0338_005:0493a15": "也問曰若但作戒乘俱急因緣何得復有戒緩乘",
    "X18n0338_005:0493a16": "急之根緣也答曰諸佛如來用安隱道為作因緣",
    "X18n0338_005:0493a17": "但眾生罪垢深重雖受持大乘坐禪觀行不能淨",
    "X18n0338_005:0493a18": "持梵戒致成戒緩乘急之根緣也雖復戒緩墮三",
    "X18n0338_005:0493a19": "惡道未來若值彌勒千佛出得聞漸頓之教便得",
    "X18n0338_005:0493a20": "入道故涅槃經云於戒緩者不名為緩即其義也",
    "X18n0338_005:0493a21": "於乘緩者乃名為緩乘緩戒急雖生人天受五欲",
    "X18n0338_005:0493a22": "樂不值佛聞經果報若盡流轉生死是故於乘緩",
    "X18n0338_005:0493a23": "者乃名為緩也故云寧為調達死入地獄不作鬱",
    "X18n0338_005:0493a24": "頭藍弗生天受樂調達本得燸法惡業退墮地獄",
    "X18n0338_005:0493b01": "出得人身成辟支佛聰明利智過舍利弗鬱頭藍",
    "X18n0338_005:0493b02": "弗雖得生天天福報盡即墮三塗生死流轉未有",
    "X18n0338_005:0493b03": "邊際也第五明菩薩應迹同凡者為接有緣共往",
    "X18n0338_005:0493b04": "佛所聽經也法身菩薩住二十五三昧眾生二十",
    "X18n0338_005:0493b05": "五有機感即應受二十五有之身若受四惡趣身",
    "X18n0338_005:0493b06": "即是無垢三昧不退三昧心樂三昧歡喜三昧慈",
    "X18n0338_005:0493b07": "善根力故受四趣之身為引戒緩乘急信法兩行",
    "X18n0338_005:0493b08": "大小兩乘頓漸根性眾生來聽釋迦漸頓二教令",
    "X18n0338_005:0493b09": "入道若戒乘俱緩為作俱急因緣也次住如幻三",
    "X18n0338_005:0493b10": "昧等二十一三昧慈善根力受人天二十一種之",
    "X18n0338_005:0493b11": "身為引乘戒俱急信法兩行大小兩乘漸頓眾生",
    "X18n0338_005:0493b12": "皆來聽漸頓兩教令得入道二為戒急乘緩著人",
    "X18n0338_005:0493b13": "天樂令修乘戒俱急之因緣也今不思議法座天",
    "X18n0338_005:0493b14": "龍八部四眾之中有法身菩薩現受八部四眾之",
    "X18n0338_005:0493b15": "身即其義也第六約觀心若人觀行莫問大小兩",
    "X18n0338_005:0493b16": "乘若乘戒俱急未來當受人天之身得見彌勒聞",
    "X18n0338_005:0493b17": "法入道若戒緩乘急未來當受三惡道身得見彌",
    "X18n0338_005:0493b18": "勒聞法入道若戒急乘緩未來受人天之身不見",
    "X18n0338_005:0493b19": "彌勒設使得見著樂放逸不能親近若戒乘俱緩",
    "X18n0338_005:0493b20": "未來墜墮三途終不值佛聞經設使見聞終不能",
    "X18n0338_005:0493b21": "發心歸向若不能坐禪觀行讀誦講說即成信行",
    "X18n0338_005:0493b22": "根性戒乘急緩得失可知第七明化佗者若觀行",
    "X18n0338_005:0493b23": "純熟坐禪講說當觀看心行用此四意分別得失",
    "X18n0338_005:0493b24": "即見所化之人行業不同未來苦樂昇沉入道得",
    "X18n0338_005:0493c01": "失宛然可知當以此意而導之第二釋經文就辨",
    "X18n0338_005:0493c02": "凡夫眾為四一明梵天眾二明釋天眾三明八部",
    "X18n0338_005:0493c03": "眾四明四部眾一明萬梵天王者梵是天竺語此",
    "X18n0338_005:0493c04": "翻為離或云淨行梵王是娑婆世界主住初禪中",
    "X18n0338_005:0493c05": "問毗曇云二禪以上無言語法不立王也瓔珞經",
    "X18n0338_005:0493c06": "明禪禪皆有梵王今謂但加修無量心果報勝故",
    "X18n0338_005:0493c07": "為王無有統御也初禪有覺觀言語則有主領之",
    "X18n0338_005:0493c08": "事故作娑婆世界主也此由往昔戒乘俱急戒急",
    "X18n0338_005:0493c09": "得初禪加修四無量心得生梵天為王領初禪諸",
    "X18n0338_005:0493c10": "梵來聽法也若菩薩應迹即是白色三昧種種三",
    "X18n0338_005:0493c11": "昧力薰故生初禪梵天化引諸梵眾來聽大乘也",
    "X18n0338_005:0493c12": "所言尸棄此翻云火或云火首又言翻為蠡髻也",
    "X18n0338_005:0493c13": "頂上肉髻似蠡故名蠡髻也望法華序恐是二禪",
    "X18n0338_005:0493c14": "王也又言等者等三禪四禪王也此皆是往昔戒",
    "X18n0338_005:0493c15": "乘俱急戒急得二禪三禪四禪悉加修四無量心",
    "X18n0338_005:0493c16": "隨禪生上天也乘急故來聽法也若菩薩應迹即",
    "X18n0338_005:0493c17": "是住雙三昧生二禪雷音三昧生三禪霔雨三昧",
    "X18n0338_005:0493c18": "生四禪引諸梵眾來聽法也問曰何故從餘四天",
    "X18n0338_005:0493c19": "下來答曰上界處空浩漫來處難知以下擬上則",
    "X18n0338_005:0493c20": "知當向故言從餘四天下來也。",
    "X18n0338_005:0493c21": "復有萬二千天帝亦從餘四天下來在會座。",
    "X18n0338_005:0493c22": "此第二明釋眾帝是釋提桓因地居天主也釋提",
    "X18n0338_005:0493c23": "因翻為能作若此間釋提桓因昔迦葉佛滅度後",
    "X18n0338_005:0493c24": "有塔頹壞有一女人發治塔復有三十二人發心",
    "X18n0338_005:0494a01": "助治塔治塔功德作忉利天主三十二人助治塔",
    "X18n0338_005:0494a02": "者作三十二輔臣君臣合數名三十三天此諸天",
    "X18n0338_005:0494a03": "帝及眷屬皆是往昔戒乘俱急加修淨施諸功德",
    "X18n0338_005:0494a04": "故得生彼天以乘急故同來此會也菩薩權迹天",
    "X18n0338_005:0494a05": "帝及眷屬皆是難伏三昧薰生彼天為引著樂諸",
    "X18n0338_005:0494a06": "天來聽法也從餘四天下來者此四天下但有一",
    "X18n0338_005:0494a07": "天帝今既有萬二千故說從餘四天下來也問曰",
    "X18n0338_005:0494a08": "上界勝天甚多何故別出梵王帝釋也答曰梵王",
    "X18n0338_005:0494a09": "色界初天又是娑婆世界主故須別出又是請佛",
    "X18n0338_005:0494a10": "轉法輪主又是佛檀越故別先辨又言等者等上",
    "X18n0338_005:0494a11": "色界也天帝是欲界地居天主亦請轉法輪主亦",
    "X18n0338_005:0494a12": "是佛檀越主也。",
    "X18n0338_005:0494a13": "并餘大威德諸天龍神夜叉乾闥婆阿脩羅迦樓緊",
    "X18n0338_005:0494a14": "那羅摩睺羅伽等悉來會座。",
    "X18n0338_005:0494a15": "此是第三累八部眾八部義多有所關今不具辨",
    "X18n0338_005:0494a16": "但案此經文釋八部并餘大威力諸天大威力通",
    "X18n0338_005:0494a17": "貫八部取勝而說悉是大威力也上所辨天但出",
    "X18n0338_005:0494a18": "梵王天帝欲色大威力諸天及眷屬竝來會座今",
    "X18n0338_005:0494a19": "更總出欲界有四天王及炎摩兜率化樂天佗化",
    "X18n0338_005:0494a20": "自在天各有王眷屬與眷屬俱來聽法也若色界",
    "X18n0338_005:0494a21": "四禪亦是五那含天王及眷屬此皆往昔戒乘俱",
    "X18n0338_005:0494a22": "急及加修禪故生彼天乘急與諸眷屬皆來聽法",
    "X18n0338_005:0494a23": "也若菩薩權迹生此等天者住不動三昧生四天",
    "X18n0338_005:0494a24": "王天悅意三昧生炎摩天青色三昧生兜華天黃",
    "X18n0338_005:0494b01": "色三昧生化樂天赤色三昧生佗化自在天照鏡",
    "X18n0338_005:0494b02": "三昧生五那含天皆為引此諸天來聽法也問曰",
    "X18n0338_005:0494b03": "無想天四無色何不來也答曰無想是外道天菩",
    "X18n0338_005:0494b04": "薩住如空三昧亦生彼天從多為論往昔戒急乘",
    "X18n0338_005:0494b05": "緩多不來也四無色天菩薩住無礙三昧生虗空",
    "X18n0338_005:0494b06": "處住常三昧生識處住樂三昧生不用處住我三",
    "X18n0338_005:0494b07": "昧生非有想非無想處亦生彼天但彼無色故不",
    "X18n0338_005:0494b08": "來聽法設來無色不可見不可用證成同聞也如",
    "X18n0338_005:0494b09": "此等諸天所未辨故重云諸天也龍者是畜生道",
    "X18n0338_005:0494b10": "正報似蛇依報有七寶宮殿與天相似亦能變作",
    "X18n0338_005:0494b11": "甚端正人往昔戒緩乘急也戒緩墮龍布施得好",
    "X18n0338_005:0494b12": "依報似天乘急故與眷屬來聽法也如僧護比丘",
    "X18n0338_005:0494b13": "為四龍說法閉口遠去而聞法即悟也菩薩住不",
    "X18n0338_005:0494b14": "退三昧生龍道引諸龍聽法也神夜叉皆是鬼道",
    "X18n0338_005:0494b15": "夜叉此翻云輕疾有三種夜叉一在地二在虗空",
    "X18n0338_005:0494b16": "三在天為天給使此皆戒緩乘急毀戒故墮鬼神",
    "X18n0338_005:0494b17": "以惡毒故受夜叉身少行布施亦微有果報車馬",
    "X18n0338_005:0494b18": "施故故能飛空而行乘急故得與眷屬來聽法也",
    "X18n0338_005:0494b19": "若菩薩迹同即是住心樂三昧作神鬼夜叉引其",
    "X18n0338_005:0494b20": "來聽法也乾闥婆此翻云香陰此是陵空之神不",
    "X18n0338_005:0494b21": "噉酒宍香唯須香資五陰又云是天主幢倒樂神",
    "X18n0338_005:0494b22": "居十寶山身異相現即上天奏樂往世好觀聽妓",
    "X18n0338_005:0494b23": "樂戒緩墮鬼神作樂神布施果報似諸天也阿脩",
    "X18n0338_005:0494b24": "羅舊言無酒或言身大採四天下華於海釀酒不",
    "X18n0338_005:0494c01": "成故言無酒又翻云非天此神果報最勝隣亞諸",
    "X18n0338_005:0494c02": "天而非天也又翻云不端正唯生女舍脂端正父",
    "X18n0338_005:0494c03": "兄眷屬皆醜故云不端正也有言男醜女端正此",
    "X18n0338_005:0494c04": "神往昔嫉妬好[女*圣]佗故受報恒多怖畏也此亦是",
    "X18n0338_005:0494c05": "戒緩乘急戒緩墮脩羅乘急故聽法也菩薩住歡",
    "X18n0338_005:0494c06": "喜三昧應生彼引來聽法也迦樓羅此翻云金翅",
    "X18n0338_005:0494c07": "鳥此畜生道攝亦是往昔戒緩乘急戒緩多慢故",
    "X18n0338_005:0494c08": "墮迦樓羅行布施故頸下有如意珠以龍為食也",
    "X18n0338_005:0494c09": "以乘急故得來聽法也菩薩住不退三昧迹同受",
    "X18n0338_005:0494c10": "生引來聽法也華嚴經云法身金翅鳥四如意為",
    "X18n0338_005:0494c11": "足慈悲明淨眼住一切智樹菩薩金翅鳥王生死",
    "X18n0338_005:0494c12": "大海中搏撮天人龍安置涅槃岸此是不退三昧",
    "X18n0338_005:0494c13": "金翅法門也當知法身住諸三昧龍神阿脩羅等",
    "X18n0338_005:0494c14": "皆有法門類金翅可知也緊那羅此翻云疑神頭",
    "X18n0338_005:0494c15": "上有角諸天絲竹之神果報小弱乾闥婆此亦往",
    "X18n0338_005:0494c16": "昔戒緩乘急好樂音樂生鬼神道作樂神少修功",
    "X18n0338_005:0494c17": "德微有果報也乘急故來聽法菩薩住心樂三昧",
    "X18n0338_005:0494c18": "生彼引來聽法也摩睺羅伽此是蟒神亦云地龍",
    "X18n0338_005:0494c19": "無足腹行神即世間廟神受人酒肉悉入蟒腹此",
    "X18n0338_005:0494c20": "亦戒緩乘急毀戒邪諂多瞋少行惠施貪嗜酒肉",
    "X18n0338_005:0494c21": "戒緩墮鬼神而多瞋蟲入其身而唼食之少行施",
    "X18n0338_005:0494c22": "謙敬得人供養多送酒肉乘急值佛聞法菩薩住",
    "X18n0338_005:0494c23": "心樂三昧現受此身引其聽法也釋八部皆一一",
    "X18n0338_005:0494c24": "約信法兩行大小乘頓漸根緣不同類前可知。",
    "X18n0338_005:0495a01": "諸比丘比丘尼優婆塞優婆夷俱來會座。",
    "X18n0338_005:0495a02": "此是第四累四部眾比丘名含三義如前釋尼者",
    "X18n0338_005:0495a03": "女也有經云除饉男除饉女優婆塞優婆夷此翻",
    "X18n0338_005:0495a04": "清信士清信女也亦云善宿男善宿女或云勳士",
    "X18n0338_005:0495a05": "勳女雖在居家持五戒斷婬欲男女不同宿故云",
    "X18n0338_005:0495a06": "善宿此解未可定用此往昔行因皆戒乘俱急戒",
    "X18n0338_005:0495a07": "急生人道乘急值佛聞法為佛弟子學道也問曰",
    "X18n0338_005:0495a08": "四眾即悉備戒乘俱急何意有出家不得出家也",
    "X18n0338_005:0495a09": "答曰自有人心樂剪落好味佛法心形俱厭是故",
    "X18n0338_005:0495a10": "值佛出家悟道自有雖樂佛法形不厭離是故值",
    "X18n0338_005:0495a11": "佛在家悟道也菩薩住日光三昧月光三昧如幻",
    "X18n0338_005:0495a12": "三昧熱炎三昧生四天下為佛四眾弟子引諸凡",
    "X18n0338_005:0495a13": "夫令作四眾聽法入道也。",
    "X18n0338_005:0495a14": "彼時佛與無量百千之眾恭敬圍繞而為說法。",
    "X18n0338_005:0495a15": "此下訖七言偈是第二段別序也所言現瑞敘述",
    "X18n0338_005:0495a16": "皆表別欲說此經相不同餘經也就此即為二一",
    "X18n0338_005:0495a17": "從彼時佛與至長行盡名發起序二從長者子說",
    "X18n0338_005:0495a18": "偈竟名敘述序一發起者即是現相別表欲說此",
    "X18n0338_005:0495a19": "經也但相以表發為義既將說不思議解脫法身",
    "X18n0338_005:0495a20": "之體佛國因果之宗故現三瑞表於欲說不思議",
    "X18n0338_005:0495a21": "三德解脫法身三種所依之淨土也一現巍巍尊",
    "X18n0338_005:0495a22": "特之身表欲說真性解脫法身之體亦表欲說性",
    "X18n0338_005:0495a23": "淨真境常寂光國二長者子所獻五百寶蓋佛之",
    "X18n0338_005:0495a24": "威神合為一蓋又表欲說眾因圓聚合成一實慧",
    "X18n0338_005:0495b01": "解脫圓報法身亦表欲說圓淨實報之國也三現",
    "X18n0338_005:0495b02": "三千國土諸佛說法悉現蓋中此是無方大用表",
    "X18n0338_005:0495b03": "欲說方便解脫應身也問曰何以得知是現尊特",
    "X18n0338_005:0495b04": "身表欲說不思儀真性解脫法身耶答曰如大品",
    "X18n0338_005:0495b05": "經明尊特身以須彌映海為喻眾山無能及者此",
    "X18n0338_005:0495b06": "經亦爾復次法華明長者所止一城威德特尊窮",
    "X18n0338_005:0495b07": "子驚避者此是如來示尊特身說華嚴教小機不",
    "X18n0338_005:0495b08": "堪是故遠避也即脫瓔珞著弊垢衣此是作老比",
    "X18n0338_005:0495b09": "丘身擬說三藏教也過是以後心相體信入出無",
    "X18n0338_005:0495b10": "難出現弊衣之身入現威德之體即是現尊特身",
    "X18n0338_005:0495b11": "說方等教也長者在宅內現威德之體命於窮子",
    "X18n0338_005:0495b12": "領知家物即是現尊特身命須菩提為諸菩薩轉",
    "X18n0338_005:0495b13": "教說般若也又在宅內集國王大臣眷屬定父子",
    "X18n0338_005:0495b14": "天性汝實我子我實汝父即是法華現尊特身為",
    "X18n0338_005:0495b15": "諸聲聞受記時也初見遠避次出入無難次則領",
    "X18n0338_005:0495b16": "知眾物後則定父子天性凡四現尊貴長者瓔珞",
    "X18n0338_005:0495b17": "嚴身皆譬釋迦勝應尊特之身光明色像無量無",
    "X18n0338_005:0495b18": "邊悉為表欲說實相法身也此經是方等之教入",
    "X18n0338_005:0495b19": "出無難雖復出處草菴見弊衣長者入於宅內見",
    "X18n0338_005:0495b20": "瓔珞長者瓔珞長者即是今佛與無量之眾恭敬",
    "X18n0338_005:0495b21": "圍繞現尊特之身問曰那得知現尊特勝應表說",
    "X18n0338_005:0495b22": "法身答曰法華經云我以相嚴身光明照世間無",
    "X18n0338_005:0495b23": "量眾所尊為說實相印大品經云諸法如實相即",
    "X18n0338_005:0495b24": "是佛諸法實相無去故此經亦云觀身實相觀佛",
    "X18n0338_005:0495c01": "亦然也問曰何得復表寂光淨土答曰此經既以",
    "X18n0338_005:0495c02": "佛國為宗既表淨智法身豈不即表淨境之國土",
    "X18n0338_005:0495c03": "也法身即淨土離身無別土離土無別身但真如",
    "X18n0338_005:0495c04": "實相非智非境說智說境非身非土說身說土既",
    "X18n0338_005:0495c05": "表於身即是表土也故金剛般若論云智習唯識",
    "X18n0338_005:0495c06": "通如是取佛土非形第一體非莊嚴莊嚴此經言",
    "X18n0338_005:0495c07": "如其心淨則佛土淨表說實相真心豈非表說常",
    "X18n0338_005:0495c08": "寂光土也但表身義通通前說普集經表土義別",
    "X18n0338_005:0495c09": "正表將說佛國也問曰合蓋現土何得知表報應",
    "X18n0338_005:0495c10": "二身土也答曰五百小蓋合成一大蓋豈非表眾",
    "X18n0338_005:0495c11": "因合成一大果大果者即是圓報法身有報身即",
    "X18n0338_005:0495c12": "有報土故此經云菩薩修檀等行成佛時如是眾",
    "X18n0338_005:0495c13": "生來生其國問曰此明應身成道豈得證報土也",
    "X18n0338_005:0495c14": "答曰由報身成則有應身應國成也就發起序分",
    "X18n0338_005:0495c15": "為二一明佛現身者文有三別一明佛為大眾說",
    "X18n0338_005:0495c16": "法二譬顯三合譬一明佛為大眾說法者巍巍尊",
    "X18n0338_005:0495c17": "重勝應之形表說不思議解脫法身者彼時佛與",
    "X18n0338_005:0495c18": "無量百千之眾恭敬圍繞而為說法眾者有四種",
    "X18n0338_005:0495c19": "一發起眾如寶積文殊彌勒等更相發起者是也",
    "X18n0338_005:0495c20": "二者影響眾此土佗方法身菩薩權迹天龍八部",
    "X18n0338_005:0495c21": "四眾等是也三當機眾若聞說得益如五百長者",
    "X18n0338_005:0495c22": "戒乘俱急戒緩乘急天龍八部四眾等是也四結",
    "X18n0338_005:0495c23": "緣眾者為作毛孔受潤之緣為未來解悟由漸即",
    "X18n0338_005:0495c24": "是戒急乘緩戒乘俱緩天龍八部四眾是也此四",
    "X18n0338_005:0496a01": "通攝一切眾也恭敬圍繞者明內善機發圍繞者",
    "X18n0338_005:0496a02": "四面周帀也此表如城四門通入見一帝主也四",
    "X18n0338_005:0496a03": "門機動隨佛教轉見一不思議真性解脫法身也",
    "X18n0338_005:0496a04": "而為說法者昔尚統師問長身耳三藏師云佛時",
    "X18n0338_005:0496a05": "與無量大眾說何等法答曰說普集經普集者即",
    "X18n0338_005:0496a06": "方等教攝所以得為今經作序者彼說正報因果",
    "X18n0338_005:0496a07": "今說依報佛國因果正得有依故得為序也例如",
    "X18n0338_005:0496a08": "先說無量義次說法華無量義即為序也。",
    "X18n0338_005:0496a09": "譬如須彌山王顯于大海。",
    "X18n0338_005:0496a10": "此二譬顯也須彌山者此翻云安明亦云好高何",
    "X18n0338_005:0496a11": "但好高亦是好大此譬佛實報尊特之身窮實相",
    "X18n0338_005:0496a12": "頂故言好高功德智慧遍滿法界故言好大顯于",
    "X18n0338_005:0496a13": "大海者即顯此座有緣四眾四門善根亦顯一切",
    "X18n0338_005:0496a14": "眾生生死海也如山盤峙滄溟而能秀出海外佛",
    "X18n0338_005:0496a15": "不住生死不捨生死不住生死如山高出不捨生",
    "X18n0338_005:0496a16": "死故影現大海如海水非青黃白頗棃等四色而",
    "X18n0338_005:0496a17": "山四邊寶映之水則四邊有四種之色此明眾生",
    "X18n0338_005:0496a18": "心非四門佛以悉檀方便說四門令善惡之心失",
    "X18n0338_005:0496a19": "滅本相同佛法四門之教解更無異解也。",
    "X18n0338_005:0496a20": "安處眾寶師子之座蔽於一切諸來大眾。",
    "X18n0338_005:0496a21": "此三合譬安處眾寶是法性萬善之理師子無畏",
    "X18n0338_005:0496a22": "之座是諸法空是為萬善無畏空為座也身相巍",
    "X18n0338_005:0496a23": "巍與寶座相稱譬實慧微玅與眾善無畏空理相",
    "X18n0338_005:0496a24": "應也此合須彌山譬蔽於一切諸來大眾者明說",
    "X18n0338_005:0496b01": "大乘之教蔽於大眾妄解同成一大乘解也此即",
    "X18n0338_005:0496b02": "蔽諸邪見四門亦蔽於小乘四門之解同成佛法",
    "X18n0338_005:0496b03": "大乘四門之解也此合映顯大海譬。",
    "X18n0338_005:0496b04": "爾時毗耶離城有長者子名曰寶積與五百長者子",
    "X18n0338_005:0496b05": "俱持七寶蓋來詣佛所頭面禮足各以其蓋共供養",
    "X18n0338_005:0496b06": "佛。",
    "X18n0338_005:0496b07": "此二明長者子獻蓋為三一長者子為表發之由",
    "X18n0338_005:0496b08": "故獻蓋二如來合蓋現瑞三大眾覩瑞歡喜即此",
    "X18n0338_005:0496b09": "現相以表三義何以故長者獻蓋如來合為一者",
    "X18n0338_005:0496b10": "表因中慈迴向佛果成無緣慈即表圓報法身亦",
    "X18n0338_005:0496b11": "表依報淨國即是表此經以佛國因果為宗也而",
    "X18n0338_005:0496b12": "於此蓋現一切土即表果地淨土現一切應土表",
    "X18n0338_005:0496b13": "此經之力用又見十方佛說法者表應土必有佛",
    "X18n0338_005:0496b14": "化主也大眾歡喜者即是聞不思議解脫佛國機",
    "X18n0338_005:0496b15": "發必沾大利預生歡喜故知現相密表發即此經",
    "X18n0338_005:0496b16": "之由藉故為別序一長者子為表發之由故獻蓋",
    "X18n0338_005:0496b17": "者為三意一明長者子與同類俱二明虔敬三奉",
    "X18n0338_005:0496b18": "蓋一明長者子與同類俱來者毗耶離具如前釋",
    "X18n0338_005:0496b19": "城表涅槃故華嚴經云白淨法為城觀慧為墻壁",
    "X18n0338_005:0496b20": "無上智樓閣慚愧為深壍三空解脫門正念為防",
    "X18n0338_005:0496b21": "守四道為正路遊之出界建無上法幢摧滅一切",
    "X18n0338_005:0496b22": "魔今明性淨涅槃如城非長者子亦非如來長者",
    "X18n0338_005:0496b23": "子如來共住此城因故稱子果故稱佛本性非因",
    "X18n0338_005:0496b24": "非果而因果依於本性義同城也釋寶積名義如",
    "X18n0338_005:0496c01": "前與五百長者子事數可知若表法門或表五種",
    "X18n0338_005:0496c02": "種性善根也五種性一種性有百即是五百種善",
    "X18n0338_005:0496c03": "根也皆是因故悉稱為子也七寶蓋者表七覺調",
    "X18n0338_005:0496c04": "停生實相真解名七寶歷法起慈名之為蓋蓋以",
    "X18n0338_005:0496c05": "蓋覆為義慈心覆蔭一切眾生也來詣佛所者因",
    "X18n0338_005:0496c06": "修歷法緣之慈迴向於果將成無緣大慈圓蓋也",
    "X18n0338_005:0496c07": "二虔敬者頭面禮足申其敬儀也表因智之上接",
    "X18n0338_005:0496c08": "果智之下也三明奉蓋者因有資成果之義故言",
    "X18n0338_005:0496c09": "供養。",
    "X18n0338_005:0496c10": "佛之威神令諸寶蓋合成一蓋遍覆三千大千世界。",
    "X18n0338_005:0496c11": "此是二明如來合蓋現瑞通表欲說不思議解脫",
    "X18n0338_005:0496c12": "法身淨土故現此不思議之相別而為言正表欲",
    "X18n0338_005:0496c13": "說依報淨土佛國因果也就此為二一明合蓋二",
    "X18n0338_005:0496c14": "正現相也一明蓋覆三千界者五百長者子各獻",
    "X18n0338_005:0496c15": "即是表各各修因合為一蓋即表成一圓果也既",
    "X18n0338_005:0496c16": "有正因能感正果則成佛國依因感得佛國之依",
    "X18n0338_005:0496c17": "果也而言遍覆三千者表一果之體即是無緣大",
    "X18n0338_005:0496c18": "慈普覆法界也若論正報佛於普集經已說今所",
    "X18n0338_005:0496c19": "現相正表欲說依報國土普覆法界也。",
    "X18n0338_005:0496c20": "而此世界廣長之相悉於中現。",
    "X18n0338_005:0496c21": "二明正現相者即有二一現國土二現諸佛說法",
    "X18n0338_005:0496c22": "一現世界廣長之相下正表欲說依報國土現相",
    "X18n0338_005:0496c23": "者有四一現國土廣長之相二現十山三現大海",
    "X18n0338_005:0496c24": "江河四現日月天宮一現國土廣長即表國土依",
    "X18n0338_005:0497a01": "報世間也橫極百億稱廣豎至有頂名長又解橫",
    "X18n0338_005:0497a02": "極十方稱廣豎際四土名長也。",
    "X18n0338_005:0497a03": "又此三千大千世界諸須彌山雪山目真隣陀山摩",
    "X18n0338_005:0497a04": "訶目真隣陀山香山寶山金山黑山鐵圍山大鐵圍",
    "X18n0338_005:0497a05": "山。",
    "X18n0338_005:0497a06": "二現十山恐表眾生世間也。",
    "X18n0338_005:0497a07": "大海江河川流泉源。",
    "X18n0338_005:0497a08": "三現大海江河也恐表五陰世間也。",
    "X18n0338_005:0497a09": "及日月星辰天宮龍宮諸尊神宮悉現於寶蓋中。",
    "X18n0338_005:0497a10": "四現日月天宮也或可是表器世間也上現四種",
    "X18n0338_005:0497a11": "相恐是表四種世間也此四世間現蓋中者表既",
    "X18n0338_005:0497a12": "說正報將說依報世間依報世間眾生五陰器世",
    "X18n0338_005:0497a13": "間之所依也問曰現無情相何得表於情答曰佛",
    "X18n0338_005:0497a14": "欲說一切大乘經現相何曾不爾若當合眾生世",
    "X18n0338_005:0497a15": "間五陰世間器世間非不歷然但佛意難知且置",
    "X18n0338_005:0497a16": "之也。",
    "X18n0338_005:0497a17": "又十方諸佛諸佛說法亦現於寶蓋中。",
    "X18n0338_005:0497a18": "此二明現諸佛諸佛說法若說依報佛國必有能",
    "X18n0338_005:0497a19": "依之眾生既有可化眾生必應佛化導故蓋中現",
    "X18n0338_005:0497a20": "佛現說法也以有四佛住於四土故皆名佛國也。",
    "X18n0338_005:0497a21": "爾時一切大眾覩佛神力歎未曾有合掌禮佛瞻仰",
    "X18n0338_005:0497a22": "尊顏目不蹔捨。",
    "X18n0338_005:0497a23": "此三明大眾覩瑞歡喜也就此文有三別一者稱",
    "X18n0338_005:0497a24": "歎未曾有是口業供養而言未曾有自昔以來未",
    "X18n0338_005:0497b01": "曾現合蓋之瑞表欲說佛國之相也二合掌禮佛",
    "X18n0338_005:0497b02": "即是身業供養也三瞻仰尊顏是意業供養也以",
    "X18n0338_005:0497b03": "現瑞故必聞說不思議佛國當得三業清淨三輪",
    "X18n0338_005:0497b04": "不思議化當得如是等無量功德故喜心預發所",
    "X18n0338_005:0497b05": "以皆申三業供養也但現瑞表發正為發起物情",
    "X18n0338_005:0497b06": "物情敬仰既發大聖即須赴緣說法喜敬為序義",
    "X18n0338_005:0497b07": "轉親也。",
    "X18n0338_005:0497b09": "維摩羅詰經文疏卷第五"
}