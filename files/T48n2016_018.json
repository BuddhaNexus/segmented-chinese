{
    "T48n2016_018:0510a08": "宗鏡錄卷第十八",
    "T48n2016_018:0510a10": "慧日永明寺主智覺禪師延壽集",
    "T48n2016_018:0510a11": "夫諸佛法身。普遍眾生心。既同一心。云何有",
    "T48n2016_018:0510a12": "現不現。答。常現無不現時。或於一塵頓現。",
    "T48n2016_018:0510a13": "無不具足。或於諸塵普現。無不周遍。一處頓",
    "T48n2016_018:0510a14": "現者。如來眼睫。文殊寶冠。彌勒閣中。普賢毛",
    "T48n2016_018:0510a15": "孔。淨名室裏。摩耶腹中。芥子針鋒。近塵遠",
    "T48n2016_018:0510a16": "剎。各各頓現。如文殊般泥洹經云。文殊身如",
    "T48n2016_018:0510a17": "紫金山等。其文殊冠毘楞伽寶之所嚴飾。有",
    "T48n2016_018:0510a18": "五百種色。一一色中。日月星辰。諸天龍宮。世",
    "T48n2016_018:0510a19": "間眾生所希見事。皆於中現。維摩經云。於是",
    "T48n2016_018:0510a20": "長者維摩詰。現神通力。即時彼佛。遣三萬二",
    "T48n2016_018:0510a21": "千師子之座。高廣嚴淨。來入維摩詰室。諸菩",
    "T48n2016_018:0510a22": "薩大弟子。釋梵四天王等。昔所未見。其室廣",
    "T48n2016_018:0510a23": "博。悉包容三萬二千師子之座。無所妨礙。於",
    "T48n2016_018:0510a24": "毘耶離城。及閻浮提四天下。亦不迫窄。悉現",
    "T48n2016_018:0510a25": "如故。華嚴經入法界品。摩耶夫人。告善財言。",
    "T48n2016_018:0510a26": "善男子。爾時菩薩。從兜率天。將降神時。有十",
    "T48n2016_018:0510a27": "佛剎極微塵數諸菩薩眾。乃至與眷屬俱。從",
    "T48n2016_018:0510a28": "天宮下。來入我身。彼諸菩薩。於我腹中。現大",
    "T48n2016_018:0510a29": "神通。遊行自在。或以三千大千世界而為一",
    "T48n2016_018:0510b01": "步。乃至或以不可說不可說佛剎極微塵數",
    "T48n2016_018:0510b02": "世界而為一步。又念念中。十方不可說佛剎",
    "T48n2016_018:0510b03": "極微塵數世界。諸如來所。菩薩眾會。及四天",
    "T48n2016_018:0510b04": "王．三十三天．須摩天．兜率陀天．化樂天．他",
    "T48n2016_018:0510b05": "化自在天。乃至色界諸梵天王。俱來欲見菩",
    "T48n2016_018:0510b06": "薩處胎。廣大神變。恭敬供養。聽受正法。皆入",
    "T48n2016_018:0510b07": "我身。雖我腹中。悉能容受如是眾會。而身不",
    "T48n2016_018:0510b08": "廣大。亦不迫窄。其諸菩薩。各見自處眾會道",
    "T48n2016_018:0510b09": "場。清淨嚴飾。善男子。如此四天下閻浮提中。",
    "T48n2016_018:0510b10": "菩薩受生。我為其母。三千大千世界。百億四",
    "T48n2016_018:0510b11": "天下閻浮提中。悉亦如是。然我此身。本來無",
    "T48n2016_018:0510b12": "二亦復非一。非一處住。非多處住。何以故。以",
    "T48n2016_018:0510b13": "修菩薩大願智幻莊嚴解脫門故。如先德云。",
    "T48n2016_018:0510b14": "廣大如法界。究竟若虛空。是處胎義。若如是",
    "T48n2016_018:0510b15": "者。則一切眾生。皆處摩耶胎。非獨釋迦矣。何",
    "T48n2016_018:0510b16": "以故。眾生心。即法界故。又若了心空。即無胎",
    "T48n2016_018:0510b17": "分。如菩薩處胎經云。佛告彌勒。行空菩薩。云",
    "T48n2016_018:0510b18": "何遊至十方剎土。教化眾生。彌勒白佛言。行",
    "T48n2016_018:0510b19": "空菩薩。不見剎土。亦無有佛。佛自無佛。云何",
    "T48n2016_018:0510b20": "有佛。地水火風識界。我人壽命。皆悉空寂。以",
    "T48n2016_018:0510b21": "是之故。無有胎分。諸塵普現者。則橫該一切",
    "T48n2016_018:0510b22": "處。竪徹一切時。涉入重重。普融圓遍。古德云。",
    "T48n2016_018:0510b23": "一切不思議事。於一切處。悉能普現。其唯一",
    "T48n2016_018:0510b24": "毘盧清淨法身之應用耳。此法身者。即是心",
    "T48n2016_018:0510b25": "也。所以言。若能諦觀心不二。方見毘盧清淨",
    "T48n2016_018:0510b26": "身。一念起惡法身亦隨現。一念善心生。法身",
    "T48n2016_018:0510b27": "亦隨現。名為處處互現。乃至色處現。空處現。",
    "T48n2016_018:0510b28": "自在無礙。更莫遠推諸佛。唯自一念空心是。",
    "T48n2016_018:0510b29": "又如海印。普印一切。華嚴經出現品云。佛子。",
    "T48n2016_018:0510c01": "菩薩摩訶薩。應知如來成正覺。於一切義。無",
    "T48n2016_018:0510c02": "所觀察。於法平等。無所疑惑。無二無相。無行",
    "T48n2016_018:0510c03": "無止。無量無際。遠離二邊。住於中道。出過一",
    "T48n2016_018:0510c04": "切文字言說。知一切眾生心念所行。根性欲",
    "T48n2016_018:0510c05": "樂。煩惱染習。舉要言之。於一念中。悉知三世",
    "T48n2016_018:0510c06": "一切諸法。佛子。譬如大海。普能印現四天下",
    "T48n2016_018:0510c07": "中。一切眾生色身形像。是故共說以為大海。",
    "T48n2016_018:0510c08": "故經中有海印三昧。疏釋云。海印三昧有十",
    "T48n2016_018:0510c09": "義。根器是所現。菩薩定心是能現。無不空心。",
    "T48n2016_018:0510c10": "故名三昧。一無心能現。經云。無有功用無分",
    "T48n2016_018:0510c11": "別。二現無所現。經云。如光影故。三能現與所",
    "T48n2016_018:0510c12": "現非一。四非異。經云。大海能現。能所異。故非",
    "T48n2016_018:0510c13": "一。水外求像不可得。故非異。顯此定心。與所",
    "T48n2016_018:0510c14": "現法。即性之相故。能所宛然。即相之性故。物",
    "T48n2016_018:0510c15": "我無二。五無去來。現萬法於自心。彼亦不來。",
    "T48n2016_018:0510c16": "羅身雲於法界。未曾暫去。六廣大。經云。普悉",
    "T48n2016_018:0510c17": "包容無所拒。明三昧心。周于法界。則眾生色",
    "T48n2016_018:0510c18": "心。皆定心中物。用周法界。亦不離此心。七普",
    "T48n2016_018:0510c19": "現。經云。一切皆能現。又云。菩薩普印諸心",
    "T48n2016_018:0510c20": "行。此與廣大異者。此約所現不簡巨細。彼約",
    "T48n2016_018:0510c21": "能現。其量普周。八頓現。經云。一念現故。謂無",
    "T48n2016_018:0510c22": "前。後。如印頓成。九常現。非如明鏡。有現不現",
    "T48n2016_018:0510c23": "時。十非現現。如明鏡對至。方現四天之像。不",
    "T48n2016_018:0510c24": "對而現。故云非現現。以不待對。是故常現該",
    "T48n2016_018:0510c25": "三際也。此上海印現義。隨理事能所而分十",
    "T48n2016_018:0510c26": "門。但是一真心寂照普現之義。若有不現者。",
    "T48n2016_018:0510c27": "即是客塵自遮。見網自隔。非法身咎。摩訶衍",
    "T48n2016_018:0510c28": "論云。諸佛如來。法身平等。自然遍一切處。無",
    "T48n2016_018:0510c29": "有作意。但依眾生心現。眾生心者。猶如於鏡。",
    "T48n2016_018:0511a01": "鏡若有垢。色像不現。如是眾生心若有垢。法",
    "T48n2016_018:0511a02": "身不現。其猶日月麗天。盲者不覩。雷霆震地。",
    "T48n2016_018:0511a03": "聾者不聞。道契則隣。不在身近故。福人出世。",
    "T48n2016_018:0511a04": "則琳瑯現矣。薄福者出。則荊棘生焉。皆由自",
    "T48n2016_018:0511a05": "心。有現不現。若直了心性之人。悉皆平等顯",
    "T48n2016_018:0511a06": "現。如洛浦和尚神劍歌云。君子得之忘彼此。",
    "T48n2016_018:0511a07": "小人得之自輕生。他家不用我家劍。世上高",
    "T48n2016_018:0511a08": "低早晚平。所以眾生。不得了然明現。皆滯有",
    "T48n2016_018:0511a09": "迷真。滯真迷中。滯中迷性。成三種緣集。所以",
    "T48n2016_018:0511a10": "成障。如天台淨名疏云。眾生氣類。無量無邊。",
    "T48n2016_018:0511a11": "元其正要。不出三種緣集氣類。一有為緣集",
    "T48n2016_018:0511a12": "之類者。即是界內染淨國土。悉迷真滯有而",
    "T48n2016_018:0511a13": "起結業。稟分段生死。皆是有為緣集眾生之",
    "T48n2016_018:0511a14": "類。二無為緣集之類者。即是界外有餘國土。",
    "T48n2016_018:0511a15": "及果報土。乃至下品。中品。常寂光土。此三土",
    "T48n2016_018:0511a16": "眾生。迷中道佛性。滯真空無為。緣無為。起諸",
    "T48n2016_018:0511a17": "結業。受變易生死。是無為緣集眾生之類。三。",
    "T48n2016_018:0511a18": "自體法界緣集者。即菩薩迷自體起。如宗門",
    "T48n2016_018:0511a19": "中云。已見不忘。今室外折伏界內有為緣集",
    "T48n2016_018:0511a20": "眾生。次弟子一品。折伏無為緣集眾生。後菩",
    "T48n2016_018:0511a21": "薩一品。即是折伏自體法界緣集眾生。問。無",
    "T48n2016_018:0511a22": "為緣集。與自體緣集。為同為異。答。名雖有別。",
    "T48n2016_018:0511a23": "惑體不殊。二乘迷自體。起無為。生計著。著無",
    "T48n2016_018:0511a24": "為。故正受無為緣集名。菩薩亦迷自體。起無為",
    "T48n2016_018:0511a25": "緣集。而菩薩觀。破無為著。無為緣集未盡。此",
    "T48n2016_018:0511a26": "惑附體。別受自體緣集之名。如凡夫迷真。起",
    "T48n2016_018:0511a27": "有為緣集。學人見真。斷見思。思惟不盡。猶於",
    "T48n2016_018:0511a28": "真理有貪恚色。染無色之名。問。學人有為緣",
    "T48n2016_018:0511a29": "集不盡。見真。猶有惑。不約真。名自體緣集。菩",
    "T48n2016_018:0511b01": "薩無為緣集不盡。見真。何得別受自體緣集",
    "T48n2016_018:0511b02": "之名。答。二乘見真。但是空理。空理非法身。不",
    "T48n2016_018:0511b03": "得立自體之名。菩薩見真。實是法身。法身常",
    "T48n2016_018:0511b04": "在。故得別立自體緣集名也。菩薩或未知。未",
    "T48n2016_018:0511b05": "知故須折伏也。是故三種緣集不亡。所以法",
    "T48n2016_018:0511b06": "身不現。又遠大師云。緣集義者。統唯一種。或",
    "T48n2016_018:0511b07": "分為二。約真妄開。一妄緣集。三界虛妄。唯一",
    "T48n2016_018:0511b08": "心作。如夢所見。但是妄心解。二真緣集。一切",
    "T48n2016_018:0511b09": "諸法。皆真心起。如夢所見。皆報心作。或約心",
    "T48n2016_018:0511b10": "識說三。一就事緣集。從其事識。起一切法。二",
    "T48n2016_018:0511b11": "妄緣集。從其妄緣。起一切法。三真緣集。真識",
    "T48n2016_018:0511b12": "體中。具過一切恒沙性德。互相集成。故言緣",
    "T48n2016_018:0511b13": "集。又從真識。起一切法。故經說言。若無如來",
    "T48n2016_018:0511b14": "藏識。七識不住。不得厭苦。樂求涅槃。由如來",
    "T48n2016_018:0511b15": "藏。故起諸法。又就有為無為說三。即一有為",
    "T48n2016_018:0511b16": "緣集。二無為緣集。三具二緣集。問。直了此",
    "T48n2016_018:0511b17": "心是佛。更用八相成道不。答。若了此心。即",
    "T48n2016_018:0511b18": "是天真佛。不說成與不成。若說成佛。是助語。",
    "T48n2016_018:0511b19": "亦是增語。圓覺經云。一切如來。妙圓覺心。本",
    "T48n2016_018:0511b20": "無菩提。及與涅槃。亦無成佛。及不成佛。無妄",
    "T48n2016_018:0511b21": "輪迴。及非輪迴等。釋曰。本無菩提。及與涅槃",
    "T48n2016_018:0511b22": "者。此是二轉依號。亦是住觀語。轉煩惱。故立",
    "T48n2016_018:0511b23": "菩提之號。轉生死。故得涅槃之名。若了煩惱",
    "T48n2016_018:0511b24": "性空。生死本寂。既無所轉之相。亦無能轉之",
    "T48n2016_018:0511b25": "名。無不成佛者。無妄輪迴。亦無成佛者。無非",
    "T48n2016_018:0511b26": "輪迴。唯妙圓覺心。更無所有。如今只恐。不得",
    "T48n2016_018:0511b27": "宗鏡之光。若得其光。則自然入圓覺門。普照",
    "T48n2016_018:0511b28": "法界。所以先德云。飛錫若登故國路。莫愁天",
    "T48n2016_018:0511b29": "下不聞聲。龐居士頌云。十方來一會。各自學",
    "T48n2016_018:0511c01": "無為。此是選佛處。心通及第歸。如是則自然",
    "T48n2016_018:0511c02": "應念登科。隨處及第。何須受記。而待揚名者",
    "T48n2016_018:0511c03": "乎。如昔人歌云。不坐禪。不持律。妙覺心珠白",
    "T48n2016_018:0511c04": "如日。當體虛玄一物無。阿誰承受燃燈佛。",
    "T48n2016_018:0511c05": "問。眾生業果。種子現行。積劫所熏。猶如膠漆。",
    "T48n2016_018:0511c06": "云何但了一心。頓斷成佛。答。若執心境是",
    "T48n2016_018:0511c07": "實。人法不空。徒經萬劫修行。終不證於道果。",
    "T48n2016_018:0511c08": "若頓了無我。深達物虛。則能所俱消。有何不",
    "T48n2016_018:0511c09": "證。猶微塵揚於猛吹。輕舸隨於迅流。只恐不",
    "T48n2016_018:0511c10": "信一心。自生艱阻。若入宗鏡。何往不從。且如",
    "T48n2016_018:0511c11": "勇施菩薩。因犯婬欲。尚悟無生。性比丘尼。無",
    "T48n2016_018:0511c12": "心修行。亦證道果。何況信解一乘之法。諦了",
    "T48n2016_018:0511c13": "自心。而無剋證乎。或有疑云。豈不斷煩惱耶。",
    "T48n2016_018:0511c14": "解云。但諦觀殺盜婬妄。從一心上起。當處便",
    "T48n2016_018:0511c15": "寂。何須更斷。是以但了一心。自然萬境如幻。",
    "T48n2016_018:0511c16": "何者。以一切諸法。皆從心幻生。心既無形。法",
    "T48n2016_018:0511c17": "何有相。所以高城和尚歌云。說教本窮無相",
    "T48n2016_018:0511c18": "理。廣讀元來不識心。識取心。了取境。識心了",
    "T48n2016_018:0511c19": "境禪河靜。若能了境便識心。萬法都如闥婆",
    "T48n2016_018:0511c20": "影。性比丘尼。即摩登伽。首楞嚴經云。佛告阿",
    "T48n2016_018:0511c21": "難。摩登伽。彼尚婬女。無心修行。神力冥資。速",
    "T48n2016_018:0511c22": "證無學。云何汝等在會聲聞求最上乘。決定",
    "T48n2016_018:0511c23": "成佛。譬如以塵揚于順風。有何艱險。淨業障",
    "T48n2016_018:0511c24": "經云。爾時有一比丘。名無垢光。入毘舍離城。",
    "T48n2016_018:0511c25": "次第乞食。以不知故。入婬女家。時無垢光。入",
    "T48n2016_018:0511c26": "其家已。是時婬女。起染污心。作是思惟。我今",
    "T48n2016_018:0511c27": "必死。當與此比丘共行欲法。若不從我。我將",
    "T48n2016_018:0511c28": "殞命。作是念已。即便閉門。語比丘言。願與尊",
    "T48n2016_018:0511c29": "者。共行欲事。若不從我。我當必死。時無垢光。",
    "T48n2016_018:0512a01": "語婬女言。且止。大姊。我今不應犯如此事。所",
    "T48n2016_018:0512a02": "以者何。佛所制戒。我應奉行。寧捨身命。不毀",
    "T48n2016_018:0512a03": "此戒。爾時婬女。復更思惟。我今當以呪術藥",
    "T48n2016_018:0512a04": "草。令此比丘共為欲事。語比丘言。我今不能",
    "T48n2016_018:0512a05": "令汝退轉。毀犯禁戒。但當受我所施之食。即",
    "T48n2016_018:0512a06": "入舍內。便呪其食。投比丘鉢。呪術力故。令此",
    "T48n2016_018:0512a07": "比丘便失正念。起於欲心。展轉增盛。爾時婬",
    "T48n2016_018:0512a08": "女。見此比丘。顏色變異。即前牽手。共為欲事。",
    "T48n2016_018:0512a09": "是時比丘。與彼婬女共相愛樂。行婬欲已。持",
    "T48n2016_018:0512a10": "所乞食。還詣精舍。到精舍已。生大憂悔。舉體",
    "T48n2016_018:0512a11": "煩熱。咄哉。何為破大戒身。我今不應受他信",
    "T48n2016_018:0512a12": "施。我今則是破戒之人。當墮地獄。時無垢光。",
    "T48n2016_018:0512a13": "向諸比丘同梵行者。說如是言。我今破戒。非",
    "T48n2016_018:0512a14": "是沙門。必趣地獄。時諸比丘。問無垢光。有何",
    "T48n2016_018:0512a15": "因緣而破此戒。時無垢光。具說上事。時諸同",
    "T48n2016_018:0512a16": "學。語無垢光。仁者。當知。此有菩薩摩訶薩。名",
    "T48n2016_018:0512a17": "文殊師利。得無生法忍。善能除滅破戒之罪。",
    "T48n2016_018:0512a18": "亦令眾生離諸蓋纏。我今與汝。共詣文殊師",
    "T48n2016_018:0512a19": "利菩薩摩訶薩所。除汝憂悔。時無垢光。猶故",
    "T48n2016_018:0512a20": "未食。與諸比丘。詣文殊師利法王子所。到已",
    "T48n2016_018:0512a21": "問訊。供養恭敬。即以上事。具白文殊師利。文",
    "T48n2016_018:0512a22": "殊師利語無垢光。汝今且食。食已。當共詣如",
    "T48n2016_018:0512a23": "來所。問如來此事。如佛所說。當共受持。比丘",
    "T48n2016_018:0512a24": "食已。與文殊師利。共詣佛所。到已。頂禮佛足。",
    "T48n2016_018:0512a25": "却坐一面。爾時無垢光比丘。心懷恐懼。不敢",
    "T48n2016_018:0512a26": "問佛。於是文殊師利。即從座起。整衣服。偏袒",
    "T48n2016_018:0512a27": "右肩。右膝著地。合掌向佛。即以上事。具白世",
    "T48n2016_018:0512a28": "尊。爾時世尊告無垢光。汝實爾不。答言。實爾。",
    "T48n2016_018:0512a29": "佛告比丘。汝本有心。欲犯婬不。答言。不也。佛",
    "T48n2016_018:0512b01": "告比丘。汝本無心。云何而犯。比丘答言。我於",
    "T48n2016_018:0512b02": "後時。乃生欲心。如是比丘。心犯欲耶。答言。如",
    "T48n2016_018:0512b03": "是。佛告比丘。我常不言。心垢故眾生垢。心淨",
    "T48n2016_018:0512b04": "故眾生淨耶。答言。如是。佛告比丘。於意云何。",
    "T48n2016_018:0512b05": "汝曾夢中受欲之時。心覺知不。答言。覺知。佛",
    "T48n2016_018:0512b06": "告比丘。汝向犯欲。豈非由心而覺知耶。答言。",
    "T48n2016_018:0512b07": "如是。若如是者。比丘悟夢犯欲。有何差別。比",
    "T48n2016_018:0512b08": "丘答言。悟夢犯欲。無差別也。佛言。於意云何。",
    "T48n2016_018:0512b09": "我先不言。一切諸法皆如夢耶。答言。如是。佛",
    "T48n2016_018:0512b10": "言。於意云何。如夢諸法。是真實耶。答言。不也。",
    "T48n2016_018:0512b11": "佛告比丘。於意云何。悟夢二心。俱是真實耶。",
    "T48n2016_018:0512b12": "不也。世尊。佛告比丘。若非真實。是有法也。不",
    "T48n2016_018:0512b13": "也。世尊。佛告比丘。於意云何。無所有法。為有",
    "T48n2016_018:0512b14": "生不。不也世尊。佛告比丘。若法無生。有滅。有",
    "T48n2016_018:0512b15": "縛。有解脫耶。不也。世尊。佛告比丘。於意云",
    "T48n2016_018:0512b16": "何。無生之法。尚無所有。而當有墮三惡道耶。",
    "T48n2016_018:0512b17": "佛告比丘。一切諸法。本性清淨。然諸凡夫。愚",
    "T48n2016_018:0512b18": "小無智。於無有法。不知如故。妄生分別。以分",
    "T48n2016_018:0512b19": "別故。墮三惡道。復告比丘。諸法無實。而現種",
    "T48n2016_018:0512b20": "種所應作事。為著貪欲嗔恚愚癡凡夫等故。",
    "T48n2016_018:0512b21": "分別諸法。不知如故。非是真實。復告比丘。諸",
    "T48n2016_018:0512b22": "法虛誑。如野馬故。諸法如夢。本性自在。逮清",
    "T48n2016_018:0512b23": "淨故。諸法究竟。如水中月。泡沫等故。諸法寂",
    "T48n2016_018:0512b24": "靜。無老病死諸過患故。諸法無取。非是色法。",
    "T48n2016_018:0512b25": "不可見故。諸法無聚。如虛空故。諸法無性。過",
    "T48n2016_018:0512b26": "諸性故。諸法甚深。過虛妄故。諸法廣大。無處",
    "T48n2016_018:0512b27": "所故。法無所作。究竟寂故。法無所依。境界",
    "T48n2016_018:0512b28": "空故。法無根本。畢竟空故。法離蓋纏。煩惱結",
    "T48n2016_018:0512b29": "使不可得故。法離熾然。性不生故。乃至爾時",
    "T48n2016_018:0512c01": "無垢光。聞說是法。心懷歡喜。悲喜交集。雨淚。",
    "T48n2016_018:0512c02": "叉手合掌。一心觀佛。即說偈言。快哉世尊大",
    "T48n2016_018:0512c03": "功德。諸天世人所歸仰。善覺一切勝妙法。稽",
    "T48n2016_018:0512c04": "首能斷諸苦行。又佛告文殊。過去有佛。號無",
    "T48n2016_018:0512c05": "垢光。時有比丘。名曰勇施。入難勝城。次行乞",
    "T48n2016_018:0512c06": "食。到長者舍。其家有女。容貌端正。見勇施已。",
    "T48n2016_018:0512c07": "生愛染心。乃至因託病。延請勇施說法。其後",
    "T48n2016_018:0512c08": "勇施。數到其家。轉相親厚。數相見故。便失正",
    "T48n2016_018:0512c09": "念而生欲心。即與彼女。共行婬法。心遂耽著。",
    "T48n2016_018:0512c10": "往來頻數。時彼女夫。見此比丘往來頻數。心",
    "T48n2016_018:0512c11": "生疑恚。即設方便。欲斷其命。勇施比丘。聞是",
    "T48n2016_018:0512c12": "事已。即以毒藥。持與彼女。而語之言。若必念",
    "T48n2016_018:0512c13": "我。可持此藥以殺汝夫。時長者女。即以毒藥",
    "T48n2016_018:0512c14": "和著食中。勅其婢使。持此飯食以飯我夫。夫",
    "T48n2016_018:0512c15": "食飯已。即便命終。爾時勇施。聞彼命終。心生",
    "T48n2016_018:0512c16": "大悔。作是思惟。今我所作。是大重惡。何名比",
    "T48n2016_018:0512c17": "丘。受行婬法。又斷人命。我今如是。當何所歸。",
    "T48n2016_018:0512c18": "生大憂惱。我若命終。當墮惡道。誰能免我如",
    "T48n2016_018:0512c19": "是之苦。以是事故。從一精舍。至一精舍。惶怖",
    "T48n2016_018:0512c20": "馳走。衣服落地。作如是言。咄哉怪哉。我今即",
    "T48n2016_018:0512c21": "是地獄眾生。時有精舍。名曰醯無。中有菩薩。",
    "T48n2016_018:0512c22": "名曰鼻掬多羅。勇施比丘。即入其房。舉身投",
    "T48n2016_018:0512c23": "地。時彼菩薩。問勇施言。何為以身。自投於地。",
    "T48n2016_018:0512c24": "答言。大德。我今即是地獄眾生。又復問言。誰",
    "T48n2016_018:0512c25": "乃令汝為地獄人。勇施答言。我作大罪犯於",
    "T48n2016_018:0512c26": "婬戒。又斷人命。時彼菩薩。語勇施言。比丘莫",
    "T48n2016_018:0512c27": "怖。我今力能施汝無畏。爾時勇施。聞彼菩薩",
    "T48n2016_018:0512c28": "施無畏聲。心生歡喜。踊躍無量。爾時鼻掬多",
    "T48n2016_018:0512c29": "羅菩薩。即時從地接起勇施。牽其右手。將至",
    "T48n2016_018:0513a01": "異處。坐林樹中。時鼻掬多羅菩薩。即時入於",
    "T48n2016_018:0513a02": "諸佛境界。大乘妙門。如來寶印三昧。入三昧",
    "T48n2016_018:0513a03": "已。即於身上出無量佛。身。皆金色。三十二相。",
    "T48n2016_018:0513a04": "遍林樹間。爾時諸佛。即時同聲。說是偈言。諸",
    "T48n2016_018:0513a05": "法同鏡像。亦如水中月。凡夫愚惑心。分別癡",
    "T48n2016_018:0513a06": "恚愛。乃至諸法常無相。寂靜無根本。無邊不",
    "T48n2016_018:0513a07": "可取。欲性亦如是。爾時林中。二萬天子。詣鼻",
    "T48n2016_018:0513a08": "掬多羅菩薩。來聽法者。聞說是偈。即得無生",
    "T48n2016_018:0513a09": "法忍。問。妙圓覺心。既無所有。云何教中。說",
    "T48n2016_018:0513a10": "諸佛成等正覺。出現世間等事。答。一是機",
    "T48n2016_018:0513a11": "熟眾生。自心感現。二是菩薩因地本願。然諸",
    "T48n2016_018:0513a12": "佛境界。廣大無邊。非情識所知。唯見性能了。",
    "T48n2016_018:0513a13": "故華嚴經云。佛子。菩薩摩訶薩。應云何知如",
    "T48n2016_018:0513a14": "來應正等覺境界。佛子。菩薩摩訶薩。以無障",
    "T48n2016_018:0513a15": "無礙智慧。知一切世間境界。是如來境界。知",
    "T48n2016_018:0513a16": "一切三世境界。一切剎境界。一切法境界。一",
    "T48n2016_018:0513a17": "切眾生境界。真如無差別境界。法界無障礙",
    "T48n2016_018:0513a18": "境界。實際無邊際境界。虛空無分量境界。無",
    "T48n2016_018:0513a19": "境界境界。是如來境界。佛子。如一切世間境",
    "T48n2016_018:0513a20": "界無量。如來境界亦無量。如一切三世境界",
    "T48n2016_018:0513a21": "無量。如來境界亦無量。乃至如無境界。境界",
    "T48n2016_018:0513a22": "無量。如來境界亦無量。如無境界境界。一切",
    "T48n2016_018:0513a23": "處無有。如來境界亦如是。一切處無有。佛子。",
    "T48n2016_018:0513a24": "菩薩摩訶薩。應知心境界。是如來境界。如心",
    "T48n2016_018:0513a25": "境界。無量無邊。無縛無脫。如來境界。亦無量",
    "T48n2016_018:0513a26": "無邊。無縛無脫。何以故。以如是如是。思惟分",
    "T48n2016_018:0513a27": "別。如是如是。無量顯現。故知凡聖無際。心境",
    "T48n2016_018:0513a28": "一原。真無性而即相發明。相無體而因真建",
    "T48n2016_018:0513a29": "立。故云智身寥廓。總萬像以成體。萬像無形。",
    "T48n2016_018:0513b01": "以智身而齊體。又若論化現門中。此是諸佛",
    "T48n2016_018:0513b02": "因地悲願之力。令機熟眾生自心感現。眾生",
    "T48n2016_018:0513b03": "心中諸佛。應現無窮。諸佛心內眾生。機緣不",
    "T48n2016_018:0513b04": "盡。所以法身無像。遇感成形。妙應無方。應念",
    "T48n2016_018:0513b05": "垂跡。由了平等。赴眾望。而猶若摩尼。為達無",
    "T48n2016_018:0513b06": "私。任群機。而如同天鼓。古頌云。佛是眾生心",
    "T48n2016_018:0513b07": "裏佛。隨自根堪無異物。欲知一切諸佛原。悟",
    "T48n2016_018:0513b08": "自無明本是佛。如佛地經云。隨諸眾生所樂。",
    "T48n2016_018:0513b09": "示現。平等法性。圓滿成故。論釋云。隨諸有情",
    "T48n2016_018:0513b10": "樂見如來色身差別。如來示現如是色身。如",
    "T48n2016_018:0513b11": "來雖居無戲論位。由平等智增上力故。大圓",
    "T48n2016_018:0513b12": "鏡智相應淨識。現瑠璃等微妙色身。令諸有",
    "T48n2016_018:0513b13": "情善根成熟。自心變似如是身相。謂自心外。",
    "T48n2016_018:0513b14": "見如來身。如契經言。由諸如來慈善根力。有",
    "T48n2016_018:0513b15": "所示現。令天人等自心變異。見如來身如金",
    "T48n2016_018:0513b16": "色等。又如經言。若所應化無量有情。宜見瑠",
    "T48n2016_018:0513b17": "璃末尼寶色。如來即能無礙示現種種瑠璃",
    "T48n2016_018:0513b18": "末尼寶色。令彼自心亦如是變。乃至廣說。如",
    "T48n2016_018:0513b19": "是示現。一切如來。形相平等。如是平等。即是",
    "T48n2016_018:0513b20": "法性。是故說名平等法性。謂諸如來。隨同所",
    "T48n2016_018:0513b21": "化有情樂見色身形相。即各示現同處同時。",
    "T48n2016_018:0513b22": "異類形相。令彼自心如是變現。作利樂事。如",
    "T48n2016_018:0513b23": "諸有情。阿賴耶識共相種熟。各各變現世界",
    "T48n2016_018:0513b24": "等相。同處相似。不相妨礙。此亦如是。如色身",
    "T48n2016_018:0513b25": "相。餘事亦爾。由此示現。如前修習圓滿成故。",
    "T48n2016_018:0513b26": "平等性智。圓滿成就。度一切諸佛境界。智嚴經",
    "T48n2016_018:0513b27": "云。文殊師利問。無生無滅。其相云何。佛答。不",
    "T48n2016_018:0513b28": "生不滅。即是如來。文殊師利。譬如大地。瑠璃",
    "T48n2016_018:0513b29": "所成。帝釋毘闍延宮殿供具等。影現其中。閻",
    "T48n2016_018:0513c01": "浮提人。見瑠璃地諸宮殿影。合掌供養。燒香",
    "T48n2016_018:0513c02": "散華。願我得生如是宮殿。我當遊戲如帝釋",
    "T48n2016_018:0513c03": "等。彼諸眾生。不知此地是宮殿影。乃布施持",
    "T48n2016_018:0513c04": "戒。修諸功德。為得如是宮殿果報。文殊師利。",
    "T48n2016_018:0513c05": "如此宮殿。實無生滅。以地淨故。影現其中。彼",
    "T48n2016_018:0513c06": "宮殿影。亦有亦無。不生不滅。文殊師利。眾生",
    "T48n2016_018:0513c07": "見佛。亦復如是。以其心淨。故見佛身。佛身無",
    "T48n2016_018:0513c08": "為。不生不滅。不起不盡。非色非非色。不可見。",
    "T48n2016_018:0513c09": "非不可見。非世間非非世間。非心非非心。以",
    "T48n2016_018:0513c10": "眾生心淨。見如來身。散華燒香。種種供養。願",
    "T48n2016_018:0513c11": "我當得如是色身。布施持戒。作諸功德。為得",
    "T48n2016_018:0513c12": "如來微妙身故。如是文殊師利。如來神力。出",
    "T48n2016_018:0513c13": "現世間。令諸眾生。得大利益。如影如像。隨眾",
    "T48n2016_018:0513c14": "生見。又說如日光無心普照喻。摩尼無心雨",
    "T48n2016_018:0513c15": "寶喻。谷響無實喻等。其瑠璃地等喻眾生心。",
    "T48n2016_018:0513c16": "影喻佛身。又華嚴有摩尼隨映喻。摩尼現色。",
    "T48n2016_018:0513c17": "喻自受用身。有其本色。但無青黃等異。青黃",
    "T48n2016_018:0513c18": "等異。隨機映生。又若以虛空喻佛身。即法性",
    "T48n2016_018:0513c19": "身。以虛空無相故。不隨方隅而有增減。以法",
    "T48n2016_018:0513c20": "身無形故。非依報化而現精麁。如華嚴十定",
    "T48n2016_018:0513c21": "品云。佛子。譬如虛空。於蟲所食芥子孔中。亦",
    "T48n2016_018:0513c22": "不減小。於無數世界中。亦不增廣。其諸佛身。",
    "T48n2016_018:0513c23": "亦復如是。見大之時。亦無所增。見小之時。亦",
    "T48n2016_018:0513c24": "無所減。如上諸況皆喻見佛。然於鏡像喻最",
    "T48n2016_018:0513c25": "親。如質來對鏡。鏡中見像。像是質像。機感對",
    "T48n2016_018:0513c26": "剎。剎中見佛。佛是心佛。故華嚴經云。化佛從",
    "T48n2016_018:0513c27": "敬心起。又諸喻大意。皆以體無生滅。不礙生",
    "T48n2016_018:0513c28": "滅。如非色約體。非不色約用。則法報一際。體",
    "T48n2016_018:0513c29": "用無差。俱會無生。同歸宗鏡。又若以色聲取。",
    "T48n2016_018:0514a01": "是行邪道。若離色聲取。未免斷無。古釋云。如",
    "T48n2016_018:0514a02": "華嚴偈云。色身非是佛。音聲亦復然。亦不離",
    "T48n2016_018:0514a03": "色聲。見佛神通力。若依權教。本影四句。體用",
    "T48n2016_018:0514a04": "皆分。若依此宗。四句皆用。知一切法。即心自",
    "T48n2016_018:0514a05": "性故。本質影像。亦是自心。橫竪等一切諸法。",
    "T48n2016_018:0514a06": "不出心性故。如般若中。了色是般若。具歷諸",
    "T48n2016_018:0514a07": "法。且初歷五蘊云。了色是般若。一切法趣色。",
    "T48n2016_018:0514a08": "色尚不可得。云何當有趣非趣。如是具歷諸",
    "T48n2016_018:0514a09": "法皆然。般若意。似當諸法之性。不異色性。故",
    "T48n2016_018:0514a10": "皆趣色。色不可得。當法性空。既無所趣。安有",
    "T48n2016_018:0514a11": "能趣。若智者意。一切法趣色。假觀。色尚不可",
    "T48n2016_018:0514a12": "得。空觀。云何當有趣非趣。即中道觀。今但要",
    "T48n2016_018:0514a13": "初句。以取色性為諸法依。以性普收。故皆趣",
    "T48n2016_018:0514a14": "色。則一色中。具一切法。是無礙之意故。隨一",
    "T48n2016_018:0514a15": "法。皆收法界故。若能如是解者。則凡有見聞",
    "T48n2016_018:0514a16": "一切境界。無非是佛出世。如大集經云。爾時",
    "T48n2016_018:0514a17": "眾中有一菩薩。名曰慧聚。白佛言。世尊。生老",
    "T48n2016_018:0514a18": "病死出於世者。即是佛出。無明愛出。即是佛",
    "T48n2016_018:0514a19": "出。貪恚癡出。即是佛出。一切疑網煩惱出者。",
    "T48n2016_018:0514a20": "即是佛出。何以故。若如是等法不出世者。佛",
    "T48n2016_018:0514a21": "以何緣出現於世。佛言。善哉善哉。善男子。實",
    "T48n2016_018:0514a22": "如所言。爾時海慧菩薩言。世尊。若有不見如",
    "T48n2016_018:0514a23": "是等法。是時如來。為出於世。不出於世。善男",
    "T48n2016_018:0514a24": "子。菩薩初發菩提心時。真實不知如是等法。",
    "T48n2016_018:0514a25": "是故我為而宣說之。善男子。菩薩有四種。一",
    "T48n2016_018:0514a26": "者初發菩提之心。二者修行菩提之道。三者",
    "T48n2016_018:0514a27": "堅固不退菩提。四者一生當補佛處。發心菩",
    "T48n2016_018:0514a28": "薩。見佛色相。見已。即發菩提之心。修行菩薩。",
    "T48n2016_018:0514a29": "見佛具足一切善法。見已。即發菩提之心。不",
    "T48n2016_018:0514b01": "退菩薩。見如來身。及一切法。皆悉平等。一生",
    "T48n2016_018:0514b02": "菩薩。不見如來所有功德。及一切法。何以故。",
    "T48n2016_018:0514b03": "所得慧眼。了了淨故。斷二見故。淨智慧故。若",
    "T48n2016_018:0514b04": "不見淨。不見不淨。不見非淨非不淨。是人即",
    "T48n2016_018:0514b05": "能明見如來。又古德釋台教止觀云。只達一",
    "T48n2016_018:0514b06": "念自心是法界。十方諸佛。與一切眾生。同一",
    "T48n2016_018:0514b07": "無住。本一法界。為身為土。無彼無此。無根無",
    "T48n2016_018:0514b08": "住處。無修不修。無證不證。無凡無聖。但眾",
    "T48n2016_018:0514b09": "生自謂妄想纏縛為凡。為不修。為不證。謂佛",
    "T48n2016_018:0514b10": "為聖。為修。為證。修證凡聖。在眾生自強立之。",
    "T48n2016_018:0514b11": "佛位中都無此名也。諸佛所見。一切眾生凡",
    "T48n2016_018:0514b12": "聖身。是佛法身。一切國土。是佛國土。一切法。",
    "T48n2016_018:0514b13": "是佛法。一切心。是一心。極十方三際推求無",
    "T48n2016_018:0514b14": "纖毫許。若色若心。不是佛理。智境。朗然。周遍",
    "T48n2016_018:0514b15": "法界。嘗無一事。澹然身心。無所施為。佛心既",
    "T48n2016_018:0514b16": "然。我學佛智。如佛用心。即止觀明靜也。佛現。",
    "T48n2016_018:0514b17": "即我心現。現與不現。只是自心鏡上影像耳。",
    "T48n2016_018:0514b18": "問。豈都無外佛可見耶。答。自他不二。但如來",
    "T48n2016_018:0514b19": "有同體大悲。眾生有熏習之力。扣擊同體智",
    "T48n2016_018:0514b20": "鏡。隨此心上。感見相好。鏡中之像。然不離鏡。",
    "T48n2016_018:0514b21": "而非即鏡。隨照好醜。感者千差。相亦萬品。或",
    "T48n2016_018:0514b22": "機地深厚。或佛身長千萬由旬。壽命無量阿",
    "T48n2016_018:0514b23": "僧祇劫。以恒河沙世界微塵佛剎為淨妙國",
    "T48n2016_018:0514b24": "土。說無量無邊不可說不可說法門。或人天",
    "T48n2016_018:0514b25": "報殊。示現八相。一期利益。不過數百年間。如",
    "T48n2016_018:0514b26": "空雲水月。恍惚而生。斯皆由感者一念之心。",
    "T48n2016_018:0514b27": "謂佛色身來應。佛實無來去之勞。無有形之",
    "T48n2016_018:0514b28": "患。無可說之法。無所度之機。但眾生善緣心",
    "T48n2016_018:0514b29": "想。謂佛來應為我說法。實是眾生。於自心上",
    "T48n2016_018:0514c01": "現此相耳。問。眾生善根。擊佛大圓智鏡。現此",
    "T48n2016_018:0514c02": "影像。像則屬佛。答。明鏡屬佛。像不屬佛。像若",
    "T48n2016_018:0514c03": "屬佛。佛則生滅流動。像若屬眾生。眾生業結",
    "T48n2016_018:0514c04": "所縛。何能具此相好。但感應道交。方見此耳。",
    "T48n2016_018:0514c05": "問。既是佛智鏡上像。何言眾生心上現。答。同",
    "T48n2016_018:0514c06": "體圓鏡。不偏屬佛。及眾生。同一體故。但眾生",
    "T48n2016_018:0514c07": "磨瑩己鏡。未得全明故。能暫現此相。表進修",
    "T48n2016_018:0514c08": "之力。問。若爾。眾生自感心鏡上現像。不言佛",
    "T48n2016_018:0514c09": "像現。佛即於眾生無力。虛致敬慕。有何益也。",
    "T48n2016_018:0514c10": "答。由敬慕之心。感像現也。此真佛力。豈眾生",
    "T48n2016_018:0514c11": "能置哉。問。此亦眾生自家佛力。非他佛力也。",
    "T48n2016_018:0514c12": "答。佛地無自他。汝強謂自佛他佛者。眾生心",
    "T48n2016_018:0514c13": "不盡耳。問。若爾。只共作一佛。不能各各自成",
    "T48n2016_018:0514c14": "也。答。不共作一佛。不各各自成。此義難了。",
    "T48n2016_018:0514c15": "試舉喻看。如國清寺。法界也。住寺僧。古佛也。",
    "T48n2016_018:0514c16": "遠人暫遊。暫感佛也。他日愛慕剃髮。配寺。國",
    "T48n2016_018:0514c17": "清即我寺也。五峯松徑。臺殿房廊。悉我有也。",
    "T48n2016_018:0514c18": "頓得受用。不減他物。成我家也。不人人別造",
    "T48n2016_018:0514c19": "一寺也。不若他分一寺也。分即隨人去。常",
    "T48n2016_018:0514c20": "住法界不可分也。此義出涅槃經中。譬如路",
    "T48n2016_018:0514c21": "有一大樹。樹陰清涼。來者即納。無人遮護。無",
    "T48n2016_018:0514c22": "持去者。既印金口。可以奉持。又機應相關。感",
    "T48n2016_018:0514c23": "應緣會。能見一切無邊佛事。以佛是增上緣。",
    "T48n2016_018:0514c24": "廣大悲願。慈善根力。以眾生是等流果。志誠",
    "T48n2016_018:0514c25": "所感。根熟而見。然總不出自心。如師子現指。",
    "T48n2016_018:0514c26": "醉象禮足。慈母遇子。盲賊得明。城變瑠璃。石",
    "T48n2016_018:0514c27": "舉空界。釋女瘡合。調達病痊。皆是本師。積劫",
    "T48n2016_018:0514c28": "熏修慈善根力。令一切眾生。自心所見。如上",
    "T48n2016_018:0514c29": "等事。可證今文。故大涅槃經云。佛言。善男子。",
    "T48n2016_018:0515a01": "如提婆達多。教阿闍世王。欲害如來。是時我",
    "T48n2016_018:0515a02": "入王舍大城。次第乞食。阿闍世王。即放護財",
    "T48n2016_018:0515a03": "狂醉之象。欲令害我。及諸弟子。乃至我於爾",
    "T48n2016_018:0515a04": "時。為欲降伏護財象故。即入慈定。舒手示之。",
    "T48n2016_018:0515a05": "即於五指出五師子。是象見已。其心怖畏。尋",
    "T48n2016_018:0515a06": "即失糞。舉身投地。敬禮我足。善男子。我於爾",
    "T48n2016_018:0515a07": "時。手五指頭。實無師子。乃是修慈善根力故。",
    "T48n2016_018:0515a08": "令彼調伏。復次善男子。我欲涅槃。始初發足。",
    "T48n2016_018:0515a09": "向拘尸那城。有五百力士。於其中路。平治掃",
    "T48n2016_018:0515a10": "灑。中有一石。眾欲舉棄。盡力不能。我時憐愍。",
    "T48n2016_018:0515a11": "即起慈心。彼諸力士。尋即見我。以足拇指。舉",
    "T48n2016_018:0515a12": "此大石擲置虛空。還以手接。安置右掌。吹令",
    "T48n2016_018:0515a13": "碎粖。復還聚合。令彼力士。貢高心息。即為略",
    "T48n2016_018:0515a14": "說種種法要。令其俱發阿耨多羅三藐三菩",
    "T48n2016_018:0515a15": "提心。善男子。如來爾時。實不以指。舉此大石。",
    "T48n2016_018:0515a16": "在虛空中。還置右掌。吹令碎粖復合如本。善",
    "T48n2016_018:0515a17": "男子。當知即是慈善根力。令諸力士見如是",
    "T48n2016_018:0515a18": "事。復次善男子。此南天竺。有一大城。名首波",
    "T48n2016_018:0515a19": "羅。於是城中。有一長者。名曰盧至。為眾導主。",
    "T48n2016_018:0515a20": "已於過去無量佛所。植諸善本。善男子。彼大",
    "T48n2016_018:0515a21": "城中。一切人民。信伏邪道。奉事尼乾。我時欲",
    "T48n2016_018:0515a22": "度彼長者故。從王舍城。至彼城邑。其路中間",
    "T48n2016_018:0515a23": "相去六十五由旬。步涉而往。為欲化度彼諸",
    "T48n2016_018:0515a24": "人故。彼眾尼乾。聞我欲至首波羅城。即作是",
    "T48n2016_018:0515a25": "念。沙門瞿曇。若至此者。此諸人民。便當捨我。",
    "T48n2016_018:0515a26": "更不供給。我等窮悴。奈何自活。諸尼乾輩。各",
    "T48n2016_018:0515a27": "各分散。告彼城人。沙門瞿曇今欲來此。然彼",
    "T48n2016_018:0515a28": "沙門。委棄父母。東西馳騁。所至之處。能令土",
    "T48n2016_018:0515a29": "地穀米不登。人民饑饉。死亡者眾。病瘦相尋。",
    "T48n2016_018:0515b01": "無可救解。瞿曇無賴。純將諸惡羅剎鬼神。以",
    "T48n2016_018:0515b02": "為侍從。無父無母。孤窮之人。而來諮啟為作",
    "T48n2016_018:0515b03": "門徒。所可教詔。純說虛空。隨其至處。初無安",
    "T48n2016_018:0515b04": "樂。彼人聞已。即懷怖畏。頭面敬禮尼乾子足。",
    "T48n2016_018:0515b05": "白言。大師。我等今者。當設何計。尼乾答言。沙",
    "T48n2016_018:0515b06": "門瞿曇。性好叢林。流泉清水。外設有者。宜應",
    "T48n2016_018:0515b07": "破壞。汝等便可相與出城。諸有之處。斬伐令",
    "T48n2016_018:0515b08": "盡。莫使有遺。流泉井池。悉置糞穢。堅閉城門。",
    "T48n2016_018:0515b09": "各嚴器仗。當壁防護。勤自固守。彼設來者。莫",
    "T48n2016_018:0515b10": "令得前。若不前者。汝當安隱。我等亦當作種",
    "T48n2016_018:0515b11": "種術。令彼瞿曇。復道還去。彼諸人民。聞是語",
    "T48n2016_018:0515b12": "已。敬諾施行。斬伐樹木。污辱諸水。莊嚴器",
    "T48n2016_018:0515b13": "仗。牢自防護。善男子。我於爾時。至彼城已。不",
    "T48n2016_018:0515b14": "見一切樹木叢林。唯見諸人莊嚴器仗。當壁",
    "T48n2016_018:0515b15": "自守。見是事已。尋生憐愍。慈心向之。所有樹",
    "T48n2016_018:0515b16": "木還生如本。復更生長。其餘諸樹。不可稱計。",
    "T48n2016_018:0515b17": "河池泉井。其水清淨。盈滿其中。如青瑠璃。生",
    "T48n2016_018:0515b18": "眾雜華。彌覆其上。變其城壁。為紺瑠璃。城內",
    "T48n2016_018:0515b19": "人民。悉得徹見我及大眾。門自開闢。無能制",
    "T48n2016_018:0515b20": "者。所嚴器仗。變成雜華。盧至長者而為上首。",
    "T48n2016_018:0515b21": "與其人民俱共相隨。往至佛所。我即為說種",
    "T48n2016_018:0515b22": "種法要。令彼諸人。一切皆發阿耨多羅三藐",
    "T48n2016_018:0515b23": "三菩提心。善男子。我於爾時。實不化作種種",
    "T48n2016_018:0515b24": "樹木。清淨流水。盈滿河池。變其本城。為紺瑠",
    "T48n2016_018:0515b25": "璃。令彼人民徹見於我。開其城門。器仗為華。",
    "T48n2016_018:0515b26": "善男子。當知皆是慈善根力。能令彼人見如",
    "T48n2016_018:0515b27": "是事。復次善男子。舍衛城中。有婆羅門女。姓",
    "T48n2016_018:0515b28": "婆私吒。唯有一子。愛之甚重。遇病命終。爾時",
    "T48n2016_018:0515b29": "女人。愁毒入心。狂亂失性。裸形無恥。遊行四",
    "T48n2016_018:0515c01": "衢。啼哭失聲。唱言。子子汝何處去。周遍城",
    "T48n2016_018:0515c02": "邑。無有疲已。而是女人。已於先佛植眾德本。",
    "T48n2016_018:0515c03": "善男子。我於是女。起慈愍心。是時女人。即得",
    "T48n2016_018:0515c04": "見我。便生子想。還得本心。前抱我身嗚咂",
    "T48n2016_018:0515c05": "我口。我時即告。侍者阿難。汝可持衣。與是女",
    "T48n2016_018:0515c06": "人。既與衣已。便為種種說諸法要。是女聞法。",
    "T48n2016_018:0515c07": "歡喜踊躍。發阿耨多羅三藐三菩提心。善男",
    "T48n2016_018:0515c08": "子。我於爾時。實非彼子。彼非我母。亦無抱持。",
    "T48n2016_018:0515c09": "善男子。當知皆是慈善根力。令彼女人見如",
    "T48n2016_018:0515c10": "是事。復次善男子。波羅柰城。有優婆夷。字曰",
    "T48n2016_018:0515c11": "摩訶斯那達多。已於過去無量光佛。種諸善",
    "T48n2016_018:0515c12": "根。是優婆夷。夏九十日。請命眾僧。奉施醫藥。",
    "T48n2016_018:0515c13": "是時眾中有一比丘。身嬰重病。良醫診之。當",
    "T48n2016_018:0515c14": "須肉藥。若得肉者。病則可除。若不得肉。命將",
    "T48n2016_018:0515c15": "不全。時優婆夷。聞醫此言。尋持黃金。遍至市",
    "T48n2016_018:0515c16": "廛。唱如是言。誰有肉賣。吾以金買。若有肉者。",
    "T48n2016_018:0515c17": "當等與金。周遍城市求不能得。是優婆夷。尋",
    "T48n2016_018:0515c18": "自取刀割其髀肉。切以為臛。下種種香。送病",
    "T48n2016_018:0515c19": "比丘。比丘服已。病即得差。是優婆夷。患瘡苦",
    "T48n2016_018:0515c20": "惱。不能堪忍。即發聲言。南無佛陀。南無佛陀。",
    "T48n2016_018:0515c21": "我於爾時。在舍衛城。聞其音聲。於是女人。起",
    "T48n2016_018:0515c22": "大慈心。是女尋見我持良藥。塗其瘡上。還合",
    "T48n2016_018:0515c23": "如本。我即為其種種說法。聞法歡喜。發阿耨",
    "T48n2016_018:0515c24": "多羅三藐三菩提心。善男子。我於爾時。實不",
    "T48n2016_018:0515c25": "往至波羅奈城。持藥塗是優婆夷瘡。善男子。",
    "T48n2016_018:0515c26": "當知皆是慈善根力。令彼女人見如是事。復",
    "T48n2016_018:0515c27": "次善男子。調達惡人。貪不知足。多服酥故。頭",
    "T48n2016_018:0515c28": "痛腹滿。受大苦惱。不能堪忍。發如是言。南無",
    "T48n2016_018:0515c29": "佛陀。南無佛陀。我時住在優禪尼城。聞其音",
    "T48n2016_018:0516a01": "聲。即生慈心。爾時調達。尋便見我往至其所。",
    "T48n2016_018:0516a02": "手摩頭腹。授與鹽湯。而令服之。服已平復。善",
    "T48n2016_018:0516a03": "男子。我實不往調達所。摩其頭腹。授湯令服。",
    "T48n2016_018:0516a04": "善男子。當知皆是慈善根力。令調達見如是",
    "T48n2016_018:0516a05": "事。復次善男子。憍薩羅國。有諸群賊。其數五",
    "T48n2016_018:0516a06": "百。群黨抄劫。為害滋甚。波斯匿王。患其縱暴。",
    "T48n2016_018:0516a07": "遣兵伺捕。得已挑目。逐著黑闇叢林之下。是",
    "T48n2016_018:0516a08": "諸群賊。已於先佛植眾德本。既失目已。受大",
    "T48n2016_018:0516a09": "苦惱。各作是言。南無佛陀。南無佛陀。我等今",
    "T48n2016_018:0516a10": "者。無有救護。啼哭號咷。我時住在祇桓精",
    "T48n2016_018:0516a11": "舍。聞其音聲。即生慈心。時有涼風。吹香山中。",
    "T48n2016_018:0516a12": "種種香藥滿其眼眶。尋還得眼。如本不異。諸",
    "T48n2016_018:0516a13": "賊開眼。即見如來住立其前。而為說法。賊聞",
    "T48n2016_018:0516a14": "法已。發阿耨多羅三藐三菩提心。善男子。我",
    "T48n2016_018:0516a15": "於爾時。實不作風。吹香山中種種香藥。住其人",
    "T48n2016_018:0516a16": "前而為說法。善男子。當知皆是慈善根力。令",
    "T48n2016_018:0516a17": "彼群賊見如是事。復次善男子。瑠璃太子。以",
    "T48n2016_018:0516a18": "愚癡故。廢其父王。自立為主。復念宿嫌。多害",
    "T48n2016_018:0516a19": "釋種。取萬二千釋種諸女。刖劓耳鼻。斷截",
    "T48n2016_018:0516a20": "手足。推之坑塹。時諸女人。身受苦惱。作如是",
    "T48n2016_018:0516a21": "言。南無佛陀。南無佛陀。我等今者。無有救護。",
    "T48n2016_018:0516a22": "復大號咷。是諸女人。已於先佛種諸善根。我",
    "T48n2016_018:0516a23": "於爾時。在竹林中。聞其音聲。即起慈心。諸女",
    "T48n2016_018:0516a24": "爾時見我來至迦毘羅城。以水洗瘡。以藥傅",
    "T48n2016_018:0516a25": "之。苦痛尋除。耳鼻手足。還復如本。我時即為",
    "T48n2016_018:0516a26": "略說法要。悉令俱發。阿耨多羅三藐三菩提",
    "T48n2016_018:0516a27": "心。即於大愛道比丘尼所。出家受具足戒。善",
    "T48n2016_018:0516a28": "男子。如來爾時。實不往至迦毘羅城。以水洗",
    "T48n2016_018:0516a29": "瘡傅藥止苦。善男子。當知皆是慈善根力。令",
    "T48n2016_018:0516b01": "彼女人見如是事。悲喜之心。亦復如是。善男",
    "T48n2016_018:0516b02": "子。以是義故。菩薩摩訶薩。修慈思惟。即是真",
    "T48n2016_018:0516b03": "實。非虛妄也。善男子。夫無量者。不可思議。菩",
    "T48n2016_018:0516b04": "薩所行。不可思議。諸佛所行。亦不可思議。是",
    "T48n2016_018:0516b05": "大乘典。大涅槃經。亦不可思議。以此明文。可",
    "T48n2016_018:0516b06": "為誠證。則知三界九有。一切染淨等法。皆不",
    "T48n2016_018:0516b07": "出法界眾生之心。猶如畫師。畫出一切境界。",
    "T48n2016_018:0516b08": "心之畫師。亦復如是。所以正法念處經云。又",
    "T48n2016_018:0516b09": "彼比丘。如是觀察。云何眾生有種種色。種種",
    "T48n2016_018:0516b10": "形相。有種種道。種種依止。又彼觀察。有種種",
    "T48n2016_018:0516b11": "心。種種依止。種種信解。有種種業。此如是等",
    "T48n2016_018:0516b12": "種種諸色。種種形相。種種諸道。種種依止。譬",
    "T48n2016_018:0516b13": "如黠慧善巧畫師。若其弟子。觀察善平堅滑",
    "T48n2016_018:0516b14": "好地。得此地已。種種彩色。種種雜色。若好若",
    "T48n2016_018:0516b15": "醜。隨心所作。如彼形相。心業畫師。若其弟子。",
    "T48n2016_018:0516b16": "亦復如是。善平堅滑業果報地。生死地界。隨",
    "T48n2016_018:0516b17": "其所解。作種種形相。種種諸道。種種依止。心",
    "T48n2016_018:0516b18": "業畫師。業作眾生。又諸彩色。取白作白。取赤",
    "T48n2016_018:0516b19": "作赤。取黃作黃。若取鴿色。則為鴿色。取黑作",
    "T48n2016_018:0516b20": "黑。心業畫師。亦復如是。緣白取白。於天人中。",
    "T48n2016_018:0516b21": "則成白色。何義名白。欲等漏垢所不染污。故",
    "T48n2016_018:0516b22": "名白色。又復如是。心業畫師。取赤彩色。於天",
    "T48n2016_018:0516b23": "人中。能作赤色。何義名赤。所謂愛聲味觸香",
    "T48n2016_018:0516b24": "色。畫觀察衣。又復如是。心業畫師。取黃彩色。",
    "T48n2016_018:0516b25": "於畜生道。能作黃色。何義名黃。彼此遞互飲",
    "T48n2016_018:0516b26": "血噉肉。貪欲嗔癡。更相殺害。故名黃色。又復",
    "T48n2016_018:0516b27": "如是。心業畫師。取鴿彩色。攀緣觀察。於餓鬼",
    "T48n2016_018:0516b28": "道。作垢鴿色。何義名鴿。彼身猶如火燒林樹。",
    "T48n2016_018:0516b29": "飢渴所惱。種種苦逼。心業畫師嫉心所秉。癡",
    "T48n2016_018:0516c01": "闇所覆。又復如是。心業畫師。取黑彩色。於地",
    "T48n2016_018:0516c02": "獄中。畫作黑色。何義名黑。以黑業故。生地獄",
    "T48n2016_018:0516c03": "中。有黑鐵壁。被然被縛。得黑色身。作種種病。",
    "T48n2016_018:0516c04": "飢渴苦身。無量苦逼。皆是自業。非他所作。又",
    "T48n2016_018:0516c05": "彼比丘。觀察如是三界五道。五種彩色。生死畫",
    "T48n2016_018:0516c06": "衣。於三地住。謂欲界地。色無色地。心業畫師。",
    "T48n2016_018:0516c07": "習近婬欲。攀緣欲界種種色畫。緣色依止。有",
    "T48n2016_018:0516c08": "二十種。離欲四禪。以為畫筆。依十六地。是所",
    "T48n2016_018:0516c09": "畫處。作色界。離緣色界三摩跋提。緣無色界。",
    "T48n2016_018:0516c10": "畫為四處。心業畫師。廣畫如是三界大衣。又",
    "T48n2016_018:0516c11": "彼比丘觀察如是心業畫師。身如彩器。貪欲",
    "T48n2016_018:0516c12": "瞋癡。以為堅牢。攀緣之心。猶如梯隥。根如畫",
    "T48n2016_018:0516c13": "筆。外諸境界。聲觸味色。及諸香等。如種種彩。",
    "T48n2016_018:0516c14": "生死如地。智如光明。勤發精進。如手相似。眾",
    "T48n2016_018:0516c15": "生如畫。神通如彼無量形服。有無量種業果",
    "T48n2016_018:0516c16": "報生。如畫成就。又彼比丘。依禪觀察。心業畫",
    "T48n2016_018:0516c17": "師。有異種法。如彼畫師。不生疲倦。善治彩色。",
    "T48n2016_018:0516c18": "各各明淨。善識好筆。畫作好色。心業畫師。亦",
    "T48n2016_018:0516c19": "復如是。不生疲倦。若修禪定。善治禪彩。攀緣",
    "T48n2016_018:0516c20": "明淨。如彩光明。修道之師。如善好筆。知禪上",
    "T48n2016_018:0516c21": "下。如善識知。有取有捨。如不疲倦。如是禪定",
    "T48n2016_018:0516c22": "心業畫師。畫彼禪地。如彼好色。又彼如是。心",
    "T48n2016_018:0516c23": "業畫師。若有疲倦。則畫不善。地獄餓鬼畜生",
    "T48n2016_018:0516c24": "道處。同業因緣。鐵杵為筆。不善彩色。畫非器",
    "T48n2016_018:0516c25": "人。所謂地獄餓鬼畜生。如是等色。非好色畫。",
    "T48n2016_018:0516c26": "廣說如前。釋曰。是以畫師運巧拙之意。執五",
    "T48n2016_018:0516c27": "彩之筆。於平正之地。邈出一切精麁之像。如",
    "T48n2016_018:0516c28": "眾生稟愚智之心。興三業之筆。於善惡之地。",
    "T48n2016_018:0516c29": "畫出一切。苦樂之事。又如世畫師。只畫得色",
    "T48n2016_018:0517a01": "陰。若心畫師。能畫五陰。又世畫不堅牢。色退",
    "T48n2016_018:0517a02": "像即滅。心畫經長劫。身謝業不亡。又世畫甚",
    "T48n2016_018:0517a03": "易知。妍醜皆可見。心畫極難審。果報莫可知。",
    "T48n2016_018:0517a04": "如正法念處經頌云。諸業之所作。過於巧畫",
    "T48n2016_018:0517a05": "師。業畫師天中。作種種樂報。種種眾彩色。現",
    "T48n2016_018:0517a06": "觀則可數。心業布眾彩。其數不可知。毀壁畫",
    "T48n2016_018:0517a07": "則亡。二俱同時滅。若身喪滅時。業畫不可失。",
    "T48n2016_018:0517a08": "譬如一畫師。造作眾文飾。一心亦如是。造作",
    "T48n2016_018:0517a09": "種種業。五彩光色現。見之生愛樂。五根畫亦",
    "T48n2016_018:0517a10": "爾。如業有生死。如世巧畫師。現前則可見。心",
    "T48n2016_018:0517a11": "畫師微細。一切不可見。圖畫好醜形。令壁眾",
    "T48n2016_018:0517a12": "像現。心業亦如是。能作善惡報。是心於晝夜。",
    "T48n2016_018:0517a13": "思念恒不住。如是業隨心。展轉常不離。風塵",
    "T48n2016_018:0517a14": "煙雲熱。畫色則毀滅。捨善不善持。諸業爾乃",
    "T48n2016_018:0517a15": "失。又依般舟經。見佛略有四喻。一夢喻。如夢",
    "T48n2016_018:0517a16": "所見。從分別生。見一切佛。從自心起。二水影",
    "T48n2016_018:0517a17": "喻。水喻心性。則佛之月影。皆是眾生真心中",
    "T48n2016_018:0517a18": "物。心佛交徹。唯真心也。三幻喻。自心猶如幻",
    "T48n2016_018:0517a19": "術。一切佛如幻所作。謂有能幻法。方成幻事。",
    "T48n2016_018:0517a20": "無能念心。無所見佛。四響喻。譬如空谷。隨聲",
    "T48n2016_018:0517a21": "發響。悟解自心。隨念見佛。上之四喻。一正喻",
    "T48n2016_018:0517a22": "唯心。二唯心故空。三唯心故假。四唯心故中。",
    "T48n2016_018:0517a23": "又夢喻不來不去。影喻不出不入。幻喻非有",
    "T48n2016_018:0517a24": "非無。響喻非合非散。如經頌云。心者不知心。",
    "T48n2016_018:0517a25": "心者不見心。心有想則癡。無想則泥洹。是法",
    "T48n2016_018:0517a26": "不堅固。常立在於念。以解見空者。一切無想",
    "T48n2016_018:0517a27": "念。釋云。若心自見心。先心為能見。佛為所",
    "T48n2016_018:0517a28": "見。刀不自割。指不自觸。云何自心還見自心。",
    "T48n2016_018:0517a29": "能所不分。見相斯絕。故經云。心有想則癡。若",
    "T48n2016_018:0517b01": "無想則心冥性佛。永絕思求矣。如上是眾生",
    "T48n2016_018:0517b02": "自心感現。次諸佛菩薩因地願力。示現化門。",
    "T48n2016_018:0517b03": "無有斷絕。所以維摩經云。雖示成正覺。不捨",
    "T48n2016_018:0517b04": "菩薩道。雖悟即心是佛。頓成菩提。然為眾生",
    "T48n2016_018:0517b05": "未達。廣修福業。以導未聞。皆令開解。同歸此",
    "T48n2016_018:0517b06": "地。如華嚴經云。雖能一念。即成阿耨多羅三",
    "T48n2016_018:0517b07": "藐三菩提。然為眾生故。於無量劫行菩薩行。",
    "T48n2016_018:0517b08": "無有休息。是為如山增上心。又云。佛子。菩薩",
    "T48n2016_018:0517b09": "摩訶薩。又作是念。阿耨多羅三藐三菩提。以",
    "T48n2016_018:0517b10": "心為本。心若清淨。則能圓滿一切善根。於佛",
    "T48n2016_018:0517b11": "菩提。必得自在。欲成阿耨多羅三藐三菩提。",
    "T48n2016_018:0517b12": "隨意即成。若欲除斷一切取緣。住一向道。我",
    "T48n2016_018:0517b13": "亦能得。而我不斷。為欲究竟佛菩提故。亦不",
    "T48n2016_018:0517b14": "即證無上菩提。何以故。為滿本願。盡一切世",
    "T48n2016_018:0517b15": "界。行菩薩行。化眾生故。是為第九如金剛大",
    "T48n2016_018:0517b16": "乘誓願心。如上況喻。證信無疑。則佛道立成。",
    "T48n2016_018:0517b17": "匪由他教。終不起於餘念。唯自淨於一心。可",
    "T48n2016_018:0517b18": "謂順佛本懷。得教正意矣。問。佛度眾生。眾",
    "T48n2016_018:0517b19": "生還度佛不。答。若約內觀。因了妄念雜識。",
    "T48n2016_018:0517b20": "眾生無體。發其覺慧。成自心之佛。此豈不是",
    "T48n2016_018:0517b21": "因眾生得度。若論外化。皆因眾生感出。若無",
    "T48n2016_018:0517b22": "機緣。既無所化。亦不成佛。如淨名經云。菩薩",
    "T48n2016_018:0517b23": "隨所化眾生而取佛土。淨度三昧經云。眾",
    "T48n2016_018:0517b24": "生亦度佛。若無感。佛不出世。亦不能得成三",
    "T48n2016_018:0517b25": "菩提。出世菩提。皆由眾生機故。",
    "T48n2016_018:0517b26": "宗鏡錄卷第十八"
}