{
    "X09n0240_051:0054c16": "大方廣佛華嚴經綱要卷第五十一",
    "X09n0240_051:0054c17": "于闐國三藏沙門實叉難陀 譯經",
    "X09n0240_051:0054c18": "清涼山大華嚴寺沙門澄觀 疏義",
    "X09n0240_051:0054c19": "明匡山法雲寺憨山沙門德清提挈",
    "X09n0240_051:0054c20": "如來出現品第三十七之二",
    "X09n0240_051:0054c21": "[0054c21] 佛子。菩薩摩訶薩應云何知如來應正等覺音聲。佛",
    "X09n0240_051:0054c22": "子。菩薩摩訶薩應知如來音聲&#x5FA7;至。普&#x5FA7;無量諸音",
    "X09n0240_051:0054c23": "聲故。應知如來音聲隨其心樂皆令歡喜。說法明了",
    "X09n0240_051:0054c24": "故。應知如來音聲隨其信解皆令歡喜。心得清涼故。",
    "X09n0240_051:0055a01": "應知如來音聲化不失時。所應聞者無不聞故。應知",
    "X09n0240_051:0055a02": "如來音聲無生滅。如呼響故。應知如來音聲無主。修",
    "X09n0240_051:0055a03": "習一切業所起故。應知如來音聲甚深。難可度量故。",
    "X09n0240_051:0055a04": "應知如來音聲無邪曲。法界所生故。應知如來音聲",
    "X09n0240_051:0055a05": "無斷絕。普入法界故。應知如來音聲無變易。至於究",
    "X09n0240_051:0055a06": "竟故。",
    "X09n0240_051:0055a07": "[0055a07] 第三出現語業。長行有標釋結。釋中三。初就法略",
    "X09n0240_051:0055a08": "說。二約喻廣說。三以法通結。文有十音以顯無盡。",
    "X09n0240_051:0055a09": "各上句標。下句釋。一普遍者即隨類音。然有二義。",
    "X09n0240_051:0055a10": "一約體廣。無聲不至故云普遍無量音聲。斯則人",
    "X09n0240_051:0055a11": "天等異。萬類齊聞。上云眾生隨類各得解。二者隨",
    "X09n0240_051:0055a12": "前一一之音。皆能獨遍。如目連不究其邊。二隨樂",
    "X09n0240_051:0055a13": "欲音。謂趣舉一一類音。能隨樂欲說種種法。上經",
    "X09n0240_051:0055a14": "云。如來於一語言中。演說無邊契經海。又云。佛以",
    "X09n0240_051:0055a15": "一妙音。周聞十方國。眾音悉具足。法雨皆充遍。通",
    "X09n0240_051:0055a16": "證前之二義。三隨根解音。謂即上說中。隨說一法",
    "X09n0240_051:0055a17": "大小各聞。故云隨其信解。寶積云佛以一音演說",
    "X09n0240_051:0055a18": "法。眾生各各隨所解。四隨時音。謂即上大小之法。",
    "X09n0240_051:0055a19": "令聞皆自在。故云不失時。又兼隨聞一法。欣憂不",
    "X09n0240_051:0055a20": "同。寶積云或有恐畏或歡喜。上四多約即體之用。",
    "X09n0240_051:0055a21": "是圓音義。後六多約即用之體。顯一音義。謂五外",
    "X09n0240_051:0055a22": "隨緣叩。我無生滅。六內集緣成。何有主宰。七甚深",
    "X09n0240_051:0055a23": "者。欲言其一則萬類殊應。欲言其異一體無生。又",
    "X09n0240_051:0055a24": "欲言其一。隨一音中能具多音。故上云一切眾生",
    "X09n0240_051:0055b01": "語言法。一言演說盡無餘。欲言其異。即上多音唯",
    "X09n0240_051:0055b02": "令聞一。故下喻云。譬如天鼓發種種聲。懈怠諸天",
    "X09n0240_051:0055b03": "唯聞無常覺悟之音。故甚深也。八純稱法界。九橫",
    "X09n0240_051:0055b04": "入無斷。十豎歸一極。此十圓融一味。是如來圓音。",
    "X09n0240_051:0055b05": "是知或謂無聲隨叩發響。或謂唯一直聲無宮商",
    "X09n0240_051:0055b06": "等異。皆大地之一塵耳。",
    "X09n0240_051:0055b07": "[0055b07] 佛子。菩薩摩訶薩應知如來音聲非量非無量。非主",
    "X09n0240_051:0055b08": "非無主。非示非無示。",
    "X09n0240_051:0055b09": "[0055b09] 第二約喻廣說。中三。初結前生後。次徵。後釋。今初。",
    "X09n0240_051:0055b10": "收上十聲要不出三。約相則廣無量。約體則無主",
    "X09n0240_051:0055b11": "宰。約用則有顯示。今並雙非以顯中道。謂莫窮其",
    "X09n0240_051:0055b12": "邊故非量。隨機隨時有聞不聞。故非無量。多緣集",
    "X09n0240_051:0055b13": "故非有主。純一法界生故非無主。當體無生故無",
    "X09n0240_051:0055b14": "能示。巧顯義理故非無示。更以四句明體用無礙。",
    "X09n0240_051:0055b15": "謂一以用從體。由體無不在故。能令上十類皆遍",
    "X09n0240_051:0055b16": "一切。非唯遍聲。亦遍一切時處眾生如來法界等。",
    "X09n0240_051:0055b17": "雖復於色等皆遍恒不雜亂。若不等遍。知音非圓。",
    "X09n0240_051:0055b18": "若由等遍失其音曲。則圓非音。今不壞曲而等遍。",
    "X09n0240_051:0055b19": "不動變而差韻。方成圓音。二以體從用。其一一音",
    "X09n0240_051:0055b20": "皆具含真性。三用即體故。上十類聲皆不可得。唯",
    "X09n0240_051:0055b21": "第一義永離所執。故法螺恒震妙音常寂。名寂靜",
    "X09n0240_051:0055b22": "音。如空谷響。有百即&#x8657;。若不即&#x8657;。非但失於一音。",
    "X09n0240_051:0055b23": "亦不得圓融自在。四體即用故。寂而恒宣。若天鼓",
    "X09n0240_051:0055b24": "無心而應一切。長風隨竅萬吹不同。若不遍同。非",
    "X09n0240_051:0055c01": "但失於能圓。亦非真一梵音。隨緣自在。名為如來",
    "X09n0240_051:0055c02": "圓音妙音。非是心識思量境界。",
    "X09n0240_051:0055c03": "[0055c03] 何以故。佛子。譬如世界將欲壞時。無主無作。法爾而",
    "X09n0240_051:0055c04": "出四種音聲。其四者何。一曰汝等當知初禪安樂離",
    "X09n0240_051:0055c05": "諸欲惡超過欲界。眾生聞已。自然而得成就初禪。捨",
    "X09n0240_051:0055c06": "欲界身生於梵天。二曰汝等當知二禪安樂無覺無",
    "X09n0240_051:0055c07": "觀超於梵天。眾生聞已。自然而得成就二禪。捨梵天",
    "X09n0240_051:0055c08": "身生光音天。三曰汝等當知三禪安樂無有過失超",
    "X09n0240_051:0055c09": "光音天。眾生聞已。自然而得成就三禪。捨光音身生",
    "X09n0240_051:0055c10": "&#x5FA7;淨天。四曰汝等當知四禪寂靜超&#x5FA7;淨天。眾生聞",
    "X09n0240_051:0055c11": "已。自然而得成就四禪。捨&#x5FA7;淨身生廣果天。是為四。",
    "X09n0240_051:0055c12": "佛子。此諸音聲無主無作。但從眾生諸善業力之所",
    "X09n0240_051:0055c13": "出生。佛子。如來音聲亦復如是。無主無作。無有分別。",
    "X09n0240_051:0055c14": "非入非出。但從如來功德法力出於四種廣大音聲。",
    "X09n0240_051:0055c15": "其四者何。一曰汝等當知一切諸行皆悉是苦。所謂",
    "X09n0240_051:0055c16": "地獄苦。畜生苦。餓鬼苦。無福德苦。著我我所苦。作諸",
    "X09n0240_051:0055c17": "惡行苦。欲生人天當種善根。生人天中離諸難處。眾",
    "X09n0240_051:0055c18": "生聞已。捨離顛倒修諸善行。離諸難處。生人天中。二",
    "X09n0240_051:0055c19": "曰汝等當知一切諸行眾苦熾然。如熱鐵丸。諸行無",
    "X09n0240_051:0055c20": "常是磨滅法。涅槃寂靜無為安樂。遠離熾然。消諸熱",
    "X09n0240_051:0055c21": "惱。眾生聞已。勤修善法。於聲聞乘得隨順音聲忍。三",
    "X09n0240_051:0055c22": "曰汝等當知聲聞乘者隨他語解。智慧狹劣。更有上",
    "X09n0240_051:0055c23": "乘名獨覺乘。悟不由師。汝等應學。樂勝道者聞此音",
    "X09n0240_051:0055c24": "已。捨聲聞道。修獨覺乘。四曰汝等當知過二乘位更",
    "X09n0240_051:0056a01": "有勝道名為大乘。菩薩所行。順六波羅蜜。不斷菩薩",
    "X09n0240_051:0056a02": "行。不捨菩提心。處無量生死而不疲厭。過於二乘。名",
    "X09n0240_051:0056a03": "為大乘。第一乘。勝乘。最勝乘。上乘。無上乘。利益一切",
    "X09n0240_051:0056a04": "眾生乘。若有眾生信解廣大。諸根猛利。宿種善根。為",
    "X09n0240_051:0056a05": "諸如來神力所加。有勝樂欲。希求佛果。聞此音已發",
    "X09n0240_051:0056a06": "菩提心。佛子。如來音聲不從身出不從心出。而能利",
    "X09n0240_051:0056a07": "益無量眾生。佛子。是為如來音聲第一相。諸菩薩摩",
    "X09n0240_051:0056a08": "訶薩應如是知。",
    "X09n0240_051:0056a09": "[0056a09] 第二徵意云。前言無量等。今何雙非。第三舉喻廣",
    "X09n0240_051:0056a10": "釋。其大意云。性相無礙體用相即故。約法難顯寄",
    "X09n0240_051:0056a11": "喻以明。十喻即為十段。段各有三。謂喻合結。今第",
    "X09n0240_051:0056a12": "一劫盡唱聲喻。喻前第六無主。喻中言法爾者。俱",
    "X09n0240_051:0056a13": "舍第二云。生無色界有二種因。一因力。謂近習及",
    "X09n0240_051:0056a14": "數習故。二業力。謂上界後報業果欲至故。若生色",
    "X09n0240_051:0056a15": "界則有三因。謂加法爾力。但器壞時法爾有聲故。",
    "X09n0240_051:0056a16": "然四種音非是一時。初二火劫將壞欲界及初禪",
    "X09n0240_051:0056a17": "時。三即水災壞二禪時。四即風災壞三禪時。四聲",
    "X09n0240_051:0056a18": "各別故非無主。但從緣生故非有主。合中明佛欲",
    "X09n0240_051:0056a19": "壞生死世間。亦有四聲。說五乘法。",
    "X09n0240_051:0056a20": "[0056a20] 復次佛子。譬如呼響。因於山谷及音聲起。無有形狀。",
    "X09n0240_051:0056a21": "不可&#x89A9;見。亦無分別。而能隨逐一切語言。如來音聲",
    "X09n0240_051:0056a22": "亦復如是。無有形狀不可&#x89A9;見。非有方所非無方所。",
    "X09n0240_051:0056a23": "但隨眾生欲解緣出。其性究竟。無言無示不可宣說。",
    "X09n0240_051:0056a24": "佛子。是為如來音聲第二相。諸菩薩摩訶薩應如是",
    "X09n0240_051:0056b01": "知。",
    "X09n0240_051:0056b02": "[0056b02] 第二響聲隨緣喻。喻上第五無生。",
    "X09n0240_051:0056b03": "[0056b03] 復次佛子。譬如諸天有大法鼓名為覺悟。若諸天子",
    "X09n0240_051:0056b04": "行放逸時。於&#x8657;空中出聲告言。汝等當知一切欲樂",
    "X09n0240_051:0056b05": "皆悉無常。&#x8657;妄顛倒須臾變壞。但誑愚夫令其戀著。",
    "X09n0240_051:0056b06": "汝莫放逸。若放逸者墮諸惡趣。後悔無及。放逸諸天",
    "X09n0240_051:0056b07": "聞此音已。生大憂怖。捨自宮中所有欲樂。詣天王所",
    "X09n0240_051:0056b08": "求法行道。佛子。彼天鼓音無主無作。無起無滅。而能",
    "X09n0240_051:0056b09": "利益無量眾生。當知如來亦復如是。為欲覺悟放逸",
    "X09n0240_051:0056b10": "眾生。出於無量妙法音聲。所謂無著聲。不放逸聲。無",
    "X09n0240_051:0056b11": "常聲。苦聲。無我聲。不淨聲。寂滅聲。涅槃聲。無有量自",
    "X09n0240_051:0056b12": "然智聲。不可壞菩薩行聲。至一切處如來無功用智",
    "X09n0240_051:0056b13": "地聲。以此音聲&#x5FA7;法界中而開悟之。無數眾生聞是",
    "X09n0240_051:0056b14": "音已。皆生歡喜。勤修善法。各於自乘而求出離。所謂",
    "X09n0240_051:0056b15": "或修聲聞乘。或修獨覺乘。或習菩薩無上大乘。而如",
    "X09n0240_051:0056b16": "來音不住方所無有言說。佛子。是為如來音聲第三",
    "X09n0240_051:0056b17": "相。諸菩薩摩訶薩應如是知。",
    "X09n0240_051:0056b18": "[0056b18] 第三天鼓開覺喻。喻第九無斷絕聲。&#x5FA7;入法界化",
    "X09n0240_051:0056b19": "無斷故。譬合各三。一能開覺。二開覺益。三結用歸",
    "X09n0240_051:0056b20": "體。二當知下合中三者。初合能開覺。別十一聲。義",
    "X09n0240_051:0056b21": "分四節。而有二意。一初二通五乘。次六通三乘。次",
    "X09n0240_051:0056b22": "一通第一第二乘。後二唯大乘。二者初一節人天。",
    "X09n0240_051:0056b23": "餘三節配三乘。次無數下合開覺益。後而如來下",
    "X09n0240_051:0056b24": "合結歸體。由不住方等。故上能普遍。是以莊嚴論",
    "X09n0240_051:0056c01": "云。若佛音聲是有法非非法者。不能遍至十方。反",
    "X09n0240_051:0056c02": "此故能。",
    "X09n0240_051:0056c03": "[0056c03] 復次佛子。譬如自在天王有天綵女名曰善口。於其",
    "X09n0240_051:0056c04": "口中出一音聲。其聲則與百千種樂而共相應。一一",
    "X09n0240_051:0056c05": "樂中復有百千差別音聲。佛子。彼善口女從口一聲",
    "X09n0240_051:0056c06": "出於如是無量音聲。當知如來亦復如是。於一音中",
    "X09n0240_051:0056c07": "出無量聲。隨諸眾生心樂差別。皆悉&#x5FA7;至悉令得解。",
    "X09n0240_051:0056c08": "佛子。是為如來音聲第四相。諸菩薩摩訶薩應如是",
    "X09n0240_051:0056c09": "知。",
    "X09n0240_051:0056c10": "[0056c10] 第四天女妙聲喻。喻第三隨信解聲。多音隨樂故。",
    "X09n0240_051:0056c11": "[0056c11] 復次佛子。譬如大梵天王住於梵宮出梵音聲。一切",
    "X09n0240_051:0056c12": "梵眾靡不皆聞。而彼音聲不出眾外。諸梵天眾咸生",
    "X09n0240_051:0056c13": "是念。大梵天王獨與我語。如來妙音亦復如是。道場",
    "X09n0240_051:0056c14": "眾會靡不皆聞。而其音聲不出眾外。何以故。根未熟",
    "X09n0240_051:0056c15": "者不應聞故。其聞音者皆作是念。如來世尊獨為我",
    "X09n0240_051:0056c16": "說。佛子。如來音聲無出無住。而能成就一切事業。是",
    "X09n0240_051:0056c17": "為如來音聲第五相。諸菩薩摩訶薩應如是知。",
    "X09n0240_051:0056c18": "[0056c18] 第五梵音及眾喻。喻化不失時。熟者必聞。即以根",
    "X09n0240_051:0056c19": "熟為眾。",
    "X09n0240_051:0056c20": "[0056c20] 復次佛子。譬如眾水皆同一味。隨器異故水有差別。",
    "X09n0240_051:0056c21": "水無念慮亦無分別。如來言音亦復如是。唯是一味。",
    "X09n0240_051:0056c22": "謂解脫味。隨諸眾生心器異故無量差別。而無念慮",
    "X09n0240_051:0056c23": "亦無差別。佛子。是為如來音聲第六相。諸菩薩摩訶",
    "X09n0240_051:0056c24": "薩應如是知。",
    "X09n0240_051:0057a01": "[0057a01] 第六眾水一味喻。喻無邪曲聲。從法界生一體性",
    "X09n0240_051:0057a02": "故。",
    "X09n0240_051:0057a03": "[0057a03] 復次佛子。譬如阿那婆達多龍王。興大密雲。&#x5FA7;閻浮",
    "X09n0240_051:0057a04": "提普&#x9714;甘雨。百穀苗稼皆得生長。江河泉池一切盈",
    "X09n0240_051:0057a05": "滿。此大雨水不從龍王身心中出。而能種種饒益眾",
    "X09n0240_051:0057a06": "生。佛子。如來應正等覺亦復如是。興大悲雲。&#x5FA7;十方",
    "X09n0240_051:0057a07": "界普雨無上甘露法雨。令一切眾生皆生歡喜。增長",
    "X09n0240_051:0057a08": "善法。滿足諸乘。佛子。如來音聲不從外來不從內出。",
    "X09n0240_051:0057a09": "而能饒益一切眾生。是為如來音聲第七相。諸菩薩",
    "X09n0240_051:0057a10": "摩訶薩應如是知。",
    "X09n0240_051:0057a11": "[0057a11] 第七降雨滋榮喻。喻歡喜聲。稱根增長故。離佛無",
    "X09n0240_051:0057a12": "聲。不從外來。離機無聲。不從內出。",
    "X09n0240_051:0057a13": "[0057a13] 復次佛子。譬如摩那斯龍王將欲降雨。未便即降。先",
    "X09n0240_051:0057a14": "起大雲彌覆&#x8657;空。凝停七日。待諸眾生作務究竟。何",
    "X09n0240_051:0057a15": "以故。彼大龍王有慈悲心。不欲惱亂諸眾生故。過七",
    "X09n0240_051:0057a16": "日已。降微細雨。普潤大地。佛子。如來應正等覺亦復",
    "X09n0240_051:0057a17": "如是。將降法雨未便即降。先興法雲成熟眾生。為欲",
    "X09n0240_051:0057a18": "令其心無驚怖。待其熟已。然後普降甘露法雨。演說",
    "X09n0240_051:0057a19": "甚深微妙善法。漸次令其滿足如來一切智智無上",
    "X09n0240_051:0057a20": "法味。佛子。是為如來音聲第八相。諸菩薩摩訶薩應",
    "X09n0240_051:0057a21": "如是知。",
    "X09n0240_051:0057a22": "[0057a22] 第八漸降成熟喻。喻無變聲。以皆至究竟故。上先",
    "X09n0240_051:0057a23": "照高山。以顯頓圓。此先小後大。即是漸圓。將降法",
    "X09n0240_051:0057a24": "雨者。思欲說一也。未便即降者。恐破法墮惡道故。",
    "X09n0240_051:0057b01": "先興法雲是說方便。方便含實如雲含水。",
    "X09n0240_051:0057b02": "[0057b02] 復次佛子。譬如海中有大龍王名大莊嚴。於大海中",
    "X09n0240_051:0057b03": "降雨之時。或降十種莊嚴雨。或百或千。或百千種莊",
    "X09n0240_051:0057b04": "嚴雨。佛子。水無分別。但以龍王不思議力令其莊嚴。",
    "X09n0240_051:0057b05": "乃至百千無量差別。如來應正等覺亦復如是為諸",
    "X09n0240_051:0057b06": "眾生說法之時。或以十種差別音說。或百或千。或以",
    "X09n0240_051:0057b07": "百千。或以八萬四千音聲說八萬四千行。乃至或以",
    "X09n0240_051:0057b08": "無量百千億那由他音聲各別說法。令其聞者皆生",
    "X09n0240_051:0057b09": "歡喜。如來音聲無有分別。但以諸佛於甚深法界圓",
    "X09n0240_051:0057b10": "滿清淨。能隨眾生根之所宜。出種種言音皆令歡喜。",
    "X09n0240_051:0057b11": "佛子。是為如來音聲第九相。諸菩薩摩訶薩應如是",
    "X09n0240_051:0057b12": "知。",
    "X09n0240_051:0057b13": "[0057b13] 第九降&#x9714;難思喻。喻上甚深聲。雖多差別。皆於甚",
    "X09n0240_051:0057b14": "深法界之所流故。",
    "X09n0240_051:0057b15": "[0057b15] 復次佛子。譬如娑竭羅龍王。欲現龍王大自在力。饒",
    "X09n0240_051:0057b16": "益眾生咸令歡喜。",
    "X09n0240_051:0057b17": "[0057b17] 第十遍降種種喻。喻普遍聲。非唯普遍四洲。亦&#x5FA7;",
    "X09n0240_051:0057b18": "出多。雷音喻中有總別結。",
    "X09n0240_051:0057b19": "[0057b19] 從四天下乃至他化自在天處。興大雲網周&#x5E00;彌覆。",
    "X09n0240_051:0057b20": "其雲色相無量差別。或閻浮檀金光明色。或毗&#x7460;璃",
    "X09n0240_051:0057b21": "光明色。或白銀光明色。或玻&#x74C8;光明色。或牟薩羅光",
    "X09n0240_051:0057b22": "明色。或碼&#x78AF;光明色。或勝藏光明色。或赤真珠光明",
    "X09n0240_051:0057b23": "色。或無量香光明色。或無垢衣光明色。或清淨水光",
    "X09n0240_051:0057b24": "明色。或種種莊嚴具光明色。如是雲網周&#x5E00;彌布。既",
    "X09n0240_051:0057c01": "彌布已。出種種色電光。所謂閻浮檀金色雲出&#x7460;璃",
    "X09n0240_051:0057c02": "色電光。&#x7460;璃色雲出金色電光。銀色雲出玻&#x74C8;色電",
    "X09n0240_051:0057c03": "光。玻&#x74C8;色雲出銀色電光。牟薩羅色雲出瑪瑙色電",
    "X09n0240_051:0057c04": "光。碼&#x78AF;色雲出牟薩羅色電光。勝藏寶色雲出赤真",
    "X09n0240_051:0057c05": "珠色電光。赤真珠色雲出勝藏寶色電光。無量香色",
    "X09n0240_051:0057c06": "雲出無垢衣色電光。無垢衣色雲出無量香色電光。",
    "X09n0240_051:0057c07": "清淨水色雲出種種莊嚴具色電光。種種莊嚴具色",
    "X09n0240_051:0057c08": "雲出清淨水色電光。乃至種種色雲出一色電光。一",
    "X09n0240_051:0057c09": "色雲出種種色電光。復於彼雲中出種種雷聲。隨眾",
    "X09n0240_051:0057c10": "生心皆令歡喜。所謂或如天女歌詠音。或如諸天妓",
    "X09n0240_051:0057c11": "樂音。或如龍女歌詠音。或如乾闥婆女歌詠音。或如",
    "X09n0240_051:0057c12": "緊那羅女歌詠音。或如大地震動聲。或如海水波潮",
    "X09n0240_051:0057c13": "聲。或如獸王哮吼聲。或如好鳥鳴囀聲。及餘無量種",
    "X09n0240_051:0057c14": "種音聲。既震雷已復起涼風。令諸眾生心生悅樂。然",
    "X09n0240_051:0057c15": "後乃降種種諸雨利益安樂無量眾生。從他化天至",
    "X09n0240_051:0057c16": "於地上於一切處所雨不同。所謂於大海中雨清泠",
    "X09n0240_051:0057c17": "水。名無斷絕。於他化自在天雨簫笛等種種樂音。名",
    "X09n0240_051:0057c18": "為美妙。於化樂天雨大摩尼寶。名放大光明。於兜率",
    "X09n0240_051:0057c19": "天雨大莊嚴具名為垂髻。於夜摩天雨大妙華。名種",
    "X09n0240_051:0057c20": "種莊嚴具。於三十三天雨眾妙香。名為悅意。於四天",
    "X09n0240_051:0057c21": "王天雨天寶衣。名為覆蓋。於龍王宮雨赤真珠。名涌",
    "X09n0240_051:0057c22": "出光明。於阿修羅宮雨諸兵仗。名降伏怨敵。於北&#x9B31;",
    "X09n0240_051:0057c23": "單越雨種種華。名曰開敷。餘三天下悉亦如是。然各",
    "X09n0240_051:0057c24": "隨其處所雨不同。",
    "X09n0240_051:0058a01": "[0058a01] 從四天下別中有五。一雲。二電。三雷。四風。五雨。此",
    "X09n0240_051:0058a02": "與賢首品文有影略。思之。",
    "X09n0240_051:0058a03": "[0058a03] 雖彼龍王其心平等無有彼此。但以眾生善根異故",
    "X09n0240_051:0058a04": "雨有差別。",
    "X09n0240_051:0058a05": "[0058a05] 後結喻。",
    "X09n0240_051:0058a06": "[0058a06] 佛子。如來應正等覺無上法王亦復如是。欲以正法",
    "X09n0240_051:0058a07": "教化眾生。先布身雲彌覆法界。隨其樂欲為現不同。",
    "X09n0240_051:0058a08": "所謂或為眾生現生身雲。或為眾生現化身雲。或為",
    "X09n0240_051:0058a09": "眾生現力持身雲。或為眾生現色身雲。或為眾生現",
    "X09n0240_051:0058a10": "相好身雲。或為眾生現福德身雲。或為眾生現智慧",
    "X09n0240_051:0058a11": "身雲。或為眾生現諸力不可壞身雲。或為眾生現無",
    "X09n0240_051:0058a12": "畏身雲。或為眾生現法界身雲。",
    "X09n0240_051:0058a13": "[0058a13] 合中亦有總別結。別中亦有五。前四各有佛子。一",
    "X09n0240_051:0058a14": "以身合雲。有覆陰等故。即菩提等十身。中有四身",
    "X09n0240_051:0058a15": "名異義同。一即願身。願生兜率故。第四即意生身。",
    "X09n0240_051:0058a16": "隨意所生同世色故。八即菩提身。具佛十力成菩",
    "X09n0240_051:0058a17": "提故。九即威勢。具四無畏能伏外故。亦可十力降",
    "X09n0240_051:0058a18": "魔為威勢。無畏為正覺。有正覺義故。餘六名義俱",
    "X09n0240_051:0058a19": "同。",
    "X09n0240_051:0058a20": "[0058a20] 佛子。如來以如是等無量身雲。普覆十方一切世界。",
    "X09n0240_051:0058a21": "隨諸眾生所樂各別。示現種種光明電光。所謂或為",
    "X09n0240_051:0058a22": "眾生現光明電光。名無所不至。或為眾生現光明電",
    "X09n0240_051:0058a23": "光。名無邊光明。或為眾生現光明電光名入佛祕密",
    "X09n0240_051:0058a24": "法。或為眾生現光明電光名影現光明。或為眾生現",
    "X09n0240_051:0058b01": "光明電光名光明照耀。或為眾生現光明電光名入",
    "X09n0240_051:0058b02": "無盡陀羅尼門。或為眾生現光明電光名正念不亂。",
    "X09n0240_051:0058b03": "或為眾生現光明電光名究竟不壞。或為眾生現光",
    "X09n0240_051:0058b04": "明電光名順入諸趣。或為眾生現光明電光名滿一",
    "X09n0240_051:0058b05": "切願。皆令歡喜。",
    "X09n0240_051:0058b06": "[0058b06] 第二合電光。不出通明無畏。",
    "X09n0240_051:0058b07": "[0058b07] 佛子。如來應正等覺現如是等無量光明電光已。復",
    "X09n0240_051:0058b08": "隨眾生心之所樂。出生無量三昧雷聲。所謂善覺智",
    "X09n0240_051:0058b09": "三昧雷聲。明盛離垢海三昧雷聲。一切法自在三昧",
    "X09n0240_051:0058b10": "雷聲。金剛輪三昧雷聲。須彌山幢三昧雷聲。海印三",
    "X09n0240_051:0058b11": "昧雷聲。日燈三昧雷聲。普令眾生歡喜三昧雷聲。無",
    "X09n0240_051:0058b12": "盡藏三昧雷聲。不壞解脫力三昧雷聲。",
    "X09n0240_051:0058b13": "[0058b13] 第三以三昧合雷聲者。略有三義。一若秋之雷。蟄",
    "X09n0240_051:0058b14": "蟲藏匿。若入三昧諸惡不行。二若春之雷。則發蟄",
    "X09n0240_051:0058b15": "開萌。猶彼三昧發生功德。三雷是雨之先相。三昧",
    "X09n0240_051:0058b16": "是說之先兆。十名思而釋之。",
    "X09n0240_051:0058b17": "[0058b17] 佛子。如來身雲中出如是等無量差別三昧雷聲已。",
    "X09n0240_051:0058b18": "將降法雨。先現瑞相開悟眾生。所謂從無障礙大慈",
    "X09n0240_051:0058b19": "悲心現於如來大智風輪。名能令一切眾生生不思",
    "X09n0240_051:0058b20": "議歡喜適悅。",
    "X09n0240_051:0058b21": "[0058b21] 第四以大智合風者。以後得智觀機。警覺加被。令",
    "X09n0240_051:0058b22": "成法器故。",
    "X09n0240_051:0058b23": "[0058b23] 此相現已。一切菩薩及諸眾生。身之與心皆得清涼。",
    "X09n0240_051:0058b24": "然後從如來大法身雲。大慈悲雲。大不思議雲。雨不",
    "X09n0240_051:0058c01": "思議廣大法雨。令一切眾生身心清淨。所謂為坐菩",
    "X09n0240_051:0058c02": "提場菩薩雨大法雨。名法界無差別。為最後身菩薩",
    "X09n0240_051:0058c03": "雨大法雨。名菩薩遊戲如來祕密教。為一生所繫菩",
    "X09n0240_051:0058c04": "薩雨大法雨。名清淨普光明。為灌頂菩薩雨大法雨。",
    "X09n0240_051:0058c05": "名如來莊嚴具所莊嚴。為得忍菩薩雨大法雨。名功",
    "X09n0240_051:0058c06": "德寶智慧華開敷不斷菩薩大悲行。為住向行菩薩",
    "X09n0240_051:0058c07": "雨大法雨。名入現前變化甚深門而行菩薩行無休",
    "X09n0240_051:0058c08": "息無疲厭。為初發心菩薩雨大法雨。名出生如來大",
    "X09n0240_051:0058c09": "慈悲行救護眾生。為求獨覺乘眾生雨大法雨。名深",
    "X09n0240_051:0058c10": "知緣起法。遠離二邊得不壞解脫果。為求聲聞乘眾",
    "X09n0240_051:0058c11": "生雨大法雨。名以大智慧&#x5292;斷一切煩惱怨。為積集",
    "X09n0240_051:0058c12": "善根決定不決定眾生雨大法雨。名能令成就種種",
    "X09n0240_051:0058c13": "法門生大歡喜。",
    "X09n0240_051:0058c14": "[0058c14] 第五此相現已下以說法合雨。於中初結前標後。",
    "X09n0240_051:0058c15": "所謂下別有十法者。一將成正覺。念相欲盡。聞斯",
    "X09n0240_051:0058c16": "法雨細念都忘。得見心性。等&#x8657;空界法界一相。始",
    "X09n0240_051:0058c17": "本無二。契同諸佛平等法身。故云說法界無差別。",
    "X09n0240_051:0058c18": "二出胎已後。坐道場前。後更無身故名最後。法雨",
    "X09n0240_051:0058c19": "名遊戲等者。此有二義。一開為二。為遊戲是神通",
    "X09n0240_051:0058c20": "大用。祕教即心智所契。二合為一。於令祕教出沒",
    "X09n0240_051:0058c21": "自在故。故云遊戲。言祕教者。即詮如來三德涅槃。",
    "X09n0240_051:0058c22": "故涅槃經云祕密藏。安住於此。能建大事。神通作",
    "X09n0240_051:0058c23": "用。故名遊戲。在法華經以體從用。名如來知見。深",
    "X09n0240_051:0058c24": "固幽遠。名為祕密。雖初心同稟。而窮究在斯。故亦",
    "X09n0240_051:0059a01": "為說。三一生所繫者。謂如彌勒更下一生故。所以",
    "X09n0240_051:0059a02": "更一生者。由微細無明能障所知故。今為說。令淨",
    "X09n0240_051:0059a03": "彼細惑。成種智普照。上三皆等覺位。四灌頂菩薩",
    "X09n0240_051:0059a04": "即十地受職位。十方諸佛法水灌頂墮在佛數。能",
    "X09n0240_051:0059a05": "受如來大法雲雨。令具佛功德智慧。廣作佛事。為",
    "X09n0240_051:0059a06": "莊嚴故。五得忍菩薩。若取忍淨。八地已上。將止此",
    "X09n0240_051:0059a07": "忍。勸滿福智。不斷悲故。若取初得。有說初地即得。",
    "X09n0240_051:0059a08": "為說信等功德後後圓淨十地地智。一一開發。不",
    "X09n0240_051:0059a09": "斷二利故。六住向行三。即三賢位。令其入證。真如",
    "X09n0240_051:0059a10": "現前。依此變化為甚深門。而勝進不息。七初發心",
    "X09n0240_051:0059a11": "者通信初發心。及信滿發心。既發上求下化之心。",
    "X09n0240_051:0059a12": "令依願行故。上皆已得本位。故並為說勝進上位",
    "X09n0240_051:0059a13": "之法。此下八九二門通有二義。一約初求顯說。說",
    "X09n0240_051:0059a14": "其自乘。二約已住密說。密授大乘。如八緣覺中。約",
    "X09n0240_051:0059a15": "自乘說。則因謝非常。果續非斷。逆觀非有。順觀非",
    "X09n0240_051:0059a16": "無。為離二邊。雖離二邊而不壞二乘之果。約密十",
    "X09n0240_051:0059a17": "二因緣即是中道。中道者名為佛性。故曰甚深緣",
    "X09n0240_051:0059a18": "起。是為上上智觀故。得不壞佛解脫果故。九聲聞",
    "X09n0240_051:0059a19": "中二者。一顯說由彼厭患苦集故。說人空智&#x5292;斷",
    "X09n0240_051:0059a20": "之。二約密說。應以法空斷一切惑。故名大&#x5292;。十為",
    "X09n0240_051:0059a21": "二聚眾生。故云集善根者。其邪定聚未堪法雨。未",
    "X09n0240_051:0059a22": "定得名。為成熟已定。令增種種法門。",
    "X09n0240_051:0059a23": "[0059a23] 佛子。諸佛如來隨眾生心。雨如是等廣大法雨。充滿",
    "X09n0240_051:0059a24": "一切無邊世界。佛子。如來應正等覺。其心平等於法",
    "X09n0240_051:0059b01": "無&#x6061;。但以眾生根欲不同。所雨法雨示有差別。是為",
    "X09n0240_051:0059b02": "如來音聲第十相。諸菩薩摩訶薩應如是知。",
    "X09n0240_051:0059b03": "[0059b03] 三合上結中有二佛子。初合結數。後合心等。以釋",
    "X09n0240_051:0059b04": "外疑。",
    "X09n0240_051:0059b05": "[0059b05] 復次佛子。應知如來音聲有十種無量。何等為十。所",
    "X09n0240_051:0059b06": "謂如&#x8657;空界無量。至一切處故。如法界無量。無所不",
    "X09n0240_051:0059b07": "&#x5FA7;故。如眾生界無量。令一切心喜故。如諸業無量。說",
    "X09n0240_051:0059b08": "其果報故。如煩惱無量。悉令除滅故。如眾生言音無",
    "X09n0240_051:0059b09": "量。隨解令聞故。如眾生欲解無量。普觀救度故。如三",
    "X09n0240_051:0059b10": "世無量。無有邊際故。如智慧無量。分別一切故。如佛",
    "X09n0240_051:0059b11": "境界無量。入佛法界故。",
    "X09n0240_051:0059b12": "[0059b12] 三通結十喻。皆無分量。文顯可知。",
    "X09n0240_051:0059b13": "[0059b13] 佛子。如來應正等覺音聲。成就如是等阿僧祇無量。",
    "X09n0240_051:0059b14": "諸菩薩摩訶薩應如是知。",
    "X09n0240_051:0059b15": "[0059b15] 第三總結音聲出現。",
    "X09n0240_051:0059b16": "[0059b16] 爾時普賢菩薩摩訶薩。欲重明此義而說頌曰。",
    "X09n0240_051:0059b17": "[0059b17] 第二偈頌上十喻。喻各二偈。",
    "X09n0240_051:0059b18": " 三千世界將壞時  眾生福力聲告言",
    "X09n0240_051:0059b19": " 四禪寂靜無諸苦  令其聞已悉離欲",
    "X09n0240_051:0059b20": " 十力世尊亦如是  出妙音聲&#x5FA7;法界",
    "X09n0240_051:0059b21": " 為說諸行苦無常  令其永度生死海",
    "X09n0240_051:0059b22": "[0059b22] 初劫盡唱聲喻。",
    "X09n0240_051:0059b23": " 譬如深山大谷中  隨有音聲皆響應",
    "X09n0240_051:0059b24": " 雖能隨逐他言語  而響畢竟無分別",
    "X09n0240_051:0059c01": " 十力言音亦復然  隨其根熟為示現",
    "X09n0240_051:0059c02": " 令其調伏生歡喜  不念我今能演說",
    "X09n0240_051:0059c03": "[0059c03] 二響聲隨緣喻。",
    "X09n0240_051:0059c04": " 如天有鼓名能覺  常於空中震法音",
    "X09n0240_051:0059c05": " 誡彼放逸諸天子  令其聞已得離著",
    "X09n0240_051:0059c06": " 十力法鼓亦如是  出於種種妙音聲",
    "X09n0240_051:0059c07": " 覺悟一切諸群生  令其悉證菩提果",
    "X09n0240_051:0059c08": "[0059c08] 三天鼓開覺喻。",
    "X09n0240_051:0059c09": " 自在天王有寶女  口中善奏諸音樂",
    "X09n0240_051:0059c10": " 一聲能出百千音  一一音中復百千",
    "X09n0240_051:0059c11": " 善逝音聲亦如是  一聲而出一切音",
    "X09n0240_051:0059c12": " 隨其性欲有差別  各令聞已斷煩惱",
    "X09n0240_051:0059c13": "[0059c13] 四天女妙聲喻。",
    "X09n0240_051:0059c14": " 譬如梵王吐一音  能令梵眾皆歡喜",
    "X09n0240_051:0059c15": " 音唯及梵不出外  一一皆言己獨聞",
    "X09n0240_051:0059c16": " 十力梵王亦復然  演一言音充法界",
    "X09n0240_051:0059c17": " 唯霑眾會不遠出  以無信故未能受",
    "X09n0240_051:0059c18": "[0059c18] 五梵音及眾喻。",
    "X09n0240_051:0059c19": " 譬如眾水同一性  八功德味無差別",
    "X09n0240_051:0059c20": " 因地在器各不同  是故令其種種異",
    "X09n0240_051:0059c21": " 一切智音亦如是  法性一味無分別",
    "X09n0240_051:0059c22": " 隨諸眾生行不同  故使聽聞種種異",
    "X09n0240_051:0059c23": "[0059c23] 六眾水一味喻。",
    "X09n0240_051:0059c24": " 譬如無熱大龍王  降雨普洽閻浮地",
    "X09n0240_051:0060a01": " 能令草樹皆生長  而不從身及心出",
    "X09n0240_051:0060a02": " 諸佛妙音亦如是  普雨法界悉充洽",
    "X09n0240_051:0060a03": " 能令生善及諸惡  不從內外而得有",
    "X09n0240_051:0060a04": "[0060a04] 七降雨從榮喻。",
    "X09n0240_051:0060a05": " 譬如摩那斯龍王  興雲七日未先雨",
    "X09n0240_051:0060a06": " 待諸眾生作務竟  然後始降成利益",
    "X09n0240_051:0060a07": " 十力演義亦如是  先化眾生使成熟",
    "X09n0240_051:0060a08": " 然後為說甚深法  令其聞者不驚怖",
    "X09n0240_051:0060a09": "[0060a09] 八漸降成熟喻。",
    "X09n0240_051:0060a10": " 大莊嚴龍於海中  &#x9714;於十種莊嚴雨",
    "X09n0240_051:0060a11": " 或百或千百千種  水雖一味莊嚴別",
    "X09n0240_051:0060a12": " 竟究辯才亦如是  說十二十諸法門",
    "X09n0240_051:0060a13": " 或百或千至無量  不生心念有殊別",
    "X09n0240_051:0060a14": "[0060a14] 九降&#x9714;難思喻。",
    "X09n0240_051:0060a15": " 最勝龍王娑竭羅  興雲普覆四天下",
    "X09n0240_051:0060a16": " 於一切處雨各別  而彼龍心無二念",
    "X09n0240_051:0060a17": " 諸佛法王亦如是  大悲身雲&#x5FA7;十方",
    "X09n0240_051:0060a18": " 為諸修行雨各異  而於一切無分別",
    "X09n0240_051:0060a19": "[0060a19] 十&#x5FA7;降種種喻。[0060a19] 上出現語業竟。",
    "X09n0240_051:0060a20": "[0060a20] 佛子。諸菩薩摩訶薩應云何知如來應正等覺心。佛",
    "X09n0240_051:0060a21": "子。如來心意識俱不可得。但應以智無量故知如來",
    "X09n0240_051:0060a22": "心。",
    "X09n0240_051:0060a23": "[0060a23] 第四出現意業。先身。次語。後意。義次第故。長行中",
    "X09n0240_051:0060a24": "二。先徵起。後正釋。釋中三。初約法總辯二寄喻別",
    "X09n0240_051:0060b01": "顯。三總結勸知。今初。言如來心意識俱。不可得者。",
    "X09n0240_051:0060b02": "約體遮詮已但應以智無量知如來心者。寄用表",
    "X09n0240_051:0060b03": "詮。然此一文。古有多釋。一師云。識等有二。一染二",
    "X09n0240_051:0060b04": "淨。佛地無彼有漏染心心所。而有淨分心及心所。",
    "X09n0240_051:0060b05": "果位之中智強識劣故。於王所上以顯染無。彼約",
    "X09n0240_051:0060b06": "智所以明量。若必無王。所依何立。故成唯識第二",
    "X09n0240_051:0060b07": "引如來莊嚴功德經云。如來無垢識。是淨無漏界。",
    "X09n0240_051:0060b08": "解脫一切障。圓鏡智相應。則有王明矣。言轉識者。",
    "X09n0240_051:0060b09": "智依識轉。非轉識體。一師云。以無積集思量等義。",
    "X09n0240_051:0060b10": "故說心等叵得。就無分別智。以顯無量。非無心體。",
    "X09n0240_051:0060b11": "故攝福第八云。無分別智所依。非心非思義故。亦",
    "X09n0240_051:0060b12": "非非心為所依止。心種類故。以心為因。數習勢力。",
    "X09n0240_051:0060b13": "引得此位。名心種類。上之二解。俱明心意識有。初",
    "X09n0240_051:0060b14": "有淨無染。次有體無用。上乃法相宗。一師云。佛果",
    "X09n0240_051:0060b15": "實無心意意識。及餘心法。云不可得。唯有大智。故",
    "X09n0240_051:0060b16": "言智無量。故知如來心故。金光明經及梁攝論。皆",
    "X09n0240_051:0060b17": "云唯如如及如如智獨存。佛地論中五法攝大覺",
    "X09n0240_051:0060b18": "性。唯一真法。及四智菩提。不言更有餘法。此無相",
    "X09n0240_051:0060b19": "宗。及法性宗。[0060b19] 上之二宗。偏取皆妨。若依前有。未",
    "X09n0240_051:0060b20": "免增益。亦不能通不可得言。又此淨分此何不說。",
    "X09n0240_051:0060b21": "若依後義。未免損減。亦不能通知佛心言。既云以",
    "X09n0240_051:0060b22": "智無量知如來心。不言無心可知。明非無心矣。又",
    "X09n0240_051:0060b23": "心既是無。智何獨立。非唯違上二論。亦違涅槃滅",
    "X09n0240_051:0060b24": "無常識獲常識義。若二義雙收。未免相違。若互泯",
    "X09n0240_051:0060c01": "雙非。寧逃戲論。若爾。何以指南。今釋此義。先會前",
    "X09n0240_051:0060c02": "二宗。後消經意。今初。若後宗言唯如智者。以心即",
    "X09n0240_051:0060c03": "同真性。故曰唯如照用不失故曰如智。豈離心外",
    "X09n0240_051:0060c04": "而智別有。如是則唯如不乖於有。前宗以純如之",
    "X09n0240_051:0060c05": "體。故有淨心。心即是如。有之何失。是知即真之有。",
    "X09n0240_051:0060c06": "與即有之真。二義相成。有無無礙。後消經意者。言",
    "X09n0240_051:0060c07": "不可得者。以心意深玄。言不及故。寄遮顯深。言但",
    "X09n0240_051:0060c08": "以智知如來心者。託以心所。寄表顯深。故晉經云。",
    "X09n0240_051:0060c09": "但知如來智無量故知心無量。云何深玄。欲言其",
    "X09n0240_051:0060c10": "有。同如絕相。若言其無。幽靈不竭。欲言其有萬累",
    "X09n0240_051:0060c11": "斯亡。欲言其淨不斷性惡。欲言其一包含無外。欲",
    "X09n0240_051:0060c12": "言其異一味難分。欲言有情無殊色性。欲言無情",
    "X09n0240_051:0060c13": "無幽不徹。口欲辯而詞喪。心將緣而慮亡。亦猶果",
    "X09n0240_051:0060c14": "分不可說故。是知佛心即有即無。即事即理。即王",
    "X09n0240_051:0060c15": "即數。即一即多。心中非有意。亦非不有意。意中非",
    "X09n0240_051:0060c16": "有心。亦非不有心。王中非有數。亦非不有數。數非",
    "X09n0240_051:0060c17": "依於王。亦非不依王。一一皆爾。圓融無礙。則令上",
    "X09n0240_051:0060c18": "諸義各隨一理不爽玄宗。言寄表顯深者。既心不",
    "X09n0240_051:0060c19": "可以智知。且託智以稱歎。智是心所尚以十喻明",
    "X09n0240_051:0060c20": "玄。則所依之心玄又玄矣。故十喻之末。皆結為心",
    "X09n0240_051:0060c21": "之相。然佛尚不說。凡何敢思。有因緣故。&#x8F19;憑教理",
    "X09n0240_051:0060c22": "以示玄宗。望無咎其繁而不要也。",
    "X09n0240_051:0060c23": "[0060c23] 譬如&#x8657;空為一切物所依而&#x8657;空無所依。如來智慧",
    "X09n0240_051:0060c24": "亦復如是。為一切世間出世間智所依而如來智無",
    "X09n0240_051:0061a01": "所依。佛子。是為如來心第一相。諸菩薩摩訶薩應如",
    "X09n0240_051:0061a02": "是知。",
    "X09n0240_051:0061a03": "[0061a03] 第二寄喻別顯。舉十大喻以喻如來十種大智。十",
    "X09n0240_051:0061a04": "智體用非一非異。亦文各有三。謂喻合結。今初&#x8657;",
    "X09n0240_051:0061a05": "空無依為依喻。喻佛無思成事智。合中謂諸乘之",
    "X09n0240_051:0061a06": "智依佛智生。如十地云。此十地智。皆因佛智而有",
    "X09n0240_051:0061a07": "差別。離佛智外無所依學。而佛之果滿更不依他。",
    "X09n0240_051:0061a08": "豈不依心及依理耶。豈不向言王所無二耶。良以",
    "X09n0240_051:0061a09": "佛智照極。無有智外如為智所依故。智體全如。若",
    "X09n0240_051:0061a10": "有所依不名如智。亦猶淨名云。法隨於如無所隨",
    "X09n0240_051:0061a11": "故。文殊般若云。若無境界則無所依。況佛智外無",
    "X09n0240_051:0061a12": "法可得。以一切法即佛智故。",
    "X09n0240_051:0061a13": "[0061a13] 復次佛子。譬如法界常出一切聲聞獨覺菩薩解脫。",
    "X09n0240_051:0061a14": "而法界無增減。如來智慧亦復如是。恒出一切世間",
    "X09n0240_051:0061a15": "出世間種種智慧。而如來智無增減。佛子。是為如來",
    "X09n0240_051:0061a16": "心第二相。諸菩薩摩訶薩應如是知。",
    "X09n0240_051:0061a17": "[0061a17] 第二法界湛然喻。喻佛體無增減智。即轉釋前依。",
    "X09n0240_051:0061a18": "依者依此出故。雖出諸智亦不減少。菩薩解脫成",
    "X09n0240_051:0061a19": "佛智時亦不增長。以同體均故。",
    "X09n0240_051:0061a20": "[0061a20] 復次佛子。譬如大海。其水潛流四天下地。及八十億",
    "X09n0240_051:0061a21": "諸小洲中。有穿鑿者無不得水。而彼大海。不作分別",
    "X09n0240_051:0061a22": "我出於水。佛智海水亦復如是。流入一切眾生心中。",
    "X09n0240_051:0061a23": "若諸眾生觀察境界修習法門。則得智慧清淨明了。",
    "X09n0240_051:0061a24": "而如來智平等無二。無有分別。但隨眾生心行異故。",
    "X09n0240_051:0061b01": "所得智慧各各不同。佛子。是為如來心第三相。諸菩",
    "X09n0240_051:0061b02": "薩摩訶薩應如是知。",
    "X09n0240_051:0061b03": "[0061b03] 第三大海潛益喻。喻佛體均益生智。即雙釋前依",
    "X09n0240_051:0061b04": "及出生義。謂與眾生心同體故。義曰潛流。穿鑿自",
    "X09n0240_051:0061b05": "心得佛智時。即是見他佛智。是曰依之出生。又由",
    "X09n0240_051:0061b06": "同體。令外佛加持。資其念力。亦是流入。",
    "X09n0240_051:0061b07": "[0061b07] 復次佛子。譬如大海有四寶珠。具無量德。能生海內",
    "X09n0240_051:0061b08": "一切珍寶。若大海中無此寶珠。乃至一寶亦不可得。",
    "X09n0240_051:0061b09": "何等為四。一名積集寶。二名無盡藏。三名遠離熾然。",
    "X09n0240_051:0061b10": "四名具足莊嚴。佛子。此四寶珠。一切凡夫諸龍神等",
    "X09n0240_051:0061b11": "悉不得見。何以故。娑竭龍王以此寶珠端嚴方正。置",
    "X09n0240_051:0061b12": "於宮中深密處故。",
    "X09n0240_051:0061b13": "[0061b13] 第四大寶出生喻。喻佛用興體密智。釋上能生。以",
    "X09n0240_051:0061b14": "何義故而能生耶。具四寶故。喻中有三。初總明出",
    "X09n0240_051:0061b15": "處體用。次徵列寶名。後結其深勝。合三同喻。",
    "X09n0240_051:0061b16": "[0061b16] 佛子。如來應正等覺大智慧海亦復如是。於中有四",
    "X09n0240_051:0061b17": "大智寶珠。具足無量福智功德。由此能生一切眾生",
    "X09n0240_051:0061b18": "聲聞獨覺學無學位。及諸菩薩智慧之寶。何等為四。",
    "X09n0240_051:0061b19": "所謂無染著巧方便大智慧寶。善分別有為無為法",
    "X09n0240_051:0061b20": "大智慧寶。分別說無量法而不壞法性大智慧寶。知",
    "X09n0240_051:0061b21": "時非時未曾誤失大智慧寶。",
    "X09n0240_051:0061b22": "[0061b22] 列名中四智寶。約四智菩提。一大圓鏡智。以離諸",
    "X09n0240_051:0061b23": "分別。名無染著。所緣行相微細難知。不忘不愚一",
    "X09n0240_051:0061b24": "切境界。名巧方便。二平等性智。觀一切法若為無",
    "X09n0240_051:0061c01": "為自他平等。名善分別。三妙觀察智。此智善觀諸",
    "X09n0240_051:0061c02": "法自相共相。無礙而轉。故說無量法而不壞法性。",
    "X09n0240_051:0061c03": "無量法者。即攝觀無量總持定門等。而言說者。雨",
    "X09n0240_051:0061c04": "大法雨斷一切疑故。四即成所作智。知機知時。作",
    "X09n0240_051:0061c05": "所應作故。",
    "X09n0240_051:0061c06": "[0061c06] 若諸如來大智海中無此四寶。有一眾生得入大乘",
    "X09n0240_051:0061c07": "終無是處。此四智寶薄福眾生所不能見。何以故。置",
    "X09n0240_051:0061c08": "於如來深密藏故。",
    "X09n0240_051:0061c09": "[0061c09] 三合前深勝。於中先明用勝體深。此中用勝喻在",
    "X09n0240_051:0061c10": "總中。此中體深同法華髻中明珠不妄與人。然約",
    "X09n0240_051:0061c11": "不智不及。故稱密藏。不全同喻。故涅槃中明有密",
    "X09n0240_051:0061c12": "語而無密藏。",
    "X09n0240_051:0061c13": "[0061c13] 此四智寶平均正直。端潔妙好。普能利益諸菩薩眾。",
    "X09n0240_051:0061c14": "令其悉得智慧光明。佛子。是為如來心第四相。諸菩",
    "X09n0240_051:0061c15": "薩摩訶薩應如是知。",
    "X09n0240_051:0061c16": "[0061c16] 次明體勝用深。平等正直即平等性智。大慈悲等",
    "X09n0240_051:0061c17": "恒共相應。故曰平等。一味相續。名為正直。二端潔",
    "X09n0240_051:0061c18": "即大圓鏡智。端者純淨圓德現種依持故。潔者性",
    "X09n0240_051:0061c19": "相清淨離諸雜染故。三妙好即妙觀察智。四普能",
    "X09n0240_051:0061c20": "利益即成所作智。此約別配。今以四智圓融。故四",
    "X09n0240_051:0061c21": "德亦該四寶。況四智乃十中之一。則永異餘宗。",
    "X09n0240_051:0061c22": "[0061c22] 復次佛子。譬如大海。有四熾然光明大寶布在其底。",
    "X09n0240_051:0061c23": "性極猛熱。常能飲縮百川所注無量大水。是故大海",
    "X09n0240_051:0061c24": "無有增減。何等為四一名日藏。二名離潤。三名火燄",
    "X09n0240_051:0062a01": "光。四名盡無餘。佛子。若大海中無此四寶。從四天下",
    "X09n0240_051:0062a02": "乃至有頂。其中所有悉被漂沒。佛子。此日藏大寶光",
    "X09n0240_051:0062a03": "明。照觸海水悉變為乳。離潤大寶光明照觸其乳悉",
    "X09n0240_051:0062a04": "變為酪。火燄光大寶光明照觸其酪悉變為酥。盡無",
    "X09n0240_051:0062a05": "餘大寶光明照觸其酥變成醍醐。如火熾然悉盡無",
    "X09n0240_051:0062a06": "餘。",
    "X09n0240_051:0062a07": "[0062a07] 第五珠消海水喻。喻佛滅惑成德智。由有前智。無",
    "X09n0240_051:0062a08": "智不生。由有此智。無惑不斷。又前則橫具四智。此",
    "X09n0240_051:0062a09": "則豎具四智。皆是釋前為依之義。喻中二。先總明",
    "X09n0240_051:0062a10": "體用。後佛子此日藏下別顯用相。此為極教了說。",
    "X09n0240_051:0062a11": "而起世婆沙等說。阿毗地獄在下。火氣上吞。銷鑠",
    "X09n0240_051:0062a12": "海水。蓋是少分方便之說。而俗典云以沃焦石消",
    "X09n0240_051:0062a13": "海水者。或測度而知。或見寶不辯。謂之石耳。又云",
    "X09n0240_051:0062a14": "注尾閭壑者。但見其消以名之耳。",
    "X09n0240_051:0062a15": "[0062a15] 佛子。如來應正等覺大智慧海亦復如是。有四種大",
    "X09n0240_051:0062a16": "智慧寶具足無量威德光明。此智寶光觸諸菩薩乃",
    "X09n0240_051:0062a17": "至令得如來大智。何等為四。所謂滅一切散善波浪",
    "X09n0240_051:0062a18": "大智慧寶。除一切法愛大智慧寶。慧光普照大智慧",
    "X09n0240_051:0062a19": "寶。與如來平等無邊無功用大智慧寶。",
    "X09n0240_051:0062a20": "[0062a20] 合中亦二先合。總明體用。",
    "X09n0240_051:0062a21": "[0062a21] 佛子。諸菩薩修集一切助道法時起無量散善波浪。",
    "X09n0240_051:0062a22": "一切世間天人阿修羅所不能壞。如來以滅一切散",
    "X09n0240_051:0062a23": "善波浪大智慧寶光明。觸彼菩薩。令捨一切散善波",
    "X09n0240_051:0062a24": "浪。持心一境住於三昧。又以除一切法愛大智慧寶",
    "X09n0240_051:0062b01": "光明觸彼菩薩。令捨離三昧味著起廣大神通。又以",
    "X09n0240_051:0062b02": "慧光普照大智慧寶光明觸彼菩薩。令捨所起廣大",
    "X09n0240_051:0062b03": "神通。住大明功用行。又以與如來平等無邊無功用",
    "X09n0240_051:0062b04": "大智慧寶光明觸彼菩薩。令捨所起大明功用行乃",
    "X09n0240_051:0062b05": "至得如來平等地。息一切功用令無有餘。佛子。若無",
    "X09n0240_051:0062b06": "如來此四智寶大光照觸。乃至有一菩薩得如來地",
    "X09n0240_051:0062b07": "無有是處。佛子是為如來心第五相。諸菩薩摩訶薩",
    "X09n0240_051:0062b08": "應如是知。",
    "X09n0240_051:0062b09": "[0062b09] 後合別顯用相。然此四智。古有別配。今標其所成。",
    "X09n0240_051:0062b10": "即是四定。約能成智應別立名。豎配諸位尤異昔",
    "X09n0240_051:0062b11": "解。謂佛以即事而真智。治於地前。成初四地。令得",
    "X09n0240_051:0062b12": "賢首定。以此三昧。能守世出世間賢善法故。前三",
    "X09n0240_051:0062b13": "地為世。四地為出世。既了即事而真。則即散而定。",
    "X09n0240_051:0062b14": "二以即體之用智。治四地未能起用。令得五地入",
    "X09n0240_051:0062b15": "俗。成集福德王定。三以平等無相智。治五地。雖能",
    "X09n0240_051:0062b16": "隨俗。未得平等。令得六七地般若大光功用後邊",
    "X09n0240_051:0062b17": "成光明定。四以平等無功用智。治七地功用。令入",
    "X09n0240_051:0062b18": "八地。乃至佛果。得首楞嚴定。所作究竟故。果既具",
    "X09n0240_051:0062b19": "四。因亦通修。且約相顯為此豎配。不可偏局。",
    "X09n0240_051:0062b20": "[0062b20] 復次佛子。如從水際。上至非想非非想天。其中所有",
    "X09n0240_051:0062b21": "大千國土。欲色無色眾生之處。莫不皆依&#x8657;空而起",
    "X09n0240_051:0062b22": "&#x8657;空而住。何以故。&#x8657;空普&#x5FA7;故。雖彼&#x8657;空普容三界",
    "X09n0240_051:0062b23": "而無分別。佛子。如來智慧亦復如是。若聲聞智。若獨",
    "X09n0240_051:0062b24": "覺智。若菩薩智。若有為行智。若無為行智。一切皆依",
    "X09n0240_051:0062c01": "如來智起。如來智住。何以故。如來智慧&#x5FA7;一切故。雖",
    "X09n0240_051:0062c02": "復普容無量智慧而無分別。佛子。是為如來心第六",
    "X09n0240_051:0062c03": "相。諸菩薩摩訶薩應如是知。",
    "X09n0240_051:0062c04": "[0062c04] 第六&#x8657;空含受喻。喻佛依持無礙智。亦釋前依義。",
    "X09n0240_051:0062c05": "上但云依。猶通外依他力。今明體遍普容。是則五",
    "X09n0240_051:0062c06": "乘等智皆是如來大智中物。肇公亦云。夫聖人心",
    "X09n0240_051:0062c07": "&#x8657;冥照。理無不統。懷六合於&#x80F7;中。而靈鑒有餘。鏡",
    "X09n0240_051:0062c08": "萬有於方寸。其神常&#x8657;。即斯義也。",
    "X09n0240_051:0062c09": "[0062c09] 復次佛子。如雪山頂有藥王樹。名無盡根。彼藥樹根",
    "X09n0240_051:0062c10": "從十六萬八千由旬下盡金剛地水輪際生。彼藥王",
    "X09n0240_051:0062c11": "樹若生根時。令閻浮提一切樹根生。若生莖時令閻",
    "X09n0240_051:0062c12": "浮提一切樹莖生。枝葉華果悉皆如是。此藥王樹。根",
    "X09n0240_051:0062c13": "能生莖。莖能生根。根無有盡。名無盡根。佛子。彼藥王",
    "X09n0240_051:0062c14": "樹。於一切處皆令生長。唯於二處不能為作生長利",
    "X09n0240_051:0062c15": "益。所謂地獄深坑及水輪中。然亦於彼初無厭捨。",
    "X09n0240_051:0062c16": "[0062c16] 第七藥王生長喻。喻佛窮劫利樂喻。喻中四。初顯",
    "X09n0240_051:0062c17": "體用。二彼藥根下別顯用相。三此藥王下得名所",
    "X09n0240_051:0062c18": "由。四佛子下揀其非處。先揀後收。收者亦不厭故。",
    "X09n0240_051:0062c19": "晉經云。不捨生性。",
    "X09n0240_051:0062c20": "[0062c20] 佛子。如來智慧大藥王樹亦復如是。以過去所發成",
    "X09n0240_051:0062c21": "就一切智慧善法。普覆一切諸眾生界。除滅一切諸",
    "X09n0240_051:0062c22": "惡道苦。廣大悲願而為其根。於一切如來真實智慧",
    "X09n0240_051:0062c23": "種性中生。堅固不動善巧方便以為其莖。&#x5FA7;法界智",
    "X09n0240_051:0062c24": "諸波羅蜜以為其枝。禪定解脫諸大三昧以為其葉。",
    "X09n0240_051:0063a01": "總持辯才菩提分法以為其華。究竟無變諸佛解脫",
    "X09n0240_051:0063a02": "以為其果。",
    "X09n0240_051:0063a03": "[0063a03] 合亦四段。而文不次。初合顯體用。有六。以一悲願",
    "X09n0240_051:0063a04": "菩提合根。此為諸佛之本。深難拔故。二依實智所",
    "X09n0240_051:0063a05": "生方便為莖。能幹事故。菩提體故。三依前二智分",
    "X09n0240_051:0063a06": "為諸度。旁蔭為枝。四戒定息熱。別受業名。五辯才",
    "X09n0240_051:0063a07": "道品等親生菩提開發為華。六果可知。",
    "X09n0240_051:0063a08": "[0063a08] 佛子。如來智慧大藥王樹。何故得名為無盡根。以究",
    "X09n0240_051:0063a09": "竟無休息故。不斷菩薩行故。菩薩行即如來性。如來",
    "X09n0240_051:0063a10": "性即菩薩行。是故得名為無盡根。",
    "X09n0240_051:0063a11": "[0063a11] 次合得名所由。窮未來際。故云究竟無休。得果不",
    "X09n0240_051:0063a12": "捨因。故云不斷菩薩行。由是故得因果交徹。展轉",
    "X09n0240_051:0063a13": "相生。",
    "X09n0240_051:0063a14": "[0063a14] 佛子。如來智慧大藥王樹。其根生時。令一切菩薩生",
    "X09n0240_051:0063a15": "不捨眾生大慈悲根。其莖生時。令一切菩薩增長堅",
    "X09n0240_051:0063a16": "固精進深心莖。其枝生時。令一切菩薩增長一切諸",
    "X09n0240_051:0063a17": "波羅蜜枝。其葉生時。令一切菩薩生長淨戒頭陀功",
    "X09n0240_051:0063a18": "德少欲知足葉。其華生時。令一切菩薩具諸善根相",
    "X09n0240_051:0063a19": "好莊嚴華。其果生時。令一切菩薩得無生忍乃至一",
    "X09n0240_051:0063a20": "切佛灌頂忍果。",
    "X09n0240_051:0063a21": "[0063a21] 三合前別顯用相。深心樂修善行。即前方便。淨戒",
    "X09n0240_051:0063a22": "亦能息熱。相好如華為嚴。文多影略者。為分能所",
    "X09n0240_051:0063a23": "成故。",
    "X09n0240_051:0063a24": "[0063a24] 佛子。如來智慧大藥王樹唯於二處不能為作生長",
    "X09n0240_051:0063b01": "利益。所謂二乘墮於無為廣大深坑及壞善根非器",
    "X09n0240_051:0063b02": "眾生。溺大邪見貪愛之水。然亦於彼曾無厭捨。佛子。",
    "X09n0240_051:0063b03": "如來智慧無有增減。以根善安住生無休息故。佛子。",
    "X09n0240_051:0063b04": "是為如來心第七相。諸菩薩摩訶薩應如是知。",
    "X09n0240_051:0063b05": "[0063b05] 四合揀非器。亦先揀後收。無為正位一墮難出。故",
    "X09n0240_051:0063b06": "喻深坑。又無悲水。取&#x7070;斷故。如彼地獄邪見撥無。",
    "X09n0240_051:0063b07": "貪愛浸爛。皆喻於水。不容善根。又闕土緣非生處",
    "X09n0240_051:0063b08": "故。後收言無厭捨者。上據現惡闕緣。令生厭怖直",
    "X09n0240_051:0063b09": "進一乘。故除二處。而同有佛性久久當成。故不厭",
    "X09n0240_051:0063b10": "捨。是知現惡明無。則無惡必有。故涅槃云一闡提",
    "X09n0240_051:0063b11": "人雖復斷善。猶有佛性。若能發心非闡提也。法華",
    "X09n0240_051:0063b12": "云。決了聲聞法。餘諸聲聞眾。亦當復如是。結云善",
    "X09n0240_051:0063b13": "根安住者。常住大悲故。有引向所揀證無佛性及",
    "X09n0240_051:0063b14": "定性義。不觀次後不捨之言。況第十喻平等共有。",
    "X09n0240_051:0063b15": "減損佛性。恐毀謗一乘。願諸後學。當戒慎之無滯",
    "X09n0240_051:0063b16": "權說。",
    "X09n0240_051:0063b17": "[0063b17] 復次佛子。譬如三千大千世界劫火起時。焚燒一切",
    "X09n0240_051:0063b18": "草木叢林。乃至鐵圍大鐵圍山。皆悉熾然無有遺餘。",
    "X09n0240_051:0063b19": "佛子。假使有人手執乾草投彼火中。於意云何。得不",
    "X09n0240_051:0063b20": "燒不。答言不也。佛子。彼所投草容可不燒。如來智慧",
    "X09n0240_051:0063b21": "分別三世一切眾生一切國土一切劫數一切諸法",
    "X09n0240_051:0063b22": "無不知者。若言不知無有是處。何以故。智慧平等悉",
    "X09n0240_051:0063b23": "明達故。佛子。是為如來心第八相。諸菩薩摩訶薩應",
    "X09n0240_051:0063b24": "如是知。",
    "X09n0240_051:0063c01": "[0063c01] 第八劫火燒盡喻。喻佛智無不盡知。由此佛智更",
    "X09n0240_051:0063c02": "無所依。",
    "X09n0240_051:0063c03": "[0063c03] 復次佛子。譬如風災壞世界時。有大風起名曰散壞。",
    "X09n0240_051:0063c04": "能壞三千大千世界。鐵圍山等皆成碎末。復有大風",
    "X09n0240_051:0063c05": "名為能障。周&#x5E00;三千大千世界。障散壞風。不令得至",
    "X09n0240_051:0063c06": "餘佛世界。佛子。若令無此能障大風。十方世界無不",
    "X09n0240_051:0063c07": "壞盡。如來應正等覺亦復如是。有大智風名為能滅。",
    "X09n0240_051:0063c08": "能滅一切諸大菩薩煩惱習氣。有大智風名為巧持。",
    "X09n0240_051:0063c09": "巧持其根未熟菩薩。不令能滅大智風輪。斷其一切",
    "X09n0240_051:0063c10": "煩惱習氣。佛子。若無如來巧持智風。無量菩薩皆墮",
    "X09n0240_051:0063c11": "聲聞辟支佛地。由此智故令諸菩薩超二乘地。安住",
    "X09n0240_051:0063c12": "如來究竟之位。佛子。是為如來心第九相。諸菩薩摩",
    "X09n0240_051:0063c13": "訶薩應如是知。",
    "X09n0240_051:0063c14": "[0063c14] 第九劫風持壞喻。喻佛巧令留惑智。非但能斷。亦",
    "X09n0240_051:0063c15": "復能留。謂佛有斯巧。授與根未熟未具萬行菩薩。",
    "X09n0240_051:0063c16": "令留潤生之惑。由此留惑。惑方至盡。得一切智。不",
    "X09n0240_051:0063c17": "同二乘不為菩提心期速出。",
    "X09n0240_051:0063c18": "[0063c18] 復次佛子。如來智慧無處不至。何以故。無一眾生而",
    "X09n0240_051:0063c19": "不具有如來智慧。",
    "X09n0240_051:0063c20": "[0063c20] 第十塵含經卷喻。喻佛性通平等。文中四。謂法喻",
    "X09n0240_051:0063c21": "合結。今初。所以知佛智遍者。無一眾生不有本覺。",
    "X09n0240_051:0063c22": "與佛體無殊故。以上言潛流則似佛智&#x5FA7;他眾生。",
    "X09n0240_051:0063c23": "今顯眾生自有。此有三意。一明無一眾生不有。則",
    "X09n0240_051:0063c24": "知無性者非眾生數。謂草木等。已過五性之見。二",
    "X09n0240_051:0064a01": "者眾生在纏之因。已具出纏之果法。故云有如來",
    "X09n0240_051:0064a02": "智慧。非但有性。後方當成。亦非理前智後。是知涅",
    "X09n0240_051:0064a03": "槃對昔方便且說有性。後學尚謂談有藏無。況聞",
    "X09n0240_051:0064a04": "等有果智。誰當信者。三彼因中之果智。即他佛之",
    "X09n0240_051:0064a05": "果智。以圓教宗自他因果無二體故。不爾此說眾",
    "X09n0240_051:0064a06": "生有果。何名說佛智耶。斯則玄又玄矣。非華嚴宗",
    "X09n0240_051:0064a07": "無有斯理。",
    "X09n0240_051:0064a08": "[0064a08] 但以妄想顛倒執著。而不證得。",
    "X09n0240_051:0064a09": "[0064a09] 次釋疑。疑云涅槃云佛性者名為智慧。有智慧時",
    "X09n0240_051:0064a10": "則無煩惱。今得佛智。那作眾生。釋中先順答前義。",
    "X09n0240_051:0064a11": "謂倒故不證。豈得言無。如壯士迷於額珠。豈謂膚",
    "X09n0240_051:0064a12": "中無寶。",
    "X09n0240_051:0064a13": "[0064a13] 若離妄想。一切智。自然智。無礙智。則得現前。",
    "X09n0240_051:0064a14": "[0064a14] 次若離下反以理成。謂若先無。離倒寧有。既離倒",
    "X09n0240_051:0064a15": "即現。明本不無。如貧得珠。非今授與。是以涅槃恐",
    "X09n0240_051:0064a16": "不修行。故云言定有者則為執著。恐不信有。故云",
    "X09n0240_051:0064a17": "若言定無則為妄語。乍可執著。不可妄語。言自然",
    "X09n0240_051:0064a18": "智者。自覺聖智也。無礙智者。始本無二。絕二礙也。",
    "X09n0240_051:0064a19": "[0064a19] 佛子。譬如有大經卷。量等三千大千世界。書寫三千",
    "X09n0240_051:0064a20": "大千世界中事。一切皆盡。所謂書寫大鐵圍山中事。",
    "X09n0240_051:0064a21": "量等大鐵圍山。書寫大地中事。量等大地。書寫中千",
    "X09n0240_051:0064a22": "世界中事。量等中千世界。書寫小千世界中事。量等",
    "X09n0240_051:0064a23": "小千世界。如是若四天下。若大海。若須彌山。若地天",
    "X09n0240_051:0064a24": "宮殿。若欲界空居天宮殿。若色界宮殿。若無色界宮",
    "X09n0240_051:0064b01": "殿。一一書寫。其量悉等。此大經卷雖復量等大千世",
    "X09n0240_051:0064b02": "界。而全住在一微塵中。如一微塵一切微塵皆亦如",
    "X09n0240_051:0064b03": "是。時有一人智慧明達。具足成就清淨天眼。見此經",
    "X09n0240_051:0064b04": "卷在微塵內。於諸眾生無少利益。即作是念我當以",
    "X09n0240_051:0064b05": "精進力。破彼微塵。出此經卷。令得饒益一切眾生。作",
    "X09n0240_051:0064b06": "是念已。即起方便破彼微塵。出此大經。令諸眾生普",
    "X09n0240_051:0064b07": "得饒益。如於一塵一切微塵應知悉然。",
    "X09n0240_051:0064b08": "[0064b08] 第二喻中二。先明大經潛塵。以喻上文妄纏佛智。",
    "X09n0240_051:0064b09": "大經卷者。佛智無涯性德圓滿也。書各稱境者智",
    "X09n0240_051:0064b10": "如理故。潛一塵者略有三義。一妄覆真故。二小含",
    "X09n0240_051:0064b11": "大故。三一具多故。一切塵者。無一眾生不具佛智",
    "X09n0240_051:0064b12": "故。後時有一人下出經益物。喻上離妄現前。",
    "X09n0240_051:0064b13": "[0064b13] 佛子。如來智慧亦復如是。無量無礙。普能利益一切",
    "X09n0240_051:0064b14": "眾生。具足在於眾生身中。但諸凡愚妄想執著。不知",
    "X09n0240_051:0064b15": "不覺。不得利益。爾時如來以無障礙清淨智眼。普觀",
    "X09n0240_051:0064b16": "法界一切眾生。而作是言。奇哉奇哉。此諸眾生云何",
    "X09n0240_051:0064b17": "具有如來智慧。愚癡迷惑。不知不見。我當教以聖道。",
    "X09n0240_051:0064b18": "令其永離妄想執著。自於身中得見如來廣大智慧。",
    "X09n0240_051:0064b19": "與佛無異。即教彼眾生修習聖道。令離妄想。離妄想",
    "X09n0240_051:0064b20": "已。證得如來無量智慧。利益安樂一切眾生。佛子。是",
    "X09n0240_051:0064b21": "為如來心第十相。諸菩薩摩訶薩應如是知。",
    "X09n0240_051:0064b22": "[0064b22] 第三合中亦二。先合大經潛塵。無量無礙普能利",
    "X09n0240_051:0064b23": "益。合上書寫多事。眾生身及妄想。俱合上塵。後爾",
    "X09n0240_051:0064b24": "時如來下合出經益物。如來合上一人。智眼合上",
    "X09n0240_051:0064c01": "天眼。是知不信眾生等有佛智。智眼未開。復何可",
    "X09n0240_051:0064c02": "怪。然如來藏等經。說有九喻。喻如來藏。為如青蓮",
    "X09n0240_051:0064c03": "華在泥水中。未出泥水。人無貴者。又如貧女而懷",
    "X09n0240_051:0064c04": "聖胎。如大價寶垢衣所纏。如摩尼珠落在深廁。如",
    "X09n0240_051:0064c05": "真金像弊衣所覆。如菴摩羅樹華實未成。亦如稻",
    "X09n0240_051:0064c06": "米在糖&#x7CE9;中。如金在&#x945B;。如像在模。皆是塵中有佛",
    "X09n0240_051:0064c07": "身義。",
    "X09n0240_051:0064c08": "[0064c08] 佛子。菩薩摩訶薩應以如是等無量無礙不可思議",
    "X09n0240_051:0064c09": "廣大相。知如來應正等覺心。",
    "X09n0240_051:0064c10": "[0064c10] 大文第三總上來十喻。初總明無依為依。二能出",
    "X09n0240_051:0064c11": "生。三能潛遍。四橫具四智。五豎具四智。六體廣包",
    "X09n0240_051:0064c12": "含。七用無終竟。八知無不盡。九巧能攝持。十處處",
    "X09n0240_051:0064c13": "具足。前九直與佛智。後一乃融自他。此十圓融。略",
    "X09n0240_051:0064c14": "顯佛智之相。寄如來之心。未盡佛心一毫。故應更",
    "X09n0240_051:0064c15": "以無量無礙等知也。",
    "X09n0240_051:0064c16": "[0064c16] 爾時普賢菩薩摩訶薩欲重明此義而說頌言。",
    "X09n0240_051:0064c17": " 欲知諸佛心  當觀佛智慧",
    "X09n0240_051:0064c18": "[0064c18] 第二偈頌。二十二偈。分二。初兩句約法總顯。",
    "X09n0240_051:0064c19": " 佛智無依處  如空無所依  眾生種種樂",
    "X09n0240_051:0064c20": " 及諸方便智  皆依佛智慧  佛智無依止",
    "X09n0240_051:0064c21": "[0064c21] 餘頌上喻。於中初喻一偈半。後一四偈。餘八各二",
    "X09n0240_051:0064c22": "偈。並顯可知。",
    "X09n0240_051:0064c23": " 聲聞與獨覺  及諸佛解脫  皆依於法界",
    "X09n0240_051:0064c24": " 法界無增減  佛智亦如是  出生一切智",
    "X09n0240_051:0065a01": " 無增亦無減  無生亦無盡",
    "X09n0240_051:0065a02": "[0065a02] 二頌次初頌前二。",
    "X09n0240_051:0065a03": " 如水潛流地  求之無不得  無念亦無盡",
    "X09n0240_051:0065a04": " 功力&#x5FA7;十方  佛智亦如是  普在眾生心",
    "X09n0240_051:0065a05": " 若有勤修行  疾得智光明",
    "X09n0240_051:0065a06": "[0065a06] 二頌前三。",
    "X09n0240_051:0065a07": " 如龍有四珠  出生一切寶  置之深密處",
    "X09n0240_051:0065a08": " 凡人莫能見  佛四智亦然  出生一切智",
    "X09n0240_051:0065a09": " 餘人莫能見  唯除大菩薩",
    "X09n0240_051:0065a10": "[0065a10] 三頌前四。",
    "X09n0240_051:0065a11": " 如海有四寶  能飲一切水  令海不流溢",
    "X09n0240_051:0065a12": " 亦復無增減  如來智亦爾  息浪除法愛",
    "X09n0240_051:0065a13": " 廣大無有邊  能生佛菩薩",
    "X09n0240_051:0065a14": "[0065a14] 四頌前五。",
    "X09n0240_051:0065a15": " 下方至有頂  欲色無色界  一切依&#x8657;空",
    "X09n0240_051:0065a16": " &#x8657;空不分別  聲聞與獨覺  菩薩眾智慧",
    "X09n0240_051:0065a17": " 皆依於佛智  佛智無分別",
    "X09n0240_051:0065a18": "[0065a18] 五頌前六。",
    "X09n0240_051:0065a19": " 雪山有藥王  名為無盡根  能生一切樹",
    "X09n0240_051:0065a20": " 根莖葉華實  佛智亦如是  如來種中生",
    "X09n0240_051:0065a21": " 既得菩提已  復生菩薩行",
    "X09n0240_051:0065a22": "[0065a22] 六頌前七。",
    "X09n0240_051:0065a23": " 如人把乾草  置之於劫燒  金剛猶洞然",
    "X09n0240_051:0065a24": " 此無不燒理  三世劫與剎  及其中眾生",
    "X09n0240_051:0065b01": " 彼草容不燒  此佛無不知",
    "X09n0240_051:0065b02": "[0065b02] 七頌前八。",
    "X09n0240_051:0065b03": " 有風名散壞  能壞於大千  若無別風止",
    "X09n0240_051:0065b04": " 壞及無量界  大智風亦爾  滅諸菩薩惑",
    "X09n0240_051:0065b05": " 別有善巧風  令住如來地",
    "X09n0240_051:0065b06": "[0065b06] 八頌前九。",
    "X09n0240_051:0065b07": " 如有大經卷  量等三千界  在於一塵內",
    "X09n0240_051:0065b08": " 一切塵悉然  有一聰慧人  淨眼悉明見",
    "X09n0240_051:0065b09": " 破塵出經卷  普饒益眾生  佛智亦如是",
    "X09n0240_051:0065b10": " &#x5FA7;在眾生心  妄想之所纏  不覺亦不知",
    "X09n0240_051:0065b11": " 諸佛大慈悲  令其除妄想  如是乃出現",
    "X09n0240_051:0065b12": " 饒益諸菩薩",
    "X09n0240_051:0065b13": "[0065b13] 三頌頌前十。[0065b13] 上出現意業竟。"
}