{
    "T36n1736_013:0094b19": "大方廣佛華嚴經隨疏演義鈔卷",
    "T36n1736_013:0094b20": "第十三",
    "T36n1736_013:0094b22": "唐清涼山大華嚴寺沙門澄觀述",
    "T36n1736_013:0094b23": "◎疏下云第四引證。初引普賢行品。如前教",
    "T36n1736_013:0094b24": "緣中辯。疏。第六攝境唯心體等者。疏文分",
    "T36n1736_013:0094b25": "二。先總明。後然有下。開章別釋。前中亦二。",
    "T36n1736_013:0094b26": "先正明。後引證。今初。前之五體皆心所變。心",
    "T36n1736_013:0094b27": "外無法如聲是色。即心所現影。況依聲上",
    "T36n1736_013:0094b28": "假立名等。其教所詮。及諸法顯義。並離心",
    "T36n1736_013:0094b29": "無體。疏。唯識等云下。第二引證。此引三文",
    "T36n1736_013:0094c01": "含於四教。初引唯識。即是初教。故彼論云",
    "T36n1736_013:0094c02": "唯遮外境。識表內心。離識之外更無別法。",
    "T36n1736_013:0094c03": "彼引多教。成立唯識。亦引華嚴。廣如彼論。",
    "T36n1736_013:0094c04": "而言等者。等有二意。一等餘論。二等餘經。",
    "T36n1736_013:0094c05": "今初。謂瑜伽雜集攝大乘等。故無性攝論第",
    "T36n1736_013:0094c06": "四論曰。其中有未得真智覺者。於唯識",
    "T36n1736_013:0094c07": "中云何比知。由教及理應可比知。此中教",
    "T36n1736_013:0094c08": "者。如十地經。薄伽梵說。如是言三界皆唯",
    "T36n1736_013:0094c09": "有心。又薄伽梵解深密經。亦如是說。釋論",
    "T36n1736_013:0094c10": "中云。十地經者。於彼經中宣說菩薩十種",
    "T36n1736_013:0094c11": "地義。此即安立十地行相名句文身。識所",
    "T36n1736_013:0094c12": "變現。聚集為體。謂彼聖者。金剛藏主。淨識",
    "T36n1736_013:0094c13": "之上所變影像。為增上緣。聞者。識上現影",
    "T36n1736_013:0094c14": "似彼法門。如是展轉傳來于今。說名為教。",
    "T36n1736_013:0094c15": "故諸論中皆引華嚴。成立唯識。所引之",
    "T36n1736_013:0094c16": "經。即是第六地中一心所攝門。經云。佛子。三",
    "T36n1736_013:0094c17": "界所有唯是一心。如來於此分別演說十二",
    "T36n1736_013:0094c18": "有支。皆依一心如是而立。今由諸論皆已",
    "T36n1736_013:0094c19": "引之。故下疏但引梵行。二又此等者。取",
    "T36n1736_013:0094c20": "楞伽等經頓教中義。八識雖空而說唯識。",
    "T36n1736_013:0094c21": "疏。起信亦云下。即終教中證。此即彼論解",
    "T36n1736_013:0094c22": "釋分中。顯示正義之文。然其立義分中云。摩",
    "T36n1736_013:0094c23": "訶衍者。總說有二種。云何為二。一者法。二",
    "T36n1736_013:0094c24": "者義。所言法者。謂眾生心是。心即攝一切",
    "T36n1736_013:0094c25": "世間出世間法。依於此心顯示摩訶衍義。",
    "T36n1736_013:0094c26": "此即已明唯心義訖。今取解釋分中。顯",
    "T36n1736_013:0094c27": "心性相真妄交徹。知是終教。案彼論賢首疏",
    "T36n1736_013:0094c28": "云。一心者。即如來藏心。含於二義。一約體",
    "T36n1736_013:0094c29": "絕諸相即真如門。二隨緣起滅即生滅門。",
    "T36n1736_013:0095a01": "此義至問明品。當廣分別。今但略證教體",
    "T36n1736_013:0095a02": "是唯心耳。疏。梵行品下。即引當經。以證圓",
    "T36n1736_013:0095a03": "教唯心之義。知一切法即心自性。非但相",
    "T36n1736_013:0095a04": "宗心變而已。疏。然有下。開章別釋中。先開",
    "T36n1736_013:0095a05": "章。後別釋。釋中先釋本影。中四句為四。第",
    "T36n1736_013:0095a06": "二句中分二。先正明俱有。後說聚集顯現。",
    "T36n1736_013:0095a07": "前中亦二。先引佛地論。各別成立。後引二",
    "T36n1736_013:0095a08": "十唯識。雙證前義。前中初即如來實有說",
    "T36n1736_013:0095a09": "法。故名本質。文通六文。義通十義。皆是已",
    "T36n1736_013:0095a10": "下顯文義本。因位說聽由於意識故。果位",
    "T36n1736_013:0095a11": "中亦唯意識。故云妙觀察智相應淨識。以果",
    "T36n1736_013:0095a12": "位中智強識劣故。說此識與智相應。此智",
    "T36n1736_013:0095a13": "能於大集會中雨大法雨。故能說法。智所",
    "T36n1736_013:0095a14": "依王即是第六。故云淨識之所顯現。而言淨",
    "T36n1736_013:0095a15": "者。純無漏故。唯識疏云。既無漏心現。即真無",
    "T36n1736_013:0095a16": "漏文義為體。是故世尊實有說法。言不說",
    "T36n1736_013:0095a17": "者。是密意說。疏佛地論第一云。有義下。引",
    "T36n1736_013:0095a18": "證可知。疏。若聞者識上下。明影像教託佛",
    "T36n1736_013:0095a19": "本質。自心變故。有漏心變。則名等有漏。佛地",
    "T36n1736_013:0095a20": "論下。引證有影。亦是前卷以佛為緣。自心",
    "T36n1736_013:0095a21": "影像文義為果。疏。此文義相下。解釋。亦",
    "T36n1736_013:0095a22": "通妨難。恐有難云。若爾是自心變。何名佛",
    "T36n1736_013:0095a23": "說。故牒釋云。自善為因。佛力為緣。影像為",
    "T36n1736_013:0095a24": "果。今從於緣名佛說耳。疏。故二十唯識",
    "T36n1736_013:0095a25": "下。第二引論雙證前二。則本質影像。二教",
    "T36n1736_013:0095a26": "齊有。謂若聞者。為增上緣。則佛心上文義",
    "T36n1736_013:0095a27": "相生。若佛為增上緣。則聞者心上文義相",
    "T36n1736_013:0095a28": "生。故云展轉增上力。如來之識及聞者識。名",
    "T36n1736_013:0095a29": "為二識。決定成立本影之教。疏。護法論師",
    "T36n1736_013:0095b01": "等者。唯識諸師。皆同此立故。大乘法師疏",
    "T36n1736_013:0095b02": "云。然此論主無不說法。故取此解。疏。然云",
    "T36n1736_013:0095b03": "文義相生復說五心集現等者。第二明聚集",
    "T36n1736_013:0095b04": "顯現。於中二。先總明聚集之相後然西方",
    "T36n1736_013:0095b05": "下。別釋五心多少。言然西方多釋者。相傳",
    "T36n1736_013:0095b06": "略有四解。今疏。即是第一。唯識疏中。亦唯",
    "T36n1736_013:0095b07": "此解。斯乃總意。故疏存之。疏。餘如別章下。",
    "T36n1736_013:0095b08": "有三師釋。一云初說諸字時。率爾耳識。同",
    "T36n1736_013:0095b09": "時意識。但緣其聲。是現量故。尋求心中唯",
    "T36n1736_013:0095b10": "尋耳識所緣境故。亦但緣聲不緣字名。",
    "T36n1736_013:0095b11": "此之三心所變。聲上雖有字名。如生等相",
    "T36n1736_013:0095b12": "而不緣之。至決定心緣聲字名。有三相",
    "T36n1736_013:0095b13": "現。二說行字時。率爾耳識。同時意識。及尋",
    "T36n1736_013:0095b14": "求心。亦但緣聲。至決定心緣聲字名。有六",
    "T36n1736_013:0095b15": "相現。為前之二字。各有聲字名故。三說",
    "T36n1736_013:0095b16": "無字時。率爾耳識。同時意識。及尋求心。亦",
    "T36n1736_013:0095b17": "但緣聲。至決定心緣聲字名。有九相現。",
    "T36n1736_013:0095b18": "為前之三字。各有聲字名故。四說常字",
    "T36n1736_013:0095b19": "時。率爾耳識。同時意識。及尋求心。亦但緣",
    "T36n1736_013:0095b20": "聲。至決定心緣聲字名。經十二心有十",
    "T36n1736_013:0095b21": "四相。謂四聲四字四名并句及義。名為聚集。",
    "T36n1736_013:0095b22": "若不散亂。則起染淨等心及等流心。若",
    "T36n1736_013:0095b23": "散亂時生心不定。一云率爾耳識。同時意識。",
    "T36n1736_013:0095b24": "但緣於聲是現量故。尋求心中緣聲字名。",
    "T36n1736_013:0095b25": "非現量故。由此極少經十二心。有三六九",
    "T36n1736_013:0095b26": "十四相現。名為聚集。若不散亂。決定心生。",
    "T36n1736_013:0095b27": "若散亂時。生心不定。一云率爾耳識。但緣於",
    "T36n1736_013:0095b28": "聲。同時意識緣聲字名。若不爾者。尋求",
    "T36n1736_013:0095b29": "意識尋何等名。此中曲有二解。一云四率爾",
    "T36n1736_013:0095c01": "耳識但緣其聲。四同時意識緣聲字名。是",
    "T36n1736_013:0095c02": "其現量。以緣常聲時。不緣諸等聲及字名",
    "T36n1736_013:0095c03": "故。五識同時意識隨聲等。皆現量故。下四",
    "T36n1736_013:0095c04": "尋求心方得圓滿。經十二心有三六九十",
    "T36n1736_013:0095c05": "四相現。名為聚集。一云同時意識容非現",
    "T36n1736_013:0095c06": "量。得緣過去緣於八心。謂四率爾耳識。",
    "T36n1736_013:0095c07": "四同時意識。有三六九十四相現。名為聚",
    "T36n1736_013:0095c08": "集。問同時意識既是現量。何得緣字名耶。",
    "T36n1736_013:0095c09": "答。現量亦緣名等自相。如理門論說。不緣",
    "T36n1736_013:0095c10": "者。不緣名義相繫屬故。上約諸行無常",
    "T36n1736_013:0095c11": "四說之。以辯五心名字多少。疏文是其總",
    "T36n1736_013:0095c12": "義。於相可知。但云由前字力。展轉熏習連",
    "T36n1736_013:0095c13": "後字生者。然呼諸字時。行等三字皆在未",
    "T36n1736_013:0095c14": "來。呼行字時。無常二字亦在未來。其諸一",
    "T36n1736_013:0095c15": "字雖謝過去現無本質。由熏習力唯識變",
    "T36n1736_013:0095c16": "力。仍於此念說行字時。心上顯現。下言連",
    "T36n1736_013:0095c17": "帶。準此可知。然此聚集。依法苑中約諸",
    "T36n1736_013:0095c18": "惡者莫作五字。一句則有一百五相。謂",
    "T36n1736_013:0095c19": "唱諸字時。有其二相。謂一字一名。次",
    "T36n1736_013:0095c20": "唱惡字時。有其七相。謂二字二名。并一箇",
    "T36n1736_013:0095c21": "一字身為五。取上二相故有七相。次言者",
    "T36n1736_013:0095c22": "字時。有十六相。三字三名。并兩箇一字身。",
    "T36n1736_013:0095c23": "一箇二字身。此有九相。并取上七故有十",
    "T36n1736_013:0095c24": "六。次唱莫字時。有三十相。謂四字四名。",
    "T36n1736_013:0096a01": "有三箇一字身。兩箇二字身。一箇三字身。有",
    "T36n1736_013:0096a02": "十四相。并上十六故有三十。後唱作字時。",
    "T36n1736_013:0096a03": "有五十相。謂五字五名。四箇一字身。三箇",
    "T36n1736_013:0096a04": "二字身。兩箇三字身。一箇四字身。總此二十",
    "T36n1736_013:0096a05": "相。并上三十故有五十相。五位總數。有一",
    "T36n1736_013:0096a06": "百五相。此上一百五相。但約字名二事。上",
    "T36n1736_013:0096a07": "言十四相者。兼聲句義。又但當字故。言四",
    "T36n1736_013:0096a08": "字四名。今約連帶成一百五相。若約四字",
    "T36n1736_013:0096a09": "但有五十五相。然十二心不約連帶。然此",
    "T36n1736_013:0096a10": "五心初後通六識。中三唯意識。又前三是無",
    "T36n1736_013:0096a11": "記。後二通善惡。又率爾五識。後必有尋求",
    "T36n1736_013:0096a12": "心。後或散或不散。散即復起率爾耳識。不",
    "T36n1736_013:0096a13": "散即起第三決定。乃至等流。又意識率爾。自",
    "T36n1736_013:0096a14": "有二種。一五識同時率爾意識。緣現在境。",
    "T36n1736_013:0096a15": "二獨頭率爾意識。唯緣過去。此中且說同",
    "T36n1736_013:0096a16": "時。餘義廣如別章。然此皆約未自在位。以",
    "T36n1736_013:0096a17": "顯五心聚集顯現。若自在位。於一念中具",
    "T36n1736_013:0096a18": "足顯現。如理思之。疏。三唯影無本者。唯識",
    "T36n1736_013:0096a19": "論疏。指無性論。作如是說。不取為正。疏。",
    "T36n1736_013:0096a20": "龍樹等宗多立此義者。等取頓教般若。言多",
    "T36n1736_013:0096a21": "立者。不必全爾。有三觀故。此但明空之一",
    "T36n1736_013:0096a22": "義故。疏。此前四說下。融為一味方順圓宗。",
    "T36n1736_013:0096a23": "若約攝生則淺深有異。疏。第二說聽全收",
    "T36n1736_013:0096a24": "等者。文中有三。初標。次釋。後結融通。今初",
    "T36n1736_013:0096a25": "標中所以成二四句者。以真心融二。則似",
    "T36n1736_013:0096a26": "事理無礙。故復分之。初同教中初二句。但",
    "T36n1736_013:0096a27": "以生佛同一真心故互相收。三即互不相礙",
    "T36n1736_013:0096a28": "故得雙存。四乃互相即故。所以相泯。並易可",
    "T36n1736_013:0096a29": "知。疏。二約別教等者。別教四句。則唯約事",
    "T36n1736_013:0096b01": "事無礙。由生佛兩相宛然互相在故亦可。前",
    "T36n1736_013:0096b02": "是相即門。後是相入門。以相即門中含於",
    "T36n1736_013:0096b03": "理事無礙故。且名同教耳。疏一眾生全在",
    "T36n1736_013:0096b04": "佛中等者。第一句有二。先正立。後引證。今",
    "T36n1736_013:0096b05": "初。此以佛果稱性故。攝法無遺。無有一法",
    "T36n1736_013:0096b06": "出法性故。全性為佛故無法不攝。疏。故出",
    "T36n1736_013:0096b07": "現下。後引證也。初引當經。如前已解。至下",
    "T36n1736_013:0096b08": "本文重明。後又佛性下。引論證成。然此品",
    "T36n1736_013:0096b09": "中說如來藏。乃有三義。今是其一。言三義",
    "T36n1736_013:0096b10": "者。論云。復次如來藏義有三種應知。何者",
    "T36n1736_013:0096b11": "為三。一所攝藏。二隱覆藏。三能攝藏。此中",
    "T36n1736_013:0096b12": "疏引。即第一所攝藏也。以為如來之所攝",
    "T36n1736_013:0096b13": "故。名如來藏。故彼論云。一所攝名藏者。佛",
    "T36n1736_013:0096b14": "說約住自性如如。一切眾生是如來藏。言",
    "T36n1736_013:0096b15": "如如者。有二義。一如如智。二如如境。並不",
    "T36n1736_013:0096b16": "倒故。名曰如如。言來者。約從自性來",
    "T36n1736_013:0096b17": "至得果。是名如來性。雖是一因名應",
    "T36n1736_013:0096b18": "得果名至得。其體不二。但由清濁有異。在",
    "T36n1736_013:0096b19": "因位時違二空理故。起無明而為煩惱。",
    "T36n1736_013:0096b20": "所雜亂。故名為染濁。雖未即顯必當可",
    "T36n1736_013:0096b21": "現故名應得。若至果時與二空合。無復",
    "T36n1736_013:0096b22": "惑累。煩惱不染。說名為清。果已顯現故名",
    "T36n1736_013:0096b23": "至得。譬如水性體非清濁。但由穢不穢故",
    "T36n1736_013:0096b24": "有清濁名。應得至得二義亦爾。云云所言",
    "T36n1736_013:0096b25": "藏者。一切眾生等。與疏全同。次下論即云。",
    "T36n1736_013:0096b26": "復次藏有三種。一顯正境無比。離如如境。",
    "T36n1736_013:0096b27": "無別一境出此境故。二顯正行無比。離此",
    "T36n1736_013:0096b28": "智外。無別勝智過此智故。三為現正果無",
    "T36n1736_013:0096b29": "比。無別一果過此果故。故曰無比。由此果",
    "T36n1736_013:0096c01": "能攝藏一切眾生故。說眾生為如來藏。",
    "T36n1736_013:0096c02": "今疏中所引。但取佛含眾生之義故。略",
    "T36n1736_013:0096c03": "引其初後耳。下更略引次之二藏。二隱",
    "T36n1736_013:0096c04": "覆為藏者。道前猶為煩惱所覆眾生不",
    "T36n1736_013:0096c05": "見故。三能攝為藏。果地之中一切功德應",
    "T36n1736_013:0096c06": "得。性時攝之已盡。故今取果攝。故亦不引",
    "T36n1736_013:0096c07": "後之二藏。疏。又下出現下。三又引當經況",
    "T36n1736_013:0096c08": "出攝聽。諸法皆攝。何獨聽法眾生。於中又",
    "T36n1736_013:0096c09": "二重舉況。一明一身頓攝眾生。二明智廣",
    "T36n1736_013:0096c10": "同空。一切情器本居智內。何由用攝耶。",
    "T36n1736_013:0096c11": "然第一文。即出現偈云。如三世劫剎眾生。所",
    "T36n1736_013:0096c12": "有心念及根欲。如是等身皆現顯。是故正",
    "T36n1736_013:0096c13": "覺名無量。今疏上二句。但略如及二字耳。",
    "T36n1736_013:0096c14": "言尚皆一身頓現者。即長行中意。經云。如來",
    "T36n1736_013:0096c15": "成正覺時。以一方便入善覺智三昧。入",
    "T36n1736_013:0096c16": "三昧已。於一成正覺廣大身。現一切眾生",
    "T36n1736_013:0096c17": "數等身住。其身中。如一成正覺身。一切",
    "T36n1736_013:0096c18": "成正覺廣大身。悉亦如是。然彼經長行。",
    "T36n1736_013:0096c19": "以身攝身。偈頌之中明其總攝。今但取",
    "T36n1736_013:0096c20": "長行之一身。對偈中之廣攝。以顯難思耳。",
    "T36n1736_013:0096c21": "故言尚皆一身頓現者。此一尚字。即是舉",
    "T36n1736_013:0096c22": "況。一聽法人下況佛智。更彰廣大。即第八",
    "T36n1736_013:0096c23": "十經普賢。普賢讚佛偈初。經云。佛智廣大",
    "T36n1736_013:0096c24": "同虛空。普遍一切眾生心。悉了世間諸妄",
    "T36n1736_013:0096c25": "想。不起種種異分別。今疏引者。意通前半。",
    "T36n1736_013:0096c26": "正取大智以況一身。故但引初一句而已。",
    "T36n1736_013:0096c27": "疏。二佛在眾生等者。眾生即因。因稱法界。",
    "T36n1736_013:0096c28": "法界攝法無遺。故眾生亦攝無遺矣。次故",
    "T36n1736_013:0096c29": "出現下。引證。後此明佛證下。解釋。謂如來何",
    "T36n1736_013:0097a01": "以不離生心。釋云。眾生心中真如。是佛所",
    "T36n1736_013:0097a02": "證故。若爾但是平等之理。何足為玄。故復",
    "T36n1736_013:0097a03": "次云。本覺無異故。謂佛本覺與眾生本覺",
    "T36n1736_013:0097a04": "無有二體。同一覺故。本覺即法身故。法身",
    "T36n1736_013:0097a05": "同故。以始下。若爾法身體同眾生未證。佛",
    "T36n1736_013:0097a06": "證法身復何相預。故次云。以始同本。總在",
    "T36n1736_013:0097a07": "眾生心中。謂起信既言始覺同本覺。無復",
    "T36n1736_013:0097a08": "始本之異。生佛本覺既同。今佛始覺同本",
    "T36n1736_013:0097a09": "時。全同眾生本覺。是故全在眾生心中矣。",
    "T36n1736_013:0097a10": "復有問云。約體雖同相用自別。豈得全同。",
    "T36n1736_013:0097a11": "故次云。從體起用。用不異體。體既眾生之",
    "T36n1736_013:0097a12": "體。用豈離於眾生。故依體起用。即是眾生",
    "T36n1736_013:0097a13": "心中真如用大。更無別佛。若爾起信論中已",
    "T36n1736_013:0097a14": "有此義。何以獨名華嚴為別教耶。故次釋",
    "T36n1736_013:0097a15": "云。起信雖明始本不二。三大攸同。而是自",
    "T36n1736_013:0097a16": "心各各修證。不言生佛二互全收。是則用",
    "T36n1736_013:0097a17": "起信之文。成華嚴之義妙之至也。疏文可",
    "T36n1736_013:0097a18": "思。疏。三由前生佛互相在下。但合前二並",
    "T36n1736_013:0097a19": "實非虛。成此句耳。謂初佛攝生時即全",
    "T36n1736_013:0097a20": "攝。無前無後故實非虛。生攝非虛。教在生",
    "T36n1736_013:0097a21": "心。佛攝非虛。教在佛心耳。疏。故眾生心中",
    "T36n1736_013:0097a22": "佛下。顯雙存相。謂雖互相攝。不妨說聽",
    "T36n1736_013:0097a23": "宛然。在文似隱。義極分明。請以喻況。略舉",
    "T36n1736_013:0097a24": "二喻一者如一明鏡。師弟同對說聽。以師",
    "T36n1736_013:0097a25": "取之。即是師鏡。弟子取之。是弟子鏡。鏡喻",
    "T36n1736_013:0097a26": "一心。師弟喻於生佛。是謂弟子鏡中和尚。",
    "T36n1736_013:0097a27": "為和尚鏡中弟子。說法和尚鏡中弟子聽弟",
    "T36n1736_013:0097a28": "子鏡中和尚說法。諸有智者。請詳斯喻。",
    "T36n1736_013:0097a29": "雖設此喻。猶恐未曉。又如水乳和同一",
    "T36n1736_013:0097b01": "處。而互為能和。所和且順說聽。以能和為",
    "T36n1736_013:0097b02": "說。所和為聽。且將水喻於佛。乳喻眾生。",
    "T36n1736_013:0097b03": "應言乳中之水。和水中之乳。乳之與水",
    "T36n1736_013:0097b04": "雖同一味。能所宛然。雖能所宛然。而互相",
    "T36n1736_013:0097b05": "在。相遍相攝。思以準之。更消疏文。眾生心",
    "T36n1736_013:0097b06": "中佛者。此明眾生稱性普周。而佛不壞相。",
    "T36n1736_013:0097b07": "在眾生心內。言為佛心中眾生說法者。此",
    "T36n1736_013:0097b08": "明佛心稱性普周。而眾生不壞相在佛心",
    "T36n1736_013:0097b09": "內也。但明能說之佛。即是眾生心中佛。但",
    "T36n1736_013:0097b10": "語聽法眾生。即是佛心中眾生。下對反上。",
    "T36n1736_013:0097b11": "更無別理。但說聽之異耳。疏。四由生全在等",
    "T36n1736_013:0097b12": "者。此句雙泯。義更易了。於中先正明。是以",
    "T36n1736_013:0097b13": "賢首下。引證。即第十五經。但證第四雙非之",
    "T36n1736_013:0097b14": "義。因緣所生無有生。生泯也。諸佛法身非是",
    "T36n1736_013:0097b15": "身。佛泯也。下半云。法性常住如虛空。以說",
    "T36n1736_013:0097b16": "其義光如是。正要前二句。故不引此耳。又",
    "T36n1736_013:0097b17": "偈讚品亦證雙非。大般若文。前已釋章。疏。",
    "T36n1736_013:0097b18": "是故此四下。總結融通。隨舉一句。即須具",
    "T36n1736_013:0097b19": "四。故隨一文一句。若大若小必具此四。攝",
    "T36n1736_013:0097b20": "理周圓。疏。第七會緣入實體等者。疏文分",
    "T36n1736_013:0097b21": "二。初總明。後亦有下。開釋。疏。攝論中名為",
    "T36n1736_013:0097b22": "真如所流十二分教下。引證。此引無性攝論",
    "T36n1736_013:0097b23": "第七。梁攝論第十。次引唯識第十。彼論釋",
    "T36n1736_013:0097b24": "十真如中第三地。如彼疏釋云。由此地中",
    "T36n1736_013:0097b25": "得於三慧。照大乘法觀此法教根本真如。",
    "T36n1736_013:0097b26": "名勝流真如。或證此如說法勝故。疏。彼宗",
    "T36n1736_013:0097b27": "雖不立下。釋妨。謂有問言。彼宗真如凝然。",
    "T36n1736_013:0097b28": "何有流義。故疏通云。而說佛證體等。此中",
    "T36n1736_013:0097b29": "逆順總有四法。展轉相依。若逆推者。此之教",
    "T36n1736_013:0097c01": "法從何而立。答。從佛後得智立。此後得智。",
    "T36n1736_013:0097c02": "復依何生。由根本智。故論云。了俗由證真",
    "T36n1736_013:0097c03": "故。說為後得。此根本智。從何而立。由冥真",
    "T36n1736_013:0097c04": "如故名真如。最為根本。若順說者。梁論第",
    "T36n1736_013:0097c05": "十釋云。真如於一切法中最勝。由緣真如",
    "T36n1736_013:0097c06": "起無分別智。無分別智。是真如所流。此智",
    "T36n1736_013:0097c07": "於諸智中最勝。由此智流出後得智。後得",
    "T36n1736_013:0097c08": "智所生大悲。此大悲於一切定中最勝。因此",
    "T36n1736_013:0097c09": "大悲如來欲安立正法救濟眾生。說大乘",
    "T36n1736_013:0097c10": "十二部經。此法是大悲所流。此法於一切法",
    "T36n1736_013:0097c11": "中最勝。菩薩為得此法。一切難行能行。難",
    "T36n1736_013:0097c12": "忍能忍。由觀此法得入三地。在文可知。",
    "T36n1736_013:0097c13": "疏。二會相顯性者。上說如為教本。而教非",
    "T36n1736_013:0097c14": "即如。今說教即是如。則攝十二分教之相。",
    "T36n1736_013:0097c15": "即如之性也。疏。如來言說下。重釋教即如",
    "T36n1736_013:0097c16": "義。上明教從緣生無有自性。故教即如。今",
    "T36n1736_013:0097c17": "明說主稱如是故言教皆如。金剛三昧。證",
    "T36n1736_013:0097c18": "成此義。言義語者。皆契如故。下引仁王證",
    "T36n1736_013:0097c19": "成前義。言乃至者。文中略故。若具經云。波",
    "T36n1736_013:0097c20": "斯匿王白佛言。云何十方諸如來一切菩薩。",
    "T36n1736_013:0097c21": "不離文字而行諸法相。大王。法輪者。法本",
    "T36n1736_013:0097c22": "如。重頌如。授記如。不誦偈如。無問而自說",
    "T36n1736_013:0097c23": "如。戒經如。譬喻如。法界如。本事如。方廣如。",
    "T36n1736_013:0097c24": "未曾有如。論義如。是名味句音聲果。文字",
    "T36n1736_013:0097c25": "記句一切皆如。若取文字者。不行空也。",
    "T36n1736_013:0097c26": "大王。如如文字。修諸佛智母。上即經文。其中",
    "T36n1736_013:0097c27": "云。戒經者。即因緣經。因事制戒。故乃因緣",
    "T36n1736_013:0097c28": "經中一義。又言法界如者。即本生經。界即",
    "T36n1736_013:0097c29": "因義。故餘可知。十二分名義。十藏品說。疏。",
    "T36n1736_013:0098a01": "此經明教即是如下。復辨通局。謂但言十二",
    "T36n1736_013:0098a02": "分教即如。此如局在十二分中。若云如即",
    "T36n1736_013:0098a03": "佛教。則一切法皆如也。則一切皆佛教。斯義",
    "T36n1736_013:0098a04": "則通。故次疏云。若取諸法顯義體。即明一切",
    "T36n1736_013:0098a05": "皆教。既一切皆如。如皆佛教也。疏。第八理事",
    "T36n1736_013:0098a06": "無礙體等者。在文可見。疏。第九事事無礙",
    "T36n1736_013:0098a07": "下。疏文分三。初雙標。次正顯文。後例釋義。",
    "T36n1736_013:0098a08": "今初雙標文義。揀義取文耳。次文即下。正",
    "T36n1736_013:0098a09": "顯文圓。文即名句文。而言圓音者。有二義",
    "T36n1736_013:0098a10": "故。一例上名等離聲無體。今圓音體文亦",
    "T36n1736_013:0098a11": "依之。二者既言圓音。則文句皆足方稱圓",
    "T36n1736_013:0098a12": "耳。若一直聲。昔義非正下。引諸經成斯教",
    "T36n1736_013:0098a13": "體具十玄門。疏。佛以一妙音等者。經文略",
    "T36n1736_013:0098a14": "有三節。初則一音周聞。但彰其遍。次言眾",
    "T36n1736_013:0098a15": "音悉具。則即前一音頓具多音。謂萬類殊",
    "T36n1736_013:0098a16": "音。如善口天女。三法雨皆遍者。則隨一一",
    "T36n1736_013:0098a17": "音。具說一切大小權實無盡法門。又一一",
    "T36n1736_013:0098a18": "法皆充法界。三節以含四義。三則展一",
    "T36n1736_013:0098a19": "普遍。二則一收一切。展卷無礙。皆悉同時。",
    "T36n1736_013:0098a20": "何音何法而不具足。彼經次下云。一切言",
    "T36n1736_013:0098a21": "辭海。一切隨類音。一切國土中。恒轉無上",
    "T36n1736_013:0098a22": "輪等。則重數更多。今但引其一偈。足顯同",
    "T36n1736_013:0098a23": "時具足。疏。譬如書字等者。即如來轉法輪",
    "T36n1736_013:0098a24": "中取意。略引故有等言。若具引者。經云。佛",
    "T36n1736_013:0098a25": "子。如來法輪悉入一切語言文字。而無所",
    "T36n1736_013:0098a26": "住。譬如書字。普入一切事一切語一切算",
    "T36n1736_013:0098a27": "數。一切世間出世間處。而無所住。如來音聲",
    "T36n1736_013:0098a28": "亦復如是。普入一切處一切眾生一切法一",
    "T36n1736_013:0098a29": "切業一切報中。而無所住。一切眾生種種語",
    "T36n1736_013:0098b01": "言。皆悉不離如來法輪。何以故。言音實相。",
    "T36n1736_013:0098b02": "即法論故。佛子。菩薩摩訶薩應如是知。",
    "T36n1736_013:0098b03": "如來轉法輪。即此經文法喻之中。亦自影略",
    "T36n1736_013:0098b04": "故。疏取意略引耳。疏。此亦相入即相容",
    "T36n1736_013:0098b05": "也者。據所引文即相入義。即此相入。是",
    "T36n1736_013:0098b06": "一多相容不同門。能入名入。所入名容。能",
    "T36n1736_013:0098b07": "容即所入。所容即能入。隨義名異。容入一",
    "T36n1736_013:0098b08": "義耳。疏。道場皆聞不出眾外者。即出現",
    "T36n1736_013:0098b09": "音聲中。梵王及眾喻。若具引者。經云。復",
    "T36n1736_013:0098b10": "次佛子。譬如大梵天王住於梵宮出梵音",
    "T36n1736_013:0098b11": "聲。一切梵眾靡不皆聞。而彼音聲不出眾",
    "T36n1736_013:0098b12": "外。諸梵天眾咸生是念。大梵天王獨與我",
    "T36n1736_013:0098b13": "語。如來妙音亦復如是。道場眾會靡不皆",
    "T36n1736_013:0098b14": "聞。而其音聲不出眾外。何以故。根未熟者",
    "T36n1736_013:0098b15": "不應聞故。其聞音者。皆作是念。如來世尊",
    "T36n1736_013:0098b16": "獨與我語。佛子。如來音聲無出無住。而能",
    "T36n1736_013:0098b17": "成就一切事業。是為如來音聲第五相。釋",
    "T36n1736_013:0098b18": "曰。眾會聞者。即以根熟為眾內。未熟為眾",
    "T36n1736_013:0098b19": "外耳。餘並可知。應聞者得聞。此即顯也。",
    "T36n1736_013:0098b20": "不應聞不聞。斯即隱也。疏。各各隨解者。",
    "T36n1736_013:0098b21": "聞中復有差別。若聞大乘。大乘則顯。不聞",
    "T36n1736_013:0098b22": "二乘。二乘即隱。若聞小乘。大隱小顯等。可",
    "T36n1736_013:0098b23": "知。疏。又云如來言音等。即彼次下。第六相",
    "T36n1736_013:0098b24": "也。經云。佛子。譬如眾水皆同一味。隨器異",
    "T36n1736_013:0098b25": "故。水有差別。水無念慮亦無分別。如來言",
    "T36n1736_013:0098b26": "音亦復如是。唯是一味謂解脫味。隨諸眾生",
    "T36n1736_013:0098b27": "心器異故無量差別。而無念慮亦無分別。",
    "T36n1736_013:0098b28": "然此一文證其兩義。若取諸器各受互不相",
    "T36n1736_013:0098b29": "知。即是隱顯。若取一味隨器即是純雜。善",
    "T36n1736_013:0098c01": "口天女亦即彼品。經云。復次佛子。譬如自在",
    "T36n1736_013:0098c02": "天王有天采女。名曰善口。於其口中出",
    "T36n1736_013:0098c03": "一音聲。其聲則與百千種樂而共相應。一一",
    "T36n1736_013:0098c04": "樂中復有百千差別音聲。佛子。彼善口女從",
    "T36n1736_013:0098c05": "口一聲。出於如是無量音聲。當知如來亦",
    "T36n1736_013:0098c06": "復如是。於一音中出無量聲。隨諸眾生心",
    "T36n1736_013:0098c07": "樂差別。皆悉遍至悉令得解。即第四相一中",
    "T36n1736_013:0098c08": "頓具。即微細也。疏。阿僧祇品至不可說等",
    "T36n1736_013:0098c09": "者。等餘經文。經云。一一佛法不可說。種種",
    "T36n1736_013:0098c10": "清淨不可說。出妙音聲不可說。轉正法輪",
    "T36n1736_013:0098c11": "不可說。於彼一一法輪中。演修多羅不可",
    "T36n1736_013:0098c12": "說。於彼一一修多羅。分別法門不可說。於",
    "T36n1736_013:0098c13": "彼一一法門中。又說諸法不可說。於彼一",
    "T36n1736_013:0098c14": "一諸法中。調伏眾生不可說。此上經文已",
    "T36n1736_013:0098c15": "有數重。而但說一法。法法皆爾。互入重重",
    "T36n1736_013:0098c16": "故成無盡。又彼中云。清淨實相不可說。說修",
    "T36n1736_013:0098c17": "多羅不可說。於彼一一修多羅。演說法門",
    "T36n1736_013:0098c18": "不可說。於彼一一法門中。又說諸法不可",
    "T36n1736_013:0098c19": "說。於彼一一諸法中。所有決定不可說。於",
    "T36n1736_013:0098c20": "彼一一決定中。調伏眾生不可說。不可言說",
    "T36n1736_013:0098c21": "同類法。不可言說同類心。不可言說異類法。",
    "T36n1736_013:0098c22": "不可言說異類心。不可言說異類根。不可言",
    "T36n1736_013:0098c23": "說異類語。念念於諸所行處。調伏眾生不",
    "T36n1736_013:0098c24": "可說等。亦是其類也。疏。一念頓演者。一念",
    "T36n1736_013:0098c25": "頓演無量劫法。何有十世不互相融。第五",
    "T36n1736_013:0098c26": "經云。樹下諸神塵剎數。悉共依於此道場。",
    "T36n1736_013:0098c27": "各各如來道樹前。念念宣揚解脫門等。疏。",
    "T36n1736_013:0098c28": "此且約下。例文釋義。初句結前。餘皆釋後。",
    "T36n1736_013:0098c29": "疏。以上十門下。第三總結。可知教體竟。◎",
    "T36n1736_013:0099a01": "◎第六宗趣通別中。疏文分二。先釋名標",
    "T36n1736_013:0099a02": "章。後前中下。依章別釋。前中宗者。崇也。故",
    "T36n1736_013:0099a03": "云所尚。亦云尊也主也多也。疏。前中通論下。",
    "T36n1736_013:0099a04": "第二依章別釋。於中二。先釋通宗。後釋別",
    "T36n1736_013:0099a05": "宗。前中三。初總標大意。二敘昔辯違。三申",
    "T36n1736_013:0099a06": "今正解。今初。言諸部異計。即二十部。言十",
    "T36n1736_013:0099a07": "八本二者。十八部名。次下當列。本二者。即",
    "T36n1736_013:0099a08": "上座部及大眾部。故文殊問經云。十八及本",
    "T36n1736_013:0099a09": "二。皆從大乘出。無是亦無非。我說未來",
    "T36n1736_013:0099a10": "起。以義相從者。合二十部兼諸大乘為",
    "T36n1736_013:0099a11": "十宗故。疏。然隋朝下。第二敘昔辨違。於中",
    "T36n1736_013:0099a12": "二。先敘昔。後辨順違。前中又二。先正立。後",
    "T36n1736_013:0099a13": "異名。前中各從所立得名。四中各有二句。",
    "T36n1736_013:0099a14": "上句立義。下句指教。疏。又此四宗下辨異",
    "T36n1736_013:0099a15": "名。不出性相而前三從所破。後一就所",
    "T36n1736_013:0099a16": "顯疏。初二小乘下。辨順違。於中文二。先",
    "T36n1736_013:0099a17": "順釋明順理。後約局明違文。今初。言各",
    "T36n1736_013:0099a18": "初淺後深者。以初顯正因緣。立有因果之",
    "T36n1736_013:0099a19": "性。故為淺也。二破於定性但從緣有。故為",
    "T36n1736_013:0099a20": "深也。萬法從緣故無定實。如鐵之堅。遇火",
    "T36n1736_013:0099a21": "則鎔。如水之濕。遇寒則堅。明知從緣則無",
    "T36n1736_013:0099a22": "定性。假名而已。故為小乘深。早已參涉",
    "T36n1736_013:0099a23": "大乘。故云經部三是大乘之淺。望其第二",
    "T36n1736_013:0099a24": "亦是次深。以二但破性而有其相。如會指",
    "T36n1736_013:0099a25": "成拳。雖無定性非無拳相。今復破之。明",
    "T36n1736_013:0099a26": "性相俱空為法空矣。而言淺者。但除妄計",
    "T36n1736_013:0099a27": "以顯空義。未彰妙有不空真性。故名為淺。",
    "T36n1736_013:0099a28": "第四方顯妙有真性。故四為深。言此亦有",
    "T36n1736_013:0099a29": "理者。自淺之深。先小後大。一代佛教大意",
    "T36n1736_013:0099b01": "爾故。又第一宗。是因緣所生法。第二宗。我",
    "T36n1736_013:0099b02": "說即是空。第三宗。亦為是假名。第四宗。亦",
    "T36n1736_013:0099b03": "是中道義。故無大違。疏。但收義不盡下。第",
    "T36n1736_013:0099b04": "二約局明違。言但判二者。唯明有部及經",
    "T36n1736_013:0099b05": "部。故除本二部。故云十八部中。疏。今總收",
    "T36n1736_013:0099b06": "一代時教。以為十宗者。第三申今正解。於",
    "T36n1736_013:0099b07": "中三。初總摽。二別釋。三料揀。疏。第一我法",
    "T36n1736_013:0099b08": "俱有宗等者。第二別釋也。釋第一宗中。先立",
    "T36n1736_013:0099b09": "理。後謂犢子部等者。等取餘四部。謂此計",
    "T36n1736_013:0099b10": "中總有五全或一少分。言五部全者。一犢",
    "T36n1736_013:0099b11": "子部。二法上。三賢胄。四正量。五密林山。故",
    "T36n1736_013:0099b12": "總為五部同計。泰法師云。更等取經部中",
    "T36n1736_013:0099b13": "根本經部。不等末經部。以本經部亦執有",
    "T36n1736_013:0099b14": "勝義。我非即非離即。計菩提出離生死。故",
    "T36n1736_013:0099b15": "名勝義。疏。二法有我無等者。疏文有二。先",
    "T36n1736_013:0099b16": "正立。後顯功能。今初。言等者。等取餘二",
    "T36n1736_013:0099b17": "部半。謂此計都有三全。一少分。謂一一切",
    "T36n1736_013:0099b18": "有部。二雪山部。此即上座部。宗輪論云多同",
    "T36n1736_013:0099b19": "說一切有故。亦等取也。三多聞部。宗輪敘",
    "T36n1736_013:0099b20": "多聞部云。餘義多同一切有部。並不立我",
    "T36n1736_013:0099b21": "計法有實故。言一少分者。化地部末計彼",
    "T36n1736_013:0099b22": "云。過去未來並皆實有。亦於中有一切法",
    "T36n1736_013:0099b23": "所知所識故。名法有我無。疏。又於有為下。",
    "T36n1736_013:0099b24": "第二辨教功能。於中有五。一總顯功能。二",
    "T36n1736_013:0099b25": "廣顯所破。三舉正折邪。四指廣從略。五",
    "T36n1736_013:0099b26": "結功超勝。今初因緣能破無因。正因以破",
    "T36n1736_013:0099b27": "邪因。疏。然西域邪見下。二廣顯所破。於中",
    "T36n1736_013:0099b28": "三。初敘西域。二敘此方。三雙就結過。初中",
    "T36n1736_013:0099b29": "亦三。初束九十五種為十一宗。二束十一",
    "T36n1736_013:0099c01": "以成四計。三結諸計以歸二因。今初。九十",
    "T36n1736_013:0099c02": "五種。如第六迴向引。然至妙虛通目之曰",
    "T36n1736_013:0099c03": "道。心遊道外即稱外道。故唯佛正道餘悉",
    "T36n1736_013:0099c04": "名外。故此總非。所以成十一者。以約現",
    "T36n1736_013:0099c05": "有教文傳習西域故。疏。或計二十五諦從",
    "T36n1736_013:0099c06": "冥性生等者。即十一中之一計也。此即數論",
    "T36n1736_013:0099c07": "師計。案金七十論中。謂有外道名劫毘羅。",
    "T36n1736_013:0099c08": "此云黃赤色。髭髮面色並黃赤。故時世號",
    "T36n1736_013:0099c09": "為黃赤色仙人。其人計從冥而生自然四",
    "T36n1736_013:0099c10": "德。一法二智三離欲四自在。得此智已依",
    "T36n1736_013:0099c11": "大悲說。先為阿脩和仙人說。次阿脩和傳",
    "T36n1736_013:0099c12": "般尸訶。般尸訶傳與褐伽。褐伽傳與優樓佉。",
    "T36n1736_013:0099c13": "優樓佉傳與跋婆和。跋婆和傳與自在黑。般",
    "T36n1736_013:0099c14": "尸訶廣說此智。有六十千偈。其自在黑姓拘",
    "T36n1736_013:0099c15": "式。見大論難受。略抄七十偈。此婆羅門初",
    "T36n1736_013:0099c16": "入金耳國。以鐵鐷鐷腹。頭戴火盆。聲王",
    "T36n1736_013:0099c17": "論鼓。求僧論義。因諍世界初有後無。謗僧",
    "T36n1736_013:0099c18": "不如。遂後造此七十論。申數論宗。王意朋",
    "T36n1736_013:0099c19": "彼。以金七十斤賜之。外道欲彰己令譽。",
    "T36n1736_013:0099c20": "遂以金七十摽名。唯識疏云。其後弟子之",
    "T36n1736_013:0099c21": "中上首。如十八部中之部主名伐理沙。此",
    "T36n1736_013:0099c22": "翻為雨。雨時生故。即以為名。徒黨名雨眾",
    "T36n1736_013:0099c23": "者。即義當自在黑所受跋婆和。梵音不同耳。",
    "T36n1736_013:0099c24": "梵云僧佉。此翻為數。數即慧。數數度諸法",
    "T36n1736_013:0099c25": "根本立名。從數起論名為數論。論能生數。",
    "T36n1736_013:0099c26": "亦名數論。其造數論。及學數論者皆名數論",
    "T36n1736_013:0099c27": "師。本源即是迦毘羅造。金七十論。即自在黑",
    "T36n1736_013:0099c28": "造偈。長行即天親菩薩解釋。言二十五諦",
    "T36n1736_013:0099c29": "者。準百論云。從冥生覺。從覺生我心。從",
    "T36n1736_013:0100a01": "我心生五微塵。從五微塵生五大。從五",
    "T36n1736_013:0100a02": "大生十一根。神我為主。常覺相處中。不壞",
    "T36n1736_013:0100a03": "不散攝受諸根。斯則五大亦為能生。今依",
    "T36n1736_013:0100a04": "金七十論釋之。二十五諦總略為三。處中",
    "T36n1736_013:0100a05": "為四。廣為二十五。言略為三者。謂一自性。",
    "T36n1736_013:0100a06": "二我知。三變異自性。是第一諦古稱冥性。亦",
    "T36n1736_013:0100a07": "名勝性。未生大等。但住自分名為自性。",
    "T36n1736_013:0100a08": "若生大等便名勝性。用增勝故。智論云。謂",
    "T36n1736_013:0100a09": "外道通力觀至八萬劫。八萬劫外冥然不",
    "T36n1736_013:0100a10": "知。謂為冥諦。從此覺知初立故名冥諦。二",
    "T36n1736_013:0100a11": "言我知者。即第二十五諦。即神我也。三變",
    "T36n1736_013:0100a12": "異者。中間二十三諦自性所作。名為變異。故",
    "T36n1736_013:0100a13": "有三位。言處中為四者。彼論云。外問曰。",
    "T36n1736_013:0100a14": "云何分別本性變異及知者。答曰。性本無",
    "T36n1736_013:0100a15": "變異。大等亦本變十六。但變異知者非",
    "T36n1736_013:0100a16": "本變。謂本性能生大等故名為本。不從他",
    "T36n1736_013:0100a17": "生故非變異。二大我慢五塵。此七亦本亦",
    "T36n1736_013:0100a18": "變異。大從本性生。是故變異。能生我慢故",
    "T36n1736_013:0100a19": "得為本。慢生五唯。五唯生五大及五知",
    "T36n1736_013:0100a20": "根。故皆亦變亦本。三五大五知五作業及心",
    "T36n1736_013:0100a21": "平等根。但從他生故唯變異。不能生他故",
    "T36n1736_013:0100a22": "不名本。四知者。即我知為體故。不從他",
    "T36n1736_013:0100a23": "生。亦不生他故。非本非變異。若準百論",
    "T36n1736_013:0100a24": "五大生十一根。則五大亦本亦變異。唯變",
    "T36n1736_013:0100a25": "異中則唯十一根變。言廣有二十五者。如",
    "T36n1736_013:0100a26": "上引百論。然都有九位。就其中二十三",
    "T36n1736_013:0100a27": "諦。自有七位。一大。二我心。三五唯量。四五",
    "T36n1736_013:0100a28": "大。五五知根。六五作業根。七心平等根。兼",
    "T36n1736_013:0100a29": "其初後故二十五。問曰。自性不可見云何",
    "T36n1736_013:0100b01": "知有。答。有法體故。有微細相故不可",
    "T36n1736_013:0100b02": "見。如熱氣散空。豈得言無。若不見云何",
    "T36n1736_013:0100b03": "知有。答。因大等事。從自性生有三德故。",
    "T36n1736_013:0100b04": "問自性云何能與諸法為生因。答。三德合",
    "T36n1736_013:0100b05": "故。其三德在冥性中眠伏不起。若在大等",
    "T36n1736_013:0100b06": "二十三位。便有覺悟故。二十三一一皆以",
    "T36n1736_013:0100b07": "三德合成。言三德者。梵云薩埵剌闇答",
    "T36n1736_013:0100b08": "摩。薩埵此云有情。亦云勇猛。今取勇義。剌",
    "T36n1736_013:0100b09": "闇此云微。牛毛塵等皆名剌闇。亦名塵",
    "T36n1736_013:0100b10": "坌。今取塵義。答摩此云闇。即闇鈍之闇。三",
    "T36n1736_013:0100b11": "德應名勇塵闇。若傍義翻。舊云染麁黑。新",
    "T36n1736_013:0100b12": "云黃赤黑。舊名喜憂闇。新云貪瞋癡。舊",
    "T36n1736_013:0100b13": "名苦樂癡。新云苦樂捨。敵體而言。即是三",
    "T36n1736_013:0100b14": "毒能生三受名苦樂捨。黃赤黑者。是其色",
    "T36n1736_013:0100b15": "德。貪多輕光故色黃。瞋多動躁故色赤。癡",
    "T36n1736_013:0100b16": "則重覆故其色黑。由此自性合三德故。能",
    "T36n1736_013:0100b17": "生諸法故。自性是作者。我非作者。若非作",
    "T36n1736_013:0100b18": "者何用我為。答為證義故。義之言境。證",
    "T36n1736_013:0100b19": "於境故。謂二十四諦。是我所知故。我是見者",
    "T36n1736_013:0100b20": "而非作者。餘不能知。問自性是作。我非作",
    "T36n1736_013:0100b21": "者。何用和合。偈答云。我求見三德。自性",
    "T36n1736_013:0100b22": "為獨存。如跛盲人合。由義生世間。謂我",
    "T36n1736_013:0100b23": "有如此意。我合當見三德自性故。或與",
    "T36n1736_013:0100b24": "自性合。自性為獨存者我是困苦人。唯有能",
    "T36n1736_013:0100b25": "見知。今當為彼令得獨存。以是義故。自性",
    "T36n1736_013:0100b26": "與我合。如人與王合。亦如盲為跛合。則",
    "T36n1736_013:0100b27": "以我為跛。不能作故。自性為盲。不能見",
    "T36n1736_013:0100b28": "故。此二合故。能生世間與我受用。盲跛達",
    "T36n1736_013:0100b29": "其所在。各得分位。我見自性時。即得解脫",
    "T36n1736_013:0100c01": "令我獨存。問曰。已說和合能生。是生次第",
    "T36n1736_013:0100c02": "云何。答曰。自性次第生大我慢十六。十六內",
    "T36n1736_013:0100c03": "有五。從此生五大。謂自性先生大。大者",
    "T36n1736_013:0100c04": "增長之義。自性相增故。或名覺。或名想。或",
    "T36n1736_013:0100c05": "名遍滿。或名智。或名慧。大即是智故。大",
    "T36n1736_013:0100c06": "得智名。大次生我執。我執者。自性起用觀",
    "T36n1736_013:0100c07": "察於我知。我須境故亦名我慢。亦名五大",
    "T36n1736_013:0100c08": "初。或名轉異。或名炎熾。次慢生十六者。即",
    "T36n1736_013:0100c09": "五唯量。五知根。五作業根。及心平等根。此",
    "T36n1736_013:0100c10": "十六內意總明皆從慢生。就十六中應先",
    "T36n1736_013:0100c11": "生五唯。五唯生十六故。云十六內有五。從",
    "T36n1736_013:0100c12": "此生五大。即百論中從我心生五微塵。從",
    "T36n1736_013:0100c13": "五微塵生五大。從五大生十一根。初生五",
    "T36n1736_013:0100c14": "唯量者。一聲二觸三色四味五香。五各有",
    "T36n1736_013:0100c15": "體。有能緣量故。唯亦定義。唯定用此成",
    "T36n1736_013:0100c16": "五大故。五唯無差別。以微細寂靜故。從此",
    "T36n1736_013:0100c17": "生五大。大塵有差別。五唯無差別。即是大",
    "T36n1736_013:0100c18": "塵。大無憂癡。唯以喜樂故。五大具三毒",
    "T36n1736_013:0100c19": "故差別。從聲唯生空大。慈恩疏云。別有",
    "T36n1736_013:0100c20": "一物名之為空。非空無為。觸唯生風大。色",
    "T36n1736_013:0100c21": "唯生火大。味唯生水大。香唯生地大。金七",
    "T36n1736_013:0100c22": "十論但各一生。有說。藉塵有多少。從聲一",
    "T36n1736_013:0100c23": "塵成空大。聲觸二塵生風大。色聲觸三生",
    "T36n1736_013:0100c24": "火大。色聲觸味生水大。總用五塵生地大。",
    "T36n1736_013:0100c25": "藉塵多者力弱。藉塵少者力強。故四輪成",
    "T36n1736_013:0100c26": "世間。空輪最居下。次五大生十一根者。先",
    "T36n1736_013:0100c27": "生五知根。次生五作業根。後生心平等根。",
    "T36n1736_013:0100c28": "云何五大生五知根。謂聲唯生空大。空大",
    "T36n1736_013:0100c29": "成耳根。是故耳根還聞於聲。觸唯生風大。",
    "T36n1736_013:0101a01": "風大成身根。是故身根還受於觸。色唯生",
    "T36n1736_013:0101a02": "火大。火大成眼根。是故眼根還見於色。味",
    "T36n1736_013:0101a03": "唯生水大。水大成舌根。是故舌根還知於",
    "T36n1736_013:0101a04": "味。香唯生地大。地大成鼻根。是故鼻根還",
    "T36n1736_013:0101a05": "嗅於香。而金七十論。但云耳根唯從聲生。",
    "T36n1736_013:0101a06": "唯與空大同類。是故能取聲。若優樓迦仙",
    "T36n1736_013:0101a07": "人。則計遍造義。謂五大造眼根。而火大偏",
    "T36n1736_013:0101a08": "多。色是火家求那故。眼根唯能見色。餘四例",
    "T36n1736_013:0101a09": "知。皆用五大成。各一偏多耳。次生五作業",
    "T36n1736_013:0101a10": "根者。金七十論即總用五大成。謂一語具",
    "T36n1736_013:0101a11": "二手三足四小便處五大便處。此中語具。謂",
    "T36n1736_013:0101a12": "口舌等。手足即分皮根少分。彼謂身根為",
    "T36n1736_013:0101a13": "皮根。又男女大小遺等。各有用故。故偈云。",
    "T36n1736_013:0101a14": "唯見色等塵。是五知根事。言執步戲除。是五",
    "T36n1736_013:0101a15": "業根事。言心平等根者。金七十論分別為",
    "T36n1736_013:0101a16": "體。故論云。分別為心相。即心事亦具五",
    "T36n1736_013:0101a17": "唯成。通緣諸境故。又論云。大我慢心事。三",
    "T36n1736_013:0101a18": "自相為事。心能遍取差別境故。有說。以",
    "T36n1736_013:0101a19": "肉團心為體。二十五我知者。以思為體。",
    "T36n1736_013:0101a20": "唯識因明。皆云數論。執思為我。若金七十",
    "T36n1736_013:0101a21": "云。云何知有我。頌曰。聚集為他故。異三",
    "T36n1736_013:0101a22": "德依故。食者獨離故。五因立有我。一",
    "T36n1736_013:0101a23": "如人聚床蓆等。必為於人。如是大等聚",
    "T36n1736_013:0101a24": "集。即知有我。二異三德者。前二十四皆有",
    "T36n1736_013:0101a25": "三德故。三依故者。如人依身。身則有用故。",
    "T36n1736_013:0101a26": "四食者。如人見味。知有別味。人見大等",
    "T36n1736_013:0101a27": "所知。必知有能知。五獨離故者。離身有",
    "T36n1736_013:0101a28": "我。若唯有身。聖人所說解脫則無有用。故",
    "T36n1736_013:0101a29": "知有我。我有何相。然金七十論。將自性望",
    "T36n1736_013:0101b01": "變異。有九不似。有六相似。我翻似不似。言",
    "T36n1736_013:0101b02": "九不似者。一無因。二常。三多人共一。四遍",
    "T36n1736_013:0101b03": "一切。五無事。六不沒。七無分。八不依他。九",
    "T36n1736_013:0101b04": "不屬他。自性有此九德不似變異。變異則",
    "T36n1736_013:0101b05": "有因等。我有八義。同於自性不似變異。",
    "T36n1736_013:0101b06": "但多人共一。義不同自性。謂人人各有我",
    "T36n1736_013:0101b07": "故。自性有六義。似變異者。謂一同有三",
    "T36n1736_013:0101b08": "德。二不相離。謂三德不可分。三皆為我所",
    "T36n1736_013:0101b09": "受用之塵。四平等俱。為一切我受用。如一",
    "T36n1736_013:0101b10": "婢多主使。五無知者。本末同無知。唯我知",
    "T36n1736_013:0101b11": "故。六能生。自性能生。大等亦能生故。而我",
    "T36n1736_013:0101b12": "知亦無此六相似故。總云我翻似不似。謂",
    "T36n1736_013:0101b13": "亦無三德。不能生等故。我有八不似變異",
    "T36n1736_013:0101b14": "乃成八德。無六似於變異。但成二德。謂一",
    "T36n1736_013:0101b15": "無三德。二是我知者。餘之四似是自性變",
    "T36n1736_013:0101b16": "異之德。非我之德。餘義可知。有云。由三德",
    "T36n1736_013:0101b17": "是生死因。由所轉變擾亂我故。不得解",
    "T36n1736_013:0101b18": "脫。若能去。彼二十三諦轉變無常。生厭修",
    "T36n1736_013:0101b19": "道。自性隱迹不生諸諦。我便解脫。金七十",
    "T36n1736_013:0101b20": "云。人無縛無脫。無輪轉生死。以無三德",
    "T36n1736_013:0101b21": "故。無變異故。無作者故。若爾誰得解脫。",
    "T36n1736_013:0101b22": "答。輪轉及繫縛。解脫唯自性。由自性變異",
    "T36n1736_013:0101b23": "故縛。若得正遍知即得解脫。意明知二十",
    "T36n1736_013:0101b24": "五諦為正遍知。明縛與脫不由於我。言我",
    "T36n1736_013:0101b25": "解脫者。約自然脫耳。論總結云。此祕密智。",
    "T36n1736_013:0101b26": "應施設五德婆羅門。一生好地。二好族",
    "T36n1736_013:0101b27": "姓。三淨行。四有能。五離欲。上依金七十",
    "T36n1736_013:0101b28": "論。略敘其計。其間不同。兼智論意並已具",
    "T36n1736_013:0101b29": "釋。若廣破者。如唯識中百等論下。疏略總破",
    "T36n1736_013:0101c01": "耳。疏或計六句者。即衛世師計。新云吠世",
    "T36n1736_013:0101c02": "史迦薩多羅。此云勝論。吠世亦云鞞世。吠",
    "T36n1736_013:0101c03": "世為正。立六句義最為勝故。或是勝人所",
    "T36n1736_013:0101c04": "造論故。其能造人即成劫之未。人壽無量。",
    "T36n1736_013:0101c05": "外道出世名嗢露迦。此云鵂鶹。晝避聲色",
    "T36n1736_013:0101c06": "匿跡山藪。夜絕視聽方行乞食。時人以為",
    "T36n1736_013:0101c07": "似鵂鶹鳥。故名鵂鶹仙人。即百論中優樓",
    "T36n1736_013:0101c08": "佉也。或名羯拏僕。羯拏此云米臍。僕翻",
    "T36n1736_013:0101c09": "為食。先為夜遊。驚他稚婦。乃不夜乞。遂",
    "T36n1736_013:0101c10": "收碾場糠粃之中米臍而食。故時號為食",
    "T36n1736_013:0101c11": "米臍仙人。多年修道遂獲五通。謂證菩",
    "T36n1736_013:0101c12": "提。便欣入滅。但嗟所悟未有傳人。愍世有",
    "T36n1736_013:0101c13": "情癡無慧目。乃觀七德授法令傳。一生中",
    "T36n1736_013:0101c14": "國。二父母俱是婆羅門性。三有般涅槃性。四",
    "T36n1736_013:0101c15": "身相具足。五聰明辯捷。六性行柔和。七有",
    "T36n1736_013:0101c16": "大悲心。經無量時無具七德。後經多劫。波",
    "T36n1736_013:0101c17": "羅痆斯國有婆羅門。名摩納嚩迦。此云儒",
    "T36n1736_013:0101c18": "童。其儒童有子名般遮尸棄。此云五頂。頂",
    "T36n1736_013:0101c19": "髮五旋。頭有五角。其人七德雖具。根熟稍",
    "T36n1736_013:0101c20": "遲。既染妻奴卒難化道。經無量歲伺其",
    "T36n1736_013:0101c21": "根熟。後經三千歲因入園遊。與其妻室競",
    "T36n1736_013:0101c22": "華相忿。鵂鶹因此乘通化之。五頂不從",
    "T36n1736_013:0101c23": "仙人具返。又三千歲化之不得。更三千年",
    "T36n1736_013:0101c24": "兩競尤甚。相厭既切。仰念空仙。仙人應時",
    "T36n1736_013:0101c25": "神力化引騰空。迎往所住山中。與說所悟",
    "T36n1736_013:0101c26": "六句義法。一實二德三業四大有五同異六",
    "T36n1736_013:0101c27": "和合。實者。諸法體。實德業所依。名之為實。",
    "T36n1736_013:0101c28": "德業。不依有性等故。德者道德。業者作用。",
    "T36n1736_013:0101c29": "動作義也。一實有九種。一地二水三火四",
    "T36n1736_013:0102a01": "風五空六時七方八我九意。二德有二十",
    "T36n1736_013:0102a02": "四。一色二香三味四觸五數六量七別性八",
    "T36n1736_013:0102a03": "合九。離十彼性十一此性十二覺十三樂十",
    "T36n1736_013:0102a04": "四苦十五欲十六嗔十七勤勇十八重性十九",
    "T36n1736_013:0102a05": "液性二十潤二十一行二十二法二十三非",
    "T36n1736_013:0102a06": "法二十四聲。三業有五種。一取二捨三屈",
    "T36n1736_013:0102a07": "四申五行。四大有唯一。實德業三同一有故。",
    "T36n1736_013:0102a08": "離實德業外。別有一法為體。由此大有",
    "T36n1736_013:0102a09": "有實等故。五同異亦一。如地望地有其",
    "T36n1736_013:0102a10": "同義。望於水等即有異義。地之同異是地",
    "T36n1736_013:0102a11": "非水。水等亦然。亦離實等有別體實。六",
    "T36n1736_013:0102a12": "和合句者。謂法和合聚。由和合句。如鳥飛",
    "T36n1736_013:0102a13": "空忽至樹枝住而不去。由和合句故令",
    "T36n1736_013:0102a14": "有住等。上已略敘。廣出體相。及廣破斥並",
    "T36n1736_013:0102a15": "如唯識及疏。并百論等疏。或謂自在梵天",
    "T36n1736_013:0102a16": "等生者。此有三計。一即塗灰外道。并諸婆羅",
    "T36n1736_013:0102a17": "門。共計自在天是萬物之因故。唯識第一",
    "T36n1736_013:0102a18": "云。有執有一大自在天。體實遍常能生諸",
    "T36n1736_013:0102a19": "法。謂彼計此天有其四德。一體實二遍三",
    "T36n1736_013:0102a20": "常。四能生諸法。又計有三身。一者法身。體",
    "T36n1736_013:0102a21": "常周遍。量同虛空。能生萬物。二受用身。在",
    "T36n1736_013:0102a22": "色天之上。三變化身。隨形六道教化眾生。",
    "T36n1736_013:0102a23": "復計彼天有二住處。一在雪山。二在南海",
    "T36n1736_013:0102a24": "末剌耶山。昔摩竭國有兄弟二人事自在",
    "T36n1736_013:0102a25": "天。同往雪山求見彼天。至山忽見一婆羅",
    "T36n1736_013:0102a26": "門云。大自在天。是汝國釋迦牟尼佛。何不",
    "T36n1736_013:0102a27": "禮事。兄弟報云。我先承習但事天神。時婆羅",
    "T36n1736_013:0102a28": "門變為天形。面上三目。復現四臂或現八",
    "T36n1736_013:0102a29": "臂。告兄弟曰。汝可還國。菩提樹東造釋迦",
    "T36n1736_013:0102b01": "降魔之像。菩提樹後可穿一池濟渴乏者。",
    "T36n1736_013:0102b02": "彼宗因此計二住處。以為不謬。瑜伽第七",
    "T36n1736_013:0102b03": "云。彼作是思。世間諸物。必應別有作者生",
    "T36n1736_013:0102b04": "者及變化者。為彼物父謂自在天。或復其餘",
    "T36n1736_013:0102b05": "如論廣破。顯揚第十亦同此說。十二門論亦",
    "T36n1736_013:0102b06": "廣破之。二。言梵天等生者。即第四圍陀論",
    "T36n1736_013:0102b07": "師計。及第五安荼論師。圍陀明。此師計那",
    "T36n1736_013:0102b08": "羅延天能生四姓。此計梵天能生萬物。提婆",
    "T36n1736_013:0102b09": "菩薩破外道小乘涅槃論云。從那羅延天臍",
    "T36n1736_013:0102b10": "中生大蓮華。蓮華之上有梵天祖公謂梵",
    "T36n1736_013:0102b11": "天為萬物之祖。彼梵天作一切命無命物。",
    "T36n1736_013:0102b12": "從梵天口生婆羅門。兩臂生剎帝利。兩髀",
    "T36n1736_013:0102b13": "生毘舍。兩脚生首陀。故瑜伽第七云。婆羅",
    "T36n1736_013:0102b14": "門是最勝種類。剎帝利等是下種類。婆羅門",
    "T36n1736_013:0102b15": "是白淨色類。餘種是黑色類。婆羅門種獨",
    "T36n1736_013:0102b16": "得清淨。非餘種類。婆羅門是梵王之子。",
    "T36n1736_013:0102b17": "從大梵腹口所生。梵所變化梵王體胤。",
    "T36n1736_013:0102b18": "廣破如彼。顯揚亦同。故上等言等取那羅",
    "T36n1736_013:0102b19": "延天。以那羅生梵。梵為物祖故。正云梵王",
    "T36n1736_013:0102b20": "生。等取那羅延。又等梵王。是第五計安茶",
    "T36n1736_013:0102b21": "論師計本際也。言本際者。即過去之初首",
    "T36n1736_013:0102b22": "謂計世間最初。唯有大水。時有大安茶出",
    "T36n1736_013:0102b23": "生。形如雞卵。顏如金色。後為兩段。上",
    "T36n1736_013:0102b24": "則為天。下則為地。中生一梵天。能作一",
    "T36n1736_013:0102b25": "切有命無命物。是故梵天是萬物因。以四五",
    "T36n1736_013:0102b26": "兩計。一計那羅延為始。一計安茶為始。",
    "T36n1736_013:0102b27": "並次生梵王。梵王生萬物。故疏云。梵天等",
    "T36n1736_013:0102b28": "生。則等取安茶及羅那也。其安茶計。亦",
    "T36n1736_013:0102b29": "似此方有計天地之初。形如雞子混沌未",
    "T36n1736_013:0102c01": "分。即從此生天地萬物。疏或謂時方微塵",
    "T36n1736_013:0102c02": "虛空宿作等。而為世間及涅槃本者。此有六",
    "T36n1736_013:0102c03": "計。一時者。即時散外道。執一切物皆從時",
    "T36n1736_013:0102c04": "生。是故時是常。是一。是萬物因。是涅槃因。",
    "T36n1736_013:0102c05": "廣百論云。復次或有執時是真實常。以見",
    "T36n1736_013:0102c06": "種植等眾緣和合。有時生果。有時不生。",
    "T36n1736_013:0102c07": "時有作用或舒或卷。令彼條等隨其榮悴。",
    "T36n1736_013:0102c08": "此所說因。其有離合。由是決定知實有",
    "T36n1736_013:0102c09": "時。廣破如彼。百論亦云。如是時雖微細不",
    "T36n1736_013:0102c10": "可見。以節氣華實等故知有時。此則明",
    "T36n1736_013:0102c11": "其見果知因。次言方者。即第七方論師。計",
    "T36n1736_013:0102c12": "從方生人。人生天地。滅後還入於方。故",
    "T36n1736_013:0102c13": "方是常。是一。是萬物因。是涅槃因。故百論",
    "T36n1736_013:0102c14": "云。外曰。實有方常相有。故曰合處是方相",
    "T36n1736_013:0102c15": "等。言微塵者。即第八路迦耶論師。計色心",
    "T36n1736_013:0102c16": "等法皆極微所作。路迦耶此云順世外道。",
    "T36n1736_013:0102c17": "計一切色心等法。皆用四大極微為因。然",
    "T36n1736_013:0102c18": "四大中最精靈者。能有緣慮即為心法。如",
    "T36n1736_013:0102c19": "色雖皆是大。而燈發光。餘則不爾。故四大",
    "T36n1736_013:0102c20": "中有能緣慮。其必無夫。故唯識云。有外",
    "T36n1736_013:0102c21": "道。執地水火風。極微實常。能生麁色。不",
    "T36n1736_013:0102c22": "越因量。雖是無常而體實有。釋曰。謂從四",
    "T36n1736_013:0102c23": "大生。後還歸四大。言麁色者即是子微。",
    "T36n1736_013:0102c24": "不越因量者。因者父母。微最初極微名為父",
    "T36n1736_013:0102c25": "母。聚生諸色故。所生者名曰子微。子微雖",
    "T36n1736_013:0102c26": "是無常。不越父母故是實有。亦廣如彼破。",
    "T36n1736_013:0102c27": "但是隨情虛妄計度。顯揚第九云。又計極微",
    "T36n1736_013:0102c28": "是常住者。以依世間靜慮起如是見。由",
    "T36n1736_013:0102c29": "不實知緣起法故計有為先有果集起。",
    "T36n1736_013:0103a01": "離散為先。有果壞滅。由此因緣。彼謂從眾",
    "T36n1736_013:0103a02": "微性麁物果生。漸析麁物乃至極微。是故",
    "T36n1736_013:0103a03": "麁物無常。極微常住。瑜伽同此。言虛空者。",
    "T36n1736_013:0103a04": "即第九因力論師。謂彼虛空為萬物因。別",
    "T36n1736_013:0103a05": "有一法是實是常。是一。是一切萬物因。從",
    "T36n1736_013:0103a06": "空生風。從風生火。火生暖。暖生水。水生",
    "T36n1736_013:0103a07": "凍。凍堅作地。地生五穀。五穀生命。命歿",
    "T36n1736_013:0103a08": "還歸空。是故虛空能為一切萬物因是涅",
    "T36n1736_013:0103a09": "槃因。百論亦云。外曰。定有虛空。法亦常亦",
    "T36n1736_013:0103a10": "遍亦無分。一切處一切時信有故等。廣如彼",
    "T36n1736_013:0103a11": "破。言宿作者。即第十宿作論師。計一切眾",
    "T36n1736_013:0103a12": "生受苦樂報。皆隨往日本業因緣。是故若有",
    "T36n1736_013:0103a13": "持戒精進。受身心苦能壞本業。本業既盡。",
    "T36n1736_013:0103a14": "眾苦亦滅。眾苦盡滅。即得涅槃果。是故宿",
    "T36n1736_013:0103a15": "作為一切因。瑜伽論云。何因緣故。彼之外",
    "T36n1736_013:0103a16": "道作如是見。立如是論。答彼見世間雖",
    "T36n1736_013:0103a17": "具正方便而招於苦。雖具邪方便而招",
    "T36n1736_013:0103a18": "於樂。彼如是思。若由現法士夫作用。為彼",
    "T36n1736_013:0103a19": "因者彼應顛倒。由彼所見非顛倒故。是",
    "T36n1736_013:0103a20": "彼諸法皆以宿作為因。由此理故。起如",
    "T36n1736_013:0103a21": "是見。立如是論。涅槃三十五。廣破此見。而",
    "T36n1736_013:0103a22": "疏云。等者。等取第十一無因論師。計一切",
    "T36n1736_013:0103a23": "萬物無因無緣。自然而生自然而滅。故此",
    "T36n1736_013:0103a24": "自然是常。是萬物因。是涅槃因。此計一切無",
    "T36n1736_013:0103a25": "染淨因。如棘刺自纖。烏色非染。鶴色自白。",
    "T36n1736_013:0103a26": "大乘法師云。別有一法是實是常。號曰自",
    "T36n1736_013:0103a27": "然能生萬物。與下此方計有同義。瑜伽第",
    "T36n1736_013:0103a28": "七云。何因緣故。彼諸外道。起如是見立如",
    "T36n1736_013:0103a29": "是法。答謂見世間無有因緣。或時欻爾",
    "T36n1736_013:0103b01": "大風卒起。或時一日寂然止息。或時忽爾暴",
    "T36n1736_013:0103b02": "沙瀰漫於一時間。頓即空竭。或時欝爾果",
    "T36n1736_013:0103b03": "木敷榮或一時間。颯然衰悴。由如是故。起",
    "T36n1736_013:0103b04": "無因見立無因論。顯揚亦同此。則無因為",
    "T36n1736_013:0103b05": "自然。非別有物。若廣分別上諸異計。如瑜",
    "T36n1736_013:0103b06": "伽六七。顯揚九十。婆沙十一二。及金七十。廣",
    "T36n1736_013:0103b07": "百論等。◎",
    "T36n1736_013:0103b08": "大方廣佛華嚴經隨疏演義鈔卷第十三"
}