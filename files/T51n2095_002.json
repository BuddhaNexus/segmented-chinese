{
    "T51n2095_002:1032a02": "廬山記卷第二",
    "T51n2095_002:1032a04": "敘山南篇第三",
    "T51n2095_002:1032a05": "由圓通二十里。至康王谷景德觀。舊名康王",
    "T51n2095_002:1032a06": "觀。入谷中泝澗行五里。至龍泉院。又二十里。",
    "T51n2095_002:1032a07": "有水簾。飛泉被巖而下者二三十派。其高不",
    "T51n2095_002:1032a08": "可計。其廣七十餘尺。陸鴻漸茶經甞第其水",
    "T51n2095_002:1032a09": "為天下第一。舊傳。楚康王為秦將王剪所窘。",
    "T51n2095_002:1032a10": "匿於谷中。因隱焉故。號康王谷。觀之碑刻皆",
    "T51n2095_002:1032a11": "言其然。考之不是也。楚康王昭以春秋魯襄",
    "T51n2095_002:1032a12": "公之二十八年。及宋魯陳鄭許之君。送葬于",
    "T51n2095_002:1032a13": "西門之外。諸侯之大夫皆至于墓。時楚方強。",
    "T51n2095_002:1032a14": "去王剪虜負芻滅楚者。凡三百二十六年。其",
    "T51n2095_002:1032a15": "間不容復有康王也。國亡而自匿於山谷。或",
    "T51n2095_002:1032a16": "康王之子孫。未可知也。舊觀基在谷中。梁大",
    "T51n2095_002:1032a17": "同二年。道士張法施所建。隋開皇十年。道士",
    "T51n2095_002:1032a18": "丁玄真能攝伏鬼神。遷銅馬廟于谷內。而建",
    "T51n2095_002:1032a19": "今觀焉。康王觀之西半里。有大明庵。由大明",
    "T51n2095_002:1032a20": "庵至毘盧庵長興庵。皆二里。康王觀之南五",
    "T51n2095_002:1032a21": "里。又有乾壽庵。由乾壽二里。至仁王院。由仁",
    "T51n2095_002:1032a22": "王至淨慧院七里。自康王觀由官道十五里。",
    "T51n2095_002:1032a23": "亦至淨慧禪院。淨慧舊名黃龍靈湯院。有湯",
    "T51n2095_002:1032a24": "泉。四時沸騰。為丹黃之臭。須臾熟生物。病瘡",
    "T51n2095_002:1032a25": "人浴之有愈者。黃龍山在靈湯之南。亦廬山",
    "T51n2095_002:1032a26": "之別峯也。其南十里。亦有清霞觀。靈湯之東",
    "T51n2095_002:1032a27": "二里。道傍有謝康樂經臺。又三里過栗里源。",
    "T51n2095_002:1032a28": "有陶令醉石。陶令名潛。字元亮。或曰。字淵",
    "T51n2095_002:1032a29": "明。義熙三年。為彭澤令曰。吾安能為五斗米。",
    "T51n2095_002:1032b01": "折腰於鄉里小兒。乃棄去。賦歸去來。晉書南",
    "T51n2095_002:1032b02": "史有傳。所居栗里兩山間有大石。仰視懸瀑。",
    "T51n2095_002:1032b03": "平廣可坐十餘人。元亮自放以酒。故名醉石。",
    "T51n2095_002:1032b04": "自栗里三里。至承天歸宗禪院。晉咸康六年。",
    "T51n2095_002:1032b05": "寧遠將軍江州刺史王羲之。置以處梵僧那",
    "T51n2095_002:1032b06": "連耶舍尊者一名達摩多羅故。有右軍墨池。",
    "T51n2095_002:1032b07": "至唐寶曆初。僧智常居焉。始大興禪剎。智常",
    "T51n2095_002:1032b08": "大曆中。得法於江西道一禪師。道一姓馬。僧",
    "T51n2095_002:1032b09": "史謂之馬祖。智常之目重瞳。以毒藥自按摩",
    "T51n2095_002:1032b10": "之。使目眥俱赤。世號赤眼歸宗。江州刺史李",
    "T51n2095_002:1032b11": "勃。與常問答語。在景德傳燈錄。土木之盛山",
    "T51n2095_002:1032b12": "南為冠。金輪峯上霄峯正居其後。左右盤礴。",
    "T51n2095_002:1032b13": "面勢平遠。昔人卜其基曰。是山有翔鸞展翼",
    "T51n2095_002:1032b14": "之勢。院東之水故名鸞溪。溪上有橋。溪西石",
    "T51n2095_002:1032b15": "渠流泉二百餘丈。因水為磑。瀹圃栽蔬。規摹",
    "T51n2095_002:1032b16": "氣象皆有可觀者。金輪之峯左右有石鏡。隱",
    "T51n2095_002:1032b17": "現無時。光潤如鑑。熙寧五年夏。有客遊歸宗。",
    "T51n2095_002:1032b18": "歸謂予言。今日在寺門上。見金輪峯石鏡。寺",
    "T51n2095_002:1032b19": "僧言。有居數年未之見者。上霄峯傑然最高。",
    "T51n2095_002:1032b20": "即始皇登之。謂其與霄漢相接。因名焉。陳太",
    "T51n2095_002:1032b21": "僕卿劉刪詩曰。秦始瞰宇宙。漢帝上旌旃蓋",
    "T51n2095_002:1032b22": "謂此也。世傳。峯半如有石室。中有文字。云是",
    "T51n2095_002:1032b23": "夏禹所刻。其字大如掌。文皆隱起。外有石屏",
    "T51n2095_002:1032b24": "蔽之。自上懸縋方到。春夏泉流不可辨。秋冬",
    "T51n2095_002:1032b25": "方分明。昔有好事者。往摹之僅百餘言。今人",
    "T51n2095_002:1032b26": "無復至者。艑底池亦在上霄峯後。尋陽記云。",
    "T51n2095_002:1032b27": "吳猛乘舟。龍負而行。猛戒舟人閉目。舟人聞",
    "T51n2095_002:1032b28": "曳觸林木之聲。懼而竊窺。龍遂委其舡山預。",
    "T51n2095_002:1032b29": "舊傳故老真見山頂猶有敗艑。棲賢之東後有",
    "T51n2095_002:1032c01": "櫓斷源。亦因猛得名。歲月已久。莫可考驗矣。",
    "T51n2095_002:1032c02": "尋陽記又云。山有三石梁。長數丈。廣不盈尺。",
    "T51n2095_002:1032c03": "杳然無底。吳猛與弟子緣石梁而度。見金闕",
    "T51n2095_002:1032c04": "玉房。地皆五色文。石如翬卵。并有棋樹。皆高",
    "T51n2095_002:1032c05": "丈餘。輕風時度。聞鍾磬之聲。見一老人。坐桂",
    "T51n2095_002:1032c06": "樹下。玉杯盛甘露漿授猛。又逢數人。宛若舊",
    "T51n2095_002:1032c07": "識。仍設玉膏。猛弟子輒竊一寶器。欲來示世",
    "T51n2095_002:1032c08": "人。須臾雲霧晦冥。梁化如指。猛令送還。乃手",
    "T51n2095_002:1032c09": "引諸徒。閉目而返。劉刪詩故云。危梁耿大壑。",
    "T51n2095_002:1032c10": "瀑布曳中天。李白詩亦云。金闕前開二峯長。",
    "T51n2095_002:1032c11": "銀河倒挂三石梁。神仙之事固莫知其處也。",
    "T51n2095_002:1032c12": "歸宗之傍西行百餘步。有祥符觀。舊名靈溪。",
    "T51n2095_002:1032c13": "九江錄云。齊永明元年。道士宋文超。依廬山",
    "T51n2095_002:1032c14": "南麓而創焉。觀記云。玉笥山記云。秦亂名宦",
    "T51n2095_002:1032c15": "者十有三人。棄官學道。經于廬山。內武士三",
    "T51n2095_002:1032c16": "人。曰唐建威李德殳宋雲刀。欲遂棲焉。餘十",
    "T51n2095_002:1032c17": "人曰。不然。初志歸于群玉洞府。豈可中道而",
    "T51n2095_002:1032c18": "廢。言訖未行。一夕雷電奄。至庵舍左右。化成",
    "T51n2095_002:1032c19": "二溪。溪中盤石上有玉簡天篆。曰神化靈溪。",
    "T51n2095_002:1032c20": "金簡標題。真人受旨。玉洞潛栖。十人者莫知",
    "T51n2095_002:1032c21": "所終。三武士遂栖于溪側。漢武帝時。賜名靈",
    "T51n2095_002:1032c22": "溪觀。南唐齊王景達。重修功未就而薨。其賢",
    "T51n2095_002:1032c23": "順妃實成其志。是碑也。文林郎試祕書省正",
    "T51n2095_002:1032c24": "字掌宮宅表奏。宋渙奉命撰。開寶五年太歲",
    "T51n2095_002:1032c25": "壬申八月戊子朔六日樹。故屋壁間有寫真。",
    "T51n2095_002:1032c26": "題曰。守太師尚書令齊王食邑一萬戶。實封",
    "T51n2095_002:1032c27": "三千戶。李達諡昭孝。冊封太弟。太歲癸酉二",
    "T51n2095_002:1032c28": "月丙戌二十四日己酉寫。由靈溪一里。至香",
    "T51n2095_002:1032c29": "泉院。吳大和六年。僧惠珍置次上塔次下塔。",
    "T51n2095_002:1033a01": "皆百步相望。香泉云者。以流水過董奉之杏",
    "T51n2095_002:1033a02": "林故。名二塔。即歸宗之方墳也。由下塔五里。",
    "T51n2095_002:1033a03": "至隆教院。在般若峯頂。舊名般若臺。隆教之",
    "T51n2095_002:1033a04": "傍有石門庵。次布水庵。次覺性庵。一名崔師",
    "T51n2095_002:1033a05": "臺。皆不遠百步。覺性之上百餘步。有重巖庵。",
    "T51n2095_002:1033a06": "過重巖三里。至謝景先草堂。景先以醫技游",
    "T51n2095_002:1033a07": "公卿之門。丞相韓魏公。及臺閣名士。往往贈",
    "T51n2095_002:1033a08": "之詩。自云所居即杏林之故地。杏林在山北。",
    "T51n2095_002:1033a09": "事具太一觀。由謝氏草堂三里。至靈棲院。一",
    "T51n2095_002:1033a10": "峯在其上百餘步卓然特立。亦名紫霄峯。峯",
    "T51n2095_002:1033a11": "頂有鐵浮圖九級。記云。劉瑗序云。周顯德",
    "T51n2095_002:1033a12": "中。有祥光現於其地。人咸異之。闕下十二",
    "T51n2095_002:1033a13": "尺。得古記云。赤烏二年。有天竺沙門。以釋",
    "T51n2095_002:1033a14": "迦佛舍利葬焉。案高僧傳。吳赤烏十年丁卯",
    "T51n2095_002:1033a15": "歲。沙門康僧會初至建鄴。時吳國初見沙門",
    "T51n2095_002:1033a16": "容服非常。有司奏。應撿察。權即召會詰曰。",
    "T51n2095_002:1033a17": "佛有何靈。會曰。如來遷迹已越千年。遺骨舍",
    "T51n2095_002:1033a18": "利神應無方。權以為誕謂曰。若得舍利。當為",
    "T51n2095_002:1033a19": "造塔。乃潔淨室。以銅瓶加凡禮請。至三七",
    "T51n2095_002:1033a20": "日。忽聞瓶中鎗然有聲。果得舍利。舉朝集觀。",
    "T51n2095_002:1033a21": "五色照耀。權復以烈火試之不焚。擊之入鐵",
    "T51n2095_002:1033a22": "不碎。權大嗟伏。即為造塔。以始有佛宇故。號",
    "T51n2095_002:1033a23": "建初。則其前八年未有葬舍利者明矣。世俗",
    "T51n2095_002:1033a24": "苟欲張大其事。因失其實。多此類也。景德",
    "T51n2095_002:1033a25": "中。始易浮圖以鐵。皇祐二年重修。晉咸康中。",
    "T51n2095_002:1033a26": "梵僧耶舍卒亦墳于靈棲。靈棲之下八里。有",
    "T51n2095_002:1033a27": "三將軍廟。去歸宗一里。即謂秦武士唐建威",
    "T51n2095_002:1033a28": "已下三人者。鄉人歲祠焉。由靈棲至重雲庵",
    "T51n2095_002:1033a29": "四里。次萬歲庵。次天宮庵。皆相去百步。由天",
    "T51n2095_002:1033b01": "宮至餘峯庵一里。餘峯之傍上山二十里。至",
    "T51n2095_002:1033b02": "白雲峯。上有洞穴。大石如床。洞中流泉。其地",
    "T51n2095_002:1033b03": "可耕。今無居者。山中行人望懸瀑。直下數百",
    "T51n2095_002:1033b04": "尺。皆知其出於白雲洞也。由餘峯二里。至先",
    "T51n2095_002:1033b05": "天觀。舊名崇善。梁大同二年。鄱陽太守楊友",
    "T51n2095_002:1033b06": "江置。保大初。女真楊保宗重修。錫名真風。有",
    "T51n2095_002:1033b07": "保大五年歲次丁未八月壬午朔二十八日己",
    "T51n2095_002:1033b08": "酉。朝議郎尚書虞部員外郎武騎尉賜緋魚",
    "T51n2095_002:1033b09": "袋韓熙載奉勅撰記。略曰。六宮之中。競施服",
    "T51n2095_002:1033b10": "玩珠珍綵繡。計逾千萬。碑陰刻當時嬪御姓",
    "T51n2095_002:1033b11": "氏十餘人。其西北半里。有柳大卿名宏。建",
    "T51n2095_002:1033b12": "陽人。官於江東。樂此真境。因作室焉。由先天",
    "T51n2095_002:1033b13": "至太虛簡寂觀二里。宋陸先生之隱居也。先",
    "T51n2095_002:1033b14": "生名修靜。吳興東遷人。元嘉末因市藥京邑。",
    "T51n2095_002:1033b15": "文帝素欽其風。作停霞寶輦。使左僕射徐湛",
    "T51n2095_002:1033b16": "宣旨留之。先生固辭。遂遊江漢。後帝有大和",
    "T51n2095_002:1033b17": "之難。人咸異之。大明五年。始置館廬山。泰始",
    "T51n2095_002:1033b18": "三年。明帝復加詔命。仍使刺史王景文敦勸。",
    "T51n2095_002:1033b19": "屢辭不獲。乃至闕設崇虛館通仙堂。以待之。",
    "T51n2095_002:1033b20": "仍會儒釋之士。講道於莊嚴佛寺久之。永徽",
    "T51n2095_002:1033b21": "初。啟求還山。不許。五年三月二日。即化。膚",
    "T51n2095_002:1033b22": "色如生。清香不絕。後三日。廬山諸徒咸見先",
    "T51n2095_002:1033b23": "生霓旌紛然來止。須臾不知所在。先生之去",
    "T51n2095_002:1033b24": "也。常衣布囊。至是布囊挂於巖樹。今西澗一",
    "T51n2095_002:1033b25": "峯名布囊巖。賜諡簡寂先生。始以故居為簡",
    "T51n2095_002:1033b26": "寂觀。唐太極元年二月七日。勅醮於觀。有黑",
    "T51n2095_002:1033b27": "龍群鶴之異。降詔褒異。仍付史館。辭多不載。",
    "T51n2095_002:1033b28": "觀在白雲峯之下。其間一峯獨出而秀卓者。",
    "T51n2095_002:1033b29": "曰紫霄峯。故張祜詩曰。紫霄峯下草堂仙。千",
    "T51n2095_002:1033c01": "載空遺石磬懸。其北又有屏風山。丹崖紫壁。",
    "T51n2095_002:1033c02": "縈繞盤礴。實山南之甲觀。其前一里。有雞籠",
    "T51n2095_002:1033c03": "山。高百餘丈。峯傍有石。遠望之若鷄。一青一",
    "T51n2095_002:1033c04": "赤。尋陽記曰。鷄籠山下有澗水。常深一尺。泉",
    "T51n2095_002:1033c05": "涌如潮。晷刻不差。朔望尤大。其俗呼為潮泉。",
    "T51n2095_002:1033c06": "今蕪沒無知者。觀門之上有朝真閣。殿前有",
    "T51n2095_002:1033c07": "先生醮石。高六七尺。方廣丈餘。其向乾亥。亦",
    "T51n2095_002:1033c08": "名禮斗石。殿之後有道藏石刻目錄。列于四",
    "T51n2095_002:1033c09": "壁。藏中銅天尊像。耆舊云。是像也。本歸宗寺",
    "T51n2095_002:1033c10": "之佛。會昌之毀寺也。為道士所得。寺雖復而",
    "T51n2095_002:1033c11": "不還。故其像衣沙門服。而加冠焉。聞者哂之。",
    "T51n2095_002:1033c12": "次有先生石磬。其聲清越。祠堂之西有白雲",
    "T51n2095_002:1033c13": "樓。觀之在梁也。名簡寂館。司徒右長史太子",
    "T51n2095_002:1033c14": "僕建昌縣開國侯吳興沈璿撰記。天監十四",
    "T51n2095_002:1033c15": "年十一月立。至唐寶應中。道士吳筠又作先",
    "T51n2095_002:1033c16": "生碑。上元二年歲次辛丑九月十三日建。二",
    "T51n2095_002:1033c17": "碑並保大中重立。是觀也頗存陳隋至唐已",
    "T51n2095_002:1033c18": "來人題詠。西澗懸瀑落於廡前。韋應物之為",
    "T51n2095_002:1033c19": "刺史也。游其下。故其詩卒章曰。曠歲懷茲",
    "T51n2095_002:1033c20": "賞。行春始重尋。聊將橫吹笛。一寫山水音。其",
    "T51n2095_002:1033c21": "北別有瀑水。下與西澗合。白雲樓坐見此二",
    "T51n2095_002:1033c22": "瀑。苦竹亘生於山谷。春筍初出。其味甘美。俗",
    "T51n2095_002:1033c23": "傳廬山詩云。簡寂觀中甜苦筍。歸宗寺裏淡",
    "T51n2095_002:1033c24": "鹹[〦/(刀*了*(留刀田))/(囗@(一/非))]。言皆珍快也。觀門外有先生煉丹井。次",
    "T51n2095_002:1033c25": "有連理樹。其幹合抱。其根盤罩于巨石之上。",
    "T51n2095_002:1033c26": "澗中有許堅[日*殺]衣石。堅江南野人有道術。亦",
    "T51n2095_002:1033c27": "善吟詠。卒於金陵逆旅。已而人有遇者。甞好",
    "T51n2095_002:1033c28": "澣衣曝此石上。由簡寂至棲隱觀五里。古名",
    "T51n2095_002:1033c29": "棲隱洞。舊傳。梁昭明太子書堂也。保大中。道",
    "T51n2095_002:1034a01": "士譚紫霄。來自閩中。賜號金門羽客。始立觀",
    "T51n2095_002:1034a02": "于此。譚之在閩中。號洞玄天師貞一先生。棲",
    "T51n2095_002:1034a03": "隱之東五里。有古靈庵。由古靈至開先禪院",
    "T51n2095_002:1034a04": "十里。舊傳。梁昭明太子之居棲隱也。又築招",
    "T51n2095_002:1034a05": "隱室於此。南唐元宗居藩邸時為書堂。即位",
    "T51n2095_002:1034a06": "後保大年始為伽藍。號開先。馮延巳記碣見",
    "T51n2095_002:1034a07": "存。本朝興國二年。賜名華藏。鶴鳴峯在其後。",
    "T51n2095_002:1034a08": "元宗之徙南都也。至此院賞戀久之。故有烈",
    "T51n2095_002:1034a09": "祖元宗後主之畫像。及元宗之舊榻。藏焉至",
    "T51n2095_002:1034a10": "今。開先棲賢歸宗圓通四院之僧。皆以三忌",
    "T51n2095_002:1034a11": "日營齋。以懷之。由官道過澗橋。上有四會亭。",
    "T51n2095_002:1034a12": "次楊梅亭。當寺門有招隱橋。橋下有石井。曰",
    "T51n2095_002:1034a13": "招隱泉。在陸羽茶經第六品。招隱皆古名也。",
    "T51n2095_002:1034a14": "元宗始作橋焉。瀑布在其西。山南山北有瀑",
    "T51n2095_002:1034a15": "布者。無慮十餘處。故貫休題廬山云。小瀑便",
    "T51n2095_002:1034a16": "高三百尺。短松多是一千年。唯此水著於前",
    "T51n2095_002:1034a17": "世。唐徐凝詩云。今古常如白練飛。一條界破",
    "T51n2095_002:1034a18": "青山色。李白云。飛流直下三千尺。疑是銀河",
    "T51n2095_002:1034a19": "落半天。即此水也。香爐峯與雙劍峯相連屬",
    "T51n2095_002:1034a20": "在瀑水之傍。遷鶯谷在其東北。水源在山頂。",
    "T51n2095_002:1034a21": "人未有窮之者。或曰。西入康王谷。為水簾。東",
    "T51n2095_002:1034a22": "為開先之瀑布。院東大悲亭及諸堂榭。往往",
    "T51n2095_002:1034a23": "隱几見之。澗中之石或含雲母。可坐可臥。可",
    "T51n2095_002:1034a24": "漱可濯。澗上有石橋。橋上有漱玉亭。此山南",
    "T51n2095_002:1034a25": "之絕致也。院前過溪西一里。有石碑庵。大石",
    "T51n2095_002:1034a26": "在山脊。天然如大碣堅礦。不可鑱刻。由石碑",
    "T51n2095_002:1034a27": "上山七里。至永泰院。其上有黃石巖。九江錄",
    "T51n2095_002:1034a28": "云。古招隱寺在黃石巖下。此其是也。永泰之",
    "T51n2095_002:1034a29": "上。有道人庵。次聖僧巖。次善才巖。次羅漢",
    "T51n2095_002:1034b01": "巖。四庵巖相去在五里之間。瀑流之所過也。",
    "T51n2095_002:1034b02": "又五里皆登絕險。乃至黃石巖。俗傳黃石公",
    "T51n2095_002:1034b03": "所居非也。其崖壁皆黃色。視前三巖。特平廣",
    "T51n2095_002:1034b04": "可容百餘人。永泰之前。有文殊臺。與香爐雙",
    "T51n2095_002:1034b05": "劍峯相為高下。瀑布前在山下。皆仰而望之。",
    "T51n2095_002:1034b06": "固為雄偉。至文殊臺。則平視之。然後知轟雷",
    "T51n2095_002:1034b07": "飛練皆賦象之不足也。開先之東半山別有",
    "T51n2095_002:1034b08": "小瀑。飄洒亦不下百餘尺。名曰馬尾泉。言其",
    "T51n2095_002:1034b09": "小不得同名為瀑也。由開先至萬杉院二里。",
    "T51n2095_002:1034b10": "本朝景德二年始建。舊有古石崖。先是僧曰",
    "T51n2095_002:1034b11": "太超。即山植杉萬本。有為之言於朝者。乃賜",
    "T51n2095_002:1034b12": "錢建院。仍錫土田佛像供器。及其成也。仁宗",
    "T51n2095_002:1034b13": "錫御篆牓其殿。曰金仙寶殿。內翰錢易書其",
    "T51n2095_002:1034b14": "門榜。有仁廟御容章懿明肅之寫真及錦衾",
    "T51n2095_002:1034b15": "褥銷金服數事藏焉。皆當時所賜。太超亦號",
    "T51n2095_002:1034b16": "廣智大師。是院舊名慶雲。天聖中勅改今額。",
    "T51n2095_002:1034b17": "直集賢院徐奭記碣尚存。院後有流泉。泉畔",
    "T51n2095_002:1034b18": "有滴翠亭。遊者必久之。萬杉之東南三里。有",
    "T51n2095_002:1034b19": "凌雲庵。舊名凌雲書堂。九江錄云。劉軻書堂",
    "T51n2095_002:1034b20": "在凌雲峯下。早年居此。廉使裴公美其才。薦",
    "T51n2095_002:1034b21": "之上第為史官。著撰頗傳於世。自韓吏部以",
    "T51n2095_002:1034b22": "下皆推之。又有薛諫議書堂。即劉弇侍御舊",
    "T51n2095_002:1034b23": "居。會昌中。薛自南海書記滿秩。親經營之。",
    "T51n2095_002:1034b24": "坐見二瀑布。泉石松竹特為曠絕。郡守行春。",
    "T51n2095_002:1034b25": "及遊人多過之。薛諫議未見名。與二劉唐史",
    "T51n2095_002:1034b26": "皆無傳。軻元和十四年。進士登第。太和初。歷",
    "T51n2095_002:1034b27": "監察御史。四年轉殿中。開成中。遷祕書丞史",
    "T51n2095_002:1034b28": "館修撰學士。出為洺州刺史。二林碑誌多",
    "T51n2095_002:1034b29": "其手筆焉。所謂凌雲庵蓋劉薛之故基也。或",
    "T51n2095_002:1034c01": "曰。何乾曜侍郎始以書堂為僧居。乾曜亦未",
    "T51n2095_002:1034c02": "詳其世系。今有墳在遷鸎谷。由萬杉至真教",
    "T51n2095_002:1034c03": "院三里。舊名雲峯。前所謂古石崖在其後。巉",
    "T51n2095_002:1034c04": "若屏障。由真教至景德院三里。舊名高遙。由",
    "T51n2095_002:1034c05": "景德至李徵古書堂一里。徵古保大中仕至",
    "T51n2095_002:1034c06": "樞密左右副使。坐宋齊丘黨與賜自盡。由李",
    "T51n2095_002:1034c07": "氏書堂之上四里。有香積院。香積院在五乳",
    "T51n2095_002:1034c08": "峯下。由香積二里。至俱胝庵。俱胝之傍有觀",
    "T51n2095_002:1034c09": "音庵。次半里許有齊雲庵。由齊雲三里。至",
    "T51n2095_002:1034c10": "臥龍庵。凡廬山之所以著於天下。蓋有開先",
    "T51n2095_002:1034c11": "之瀑布。見於徐凝李白之詩。康王之水見於",
    "T51n2095_002:1034c12": "陸羽之茶經。至於幽深險絕。皆有水石之美",
    "T51n2095_002:1034c13": "也。此庵之西蒼崖四立。怒瀑中瀉。大壑淵深。",
    "T51n2095_002:1034c14": "凜然可畏。有黃石數丈。隱映連屬。在激浪中。",
    "T51n2095_002:1034c15": "視者眩轉。若欲蜿蜒飛舞。故名臥龍。此山水",
    "T51n2095_002:1034c16": "之特勝處也。臥龍之下五里。有青蓮院。舊名",
    "T51n2095_002:1034c17": "白雲庵。南唐僧冲照號慧悟禪師。湯悅作寫",
    "T51n2095_002:1034c18": "真贊。徐鉉篆石刻存焉。青蓮之傍有靈峯庵。",
    "T51n2095_002:1034c19": "舊名下偃臺蘭若。由靈峯五里。至道林庵。道",
    "T51n2095_002:1034c20": "林之傍。有禪靜院。舊名中興庵。禪靜於諸庵",
    "T51n2095_002:1034c21": "獨無流泉。鑿井而飲。無土田賣活血丹以養。",
    "T51n2095_002:1034c22": "然堂宇亦特為完潔。次有寶慶庵。次有淨隱",
    "T51n2095_002:1034c23": "院。舊名寶峯庵。雙澗出其中。春雨盛時。漱湍",
    "T51n2095_002:1034c24": "號怒。亦水石佳處。西澗有劉居士庵。居士名",
    "T51n2095_002:1034c25": "渙。字凝之。筠州人。天聖八年。擢進士第居",
    "T51n2095_002:1034c26": "官。有直氣不屑。輒棄去。卜居星渚。甞乘黃犢",
    "T51n2095_002:1034c27": "往來山中。尤愛此澗。於是山僧結茅。以待",
    "T51n2095_002:1034c28": "之。由道林至寶峯。三院相去皆一里。至祖教",
    "T51n2095_002:1034c29": "院。舊名上偃臺。其南有盤龍庵西源庵。後有",
    "T51n2095_002:1035a01": "寶輪庵。皆不遠百步。由寶林至稠木庵三里。",
    "T51n2095_002:1035a02": "稠木至幽邃庵一里。由幽邃至赤眼禪師塔",
    "T51n2095_002:1035a03": "一里。禪師即所謂赤眼歸宗卒。葬此山之石",
    "T51n2095_002:1035a04": "人峯下。以石為像。凜然如生。建隆二年。諡至",
    "T51n2095_002:1035a05": "覺禪師妙相之塔。由塔院至棲賢禪院十里。",
    "T51n2095_002:1035a06": "其間三里喬林繁陰。上蔽烈日。行者過之。必",
    "T51n2095_002:1035a07": "愛而休。道傍過棲賢蔬圃。畦隴廣斥亦有可",
    "T51n2095_002:1035a08": "觀者。凡自五乳峯下香積院至此十有八處。",
    "T51n2095_002:1035a09": "同在棲賢澗之西。耆舊謂之棲賢澗西諸庵",
    "T51n2095_002:1035a10": "巖。棲賢院石人峯在其北。今名寶覺。興國中",
    "T51n2095_002:1035a11": "所賜。始南齊永明七年。證議參軍張希奏。置",
    "T51n2095_002:1035a12": "寺于尋陽西南二十里。唐寶曆初。刺史李渤",
    "T51n2095_002:1035a13": "徙置是山。以僧智常居之。智常學者數百人。",
    "T51n2095_002:1035a14": "春夏居棲賢。秋冬居歸宗。會昌中。廢寺。景福",
    "T51n2095_002:1035a15": "中僧懷祐復興焉。號棲賢報國禪院。乾寧中",
    "T51n2095_002:1035a16": "號護國棲賢寺。其牓催勘使將仕郎守太子",
    "T51n2095_002:1035a17": "通事舍人鍾匡時書。匡時時年十六。故今人",
    "T51n2095_002:1035a18": "愛而藏之。歷南唐保大中。寺益大振。存當時",
    "T51n2095_002:1035a19": "制書。猶十餘本。其間一道。乾寧元年七月。賜",
    "T51n2095_002:1035a20": "棲賢寺額。署禮部侍郎平章事鄭。至尚父守",
    "T51n2095_002:1035a21": "侍中兼中書令使官。凡三十三人。又一道。乾",
    "T51n2095_002:1035a22": "寧四年十一月。賜懷祐塔。名傳燈之塔。仍號",
    "T51n2095_002:1035a23": "玄悟大師。其勅書署中書侍郎平章事崔。至",
    "T51n2095_002:1035a24": "太師兼中書令使官。凡三十二人。時江西觀",
    "T51n2095_002:1035a25": "察使鍾傳奉行焉。建隆初。元宗之徙南都也。",
    "T51n2095_002:1035a26": "游覽久之。故有駐鸞亭。或云。澗傍石上有元",
    "T51n2095_002:1035a27": "宗刻石。今淪沒不可復見。三峽澗出寺左。其",
    "T51n2095_002:1035a28": "源甚遠。澗中有龍湫三四。莫知其極。方暑雨",
    "T51n2095_002:1035a29": "之荐至也。山之眾壑同下轟。若雷霆。澗石大",
    "T51n2095_002:1035b01": "小無慮萬計。悉填湫中。今古不見小塞。疑",
    "T51n2095_002:1035b02": "下通於海矣。其傍建龍祠。歲旱則禱焉。祥符",
    "T51n2095_002:1035b03": "中。閩僧文秀造石梁其上。其袤六十尺。覆",
    "T51n2095_002:1035b04": "以廣廈。最為山中之雄觀。傍澗有陸羽井。次",
    "T51n2095_002:1035b05": "寒泉亭。次玉淵亭。亭下龍湫。或有蟲魚出",
    "T51n2095_002:1035b06": "焉。人以神物畏之。僧堂之西。有羅漢巖寶陀",
    "T51n2095_002:1035b07": "巖。其南百餘步。有白雲庵。院之後有愛堂。",
    "T51n2095_002:1035b08": "游者必憩焉。棲賢之前十里。有羅漢禪院。羅",
    "T51n2095_002:1035b09": "漢巖在其北一里。本朝咸平三年。廣濟大師",
    "T51n2095_002:1035b10": "法堅始創焉。朝廷仍錫田。以養其徒。名曰聖",
    "T51n2095_002:1035b11": "惠莊。祥符三年。祖印大師僧行林繼之。始植",
    "T51n2095_002:1035b12": "松覆官道十里。以達軍壁。文公楊大年作栽",
    "T51n2095_002:1035b13": "松記。有鼓甚大。在法堂上。其圍二十有三尺。",
    "T51n2095_002:1035b14": "擊之聲動山谷。亦鼓之出類者也。院西之水",
    "T51n2095_002:1035b15": "曰玉澗。東入彭蠡湖十里。澗北祖印葬焉。故",
    "T51n2095_002:1035b16": "相張士遜有塔銘。羅漢之東五里。有折桂院",
    "T51n2095_002:1035b17": "莊。又五里至白鹿洞。貞元中。李渤字濬之。",
    "T51n2095_002:1035b18": "與仲兄偕隱居焉。後徙少室。以右拾遺召不",
    "T51n2095_002:1035b19": "拜。即韓文公詩所謂少室山人者。大和間仕",
    "T51n2095_002:1035b20": "至太子賓客。先是寶歷中。甞為江州刺史。乃",
    "T51n2095_002:1035b21": "即洞創臺榭。環以流水。雜植花木。為一時之",
    "T51n2095_002:1035b22": "勝。劉夢得(禹錫)登清輝館詩云。尋陽江色潮添",
    "T51n2095_002:1035b23": "滿。彭蠡秋聲雁引來。南望廬山千萬仞。共誇",
    "T51n2095_002:1035b24": "新出棟梁材。清輝館在江州。亦渤所創。故禹",
    "T51n2095_002:1035b25": "錫美之。南唐昇元中。因洞建學館。置田以給",
    "T51n2095_002:1035b26": "諸生。學者大集。以國子監九經李善道為洞",
    "T51n2095_002:1035b27": "主。以主教授保大中。以田錫徵士史虛白。虛",
    "T51n2095_002:1035b28": "白北海人避地廬山。韓熙載薦其可用。元宗",
    "T51n2095_002:1035b29": "召至便殿。訪以國事辭曰。漁釣之人安知邦",
    "T51n2095_002:1035c01": "國大計。又醉溺殿上元宗曰。真處士也。因賜",
    "T51n2095_002:1035c02": "田遣歸。仍免其租。虛白死。子孫困於租入。不",
    "T51n2095_002:1035c03": "能有其田。遂易他主矣。咸平五年。勅重修。仍",
    "T51n2095_002:1035c04": "塑宣聖十哲之像。今鞠為茂草。由白鹿洞三",
    "T51n2095_002:1035c05": "里。至承天觀。舊名白鶴觀。九江錄云。唐弘道",
    "T51n2095_002:1035c06": "元年十二月初奉勅置。在尋陽城下。神龍二",
    "T51n2095_002:1035c07": "年六月三日。勅置龍興觀。因移山中。易名龍",
    "T51n2095_002:1035c08": "興。大歷中。道士劉玄和何子玉居焉。張弘道",
    "T51n2095_002:1035c09": "門靈驗記云。劉玄和地仙也。甞為郡守李承",
    "T51n2095_002:1035c10": "薛弁。章奏皆有天曹批報。事悉符驗。觀之東",
    "T51n2095_002:1035c11": "北山上有木瓜巖。劉玄和始居巖中。甞植之。",
    "T51n2095_002:1035c12": "至今餘蘖猶有存者。觀中有大杉。其高百餘",
    "T51n2095_002:1035c13": "尺。圍二十尺。亦當時所植。熙寧五年。朝廷作",
    "T51n2095_002:1035c14": "中太一宮於京師。詔求幡竿木一百二十尺",
    "T51n2095_002:1035c15": "之長者。天下差官行山林。此杉幾伐焉。由承",
    "T51n2095_002:1035c16": "天觀之西至棲賢院。亦纔五里。游者往往過",
    "T51n2095_002:1035c17": "從焉。棲賢院東傍澗行半里。至淨住院舊名",
    "T51n2095_002:1035c18": "登雲庵。由淨住過澗至廣壽院二里而近。舊",
    "T51n2095_002:1035c19": "名資聖太玄。峯在其前其傍百餘步。有金師",
    "T51n2095_002:1035c20": "臺。昔東海僧道邈。姓金故名金師臺。由廣壽",
    "T51n2095_002:1035c21": "入萬壽源。至萬壽院二里。由萬壽復出。南行",
    "T51n2095_002:1035c22": "三里。至楞伽院。舊名下白石。其山號櫓斷源。",
    "T51n2095_002:1035c23": "楞伽院有李氏山房。李名常。字公擇。少時兄",
    "T51n2095_002:1035c24": "弟讀書山中。既去寺僧虛其室不居。因藏書",
    "T51n2095_002:1035c25": "室中幾萬卷。蘇子瞻軾作山房藏書記。今刻",
    "T51n2095_002:1035c26": "石留壁間。由楞伽東上山三里。至證道院。舊",
    "T51n2095_002:1035c27": "名上白石。由證道三里。至太平興國院。舊名",
    "T51n2095_002:1035c28": "臥雲庵。有峯在其後。亦名香爐峯。前有經閣。",
    "T51n2095_002:1035c29": "所藏之經。朝廷祥符二年勅印經院賜焉。由",
    "T51n2095_002:1036a01": "太平一里。至上五峯香林院。中道過幽澗。潺",
    "T51n2095_002:1036a02": "湲清淺。特可狎玩。由香林五里。至淨居院。舊",
    "T51n2095_002:1036a03": "名上庵。由淨居五里。至下五峯延福院。有南",
    "T51n2095_002:1036a04": "唐所賜達觀禪師智筠手制三十道。三道元",
    "T51n2095_002:1036a05": "宗所署。餘皆後主。智筠河中人。保大中住棲",
    "T51n2095_002:1036a06": "賢院。開寶中詔住清涼寺。後歸五峯。初號幽",
    "T51n2095_002:1036a07": "棲院。後名栖玄蘭若。祥符元年。改延福。由延",
    "T51n2095_002:1036a08": "福三里。至竹林院。由竹林二里。至福源庵。舊",
    "T51n2095_002:1036a09": "名靈源。由福源半里。至石泉庵。由石泉二里。",
    "T51n2095_002:1036a10": "上凌霄巖明真院。凡自淨住至明真十有三",
    "T51n2095_002:1036a11": "處。水石無不佳者。唯明真巖石玲瓏。或欹或",
    "T51n2095_002:1036a12": "立。有洞府之狀。坐大石上。對五老峯。如賓",
    "T51n2095_002:1036a13": "客。此亦山之最勝處也。由明真復下山五里。",
    "T51n2095_002:1036a14": "至淨妙院。舊名德政庵。古名青牛谷。九江錄",
    "T51n2095_002:1036a15": "云。昔有道士洪志。乘青牛得道於此。壇場猶",
    "T51n2095_002:1036a16": "存。唐人楊衡宿青牛谷詩云。隨雲步入青牛",
    "T51n2095_002:1036a17": "谷。青牛道士留我宿。可憐夜久月明中。唯有",
    "T51n2095_002:1036a18": "壇邊一枝竹。蓋亦古之名迹。今為耕隴矣。由",
    "T51n2095_002:1036a19": "淨妙一里。至雲臺庵。庵後有石崖。崖上有流",
    "T51n2095_002:1036a20": "泉。由雲臺履小徑三里。至聖果院。舊名淨明",
    "T51n2095_002:1036a21": "庵。聖果之前有解空院。舊名吉祥庵。凡德",
    "T51n2095_002:1036a22": "政淨明吉祥三庵。視諸僧居。俱為完潔。解空",
    "T51n2095_002:1036a23": "之西北百步。有谷源庵。庵之前路左疊石。雖",
    "T51n2095_002:1036a24": "非峻卓。固自奇偉。庵後幽泉涓涓不竭。不必",
    "T51n2095_002:1036a25": "湍激而後可愛也。谷源東北行二里。至證寂",
    "T51n2095_002:1036a26": "院。舊名折桂庵。唐相李逢吉。舊依李渤學于",
    "T51n2095_002:1036a27": "此山。逢吉去而為僧居。故名折桂。逢吉字虛",
    "T51n2095_002:1036a28": "舟。長慶寶曆間。附鄭注王守澄。仕至宰相。唐",
    "T51n2095_002:1036a29": "書有傳。庵僧因逢吉家集中記錄刊于石。辭",
    "T51n2095_002:1036b01": "多舛誤其山名幡竿源。山上有南唐惠濟禪",
    "T51n2095_002:1036b02": "師石墳。由證寂半里。至華嚴院。由華嚴東北",
    "T51n2095_002:1036b03": "行三里。至永福院。舊名龍雲。道中望五老峯。",
    "T51n2095_002:1036b04": "歷歷可數。高下為十餘峯矣。中有師子峯。狀",
    "T51n2095_002:1036b05": "若刻削。雲物隱映。尤所肖似。庵之後頗有亂",
    "T51n2095_002:1036b06": "石。西北直上有鷹嘴峯。亦在五老峯之間也。",
    "T51n2095_002:1036b07": "蓋起淨住至永福院凡二十有一。同在棲賢",
    "T51n2095_002:1036b08": "之澗東。耆舊謂之澗東諸庵巖云。由永福下",
    "T51n2095_002:1036b09": "山入大富莊八里。由大富莊東北行至慧日",
    "T51n2095_002:1036b10": "禪院十里。院在官道西。下官道傍澗而行。兩",
    "T51n2095_002:1036b11": "山挾澗重複者五里。宛若洞府。舊名仙居洞。",
    "T51n2095_002:1036b12": "院記云。唐乾寧中。僧如義始結庵舍。吳大和",
    "T51n2095_002:1036b13": "初。僧惠從乃大構禪剎。時楊澈剌江州。頗捐",
    "T51n2095_002:1036b14": "信施。仍親篆仙居永安禪院之牓。題曰。吳大",
    "T51n2095_002:1036b15": "和五年歲次癸巳正月戊寅朔。奉化軍節度",
    "T51n2095_002:1036b16": "使江州觀察處置等使特進檢校太尉中書令",
    "T51n2095_002:1036b17": "使持節江州兼軍事江州刺史上柱國德化王",
    "T51n2095_002:1036b18": "食邑三千戶楊澈篆。本朝祥符二年。改今額。",
    "T51n2095_002:1036b19": "而僧寶其故篆焉。昔如義之居山也。朱朴甞",
    "T51n2095_002:1036b20": "依以隷業。乾寧中。有道士許巖士。出入禁中。",
    "T51n2095_002:1036b21": "為姦利。朴附之因薦。朴有經濟才。昭宗召見。",
    "T51n2095_002:1036b22": "對以經義。甚悅。即日自國子博士。拜諫議大",
    "T51n2095_002:1036b23": "夫平章事。議論迂闊。動為笑端。數月巖士事",
    "T51n2095_002:1036b24": "敗。俱為韓建所殺。故今謂之朱朴書堂。道傍",
    "T51n2095_002:1036b25": "有睡龍潭。次白龜池。次文殊臺。出白石英。堪",
    "T51n2095_002:1036b26": "入藥品。中或有五色光。俗因謂之菩薩石。次",
    "T51n2095_002:1036b27": "羅漢臺。次觀音泉。乃至慧日院。五巒峯在",
    "T51n2095_002:1036b28": "其前。五巒峯之下有大雄庵。去慧日三里。山",
    "T51n2095_002:1036b29": "勢環聳屹若城壁。亦別一奧處也。內翰錢易",
    "T51n2095_002:1036c01": "記云。貞觀二年。梵僧尋山。愛其深遠有若大",
    "T51n2095_002:1036c02": "雄演法之地。故名大雄。大龢中。宣宗避難。與",
    "T51n2095_002:1036c03": "僧志閑甞居焉。復出官道行田間七里。至佛",
    "T51n2095_002:1036c04": "殿庵。僅同田舍。佛殿一里。至興福庵。復為",
    "T51n2095_002:1036c05": "完潔。由興福三里。至智林院。舊名慈雲。其前",
    "T51n2095_002:1036c06": "有瑞雲巖。若崩雲。紫翠欲墮於地。馬祖大師",
    "T51n2095_002:1036c07": "甞居焉。有馬祖巖馬祖泉。其北至吳章嶺三",
    "T51n2095_002:1036c08": "里。過嶺則江州界也。慧日之西南十里。至大",
    "T51n2095_002:1036c09": "城庵。山勢如城郭。故名大城。其北一里。過張",
    "T51n2095_002:1036c10": "家山。山間數百家皆張姓。張山之西三里。至",
    "T51n2095_002:1036c11": "延真觀。舊曰昭德觀。治平三年。賜今名。唐",
    "T51n2095_002:1036c12": "貞元中。李女真所剏。女真名騰空。宰相李林",
    "T51n2095_002:1036c13": "甫之女。李太白送李女真歸廬山詩曰。羨君",
    "T51n2095_002:1036c14": "相門女。學道愛神仙。素手掬秋靄。羅衣曳紫",
    "T51n2095_002:1036c15": "烟。一往屏風疊。乘鸞着玉鞭。柳渾自江州刺",
    "T51n2095_002:1036c16": "史入朝。會昭德皇后薨。因言詠真洞蔡尋真",
    "T51n2095_002:1036c17": "并騰空所居可錫觀名以伸追奉。德宗因以",
    "T51n2095_002:1036c18": "尋其名詠真洞。而是觀也。以昭德之諡名之。",
    "T51n2095_002:1036c19": "近世好事。以太白送女真歸山詩。并送內尋",
    "T51n2095_002:1036c20": "騰空詩。刊石于祠壁。昭德之前西一里。有東",
    "T51n2095_002:1036c21": "登雲庵。林深水遠。亦山之一佳處。棲賢澗東",
    "T51n2095_002:1036c22": "亦有登雲庵。故此以東別之。昭德源在觀北。",
    "T51n2095_002:1036c23": "源上有凌雲峯。峯下有淨慧院。去昭德觀一",
    "T51n2095_002:1036c24": "里。唐名永昌院。祥符中改今名。院記云。秦弘",
    "T51n2095_002:1036c25": "始中。德安上人自西涼來居焉。光化中。希",
    "T51n2095_002:1036c26": "奉上人重修。江州刺史成紀侯李奉宗奏為",
    "T51n2095_002:1036c27": "永昌院。天祐五年戊辰歲。僧齊已撰。昭德之",
    "T51n2095_002:1036c28": "西出官道二十里。至尋真冲虛觀。古名詠真",
    "T51n2095_002:1036c29": "洞。道書真誥述三十六洞天。詠真洞天第八",
    "T51n2095_002:1037a01": "七十二福地。廬山為元辰福地。是觀也即詠",
    "T51n2095_002:1037a02": "真洞天。五老峯正在其後。唐貞元年。女真蔡",
    "T51n2095_002:1037a03": "尋真居之。因以為名。觀後有白龍潭。懸瀑注",
    "T51n2095_002:1037a04": "焉。舊史云。漢武帝過九江。築羽章館。於屏風",
    "T51n2095_002:1037a05": "疊下。臨相思澗。今五老之一峯疊石如屏障",
    "T51n2095_002:1037a06": "焉。蓋其故地。今潭上有淥淨亭。尋真之下西",
    "T51n2095_002:1037a07": "南二里。有普覺院。舊名長慶。由普覺西還十",
    "T51n2095_002:1037a08": "里。亦至羅漢禪院。羅漢之南五里。至聖惠莊。",
    "T51n2095_002:1037a09": "即咸平中。所賜廣濟者。廣濟卒亦葬焉。莊之",
    "T51n2095_002:1037a10": "南二里。有大衝庵。蓋自南康軍之東北出尋",
    "T51n2095_002:1037a11": "陽門一里。則有東庵院。院中有重湖閣。南望",
    "T51n2095_002:1037a12": "楊欄左里。北臨宮亭湖。湖上宮亭神廟寰宇",
    "T51n2095_002:1037a13": "記云。周武王十五年置。其神能分風擘流。行",
    "T51n2095_002:1037a14": "旅過之。必敬祀而後得去。故曹毘詩云。分",
    "T51n2095_002:1037a15": "風為二。擘流成兩。于寶搜神記云。昔吳郡太",
    "T51n2095_002:1037a16": "守張公直。自守徵還道由廬山。子女觀祠。婢",
    "T51n2095_002:1037a17": "指女戲妃像。其妻夜夢致聘。怖而遽發。中",
    "T51n2095_002:1037a18": "流舡不行。合舡驚懼曰。愛一女而合門受禍",
    "T51n2095_002:1037a19": "耶。公直不忍。遂令妻下女於江。其妻布席水",
    "T51n2095_002:1037a20": "上以其亡兄女代之。公直知下兄女。怒妻曰。",
    "T51n2095_002:1037a21": "吾何面於當世也。復下己女於水中。將度遙",
    "T51n2095_002:1037a22": "見二女於岸側。傍有一吏曰。吾廬君主簿敬",
    "T51n2095_002:1037a23": "君之義。悉還二女。尋陽記云。為安世高所度。",
    "T51n2095_002:1037a24": "其神乃化形說具蛇岡。至今舟人往來猶禱",
    "T51n2095_002:1037a25": "焉。神林灣在湖之西北。又自軍南出福星門。",
    "T51n2095_002:1037a26": "則落星石在彭蠡湖水中。石上有落星寺。王",
    "T51n2095_002:1037a27": "僧辯陳武帝破侯景於落星灣。即其地也。其",
    "T51n2095_002:1037a28": "西有釣魚臺。南有流清庵。亦在水傍。落星灣",
    "T51n2095_002:1037a29": "泛舟過釣魚臺一里。至明心院。舊名翠微庵。",
    "T51n2095_002:1037b01": "由明心至楞伽庵五里。楞伽至善才庵五里。",
    "T51n2095_002:1037b02": "善才三里至凌雲庵。凌雲三里亦至萬杉禪",
    "T51n2095_002:1037b03": "院。明心之東南五里。又至東古山法輪院。法",
    "T51n2095_002:1037b04": "輪北至萬杉院亦十里。又有西古山。山有興",
    "T51n2095_002:1037b05": "善院。在歸宗之東十里。其東三十里。抵南",
    "T51n2095_002:1037b06": "康軍。所謂東西古山非廬山也。然草木閑野",
    "T51n2095_002:1037b07": "亦自可愛。善才屋宇爽塏。楞伽有流水在其",
    "T51n2095_002:1037b08": "後。自南康軍入山過楞伽。則無不潺湲者矣。",
    "T51n2095_002:1037b09": "凡自軍西出建昌門一里。傍官道有承天院。",
    "T51n2095_002:1037b10": "院依隆阜。上有松峯亭。今名草堂。過此則",
    "T51n2095_002:1037b11": "去遊開先矣。自軍北出五老門半里過望雲",
    "T51n2095_002:1037b12": "亭。五里過聖惠莊。又五里過羅漢院。則去遊",
    "T51n2095_002:1037b13": "棲賢矣。",
    "T51n2095_002:1037b14": "右自寶嚴之南雲慶至于圓通。同隷江州。謂",
    "T51n2095_002:1037b15": "之山北。老子之宇二。同名觀。佛之宇五十有",
    "T51n2095_002:1037b16": "五。或曰寺曰院。曰庵巖曰蘭若。其實皆僧居",
    "T51n2095_002:1037b17": "也。由康王觀至于慧日之北慈雲。同隷南康。",
    "T51n2095_002:1037b18": "謂之山南。老子之宇九。佛之宇九十有三。余",
    "T51n2095_002:1037b19": "始遊廬山。問山中塔廟興廢及水石之名。無",
    "T51n2095_002:1037b20": "能為予言者。雖言之。往往襲謬失實。因取",
    "T51n2095_002:1037b21": "九江圖經前人雜錄。稽諸本史。或親至其處。",
    "T51n2095_002:1037b22": "考驗銘誌。參訂耆老。作廬山記。其湮泐蕪沒",
    "T51n2095_002:1037b23": "不可復知者則闕疑焉。凡唐以前碑記因其",
    "T51n2095_002:1037b24": "有歲月甲子爵里之詳故并錄之。庶或有補",
    "T51n2095_002:1037b25": "史氏云。",
    "T51n2095_002:1037b26": "廬山記卷第二"
}