{
    "T31n1602_008:0516c08": "顯揚聖教論卷第八",
    "T31n1602_008:0516c10": "無著菩薩造",
    "T31n1602_008:0516c11": "三藏法師玄奘奉　詔譯",
    "T31n1602_008:0516c12": "攝淨義品第二之四",
    "T31n1602_008:0516c13": "如是分別聞歸等已。復次頌曰。",
    "T31n1602_008:0516c14": "　聖行無上乘　　大菩提功德",
    "T31n1602_008:0516c15": "　異論論法釋　　應知各多種",
    "T31n1602_008:0516c16": "論曰。聖行多種者。謂四聖行。一到彼岸行。二",
    "T31n1602_008:0516c17": "菩提分行。三神通行。四成熟有情行。",
    "T31n1602_008:0516c18": "到彼岸行者。謂如前所說。十波羅蜜多是名",
    "T31n1602_008:0516c19": "到彼岸行。",
    "T31n1602_008:0516c20": "菩提分行者。謂如前所說。四念住等一切三",
    "T31n1602_008:0516c21": "十七覺分法及四種尋思四種如實遍智。是",
    "T31n1602_008:0516c22": "名菩提分行。",
    "T31n1602_008:0516c23": "神通行者。謂如前所說。六種神通名神通行。",
    "T31n1602_008:0516c24": "成熟有情行者。謂如前所說。二種無量。一所",
    "T31n1602_008:0516c25": "調伏無量。二調伏方便無量。復有六種成熟。",
    "T31n1602_008:0516c26": "一成熟自體。二所成熟者。三成熟差別。四成",
    "T31n1602_008:0516c27": "熟方便。五能成熟者。六已成熟者相。如是名",
    "T31n1602_008:0516c28": "為成熟有情行應知。",
    "T31n1602_008:0516c29": "無上乘多種者。謂五種大乘。一種子。二趣入。",
    "T31n1602_008:0517a01": "三次第。四正行。五正行果。如其次第。菩薩地",
    "T31n1602_008:0517a02": "中種性品發心品住品餘諸品大菩提建立",
    "T31n1602_008:0517a03": "二品所攝應知。大菩提多種者。謂五種大菩",
    "T31n1602_008:0517a04": "提。一自性。二功用。三方便。四轉。五滅。",
    "T31n1602_008:0517a05": "自性者。謂超過一切聲聞獨覺所得轉依。此",
    "T31n1602_008:0517a06": "有四種應知。一生起依止。二不生依止。三善",
    "T31n1602_008:0517a07": "觀察所知果。四法界淨相。",
    "T31n1602_008:0517a08": "生起依止者。謂佛相續出世間道。依此轉依",
    "T31n1602_008:0517a09": "方得生起非不生起。若離此轉依亦生起者。",
    "T31n1602_008:0517a10": "未轉依前應已生起。不生依止者。謂一切煩",
    "T31n1602_008:0517a11": "惱及彼習氣。依此轉依不復生起若不爾者。",
    "T31n1602_008:0517a12": "未轉依前眾緣和合。一切煩惱及彼習氣。永",
    "T31n1602_008:0517a13": "更不生已應可得。",
    "T31n1602_008:0517a14": "善觀察所知果者。謂此轉依是善通達所知",
    "T31n1602_008:0517a15": "實際所知真如果。若不爾者。諸佛自體應更",
    "T31n1602_008:0517a16": "了知。應更斷滅。",
    "T31n1602_008:0517a17": "法界淨相者。謂此轉依無眾相故。極善清淨",
    "T31n1602_008:0517a18": "法界所顯。若不爾者。應是無常可思議法。然",
    "T31n1602_008:0517a19": "此轉依是常住相不可思議無二所顯。",
    "T31n1602_008:0517a20": "此不可思議性復有五種應知。一自性。二處",
    "T31n1602_008:0517a21": "所。三住。四一性異性。五成立所作。",
    "T31n1602_008:0517a22": "自性者。此轉依性即色離色不可思議。如是",
    "T31n1602_008:0517a23": "即受想行識離受想行識不可思議。地界水",
    "T31n1602_008:0517a24": "界火界風界若即若離不可思議。眼處耳處",
    "T31n1602_008:0517a25": "鼻處舌處身處意處等。若即若離不可思議。",
    "T31n1602_008:0517a26": "若有若無等不可思議。",
    "T31n1602_008:0517a27": "處所者。此轉依性若在欲界若離欲界不可",
    "T31n1602_008:0517a28": "思議。若在色無色界若離色無色界不可思",
    "T31n1602_008:0517a29": "議。人間天上若在若離不可思議。十方世界",
    "T31n1602_008:0517b01": "若在若離不可思議。",
    "T31n1602_008:0517b02": "住者。謂此轉依住如是如是狀貌安樂住不",
    "T31n1602_008:0517b03": "可思議住。如是如是狀貌奢摩他住不可思",
    "T31n1602_008:0517b04": "議住。有心住不可思議住。無心住不可思議",
    "T31n1602_008:0517b05": "住。如是如是狀貌聖住不可思議住。如是如",
    "T31n1602_008:0517b06": "是狀貌天住梵住不可思議。",
    "T31n1602_008:0517b07": "一性異性者。一切諸佛同處一無漏界中。一",
    "T31n1602_008:0517b08": "性異性不可思議。",
    "T31n1602_008:0517b09": "成立所作者。謂諸佛如來其性平等。智慧勢",
    "T31n1602_008:0517b10": "力威德平等。住無漏界依止轉依。為利一切",
    "T31n1602_008:0517b11": "諸有情故。成立如是如是利有情事不可思",
    "T31n1602_008:0517b12": "議。此復二因緣故不可思議應知。一以離言",
    "T31n1602_008:0517b13": "說義過言語道故不可思議。二以出世間義",
    "T31n1602_008:0517b14": "世無比故不可思議。",
    "T31n1602_008:0517b15": "功用者。略而言之。十種自在名為功用。何者",
    "T31n1602_008:0517b16": "為十。一壽自在。二心自在。三眾具自在。四業",
    "T31n1602_008:0517b17": "自在。五生自在。六願自在。七勝解自在。八神",
    "T31n1602_008:0517b18": "變自在。九智自在。十法自在。",
    "T31n1602_008:0517b19": "方便者。略而言之。四種變化名為方便。一未",
    "T31n1602_008:0517b20": "成熟者令成熟故。現諸菩薩所行行變化。二",
    "T31n1602_008:0517b21": "已成熟者令解脫故。於三千大千世界百拘",
    "T31n1602_008:0517b22": "胝贍部洲同時顯現如來變化。三方便攝受",
    "T31n1602_008:0517b23": "聲聞變化。四為彼所調伏有情顯現一切獨",
    "T31n1602_008:0517b24": "覺變化。佛薄伽梵於此四種變化法中。十方",
    "T31n1602_008:0517b25": "世界無礙作用應知。",
    "T31n1602_008:0517b26": "轉者。有二種應知。一暫時轉。二究竟轉。暫",
    "T31n1602_008:0517b27": "時轉者。謂乃至有情未成熟未解脫。諸佛如",
    "T31n1602_008:0517b28": "來化轉不息。究竟轉者。如無盡不可思議諸",
    "T31n1602_008:0517b29": "佛威德明轉。為諸有情作利益事。流轉不息",
    "T31n1602_008:0517c01": "故。滅者。有二種應知。一暫時滅。二究竟滅。",
    "T31n1602_008:0517c02": "暫時滅者。於已成熟已解脫有情。諸佛如來",
    "T31n1602_008:0517c03": "暫時示現入般涅槃非是究竟。究竟滅者。謂",
    "T31n1602_008:0517c04": "一切煩惱及彼習氣及所依苦。究竟永盡。應",
    "T31n1602_008:0517c05": "知。功德多種者。嗢拕南曰。",
    "T31n1602_008:0517c06": "　殊特非殊特　　平等心利益",
    "T31n1602_008:0517c07": "　報恩與欣讚　　不虛方便行",
    "T31n1602_008:0517c08": "論曰。殊特者。謂諸菩薩修學無上正等覺乘",
    "T31n1602_008:0517c09": "時。有五種殊特之法應知。何等為五。一於一",
    "T31n1602_008:0517c10": "切有情非有因緣而起親愛。二唯為利益諸",
    "T31n1602_008:0517c11": "有情故。常處流轉忍受大苦。三於多煩惱難",
    "T31n1602_008:0517c12": "調有情。善能解了調伏方便。四於極難解真",
    "T31n1602_008:0517c13": "實義理。能隨悟入。五具足不思議威德。如是",
    "T31n1602_008:0517c14": "五法非餘有情所共有。故名為殊特。",
    "T31n1602_008:0517c15": "非殊特者。謂諸菩薩修學無上正等覺乘時。",
    "T31n1602_008:0517c16": "有五種非殊特法。菩薩摩訶薩由成就此五",
    "T31n1602_008:0517c17": "種法故。則五種殊特法成就顯現。何等為五。",
    "T31n1602_008:0517c18": "謂諸菩薩以因利他苦即為己樂。是故菩薩",
    "T31n1602_008:0517c19": "恒遍受行利他因苦。是名第一非殊特法。又",
    "T31n1602_008:0517c20": "諸菩薩雖善了知生死涅槃過失功德。而樂",
    "T31n1602_008:0517c21": "令有情畢竟清淨即為己樂。是故菩薩為淨",
    "T31n1602_008:0517c22": "有情增上力故。恒誓受行處生死法。是名第",
    "T31n1602_008:0517c23": "二非殊特法。又諸菩薩雖善了知默然樂味。",
    "T31n1602_008:0517c24": "而樂令有情畢竟清淨即為己樂。是故菩薩",
    "T31n1602_008:0517c25": "為淨有情增上力故。恒勤方便而為說法。是",
    "T31n1602_008:0517c26": "名第三非殊特法。又諸菩薩雖已積集六波",
    "T31n1602_008:0517c27": "羅蜜多善根。而樂令有情畢竟清淨即為己",
    "T31n1602_008:0517c28": "樂。是故菩薩為淨有情增上力故。以清淨意",
    "T31n1602_008:0517c29": "而施與之。又不期彼施果異熟。是名第四非",
    "T31n1602_008:0518a01": "殊特法。又諸菩薩以他利益事即為自利益",
    "T31n1602_008:0518a02": "事。是故菩薩恒現受行一切有情利益之事。",
    "T31n1602_008:0518a03": "是名第五非殊特法。菩薩摩訶薩由成就此五",
    "T31n1602_008:0518a04": "種法故。則五種殊特法成就顯現應知。平等",
    "T31n1602_008:0518a05": "心者。謂諸菩薩於一切有情所有五種平等",
    "T31n1602_008:0518a06": "心。一菩薩摩訶薩初發心時。如為得大菩提",
    "T31n1602_008:0518a07": "故起大誓願。如是亦為利益諸有情故起平",
    "T31n1602_008:0518a08": "等心。二菩薩摩訶薩於諸有情起悲愍俱平",
    "T31n1602_008:0518a09": "等之心。三菩薩摩訶薩於諸有情起如一子",
    "T31n1602_008:0518a10": "愛俱平等之心。四菩薩摩訶薩於從眾緣已",
    "T31n1602_008:0518a11": "生諸行。知是所想有情事已。了達一有情法",
    "T31n1602_008:0518a12": "性。即是一切有情法性。於一切有情所起平",
    "T31n1602_008:0518a13": "等法性智俱平等之心。五菩薩摩訶薩如於",
    "T31n1602_008:0518a14": "一有情行利益行。如是於一切有情亦行利",
    "T31n1602_008:0518a15": "益行。故於一切有情所起欲作利益事俱平",
    "T31n1602_008:0518a16": "等之心。如是名為菩薩摩訶薩於諸有情起",
    "T31n1602_008:0518a17": "於五種平等之心。",
    "T31n1602_008:0518a18": "利益者。謂菩薩摩訶薩於諸有情作一切利",
    "T31n1602_008:0518a19": "益事。有五種相。應知。何等為五。一於違損",
    "T31n1602_008:0518a20": "事說正命法而引攝之。二於不隨順能饒益",
    "T31n1602_008:0518a21": "事說隨順法而引攝之。三無依苦惱貧匱無",
    "T31n1602_008:0518a22": "怙有情為作依怙而引攝之。四宣說趣於善",
    "T31n1602_008:0518a23": "趣之道而引攝之。五宣說三乘趣涅槃道而",
    "T31n1602_008:0518a24": "引攝之。",
    "T31n1602_008:0518a25": "報恩者。謂菩薩摩訶薩於有恩有情所起於",
    "T31n1602_008:0518a26": "五種反報利益。何等為五。一安處有情令學",
    "T31n1602_008:0518a27": "己德。二方便安處令學他德。三無依無怙苦",
    "T31n1602_008:0518a28": "惱貧匱者為作依怙。四勸令供養諸佛如來。",
    "T31n1602_008:0518a29": "五令自書寫佛所說法。及受持供養。",
    "T31n1602_008:0518b01": "欣讚者。有五種處。菩薩摩訶薩常應欣讚。何",
    "T31n1602_008:0518b02": "等為五。一值佛出世而得承事。二於如來所",
    "T31n1602_008:0518b03": "常聞六波羅蜜多相應菩薩藏法。三於成熟",
    "T31n1602_008:0518b04": "一切有情行堪任修習。四速證無上正等菩",
    "T31n1602_008:0518b05": "提。五證菩提已菩薩聲聞大眾和合。",
    "T31n1602_008:0518b06": "不虛方便行者。謂菩薩摩訶薩於諸有情有五",
    "T31n1602_008:0518b07": "種不虛利益方便勝行。何等為五。一菩薩摩",
    "T31n1602_008:0518b08": "訶薩於諸有情以利益安樂意為先。二菩薩",
    "T31n1602_008:0518b09": "摩訶薩成就不顛倒覺。於利益安樂事如實",
    "T31n1602_008:0518b10": "了知。三以隨宜方便說種種法。令諸有情隨",
    "T31n1602_008:0518b11": "所堪任悉得調伏。此唯如來究竟堪能。四菩",
    "T31n1602_008:0518b12": "薩摩訶薩於一切時心無厭倦。五菩薩摩訶",
    "T31n1602_008:0518b13": "薩平等大悲於下中上諸有情所心無偏黨。",
    "T31n1602_008:0518b14": "復次嗢拕南曰。",
    "T31n1602_008:0518b15": "　不顛倒方便　　退墮與勝進",
    "T31n1602_008:0518b16": "　相似實功德　　善調伏有情",
    "T31n1602_008:0518b17": "論曰。不顛倒方便者。謂菩薩摩訶薩有五種",
    "T31n1602_008:0518b18": "方便。攝一切正方便。應知。何等為五。一隨護",
    "T31n1602_008:0518b19": "方便。二無過方便。三擇力方便。四淨勝意樂",
    "T31n1602_008:0518b20": "方便。五入決定方便。隨護方便者。謂菩薩摩",
    "T31n1602_008:0518b21": "訶薩善護聰叡。以俱生智速攝受法。又善護",
    "T31n1602_008:0518b22": "憶念。由憶念故所攝受法持不忘失。又善護",
    "T31n1602_008:0518b23": "智慧。由智慧故於所攝受法善觀察義正慧",
    "T31n1602_008:0518b24": "通達。由遠離隨順聰叡憶念智慧退分因故。",
    "T31n1602_008:0518b25": "及由親近修習隨順住分勝分因故。又善護",
    "T31n1602_008:0518b26": "自心。由善防護諸根門故。又善護他心。由正",
    "T31n1602_008:0518b27": "方便護他心故。無過方便者。謂菩薩摩訶薩",
    "T31n1602_008:0518b28": "於諸善法無倒勇猛。無量無間迴向菩提。擇",
    "T31n1602_008:0518b29": "力方便者。謂即此一切住勝解行地中應知。",
    "T31n1602_008:0518c01": "淨勝意樂方便者。謂住淨勝意樂地及行正",
    "T31n1602_008:0518c02": "行地應知。入決定方便者。謂住決定地決定",
    "T31n1602_008:0518c03": "行地到究竟地應知。如是五種方便。總攝菩",
    "T31n1602_008:0518c04": "薩一切正方便應知。退墮者。謂諸菩薩五退",
    "T31n1602_008:0518c05": "分法應知。一不敬正法及說法者。二放逸懈",
    "T31n1602_008:0518c06": "怠。三習近煩惱。四習近惡行。五與餘菩薩校",
    "T31n1602_008:0518c07": "量勝劣起增上慢。及於法顛倒起增上慢。",
    "T31n1602_008:0518c08": "勝進者。謂諸菩薩五勝分法。即如其次第。翻",
    "T31n1602_008:0518c09": "前五種黑品應知。",
    "T31n1602_008:0518c10": "相似功德者。謂諸菩薩五種相似功德。實是",
    "T31n1602_008:0518c11": "過失。應知。一於暴惡犯戒諸有情所。以是因",
    "T31n1602_008:0518c12": "緣作不饒益。二詐現具足威儀。三於隨順世",
    "T31n1602_008:0518c13": "間矯飾文詞及外道書論相應諸法。得預智",
    "T31n1602_008:0518c14": "者聰叡者數。四修行有罪施等善行。五宣說",
    "T31n1602_008:0518c15": "建立相似正法。廣令流布。",
    "T31n1602_008:0518c16": "實功德者。謂諸菩薩五種真實功德。應知。一",
    "T31n1602_008:0518c17": "於暴惡犯戒諸有情所。以是因緣起增上悲",
    "T31n1602_008:0518c18": "心。二自性具足威儀。三於如來所說清淨真",
    "T31n1602_008:0518c19": "實。若教若證得預智者聰叡者數。四修習無",
    "T31n1602_008:0518c20": "罪施等善行。五開示正法遮彼相似。",
    "T31n1602_008:0518c21": "善調伏有情者。謂諸菩薩略於十處無倒調",
    "T31n1602_008:0518c22": "伏所化有情。一於離惡行處。二於離愛欲",
    "T31n1602_008:0518c23": "處。三於無違犯犯已出處。四於守護一切諸",
    "T31n1602_008:0518c24": "根門處。五於正知住處。六於離憒閙處。七於",
    "T31n1602_008:0518c25": "遠離一切惡尋思處。八於離障處。九於離煩",
    "T31n1602_008:0518c26": "惱纏處。十於離煩惱品麁重處。復次嗢拕南",
    "T31n1602_008:0518c27": "曰。",
    "T31n1602_008:0518c28": "　諸菩薩受記　　墮於決定數",
    "T31n1602_008:0518c29": "　定作常應作　　最勝法應知",
    "T31n1602_008:0519a01": "論曰。諸菩薩受記者。謂諸菩薩於六種位蒙",
    "T31n1602_008:0519a02": "諸如來授無上正等菩提記。一於種性位未",
    "T31n1602_008:0519a03": "發菩提心。二已發菩提心。三現前住。四不現",
    "T31n1602_008:0519a04": "前住五有時限。謂齊爾所時當證無上正等",
    "T31n1602_008:0519a05": "菩提。六無時限。謂不說決定時限。",
    "T31n1602_008:0519a06": "墮於決定數者。謂諸菩薩有三種墮決定位。",
    "T31n1602_008:0519a07": "一種性墮決定。二發心墮決定。三不虛行墮",
    "T31n1602_008:0519a08": "決定。",
    "T31n1602_008:0519a09": "種性墮決定者。謂諸菩薩住種性位。便墮",
    "T31n1602_008:0519a10": "菩薩決定之數。何以故。由諸菩薩成就種",
    "T31n1602_008:0519a11": "性。若遇勝緣必定堪任證阿耨多羅三藐三",
    "T31n1602_008:0519a12": "菩提故。發心墮決定者。謂諸菩薩於阿耨多",
    "T31n1602_008:0519a13": "羅三藐三菩提起決定心。乃至證於無上正",
    "T31n1602_008:0519a14": "等覺。不復退轉。",
    "T31n1602_008:0519a15": "不虛行墮決定者。謂諸菩薩已得自在。如其",
    "T31n1602_008:0519a16": "所欲隨所造修。諸菩薩行無有空過。依此最",
    "T31n1602_008:0519a17": "後墮決定位故。如來為諸菩薩授墮決定記。",
    "T31n1602_008:0519a18": "定作者。謂諸菩薩於五種處。決定應作。若不",
    "T31n1602_008:0519a19": "作者。必不堪任證於無上正等菩提。云何為",
    "T31n1602_008:0519a20": "五。一發菩提心。二於諸有情起於憐愍。三勇",
    "T31n1602_008:0519a21": "猛精勤。四於五明處方便修習。五心無厭倦。",
    "T31n1602_008:0519a22": "常應作者。謂諸菩薩於五種處常應修作。一",
    "T31n1602_008:0519a23": "常應修作不放逸行。二無依無怙苦惱有情",
    "T31n1602_008:0519a24": "為作依怙。三常應修作供養佛行。四常應遍",
    "T31n1602_008:0519a25": "知誤失不誤失。五於一切所作若行若住諸",
    "T31n1602_008:0519a26": "作意中。常應修作。大菩提心以為導首。",
    "T31n1602_008:0519a27": "最勝法者。謂諸菩薩於十種同意最勝法。應",
    "T31n1602_008:0519a28": "受持應建立。以為最上。云何為十。一菩薩種",
    "T31n1602_008:0519a29": "性。於諸種性最為殊勝。二初發菩提心。於",
    "T31n1602_008:0519b01": "諸正願最為殊勝。三正勤般若。於一切度最",
    "T31n1602_008:0519b02": "為殊勝。四愛語。於諸攝法最為殊勝。五如來。",
    "T31n1602_008:0519b03": "於諸有情最為殊勝。六悲。於諸無量最為殊",
    "T31n1602_008:0519b04": "勝。七第四靜慮。於諸靜慮最為殊勝。八空三",
    "T31n1602_008:0519b05": "摩地。於三三摩地最為殊勝。九滅盡定。於九",
    "T31n1602_008:0519b06": "次第定最為殊勝。十清淨方便善巧。於諸方",
    "T31n1602_008:0519b07": "便善巧最為殊勝。復次嗢拕南曰。",
    "T31n1602_008:0519b08": "　諸施設建立　　一切法尋思",
    "T31n1602_008:0519b09": "　及如實遍智　　并及諸無量",
    "T31n1602_008:0519b10": "　宣說果利益　　大乘性與攝",
    "T31n1602_008:0519b11": "　菩薩十應知　　建立諸名號",
    "T31n1602_008:0519b12": "論曰。諸施設建立者。謂諸菩薩四種施設建",
    "T31n1602_008:0519b13": "立。唯有如來及諸菩薩能正施設建立。非餘",
    "T31n1602_008:0519b14": "一切若天若人若沙門若婆羅門所能施設建",
    "T31n1602_008:0519b15": "立。除竊佛法安置己論。何等為四。一法施設",
    "T31n1602_008:0519b16": "建立。二諦施設建立。三道理施設建立。四乘",
    "T31n1602_008:0519b17": "施設建立。",
    "T31n1602_008:0519b18": "法施設建立者。謂素怛纜等十二分教次第",
    "T31n1602_008:0519b19": "撰集次第安置次第製造。是名法施設建立。",
    "T31n1602_008:0519b20": "諦施設建立者。謂或立一諦以不虛妄義。唯",
    "T31n1602_008:0519b21": "是一更無第二。或立二諦。一世俗諦。二勝義",
    "T31n1602_008:0519b22": "諦。或立三諦。一相諦。二詮諦。三用諦。或立",
    "T31n1602_008:0519b23": "四諦。一苦諦。二集諦。三滅諦。四道諦。或立",
    "T31n1602_008:0519b24": "五諦。一因諦。二果諦。三能知諦。四所知諦。",
    "T31n1602_008:0519b25": "五不二諦。或立六諦。一真諦。二妄諦。三應知",
    "T31n1602_008:0519b26": "諦。四應斷諦。五應證諦。六應修諦。或立七",
    "T31n1602_008:0519b27": "諦。一愛味諦。二過患諦。三出離諦。四法性",
    "T31n1602_008:0519b28": "諦。五勝解諦。六聖諦。七非聖諦。或立八諦。",
    "T31n1602_008:0519b29": "一行苦諦。二壞苦諦。三苦苦諦。四流轉諦。五",
    "T31n1602_008:0519c01": "流息諦。六雜染諦。七清淨諦。八正方便諦。或",
    "T31n1602_008:0519c02": "立九諦。一無常諦。二苦諦。三空諦。四無我",
    "T31n1602_008:0519c03": "諦。五有愛諦。六無有愛諦。七彼斷方便諦。八",
    "T31n1602_008:0519c04": "有餘依涅槃諦。九無餘依涅槃諦。或立十諦。",
    "T31n1602_008:0519c05": "一逼切苦諦二所受用不具足苦諦。三界性",
    "T31n1602_008:0519c06": "乖違苦諦四愛壞苦諦。五麁重苦諦。六業",
    "T31n1602_008:0519c07": "諦。七煩惱諦。八聽聞正法如理作意諦。九正",
    "T31n1602_008:0519c08": "見諦。十正見果諦。如是名為菩薩諦施設建",
    "T31n1602_008:0519c09": "立。若廣分別無量應知。",
    "T31n1602_008:0519c10": "道理施設建立者。有四種道理。一觀待道理。",
    "T31n1602_008:0519c11": "二作用道理。三證成道理。四法爾道理。是名",
    "T31n1602_008:0519c12": "道理施設建立應知。乘施設建立者。謂聲聞",
    "T31n1602_008:0519c13": "獨覺無上大乘。各有七種施設建立應知。",
    "T31n1602_008:0519c14": "聲聞乘七種施設建立者。一於四聖諦諸無",
    "T31n1602_008:0519c15": "倒慧。二此慧所依。三此慧所緣。四此慧伴類。",
    "T31n1602_008:0519c16": "五慧所作業。六助慧資糧。七慧所證果。如聲",
    "T31n1602_008:0519c17": "聞乘如是七種施設建立。獨覺乘亦爾。",
    "T31n1602_008:0519c18": "無上大乘七種施設建立者。一緣離言說一",
    "T31n1602_008:0519c19": "切法真如無分別平等出離慧。二此慧所依。",
    "T31n1602_008:0519c20": "三此慧所緣。四此慧伴類。五慧所作業。六助",
    "T31n1602_008:0519c21": "慧資糧。七慧所證果。是名三乘七種施設建",
    "T31n1602_008:0519c22": "立應知。如是三世諸佛菩薩。皆由此四正施",
    "T31n1602_008:0519c23": "設正建立無增無減。",
    "T31n1602_008:0519c24": "一切法尋思者。謂諸菩薩於一切法為欲證",
    "T31n1602_008:0519c25": "得如實遍智。起四尋思。如前已說。",
    "T31n1602_008:0519c26": "如實遍智者。謂諸菩薩於一切法起四種如",
    "T31n1602_008:0519c27": "實遍智。如前已說。",
    "T31n1602_008:0519c28": "諸無量者。謂諸菩薩依五無量。能起一切善",
    "T31n1602_008:0519c29": "巧作用。何者為五。一有情界無量。二世界無",
    "T31n1602_008:0520a01": "量。三法界無量。四所調伏界無量。五調伏方",
    "T31n1602_008:0520a02": "便界無量。",
    "T31n1602_008:0520a03": "有情界無量者。謂六十四種有情眾。一那洛",
    "T31n1602_008:0520a04": "迦。二傍生。三鬼趣。四天。五人。六剎帝利。七",
    "T31n1602_008:0520a05": "婆羅門。八吠舍。九戍達羅。十女。十一男。十",
    "T31n1602_008:0520a06": "二非男非女。十三下品。十四中品。十五上品。",
    "T31n1602_008:0520a07": "十六在家。十七出家。十八苦行。十九律儀。二",
    "T31n1602_008:0520a08": "十不律儀。二十一非律儀非不律儀。二十二",
    "T31n1602_008:0520a09": "已離欲。二十三未離欲。二十四邪定聚。二十",
    "T31n1602_008:0520a10": "五正定聚。二十六不定聚。二十七苾芻。二十",
    "T31n1602_008:0520a11": "八苾芻尼。二十九式叉摩那。三十勤策男。",
    "T31n1602_008:0520a12": "三十一勤策女。三十二鄔波索迦。三十三鄔",
    "T31n1602_008:0520a13": "波斯迦。三十四習三摩地者。三十五溫誦經",
    "T31n1602_008:0520a14": "者。三十六供侍病者。三十七長宿。三十八中",
    "T31n1602_008:0520a15": "年。三十九少年。四十阿遮利耶。四十一鄔",
    "T31n1602_008:0520a16": "波柁耶。四十二共住。四十三近住。四十四賓",
    "T31n1602_008:0520a17": "客。四十五監僧事者。四十六樂利養者。四十",
    "T31n1602_008:0520a18": "七樂恭敬者。四十八樂遠離者。四十九多聞",
    "T31n1602_008:0520a19": "者。五十有智者。五十一大福者。五十二法隨",
    "T31n1602_008:0520a20": "法行者。五十三持素恒纜者。五十四持毘柰",
    "T31n1602_008:0520a21": "耶者。五十五持摩怛理迦者。五十六異生者。",
    "T31n1602_008:0520a22": "五十七見諦者。五十八學者。五十九無學者。",
    "T31n1602_008:0520a23": "六十聲聞。六十一獨覺。六十二菩提薩埵。",
    "T31n1602_008:0520a24": "六十三轉輪聖王。六十四如來若依身相續",
    "T31n1602_008:0520a25": "差別則無量無邊。世界無量者。謂十方無量",
    "T31n1602_008:0520a26": "世界無量名差別。如此世界名曰索訶。此界",
    "T31n1602_008:0520a27": "梵王名索訶主。如是等無量差別應知。",
    "T31n1602_008:0520a28": "法界無量者。謂善法不善法無記法。如是等",
    "T31n1602_008:0520a29": "差別門無量應知。",
    "T31n1602_008:0520b01": "所調伏界無量者。或立一種所調伏。謂一切",
    "T31n1602_008:0520b02": "有情中可調伏者是一類故。或立二種。一具",
    "T31n1602_008:0520b03": "縛。二不具縛。或立三種。一鈍根。二中根。三",
    "T31n1602_008:0520b04": "利根。或立四種。一剎帝利。二婆羅門。三吠",
    "T31n1602_008:0520b05": "舍。四戍達羅。或立五種。一貪行。二瞋行。三",
    "T31n1602_008:0520b06": "癡行。四慢行。五覺行。或立六種。一在家。二",
    "T31n1602_008:0520b07": "出家。三成熟。四未成熟。五解脫。六未解脫。",
    "T31n1602_008:0520b08": "或立七種。一信敬。二輕毀。三中庸。四廣",
    "T31n1602_008:0520b09": "說。五略開智。六常所調伏。七隨緣。所",
    "T31n1602_008:0520b10": "引。謂遇如是如是緣即如是如是轉變。或立",
    "T31n1602_008:0520b11": "八種。謂八部眾。從剎帝利眾乃至梵眾。或立",
    "T31n1602_008:0520b12": "九種。一如來所化。二聲聞所化。三獨覺所化。",
    "T31n1602_008:0520b13": "四菩薩所化。五難調伏。六易調伏。七軟語調",
    "T31n1602_008:0520b14": "伏。八訶擯調伏。九或遠或近調伏。或立十種。",
    "T31n1602_008:0520b15": "一那落迦。二傍生。三鬼趣。四欲界天。五人。",
    "T31n1602_008:0520b16": "六中有。七色有。八無色有。九有想無想。十",
    "T31n1602_008:0520b17": "非有想非無想。如是略說五十五種。若依相",
    "T31n1602_008:0520b18": "續差別則有無量應知。問有情界無量。所調",
    "T31n1602_008:0520b19": "伏界無量。有何差別。答有情界者。謂無差別。",
    "T31n1602_008:0520b20": "一切有情若有種性若無種性。所調伏界",
    "T31n1602_008:0520b21": "者。謂唯有種性諸位差別。調伏方便界無量",
    "T31n1602_008:0520b22": "者。已如前說。應知。此亦差別分別有無量種。",
    "T31n1602_008:0520b23": "問何故唯略說此五無量。答諸菩薩摩訶薩",
    "T31n1602_008:0520b24": "專為修習利眾生行。是故初立有情界無量。",
    "T31n1602_008:0520b25": "是諸有情依於處所可得受化。是故第二立",
    "T31n1602_008:0520b26": "世界無量。是諸有情於多世界由種種法得",
    "T31n1602_008:0520b27": "有染淨差別。是故第三立法界無量。觀有情",
    "T31n1602_008:0520b28": "中堪能究竟解脫苦者。建立第四所調伏界",
    "T31n1602_008:0520b29": "無量。若諸方便善巧能令有情證於解脫。建",
    "T31n1602_008:0520c01": "立第五調伏方便界無量。是故諸菩薩摩訶",
    "T31n1602_008:0520c02": "薩依是五無量能起一切善巧作用。宣說果",
    "T31n1602_008:0520c03": "利益者。謂諸菩薩摩訶薩為諸有情宣說正",
    "T31n1602_008:0520c04": "法。有五種廣大果利益。應知。云何為五。一或",
    "T31n1602_008:0520c05": "有有情聞說正法時。遠塵離垢於諸法中得",
    "T31n1602_008:0520c06": "法眼生。二或有有情即說是正法時得諸漏",
    "T31n1602_008:0520c07": "盡。三或有有情因說此法發於無上正等覺",
    "T31n1602_008:0520c08": "心。四或有有情聞說此法即得菩薩最勝法",
    "T31n1602_008:0520c09": "忍。五或有有情聞佛菩薩說正法已。受持修",
    "T31n1602_008:0520c10": "行展轉宣說。令正法眼久住不滅。是名五種",
    "T31n1602_008:0520c11": "宣說廣大果利益。應知。",
    "T31n1602_008:0520c12": "大乘性者。謂菩薩乘與七大性相應故。說名",
    "T31n1602_008:0520c13": "大乘。云何為七。一法大性。謂十二分教中菩",
    "T31n1602_008:0520c14": "薩藏所攝方廣之教。二發心大性。謂已發無",
    "T31n1602_008:0520c15": "上正等覺心。三勝解大性。謂於前所說法大",
    "T31n1602_008:0520c16": "性境起勝信解。四勝意樂大性。謂已超過勝",
    "T31n1602_008:0520c17": "解行地入淨勝意樂地。五資糧大性。謂已成",
    "T31n1602_008:0520c18": "就福智二種大資糧故能證無上正等菩提。",
    "T31n1602_008:0520c19": "六時大性。謂三大劫阿僧企耶時。能證無上",
    "T31n1602_008:0520c20": "正等菩提。七成滿大性。謂即無上正等菩提。",
    "T31n1602_008:0520c21": "此所成滿菩提自體。比餘成滿自體尚無與",
    "T31n1602_008:0520c22": "等。何況超勝此中法大性乃至時大性。此之",
    "T31n1602_008:0520c23": "六種是成滿大性之因。成滿大性一種。是前",
    "T31n1602_008:0520c24": "六之果。應知。",
    "T31n1602_008:0520c25": "攝者。謂八種法。能具足攝一切大乘。一菩薩",
    "T31n1602_008:0520c26": "藏教。二於菩薩藏中顯示諸法真實義教。三",
    "T31n1602_008:0520c27": "於菩薩藏中顯示一切諸佛菩薩不可思議最",
    "T31n1602_008:0520c28": "勝廣大甚深威德教。四於上所說如理聽聞。",
    "T31n1602_008:0520c29": "五先如理思趣勝意樂。六得勝意樂入初修",
    "T31n1602_008:0521a01": "行。七由入修行為先故修果成就。八由修果",
    "T31n1602_008:0521a02": "成就故究竟出離。菩薩摩訶薩由如是修學。",
    "T31n1602_008:0521a03": "證得無上正等菩提。",
    "T31n1602_008:0521a04": "菩薩。十應知者。謂如是修學能證無上正等",
    "T31n1602_008:0521a05": "菩提。諸菩薩略有十種。應知。一安住種性。",
    "T31n1602_008:0521a06": "二趣入。三不淨勝意樂。四淨勝意樂。五未成",
    "T31n1602_008:0521a07": "熟。六已成熟。七未得決定。八已得決定。九",
    "T31n1602_008:0521a08": "一生所繫。十住最後有。此中安住種性菩",
    "T31n1602_008:0521a09": "薩。若方便修學發菩提心。即名趣入。既趣入",
    "T31n1602_008:0521a10": "已。乃至未入淨勝意樂地。即名不淨勝意樂。",
    "T31n1602_008:0521a11": "若得入者。名淨勝意樂。即淨勝意樂菩薩乃",
    "T31n1602_008:0521a12": "至未入到究竟地。名未成熟。若得入者。名已",
    "T31n1602_008:0521a13": "成熟。即未成熟中乃至未入決定行地。名不",
    "T31n1602_008:0521a14": "決定。若得入者。名得決定。已成熟中復有二",
    "T31n1602_008:0521a15": "種。一一生所繫。謂此生後無間證得阿耨",
    "T31n1602_008:0521a16": "多羅三藐三菩提。二住最後有。謂即在此生",
    "T31n1602_008:0521a17": "證得無上正等菩提。如是從住種性乃至無",
    "T31n1602_008:0521a18": "上正等菩提。如前所說。十種菩薩盡攝一切",
    "T31n1602_008:0521a19": "菩薩。如前所說。菩薩學處盡攝菩薩所有學",
    "T31n1602_008:0521a20": "處。",
    "T31n1602_008:0521a21": "建立諸名號者。謂諸菩薩無有差別隨德眾",
    "T31n1602_008:0521a22": "名。所謂菩提薩埵摩訶薩埵成就覺慧。最上",
    "T31n1602_008:0521a23": "明照。最勝之子。最勝所依。最勝所使。最勝",
    "T31n1602_008:0521a24": "萌芽。亦名猛健。亦名上軌範師亦名商主。亦",
    "T31n1602_008:0521a25": "名具大名稱。亦名成就慈悲。亦名大福。亦名",
    "T31n1602_008:0521a26": "富自在。亦名大法師。如是等十方無邊世界",
    "T31n1602_008:0521a27": "中。依無量內德差別。施設無數名號。應知。是",
    "T31n1602_008:0521a28": "中若諸菩薩自稱我是菩薩。而不正勤修諸",
    "T31n1602_008:0521a29": "菩薩所有學處。當知此是相似菩薩非實菩",
    "T31n1602_008:0521b01": "薩。若諸菩薩自稱菩薩。亦復勤修菩薩學處。",
    "T31n1602_008:0521b02": "當知此即真實菩薩。",
    "T31n1602_008:0521b03": "顯揚聖教論卷第八"
}