{
    "T46n1934_002:0800a04": "國清百錄卷第二",
    "T46n1934_002:0800a06": "隨沙門灌頂纂",
    "T46n1934_002:0800a07": "少主后沈手令書第十三",
    "T46n1934_002:0800a08": "[0800a08] 妙覺和南。今遣內師許大梵往。稽首乞傳香",
    "T46n1934_002:0800a09": "火。願賜菩薩名。庶藉熏修菩提眷屬。謹和南",
    "T46n1934_002:0800a10": "答令名海慧菩薩。",
    "T46n1934_002:0800a11": "[0800a11] 沈后扶月供。熏陸沈檀各十觔。黃屑一斗。細",
    "T46n1934_002:0800a12": "紙五百張。燭十挺。赤松澗米五石。錢一千",
    "T46n1934_002:0800a13": "文。",
    "T46n1934_002:0800a14": "[0800a14]  右件月月供光宅寺。三月十二日。",
    "T46n1934_002:0800a15": "少主皇太子請戒疏第十四",
    "T46n1934_002:0800a16": "[0800a16] 淵和南。仰惟化道無方。隨機濟物。衛護國土。",
    "T46n1934_002:0800a17": "汲引天人。昭觸。光輝託&#x8FF9;朋友。比丘入夢符",
    "T46n1934_002:0800a18": "契之像久彰。和尚來儀高座之德斯炳。是以",
    "T46n1934_002:0800a19": "翹心七淨渴仰四依。庶三自之歸可弘。五戒",
    "T46n1934_002:0800a20": "之法永固。竊尋內外兩教。大小二乘。重道尊",
    "T46n1934_002:0800a21": "師。由來尚矣。伏希俯從所請。世世結緣遂其",
    "T46n1934_002:0800a22": "本願。日日增長。今月十五日於崇正殿。設千",
    "T46n1934_002:0800a23": "僧法會。奉請為菩薩戒師。謹遣主書劉璿。略",
    "T46n1934_002:0800a24": "申誠&#x6B35;。殊未宣悉。弟子淵和南。正月十三",
    "T46n1934_002:0800a25": "日。",
    "T46n1934_002:0800a26": "[0800a26] 皇太子扶月供。熏陸香一合。檀香三十觔。中",
    "T46n1934_002:0800a27": "藤紙一垛。乳酥一斗。錢二千文。",
    "T46n1934_002:0800a28": "[0800a28]  右牒月月供光宅寺",
    "T46n1934_002:0800a29": "陳永陽王手自書第十五(凡三書)",
    "T46n1934_002:0800b01": "[0800b01] 秋氣凄冷。願安樂行耳弟子寡末。未能治道。",
    "T46n1934_002:0800b02": "願欲延屈方憑開導。今遣左右陳文強往。悉",
    "T46n1934_002:0800b03": "其一二。弟子陳伯智和南。八月十日。",
    "T46n1934_002:0800b04": "[0800b04] 王第二書。弟子少奉正真。長而彌篤。州中事",
    "T46n1934_002:0800b05": "隙時得用心。但至止以來實有欽睠。前書要",
    "T46n1934_002:0800b06": "師出鎮講說。未辱還告。良以&#x6B1D;陶佇聽之情",
    "T46n1934_002:0800b07": "不忘瞬息。重遣今信必望翻然。學徒多少並",
    "T46n1934_002:0800b08": "希&#x643A;帶。故前有白尋勒人般所遲來儀。會言",
    "T46n1934_002:0800b09": "在促。弟子陳伯智和南。",
    "T46n1934_002:0800b10": "[0800b10] 王第三書。使人山返仰具高懷。域誠不果更",
    "T46n1934_002:0800b11": "深為恨。本知山水得性為物忘懷。復須安忍。",
    "T46n1934_002:0800b12": "今遣迎接佇望光臨。弟子陳伯智和南。高麗",
    "T46n1934_002:0800b13": "昆布人參等送去。是物陋返仄。",
    "T46n1934_002:0800b14": "永陽王解講疏第十六",
    "T46n1934_002:0800b15": "[0800b15] 菩薩戒弟子陳靜智稽首和南。十方常住三寶",
    "T46n1934_002:0800b16": "幽顯冥空現前凡聖。伏惟法王法力。憫三界",
    "T46n1934_002:0800b17": "之顓愚無漏。無為開一乘之奧典。深宗絕稱",
    "T46n1934_002:0800b18": "仰蓮華以立名。實智難思借寶珠而喻理。殷",
    "T46n1934_002:0800b19": "勤弘接。始則大事因緣指掌言提。終令小乘",
    "T46n1934_002:0800b20": "解悟。接須彌擲世界。未是為難。開祕密導",
    "T46n1934_002:0800b21": "蒼生。斯為勿易。天台顗闍黎。遊浪法門貫",
    "T46n1934_002:0800b22": "通禪苑。有為之結已離。無生之忍現前。仰屈",
    "T46n1934_002:0800b23": "來儀闡揚極教。高軒層殿廣闢齊宮。聖眾雲",
    "T46n1934_002:0800b24": "集仙群霧委。俱奉傳燈之曜。共把懸河之流。",
    "T46n1934_002:0800b25": "法侶忻慶神祇踊躍。弟子飄蕩業風沈淪。愛",
    "T46n1934_002:0800b26": "水雖餐法喜弗祛。蒙蔽之心徒仰禪悅。終懷",
    "T46n1934_002:0800b27": "散動之慮。但日輪馳鶩曦和之轡不留。月",
    "T46n1934_002:0800b28": "鏡迴軒嫦娥之影難駐。適啟金函。便收寶軸",
    "T46n1934_002:0800b29": "法輪輟軫。鷲嶺之說何期。清梵停音。漁山",
    "T46n1934_002:0800c01": "之唱方息。有離有會。歎息奚言。愛法敬法潺",
    "T46n1934_002:0800c02": "湲無已。謹於今月十三日。解講功德仰設法",
    "T46n1934_002:0800c03": "會。并度人出家。又觀音菩薩法身大士。拯危",
    "T46n1934_002:0800c04": "拔難利益人天。奉造靈儀即日鎔鑄。用斯福",
    "T46n1934_002:0800c05": "善。上資清廟聖靈。又奉為即日至尊。願御",
    "T46n1934_002:0800c06": "膳勝常安。德宮太后菩薩寢興納豫。皇太子",
    "T46n1934_002:0800c07": "起居萬福。諸王諸主咸保嘉慶。末及弟子自",
    "T46n1934_002:0800c08": "身并息。諶等內外眷屬。一切因緣。壽命長",
    "T46n1934_002:0800c09": "遠身心快樂。唯願顯揚三寶。通達五乘。戒",
    "T46n1934_002:0800c10": "與秋月俱明。禪與春池共潔。生生世世與闍",
    "T46n1934_002:0800c11": "黎及講眾黑白。見聞覺知恒結善友。恒將濟",
    "T46n1934_002:0800c12": "度還同智積。奉智勝如來便似藥王覲雷音",
    "T46n1934_002:0800c13": "種覺。或見生安樂世界。或處兜率天宮。俱蕩",
    "T46n1934_002:0800c14": "三乘行。俱向一乘道。恒沙菩薩為等侶。恒沙",
    "T46n1934_002:0800c15": "國土為佛事。得法自在。得心自在。同修七覺",
    "T46n1934_002:0800c16": "分。同趣三菩提。虛空有邊此願無盡。仰希幽",
    "T46n1934_002:0800c17": "顯證明。法界怨親同入願海。迴向薩雲若。為",
    "T46n1934_002:0800c18": "無所得故。",
    "T46n1934_002:0800c19": "永陽王手書屬真觀惠裴二法師第十七",
    "T46n1934_002:0800c20": "(裴是東王蕭釋門師觀出梁湘浙江永陽王嘗師事之)",
    "T46n1934_002:0800c21": "[0800c21] 靜惠和南。更雪寒重。願禮懺不迺仰疲。弟子",
    "T46n1934_002:0800c22": "眩怳無理。真觀法師願得入山攝慮禪寂。今",
    "T46n1934_002:0800c23": "以彼書仰呈裴公。又正束裝待小晴適便當",
    "T46n1934_002:0800c24": "就路。但觀公非唯義解。又誦法華。既朗慧燈",
    "T46n1934_002:0800c25": "方澄定水。仰惟闍黎。德侔安遠道邁光猷。遐",
    "T46n1934_002:0800c26": "邇傾心振錫雲聚。紹像法於將墜。以救昏蒙。",
    "T46n1934_002:0800c27": "顯慧日之餘光。用拯澆俗。兼孔山陰捨良田",
    "T46n1934_002:0800c28": "以供耕墾。姚寶女捨淨財以給菹菜。禪堂行",
    "T46n1934_002:0800c29": "就修緝。糧廩不慮闕。無諸善因緣。亦各隨喜",
    "T46n1934_002:0801a01": "弟子。劣薄竭誠供養。願勿以資待繼意徒眾",
    "T46n1934_002:0801a02": "為憂。憑茲福業庶遣煩勞。藉此熏修冀荷冥",
    "T46n1934_002:0801a03": "祐。弟子陳靜惠和南。",
    "T46n1934_002:0801a04": "[0801a04] 王送經像入天台。金銅坐像一軀。涅槃經一",
    "T46n1934_002:0801a05": "部。燭一百挺。大幡二十張。絹一百匹。淨人白",
    "T46n1934_002:0801a06": "石。淨人阿甘。",
    "T46n1934_002:0801a07": "[0801a07]  右牒",
    "T46n1934_002:0801a08": "陳義同公沈君理請疏第十八",
    "T46n1934_002:0801a09": "[0801a09] 菩薩戒弟子吳興沈君理和南。竊聞大乘者。",
    "T46n1934_002:0801a10": "大士之所乘也。高廣普運直至道場。復作四",
    "T46n1934_002:0801a11": "依周旋六道。仰惟德厚深會經文。於五誓之",
    "T46n1934_002:0801a12": "初請開法華題。一夏內仍就剖釋。道俗咸瞻",
    "T46n1934_002:0801a13": "延佇嘉唱。慈悲利益不違本誓耳。謹和南。",
    "T46n1934_002:0801a14": "陳左僕射徐陵書第十九(陵書最多門人競持去追尋止得三紙并願書)",
    "T46n1934_002:0801a15": "[0801a15] 陵和南。昨預沈儀同法席。餐奉甘露無畏之",
    "T46n1934_002:0801a16": "吼。眾咸歸伏。然正法炬。朗諸未悟。自慶餘年",
    "T46n1934_002:0801a17": "得逢妙說。尋事諮展。此不申心。謹和南。",
    "T46n1934_002:0801a18": "[0801a18] 陵和南。注仰之心難可敷具拔。公至蒙三月",
    "T46n1934_002:0801a19": "二十日旨。用慰積歲傾心麥冷體中何如。願",
    "T46n1934_002:0801a20": "一日康勝。山中春夏無餘障惱耳。遲復存旨。",
    "T46n1934_002:0801a21": "弟子二三年來。溘然老至眼耳聾闇心氣昏",
    "T46n1934_002:0801a22": "塞。故非復在人。兼去歲第六兒夭喪。痛苦成",
    "T46n1934_002:0801a23": "疾由未除愈。適今月中又有哀故。頻歲如此",
    "T46n1934_002:0801a24": "窮慮轉深。自念餘生無復能幾。無由禮接係",
    "T46n1934_002:0801a25": "仰何言。敬重璪公今還白書不次。弟子徐陵",
    "T46n1934_002:0801a26": "和南。",
    "T46n1934_002:0801a27": "[0801a27] 陵和南。放生星聞。公家極相隨喜事。是拔公",
    "T46n1934_002:0801a28": "口具謹不多諮。唯遲拔公廷出。數百里水全",
    "T46n1934_002:0801a29": "其命根。如此功德算數無盡。隨喜無量。此不",
    "T46n1934_002:0801b01": "委諮。弟子徐陵和南。",
    "T46n1934_002:0801b02": "[0801b02] 陳徐陵五願上智者禪師。陵和南。弟子思出",
    "T46n1934_002:0801b03": "樊籠無由羽化。既善根微弱。冀願力莊嚴。一",
    "T46n1934_002:0801b04": "願臨終正念成就。二願不更地獄三途。三願",
    "T46n1934_002:0801b05": "即還人中。不高不下處託生。四願童真出家",
    "T46n1934_002:0801b06": "如法奉戒。五願不墮流俗之僧。憑此誓心以",
    "T46n1934_002:0801b07": "策西暮。今書丹&#x6B35;仰乞證明。陵和南。",
    "T46n1934_002:0801b08": "陳吏部尚書毛喜書第二十(凡五書)",
    "T46n1934_002:0801b09": "[0801b09] 累年仰系不易可言。承今夏在石像行道。欣",
    "T46n1934_002:0801b10": "羨無極。又聞欲於天台營道場。當在夏竟耳。",
    "T46n1934_002:0801b11": "學徒遠近歸依者理應轉多。安心林野法喜",
    "T46n1934_002:0801b12": "自娛。禪講不輟耳。四十二字門令附。雖留多",
    "T46n1934_002:0801b13": "時讀竟不解。無因諮訪為恨轉積。南嶽亦時",
    "T46n1934_002:0801b14": "有信照禪師在嶽嶺。徒眾不異大師在時。善",
    "T46n1934_002:0801b15": "公於山講釋論。彼亦悒悒遲望。還綱維大法。",
    "T46n1934_002:0801b16": "不者歸鍾嶺攝山。亦是棲心之處。何必適遠",
    "T46n1934_002:0801b17": "方詣道場希勿忘。京師邊地之人。豈知迴向",
    "T46n1934_002:0801b18": "傾心無時不積。未因接顏色東望欷懣。敬德",
    "T46n1934_002:0801b19": "信人今返白書不具。弟子毛喜和南。",
    "T46n1934_002:0801b20": "[0801b20] 弟子諸弟及兒等。悉蒙平安。第二任鄱陽郡。",
    "T46n1934_002:0801b21": "第三為豫章王司馬。第四大廷卿。第五入閤",
    "T46n1934_002:0801b22": "任度支郎。大兒由在東宮為中書舍人。仰蒙",
    "T46n1934_002:0801b23": "垂顧。以大善知識大同學。輒復遠諮。",
    "T46n1934_002:0801b24": "[0801b24] 喜次書。秋色尚熱道體何如。禪禮無乃損德。",
    "T46n1934_002:0801b25": "弟子老病相仍湯藥無效。兼不得自閑。轉有",
    "T46n1934_002:0801b26": "困爾。仰承移往佛隴。永恐不復接顏色。悲慨",
    "T46n1934_002:0801b27": "俱深。仰惟本以曠濟為業。獨守空巖。更恐",
    "T46n1934_002:0801b28": "違菩薩普被之旨。近與徐丹陽諸善知識共",
    "T46n1934_002:0801b29": "詳量。等是一山。鍾嶺天台亦何分別。必希善",
    "T46n1934_002:0801c01": "加三思。不滯於彼我。京師彌可言師一二",
    "T46n1934_002:0801c02": "因。拔師口具其間。願敬道德。弟子毛喜和南。",
    "T46n1934_002:0801c03": "[0801c03] 喜次書。適奉南嶽信。山眾平安。弟子有答",
    "T46n1934_002:0801c04": "具述甲乙。後信來當有音外也。今奉寄牋香",
    "T46n1934_002:0801c05": "二片。熏陸香二觔。檳榔三百子。不能得多示",
    "T46n1934_002:0801c06": "表心勿責也。弟子毛喜和南。",
    "T46n1934_002:0801c07": "[0801c07] 喜又書。慶講。今者仰餐敷說。訓往綽然。道俗",
    "T46n1934_002:0801c08": "嗟味。般若照明。豈是拙辭所能稱述。弟子毛",
    "T46n1934_002:0801c09": "喜和南。",
    "T46n1934_002:0801c10": "天台山修禪寺智顗禪師放生碑文第二",
    "T46n1934_002:0801c11": "十一",
    "T46n1934_002:0801c12": "[0801c12] 陳通直散騎常侍國子祭酒東海徐孝克撰",
    "T46n1934_002:0801c13": "夫太易無體。品類所以咸享。太一無名。至人",
    "T46n1934_002:0801c14": "於是設教。仰觀俯法遠取旁求。兼三以才。吹",
    "T46n1934_002:0801c15": "萬維物。建官台鉉則五嶽作鎮。辨方伯牧。",
    "T46n1934_002:0801c16": "故四瀆分流。闢伊闕覽八紘。鑿龍門陂九澤。",
    "T46n1934_002:0801c17": "播厥習險因之以利民。相生卜洛樹之。以君",
    "T46n1934_002:0801c18": "長坎之。時用大矣哉。我皇帝。作聖凝神乘",
    "T46n1934_002:0801c19": "圖御籙。無為無欲道契汾陽。垂拱垂衣德隆",
    "T46n1934_002:0801c20": "至治。辰象貞明管灰合序。方外無虞海內有",
    "T46n1934_002:0801c21": "截。被風雅於華戎。盛雍&#x7188;於曩代。巍巍乎難",
    "T46n1934_002:0801c22": "得而稱者也。至如光啟法式榮敷道樹。化彰",
    "T46n1934_002:0801c23": "十善。弘濟四生。天台修禪寺智顗禪師。蔬練",
    "T46n1934_002:0801c24": "自居苦節行矣。奉揚皇風總持像季。禪師。",
    "T46n1934_002:0801c25": "俗姓陳氏。&#x9834;川人也。乃有媯之後焉。四友",
    "T46n1934_002:0801c26": "驚座逖聽多美六奇。列爵世載。其賢祖詮早",
    "T46n1934_002:0801c27": "世。父起祖梁使持節散騎常侍益陽縣開國",
    "T46n1934_002:0801c28": "侯。禪師童真出家。聰敏易悟。寓居荊峽。",
    "T46n1934_002:0801c29": "遊化幽并。自北徂南。兼行禪智。禹穴勝探",
    "T46n1934_002:0802a01": "台山是卜。白&#x9DC4;路出青髓巖開。攀桂結字蕭",
    "T46n1934_002:0802a02": "然憩止。林交五柳既馥栴檀之氛。塔現三層",
    "T46n1934_002:0802a03": "終縣水精之色。雲崖天樂不鼓自鳴。石室金",
    "T46n1934_002:0802a04": "容無形留影。秀嶺嶔崟浪波浩瀚。洪濤蜃氣",
    "T46n1934_002:0802a05": "&#x5190;遠苞空。巨壑喬松干雲翳日。翔集飛走叢",
    "T46n1934_002:0802a06": "育珍怪。地中藏玉觀曲杖而易辨。淵內沈珠",
    "T46n1934_002:0802a07": "見圓流而可別。神通開士如意桑門。振錫&#x546A;",
    "T46n1934_002:0802a08": "泉騰空舞&#x9262;。受丹仙容汎急水而時來。避官",
    "T46n1934_002:0802a09": "真人乘迴風而迴至。厥土宏麗靈讖斯在。禪",
    "T46n1934_002:0802a10": "師福慧鎡基聲光利益。宣猛將軍臨海內史",
    "T46n1934_002:0802a11": "計尚兒子勳之胄。世顯方術賣藥登仙。聞于",
    "T46n1934_002:0802a12": "昔漢。剖符作守。即此明時。請轉法輪講金光",
    "T46n1934_002:0802a13": "明經一部。前雲騎將軍臨海內史陳思展。及",
    "T46n1934_002:0802a14": "其猶子陳要卿等即土人也。戎章衣繡優秩家",
    "T46n1934_002:0802a15": "邦。奉屈禪師次講法華經典。白牙團扇初開",
    "T46n1934_002:0802a16": "律藏之門。玉柄麈尾旁闡經王之偈。繫珠始",
    "T46n1934_002:0802a17": "訓親友醉除。夢鼓將鳴梵魔疑遣。因迺雙明",
    "T46n1934_002:0802a18": "誡勸廣辯殃福。尚兒仍獎諭[竺-二+(一/(尸@邑))]主嚴續祖羊",
    "T46n1934_002:0802a19": "公賀等群賢。凡百君子信誓斯立。丹誠恪勤",
    "T46n1934_002:0802a20": "白業諧辯。嗟如棠之往。累歎釣濮之來緣。各",
    "T46n1934_002:0802a21": "捨[竺-二+(一/(尸@邑))]業及魚梁等合六十三所。二緣樹下懸唱",
    "T46n1934_002:0802a22": "善哉。五旬座上遙聞彈指。巨海無際一時清",
    "T46n1934_002:0802a23": "謐。眾生無邊同荷安快。掌擎世界未粵難思。",
    "T46n1934_002:0802a24": "手把虛空非名希有。桂陽王殿下皇枝之貴。",
    "T46n1934_002:0802a25": "思懋間平情崇孔釋。吐懸河之旨擊節證明。",
    "T46n1934_002:0802a26": "示半月之形深心隨喜。五侯三傑曾不間然。",
    "T46n1934_002:0802a27": "黃髮青衿咸同踊躍。藏諸篆素青編落簡。樹",
    "T46n1934_002:0802a28": "以貞碑芳聲靡絕。假令山止海運。惠施之美",
    "T46n1934_002:0802a29": "猶傳。龜吉筮凶鐫勒之功。無毀孝克才慚十",
    "T46n1934_002:0802b01": "倍。學墮三餘春蒐秋獮。久捐染截。書紳畫",
    "T46n1934_002:0802b02": "地曾何圖寫。雖復張池。並黑寧擬妙辭。峴石",
    "T46n1934_002:0802b03": "徒刊非能墮淚仰熏心之上善。羨山水之清",
    "T46n1934_002:0802b04": "音。寸志片言乃為銘曰。",
    "T46n1934_002:0802b05": " 設位觀像  剖極開渾  蕩蕩為大",
    "T46n1934_002:0802b06": " 蒼蒼以尊  膏川淚瀆  地脈河源",
    "T46n1934_002:0802b07": " 導疏咨禹  蓋取維軒  嗟乎坎德",
    "T46n1934_002:0802b08": " 至矣坤元  淳風樂土  君臨御寓",
    "T46n1934_002:0802b09": " 明明孝治  穆穆聖主  道冠當今",
    "T46n1934_002:0802b10": " 功高前古  慶協嘉瑞  美均擊拊",
    "T46n1934_002:0802b11": " 仁沾動植  澤及遐宇  釋種高族",
    "T46n1934_002:0802b12": " 身資瓢蓛  匪慕分圭  歸心染服",
    "T46n1934_002:0802b13": " 辭彼緣慮  言施幽谷  志託松筠",
    "T46n1934_002:0802b14": " 形隨槁木  七覺善誘  五禪清肅",
    "T46n1934_002:0802b15": " 無遠弗&#x5C4A;  無思不服  將軍邦宰",
    "T46n1934_002:0802b16": " 肩印銷罪  淑女良夫  民業珍賄",
    "T46n1934_002:0802b17": " 靡宏十明  寧追百倍  不見所欲",
    "T46n1934_002:0802b18": " 忘懷無待  各捨貨泉  同成佛海",
    "T46n1934_002:0802b19": " 決漭冥蒙  瞻眺唯空  屏師送雨",
    "T46n1934_002:0802b20": " 列子揚風  鯤鱗以北  極外之東",
    "T46n1934_002:0802b21": " 遠水銜日  曾波駕蓬  地上之比",
    "T46n1934_002:0802b22": " 山下之蒙  涇清渭濁  朝宗會同",
    "T46n1934_002:0802b23": " 天台維節  林泉搔屑  頂列三辰",
    "T46n1934_002:0802b24": " 峰危九折  瀑布高瀉  神狀姝潔",
    "T46n1934_002:0802b25": " 響若奔雷  皎如素雪  隆冬不凝",
    "T46n1934_002:0802b26": " 炎旱無竭  石橋杳邈  晨暉映徹",
    "T46n1934_002:0802b27": " 仰止青霄  俯臨丹穴  鳥路雲通",
    "T46n1934_002:0802b28": " 人途徑絕  渤澥難邊  含情泝沿",
    "T46n1934_002:0802b29": " 嗷嗷岌岌  萬萬千千  鼓鰓掉尾",
    "T46n1934_002:0802c01": " 相望自然  壁網無挂  任鉤不牽",
    "T46n1934_002:0802c02": " 歌舼靜拽  響&#x723C;停羶  行滿業大",
    "T46n1934_002:0802c03": " 弘生為最  斷樹誠規  翳樊斯誡",
    "T46n1934_002:0802c04": " 噌參靈鶴  敬康神蔡  隨感明珠",
    "T46n1934_002:0802c05": " 于期軒蓋  嘉會信徵  潛騰是賴",
    "T46n1934_002:0802c06": " 逝矣虞淵  波瀾易遷  高岸深谷",
    "T46n1934_002:0802c07": " 蓬海桑田  石餘幾拂  芥盡何年",
    "T46n1934_002:0802c08": " 大地將隕  須彌洞然  風傾金際",
    "T46n1934_002:0802c09": " 火及初禪  猗歟水性  報轉常圓",
    "T46n1934_002:0802c10": "隋高祖文皇帝&#x52C5;書第二十二",
    "T46n1934_002:0802c11": "[0802c11] 皇帝敬問光宅寺智顗禪師。朕於佛教敬信",
    "T46n1934_002:0802c12": "情重。往者周武之時毀壞佛法。發心立願必",
    "T46n1934_002:0802c13": "許護持。及受命於天。仍即興復仰憑神力法",
    "T46n1934_002:0802c14": "輪重轉。十方眾生俱獲利益。比以有陳虐亂",
    "T46n1934_002:0802c15": "殘暴。東南百姓勞役不勝其苦。故命將出師",
    "T46n1934_002:0802c16": "為民除害。吳越之地今得廓清。道俗乂安深",
    "T46n1934_002:0802c17": "稱朕意。朕尊崇正法救濟蒼生。欲令福田永",
    "T46n1934_002:0802c18": "存津梁無極。師既已離世網修己化人。必希",
    "T46n1934_002:0802c19": "獎進僧伍固守禁戒。使見者欽服聞即生善。",
    "T46n1934_002:0802c20": "方副大道之心。是為出家之業。若身從道服",
    "T46n1934_002:0802c21": "心染俗塵。非直含生之類無所歸依。仰恐妙",
    "T46n1934_002:0802c22": "法之門更來謗讟。宜相勸勵以同朕心。春日",
    "T46n1934_002:0802c23": "漸暄道體如宜也。開皇十年正月十六日。內",
    "T46n1934_002:0802c24": "史令安平公臣李德林。宣內史侍郎武安子",
    "T46n1934_002:0802c25": "臣李元操。奉內史舍人裴矩行。",
    "T46n1934_002:0802c26": "秦孝王書第二十三(凡二書)",
    "T46n1934_002:0802c27": "[0802c27] 冬暮寒切道體何如。法務勤辛有以勞悆。安",
    "T46n1934_002:0802c28": "州方等寺奉為皇帝修立。屈法師向彼行道。",
    "T46n1934_002:0802c29": "甚不可言。已令所司發遣供給。願以熏修為",
    "T46n1934_002:0803a01": "懷不憚利涉也。道深敬德遣白不具。弟子楊",
    "T46n1934_002:0803a02": "俊和南。十二月十七日。",
    "T46n1934_002:0803a03": "[0803a03] 次書傾仰每深甚熱。禪師道體何如。修習不",
    "T46n1934_002:0803a04": "乃勞心也。未由有展企結。良深願珍德遣白",
    "T46n1934_002:0803a05": "不具。弟子楊俊和南。五月十九日。奉施沈香",
    "T46n1934_002:0803a06": "等如別。至願檢領。",
    "T46n1934_002:0803a07": "[0803a07] 沈香十觔。牋香十觔。熏陸少許。",
    "T46n1934_002:0803a08": "[0803a08]  右牒薄伸供養",
    "T46n1934_002:0803a09": "晉王初迎書第二十四",
    "T46n1934_002:0803a10": "[0803a10] 金風御節玉露調時。道體休和安樂行不法",
    "T46n1934_002:0803a11": "師抗志名山棲心。慧定法門靜悅戒行。熏修",
    "T46n1934_002:0803a12": "籍甚。徽猷久承音德。欽風已積味道。為勞冀",
    "T46n1934_002:0803a13": "託舟航。用披雲霧。故遣使人往彼延屈。希能",
    "T46n1934_002:0803a14": "輕舉以沃虛襟。佇望來儀不乖眷意也。弟子",
    "T46n1934_002:0803a15": "楊廣和南。",
    "T46n1934_002:0803a16": "王治禪眾寺書第二十五",
    "T46n1934_002:0803a17": "[0803a17] 深具謙挹之旨。但高人遊處觸地是安。然法",
    "T46n1934_002:0803a18": "宇僧坊須盡嚴正。經云四事供養。一不可虧。",
    "T46n1934_002:0803a19": "已勒有司修葺。願忘懷受施也。弟子楊廣和",
    "T46n1934_002:0803a20": "南。",
    "T46n1934_002:0803a21": "王受菩薩戒疏第二十六",
    "T46n1934_002:0803a22": "[0803a22] 使持節上柱國太尉楊州總管諸軍事楊州刺",
    "T46n1934_002:0803a23": "史晉王弟子楊廣稽首。奉請十方三世諸佛",
    "T46n1934_002:0803a24": "本師釋迦如來。當降此土補處彌勒。一切尊",
    "T46n1934_002:0803a25": "經無量法寶。初心以上金剛以降諸尊大權",
    "T46n1934_002:0803a26": "摩訶薩埵。辟支緣覺獨脫明悟二十七賢聖。",
    "T46n1934_002:0803a27": "他心道眼乃至三有最頂。十八梵王六欲天",
    "T46n1934_002:0803a28": "子帝釋天主四天大王。天仙龍神飛騰隱顯。",
    "T46n1934_002:0803a29": "任持世界作大利益。守塔衛法防身護命。護",
    "T46n1934_002:0803b01": "淨戒無量善神。咸願一念之頃。承佛神力俱",
    "T46n1934_002:0803b02": "會道場。證明弟子誓願。攝受弟子功德。竊",
    "T46n1934_002:0803b03": "以識暗萌興即如來性。無明俯墜本有未彰。",
    "T46n1934_002:0803b04": "理數斯歸。物極則反。欲顯當果必積于因。",
    "T46n1934_002:0803b05": "是調御世雄備歷生死。草木為籌不可勝計。",
    "T46n1934_002:0803b06": "恒沙集起固難思議。深染塵勞方能厭離。法",
    "T46n1934_002:0803b07": "王啟運本化菩薩。譬如日出先照高山。隨逗",
    "T46n1934_002:0803b08": "根宜權為方便。如彼眾流咸宗大海。弟子基",
    "T46n1934_002:0803b09": "承積善生在皇家。庭訓早趨貽教夙漸。福理",
    "T46n1934_002:0803b10": "攸鍾妙機須悟。恥崎嶇於小逕。希優游於大",
    "T46n1934_002:0803b11": "乘。笑止息於化城。誓舟航於彼岸。但開士萬",
    "T46n1934_002:0803b12": "行戒善為先。菩薩十受專持最上。喻造宮室",
    "T46n1934_002:0803b13": "必因基址。徒架虛空終不成立。弗揆庸&#x61DC;。",
    "T46n1934_002:0803b14": "抑又聞之孔老釋門。咸資鎔鑄不有軌儀。吾",
    "T46n1934_002:0803b15": "將安仰誠。復釋迦能仁本為和尚。文殊師利",
    "T46n1934_002:0803b16": "冥作闍黎。而必藉人師顯傳。聖授自近之遠。",
    "T46n1934_002:0803b17": "感而遂通。薩陀波崙罄髓於無竭善財童子",
    "T46n1934_002:0803b18": "忘身於法界。經有明文敢為臆說。深信佛語",
    "T46n1934_002:0803b19": "聿遵明導。天台智顗禪師佛法龍象。童真出",
    "T46n1934_002:0803b20": "家戒珠圓淨。年將耳順定水淵澄。因靜發慧",
    "T46n1934_002:0803b21": "安無礙辯。先物後己謙挹盛風。名稱普聞眾",
    "T46n1934_002:0803b22": "所知識。弟子所以虔誠遙注。命&#x6A9D;遠延每畏",
    "T46n1934_002:0803b23": "緣差值諸留難。亦既至止心路豁然。及披雲",
    "T46n1934_002:0803b24": "霧即銷煩惱。謹以今開皇十一年十一月二",
    "T46n1934_002:0803b25": "十三日。總管金城設千僧蔬飯。敬屈禪師授",
    "T46n1934_002:0803b26": "菩薩戒。戒名為孝亦名制止。方便智度歸親",
    "T46n1934_002:0803b27": "奉極。以此勝福奉資至尊皇后。作大莊嚴同",
    "T46n1934_002:0803b28": "如來慈普。諸佛愛等視四生猶如一子。弟子",
    "T46n1934_002:0803b29": "即日種羅&#x777A;業。生生世世還生佛家。如日月",
    "T46n1934_002:0803c01": "燈明之八王子。如大通智勝十六沙彌。眷屬",
    "T46n1934_002:0803c02": "因緣法成等侶。俱出有流到無為地。平均六",
    "T46n1934_002:0803c03": "度恬和四等。眾生無盡度脫不窮。結僧那於",
    "T46n1934_002:0803c04": "始心。終大悲以赴難。博遠如法界。究竟若",
    "T46n1934_002:0803c05": "虛空。具足成就皆滿願海。楊廣和南。",
    "T46n1934_002:0803c06": "[0803c06] 王嚫戒師衣物等。聖種納袈裟一緣。黃紋舍",
    "T46n1934_002:0803c07": "勒一腰。綿三十屯。&#x6B1D;泥南布袈裟一緣。黃絲",
    "T46n1934_002:0803c08": "布襪一具。絹四十匹。&#x6B1D;泥絲布偏袒一領。黃",
    "T46n1934_002:0803c09": "紬臥褥一領。布三十禪。&#x6B1D;泥絲布坐褥一具。",
    "T46n1934_002:0803c10": "烏紗蚊幬一張。紙二百張。&#x6B1D;泥絲布裙一腰。",
    "T46n1934_002:0803c11": "紫綖靴一量。錢五十貫。&#x6B1D;泥雲龍綾被一緣。",
    "T46n1934_002:0803c12": "龍鬚席一領。蠟燭十挺。&#x6B1D;泥羅頭帽一領。須",
    "T46n1934_002:0803c13": "彌氈一領。銅硯一面。高麗青坐布一具。烏皮",
    "T46n1934_002:0803c14": "履一量。墨二挺。黃絲布背襠一領。南榴枕一",
    "T46n1934_002:0803c15": "枚。和香一合。鐵錫杖一柄(見在)象牙管一管。",
    "T46n1934_002:0803c16": "麈尾一柄。烏油鐵&#x9262;一口(并袋)斑竹筆二管。銅",
    "T46n1934_002:0803c17": "七筋一具。犀角如意一柄(并匣)白檀曲几一枚。",
    "T46n1934_002:0803c18": "銅重&#x76CC;三口。&#x936E;石香罏奩一具。山水繩床一",
    "T46n1934_002:0803c19": "張。銅搔勞一口。銅香火七筋一具。白檀支",
    "T46n1934_002:0803c20": "頰一枚。銅澡灌一口。楠榴夾膝一枚。桃竹蠅",
    "T46n1934_002:0803c21": "拂一柄。鐵翦刀一口。蒱移文木案并褥。犀裝",
    "T46n1934_002:0803c22": "爪刀一口。鐵剃刀一口。黃絲布隱囊一枚。紫",
    "T46n1934_002:0803c23": "檀巾箱一具。鐵鑷子一具。白瓦唾壺一口(并籠巾)",
    "T46n1934_002:0803c24": "&#x67F9;心筆格一枚。銅燭擎一具。&#x936E;石裝&#x67F9;心經",
    "T46n1934_002:0803c25": "格一具。犀裝書刀一口。白團扇一柄。師嚴",
    "T46n1934_002:0803c26": "教尊(右四字爪)．喜捨供養(右四字龍)．習惱餘氣(右四字懸針)．緣覺",
    "T46n1934_002:0803c27": "侵斷(右四字垂露)．咸登常樂(右四字飛白)．豈如菩薩(右四字倒薤)．能",
    "T46n1934_002:0803c28": "施所受(右四字魚)．聲聞是證(右四字科斗)．戒定慧滿(右四字篆)．苦",
    "T46n1934_002:0803c29": "集滅道(右四字大篆)．穀皮屏風一具(爪篆龍魚科斗飛白垂露倒薤等書)淨",
    "T46n1934_002:0804a01": "人善心年十一。",
    "T46n1934_002:0804a02": "[0804a02] 右牒開皇十一年十一月二十三日(王稟戒名。總持菩薩。",
    "T46n1934_002:0804a03": "書疏。即用法諱弟子。總持和南)。",
    "T46n1934_002:0804a04": "王謝書第二十七",
    "T46n1934_002:0804a05": "[0804a05] 柳顧言還奉旨。垂示六種捨施及留受用。弟",
    "T46n1934_002:0804a06": "子一日恭嚫。猶以陋薄不稱宿心。來旨既以",
    "T46n1934_002:0804a07": "轉施。功德彌為增上。悲敬福田深是平等。固",
    "T46n1934_002:0804a08": "非蔽識所能周見。事事仰依其所留者。既以",
    "T46n1934_002:0804a09": "不多願恒留受。用故遣報諮。謹和南。",
    "T46n1934_002:0804a10": "王參書第二十八",
    "T46n1934_002:0804a11": "[0804a11] 弟子總持和南。履長戒辰在俗咸慶伏。惟吐",
    "T46n1934_002:0804a12": "納禪慧。與時休和。弟子稟受以來。粗堪靜攝。",
    "T46n1934_002:0804a13": "謹遣參承。謹和南。",
    "T46n1934_002:0804a14": "王請留書第二十九",
    "T46n1934_002:0804a15": "[0804a15] 弟子總持和南。爰逮來誨須往荊楚。辭致首",
    "T46n1934_002:0804a16": "尾仰具高懷。但祇稟淨戒事成甫爾。宿昔凝",
    "T46n1934_002:0804a17": "滯匪遑諮決。闍梨和尚經稱勝田。種子雖投",
    "T46n1934_002:0804a18": "嘉苗未植。方用心形永伸供養。庶憑善誘日",
    "T46n1934_002:0804a19": "灑塵勞。凡厥共緣依止有地。斯亦舟航兼運",
    "T46n1934_002:0804a20": "利益弘多。如來化導何必止還天竺。菩薩應",
    "T46n1934_002:0804a21": "變本無定方。深願坦然以虛受物。遲延展禮",
    "T46n1934_002:0804a22": "面當諮遜。謹和南。",
    "T46n1934_002:0804a23": "[0804a23] 開府柳顧言。宣口教云。智者為當長去更有",
    "T46n1934_002:0804a24": "還期。弟子意不欲相去遼遠。脫能旋迴不敢",
    "T46n1934_002:0804a25": "留停。鎮下近山隨樂住。止又欲奉留待。二月",
    "T46n1934_002:0804a26": "十八日同度延陵鎮。仍共至棲霞履行。於彼",
    "T46n1934_002:0804a27": "送別。",
    "T46n1934_002:0804a28": "王重留書第三十",
    "T46n1934_002:0804a29": "[0804a29] 弟子總持和南。逮旨須取明。二日垂別修復",
    "T46n1934_002:0804b01": "未周。便深傾欷。弟子前昨晝夜熟更。惟忖智",
    "T46n1934_002:0804b02": "者。至止以來未經一夏。兼荊潭路遠安居。將",
    "T46n1934_002:0804b03": "促江波浩蕩。行程難期。既去此處。又不至前",
    "T46n1934_002:0804b04": "所半途。結夏投止亦難。又按經律。一夏供養",
    "T46n1934_002:0804b05": "安居僧。福田無量。況乎師道及大眾力。凡",
    "T46n1934_002:0804b06": "夫淺薄本資勝緣。菩薩大慈須受應供。暮春",
    "T46n1934_002:0804b07": "行謝首夏向臻。九旬忽違四事虛棄。修心與",
    "T46n1934_002:0804b08": "理於情匪安。今欲仰留度夏發遣。冀不半途",
    "T46n1934_002:0804b09": "飄露脫疑。邑下喧湫須依林壑安居。攝山亦",
    "T46n1934_002:0804b10": "當為便。若法歲將滿。預勒蔣州裝船。南出石",
    "T46n1934_002:0804b11": "頭西浮彌易。既乘爽節因得順風。去留之宜",
    "T46n1934_002:0804b12": "事理咸會。此間彼處仰聽擇一。意不可盡辭",
    "T46n1934_002:0804b13": "豈多宣。謹和南。三月一日。",
    "T46n1934_002:0804b14": "王許行書第三十一",
    "T46n1934_002:0804b15": "[0804b15] 弟子總持和南。復逮今旨欲遂前心。功德因",
    "T46n1934_002:0804b16": "緣豈敢違忤。謹遵宿願。即命所司發遣發日。",
    "T46n1934_002:0804b17": "離晨仰聽詳擇。庶解夏非遠。秋水乘流。賜答",
    "T46n1934_002:0804b18": "求期。必當無爽。用茲歡喜。以蠲悲欷。謹和",
    "T46n1934_002:0804b19": "南。",
    "T46n1934_002:0804b20": "蔣州僧論毀寺書第三十二",
    "T46n1934_002:0804b21": "[0804b21] 奉誠寺慧文。龍光寺法令。光宅寺智勝等。稽",
    "T46n1934_002:0804b22": "首和南。伏見使人齎符壞諸空寺。若如即目",
    "T46n1934_002:0804b23": "所&#x89A9;全之與破。及有僧無僧。毀除不少。伏惟",
    "T46n1934_002:0804b24": "大王菩薩。植信嵩明興建三尊。慈仁化物豈",
    "T46n1934_002:0804b25": "不弘護佛法。留心塔寺。但此處僧徒。忽見毀",
    "T46n1934_002:0804b26": "廢咸懷憂恐。大王雖照同朝日。而聖德高遠",
    "T46n1934_002:0804b27": "眾情傾仰。無因簡徹。伏惟智者禪師。道俗歸",
    "T46n1934_002:0804b28": "止有所言勸。悉善為先。文等不揆庸微。馳來",
    "T46n1934_002:0804b29": "奉告。必願運大慈悲。垂為申達。異未壞之",
    "T46n1934_002:0804c01": "寺。庶得安全。敢藉護持。輒此祈仰。謹和南。",
    "T46n1934_002:0804c02": "開皇十二年二月八日。",
    "T46n1934_002:0804c03": "述蔣州僧書第三十三",
    "T46n1934_002:0804c04": "[0804c04] 今獲蔣州奉誠寺慧文律師書。敬呈如別。仰",
    "T46n1934_002:0804c05": "惟匡持三寶行菩薩慈。近年寇賊交橫。寺塔",
    "T46n1934_002:0804c06": "燒燼。仰乘大力建立將危。遂使佛法安全道",
    "T46n1934_002:0804c07": "俗蒙賴。收拾經像處處流通。誦德盈衢銜恩",
    "T46n1934_002:0804c08": "滿路。昔居戎在陳尚得存心。況息武興文。方",
    "T46n1934_002:0804c09": "應光顯。至如慧文所述。抽剔伽藍必由所官",
    "T46n1934_002:0804c10": "人多生僻解。致令外僧惶惑憂懼不寧。貧道",
    "T46n1934_002:0804c11": "常念無堪謬當知識。若論愛惜形命。豈敢言",
    "T46n1934_002:0804c12": "忤公門。特是佛法相關。亦由香火事大意之",
    "T46n1934_002:0804c13": "所為。唯憂冥道。寧忘即日之身。必存未來之",
    "T46n1934_002:0804c14": "議。若不述愚心則虛當四事。復乖三稔香火。",
    "T46n1934_002:0804c15": "是何人乎。是何人乎。在所官司唯悕事辦。",
    "T46n1934_002:0804c16": "豈慮因果將來善惡耶。當願聖德尊嚴。履萬",
    "T46n1934_002:0804c17": "安之路。福祿隆重高而不危。修菩薩行棟梁",
    "T46n1934_002:0804c18": "佛法。牆塹三寶澤覃四海。風芳萬代。若謂寺",
    "T46n1934_002:0804c19": "多洲少國或不聽。方便善權仰由安立。若須",
    "T46n1934_002:0804c20": "營造治茸城隍。江南竹木之鄉。採伐彌易。",
    "T46n1934_002:0804c21": "仰希弘紹。提拔將沈。故寺若存新福更長。冀",
    "T46n1934_002:0804c22": "蒙矜允幽顯沾恩。法事仰干追深愧踖。沙門",
    "T46n1934_002:0804c23": "某敬白。三月十一日。",
    "T46n1934_002:0804c24": "王答蔣州事第三十四",
    "T46n1934_002:0804c25": "[0804c25] 弟子總持和南。爰逮高旨騰蔣州僧所及。竊",
    "T46n1934_002:0804c26": "以僧居望剎。食惟分衛。所立精舍本依聚落。",
    "T46n1934_002:0804c27": "近年奉詔專征。弔民伐罪。江東混一。海內又",
    "T46n1934_002:0804c28": "寧。塔安其堵市不易業。斯亦智者備所明見。",
    "T46n1934_002:0804c29": "而亡殷頑民不慚懷土。有苗恃險敢恣螳蜋。",
    "T46n1934_002:0805a01": "橫使寺塔焚燒。如比屋流散鐘梵輟響。&#x9DC4;犬",
    "T46n1934_002:0805a02": "不聞。廢寺同於火宅。持&#x9262;略成空返。僧眾無",
    "T46n1934_002:0805a03": "依。實可傷歎。彼地福盡方成丘墟。所餘堂塔",
    "T46n1934_002:0805a04": "本不壞毀。其有現僧亦許房住。唯虛廊檐宇",
    "T46n1934_002:0805a05": "會當倒壓。所以移來還充寺館。其外椽版權",
    "T46n1934_002:0805a06": "借築城。若空寺步廊。有完全者亦貸為府廨",
    "T46n1934_002:0805a07": "須一二年間民力展息。即於上江結筏以新",
    "T46n1934_002:0805a08": "酬故。本勒所司具條孔目。無慮零漏。恐遠",
    "T46n1934_002:0805a09": "僧未能曲見。頓用仰誣。必願言提冥諸其掌。",
    "T46n1934_002:0805a10": "猥延滿軋戀側良深。謹和南。",
    "T46n1934_002:0805a11": "述匡山寺書第三十五",
    "T46n1934_002:0805a12": "[0805a12] 江州匡山東林寺者。東晉雁門慧遠法師之",
    "T46n1934_002:0805a13": "所創也。遠是彌天釋道安之高足。安是大和",
    "T46n1934_002:0805a14": "尚佛圖澄之弟子。三德相承如日月星。真佛",
    "T46n1934_002:0805a15": "法梁棟皆不可思議人也。而遠內閑半滿外",
    "T46n1934_002:0805a16": "善三玄。德布遐方聲高霄漢。初詣山足依止",
    "T46n1934_002:0805a17": "一林。共耶舍禪師頭陀其下。若說若默修西",
    "T46n1934_002:0805a18": "方觀。末於林右建立伽藍。因以為名。東林之",
    "T46n1934_002:0805a19": "寺。遠自創般若佛影二臺。謝靈運穿鑿流池",
    "T46n1934_002:0805a20": "三所。梁孝元構造重閣。莊嚴寺宇即日宛然。",
    "T46n1934_002:0805a21": "&#x5CEF;頂寺者是齋慧景禪師。感山人延請因棲",
    "T46n1934_002:0805a22": "其&#x5CEF;。次梁慧歸在後登躡。方建伽藍。峰有",
    "T46n1934_002:0805a23": "水泉忽然枯涸。歸燒香&#x546A;願清流盈滿。天降",
    "T46n1934_002:0805a24": "甘露於泥洹日。是以先德名蹤。垂芳不斷。",
    "T46n1934_002:0805a25": "松霞清曠。觸處蕭條。公私往還莫不歸向。自",
    "T46n1934_002:0805a26": "大化江左。貧道因至彼山。憩泊東林。時遊",
    "T46n1934_002:0805a27": "峰頂以歲為日。羨翫忘勞。然山下伽藍偏近",
    "T46n1934_002:0805a28": "驛道。行人歸去頗成混雜。今奉請為兩寺檀",
    "T46n1934_002:0805a29": "越。庶藉影響眾得安心。禮誦虔誠用酬洪澤。",
    "T46n1934_002:0805b01": "并乞勒彼所由。永禁公私停泊。沙門某敬",
    "T46n1934_002:0805b02": "白。",
    "T46n1934_002:0805b03": "王答匡山書第三十六",
    "T46n1934_002:0805b04": "[0805b04] 弟子總持和南。垂誨述江州潯陽廬山東林",
    "T46n1934_002:0805b05": "寺峰頂寺。須令弟子並為檀越主。山嶺盤秀",
    "T46n1934_002:0805b06": "下屬江湖。香罏層峰上虧雲日。仙人之所戾",
    "T46n1934_002:0805b07": "止。隱倫於焉不歸。況乎慧遠法師勝依結構。",
    "T46n1934_002:0805b08": "謝客梁元穿池重閣。景師息心神應峰頂。智",
    "T46n1934_002:0805b09": "者憩歷踵武前賢。師嚴道尊實深隨喜。所恨",
    "T46n1934_002:0805b10": "寡薄無益將來。庶藉熏修方證常樂。兼陳二",
    "T46n1934_002:0805b11": "寺偏近驛道。行人往來頗成混雜。須勒彼州",
    "T46n1934_002:0805b12": "令去公私。使命不得停止。即付所司。依事頒",
    "T46n1934_002:0805b13": "下。謹和南。三月一日。",
    "T46n1934_002:0805b14": "王與匡山三寺書第三十七",
    "T46n1934_002:0805b15": "[0805b15] 極暄法師道體何如。眾內咸宜也。雁門遠法",
    "T46n1934_002:0805b16": "師四依菩薩。翻飛朔野棲息南山。自斯以後",
    "T46n1934_002:0805b17": "名德相繼。智者見令為寺檀越。顧修寡薄非",
    "T46n1934_002:0805b18": "敢克當。獎導既引良深隨喜。敬德指此承問。",
    "T46n1934_002:0805b19": "楊廣和南。三月二十一日。",
    "T46n1934_002:0805b20": "[0805b20] 與禪閣寺書春序將謝道體何如。僧眾清善",
    "T46n1934_002:0805b21": "匡山佛寺興自慧遠法師。法師師於彌天道",
    "T46n1934_002:0805b22": "安。安師於佛圖澄。妙德相承莫之為最。江東",
    "T46n1934_002:0805b23": "龍藏悉本雁門。雁門上人創&#x8FF9;廬阜。自梁及",
    "T46n1934_002:0805b24": "晉止有東林。陳晚澆漓別生禪閣。僧徒好異",
    "T46n1934_002:0805b25": "豈稱至和。智者爰居還須合一。想均願海更",
    "T46n1934_002:0805b26": "無異味。行人將送過指此相聞。楊廣和南。三",
    "T46n1934_002:0805b27": "月二十一日。",
    "T46n1934_002:0805b28": "[0805b28] 與峰頂寺書。暮春暄和寺眾清勝。禪悅法喜",
    "T46n1934_002:0805b29": "致足恬懷。鑪峰香氣煙霞共遠。智者經託勝",
    "T46n1934_002:0805c01": "地。為在總內令為檀越。誠深隨喜。更追厚愧",
    "T46n1934_002:0805c02": "善當敬勗。楊廣和南。三月二十一日。",
    "T46n1934_002:0805c03": "王謝法門書第三十八",
    "T46n1934_002:0805c04": "[0805c04] 弟子總持和南。奉旨今日齋竟。即事登舟睽",
    "T46n1934_002:0805c05": "阻方遙。彌以傾欷垂示法相。雖文旨淵賾源",
    "T46n1934_002:0805c06": "本難尋。而教門方便開悟易益。恭承善誘永",
    "T46n1934_002:0805c07": "以受持。庶藉津梁得無退轉。自服膺至道每",
    "T46n1934_002:0805c08": "沾弘護。將事遵途復降良藥。沐浴慈被伏用",
    "T46n1934_002:0805c09": "悽荷。謹和南。",
    "T46n1934_002:0805c10": "王遣使往匡山參書第三十九",
    "T46n1934_002:0805c11": "[0805c11] 弟子總持和南。親信傳中詵還。逮去月朔",
    "T46n1934_002:0805c12": "告。用慰延結熱猶熾願道體休和。仰承經過",
    "T46n1934_002:0805c13": "攝山鍾岫。寺塔安善徒眾和肅。仍留二十僧",
    "T46n1934_002:0805c14": "權停開善。進至匡嶽結夏安居。東林禪閣還",
    "T46n1934_002:0805c15": "為一寺。峰頂精舍復皆隨喜。敬緣勸發獲此",
    "T46n1934_002:0805c16": "熏修。用耨身田方流法雨。金光明福喜荷彌",
    "T46n1934_002:0805c17": "深。弟子去月十四日。始度朱方風土異宜。流",
    "T46n1934_002:0805c18": "金在節攝衛多不調適。每有劣然二十九日",
    "T46n1934_002:0805c19": "來。石頭稍已平復。自江浦違心馳情彭蠡以",
    "T46n1934_002:0805c20": "日為歲。無時暫忘。願未解夏前。預整裝束",
    "T46n1934_002:0805c21": "法歲若滿。即事西浮。彼間酬願務令在促。非",
    "T46n1934_002:0805c22": "但弟子蔽識希護。周爰深恐。禪慧學徒咸思",
    "T46n1934_002:0805c23": "鑽仰。宣尼在陳致歎自衛。便歸屈道紆情事",
    "T46n1934_002:0805c24": "非為己。今遣主薄王灌指往祇承。并貢別牒",
    "T46n1934_002:0805c25": "用忘存省。敢略繁辭。謹和南。七月一日。",
    "T46n1934_002:0805c26": "[0805c26] 法衣六件。鹽一百斛。米一百斛。",
    "T46n1934_002:0805c27": "[0805c27] 右件其鹽米悉出江州正倉王灌齎合魚開",
    "T46n1934_002:0805c28": "送。",
    "T46n1934_002:0805c29": "王重遣匡山參書第四十",
    "T46n1934_002:0806a01": "[0806a01] 弟子總持和南。東林山寺使至。逮八月八日",
    "T46n1934_002:0806a02": "誨。用慰馳結仰承。已往衡山。至當稍久。法",
    "T46n1934_002:0806a03": "緣若竟願即沿流。冀在歲陰必期展覲。弟子",
    "T46n1934_002:0806a04": "渡江還。去月初移新住。多有造次。未善安立。",
    "T46n1934_002:0806a05": "來旨勗以法事。實用慚悚。始於所居外援。建",
    "T46n1934_002:0806a06": "立慧日道場。安置照禪師以下。江陵論法師",
    "T46n1934_002:0806a07": "亦已遠至於內援。建立法雲道場。安置潭州",
    "T46n1934_002:0806a08": "覺禪師已下。即建深善輒以諮知。仰承相次",
    "T46n1934_002:0806a09": "為營。功德深荷扶助。難用遠陳。而發此至江",
    "T46n1934_002:0806a10": "州遂下請僧料。云何能得相資。前施鹽米。",
    "T46n1934_002:0806a11": "其米迴入東林。鹽以上路盈長之外。乃可別",
    "T46n1934_002:0806a12": "營功德。今山僧返路行用仰酬尋。別遣使迎",
    "T46n1934_002:0806a13": "延。願預整歸計。江山遼敻豈盡誠曲。謹和南。",
    "T46n1934_002:0806a14": "十月十日。",
    "T46n1934_002:0806a15": "王遣使潭州迎書第四十一",
    "T46n1934_002:0806a16": "[0806a16] 弟子總持和南。歲聿云暮寒氣殊重。禪悅經",
    "T46n1934_002:0806a17": "行願常安樂。弟子頃來每多勞疾。但睽覲稍",
    "T46n1934_002:0806a18": "久唯用傾結。仰度所營功德已當究竟。今遣",
    "T46n1934_002:0806a19": "左親信伏達奉迎。願便事沿流延遲諮具。謹",
    "T46n1934_002:0806a20": "和南。十一月十五日。",
    "T46n1934_002:0806a21": "王遣使荊州迎書第四十二",
    "T46n1934_002:0806a22": "[0806a22] 弟子總持和南。暄和道體勝悆。仰揆衡嶽法",
    "T46n1934_002:0806a23": "事久當圓滿。江陵功德復應成就。隨喜之至",
    "T46n1934_002:0806a24": "難用勝言。弟子今入朝覲。行次陝州。馳仰之",
    "T46n1934_002:0806a25": "誠與時而積。故遣使人迎候。希便進道。來月",
    "T46n1934_002:0806a26": "下旬唯遲祇接。路首&#x6031;促豈復委宣。謹和南。",
    "T46n1934_002:0806a27": "二月二十二日。",
    "T46n1934_002:0806a28": "王入朝遣使參書第四十三(凡六書)",
    "T46n1934_002:0806a29": "[0806a29] 弟子總持和南。仰違移歲馳誠載勞。兼事入",
    "T46n1934_002:0806b01": "朝彌增延屬。武關雖阻荊近於吳。是以暫停",
    "T46n1934_002:0806b02": "陝州。遣使承接行人返命。具奉&#x89BC;縷。非唯年",
    "T46n1934_002:0806b03": "尊疾動。又以結夏安居理事。相推固須停止。",
    "T46n1934_002:0806b04": "弟子還鎮非久。便願沿流仰會江都。庶應旦",
    "T46n1934_002:0806b05": "夕將聖德果。亦復差機。因緣多端請不勞慮。",
    "T46n1934_002:0806b06": "謹和南。九月十日。",
    "T46n1934_002:0806b07": "[0806b07] 弟子總持和南。僧使智邃來奉五月二日誨。",
    "T46n1934_002:0806b08": "用慰馳結。仰承衡嶽功德圓滿。便致荊巫履",
    "T46n1934_002:0806b09": "涉虧和。深以傾悚。弟子於江都入朝。至陝關",
    "T46n1934_002:0806b10": "眩瞀停岐陽。腹內又不調適。去月末還京輦。",
    "T46n1934_002:0806b11": "如欲相承猶自羸薾。末即祇覲。望雲延願珍",
    "T46n1934_002:0806b12": "納。行人今返辭豈宣具。謹和南。",
    "T46n1934_002:0806b13": "[0806b13] 弟子總持和南。奉旨於荊州當陽縣境玉泉",
    "T46n1934_002:0806b14": "山陲。為建造伽藍招提行道。圖寫地形具以",
    "T46n1934_002:0806b15": "賜示。伏以布金遍地。買園建立。奉置三尊。",
    "T46n1934_002:0806b16": "永流萬代。唱誦所不能讚。算數所不能量。孰",
    "T46n1934_002:0806b17": "意輕微頓蒙創造。循復來旨爽然失厝。既事",
    "T46n1934_002:0806b18": "出神心。理生望表。無容違拒。苟作形&#x8FF9;即具",
    "T46n1934_002:0806b19": "聞奏。嘉號乃覃名符天冠。道場聲滿恒沙世",
    "T46n1934_002:0806b20": "界。福報仰歸遜辭難涉。謹和南。",
    "T46n1934_002:0806b21": "[0806b21] 弟子總持和南。垂旨令撰衡嶽禪師碑文。郭",
    "T46n1934_002:0806b22": "有道之無愧辭。高德逾此。陸士衡之披文想",
    "T46n1934_002:0806b23": "質。弟子多慚。既蒙獎成不無剋勵。邯鄲絕妙",
    "T46n1934_002:0806b24": "深恐難工。還鎮病瘳庶或勉強。循覽行狀用",
    "T46n1934_002:0806b25": "難思議。佛澄道安寧復過是。和南。",
    "T46n1934_002:0806b26": "[0806b26] 弟子總持和南。垂賜萬春樹皮袈裟一緣。述",
    "T46n1934_002:0806b27": "是梁武帝時。外國唯&#x732E;四領。今餘一。而是建",
    "T46n1934_002:0806b28": "初烏瓊法師所披。謹尋菩薩戒稱。所著袈裟",
    "T46n1934_002:0806b29": "皆染使壞色。況復自然嘉樹。妙彩天成。相",
    "T46n1934_002:0806c01": "應之言。無勞外假。萬春表長生之稱。二翼合",
    "T46n1934_002:0806c02": "善譬之辭。永服周旋恒充布薩常事。半月豈",
    "T46n1934_002:0806c03": "唯元日。著如來衣。深荷慈獎。謹和南。",
    "T46n1934_002:0806c04": "[0806c04] 弟子總持和南。率施別牒。五彩旛錦。香罏檀",
    "T46n1934_002:0806c05": "等十種。示表微誠。薄申是貺&#x5C20;陋追悚。謹和",
    "T46n1934_002:0806c06": "南。",
    "T46n1934_002:0806c07": "[0806c07] 五色四十九尺旛二張。五色斑羅經巾二枚。",
    "T46n1934_002:0806c08": "絹五十匹。錦香罏檀十張。熏陸香二觔。剃刀",
    "T46n1934_002:0806c09": "十口。&#x9D44;納袈裟一領。油鐵&#x9262;十口。雄黃七觔。",
    "T46n1934_002:0806c10": "青須彌氈五領。",
    "T46n1934_002:0806c11": "[0806c11]    右牒",
    "T46n1934_002:0806c12": "文皇帝&#x52C5;給荊州玉泉寺額書第四十四",
    "T46n1934_002:0806c13": "[0806c13] 皇帝敬問。修禪寺智顗禪師。省書具至。意孟",
    "T46n1934_002:0806c14": "秋餘熱道體何如。熏修禪悅有以怡慰。所須",
    "T46n1934_002:0806c15": "寺名額今依來請。智邃師還指宣往意。開皇",
    "T46n1934_002:0806c16": "十三年七月二十三日。兼內史令蜀王臣秀",
    "T46n1934_002:0806c17": "宣。內史侍郎武安子臣李元慘。奉內史舍人",
    "T46n1934_002:0806c18": "長坦男臣鄭子良行。",
    "T46n1934_002:0806c19": "王在京遣書第四十五(凡二書)",
    "T46n1934_002:0806c20": "[0806c20] 弟子總持和南。仰違已久馳係實深。獻歲非",
    "T46n1934_002:0806c21": "遙傾遲虔禮。暮春&#x5C4A;節當遣奉候。謹和南。九",
    "T46n1934_002:0806c22": "月二十四日。",
    "T46n1934_002:0806c23": "[0806c23] 王在京。重遣弟子總持和南。適逮近旨用尉",
    "T46n1934_002:0806c24": "馳情。春暄願道體康勝。玉泉創立道場嚴整。",
    "T46n1934_002:0806c25": "禪眾歸集靜慧日新。隨喜之深難以辭諭。弟",
    "T46n1934_002:0806c26": "子始服三石散竟。調息勞心秋仲歸蕃。請夏",
    "T46n1934_002:0806c27": "訖沿下在於拜覲。差當匪奢其間珍德。今遣",
    "T46n1934_002:0806c28": "統軍魯子譽。往祇承。謹和南。",
    "T46n1934_002:0806c29": "王從駕東嶽於路遣書第四十六(凡二書)",
    "T46n1934_002:0807a01": "[0807a01] 弟子總持和南。仲秋轉冷仰惟道體康悆。弟",
    "T46n1934_002:0807a02": "子即日粗可行。未由虔禮但增延結。願珍德。",
    "T46n1934_002:0807a03": "謹遣修承。謹和南。",
    "T46n1934_002:0807a04": "[0807a04] 於路次書總持和南。寒氣漸嚴仰惟康豫。動",
    "T46n1934_002:0807a05": "寂怡神興居安悅。弟子陪奉鑾駕旅次。長奉",
    "T46n1934_002:0807a06": "遠憑勝力。行往安隱。瞻言祇覲庶或匪遙。願",
    "T46n1934_002:0807a07": "珍重此不宣具。謹和南。十月十九日。",
    "T46n1934_002:0807a08": "王還鎮遣迎書第四十七",
    "T46n1934_002:0807a09": "[0807a09] 弟子總持和南。獻歲春明仰惟道體勝豫禪",
    "T46n1934_002:0807a10": "悅法喜。眾咸集業功歸有在。悉由明導。敬憶",
    "T46n1934_002:0807a11": "江都暫欲西上。先到衡嶽用賽師恩。次往渚",
    "T46n1934_002:0807a12": "宮以報生處。虔承此旨衛送。大江陽子臨流",
    "T46n1934_002:0807a13": "具申來請。即蒙開許還至觀濤。年來歲往寒",
    "T46n1934_002:0807a14": "暑屢變。恭聞功德圓滿遠難讚述。弟子多幸",
    "T46n1934_002:0807a15": "生在佛家。過庭所聞匪直詩禮。轉輪斯奉實",
    "T46n1934_002:0807a16": "惟日暮。今者陪扈鑾[車*犬]。發自京師言停洛陽。",
    "T46n1934_002:0807a17": "又止歷下。柴望之禮本自虞書。巡會之聲盛",
    "T46n1934_002:0807a18": "於姬典。至尊憲章。先古允&#x53F6;。人神相風。指",
    "T46n1934_002:0807a19": "南奉朝東岱。以今月十一日吉辰宗事云畢。",
    "T46n1934_002:0807a20": "于時天地載廓。日月增華。休氣神光燭近被",
    "T46n1934_002:0807a21": "遠。靈芝競吐山谷。連木並秀宮壇。瘖聾矇躄",
    "T46n1934_002:0807a22": "之徒。無毉而自愈。扶老&#x643A;幼之侶。不謀而同",
    "T46n1934_002:0807a23": "到。臣子殫見事非虛飾。一物得所萬里斯應。",
    "T46n1934_002:0807a24": "師資至重敢不稍聞。第率從便蕃即辭行所。",
    "T46n1934_002:0807a25": "夾鍾將末。必&#x5C4A;楊州。今遣奉迎便願沿下。餘",
    "T46n1934_002:0807a26": "春未盡必希拜覲。其間珍德續復祇承。謹和",
    "T46n1934_002:0807a27": "南正月二十日。",
    "T46n1934_002:0807a28": "王謝天冠并請義書第四十八",
    "T46n1934_002:0807a29": "[0807a29] 總持和南。前揆菩薩天冠率爾式之樣。深嫌",
    "T46n1934_002:0807b01": "不工。即用呈簡。爰逮今製思出神衿。圖比目",
    "T46n1934_002:0807b02": "連。妙逾郢匠。開士五明此居其一。金剛種智",
    "T46n1934_002:0807b03": "茲焉標萬。是智因地化物不可思議。接引隨",
    "T46n1934_002:0807b04": "方奚能盡達。冠尊於身。端嚴稱首跪承頂戴。",
    "T46n1934_002:0807b05": "覽鏡徘徊有飾陋容。增華改觀。弟子多幸謬",
    "T46n1934_002:0807b06": "稟師資。無量劫來悉憑開悟。色心無作觸仰",
    "T46n1934_002:0807b07": "勝緣。度脫舟航何慮不果。但戒為基址。信實",
    "T46n1934_002:0807b08": "行先。保解毘尼。昔年虔受。身雖&#x758E;漏心護",
    "T46n1934_002:0807b09": "明珠。而定品禪枝屏散歸靜。猥以凡薄荷",
    "T46n1934_002:0807b10": "國鎮蕃。為子為臣難虧難怠。豈藉四緣能入",
    "T46n1934_002:0807b11": "三昧。此非臆斷實荷誠說。經稱非禪不智非",
    "T46n1934_002:0807b12": "智不禪。定解相資能證無漏。又電光斷結。其",
    "T46n1934_002:0807b13": "例甚多。慧解脫人厥朋不少。即日欲服膺智",
    "T46n1934_002:0807b14": "斷。率先名教。永汎法流兼同治國。未知底滯",
    "T46n1934_002:0807b15": "可開化不。師嚴道尊可降意不。宿世根淺可",
    "T46n1934_002:0807b16": "發萌不。菩薩應機可逗時不。若未堪敷化且",
    "T46n1934_002:0807b17": "暫息緣。如可津梁便開祕藏。書云。民生在三",
    "T46n1934_002:0807b18": "事之如一。況覃釋典而不從師。今之慊言備",
    "T46n1934_002:0807b19": "瀝素&#x6B35;。成就事重。請棄飾辭。謹和南。六月二",
    "T46n1934_002:0807b20": "十一日。",
    "T46n1934_002:0807b21": "讓請義書第四十九",
    "T46n1934_002:0807b22": "[0807b22] 答爰逮累翰殷勤至法。匹夫行善止度一身。",
    "T46n1934_002:0807b23": "仁王弘道含生荷賴。蓋登地菩薩應生大家。",
    "T46n1934_002:0807b24": "所以發心興隆大道。曷可量也。孰可比哉。貧",
    "T46n1934_002:0807b25": "道山僧本懷夙至。於天台舊居。言念無捨。",
    "T46n1934_002:0807b26": "庶因世境安樂。更得寄趾幽林。仰為行道。",
    "T46n1934_002:0807b27": "非唯城邑。近歲謬承人汎。擬&#x8FF9;師資。顧此&#x758E;",
    "T46n1934_002:0807b28": "蔽。似非時許。況聖澤日隆復垂今命。省諸庸",
    "T46n1934_002:0807b29": "鄙彌匪克堪。貧道稟承師教。禪慧頗持耳去",
    "T46n1934_002:0807c01": "眼流如華上水。採聽經論其功既淺。賴荷禪",
    "T46n1934_002:0807c02": "門憑定修習。比於專學數論區分。理乃弗違",
    "T46n1934_002:0807c03": "業乖至熟。自非如來明達種智。高圓擅材殊",
    "T46n1934_002:0807c04": "能誰肯雙揖。況乎去聖滋遠曉悟甚微。徒欲",
    "T46n1934_002:0807c05": "承恩懼乖深寄。有招幽譴兼虧聖德。特願更",
    "T46n1934_002:0807c06": "迴神慮。別俟勝賢。妙果芳因使無斷絕。經稱",
    "T46n1934_002:0807c07": "一句染神歷劫不朽。大智慧海信為能入。固",
    "T46n1934_002:0807c08": "知深解大乘。佛法久住功德易滿。智慧最高",
    "T46n1934_002:0807c09": "守質抱愚。仰希聽覽徒申庸俚。終不自宣。沙",
    "T46n1934_002:0807c10": "門某白。",
    "T46n1934_002:0807c11": "王重請義書第五十",
    "T46n1934_002:0807c12": "[0807c12] 弟子總持和南。仰逮還旨猶乘謙尊。循復久",
    "T46n1934_002:0807c13": "之恍如自失。切以學貴承師。事推物論歷求",
    "T46n1934_002:0807c14": "法緣。厝心有在。若習毘曇則滯有情著。若修",
    "T46n1934_002:0807c15": "三論。又入空過甚成實。雖復兼舉。猶帶小",
    "T46n1934_002:0807c16": "乘。釋論地持但通一經之旨。如使次第遍修。",
    "T46n1934_002:0807c17": "僧家尚難盡備。況居俗而欲兼善。當今數論",
    "T46n1934_002:0807c18": "法師無過此地。但恨不因禪發。多起諍心。",
    "T46n1934_002:0807c19": "達者無違。求那明偈。仰惟厚習善根非一生",
    "T46n1934_002:0807c20": "得。初乃由學俄逢聖境。南嶽禪師親所記&#x8382;",
    "T46n1934_002:0807c21": "說法第一無以仰過。照禪師來具述此事。于",
    "T46n1934_002:0807c22": "時心喜已域寸誠。智者昔入陳朝。彼國明式",
    "T46n1934_002:0807c23": "瓦官大集。眾論鋒起。榮公強口。先被折角。兩",
    "T46n1934_002:0807c24": "瓊繼軌纔獲交綏。忍師讚歎唯唱希有。弟子",
    "T46n1934_002:0807c25": "仰延之始便事勝集。屈登無畏釋難如流。親",
    "T46n1934_002:0807c26": "所聽聞眾咸瞻仰。適承前往荊楚講法華經。",
    "T46n1934_002:0807c27": "舊學名僧莫不歸服。故知非禪不智。驗乎金",
    "T46n1934_002:0807c28": "口。比聞名僧所說。智者融會盡有階差。譬若",
    "T46n1934_002:0807c29": "群流歸乎大海。此之包舉始得佛意。弟子即",
    "T46n1934_002:0808a01": "日而不依請。譬彼彌勒今當問誰。唯願未得",
    "T46n1934_002:0808a02": "令得。未度令度。樂說無窮法施無盡。復使顧",
    "T46n1934_002:0808a03": "言。稽首虔拜。謹和南。六月二十五日。"
}