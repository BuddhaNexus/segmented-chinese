{
    "T43n1829_009:0119b23": "瑜伽師地論略纂卷第九(論本第三十三第三十四)",
    "T43n1829_009:0119b25": "翻經沙門基撰",
    "T43n1829_009:0119b26": "[0119b26] 初一頌。明述一持有七門。第二一行。明初門",
    "T43n1829_009:0119b27": "中七作意。初明七門者。一作意。二離欲。三",
    "T43n1829_009:0119b28": "廣辨諸定。四二定。五五通。六生差別。七諸",
    "T43n1829_009:0119b29": "相。下當別釋。此第四持中以此為體。",
    "T43n1829_009:0119c01": "[0119c01] 第二行頌中。云觀察於諸諦者。謂初二作意",
    "T43n1829_009:0119c02": " 如實而通達者。遠離作意。以能斷惑故",
    "T43n1829_009:0119c03": " 廣分別於修者。餘是作意 究竟為其後者。",
    "T43n1829_009:0119c04": "是第七果作意。前三十一二等中。明第四",
    "T43n1829_009:0119c05": "障淨。今解第五修作意。即第三十中之大",
    "T43n1829_009:0119c06": "文也。",
    "T43n1829_009:0119c07": "[0119c07] 論解第二離欲中。云問此中幾種補特伽羅",
    "T43n1829_009:0119c08": "即於現法乃至發起加行非出世道。有四種",
    "T43n1829_009:0119c09": "人。其第四人。謂一切菩薩樂當來世證大菩",
    "T43n1829_009:0119c10": "提非於現法。此意明菩薩當來佛道非現在",
    "T43n1829_009:0119c11": "法。世間道雖能現法發加行。但於生死中。成",
    "T43n1829_009:0119c12": "熟眾生。於世間道加行故。此人若其心。趣當",
    "T43n1829_009:0119c13": "來佛果。即出世道發加行。今約前義。",
    "T43n1829_009:0119c14": "[0119c14] 論解七作意中。了相作意謂能了欲界&#x9E81;相",
    "T43n1829_009:0119c15": "上界靜相。小乘中解六行皆須作。今大乘唯",
    "T43n1829_009:0119c16": "一行即得。不要具六行。於六行中隨作意",
    "T43n1829_009:0119c17": "一種也。",
    "T43n1829_009:0119c18": "[0119c18] 論解第三相中共相中。云一切欲謂生等苦",
    "T43n1829_009:0119c19": "乃至求不得苦。不言第八行苦者。此中據世",
    "T43n1829_009:0119c20": "共知者說。據世俗共知苦說。不約勝義苦說。",
    "T43n1829_009:0119c21": "此據勝義苦。一切欲及諸事皆雖有。難知故",
    "T43n1829_009:0119c22": "不說也。",
    "T43n1829_009:0119c23": "[0119c23] 論解尋思&#x9E81;品中。云猶如骨鎖如凝血肉如",
    "T43n1829_009:0119c24": "草炬火如一分炭火等者。此中如骨鎖可惡。",
    "T43n1829_009:0119c25": "如凝血肉言不實可厭。如草炬火須臾滅。如",
    "T43n1829_009:0119c26": "少分火能燒山澤。少諸欲等能燒善根 又",
    "T43n1829_009:0119c27": "云如炭一分有火一分無火。可厭惡也。此義",
    "T43n1829_009:0119c28": "不然。前二作意不言斷惑。第三遠離作意。能",
    "T43n1829_009:0119c29": "斷煩惱故。",
    "T43n1829_009:0120a01": "[0120a01] 論解遠離中。云最初斷道生。問云如秤兩頭",
    "T43n1829_009:0120a02": "低昂時等。何故得了相色界心。猶有欲界惑",
    "T43n1829_009:0120a03": "未殄。述云。了相以前。欲界聞思。雖作厭欲。",
    "T43n1829_009:0120a04": "未能隨順斷下界惑。其了相勝解。能順遠離",
    "T43n1829_009:0120a05": "斷下界欲故。了相勝解雖不能斷惑。而惑不",
    "T43n1829_009:0120a06": "生。如初果人未離欲修。而得未至。今時了相",
    "T43n1829_009:0120a07": "亦爾。未離下品惑等。即得了相。了相起時",
    "T43n1829_009:0120a08": "隨惑不生。如善心生時惡心不起。非斷故不",
    "T43n1829_009:0120a09": "起。遠離作意斷故不起。初二作意故猶未斷。",
    "T43n1829_009:0120a10": "於初二位中。若間起欲惡。",
    "T43n1829_009:0120a11": "[0120a11] 論解後二作意中。加行究竟作意。云由是因",
    "T43n1829_009:0120a12": "緣從欲界繫一切煩惱心得離繫此由暫時伏",
    "T43n1829_009:0120a13": "斷方便非畢竟永害種子等。乃至是名加行",
    "T43n1829_009:0120a14": "究竟作意者。此中解六行伏惑。不得上無間",
    "T43n1829_009:0120a15": "道證故。云暫時伏斷。此伏斷若伏上心。若伏",
    "T43n1829_009:0120a16": "種子。二俱須伏。何以得知。解初二作意中。云",
    "T43n1829_009:0120a17": "第二作意不為聞思間雜。惑雖不生。以未伏",
    "T43n1829_009:0120a18": "上心。未名無間道。至第三作意中。伏種子上",
    "T43n1829_009:0120a19": "生現行果功能。方名無間道。此有漏行為之。",
    "T43n1829_009:0120a20": "若無漏行要斷種子。方名無間道。雖上心不",
    "T43n1829_009:0120a21": "生。仍為方便道。今此亦然。伏上心為方便道。",
    "T43n1829_009:0120a22": "伏種子為無間道。",
    "T43n1829_009:0120a23": "[0120a23] 第七作意從此無間由是因緣證入根本初靜",
    "T43n1829_009:0120a24": "慮定即此根本初靜慮定俱行作意名加行究",
    "T43n1829_009:0120a25": "竟果作意者。此中論意。第九解脫道。居根本",
    "T43n1829_009:0120a26": "靜慮。前九無間道八解脫道。皆在近分定中。",
    "T43n1829_009:0120a27": "此中二釋。一釋始從初靜慮。乃至第三禪九",
    "T43n1829_009:0120a28": "無間九解脫。或在近分中。第九解脫或在根",
    "T43n1829_009:0120a29": "本定中。若四禪已上第九解脫道。定在根本",
    "T43n1829_009:0120b01": "定中。前八解脫九無間。在近分中。所以者何。",
    "T43n1829_009:0120b02": "三靜慮已下。根本有喜樂故。近分地中有捨",
    "T43n1829_009:0120b03": "故。根本地中。若遊觀。若斷惑。皆無捨受。以",
    "T43n1829_009:0120b04": "闇法故。決定無有。樂喜明利故。有其近分中。",
    "T43n1829_009:0120b05": "若斷惑。若遊觀。皆有捨。明唯遊觀得為喜樂。",
    "T43n1829_009:0120b06": "喜樂非斷惑時。為三靜慮以下。有利鈍二人。",
    "T43n1829_009:0120b07": "起無間解脫道。若利根人。第九無間道居近",
    "T43n1829_009:0120b08": "分。與捨相應。第九解脫道居根本定。與樂喜",
    "T43n1829_009:0120b09": "相應。若鈍根人。第九無間道居近分。與捨相",
    "T43n1829_009:0120b10": "應。心鈍以不能速疾入根本定與喜樂相應。",
    "T43n1829_009:0120b11": "其第九解脫。即居近分定。與捨相應。今此文",
    "T43n1829_009:0120b12": "言第七作意入根本定者。即約利根人。速疾",
    "T43n1829_009:0120b13": "能入根本。與樂等相應。此第七作意。取三靜",
    "T43n1829_009:0120b14": "慮。若居近分。為解脫道。即與捨受相應。若有",
    "T43n1829_009:0120b15": "根本定。為解脫道。與樂等相應。其第四靜慮",
    "T43n1829_009:0120b16": "以上。前八解脫九無間道。皆在近分中。若第",
    "T43n1829_009:0120b17": "九解脫中。必在根本定中。非居近分。此為勝",
    "T43n1829_009:0120b18": "義 又解若不如是分別。前九無間道八解",
    "T43n1829_009:0120b19": "脫。居近分中。第九解脫道。為根本定中。始從",
    "T43n1829_009:0120b20": "初靜慮。乃至非想亦然 前義以何為證。若",
    "T43n1829_009:0120b21": "總解更不分別。前六作意是近分。第七是根",
    "T43n1829_009:0120b22": "本。但云無間解脫道處。且為證也。未見文以",
    "T43n1829_009:0120b23": "分別為妙故。後義即以此文為證。前家會此",
    "T43n1829_009:0120b24": "文。如前利鈍根人釋。至下空處中。當廣解釋。",
    "T43n1829_009:0120b25": "[0120b25] 論第三翻解作意中云又了相作意於所應",
    "T43n1829_009:0120b26": "斷。乃至勝解作意為斷為得正發加行者。如",
    "T43n1829_009:0120b27": "二十八云。前二作意皆加行道。今此唯以解",
    "T43n1829_009:0120b28": "脫為正加行者。今據勝上處。及&#x96A3;近無間道",
    "T43n1829_009:0120b29": "處。及不為聞思間處說故。唯說勝解為正加",
    "T43n1829_009:0120c01": "行。前二十八。約實為論。了相應亦是加行",
    "T43n1829_009:0120c02": " 又解此正發加行。未必簡了相非加行道。以勝",
    "T43n1829_009:0120c03": "解&#x96A3;近分勝故。說定正發加行。且說勝解為",
    "T43n1829_009:0120c04": "正加行道。不遮了相。據實無違。如對法抄會。",
    "T43n1829_009:0120c05": "[0120c05] 論。云觀察作意能於所得離增上慢安住其",
    "T43n1829_009:0120c06": "心者。何故斷上品。說不言離增上慢。又不於",
    "T43n1829_009:0120c07": "第三品斷後說離增上。而於中品斷。說離增",
    "T43n1829_009:0120c08": "上慢。義曰。前六品惑&#x9E81;易知。後三品惑細難",
    "T43n1829_009:0120c09": "了。斷前上中品惑訖。不知下品惑在。乃起增",
    "T43n1829_009:0120c10": "上慢。謂九品並盡已。謂證得根本定。今離此",
    "T43n1829_009:0120c11": "慢故。於斷中品惑。後說離增上慢。非上品後",
    "T43n1829_009:0120c12": "說離。",
    "T43n1829_009:0120c13": "[0120c13] 論云又了相作意若勝解作意總名隨順作意",
    "T43n1829_009:0120c14": "厭壞對治俱行。今此中意。與四十作意相攝。",
    "T43n1829_009:0120c15": "及四對治相攝。四十作意。如前第十一卷釋。",
    "T43n1829_009:0120c16": "隨順作意。於四十中。當二十五作意。隨順作",
    "T43n1829_009:0120c17": "意。厭壞所緣。順斷煩惱故。前二作意是隨順",
    "T43n1829_009:0120c18": "故 又若遠離作意加行究竟作意名對治作",
    "T43n1829_009:0120c19": "意斷對治俱行。對治作意。當二十六。對治作",
    "T43n1829_009:0120c20": "意者。謂由此故正捨諸惑。為此二無間道故。",
    "T43n1829_009:0120c21": "故對治作意收 又攝樂作意名對治作意及",
    "T43n1829_009:0120c22": "順清淨作意者。順清淨作意。當二十七。順清",
    "T43n1829_009:0120c23": "淨作意者。謂修六隨念。即念佛等。若攝樂作",
    "T43n1829_009:0120c24": "意。斷中品惑故。名對治作意。以明緣六念修",
    "T43n1829_009:0120c25": "別樂。觀清淨涅槃佛等。亦名清淨別緣。此故",
    "T43n1829_009:0120c26": "不共遠離等一處明。又前遠離等。不收順清",
    "T43n1829_009:0120c27": "淨作意故。此二同收 問曰何故此中不收四",
    "T43n1829_009:0120c28": "對治。義曰。影顯故。此說斷惑。准遠離等。應知",
    "T43n1829_009:0120c29": "是對治 若爾何故不言俱行。義曰。對治是",
    "T43n1829_009:0121a01": "慧。作意是意。前文又收對治。意與慧俱行。故",
    "T43n1829_009:0121a02": "名俱行。今此中唯明作意。不明對治。無慧故。",
    "T43n1829_009:0121a03": "不言俱行 又若觀察作意名順觀察作意",
    "T43n1829_009:0121a04": "者。當二十八作意。順觀察作意者。謂觀諸煩",
    "T43n1829_009:0121a05": "惱斷與未斷。或觀先所證諸法道理。此望前",
    "T43n1829_009:0121a06": "亦是遠分持對治等。今略不言。望前遠離是",
    "T43n1829_009:0121a07": "彼進道。故名遠分對治。望攝樂作意。是解脫",
    "T43n1829_009:0121a08": "道。是故持對治。今以從攝樂後明故。不言對",
    "T43n1829_009:0121a09": "治相收。前已不相攝。如對法抄廣會之。",
    "T43n1829_009:0121a10": "[0121a10] 論。云如是其餘四種作意當知攝入六作意",
    "T43n1829_009:0121a11": "中謂隨順作意等者。義曰。四作意是七作意",
    "T43n1829_009:0121a12": "外故名餘。皆四作意是四十作意中作意。今",
    "T43n1829_009:0121a13": "收入六作意中六故。故言攝入六作意中",
    "T43n1829_009:0121a14": " 問曰。何故此中不明第七作意相收等。解云。",
    "T43n1829_009:0121a15": "第七作意是果。此四作意。及前六皆因。因可",
    "T43n1829_009:0121a16": "相攝。非果故不收第七作意。此中以七攝四",
    "T43n1829_009:0121a17": "十故。唯但攝四。彼第十一下文中。以四十攝",
    "T43n1829_009:0121a18": "七。即七中有四十作意攝盡義。今以七攝四",
    "T43n1829_009:0121a19": "十。非四十攝七。故不盡不收。有不同勘之。",
    "T43n1829_009:0121a20": "[0121a20] 論解初靜慮為&#x9E81;中。云&#x9E81;意言性是名為尋",
    "T43n1829_009:0121a21": "者。有二釋。一云名言自言法名。體是&#x9E81;意。尋",
    "T43n1829_009:0121a22": "能思諸法。似於名言故。言意言性也。又言說",
    "T43n1829_009:0121a23": "名是言名。思惟名意名尋。是思惟名故。故名",
    "T43n1829_009:0121a24": "意言也。小乘尋伺與根本相應。有人云。今大",
    "T43n1829_009:0121a25": "乘不爾。尋伺唯在方便者。不然。餘處又云。",
    "T43n1829_009:0121a26": "定中無尋伺。無發語言尋伺。非無細尋伺。又",
    "T43n1829_009:0121a27": "簡無色前五支。根本靜慮立支故也。",
    "T43n1829_009:0121a28": "[0121a28] 論解尋伺處收中。外處攝者。謂法處也。",
    "T43n1829_009:0121a29": "[0121a29] 論云若住增上者。謂下地住於苦增上也。",
    "T43n1829_009:0121b01": "[0121b01] 論經解得離生喜樂中。言離者謂已獲得加",
    "T43n1829_009:0121b02": "行究竟作意故。言生者由此為因由此為緣",
    "T43n1829_009:0121b03": "無間所生故。言喜樂者謂已獲得所希求義",
    "T43n1829_009:0121b04": "故者。此據利根。第九解脫道。是入根本靜慮",
    "T43n1829_009:0121b05": "人故。言生喜樂。若鈍根人。第九解脫道居",
    "T43n1829_009:0121b06": "近分定已後方能入根本地生喜樂。",
    "T43n1829_009:0121b07": "[0121b07] 論。云乃至七日七夜能正安住者。明入定能",
    "T43n1829_009:0121b08": "至七日七夜安住也。何故不言多時。唯言七",
    "T43n1829_009:0121b09": "日等者。彼欲界中段食。經七日故。若過七日。",
    "T43n1829_009:0121b10": "出定已其身即壞故。不得經多時。又且約爾",
    "T43n1829_009:0121b11": "所時。今而方入滅定。不癈多年月也。若過七",
    "T43n1829_009:0121b12": "日已出定。其身即壞。若七日內出定。其身不",
    "T43n1829_009:0121b13": "壞。今約不壞時為論。但言七日 問曰過七",
    "T43n1829_009:0121b14": "日已入滅定。若爾出定應死。義云。不然。多時",
    "T43n1829_009:0121b15": "入定定力持故不死。今亦出定。即入有心定。",
    "T43n1829_009:0121b16": "故亦不死 問云亦出滅定。滅定不持身故",
    "T43n1829_009:0121b17": "壞不壞耶。答曰壞。",
    "T43n1829_009:0121b18": "[0121b18] 論云。解第二靜慮中。言所言定者謂已獲得",
    "T43n1829_009:0121b19": "加行究竟作意故。此與初靜慮異。彼名離生。",
    "T43n1829_009:0121b20": "此名定生。彼得初離欲界繫名離生。此約先",
    "T43n1829_009:0121b21": "已得定故。故言定生。",
    "T43n1829_009:0121b22": "[0121b22] 論解第三靜慮中。云第三靜慮以下無如此",
    "T43n1829_009:0121b23": "樂及無間捨者。已下有樂體是喜。適悅身心",
    "T43n1829_009:0121b24": "為樂。今第三靜慮中。適悅心亦名樂。以樂極",
    "T43n1829_009:0121b25": "故。故言下地無是樂。下地內行中雖有捨。不",
    "T43n1829_009:0121b26": "別顯名。又有間故。非無間捨故言無。非有間",
    "T43n1829_009:0121b27": "捨亦無名無捨也。",
    "T43n1829_009:0121b28": "[0121b28] 論解第四靜慮中。云復次此中對治種類勢",
    "T43n1829_009:0121b29": "相似故略不宣說樂斷對治但說對治所作樂",
    "T43n1829_009:0121c01": "斷者。此中捨念正知。名能對治。第三禪樂名",
    "T43n1829_009:0121c02": "所對治。經中唯說所斷之樂。不言能斷捨念",
    "T43n1829_009:0121c03": "正知者。以第三禪已明捨念等能對治法。與",
    "T43n1829_009:0121c04": "此第四禪能對治法。相似故名種類。名體相",
    "T43n1829_009:0121c05": "似故言種類。俱能斷惑。二處相似。故云勢相",
    "T43n1829_009:0121c06": "似。略不宣說。此解經中不明第四禪能治所",
    "T43n1829_009:0121c07": "以。",
    "T43n1829_009:0121c08": "[0121c08] 論云由即於此數修習故便能棄捨令不出離",
    "T43n1829_009:0121c09": "第三靜慮第三靜慮地中勝樂是故說言由樂",
    "T43n1829_009:0121c10": "斷故者。此中第三靜慮繫樂。繫縛行者。令不",
    "T43n1829_009:0121c11": "出離第三靜慮。不能得彼上第四定。今數修",
    "T43n1829_009:0121c12": "習捨念等。能棄捨此定樂也。",
    "T43n1829_009:0121c13": "[0121c13] 論云由是因緣若前所斷若今所斷總集說言",
    "T43n1829_009:0121c14": "樂斷苦斷先憂喜沒者。樂斷名今斷。餘受根",
    "T43n1829_009:0121c15": "名先所斷。故下中覆治。云乃至入初靜慮時",
    "T43n1829_009:0121c16": "憂受沒故。此中如前第十一卷云。何故苦根。",
    "T43n1829_009:0121c17": "初靜慮中說未斷耶。彼品&#x9E81;重猶未斷故。若",
    "T43n1829_009:0121c18": "身在下界可爾。何緣生在初靜慮者苦根未",
    "T43n1829_009:0121c19": "斷而不現行。由其助伴相對憂根所攝。諸苦",
    "T43n1829_009:0121c20": "彼已斷故。但彼&#x9E81;重。而未能斷。若初禪中苦",
    "T43n1829_009:0121c21": "根斷者。是則行者。入初二靜慮。受所作位差",
    "T43n1829_009:0121c22": "別應無。由二俱有喜及樂故。應無差別。但以",
    "T43n1829_009:0121c23": "&#x9E81;重而未斷故。說有差別。而經中說由出諸",
    "T43n1829_009:0121c24": "受定有差別 問曰。但以尋伺斷不斷。豈不",
    "T43n1829_009:0121c25": "得差別。何故要須斷苦根。而說有差別。義曰。",
    "T43n1829_009:0121c26": "尋伺望喜樂非相障故。不得為斷尋伺說喜",
    "T43n1829_009:0121c27": "差別。其初禪喜有苦根故。未說勝利。第二禪",
    "T43n1829_009:0121c28": "喜已斷苦故。其喜淨勝。若以有無尋伺而說",
    "T43n1829_009:0121c29": "差別。有無之法無量不同。其禪可別。今反",
    "T43n1829_009:0122a01": "難。樂喜受應無差別。以苦根同喜樂等是受",
    "T43n1829_009:0122a02": "相障故。若不以斷苦根。為初二禪喜別。初",
    "T43n1829_009:0122a03": "二禪喜樂等受。應無差別。前初禪時已斷苦",
    "T43n1829_009:0122a04": "故。此斷&#x9E81;重。其種子不說斷。羅漢由有。",
    "T43n1829_009:0122a05": "[0122a05] 論解虛空無邊處中。云所有於彼種種聚中",
    "T43n1829_009:0122a06": "差別想轉謂飲食瓶衣垂莊嚴具。乃至山林",
    "T43n1829_009:0122a07": "等想於是一切不作意轉等者。此據身在欲",
    "T43n1829_009:0122a08": "界。依虛空處遣色想時。於欲界色境。亦遣故",
    "T43n1829_009:0122a09": "說舍園等。非身生色界。欲入虛空。而有此",
    "T43n1829_009:0122a10": "想。",
    "T43n1829_009:0122a11": "[0122a11] 論云當知此中依於近分乃至未入上根本定",
    "T43n1829_009:0122a12": "唯緣虛空若得根本緣虛空亦得自地所有諸",
    "T43n1829_009:0122a13": "蘊又近分中亦緣下地所有諸蘊者。述云。第",
    "T43n1829_009:0122a14": "四禪以上其第九解脫道。第七作意。唯在根",
    "T43n1829_009:0122a15": "本定中。其初得解脫道。此一剎那時。唯緣自",
    "T43n1829_009:0122a16": "地諸蘊。第二剎那心者。得緣上下地蘊。今約",
    "T43n1829_009:0122a17": "最初一剎那解脫道說故。言亦緣自地諸蘊。",
    "T43n1829_009:0122a18": "若近分定前九無間道。但緣下地生厭故。故",
    "T43n1829_009:0122a19": "言亦緣下地所有諸蘊。其前八解脫道。亦緣",
    "T43n1829_009:0122a20": "上下地諸蘊。今約無間道說故。言亦緣下地",
    "T43n1829_009:0122a21": "諸蘊。而唯不遮近分根本。但緣上下及自地",
    "T43n1829_009:0122a22": "諸蘊。於近分定八解脫道。不說論九無間故。",
    "T43n1829_009:0122a23": "言緣下蘊。於根本定。說初一剎那。隱立第二",
    "T43n1829_009:0122a24": "剎那以去故。言亦緣自地蘊故。論文中。不言",
    "T43n1829_009:0122a25": "唯緣自地蘊等。而言亦緣。此無間解脫道。如",
    "T43n1829_009:0122a26": "前初禪中解。若與顯揚對法第二卷相違。如",
    "T43n1829_009:0122a27": "彼有太師解。",
    "T43n1829_009:0122a28": "[0122a28] 論解有頂中有三。初正明欲趣上定。厭無所",
    "T43n1829_009:0122a29": "有處。而為棄想。即始從復次。乃至便能棄捨",
    "T43n1829_009:0122b01": "無所有處想以來。是第二釋非想非非想名。",
    "T43n1829_009:0122b02": "就中有二。初解非有想。二解非無想。始從由",
    "T43n1829_009:0122b03": "是因緣先入無所有處定時以下。至謂或有",
    "T43n1829_009:0122b04": "所有想或無所有想以來。明非有想。識處以",
    "T43n1829_009:0122b05": "下。是有所有想。無所有處是無所有想。是故",
    "T43n1829_009:0122b06": "說言非有想。即非有所有想及無所有想也。",
    "T43n1829_009:0122b07": "今有頂中。非有前二想也。非有想中。有二非",
    "T43n1829_009:0122b08": "有想訖。今非無想中。亦非二無想故 就第",
    "T43n1829_009:0122b09": "二大段中。第二次明非無想。無想有二。一無",
    "T43n1829_009:0122b10": "想定。二滅盡定。此二定心皆滅盡。今有頂不",
    "T43n1829_009:0122b11": "然。故言非無想。即非二無想定也。其有頂中",
    "T43n1829_009:0122b12": "有微細想故。第三明其有頂時。超下無所有",
    "T43n1829_009:0122b13": "處等。及自處近分。而入根本。謂即於此處起",
    "T43n1829_009:0122b14": "勝解時以下是。",
    "T43n1829_009:0122b15": "[0122b15] 論。解二無心定中。云如是有學已離無所有",
    "T43n1829_009:0122b16": "貪等者。此據斷惑得證。如對法第九卷抄會。",
    "T43n1829_009:0122b17": "寂靜住等。彼抄廣解。餘處文。言唯欲界初起",
    "T43n1829_009:0122b18": "滅定者。此約緣教。若初學時必依欲界。後初",
    "T43n1829_009:0122b19": "起時色界亦得。如第三果人。先欲界時未得",
    "T43n1829_009:0122b20": "此定。生色界已方得此定。即得初起。然由先",
    "T43n1829_009:0122b21": "於欲界初聞此教後於色界方生。",
    "T43n1829_009:0122b22": "[0122b22] 論解五通中。死生智通。亦得是天眼相應慧。",
    "T43n1829_009:0122b23": "以緣現在死後事時。亦是死生通。用眼識觀",
    "T43n1829_009:0122b24": "也。",
    "T43n1829_009:0122b25": "[0122b25] 論云&#x59AC;羅綿者。謂野蠶虫繭名&#x59AC;羅綿。",
    "T43n1829_009:0122b26": "[0122b26] 論解十二想中。前五想是修神境通法。餘四",
    "T43n1829_009:0122b27": "次第修一一通法。修神境通中。第四身心府",
    "T43n1829_009:0122b28": "修者。即身心俱可變化也。若變即身業。若化",
    "T43n1829_009:0122b29": "即變化心。",
    "T43n1829_009:0122c01": "[0122c01] 論第五解勝解想中。云遠作近解者。謂促長",
    "T43n1829_009:0122c02": "為短 近作遠解者。延短令長 &#x9E81;細相解。",
    "T43n1829_009:0122c03": "是變形質 地水相作。是變四大。此中但說",
    "T43n1829_009:0122c04": "色聲二變化。不論餘塵。如佛地論廣解。",
    "T43n1829_009:0122c05": "[0122c05] 論云於梵世諸四大種一分造色自在迴轉",
    "T43n1829_009:0122c06": "者。一分造色。謂色聲二種。故言一分。不迴轉",
    "T43n1829_009:0122c07": "觸及五根等故。唯外境故言一分。又隨定所",
    "T43n1829_009:0122c08": "變唯二反。一分不能轉變梵世一切。故言一",
    "T43n1829_009:0122c09": "分。",
    "T43n1829_009:0122c10": "[0122c10] 論解修天耳通法中。云或廣長處者。一市買",
    "T43n1829_009:0122c11": "處。一戲兒處。名廣長處。又處廣長大故。眾亦",
    "T43n1829_009:0122c12": "無量。意取眾多。初禪天名梵者。梵是淨義。初",
    "T43n1829_009:0122c13": "離欲故故得淨名。第二禪名光者。初離尋伺",
    "T43n1829_009:0122c14": "故得光名。第三禪得淨名者。以得勝樂故勝",
    "T43n1829_009:0122c15": "樂名淨也。第四禪凡聖共居三天。初無雲得",
    "T43n1829_009:0122c16": "名。餘隨福增為名。五那含天名。",
    "T43n1829_009:0122c17": "[0122c17] 論解無色界中。云隨行天眾同分中者。無色",
    "T43n1829_009:0122c18": "界無別受報處。隨行三品即受此報故。言隨",
    "T43n1829_009:0122c19": "行天。",
    "T43n1829_009:0122c20": "[0122c20] 論云然住所作有其差別者。謂住三品所作",
    "T43n1829_009:0122c21": "之業有其別也。",
    "T43n1829_009:0122c22": "[0122c22] 第三十四卷",
    "T43n1829_009:0122c23": "[0122c23] 論云解諦各四行已。如是名為了相作意者。",
    "T43n1829_009:0122c24": "此中以七作意。制有無學已來。了相勝解在",
    "T43n1829_009:0122c25": "見道前。即了相在五停總別相念處。勝解下",
    "T43n1829_009:0122c26": "文在四善根。遠離已去在見道以上。遠離在",
    "T43n1829_009:0122c27": "見道十六心以來。觀察在修道乃至金剛以",
    "T43n1829_009:0122c28": "前。所有觀察或斷未斷。所有修習是觀察作",
    "T43n1829_009:0122c29": "意。金剛以來。乃至斷非想八品諸惑。皆名攝",
    "T43n1829_009:0123a01": "樂。即修道中所有無間道皆是也。加行究竟",
    "T43n1829_009:0123a02": "在金剛心。究竟之果在無學。今欲明見道前",
    "T43n1829_009:0123a03": "故。云如是名為了相作意。此如下解諸位中",
    "T43n1829_009:0123a04": "次第論自解。勘之即知。",
    "T43n1829_009:0123a05": "[0123a05] 論云如七日經廣說者。即劫經是以說七日",
    "T43n1829_009:0123a06": "事故。名曰七日經。",
    "T43n1829_009:0123a07": "[0123a07] 論解八種變異因緣中。第七風所鼓燥者。謂",
    "T43n1829_009:0123a08": "大風飄扇濕衣濕地稼穡叢林乾。曝枯槁者。",
    "T43n1829_009:0123a09": "謂有濕衣。或時濕地。或稼穡等為大風扇之。",
    "T43n1829_009:0123a10": "令乾曝枯槁也。曝(初急反)如世云。此極即乾",
    "T43n1829_009:0123a11": "曝之也。",
    "T43n1829_009:0123a12": "[0123a12] 論解十五種所作變異。第八寒熱變異中云。",
    "T43n1829_009:0123a13": "言乾語者。謂熱故言語時乾。如世人云。乾語",
    "T43n1829_009:0123a14": "濕變也。",
    "T43n1829_009:0123a15": "[0123a15] 論云謂由觸對順樂受觸領樂觸緣所生樂時",
    "T43n1829_009:0123a16": "自能了別樂受分位者。今且舉樂觸。未舉苦",
    "T43n1829_009:0123a17": "等故。故言謂由觸對順樂受觸。即簡苦等受",
    "T43n1829_009:0123a18": "也。領樂觸緣所生樂時者。樂觸緣即境。能生",
    "T43n1829_009:0123a19": "樂觸者是。今意言領順樂觸境。所生樂時能",
    "T43n1829_009:0123a20": "自了知。是樂受分位也。",
    "T43n1829_009:0123a21": "[0123a21] 論解十六種變異性中末。云前之六種是所",
    "T43n1829_009:0123a22": "攝受事後之十種是身資具事六種是所攝受",
    "T43n1829_009:0123a23": "事者。謂一地事。二園事。三山事。四水事。五",
    "T43n1829_009:0123a24": "作業事。六庫藏事。十種身資具事者。一飲",
    "T43n1829_009:0123a25": "事。二食事。三乘事。四衣事。五嚴具事。六舞",
    "T43n1829_009:0123a26": "歌樂等事。七香鬘事。八資具事。九明闇事。十",
    "T43n1829_009:0123a27": "男女事。若依前列名中。飲食各是一事。今解",
    "T43n1829_009:0123a28": "中飲食合作一。所以合一種。",
    "T43n1829_009:0123a29": "[0123a29] 論云即由如是現見增上作意力故觀察變異",
    "T43n1829_009:0123a30": "無常性已。此牒結前乃至應正比度等以來。",
    "T43n1829_009:0123b01": "明諸色等。諸大滅壞易知。剎那生滅難知。以",
    "T43n1829_009:0123b02": "微細故。今將欲辨。先發論端。云何比度以下。",
    "T43n1829_009:0123b03": "乃至是故諸行必定應有剎那生滅已來。明",
    "T43n1829_009:0123b04": "由有小微細生滅故。得有大變異生滅。非見",
    "T43n1829_009:0123b05": "小生滅等。而知有大生滅等義。從彼彼眾緣",
    "T43n1829_009:0123b06": "和合有故下。至生已不待滅壞因緣。自然滅",
    "T43n1829_009:0123b07": "壞已來。明釋伏難。云滅有因緣。謂伏難云。不",
    "T43n1829_009:0123b08": "知生滅俱有因緣已不。今通云。此法由眾緣",
    "T43n1829_009:0123b09": "和合故有生。生即有因緣。不待因緣而自滅",
    "T43n1829_009:0123b10": "壞。即滅法無因緣也。",
    "T43n1829_009:0123b11": "[0123b11] 論從如是所有變異因緣能令諸行下。至非",
    "T43n1829_009:0123b12": "彼一切全不生起以來。明釋伏難。伏難云。如",
    "T43n1829_009:0123b13": "日炙青葉令黃。此青葉豈不由日故令青不",
    "T43n1829_009:0123b14": "現。即日為青壞緣也。今釋之云。日能變青為",
    "T43n1829_009:0123b15": "黃。如是汝何言日為變異因緣乎。此日即後",
    "T43n1829_009:0123b16": "黃色生之因緣。非前青色壞之因緣。所以者",
    "T43n1829_009:0123b17": "何。由世人前青色滅已現見有後黃色生。此",
    "T43n1829_009:0123b18": "黃與青不相似。可得此黃生是有。故知日與",
    "T43n1829_009:0123b19": "黃生為緣。非青滅為緣。若日炙青壞已後黃",
    "T43n1829_009:0123b20": "不生。可日與青滅為緣滅。有緣生後黃即有",
    "T43n1829_009:0123b21": "生。明日與後黃生為緣。非青壞為緣非彼一",
    "T43n1829_009:0123b22": "切令不可得。若青滅已一切後法全不可得。",
    "T43n1829_009:0123b23": "即日與青壞為緣也。此即反解。",
    "T43n1829_009:0123b24": "[0123b24] 論云或有諸行既滅壞已。乃至餘影全亦不",
    "T43n1829_009:0123b25": "可得已來。是外人難。若此滅已有餘法生。可",
    "T43n1829_009:0123b26": "如前解。若此法滅已無餘法生。是即將如何。",
    "T43n1829_009:0123b27": "如煎水時末後無水。火燒世間時。末後無灰",
    "T43n1829_009:0123b28": "燼。火煎水。煎水火。即與所煎水盡。為緣等。",
    "T43n1829_009:0123b29": "故知滅法得有因緣。",
    "T43n1829_009:0123b30": "[0123b30] 論云彼亦因緣後後展轉。乃至作如是事以",
    "T43n1829_009:0123c01": "來。論主解。今解云。此同前解煎水之火。但",
    "T43n1829_009:0123c02": "有與後後生法為緣。末後無水時不由火今",
    "T43n1829_009:0123c03": "無水。今無水勢力自無。令火於後生法無緣",
    "T43n1829_009:0123c04": "故。故今滅法亦無因緣。今助難曰。即日與彼",
    "T43n1829_009:0123c05": "黃生為緣。亦與前青滅為緣。豈不得耶。答曰",
    "T43n1829_009:0123c06": "不然。若一因緣能生滅。生滅相違。故相違",
    "T43n1829_009:0123c07": "之緣云何是一。若能生緣是一。所生之法應",
    "T43n1829_009:0123c08": "不相違。亦應是一。又若滅法有因緣者。因",
    "T43n1829_009:0123c09": "緣能有法。所有即是滅。滅為因緣有因緣。即",
    "T43n1829_009:0123c10": "能生是則因緣生生。何關生滅。故知滅法任",
    "T43n1829_009:0123c11": "運而滅。",
    "T43n1829_009:0123c12": "[0123c12] 論難自在為因中。云若唯用彼自在為緣是",
    "T43n1829_009:0123c13": "則諸行與彼自在俱應本有何須臾生者。此",
    "T43n1829_009:0123c14": "難意言。若自在是本有。亦有自在時。即有諸",
    "T43n1829_009:0123c15": "行。諸行既與自在同時。故知諸行亦是本有。",
    "T43n1829_009:0123c16": "若是本有。即是常住。不應名行。以彼義中行",
    "T43n1829_009:0123c17": "非本有故。他既見是難已便更立云。自在自",
    "T43n1829_009:0123c18": "是本有。諸行在後方生。故次論云。若言先有",
    "T43n1829_009:0123c19": "自在等。論主見此轉宗。便更逐難云。若行自",
    "T43n1829_009:0123c20": "在後方生。是則諸行非唯自在生。更用別緣",
    "T43n1829_009:0123c21": "故。故次論云是別諸行不唯自在為緣生起",
    "T43n1829_009:0123c22": "等。若用自在為緣。自在有時有諸行故。即俱",
    "T43n1829_009:0123c23": "應本有。若後諸行方生。是則由祈願故。後諸",
    "T43n1829_009:0123c24": "行方發。若諸行用欲祈願為因。何故唯自在",
    "T43n1829_009:0123c25": "為因。故次論云。若言自在隨其所欲功用祈",
    "T43n1829_009:0123c26": "願等。既縱以欲為因。更論須徵破。故次論",
    "T43n1829_009:0123c27": "云。若爾此欲為有因耶等。假設欲有因。即用",
    "T43n1829_009:0123c28": "自在為因者。自在本有故。欲亦應本有。有自",
    "T43n1829_009:0123c29": "在時即有欲故。如前諸行破。故次論云若言",
    "T43n1829_009:0123c30": "有因如即用自在等。設欲用自在為因。既破",
    "T43n1829_009:0124a01": "已後更有餘因。非用自在為因。若爾欲別有",
    "T43n1829_009:0124a02": "因者。如前諸行別用欲功用祈願為因。今",
    "T43n1829_009:0124a03": "言復用欲功用祈願。離自在外別法為因。是",
    "T43n1829_009:0124a04": "則諸行別有因生。何須妄計無用自在。故論",
    "T43n1829_009:0124a05": "次云若言此欲更有餘因等。",
    "T43n1829_009:0124a06": "[0124a06] 論云如是略由三種增上作意力故。乃至比度",
    "T43n1829_009:0124a07": "作意力故者。如前卷初引經說無常性。令生",
    "T43n1829_009:0124a08": "淨信。即是此中淨信作意增上力故。如前說",
    "T43n1829_009:0124a09": "八種因緣。十五種十六種變異等。皆是現見。",
    "T43n1829_009:0124a10": "即是此中第二現見作意增上力故。如次前",
    "T43n1829_009:0124a11": "以比度滅皆因緣等中生滅剎那。可是此中",
    "T43n1829_009:0124a12": "比度作意增上力故。皆是此中三種作意也。",
    "T43n1829_009:0124a13": "[0124a13] 論云於前所舉能隨順修無常五行已辨變異",
    "T43n1829_009:0124a14": "滅壞二行云何復由別離行故觀無常性者。",
    "T43n1829_009:0124a15": "卷初云由十種行悟入苦諦。苦下四行中。前",
    "T43n1829_009:0124a16": "五種行中。悟入無常。此五行中初變異行。即",
    "T43n1829_009:0124a17": "前所明八種因緣。十五種十六種等變異是。",
    "T43n1829_009:0124a18": "第二滅壞行。即前所明比度有剎那生滅等",
    "T43n1829_009:0124a19": "是滅行故。言已辨二行。今第三云何復由別",
    "T43n1829_009:0124a20": "離行故觀無常性。",
    "T43n1829_009:0124a21": "[0124a21] 論解內別離行中。云先為他主非奴非使能",
    "T43n1829_009:0124a22": "自受用等。乃至彼於後時退失主性非奴使",
    "T43n1829_009:0124a23": "性轉得他奴及所使性等者。此意如一人先",
    "T43n1829_009:0124a24": "為主時非奴非使。後時轉失主性非奴使性。",
    "T43n1829_009:0124a25": "轉得其他奴性及所使性。自在為之。如改官",
    "T43n1829_009:0124a26": "等人是。",
    "T43n1829_009:0124a27": "[0124a27] 論解法性行故觀無常性中。云謂即所有變",
    "T43n1829_009:0124a28": "異無常等者。此中意。如現在樂受。正受樂時。",
    "T43n1829_009:0124a29": "未變異無常。以變異等前三種無常行故。觀",
    "T43n1829_009:0124b01": "今樂受於現在時。雖未無常法性。於當來世。",
    "T43n1829_009:0124b02": "必當此三種無常故。如是通達。如是樂受於",
    "T43n1829_009:0124b03": "當來世必定無常。現世雖未無常法性。當來",
    "T43n1829_009:0124b04": "無常故。",
    "T43n1829_009:0124b05": "[0124b05] 論云合會無常。云即以前三種無常。觀現在",
    "T43n1829_009:0124b06": "法。與此三種無常和合故。名合會無常。即前",
    "T43n1829_009:0124b07": "樂受。於現在世。流入此三無常也。",
    "T43n1829_009:0124b08": "[0124b08] 論云如是由證成道理及修增上故於無常性",
    "T43n1829_009:0124b09": "得決定已等者。證成道理有三。一聖言量證",
    "T43n1829_009:0124b10": "成。即卷初云。列十行。後如是十行依證成道",
    "T43n1829_009:0124b11": "理能正觀察此中且依至教量理如世尊云。",
    "T43n1829_009:0124b12": "乃至略解內外二無常已。云如是且依至教量",
    "T43n1829_009:0124b13": "理修觀行者淨信增上作意力故等以來。是",
    "T43n1829_009:0124b14": "至教量。至教量中明內外二事。有十六種十",
    "T43n1829_009:0124b15": "五種八種因緣等。是第二現量。第二即&#x5374;解",
    "T43n1829_009:0124b16": "十六種訖。下云即由如是現見增上作意力",
    "T43n1829_009:0124b17": "故。觀察變異無常性已。彼諸行等以下。明比",
    "T43n1829_009:0124b18": "量證成。此三即是此中證成道理。及修增上",
    "T43n1829_009:0124b19": "故者。即解至教等道理。次下云淨信增上作",
    "T43n1829_009:0124b20": "意力故或由現見增上作意力故或由如是比",
    "T43n1829_009:0124b21": "度作意力故等是。此中及修增上故。彼解至",
    "T43n1829_009:0124b22": "教量等。下一一別觀此。作意即修增上也。",
    "T43n1829_009:0124b23": "[0124b23] 論云從此無間趣入苦行作是思惟如是諸行",
    "T43n1829_009:0124b24": "皆是無常等。乃至如是且由不可愛行趣入",
    "T43n1829_009:0124b25": "苦行等者。准下文云。於能隨順苦受諸行及",
    "T43n1829_009:0124b26": "苦受中。由不可愛行。趣入苦苦。即以此行",
    "T43n1829_009:0124b27": "趣入三中苦苦也。此不可愛行中。攝前七苦。",
    "T43n1829_009:0124b28": "七苦皆是苦苦。若准對法及餘處文。七苦中",
    "T43n1829_009:0124b29": "前五苦是苦苦。次二苦是壞苦。與此文相違",
    "T43n1829_009:0124c01": "者。且釋云。前七苦俱不可愛行。七不可愛中。",
    "T43n1829_009:0124c02": "前五苦是苦苦。今以不可愛行結縛行不安",
    "T43n1829_009:0124c03": "隱行此三行。與三苦相從收故。即相從收。不",
    "T43n1829_009:0124c04": "可愛中雖有壞苦。皆是苦苦門攝。少從多故。",
    "T43n1829_009:0124c05": "二苦俱苦苦也。又以此順生苦受等故。雖七",
    "T43n1829_009:0124c06": "皆是苦苦。所以者何。以次第二明結縛行中。",
    "T43n1829_009:0124c07": "由結縛行趣入壞苦。即於貪愛等結縛處。生",
    "T43n1829_009:0124c08": "貪愛等。招生老病死等純大苦蘊。即七苦順",
    "T43n1829_009:0124c09": "生樂受者是壞苦。故知順生苦受者是苦苦。",
    "T43n1829_009:0124c10": "以順非苦樂受。生捨受是行苦。下結趣入三",
    "T43n1829_009:0124c11": "苦。論文前後不同者。此以性相求隨義便解。",
    "T43n1829_009:0124c12": "又攝義門別。彼論須約三苦攝八苦。故知五",
    "T43n1829_009:0124c13": "是苦苦。此論以三行攝八苦故。不可愛行是",
    "T43n1829_009:0124c14": "前七苦。今以三苦攝三行。故苦苦攝。不可愛",
    "T43n1829_009:0124c15": "行是苦苦。不以苦苦攝不可愛行。所攝七苦",
    "T43n1829_009:0124c16": "為苦苦也。故不相違。攝義門別。下明空無",
    "T43n1829_009:0124c17": "我二行何別。空者空於體。無我無於用。即計",
    "T43n1829_009:0124c18": "有體名有。以空遣之執有用名我。以無我遣",
    "T43n1829_009:0124c19": "之。",
    "T43n1829_009:0124c20": "[0124c20] 論解集諦中。有三復次。初復次中。解因集起",
    "T43n1829_009:0124c21": "緣。云謂了知愛能引苦故說名為因者。且如",
    "T43n1829_009:0124c22": "現在逢一順樂受境。於中起愛。當知即熏愛",
    "T43n1829_009:0124c23": "等成種。此成種時。復令當來生等種子於中",
    "T43n1829_009:0124c24": "增長。此愛望此生等種子。能引生故。故名為",
    "T43n1829_009:0124c25": "因既引苦已復能招集令其生故說名為集",
    "T43n1829_009:0124c26": "者。即前愛能潤行支等成有。集能生當果。此",
    "T43n1829_009:0124c27": "愛能集他義名集 既引生苦已令彼起故說",
    "T43n1829_009:0124c28": "名為起者。即愛既熏苦種已。能令苦種生生",
    "T43n1829_009:0124c29": "等苦現行。愛能令生等種起現行故名起復",
    "T43n1829_009:0125a01": "於當來諸苦種子能攝受故次第招引諸苦集",
    "T43n1829_009:0125a02": "故說名為緣者。即愛既於當來苦種。能攝受",
    "T43n1829_009:0125a03": "熏增故。能令未來生等苦。次第生起。諸苦集",
    "T43n1829_009:0125a04": "生。說名為緣。此初復次。稍與對法第六卷同。",
    "T43n1829_009:0125a05": "勘之。又約總別不同其因義者。諸愛能愛未",
    "T43n1829_009:0125a06": "來自體名引苦。是總。餘三是別。既引苦已。",
    "T43n1829_009:0125a07": "由愛能令三界五趣果現在前 未來果集故",
    "T43n1829_009:0125a08": "名集。既引集五趣已。愛能隨令一人趣等生",
    "T43n1829_009:0125a09": "現前名生。既一人趣等生現前已。愛能令此",
    "T43n1829_009:0125a10": "人身中。生等諸位次第生現在前名緣。此三",
    "T43n1829_009:0125a11": "即次第別生也。勘彼第六卷同此。第二復次",
    "T43n1829_009:0125a12": "意。即愛支望取支為因。愛支望有支為集。能",
    "T43n1829_009:0125a13": "集諸業故。即愛支令生支現在前名起。即愛",
    "T43n1829_009:0125a14": "支能遠引老死支。現在前名緣。第三復次解",
    "T43n1829_009:0125a15": "意。了知諸惑種。附屬所依本識。知愛隨眠等",
    "T43n1829_009:0125a16": "是當來世後有生因名因。即知愛種子能生",
    "T43n1829_009:0125a17": "當果義名知。因此一種種子。後三種現行名",
    "T43n1829_009:0125a18": "愛。愛復招集後有故名集。此後有愛為緣。",
    "T43n1829_009:0125a19": "復能發起於現在境。起喜貪俱行愛名起。即",
    "T43n1829_009:0125a20": "以此俱行愛為緣。於未來境起彼彼喜樂愛",
    "T43n1829_009:0125a21": "名緣。此中於四種愛中。不說今愛愛著自身",
    "T43n1829_009:0125a22": "也。又此即四愛第一單名愛。此愛是總愛。相",
    "T43n1829_009:0125a23": "狀難知。今以種子名說。其實通現行。論文雖",
    "T43n1829_009:0125a24": "言總煩惱。意取於愛。此愛能引生未來果故。",
    "T43n1829_009:0125a25": "餘為三愛言。此後有愛復能發起愛喜貪俱",
    "T43n1829_009:0125a26": "行愛。喜貪俱行愛者。是緣現境起。俱由此",
    "T43n1829_009:0125a27": "愛緣未來自體愛。未來身故於現在境。亦能",
    "T43n1829_009:0125a28": "生愛故。名俱行愛。由後有愛為因。又以現在",
    "T43n1829_009:0125a29": "與妙境相應起愛故。於未來妙境。亦起彼彼",
    "T43n1829_009:0125b01": "喜愛故。彼彼喜愛。亦由俱行愛為緣也。",
    "T43n1829_009:0125b02": "[0125b02] 論解滅諦四行中。集諦無餘名滅。苦諦無",
    "T43n1829_009:0125b03": "餘名靜。即前二種是第一最勝無上名妙。即",
    "T43n1829_009:0125b04": "前二種是常住出離名離。",
    "T43n1829_009:0125b05": "[0125b05] 論解道諦四行中。於所知滅境。能為作道路。",
    "T43n1829_009:0125b06": "通尋求義。名道路。道路能通所尋求法故。所",
    "T43n1829_009:0125b07": "尋求既通虛妄真實。此所通尋求。是真實非",
    "T43n1829_009:0125b08": "虛妄名如。簡虛妄故。非但能於滅諦真實尋",
    "T43n1829_009:0125b09": "求。亦於四諦門。能如實知。皆能隨轉名行。",
    "T43n1829_009:0125b10": "歷四諦故。行歷四諦。欲何為能出生死。一向",
    "T43n1829_009:0125b11": "能趣涅槃義故名出。出諸塵勞故。",
    "T43n1829_009:0125b12": "[0125b12] 論云彼既如是於其自內既現見諸蘊依諸諦",
    "T43n1829_009:0125b13": "理無倒尋思正觀察已等。乃至皆能永斷究",
    "T43n1829_009:0125b14": "竟出離等者。此中意。以四諦理。觀現此界所",
    "T43n1829_009:0125b15": "見諸蘊。有無常等已。於他方不同分界不現",
    "T43n1829_009:0125b16": "見蘊。皆能以理比度觀察。謂彼他方界等所",
    "T43n1829_009:0125b17": "有有為有漏。遍三界等處。於一切諸蘊種。於",
    "T43n1829_009:0125b18": "一切三世時。皆有如是集能生果法。苦難和",
    "T43n1829_009:0125b19": "合法生老等苦諦。皆隨如是苦無常理。諸法",
    "T43n1829_009:0125b20": "業煩惱等集諦。皆因集生緣性。若此等行。有",
    "T43n1829_009:0125b21": "滅法寂滅安樂是滅諦。彼所有道能斷諸惑。",
    "T43n1829_009:0125b22": "究竟出離生死也。是道諦。是此段文意。觀行",
    "T43n1829_009:0125b23": "者以此方現見。類他方界不現見蘊等也。",
    "T43n1829_009:0125b24": "[0125b24] 論云即是能生法智類智種子依處者。此中",
    "T43n1829_009:0125b25": "意以。由五停總別念處。作此四諦行故。即是",
    "T43n1829_009:0125b26": "後無漏類智種子依處。一有漏為緣能引無",
    "T43n1829_009:0125b27": "漏。故名種子依處。即新熏義。二即五停時。亦",
    "T43n1829_009:0125b28": "能重增無始無漏種。此種居五停位中。亦名",
    "T43n1829_009:0125b29": "了相作意位收。能辨體生初見道法類智故。",
    "T43n1829_009:0125c01": "名法類智種子依處。",
    "T43n1829_009:0125c02": "[0125c02] 論解勝作意中。云如是作意唯緣諦境一向",
    "T43n1829_009:0125c03": "在定者。依此作意中。欲斷我慢處。下文云&#x9E81;",
    "T43n1829_009:0125c04": "品我慢間無間轉。此勝解作意。由為我慢間",
    "T43n1829_009:0125c05": "無間轉。何故言一向在定。豈不相違。義曰。前",
    "T43n1829_009:0125c06": "明了相作意。一善心緣一境時。由為聞思間",
    "T43n1829_009:0125c07": "雜同緣。今勝解起時。一向是善。緣一境時不",
    "T43n1829_009:0125c08": "為聞思間雜。一向在定。簡彼了相。故言一向。",
    "T43n1829_009:0125c09": "據多時在善心一觀語。非無出觀起我慢。及",
    "T43n1829_009:0125c10": "退生餘惑等下。欲明伏我慢。論實得我慢故。",
    "T43n1829_009:0125c11": "言間無間轉。今以勝解簡了相故。據長時在",
    "T43n1829_009:0125c12": "觀。非如了相為聞思間不得長時入觀。故言",
    "T43n1829_009:0125c13": "一向。非相違也。",
    "T43n1829_009:0125c14": "[0125c14] 論解無邊際中。云謂生死流轉如是諸法無",
    "T43n1829_009:0125c15": "邊等者。此一段意。明四諦無邊。思文准知。",
    "T43n1829_009:0125c16": "[0125c16] 論云彼既了知如是我慢是障礙已便能速疾",
    "T43n1829_009:0125c17": "以慧通達棄捨任運隨轉作意制伏一切外所",
    "T43n1829_009:0125c18": "知境趣入作意等者。此隨轉作意。即前我慢。",
    "T43n1829_009:0125c19": "以是內我隨法能入。名隨入作意 趣入作",
    "T43n1829_009:0125c20": "意者。即於生死曾久流轉。當後流轉。乃至無",
    "T43n1829_009:0125c21": "相真如是無相。緣外境而生。名趣入作意。彼",
    "T43n1829_009:0125c22": "行者隨此作意。專精無間觀察聖諦此。觀察",
    "T43n1829_009:0125c23": "心既時滅已。後復生無間。觀察方便流住。前",
    "T43n1829_009:0125c24": "觀察心沒。後觀察心生。以後心緣前心。專精",
    "T43n1829_009:0125c25": "無替。以此義故。&#x9E81;品我慢無容得生。是此中",
    "T43n1829_009:0125c26": "文意。",
    "T43n1829_009:0125c27": "[0125c27] 論云如是勤修瑜伽行者觀心相續展轉別異",
    "T43n1829_009:0125c28": "新新而生或增或減等者。言行者。作觀行時。",
    "T43n1829_009:0125c29": "念念增勝名為或增。若不增勝名為或減。暫",
    "T43n1829_009:0126a01": "時有率爾生。前後既有增減變易。明知無常。",
    "T43n1829_009:0126a02": "即此觀心既入取蘊。明知是苦。無如實計真",
    "T43n1829_009:0126a03": "實是法。但是苦法名為空性。觀心是苦實所",
    "T43n1829_009:0126a04": "計法是苦。觀離第二法故無實。第二妄計實",
    "T43n1829_009:0126a05": "法皆名空。無自在用名無我行也。是此中意。",
    "T43n1829_009:0126a06": "即緣道諦為無常等。約似觀心是道諦故。若",
    "T43n1829_009:0126a07": "據實觀心是苦諦。以有漏故。今約順出世義。",
    "T43n1829_009:0126a08": "又此位中。有無漏義故。說為道諦。若於此義。",
    "T43n1829_009:0126a09": "亦緣道諦為無常等。今於實義故是苦諦。如",
    "T43n1829_009:0126a10": "對法第九卷抄會之。新熏法爾等二。釋解此",
    "T43n1829_009:0126a11": "文。",
    "T43n1829_009:0126a12": "[0126a12] 論解世第一法中。云其心似滅是非實滅者。",
    "T43n1829_009:0126a13": "無分別智寂靜微細。名之為滅。今此似彼。非",
    "T43n1829_009:0126a14": "實彼智故名為似滅。又無分別智滅。觀分別",
    "T43n1829_009:0126a15": "心名為滅。今此似彼名為似滅。又滅定名滅。",
    "T43n1829_009:0126a16": "令心細故。似彼滅定名為似滅 似無所緣",
    "T43n1829_009:0126a17": "而非無緣者。無分別智無影像所緣。今此無",
    "T43n1829_009:0126a18": "相狀。似於彼而有影像故。言似無所緣。又此",
    "T43n1829_009:0126a19": "有境現在前故。非無所緣。心細似無緣。而非",
    "T43n1829_009:0126a20": "無緣。又無分別智。離有分別。遠離諸相。遠離",
    "T43n1829_009:0126a21": "諸惑。今此似彼故。言雖似遠離。而非真遠離。",
    "T43n1829_009:0126a22": "[0126a22] 論解見道中。云從此無間於先所觀諸聖諦",
    "T43n1829_009:0126a23": "理起內作意作意無間隨前次第所觀諸諦若",
    "T43n1829_009:0126a24": "是現見若非現見諸聖諦中如其次第有無分",
    "T43n1829_009:0126a25": "別決定智現見智生者。從前世第一法無間。",
    "T43n1829_009:0126a26": "從前世第一法所觀諸聖諦理。今於真見道",
    "T43n1829_009:0126a27": "門。起內作意。此真見道作意無間。於相見道",
    "T43n1829_009:0126a28": "中。隨前第一法時所觀諸諦。若此二現見。他",
    "T43n1829_009:0126a29": "方不同分界等不現見。諸聖諦中。如苦集等",
    "T43n1829_009:0126b01": "之次第。有無漏無分別決定。不由他引自生",
    "T43n1829_009:0126b02": "疑智現前。以現量證智生。非如見道前即有",
    "T43n1829_009:0126b03": "分別疑。可比度而生。是此中意。又證從世",
    "T43n1829_009:0126b04": "第一法無間。名從此無間。今意欲解真見道",
    "T43n1829_009:0126b05": "難知。越說相見道。&#x5374;解所從無間處。即世第",
    "T43n1829_009:0126b06": "一法。今&#x5374;成前。謂前所觀諸聖諦理起內作",
    "T43n1829_009:0126b07": "意。即乃世第一法時。此作意無間。隨前次",
    "T43n1829_009:0126b08": "第所觀諸諦。於相見道中。若現見不現見。決",
    "T43n1829_009:0126b09": "定智現見智生。亦是此中意。",
    "T43n1829_009:0126b10": "[0126b10] 論云此永斷故若先已離欲界貪者彼於今時",
    "T43n1829_009:0126b11": "既入如是諦現觀已得不還果彼與前說離欲",
    "T43n1829_009:0126b12": "者相當知無異等。乃至不復還來生此世間",
    "T43n1829_009:0126b13": "者。此中據先用世間道。伏離欲界欲。今入見",
    "T43n1829_009:0126b14": "道時。成不還果。即超越不還之人。今且據離",
    "T43n1829_009:0126b15": "欲界不還不論。乃至先離無所有處人。此廣",
    "T43n1829_009:0126b16": "諍對法第十三卷抄會。前卷未說世間離欲",
    "T43n1829_009:0126b17": "者相 威儀寂靜言說敦肅而無懆動等。今",
    "T43n1829_009:0126b18": "此與彼相似故。言當知無異等。又雖相似少",
    "T43n1829_009:0126b19": "有差別。謂不還人不還生欲界。即於彼入涅",
    "T43n1829_009:0126b20": "槃。世間離欲者不然。故有差別也。",
    "T43n1829_009:0126b21": "[0126b21] 論云由能知智與所知境和合無乖現前觀察",
    "T43n1829_009:0126b22": "故名現觀等。乃至婆羅門等當知亦爾者。入",
    "T43n1829_009:0126b23": "見道證如時。境如無相故。其智亦無相。二無",
    "T43n1829_009:0126b24": "相和合。能緣所緣無相乖違。現前觀察故名",
    "T43n1829_009:0126b25": "現觀。釋現觀名義。如一剎帝利與剎帝利。和",
    "T43n1829_009:0126b26": "合一處無有乖競。以種姓同故。而是一類。亦",
    "T43n1829_009:0126b27": "名現觀。婆羅門等當知亦爾。見道無相能所",
    "T43n1829_009:0126b28": "緣合。無相無乖。故名現觀。",
    "T43n1829_009:0126b29": "[0126b29] 論云此亦獲得眾多相狀謂證如是諦現觀",
    "T43n1829_009:0126c01": "故獲得四智。乃至下具足成就眾多相狀以",
    "T43n1829_009:0126c02": "來。明入見道者。有十二種相狀。謂證如是諦",
    "T43n1829_009:0126c03": "現觀故。此二句通下十二處。獲得四智。謂於",
    "T43n1829_009:0126c04": "一切若行若住諸作意中等。乃至如幻事智。",
    "T43n1829_009:0126c05": "此第一明入見道時得四智。四智者。一唯法",
    "T43n1829_009:0126c06": "智。謂在凡夫時。妄計實我。今入見道除遣實",
    "T43n1829_009:0126c07": "我。但有於法名唯法智。於凡夫時妄計斷常。",
    "T43n1829_009:0126c08": "今入見道。離計斷常。即得非斷非常智。此據",
    "T43n1829_009:0126c09": "分別斷見。不論修斷見也。於凡夫時。妄起邪",
    "T43n1829_009:0126c10": "見見取戒取。今入見道。善推求故。觀見諸法。",
    "T43n1829_009:0126c11": "此由如幻事。無如彼三見等所計。即第一相",
    "T43n1829_009:0126c12": "狀。",
    "T43n1829_009:0126c13": "[0126c13] 論云若行境界由失念故。下至速疾除遣以",
    "T43n1829_009:0126c14": "來。第二明失念之時亦速能離。",
    "T43n1829_009:0126c15": "[0126c15] 論云又能畢竟不墮惡趣者。此第三明不生",
    "T43n1829_009:0126c16": "惡趣。惡趣亦得對治道等。",
    "T43n1829_009:0126c17": "[0126c17] 論云終不故思違越所學。乃至傍生亦不害",
    "T43n1829_009:0126c18": "命者。此第四明不犯戒。超十惡過也。",
    "T43n1829_009:0126c19": "[0126c19] 論云終不退轉棄捨所學者。第五明得決定",
    "T43n1829_009:0126c20": "智。故於所學中。必不退轉棄捨所學也。",
    "T43n1829_009:0126c21": "[0126c21] 論云不復能造五無間業者。第六明不造惡",
    "T43n1829_009:0126c22": "業也。",
    "T43n1829_009:0126c23": "[0126c23] 論云定知苦樂非自所作。乃至無因而生。悟",
    "T43n1829_009:0126c24": "諸從緣生法故。遣因中自作等妄計也。此即",
    "T43n1829_009:0126c25": "第七也。",
    "T43n1829_009:0126c26": "[0126c26] 論云終不求請外道為師亦不於彼起福田想",
    "T43n1829_009:0126c27": "者。第八明於三寶所。起決定信故。不信邪",
    "T43n1829_009:0126c28": "師。",
    "T43n1829_009:0126c29": "[0126c29] 論云於他沙門婆羅門等。乃至於諸法中得",
    "T43n1829_009:0127a01": "無所畏者以來。第九明不於沙門婆羅門等。",
    "T43n1829_009:0127a02": "信彼所說。不觀瞻口故。若有顏面。於彼出家",
    "T43n1829_009:0127a03": "受學。此亦不然。唯以法智。見法類智得法。",
    "T43n1829_009:0127a04": "於大師教。生決定信故。於諸法中得無所畏。",
    "T43n1829_009:0127a05": "此如下第九袟中廣解。對法第九卷亦解。",
    "T43n1829_009:0127a06": "[0127a06] 論云終不妄計世瑞吉祥以為清淨者。第十",
    "T43n1829_009:0127a07": "明不妄計。唯知佛為清淨也 世瑞吉祥者。",
    "T43n1829_009:0127a08": "謂世人妄計世瑞相。如欲行時見淨水香華。",
    "T43n1829_009:0127a09": "是行時瑞相。又計吉祥。即隨見此瑞法。號為",
    "T43n1829_009:0127a10": "吉祥。今不如是。",
    "T43n1829_009:0127a11": "[0127a11] 論云終不受第八有生者。第十一明唯七生",
    "T43n1829_009:0127a12": "等也。",
    "T43n1829_009:0127a13": "[0127a13] 論云具足成就四種證淨者。第十二明證得",
    "T43n1829_009:0127a14": "四不壞淨也。此為十二種得相見道相。",
    "T43n1829_009:0127a15": "[0127a15] 論解第二果與初果稍有差別中。云謂若行",
    "T43n1829_009:0127a16": "境界等乃至速疾除遣。與初果人第二相別",
    "T43n1829_009:0127a17": "也 又唯一度來生此世間者。此與初果人",
    "T43n1829_009:0127a18": "第十一法別也。合初二果有二相差別。",
    "T43n1829_009:0127a19": "[0127a19] 論解修中。有一類法由修故得。即得修也",
    "T43n1829_009:0127a20": " 由修故習者。即習修也。此二如對法第九卷",
    "T43n1829_009:0127a21": "抄解。",
    "T43n1829_009:0127a22": "[0127a22] 論云若先已得未令現前但由修習彼種類法",
    "T43n1829_009:0127a23": "當令現前令轉清淨鮮白生起名修故淨者。",
    "T43n1829_009:0127a24": "此即法智時。其類智種子亦成就故。名先",
    "T43n1829_009:0127a25": "已得。由得修習彼法智種子時。即資種類智",
    "T43n1829_009:0127a26": "種法。至類智時。此種子能生類智。令轉清淨",
    "T43n1829_009:0127a27": "鮮白生起。名修故淨。即法智時。修類智種子",
    "T43n1829_009:0127a28": "令清淨。復生類智也。又如見道前。熏增無漏",
    "T43n1829_009:0127a29": "種。入見道生法智等。是又種子成就。是由修",
    "T43n1829_009:0127a30": "故。名得現行成熟。名由修故習。自在成熟名",
    "T43n1829_009:0127b01": "由修故淨。是三成熟也。若已生惑能斷。名",
    "T43n1829_009:0127b02": "由修故遣。未生諸惑能令不生。了知如病等。",
    "T43n1829_009:0127b03": "名由修故知。",
    "T43n1829_009:0127b04": "[0127b04] 論解無間道能斷。不言加行道者。對法明金",
    "T43n1829_009:0127b05": "剛喻定。并取加行道者。非真實義。若斷種",
    "T43n1829_009:0127b06": "子。唯無間道。若制伏種子。加行道亦有此義。",
    "T43n1829_009:0127b07": "彼論約制伏種子義故。金剛喻定亦取加行",
    "T43n1829_009:0127b08": "道。此論據斷種子難故。唯無間道。",
    "T43n1829_009:0127b09": "[0127b09] 論云勝進道修者謂由此故從是已後等者。",
    "T43n1829_009:0127b10": "此據未起後下煩惱對治加行以來。諸所有",
    "T43n1829_009:0127b11": "漸觀修習發心等。是已前對治道勝進道。又",
    "T43n1829_009:0127b12": "得初果以來。趣求第二三果。未趣入無學究",
    "T43n1829_009:0127b13": "竟位以來。所有發心諸行等。是前勝進道",
    "T43n1829_009:0127b14": " 問曰。起後品如行。何故不是前勝進道。義",
    "T43n1829_009:0127b15": "曰。今別作法。後加行勝後品故隨此義不取。",
    "T43n1829_009:0127b16": "其實亦是。謂又已斷非想第八品惑以來。未",
    "T43n1829_009:0127b17": "斷第九品。成究竟位所有諸道。是欲界初品。",
    "T43n1829_009:0127b18": "為對治道之勝進道。又是斷欲界惑。第三果",
    "T43n1829_009:0127b19": "人之勝進道。若至非想第九無間道。亦是勝",
    "T43n1829_009:0127b20": "進道。若第九解脫道。且不名勝進。以得解脫",
    "T43n1829_009:0127b21": "果。是解脫增勝名解脫道。今此中並得義。非",
    "T43n1829_009:0127b22": "具作法。若具作法。如對法第九抄會之。",
    "T43n1829_009:0127b23": "[0127b23] 論解聖住中。云謂空無願無相滅定者。諸論",
    "T43n1829_009:0127b24": "中。唯有三解脫門為聖住。今取滅定。以無相",
    "T43n1829_009:0127b25": "故。即多住亦在有住中。諸論約三解脫作法。",
    "T43n1829_009:0127b26": "此通實為論無違。又會正為聖。能證聖正法",
    "T43n1829_009:0127b27": "名聖住。即唯三解脫門。若聖人之中成就名",
    "T43n1829_009:0127b28": "聖住。即滅定亦是。餘四聖等不離道諦。有心",
    "T43n1829_009:0127b29": "會正云聖義。今滅定無心。無會正義故。曰諸",
    "T43n1829_009:0127c01": "論無。此論據成熟故有。天住中諸論唯四靜",
    "T43n1829_009:0127c02": "慮。今此論通無色者。以定慧均義。獨標天名",
    "T43n1829_009:0127c03": "者。唯說四禪。即諸論。如對法第十一卷說。若",
    "T43n1829_009:0127c04": "有無漏義。復有亦名天者。無色亦然故。此",
    "T43n1829_009:0127c05": "中通無色不違。又約有光淨故名天。無色亦",
    "T43n1829_009:0127c06": "有定光淨故名天。即亦是天住。如此文實作",
    "T43n1829_009:0127c07": "法。彼約一義。",
    "T43n1829_009:0127c08": "[0127c08] 論云又於爾時至極究竟等。此自下有三十",
    "T43n1829_009:0127c09": "二法。是羅漢勝德。此即第一勝。以到無學果",
    "T43n1829_009:0127c10": "故。名極究竟 畢竟無垢者。是第二。羅漢斷",
    "T43n1829_009:0127c11": "三界惑盡也 畢竟證得梵行邊際者。是第",
    "T43n1829_009:0127c12": "三。謂超有學行梵行者。由未到極。今無學到",
    "T43n1829_009:0127c13": "邊也 離諸關鍵。生死牢獄繫閉眾生。由如",
    "T43n1829_009:0127c14": "牢獄。無學離之。即第四也 已出深坑。即第",
    "T43n1829_009:0127c15": "五。離四暴流 已度深塹。即第六。離四軛也",
    "T43n1829_009:0127c16": " 已能摧伏彼伊師迦是為真聖者。即第七。",
    "T43n1829_009:0127c17": "西方有山名伊師迦。此山高而且峻。譬有頂",
    "T43n1829_009:0127c18": "煩惱亦高而最極。無學離有頂惑。如摧伊師",
    "T43n1829_009:0127c19": "迦 摧滅高幢者。第八。言摧我慢 已斷五",
    "T43n1829_009:0127c20": "支者。第九。已斷五上分結。并五下分結 成",
    "T43n1829_009:0127c21": "熟六支。即第十。成熟六念。又或軌則所行等",
    "T43n1829_009:0127c22": "六支 一向守護四所依止。第十一。守護四",
    "T43n1829_009:0127c23": "依。依法不依人。又常乞食糞掃衣等四依止。",
    "T43n1829_009:0127c24": "又守護四念住等。名四依止 最極遠離者。",
    "T43n1829_009:0127c25": "第十二。有學已離諸惡趣等。今無學勝彼。名",
    "T43n1829_009:0127c26": "最極遠離。又或離邪行。或離殺生等勝有學",
    "T43n1829_009:0127c27": " 獨一諦實者。十三。明無虛誑。又離妄語。名",
    "T43n1829_009:0127c28": "為諦實 棄捨希求者。十四。至極位故更無",
    "T43n1829_009:0127c29": "希求。無不與取故名不希求。無濁思惟者。十",
    "T43n1829_009:0128a01": "五。唯善無記思惟。無不善染污濁思惟故。又",
    "T43n1829_009:0128a02": "無邪行濁思惟故。又無殺生濁思惟故。此上",
    "T43n1829_009:0128a03": "四即十惡業道中前四種亦得 身行猗息",
    "T43n1829_009:0128a04": "者。十六。居有學位身有硬&#x6F81;。今無學常得輕",
    "T43n1829_009:0128a05": "安故。身行猗息。即猗樂也 心善解脫慧善",
    "T43n1829_009:0128a06": "解脫。十七。得俱解脫。或唯慧解脫也 獨一",
    "T43n1829_009:0128a07": "無侶。言最勝故名為獨一。非餘有學等侶名",
    "T43n1829_009:0128a08": "為無侶。即十八也 正行已立。十九。謂入涅",
    "T43n1829_009:0128a09": "槃行已立也 名已親近無上丈夫。二十。明",
    "T43n1829_009:0128a10": "與佛同證人空。親近於佛。佛是無上丈夫",
    "T43n1829_009:0128a11": " 具足成熟六恒住法。乃至意正念正知。二十",
    "T43n1829_009:0128a12": "一。明常住六恒住法。六恒住法。以捨念正知",
    "T43n1829_009:0128a13": "三法為體 彼於爾時領受貪欲等。乃至愚",
    "T43n1829_009:0128a14": "痴無餘永盡。二十二。離三不善根。彼貪瞋癡",
    "T43n1829_009:0128a15": "皆永盡故 不造諸惡習近諸善。二十三。明",
    "T43n1829_009:0128a16": "斷惡修善 其心獨如虛空淨水。二十四。其",
    "T43n1829_009:0128a17": "心如空無染。如淨水無濁。又如空無礙。如水",
    "T43n1829_009:0128a18": "明淨。如水無塵 如妙香檀普為一切天帝",
    "T43n1829_009:0128a19": "天王恭敬供養。二十五。明如天帝宮中。有妙",
    "T43n1829_009:0128a20": "香檀樹。天帝天王常生恭敬。又羅漢身。或如",
    "T43n1829_009:0128a21": "一香檀木。言無惑自在故。常為天帝等恭敬",
    "T43n1829_009:0128a22": " 住有餘依般涅槃界。二十六。明得有餘涅",
    "T43n1829_009:0128a23": "槃 度生死海乃至亦名任持最後有身。二",
    "T43n1829_009:0128a24": "十七。明此身得涅槃。但任持一身 先業煩",
    "T43n1829_009:0128a25": "惱所引諸蘊。乃至永滅涅槃。二十八。明得無",
    "T43n1829_009:0128a26": "餘涅槃 當知此中有如是相。乃至五者用不",
    "T43n1829_009:0128a27": "能貯畜受用諸欲資具。二十九。明不習近五",
    "T43n1829_009:0128a28": "種處所 如是不能妄計苦樂等。乃至無因",
    "T43n1829_009:0128a29": "而生。三十。明知諸法從緣而生不生妄計。",
    "T43n1829_009:0128b01": "[0128b01] 又亦不能怖畏一切不應記事。三十一。明已",
    "T43n1829_009:0128b02": "知佛法故。他問無不知。十四不應記事中。不",
    "T43n1829_009:0128b03": "生怖畏 又亦不能於雲雷電等下。三十二。",
    "T43n1829_009:0128b04": "明無我故無怖。此為三十二種羅漢功德也。",
    "T43n1829_009:0128b05": "[0128b05] 論云猶如一切名句文身是所制造文章&#x546A;術",
    "T43n1829_009:0128b06": "異論根本者。文章異論。必依名句等方成。今",
    "T43n1829_009:0128b07": "聲聞行。必依此相應教法。教法為彼根本。如",
    "T43n1829_009:0128b08": "名句等。",
    "T43n1829_009:0128b09": "[0128b09]  獨覺地第十四",
    "T43n1829_009:0128b10": "[0128b10] 獨覺地種性有三種人。或一人具三。一人具",
    "T43n1829_009:0128b11": "三中。隨增性說。故有三種。或一人約三義故",
    "T43n1829_009:0128b12": "說三種。道中有三種。第一初發心時。值佛修",
    "T43n1829_009:0128b13": "百劫已。成果麟角。今論別說經百劫已值佛",
    "T43n1829_009:0128b14": "出世 又解。百劫中雖修行。未修蘊等善巧。",
    "T43n1829_009:0128b15": "經百劫已。值佛世方修蘊善巧。在後身方成",
    "T43n1829_009:0128b16": "道麟角 第二道。先值佛為說法。不滿百劫",
    "T43n1829_009:0128b17": "修。或九十劫。乃至一劫修習已。於煖等位。修",
    "T43n1829_009:0128b18": "習蘊等善巧。於此身。不能證初果。或家家七",
    "T43n1829_009:0128b19": "生。一往來一間等。於後身得獨覺果等 第",
    "T43n1829_009:0128b20": "三道。值佛修習已。於此身得初果。或七生家",
    "T43n1829_009:0128b21": "家。一間一往來等果。復修蘊等善巧。於當來",
    "T43n1829_009:0128b22": "世。證獨覺無學果。習有三種。一第一如文。第",
    "T43n1829_009:0128b23": "二即用前道有二故。習亦有二。",
    "T43n1829_009:0128b24": "瑜伽師地論略纂卷第九",
    "T43n1829_009:0128b25": "[0128b25] 寫本云享保七(壬寅)年正月九日以本談義",
    "T43n1829_009:0128b26": "屋本令一校了(云云)",
    "T43n1829_009:0128b27": "[0128b27] &#x65F9;享保八年(癸卯)五月廿二日一交加點畢"
}