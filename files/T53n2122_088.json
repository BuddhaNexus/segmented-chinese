{
    "T53n2122_088:0926c15": "法苑珠林卷第八十八",
    "T53n2122_088:0926c17": "西明寺沙門釋道世撰",
    "T53n2122_088:0926c18": "受戒部第八十七之二",
    "T53n2122_088:0926c19": "五戒部第四(此別六部)",
    "T53n2122_088:0926c20": "述意部遮難部受法部戒相部",
    "T53n2122_088:0926c21": "得失部神衛部",
    "T53n2122_088:0926c22": "述意部第一",
    "T53n2122_088:0926c23": "[0926c23] 夫世俗所尚。仁義禮智信也。含識所資。不",
    "T53n2122_088:0926c24": "殺盜婬妄酒也。雖道俗相乖。漸教通也。故發",
    "T53n2122_088:0926c25": "於仁者則不殺。奉於義者則不盜。敬於禮者",
    "T53n2122_088:0926c26": "則不婬。說於信者則不妄。師於智者則不",
    "T53n2122_088:0926c27": "酒。斯蓋接化於一時。非即修本之教。修本",
    "T53n2122_088:0926c28": "教者是謂正法。內訓弘道必始于因。因者",
    "T53n2122_088:0926c29": "殺盜婬妄酒也。此則在於實法。指事直言。故",
    "T53n2122_088:0927a01": "不假飾詞託名現意。如斯而修因。不期果而",
    "T53n2122_088:0927a02": "果證。不羨樂而樂彰。若略近而望遠。棄小",
    "T53n2122_088:0927a03": "而保大。則無所歸趣矣。故知受持不殺之因。",
    "T53n2122_088:0927a04": "自證乎仁義之果。所以知其然。今見奉戒不",
    "T53n2122_088:0927a05": "殺。不求仁而仁著。持戒不盜。不欣義而義",
    "T53n2122_088:0927a06": "敷。守戒不婬。不祈禮而禮立。遵戒不妄。不",
    "T53n2122_088:0927a07": "慕信而信揚。受戒捨酒。不行智而智明。如",
    "T53n2122_088:0927a08": "斯之實。可謂振網持綱萬目開張。振機馭",
    "T53n2122_088:0927a09": "宇以離寒暑。復何功可以加之。何德可以",
    "T53n2122_088:0927a10": "背之。若不是修昧於所欲。徒役慮於形名。勞",
    "T53n2122_088:0927a11": "心乎百氏。倦形神於宵夜。喪耳目於良晨。",
    "T53n2122_088:0927a12": "何乖道之遠。逝而不及者乎。得其本則無欲",
    "T53n2122_088:0927a13": "而不辯矣。始知吞舟之魚。不產溝洫之水。",
    "T53n2122_088:0927a14": "鵬&#x9D7E;之鳥。豈翔尺鷃之林也。",
    "T53n2122_088:0927a15": "遮難部第二",
    "T53n2122_088:0927a16": "[0927a16] 夫欲受戒者。戒師先須問其遮難。故成實論",
    "T53n2122_088:0927a17": "問遮。逆罪人賊住。污比丘尼等不聽作比",
    "T53n2122_088:0927a18": "丘。是等諸人若為白衣得善律儀。不遮修行",
    "T53n2122_088:0927a19": "施慈等善。但有世間戒。以是人為業所污",
    "T53n2122_088:0927a20": "亦障聖道故。不聽出家。",
    "T53n2122_088:0927a21": "[0927a21] 又優婆塞戒經云。佛言。若欲受優婆塞戒增",
    "T53n2122_088:0927a22": "長財命。先當諮啟所生父母次報妻子奴婢",
    "T53n2122_088:0927a23": "等次白國王(此須白者為國王禁制不許受戒所以須白若先不禁。不勞須白也)既問",
    "T53n2122_088:0927a24": "聽已。誰有出家發菩提心者。便往其所頭面",
    "T53n2122_088:0927a25": "作禮。軟言問訊。作如是言。大德。我是丈夫具",
    "T53n2122_088:0927a26": "男子身。欲受菩薩優婆塞戒。惟願大德憐愍",
    "T53n2122_088:0927a27": "故聽(一說便得若受聲聞別解脫戒縱無發。菩提心人。但發小乘心。出家五眾人邊受並得戒也)是",
    "T53n2122_088:0927a28": "時比丘應作是言。汝之父母妻子奴婢國主",
    "T53n2122_088:0927a29": "並聽不。若言聽者。復應問言。汝不曾負佛法",
    "T53n2122_088:0927b01": "僧物及他物耶。若言不負。復應問言。汝今",
    "T53n2122_088:0927b02": "身中將無內外身心病耶。若言無者。復應問",
    "T53n2122_088:0927b03": "言。汝不於諸比丘比丘尼所作非法耶。若",
    "T53n2122_088:0927b04": "言不作。復應問言。汝將不作五逆罪耶。汝",
    "T53n2122_088:0927b05": "不作盜法人不。汝非無根二根人不。汝不受",
    "T53n2122_088:0927b06": "八戒齋不犯重耶。汝父母師病不棄去耶。汝",
    "T53n2122_088:0927b07": "將非殺發菩提心人耶。汝不盜現前僧物耶。",
    "T53n2122_088:0927b08": "汝不兩舌惡口成於惡人耶。汝不於母女姊",
    "T53n2122_088:0927b09": "妹作非法耶。汝不於大眾作妄語乎。若言無",
    "T53n2122_088:0927b10": "者。復應語言。善男子。此戒甚難。能為沙彌",
    "T53n2122_088:0927b11": "十戒大比丘戒及菩薩戒乃至菩提而作根",
    "T53n2122_088:0927b12": "本。至心受持則能獲得如是等戒無量利益。",
    "T53n2122_088:0927b13": "若有毀破如是戒者。則於無量無邊世中處",
    "T53n2122_088:0927b14": "三惡道受大苦惱。汝今欲得無量利益。能",
    "T53n2122_088:0927b15": "志心受不。若言能者。次教受三歸。復應問",
    "T53n2122_088:0927b16": "言。此戒甚難。若歸佛已。寧捨身命終不依",
    "T53n2122_088:0927b17": "於自在天等。若歸法已。寧捨身命不依於",
    "T53n2122_088:0927b18": "外道典籍若歸僧已。寧捨身命終不依於外",
    "T53n2122_088:0927b19": "道邪眾。汝能如是志心歸依於三寶不。若",
    "T53n2122_088:0927b20": "言能者。應令滿六月日親近承事出家智者。",
    "T53n2122_088:0927b21": "智者復應志心觀其身四種威儀。若知是人",
    "T53n2122_088:0927b22": "能如教作。過六月已和合眾僧。滿二十人作",
    "T53n2122_088:0927b23": "白羯磨云。大德僧聽。是某甲今於僧中乞",
    "T53n2122_088:0927b24": "受優婆塞戒已。六月中淨四威儀。志心受",
    "T53n2122_088:0927b25": "持淨莊嚴地。是人丈夫具男子身。若僧聽者。",
    "T53n2122_088:0927b26": "僧皆默然。不聽者說(一說便得。若非信邪。舊來正信者。不須受此翻邪三歸六月",
    "T53n2122_088:0927b27": "試。直問遮難教令懺悔。已即與授五戒八戒三歸便得。不同此也)。",
    "T53n2122_088:0927b28": "受法部第三",
    "T53n2122_088:0927b29": "[0927b29] 若欲受戒具修威儀。對一出家五眾人前受。",
    "T53n2122_088:0927c01": "故智度論云。",
    "T53n2122_088:0927c02": "[0927c02] 我某甲歸依佛歸依法依歸僧(三說)我某甲歸",
    "T53n2122_088:0927c03": "依佛竟。歸依法竟。歸依僧竟(三說)我是釋迦",
    "T53n2122_088:0927c04": "牟尼佛優婆(塞夷)證知我。我某甲從今日盡壽",
    "T53n2122_088:0927c05": "歸依。戒師應言。汝優婆塞聽是。多陀阿伽",
    "T53n2122_088:0927c06": "度阿羅訶三藐三佛陀知人見人。為優婆塞",
    "T53n2122_088:0927c07": "說五戒如是。汝盡受持。何等為五。一盡形",
    "T53n2122_088:0927c08": "壽不殺生。是優婆塞戒。是中盡形壽不應故",
    "T53n2122_088:0927c09": "殺生。是事若能當言諾(雖論言諾。改諾云能無咎)。",
    "T53n2122_088:0927c10": "[0927c10] 二盡形壽不偷盜。是優婆塞戒。是中盡形壽",
    "T53n2122_088:0927c11": "不應偷盜。是事若能當言能。三盡形壽不邪",
    "T53n2122_088:0927c12": "婬。是優婆塞戒。是中盡形壽不應邪婬。是",
    "T53n2122_088:0927c13": "事若能當言能。四盡形壽不妄語。是優婆塞",
    "T53n2122_088:0927c14": "戒。是中盡形壽不應妄語。是事若能當言能。",
    "T53n2122_088:0927c15": "五盡形壽不飲酒。是優婆塞戒。是中盡形壽",
    "T53n2122_088:0927c16": "不應飲酒。是事若能當言能。既說相已。又",
    "T53n2122_088:0927c17": "應語言。是優婆塞五戒盡受持。當供養三",
    "T53n2122_088:0927c18": "寶勤修福德。遠求佛道近證人天。歲三長月",
    "T53n2122_088:0927c19": "六齋若能持者。並須為之。若受一戒者。文",
    "T53n2122_088:0927c20": "中應除五之一字。直云我為不殺戒優婆塞。",
    "T53n2122_088:0927c21": "餘文如前三歸依。第三遍已即發五戒。後",
    "T53n2122_088:0927c22": "時三結。直付囑之。",
    "T53n2122_088:0927c23": "[0927c23] 故薩婆多論。問曰。若不受三歸得五戒不。答",
    "T53n2122_088:0927c24": "不得。要先受三歸。後方得戒(下受八戒亦同此法)。",
    "T53n2122_088:0927c25": "戒相部第四",
    "T53n2122_088:0927c26": "[0927c26] 若薩婆多論。問曰。五戒中幾是實戒。答曰。",
    "T53n2122_088:0927c27": "前四是實。後一是遮。所以同結者。以是放",
    "T53n2122_088:0927c28": "逸根本能犯四戒。如迦葉佛時。有優婆塞。由",
    "T53n2122_088:0927c29": "飲酒故婬他妻盜他&#x9DC4;殺。他人來問。時答言",
    "T53n2122_088:0928a01": "不作。便犯妄語。亦能造四逆。唯不能破僧",
    "T53n2122_088:0928a02": "若受不殺戒。乃至一切有形蠢動皆不得加",
    "T53n2122_088:0928a03": "害。及食雜肉葷辛等。皆不得犯。",
    "T53n2122_088:0928a04": "[0928a04] 故楞伽經云。佛告大慧。菩薩有無量因緣不",
    "T53n2122_088:0928a05": "應食肉。我今略說十種因緣。一謂一切眾",
    "T53n2122_088:0928a06": "生從本已來展轉因緣。常為六親以親想故",
    "T53n2122_088:0928a07": "不應食肉。二驢騾馲駝狐狗牛馬人畜等肉",
    "T53n2122_088:0928a08": "屠者雜賣故。三不淨氣分所生長故。四眾生",
    "T53n2122_088:0928a09": "聞氣悉生恐&#x6091;。如旃陀羅。狗見憎惡驚怖",
    "T53n2122_088:0928a10": "群吠故。五令修行者慈心不生故。六凡愚所",
    "T53n2122_088:0928a11": "嗜臭穢不淨無善名稱故。七令諸&#x546A;術不成",
    "T53n2122_088:0928a12": "就故。人以殺生者見形起識染味著故。九彼",
    "T53n2122_088:0928a13": "食肉者諸天所棄令口氣臭多惡故。十空閑",
    "T53n2122_088:0928a14": "林中虎狼聞香。我常說言。凡所飲食作子",
    "T53n2122_088:0928a15": "肉想。作服藥想。故此過去有王。名師子蘇陀",
    "T53n2122_088:0928a16": "婆。食種種肉。遂至人肉。臣民不忍。即便謀",
    "T53n2122_088:0928a17": "反。如班足王經說。",
    "T53n2122_088:0928a18": "[0928a18] 又涅槃經云。夫食肉者。斷大慈種。行住坐",
    "T53n2122_088:0928a19": "臥一切眾生聞其肉氣悉生恐怖。譬如有人。",
    "T53n2122_088:0928a20": "近師子已。眾人見之。聞師子臭。亦生恐怖。",
    "T53n2122_088:0928a21": "如人噉蒜臭穢可惡。餘人見之聞臭捨去。說",
    "T53n2122_088:0928a22": "遠見之猶不欲視。況當近之。水陸空行悉捨",
    "T53n2122_088:0928a23": "之走。咸言。此人是我等怨。是故菩薩不習",
    "T53n2122_088:0928a24": "食肉也。",
    "T53n2122_088:0928a25": "[0928a25] 義云。五戒優婆塞等。如俗家井水。多有細",
    "T53n2122_088:0928a26": "小諸蟲。盡須漉看還置本處。欲有行動亦",
    "T53n2122_088:0928a27": "須齎漉袋自隨。",
    "T53n2122_088:0928a28": "[0928a28] 若受不盜者。下至一枝草一粒穀等。皆不得",
    "T53n2122_088:0928a29": "取。",
    "T53n2122_088:0928b01": "[0928b01] 故智度論云。憍梵&#x9262;提。試看一粒穀生熟不",
    "T53n2122_088:0928b02": "還本主。犯於業道尚五百世中為牛。乃至",
    "T53n2122_088:0928b03": "成羅漢已猶自&#x545E;食。",
    "T53n2122_088:0928b04": "[0928b04] 若受不邪婬者。如智度論云。除己妻外。餘",
    "T53n2122_088:0928b05": "之男女鬼神畜生可得行婬者。悉是邪行。雖",
    "T53n2122_088:0928b06": "是自妻不犯。然須避於非處。謂自妻非道及",
    "T53n2122_088:0928b07": "得身已。亦須禁之。恐傷胎故。產三年內須",
    "T53n2122_088:0928b08": "亦避慎。謂防乳竭。若別有乳母不在制限。",
    "T53n2122_088:0928b09": "[0928b09] 又成實論云。自妻非處。謂口及大便處。及",
    "T53n2122_088:0928b10": "一切女人為父母兒所護。出家女人等為法",
    "T53n2122_088:0928b11": "護故亦名邪婬。若無主女人眾人前自來為",
    "T53n2122_088:0928b12": "妻。如法者不犯。",
    "T53n2122_088:0928b13": "[0928b13] 又提謂經云。年三長月六齋三明日月燈火",
    "T53n2122_088:0928b14": "下及八王日。亦名八節日。並須禁之(八王日如下述)",
    "T53n2122_088:0928b15": "若受不妄語戒者。但使心虛。無問境之虛實",
    "T53n2122_088:0928b16": "並犯。",
    "T53n2122_088:0928b17": "[0928b17] 又智度論。問曰。何故優婆塞慎口律儀及淨",
    "T53n2122_088:0928b18": "命耶。",
    "T53n2122_088:0928b19": "[0928b19] 答曰。白衣居家受世間樂。兼修福德。不能",
    "T53n2122_088:0928b20": "盡行戒法。是故佛令持五戒。復於口業妄語",
    "T53n2122_088:0928b21": "最重。以妄語故能作餘過。或故作不故作。若",
    "T53n2122_088:0928b22": "但妄語已攝三事。若說實語。四種正語皆已",
    "T53n2122_088:0928b23": "攝。盡於諸善中實為最大。",
    "T53n2122_088:0928b24": "[0928b24] 又成實論云。雖是實語。以非時故即名綺語。",
    "T53n2122_088:0928b25": "或是時以隨順衰惱無利益故。或雖利益。以",
    "T53n2122_088:0928b26": "言無本義理不次。惱心說故皆名綺語。",
    "T53n2122_088:0928b27": "[0928b27] 又摩德勒伽論云。為他傳罵皆德罪故。",
    "T53n2122_088:0928b28": "[0928b28] 又薩婆多論云。妄語兩舌惡口相歷各作四",
    "T53n2122_088:0928b29": "句。一是妄語非兩舌惡口。傳他此語向彼說。",
    "T53n2122_088:0928c01": "以不實故是妄語。不以分離心故非兩舌。軟",
    "T53n2122_088:0928c02": "語說故非惡口。餘句類。互可知。",
    "T53n2122_088:0928c03": "[0928c03] 又成實論云。餘三業。或合或離。綺語一種",
    "T53n2122_088:0928c04": "必不相離。",
    "T53n2122_088:0928c05": "[0928c05] 又善生經云。若當妄語。亦攝綺語兩舌惡口",
    "T53n2122_088:0928c06": "義。",
    "T53n2122_088:0928c07": "[0928c07] 又薩婆多論云。不妄語者。若說法義。論傳",
    "T53n2122_088:0928c08": "一切是非。莫自稱為是。常令推寄有本則無",
    "T53n2122_088:0928c09": "過也。不爾斧在口中。若受不飲酒者。如四",
    "T53n2122_088:0928c10": "分律云。若飲酒者。乃至不得以草滴酒口",
    "T53n2122_088:0928c11": "中。",
    "T53n2122_088:0928c12": "[0928c12] 又智度論云。飲酒有三十五過失。何等三十",
    "T53n2122_088:0928c13": "五。答曰。一現世財物虛竭。何以故。飲酒醉",
    "T53n2122_088:0928c14": "亂心無節限。用費無度故。二眾病之門。三",
    "T53n2122_088:0928c15": "&#x9B2A;諍之本。四裸露無恥。五醜名惡露人所不",
    "T53n2122_088:0928c16": "敬。六無復智慧。七應所得物而不得已。所",
    "T53n2122_088:0928c17": "得物而散失。八伏匿之事盡向人說。九種",
    "T53n2122_088:0928c18": "種事業廢不成辦。十醉為愁本何以故。醉中",
    "T53n2122_088:0928c19": "多失醒則慚愧憂愁。十一身力轉少。十二身",
    "T53n2122_088:0928c20": "色壞。十三不知敬父。十四不知敬母。十五",
    "T53n2122_088:0928c21": "不敬沙門。十六不敬婆羅門。十七不敬叔伯",
    "T53n2122_088:0928c22": "及尊長。何以故。醉悶憒惱無所別故。十八",
    "T53n2122_088:0928c23": "不尊敬佛。十九不敬法。二十不敬僧。二十",
    "T53n2122_088:0928c24": "一近朋黨惡人。二十二疏遠賢善。二十三",
    "T53n2122_088:0928c25": "作破戒人。二十四無慚愧。二十五不守六情。",
    "T53n2122_088:0928c26": "二十六縱色放逸。二十七人所憎惡不喜見",
    "T53n2122_088:0928c27": "之。二十八貴重親屬及諸知識所共擯棄。二",
    "T53n2122_088:0928c28": "十九行不善法。三十棄捨善法。三十一明人",
    "T53n2122_088:0928c29": "智士所不信用。何以故。酒放逸故。三十二遠",
    "T53n2122_088:0929a01": "離涅槃。三十三種狂癡因緣。三十四身壞命",
    "T53n2122_088:0929a02": "終墮惡道泥犁中。三十五若得為人所生之",
    "T53n2122_088:0929a03": "處常當狂騃。如是種種過失。是故不飲酒。",
    "T53n2122_088:0929a04": "[0929a04] 又薩婆多論云。五戒優婆塞聽販賣。但不得",
    "T53n2122_088:0929a05": "作五業。一不得販賣畜生。自有者聽直賣。",
    "T53n2122_088:0929a06": "不得與屠兒家。二不得販賣弓刀箭&#x77DF;。自有",
    "T53n2122_088:0929a07": "者聽直賣。不得與屠兒殺害家。三不得酤酒",
    "T53n2122_088:0929a08": "為業。自有者聽直酤。四不得壓油為業。外",
    "T53n2122_088:0929a09": "國麻中有蟲故犯。准此無蟲應不犯。五不",
    "T53n2122_088:0929a10": "得作五大色染。多殺蟲故。如秦地染青亦多",
    "T53n2122_088:0929a11": "殺蟲入五大色數。",
    "T53n2122_088:0929a12": "[0929a12] 又善生經云。受戒者。五處不應行。謂屠兒",
    "T53n2122_088:0929a13": "婬女酒肆國王旃陀羅舍等。有五種業不應",
    "T53n2122_088:0929a14": "作。謂賣毒藥釀皮樗蒱圍&#x68CA;六博歌舞唱伎",
    "T53n2122_088:0929a15": "等。並不得為。亦不得親近如是人等。",
    "T53n2122_088:0929a16": "[0929a16] 又寶雲經云。持戒之人不聽向破戒家乞食。",
    "T53n2122_088:0929a17": "[0929a17] 又阿含經云。遠惡近善有四法。當急走避之",
    "T53n2122_088:0929a18": "百由旬。一由旬四十里。百由旬四千里。四法",
    "T53n2122_088:0929a19": "者。一惡友。二惡眾。三或多語笑。四或瞋或",
    "T53n2122_088:0929a20": "&#x9B2A;。",
    "T53n2122_088:0929a21": "[0929a21] 又優婆塞五戒相經云。佛告諸比丘。犯殺有",
    "T53n2122_088:0929a22": "三種奪人命。一自作。二教人。三遣使。自作",
    "T53n2122_088:0929a23": "者。自身作奪他命。教人者。教語他人言。捉",
    "T53n2122_088:0929a24": "是人繫縛奪命。遣使者。語他人言。汝識某",
    "T53n2122_088:0929a25": "甲不。汝捉是人繫縛奪命。是使隨語奪彼命",
    "T53n2122_088:0929a26": "時。優婆塞犯不可悔罪。復有三種。一用內",
    "T53n2122_088:0929a27": "色。二用非內色。三用內非內色。第一用內",
    "T53n2122_088:0929a28": "色殺者。謂用手打。若用足及餘身分令彼死。",
    "T53n2122_088:0929a29": "是犯不可悔罪。若不即死後因是死亦犯不",
    "T53n2122_088:0929b01": "可悔。若後不死。是得中罪可悔。第二用不",
    "T53n2122_088:0929b02": "內色殺者。若人以木石刀&#x77DF;弓箭等令彼死",
    "T53n2122_088:0929b03": "者。同前得罪。第三用內非內色殺者。以手",
    "T53n2122_088:0929b04": "捉木石等打令死者。得罪同前。復有不以此",
    "T53n2122_088:0929b05": "三殺。但合諸毒藥著眼耳鼻身上食中被褥",
    "T53n2122_088:0929b06": "等。中令彼死者。亦同前罪。",
    "T53n2122_088:0929b07": "[0929b07] 若優婆塞。或作火坑謾心造者。若人墮死",
    "T53n2122_088:0929b08": "犯不可悔罪。非人鬼神等墮中死者。犯中罪",
    "T53n2122_088:0929b09": "可悔。畜生死者。犯下罪可悔。若都無死者。",
    "T53n2122_088:0929b10": "犯三方便可悔輕罪。若剋心唯為人造火坑",
    "T53n2122_088:0929b11": "不通餘者。若人墮死犯不可悔。不死犯方便。",
    "T53n2122_088:0929b12": "非人畜生死者不犯。若優婆塞。或用口業&#x546A;",
    "T53n2122_088:0929b13": "術令死。或有歎死讚死。或有氣力人心起惡",
    "T53n2122_088:0929b14": "念令死。或墮胎令死。得罪重輕並同前准。",
    "T53n2122_088:0929b15": "不犯者。或有行來出入誤墮木石等死者。並",
    "T53n2122_088:0929b16": "不犯餘如內律具說。",
    "T53n2122_088:0929b17": "[0929b17] 第二盜戒者。以三種取他重物犯不可悔。一",
    "T53n2122_088:0929b18": "用心。二用身。三離本處。第一用心者。謂發",
    "T53n2122_088:0929b19": "心思惟欲為偷盜。第二用身者。謂用身分等",
    "T53n2122_088:0929b20": "取他物。第三離本處者。隨物在處舉著餘處。",
    "T53n2122_088:0929b21": "並得重罪。復有三種取人重物犯不可悔罪。",
    "T53n2122_088:0929b22": "一自取。二教他取。三遣使取。復有五種取",
    "T53n2122_088:0929b23": "他重物犯不可悔。一苦切取。二輕慢取。三",
    "T53n2122_088:0929b24": "詐稱他名字取。四強脫取。五受寄取。重物",
    "T53n2122_088:0929b25": "者。若盜五錢。若五錢直得者。犯不可悔罪。",
    "T53n2122_088:0929b26": "復有七種取他物犯不可悔。一非己想。二不",
    "T53n2122_088:0929b27": "同意。三不暫用。四知有主。五不狂。六不心",
    "T53n2122_088:0929b28": "亂。七不病壞心。具此七者取他重物犯不可",
    "T53n2122_088:0929b29": "悔。取他不滿五錢輕物犯中可悔。翻前七種",
    "T53n2122_088:0929c01": "取他物者。輕重俱不犯。",
    "T53n2122_088:0929c02": "[0929c02] 第三婬戒者。邪婬有四處。一男。二女。三黃",
    "T53n2122_088:0929c03": "門。四二根女者。人女非人女畜生女。男者",
    "T53n2122_088:0929c04": "人男非人男畜生男。黃門二根各有三種同",
    "T53n2122_088:0929c05": "前。若優婆塞與人女非人女畜。生女三處行",
    "T53n2122_088:0929c06": "婬。謂口大小便處。犯不可悔。若人男非人",
    "T53n2122_088:0929c07": "男畜生男黃門二根二處行婬。謂口及大便",
    "T53n2122_088:0929c08": "處。犯不可悔。若發心欲行婬未和合者。犯",
    "T53n2122_088:0929c09": "不可悔罪。若二身和合止而不婬犯中可悔。",
    "T53n2122_088:0929c10": "除其三處餘處行婬。此皆可悔。若人死乃",
    "T53n2122_088:0929c11": "至畜生死者。身根未壞。於彼三處共彼行",
    "T53n2122_088:0929c12": "婬。犯不可悔。輕處同上。若優婆塞雖不受",
    "T53n2122_088:0929c13": "戒。犯佛弟子淨戒人者。雖無犯戒之罪。然",
    "T53n2122_088:0929c14": "後永不得五戒八戒乃至出家具足戒。若顛",
    "T53n2122_088:0929c15": "狂心亂痛惱所纏不自覺者不犯。",
    "T53n2122_088:0929c16": "[0929c16] 佛告諸比丘。吾有二身。一生身。二戒身。若",
    "T53n2122_088:0929c17": "善男子。為吾生身。起七寶塔。至于梵天。若",
    "T53n2122_088:0929c18": "人虧之。其罪尚有可悔。虧吾戒身。其罪無",
    "T53n2122_088:0929c19": "量受罪如伊羅&#x9262;龍王。犯不可悔也。",
    "T53n2122_088:0929c20": "[0929c20] 第四妄語戒者。佛告諸比丘。吾以種種呵責",
    "T53n2122_088:0929c21": "妄語。讚歎不妄語者。乃至戲笑尚不應妄語。",
    "T53n2122_088:0929c22": "何況故妄語。是中犯者。若優婆塞不知不見",
    "T53n2122_088:0929c23": "過人聖法。自言。我是阿羅漢四等果人。乃",
    "T53n2122_088:0929c24": "至四禪慈悲喜捨得四空定不淨觀阿那般那",
    "T53n2122_088:0929c25": "念。天來龍來到我所供養我。彼問我義。我",
    "T53n2122_088:0929c26": "答彼問。皆犯不可悔罪。若實見言不見。實",
    "T53n2122_088:0929c27": "聞言不聞。實疑言不疑。有而言無。無而言",
    "T53n2122_088:0929c28": "有。如是等小妄語者。犯可悔罪。若發心欲",
    "T53n2122_088:0929c29": "妄語。未出言犯下可悔。言而不盡意者。犯",
    "T53n2122_088:0930a01": "中可悔。若自言得聖道者。便犯不可悔若狂",
    "T53n2122_088:0930a02": "心亂心不覺語者不犯。",
    "T53n2122_088:0930a03": "[0930a03] 第五飲酒戒者。佛告諸比丘。若言我是佛弟",
    "T53n2122_088:0930a04": "子者不得飲酒。乃至小草頭一滴亦不得飲。",
    "T53n2122_088:0930a05": "酒有二種。穀酒木酒。穀酒者。以諸五穀雜",
    "T53n2122_088:0930a06": "米作酒者是。木酒者。或用根莖葉果用種種",
    "T53n2122_088:0930a07": "子果草雜作酒者是。酒色酒香酒味飲能醉",
    "T53n2122_088:0930a08": "人者。是名為酒。若&#x751E;咽者。亦名為飲。若飲",
    "T53n2122_088:0930a09": "穀酒。咽咽犯。若飲酢酒。若飲甜酒。若噉麴",
    "T53n2122_088:0930a10": "能醉人者。若噉糟。若飲酒澱。若飲似酒色。",
    "T53n2122_088:0930a11": "似酒香似酒味。能令人醉者。並隨咽咽犯。若",
    "T53n2122_088:0930a12": "但作酒色無酒香無酒味不能醉人及餘飲",
    "T53n2122_088:0930a13": "者。皆不犯。若依四分律。病比丘等餘藥治",
    "T53n2122_088:0930a14": "不差。以酒為藥者不犯。顛狂心亂病惱不覺",
    "T53n2122_088:0930a15": "知者亦不犯。",
    "T53n2122_088:0930a16": "得失部第五",
    "T53n2122_088:0930a17": "[0930a17] 問曰。漸頓云何。答曰。皆得。故成實論。問云。",
    "T53n2122_088:0930a18": "有人言。五戒具受。此事云何。答曰。隨受多",
    "T53n2122_088:0930a19": "少皆得戒律儀。但取要為五。故優婆塞戒經",
    "T53n2122_088:0930a20": "云。或有一分。或有少分。或有無分。或有多",
    "T53n2122_088:0930a21": "分。或有滿分。若受三歸已不受五戒名優婆",
    "T53n2122_088:0930a22": "塞。若受三歸受持一戒。是名一分。受三歸已",
    "T53n2122_088:0930a23": "受持二戒。是名少分。若受三歸已。受持一",
    "T53n2122_088:0930a24": "戒。若破一戒。是名無分。若受三歸受持四",
    "T53n2122_088:0930a25": "戒。是名多分。若受三歸受持五戒。是名滿",
    "T53n2122_088:0930a26": "分。汝今欲受何分。爾時智者當隨意授。又智",
    "T53n2122_088:0930a27": "度論云。戒有五種。始從不殺乃至不飲酒若",
    "T53n2122_088:0930a28": "受一戒。是一分行。若受二戒三戒。是名少分",
    "T53n2122_088:0930a29": "行。若受四戒。是名多分行。若受五戒。是名",
    "T53n2122_088:0930b01": "滿分行。斷婬者。受五戒已。於戒師前。更作",
    "T53n2122_088:0930b02": "誓言。我今於自(婦夫)不復行婬。是名五戒。",
    "T53n2122_088:0930b03": "增一阿含經亦云。一分二分得受。問曰。既得",
    "T53n2122_088:0930b04": "漸受。可從五師各得受一不。答曰。如付法藏",
    "T53n2122_088:0930b05": "經云。尊者薄拘羅受一不殺生戒。得五不死",
    "T53n2122_088:0930b06": "報。問曰。得重受不者。既受五戒。後時更得",
    "T53n2122_088:0930b07": "重受不。答曰。依成實論。得重發戒。故四分",
    "T53n2122_088:0930b08": "律。末利夫人第二第三重向佛受亦得。",
    "T53n2122_088:0930b09": "[0930b09] 問曰。長短者得五三十日限分受不。答曰。",
    "T53n2122_088:0930b10": "依成實論。亦得多日。盡其終受。故十誦律。",
    "T53n2122_088:0930b11": "或晝或夜。受五戒亦獲少善。",
    "T53n2122_088:0930b12": "[0930b12] 又優婆塞戒經云。佛言。智者當觀戒有二種。",
    "T53n2122_088:0930b13": "一世戒。二第一義戒。若不依於三寶受戒。是",
    "T53n2122_088:0930b14": "名世戒。是戒不堅。如綵色無膠。是故我先",
    "T53n2122_088:0930b15": "歸依三寶。然後受戒。夫世戒者。不能壞先",
    "T53n2122_088:0930b16": "諸惡業。受三歸戒則能壞之。雖作大罪亦不",
    "T53n2122_088:0930b17": "失戒。何以故。戒力勢故。如俱有二人同共",
    "T53n2122_088:0930b18": "作罪。一者受戒。二者不受戒。已受者犯則",
    "T53n2122_088:0930b19": "罪重。不受者犯則罪輕。何以故。毀佛語故。",
    "T53n2122_088:0930b20": "罪有二種。一者性重。二者遮重。是二種罪",
    "T53n2122_088:0930b21": "復有輕有重。或有人能重罪作輕輕罪作重。",
    "T53n2122_088:0930b22": "如鴦掘魔受於世戒伊羅&#x9262;龍受於義戒。鴦",
    "T53n2122_088:0930b23": "掘魔破於性重。不得重罪。伊羅&#x9262;龍壞於",
    "T53n2122_088:0930b24": "遮制。而得重罪。是故不應以戒同。故得果",
    "T53n2122_088:0930b25": "亦同。",
    "T53n2122_088:0930b26": "神衛部第六",
    "T53n2122_088:0930b27": "[0930b27] 依七佛經云。若有人能受持五戒。感得二十",
    "T53n2122_088:0930b28": "五神侍衛。",
    "T53n2122_088:0930b29": "[0930b29] 殺戒有五神。",
    "T53n2122_088:0930c01": "[0930c01] 一名波吒羅 二名摩那斯 三名婆&#x777A;羅",
    "T53n2122_088:0930c02": " 四名呼奴吒 五名頗羅吒",
    "T53n2122_088:0930c03": "[0930c03] 盜戒有五神。",
    "T53n2122_088:0930c04": "[0930c04] 一名法善 二名佛奴 三名僧喜 四名廣",
    "T53n2122_088:0930c05": "額 五名慈善",
    "T53n2122_088:0930c06": "[0930c06] 婬戒有五神。",
    "T53n2122_088:0930c07": "[0930c07] 一名貞潔 二名無欲 三名淨潔 四名無",
    "T53n2122_088:0930c08": "染 五名蕩滌",
    "T53n2122_088:0930c09": "[0930c09] 欺戒有五神。",
    "T53n2122_088:0930c10": "[0930c10] 一名美旨 二名實語 三名質直 四名直",
    "T53n2122_088:0930c11": "答 五名和合語",
    "T53n2122_088:0930c12": "[0930c12] 酒戒有五神。",
    "T53n2122_088:0930c13": "[0930c13] 一名清素 二名不醉 三名不亂 四名無",
    "T53n2122_088:0930c14": "失 五名護戒",
    "T53n2122_088:0930c15": "[0930c15] 又灌頂經云。佛告梵志。若持五戒者。有二",
    "T53n2122_088:0930c16": "十五善神營衛護人身。在人左右。守於宮宅",
    "T53n2122_088:0930c17": "門戶之上。使萬事吉祥。唯願世尊。為我說",
    "T53n2122_088:0930c18": "之。佛言。梵志。我今略演。&#x52C5;天帝釋使四天",
    "T53n2122_088:0930c19": "王遣諸善神營護汝身。如是章句善神名字",
    "T53n2122_088:0930c20": "二十五王。其名如是。",
    "T53n2122_088:0930c21": "[0930c21] 神名蔡芻毘愈他尼",
    "T53n2122_088:0930c22": "[0930c22] 主護某身辟除邪鬼。",
    "T53n2122_088:0930c23": "[0930c23] 神名輸多利輸陀尼",
    "T53n2122_088:0930c24": "[0930c24] 主護某六情悉令完具。",
    "T53n2122_088:0930c25": "[0930c25] 神名毘樓遮那世波",
    "T53n2122_088:0930c26": "[0930c26] 主護某腹內五藏平調。",
    "T53n2122_088:0930c27": "[0930c27] 神名阿陀龍摩坻",
    "T53n2122_088:0930c28": "[0930c28] 主護某血脈悉令通暢。",
    "T53n2122_088:0930c29": "[0930c29] 神名婆羅桓尼和婆",
    "T53n2122_088:0931a01": "[0931a01] 主護某爪指無所毀傷。",
    "T53n2122_088:0931a02": "[0931a02] 神名坻摩阿毘婆馱",
    "T53n2122_088:0931a03": "[0931a03] 主護某出入行來安寧。",
    "T53n2122_088:0931a04": "[0931a04] 神名阿修輸婆羅陀",
    "T53n2122_088:0931a05": "[0931a05] 主護某所噉飲食甘香。",
    "T53n2122_088:0931a06": "[0931a06] 神名婆羅摩亶雄雌",
    "T53n2122_088:0931a07": "[0931a07] 主護某夢安覺歡悅。",
    "T53n2122_088:0931a08": "[0931a08] 神名婆羅門地鞞哆",
    "T53n2122_088:0931a09": "[0931a09] 主護某不為蠱毒所中。",
    "T53n2122_088:0931a10": "[0931a10] 神名那摩呼哆耶舍",
    "T53n2122_088:0931a11": "[0931a11] 主護某不為霧露惡毒所害。",
    "T53n2122_088:0931a12": "[0931a12] 神名佛馱仙陀樓哆",
    "T53n2122_088:0931a13": "[0931a13] 主護某&#x9B2A;諍口舌不行。",
    "T53n2122_088:0931a14": "[0931a14] 神名鞞闍耶藪多婆",
    "T53n2122_088:0931a15": "[0931a15] 主護某不為溫虐鬼所持。",
    "T53n2122_088:0931a16": "[0931a16] 神名涅坭醯馱多耶",
    "T53n2122_088:0931a17": "[0931a17] 主護某不為縣官所得。",
    "T53n2122_088:0931a18": "[0931a18] 神名阿邏多賴都耶",
    "T53n2122_088:0931a19": "[0931a19] 主護某舍宅四方逐凶殃。",
    "T53n2122_088:0931a20": "[0931a20] 神名波羅那佛曇",
    "T53n2122_088:0931a21": "[0931a21] 主護某平定舍宅八神。",
    "T53n2122_088:0931a22": "[0931a22] 神名阿提梵者珊耶",
    "T53n2122_088:0931a23": "[0931a23] 主護某不為塚墓鬼所嬈。",
    "T53n2122_088:0931a24": "[0931a24] 神名因臺羅因臺羅",
    "T53n2122_088:0931a25": "[0931a25] 主護某門戶辟除邪惡。",
    "T53n2122_088:0931a26": "[0931a26] 神名阿伽風施婆多",
    "T53n2122_088:0931a27": "[0931a27] 主護某不為外氣鬼神所害。",
    "T53n2122_088:0931a28": "[0931a28] 神名佛曇彌摩多哆",
    "T53n2122_088:0931a29": "[0931a29] 主護某不為災火所延。",
    "T53n2122_088:0931b01": "[0931b01] 神名多賴叉三密陀",
    "T53n2122_088:0931b02": "[0931b02] 主護某不為偷盜所侵。",
    "T53n2122_088:0931b03": "[0931b03] 神名阿摩羅斯兜喜",
    "T53n2122_088:0931b04": "[0931b04] 主護某若入山林不為虎狼所害。",
    "T53n2122_088:0931b05": "[0931b05] 神名那羅門闍兜帝",
    "T53n2122_088:0931b06": "[0931b06] 主護某不為傷亡所嬈。",
    "T53n2122_088:0931b07": "[0931b07] 神名鞞尼乾那波",
    "T53n2122_088:0931b08": "[0931b08] 主護某除諸鳥鳴狐鳴。",
    "T53n2122_088:0931b09": "[0931b09] 神名荼鞞&#x9B2A;毘舍羅",
    "T53n2122_088:0931b10": "[0931b10] 主護某除犬鼠變怪。",
    "T53n2122_088:0931b11": "[0931b11] 神名伽摩毘那闍尼佉",
    "T53n2122_088:0931b12": "[0931b12] 主護某不為凶注所牽。",
    "T53n2122_088:0931b13": "[0931b13] 佛告梵志言。若男子女人帶佩此二十五灌",
    "T53n2122_088:0931b14": "頂章句善神名者。若入軍陣&#x9B2A;諍之時。刀",
    "T53n2122_088:0931b15": "不傷身。箭射不入。鬼神羅剎終不嬈近。若",
    "T53n2122_088:0931b16": "到蠱道家亦不能害。若行來出入有小魔鬼。",
    "T53n2122_088:0931b17": "亦不得近。帶佩此神王名著身。夜無惡夢。",
    "T53n2122_088:0931b18": "懸官盜賊水火災怪怨家闇謀口舌&#x9B2A;亂。自",
    "T53n2122_088:0931b19": "然歡喜。兩作和解。俱生慈心。惡意悉滅。妖",
    "T53n2122_088:0931b20": "魅魍魎邪忤薜荔外道符&#x546A;厭禱之者。樹木",
    "T53n2122_088:0931b21": "精魅。百蟲精魅。鳥獸精魅。溪谷精魅。門",
    "T53n2122_088:0931b22": "中鬼神。戶中鬼神。井&#x7AC8;鬼神。洿池鬼神。廁溷",
    "T53n2122_088:0931b23": "中鬼神。一切諸鬼神。皆不得留住某甲身中。",
    "T53n2122_088:0931b24": "若男子女人帶此三歸五戒善神名字者。某",
    "T53n2122_088:0931b25": "甲入山陵溪谷曠路抄賊自然不現。師子虎",
    "T53n2122_088:0931b26": "狼熊羆蛇蚖悉自縮藏不害人也。",
    "T53n2122_088:0931b27": "八戒部第五(此別六部)",
    "T53n2122_088:0931b28": "述意部會名部功能部得失部受",
    "T53n2122_088:0931b29": "法部戒相部",
    "T53n2122_088:0931c01": "述意部第一",
    "T53n2122_088:0931c02": "[0931c02] 夫戒定慧品。造化宏圖。眾聖式遵。萬靈攸",
    "T53n2122_088:0931c03": "重。余以戒律宗要。定慧歸承。如有乖張。明",
    "T53n2122_088:0931c04": "心莫顯。是故大悲赴難。立行法以檢之。惑",
    "T53n2122_088:0931c05": "網之夫。設理蹤而證入。業種之客。依相&#x8FF9;",
    "T53n2122_088:0931c06": "而繩持。庶使念念退省新新進策。為功不已",
    "T53n2122_088:0931c07": "情過乃彰。但善惡由己。起則昇沈。不作則",
    "T53n2122_088:0931c08": "已。作則業成。業繩惑網。膠固彌密。自非傾",
    "T53n2122_088:0931c09": "誠苦剋折挫身心。哀愴往因畏懼來果。決誓",
    "T53n2122_088:0931c10": "要期。永斷相續。故文言嚴飾道場澡浴塵垢。",
    "T53n2122_088:0931c11": "著新潔衣。內外俱淨。對說罪根發露悔過。舉",
    "T53n2122_088:0931c12": "身投地如太山崩。五體殷重歸依三寶。敬誠",
    "T53n2122_088:0931c13": "迴向然後受戒。此戒時節雖促既懇意標心。",
    "T53n2122_088:0931c14": "為成三聚淨戒。為救四趣眾生。此則功超人",
    "T53n2122_088:0931c15": "天德齊佛位。故智度論。譬同猛將。亦為與",
    "T53n2122_088:0931c16": "佛等也。",
    "T53n2122_088:0931c17": "會名部第二",
    "T53n2122_088:0931c18": "[0931c18] 問曰。諸經論中何名八關齋。亦名關戒耶。",
    "T53n2122_088:0931c19": "答曰。前八是關閉八惡不起諸過。不非時食",
    "T53n2122_088:0931c20": "者。是齋。齋者齊也。謂禁止六情不染六塵。齊",
    "T53n2122_088:0931c21": "斷諸惡具修眾善。故名齋也。又齋戒體一名",
    "T53n2122_088:0931c22": "別。若尋名定體。體容小別。齋者過中不食",
    "T53n2122_088:0931c23": "為名。戒者防非止惡為義。故薩婆多論云。八",
    "T53n2122_088:0931c24": "箇是戒。第九是齋。齋戒合數故有九也。",
    "T53n2122_088:0931c25": "功能部第三",
    "T53n2122_088:0931c26": "[0931c26] 如齋法經曰。譬如天下十六大國滿中眾寶",
    "T53n2122_088:0931c27": "不可稱說。不如一日受佛齋法。比其福者。則",
    "T53n2122_088:0931c28": "十六國為一豆耳。又中阿含經云。多聞聖弟",
    "T53n2122_088:0931c29": "子持八支齋時。憶念如來十號名字。若有惡",
    "T53n2122_088:0932a01": "思不善皆滅。",
    "T53n2122_088:0932a02": "[0932a02] 又優婆塞戒經云。若有人以四大寶藏滿中",
    "T53n2122_088:0932a03": "七寶持布施人所得功德。不如有人一日一",
    "T53n2122_088:0932a04": "夜受持八戒除五逆罪。餘一切罪皆悉消滅。",
    "T53n2122_088:0932a05": "是則得無量果報至無上樂。彌勒出時百年",
    "T53n2122_088:0932a06": "受齋。不如今日五濁世時一日一夜。",
    "T53n2122_088:0932a07": "[0932a07] 又智度論。問曰。五戒一日戒。何者為勝。答",
    "T53n2122_088:0932a08": "曰。有因緣故。一戒俱等。但五戒終身持。八",
    "T53n2122_088:0932a09": "戒一日持。又五戒常持。時多而戒少。一日戒",
    "T53n2122_088:0932a10": "時少而戒多。若無大心。雖復終身持。不如",
    "T53n2122_088:0932a11": "有大心一日戒也。譬如懦夫為將雖復將兵",
    "T53n2122_088:0932a12": "終身卒無功名。若英雄奮發禍亂立定一日",
    "T53n2122_088:0932a13": "之勳名蓋天下。八戒比於餘戒亦復如是。",
    "T53n2122_088:0932a14": "[0932a14] 又智度論。問曰。白衣居家唯有此五戒。更",
    "T53n2122_088:0932a15": "有餘法耶。答曰。有一日戒六齋日持。功德",
    "T53n2122_088:0932a16": "無量。若十二月至十五日。受持此戒。福最",
    "T53n2122_088:0932a17": "多也。",
    "T53n2122_088:0932a18": "[0932a18] 問曰。何故六齋日受八戒修福德。答曰。是",
    "T53n2122_088:0932a19": "日鬼神逐人欲奪人命。疾病凶衰令人不吉。",
    "T53n2122_088:0932a20": "是以劫初聖人教人持齋。修善治福以避凶",
    "T53n2122_088:0932a21": "衰。是時齋法不受八戒。直以一日不食為齋。",
    "T53n2122_088:0932a22": "後佛出世。始教一日一夜如諸佛受持八戒",
    "T53n2122_088:0932a23": "過中不食。是功德將人至涅槃樂。",
    "T53n2122_088:0932a24": "[0932a24] 又論引四天王經中。佛說。月六齋日使者大",
    "T53n2122_088:0932a25": "子及四天王自下觀察眾生。不布施持戒孝",
    "T53n2122_088:0932a26": "順父母使者。便上忉利以啟帝釋。諸天心皆",
    "T53n2122_088:0932a27": "不悅。若布施持戒孝順父母多者。諸天帝釋",
    "T53n2122_088:0932a28": "心皆歡喜。是時釋提波那氏。即說偈言。",
    "T53n2122_088:0932a29": " 六齋神足日  受持清淨戒",
    "T53n2122_088:0932b01": " 是人壽終後  功德必如我",
    "T53n2122_088:0932b02": "[0932b02] 佛告釋提桓因。云何妄語。若持一日戒。功",
    "T53n2122_088:0932b03": "德福報必得如我。是為實說。所在之處有持",
    "T53n2122_088:0932b04": "此戒者。惡鬼遠之住處安隱。是故於六齋日",
    "T53n2122_088:0932b05": "持齋受戒得福增多。",
    "T53n2122_088:0932b06": "[0932b06] 問曰。何故諸惡鬼神等輩。於此六齋日惱害",
    "T53n2122_088:0932b07": "眾生。答曰。天地本起經說。劫初成時有異梵",
    "T53n2122_088:0932b08": "天王子。是摩醯首羅等諸鬼神父。修其梵志",
    "T53n2122_088:0932b09": "苦行。滿天上十二歲。於此六日每割血肉",
    "T53n2122_088:0932b10": "以著火中。過十二歲已。天王來下語天子言。",
    "T53n2122_088:0932b11": "汝求何願。答言。我求有子。天王言。供養仙",
    "T53n2122_088:0932b12": "人法。以燒香甘果等。汝云何以血肉著火",
    "T53n2122_088:0932b13": "中。如罪惡法。汝破善法樂為惡事。令汝生惡",
    "T53n2122_088:0932b14": "子噉肉飲血。當說是時火中有八大鬼出。身",
    "T53n2122_088:0932b15": "黑如墨。髮黃眼赤。有大光明。摩醯首羅神等",
    "T53n2122_088:0932b16": "從此八鬼生。以是故摩醯首羅等神。於此六",
    "T53n2122_088:0932b17": "日有大勢力惱害眾生。諸鬼之中摩醯首羅",
    "T53n2122_088:0932b18": "最大第一。一月之中皆有日分。摩醯首羅一",
    "T53n2122_088:0932b19": "月有四日分。謂八日十四日二十三日二十",
    "T53n2122_088:0932b20": "九日。餘神一月有二日分。謂有一日十六",
    "T53n2122_088:0932b21": "日。其月二日十七日十五日三十日屬一切",
    "T53n2122_088:0932b22": "神。摩醯首羅為諸神王。又得日多。故數四",
    "T53n2122_088:0932b23": "日為齋。餘日是一切神日。亦數為齋。是故諸",
    "T53n2122_088:0932b24": "惡鬼神。於此六日輒有勢力也。但佛法之中",
    "T53n2122_088:0932b25": "日無好惡。隨世惡因緣故。佛教眾生齋戒。",
    "T53n2122_088:0932b26": "以除其患也。",
    "T53n2122_088:0932b27": "[0932b27] 又提謂經云。提謂長者白佛言。世尊。歲三齋",
    "T53n2122_088:0932b28": "皆有所因。何以正用正月五月九月。六日齋",
    "T53n2122_088:0932b29": "用月八日十四日十五日二十三日二十九日",
    "T53n2122_088:0932c01": "三十日。佛言。正月者。少陽用事。萬神代位。",
    "T53n2122_088:0932c02": "陰陽交精。萬物萌生。道氣養之。故使太子正",
    "T53n2122_088:0932c03": "月一日持齋寂然行道。以助和氣長養萬物。",
    "T53n2122_088:0932c04": "故使竟十五日。五月者。太陽用事。萬物代位。",
    "T53n2122_088:0932c05": "草木萌類。生畢百物。懷妊未成。成者未壽。",
    "T53n2122_088:0932c06": "皆依道氣。故持五月一日齋。竟十五日。以",
    "T53n2122_088:0932c07": "助道氣。成長萬物。九月者。少陰用事。乾坤",
    "T53n2122_088:0932c08": "改位。萬物畢終。衰落無牢。眾生蟄藏。神氣歸",
    "T53n2122_088:0932c09": "本。因道自寧。故持九月一日齋。竟十五日。",
    "T53n2122_088:0932c10": "春者萬物生。夏者萬物長。秋者萬物收。",
    "T53n2122_088:0932c11": "冬者萬物藏。依道生沒。天地有大禁。故使",
    "T53n2122_088:0932c12": "弟子樂善者避禁持齋。救神故爾。長者提謂",
    "T53n2122_088:0932c13": "白佛言。三長齋何以正用一日至十五日。復",
    "T53n2122_088:0932c14": "言。如何名禁。佛言。四時交代陰陽易位。歲終",
    "T53n2122_088:0932c15": "三覆八校一月六奏。三界皓皓五處錄籍。",
    "T53n2122_088:0932c16": "眾生行異五官典領。校定罪福行之高下。品",
    "T53n2122_088:0932c17": "格萬途。諸天帝釋太子使者。日月鬼神地獄",
    "T53n2122_088:0932c18": "閻羅百萬神眾等。俱用正月一日五月一日",
    "T53n2122_088:0932c19": "九月一日。四布案行帝王臣民八夷飛鳥走",
    "T53n2122_088:0932c20": "獸鬼龍行之善惡。知與四天王月八日十五",
    "T53n2122_088:0932c21": "日盡三十日所奏同不。平均天下使無枉",
    "T53n2122_088:0932c22": "錯。覆校三界眾生罪福多少所屬。福多即",
    "T53n2122_088:0932c23": "生天。上即&#x52C5;四鎮五羅大王司命。增壽益算。",
    "T53n2122_088:0932c24": "下閻羅王攝五官除罪名。定福祿故。使持是",
    "T53n2122_088:0932c25": "三長齋。是故三覆八校者八王日是也。亦是",
    "T53n2122_088:0932c26": "天帝釋輔鎮五羅四王地獄王阿須輪諸",
    "T53n2122_088:0932c27": "天。案行比校定生注死。增減罪福多少。有",
    "T53n2122_088:0932c28": "道意。無道意。大意小意。開解不開解。出家",
    "T53n2122_088:0932c29": "不出家。案比口數。皆用八王日何等八王日。",
    "T53n2122_088:0933a01": "謂立春春分立夏夏至。立秋秋分立冬冬至。",
    "T53n2122_088:0933a02": "是為八王日。天地諸神陰陽交代。故名八王",
    "T53n2122_088:0933a03": "日。月八日十四日十五日二十三日二十九",
    "T53n2122_088:0933a04": "日三十日。皆是天地用事之日。上下弦望朔",
    "T53n2122_088:0933a05": "晦皆錄命上計之日。故使於此日自守持齋。",
    "T53n2122_088:0933a06": "以還自校使不犯禁。自致生善處。",
    "T53n2122_088:0933a07": "[0933a07] 又增一阿含經云。若善男子善女人。欲得八",
    "T53n2122_088:0933a08": "關齋離諸苦者。得盡諸漏入涅槃城。當求方",
    "T53n2122_088:0933a09": "便成此八齋。人中榮位不足為貴。天上快樂",
    "T53n2122_088:0933a10": "不可稱計。欲求無上之福者。當求此齋。欲",
    "T53n2122_088:0933a11": "生六欲天色無色界天者。當持此齋。欲求一",
    "T53n2122_088:0933a12": "方二方三方四方天子轉輪聖王位者。亦獲",
    "T53n2122_088:0933a13": "其願。欲求聲聞緣覺佛乘者。悉成其願。吾",
    "T53n2122_088:0933a14": "今成就由其持戒五戒十善無願不獲。",
    "T53n2122_088:0933a15": "[0933a15] 又涅槃經云。佛言。大王。波羅柰國有屠兒。",
    "T53n2122_088:0933a16": "名曰廣額。於日日中殺無量羊。見舍利弗即",
    "T53n2122_088:0933a17": "受八戒經一日夜。以是因緣命終得為北方",
    "T53n2122_088:0933a18": "天王毘沙門子。如來弟子尚有如是大功德",
    "T53n2122_088:0933a19": "果。況復佛也。",
    "T53n2122_088:0933a20": "[0933a20] 又優婆塞戒經云。佛言。善男子。後世眾生",
    "T53n2122_088:0933a21": "身長八丈。壽命滿足八萬四千歲。是時受",
    "T53n2122_088:0933a22": "戒。復有於今惡世受戒。是二所得果報正等。",
    "T53n2122_088:0933a23": "何以故。三善根平等故。",
    "T53n2122_088:0933a24": "[0933a24] 又賢愚經云。昔迦葉佛滅度之後。遺法垂末。",
    "T53n2122_088:0933a25": "有二梵志。到比丘邊俱受八戒。一願生天。一",
    "T53n2122_088:0933a26": "願作國王願生天者。至家為婦逼非時食。由",
    "T53n2122_088:0933a27": "破戒故乃生龍中。願作王者。持戒完具。得",
    "T53n2122_088:0933a28": "生王家。作大國王。其王園中多有甘果。&#x751E;",
    "T53n2122_088:0933a29": "遣一人隨時看送。其人後時於園中得一",
    "T53n2122_088:0933b01": "顆柰。色香甚美。持與門監。展轉奉王。王食",
    "T53n2122_088:0933b02": "此柰甚覺甘美。便問夫人。展轉相推到於園",
    "T53n2122_088:0933b03": "監。王即喚來而責之曰。如此美柰何為不送。",
    "T53n2122_088:0933b04": "園監於是具陳本末。王瞋語言。自今以後常",
    "T53n2122_088:0933b05": "送斯柰。園監啟王。此柰無種。何由可辦。王",
    "T53n2122_088:0933b06": "復語言。若不能得當斬汝身。其人還園舉聲",
    "T53n2122_088:0933b07": "大哭。時有一龍從泉而出。變身為人。問其",
    "T53n2122_088:0933b08": "哭由。園監具說。龍聞入水。即以金盤。盛",
    "T53n2122_088:0933b09": "柰與之。遣持奉王。并騰吾意。云吾及王本",
    "T53n2122_088:0933b10": "是親友。乃昔在世時俱為梵志。共受八戒各",
    "T53n2122_088:0933b11": "求所願。汝戒完具得為人王。吾戒不全故生",
    "T53n2122_088:0933b12": "龍中。今欲奉修八關齋法求捨此身。當為吾",
    "T53n2122_088:0933b13": "覓八戒齋文持來與我。若其相違。吾覆汝",
    "T53n2122_088:0933b14": "國。用作大海。園監奉柰。具說龍意。王聞甚",
    "T53n2122_088:0933b15": "憂。良由時世無有佛法。齋法難得。王&#x52C5;一",
    "T53n2122_088:0933b16": "臣。龍索齋法。仰卿得之。若不得者。吾當殺",
    "T53n2122_088:0933b17": "卿。大臣至家。甚懷憂愁。臣父見子面色不悅。",
    "T53n2122_088:0933b18": "問知委由。其父語言。吾家堂柱每見光明。",
    "T53n2122_088:0933b19": "試破看之儻有異物。尋即破之。得經二卷。",
    "T53n2122_088:0933b20": "一是十二因緣。二是八關齋文。得已奉王。",
    "T53n2122_088:0933b21": "王得歡喜。自送與龍。龍得此經。便用好寶。",
    "T53n2122_088:0933b22": "贈遺於王。王及於龍重修八戒。壽盡生天。",
    "T53n2122_088:0933b23": "同共一處。至釋迦佛出世之時。來至佛所。佛",
    "T53n2122_088:0933b24": "為說法。二天俱得須陀洹果。既得果已。還歸",
    "T53n2122_088:0933b25": "天上。",
    "T53n2122_088:0933b26": "[0933b26] 又智度論云。若人欲求最大善利。應當持戒。",
    "T53n2122_088:0933b27": "戒如大地。一切萬物有形之類。皆依地住。戒",
    "T53n2122_088:0933b28": "亦如是。一切善法皆依戒住。若世間人。下",
    "T53n2122_088:0933b29": "品持戒得生人中。中品持戒生於天上。乃至",
    "T53n2122_088:0933c01": "上品清淨持戒。得至佛道。若破戒者。墮三",
    "T53n2122_088:0933c02": "惡道。是故佛言。持戒之人無事不得。破戒",
    "T53n2122_088:0933c03": "之人一切皆失。譬如有人。厭患貧窮。供養",
    "T53n2122_088:0933c04": "諸天。滿十二年。求索富貴。天愍此人。自現",
    "T53n2122_088:0933c05": "其身。而問之曰。汝求何等。貧人答言。我求",
    "T53n2122_088:0933c06": "富貴。欲令心中所願皆得。天與一器。名曰",
    "T53n2122_088:0933c07": "德瓶。而語之言。所須之物從此瓶出。其人",
    "T53n2122_088:0933c08": "得已應意所欲無所不得。得如意已。具作好",
    "T53n2122_088:0933c09": "舍象馬車乘。七寶具足。供給賓客。事事無",
    "T53n2122_088:0933c10": "乏。客問之言。汝先貧窮。今日何由得如此",
    "T53n2122_088:0933c11": "富。彼人答言。我得天瓶。瓶能出此種種眾",
    "T53n2122_088:0933c12": "物。故富如是。客語之言。出瓶見示。并所出",
    "T53n2122_088:0933c13": "物。彼人聞已。即為出瓶。瓶中引出種種眾",
    "T53n2122_088:0933c14": "物。其人憍逸立瓶上舞。瓶即破壞。一切眾",
    "T53n2122_088:0933c15": "物一時失滅。持戒之人亦復如是。若能持戒。",
    "T53n2122_088:0933c16": "種種妙樂無願不得。若人破戒憍逸自恣。亦",
    "T53n2122_088:0933c17": "如彼人破瓶失利也。◎",
    "T53n2122_088:0933c18": "◎得失部第四",
    "T53n2122_088:0933c19": "[0933c19] 如薩婆多論云。若人欲受八戒。先自恣女色。",
    "T53n2122_088:0933c20": "或作音樂。或貪飲食種種戲笑。如是放逸盡",
    "T53n2122_088:0933c21": "心故作。然後受戒。不問中前中後皆不得",
    "T53n2122_088:0933c22": "戒。若無本心受戒。種種放逸。後遇知識即為",
    "T53n2122_088:0933c23": "受戒。不問中前中後並得成受。",
    "T53n2122_088:0933c24": "[0933c24] 又善生經云。若諸貴人常&#x52C5;作惡。若欲受齋。",
    "T53n2122_088:0933c25": "先當宣令所屬之境齋日莫行惡事。如是清",
    "T53n2122_088:0933c26": "淨得齋。若不遮者不成。以惡律儀故。又俱",
    "T53n2122_088:0933c27": "舍論云。若先作意於齋日受者。雖食竟亦得",
    "T53n2122_088:0933c28": "受。又薩婆多論云。若受八戒。應言一日一",
    "T53n2122_088:0933c29": "夜不殺等令言論斷絕。莫使與終身戒相亂。",
    "T53n2122_088:0934a01": "又成實論。問曰。是八齋但應具受為得分",
    "T53n2122_088:0934a02": "受。答曰。隨力能持多少皆得成受。復有人",
    "T53n2122_088:0934a03": "言。此法但一日一夜受。是事云何。答曰。隨",
    "T53n2122_088:0934a04": "受多少並得。或一日一夜。或半日半夜。或",
    "T53n2122_088:0934a05": "一月半月等。增一阿含經云。若受八關齋。先",
    "T53n2122_088:0934a06": "須懺悔前罪然後受戒(懺悔方法如前懺悔篇說。簡人問其遮難。如前五戒中說)。",
    "T53n2122_088:0934a07": "受法部第五",
    "T53n2122_088:0934a08": "[0934a08] 依智度論。受云。我某甲今一日一夜。歸依",
    "T53n2122_088:0934a09": "佛。歸依法。歸依僧。為淨行優婆塞(女云夷三說)我",
    "T53n2122_088:0934a10": "某甲歸依佛竟。歸依法竟。歸依僧竟。一日",
    "T53n2122_088:0934a11": "一夜為淨行優婆塞竟(三說)。",
    "T53n2122_088:0934a12": "[0934a12] 既受得戒已。次當為說戒相。",
    "T53n2122_088:0934a13": "[0934a13] 如諸佛盡壽不殺生。我某甲一日一夜不殺",
    "T53n2122_088:0934a14": "生亦如是。",
    "T53n2122_088:0934a15": "[0934a15] 如諸佛盡壽不偷盜。我某甲一日一夜不偷",
    "T53n2122_088:0934a16": "盜亦如是。",
    "T53n2122_088:0934a17": "[0934a17] 如諸佛盡壽不婬泆。我某甲一日一夜不婬",
    "T53n2122_088:0934a18": "泆亦如是。",
    "T53n2122_088:0934a19": "[0934a19] 如諸佛盡壽不妄語。我某甲一日一夜不妄",
    "T53n2122_088:0934a20": "語亦如是。",
    "T53n2122_088:0934a21": "[0934a21] 如諸佛盡壽不飲酒。我某甲一日一夜不飲",
    "T53n2122_088:0934a22": "酒亦如是。",
    "T53n2122_088:0934a23": "[0934a23] 如諸佛盡壽不坐高大床上。我某甲一日一",
    "T53n2122_088:0934a24": "夜不坐高大床上亦如是。",
    "T53n2122_088:0934a25": "[0934a25] 如諸佛盡壽不著香華瓔珞不香油塗身不",
    "T53n2122_088:0934a26": "著香熏衣。我某甲一日一夜不著香華瓔珞",
    "T53n2122_088:0934a27": "不香油塗身不著香熏衣亦如是。",
    "T53n2122_088:0934a28": "[0934a28] 如諸佛盡壽不自歌舞作樂亦不往觀聽。我",
    "T53n2122_088:0934a29": "某甲一日一夜不自歌舞作樂亦不往觀聽亦",
    "T53n2122_088:0934b01": "如是。",
    "T53n2122_088:0934b02": "[0934b02] 如諸佛盡壽不過中食。我某甲一日一夜不",
    "T53n2122_088:0934b03": "過中食亦如是。我某甲受行八戒隨學諸佛",
    "T53n2122_088:0934b04": "名為布薩。願持是福不墮三惡八難。亦不求",
    "T53n2122_088:0934b05": "輪王梵王世界之樂。願諸煩惱消除逮得薩",
    "T53n2122_088:0934b06": "雲若成就佛道(布薩者秦云共住也)故僧祇律云。佛告",
    "T53n2122_088:0934b07": "比丘。今是齋日喚優婆塞。淨洗浴著淨衣受",
    "T53n2122_088:0934b08": "布薩。又薩婆多論云。必無人受者。但心念",
    "T53n2122_088:0934b09": "口言。自歸三寶我持八戒亦得。又成實論",
    "T53n2122_088:0934b10": "云。有人言。此戒要從他受。其事云何。是亦",
    "T53n2122_088:0934b11": "不定。若無人時但心念口言。乃至我持八戒",
    "T53n2122_088:0934b12": "亦得(女人受戒不假袒髆自外法用並同前說)。",
    "T53n2122_088:0934b13": "戒相部第六",
    "T53n2122_088:0934b14": "[0934b14] 既受得戒已。理須識相護持。若不識相遇緣",
    "T53n2122_088:0934b15": "還犯。前之五戒。一同五戒中說。後之三戒",
    "T53n2122_088:0934b16": "今重料簡。離莊嚴具者。",
    "T53n2122_088:0934b17": "[0934b17] 如俱舍論云。離非舊莊嚴。何以故。若常所用",
    "T53n2122_088:0934b18": "莊嚴。不生極醉亂故。",
    "T53n2122_088:0934b19": "[0934b19] 述曰。有與女人授戒。不許飲乳小兒同宿。恐",
    "T53n2122_088:0934b20": "云破戒。又不許木牙八尺床上坐臥。令在",
    "T53n2122_088:0934b21": "地鋪。又不許白素木&#x76CC;非時飲水。恐受膩",
    "T53n2122_088:0934b22": "破齋。如是種種妄行禁制。皆不合聖教。反",
    "T53n2122_088:0934b23": "結無知不學之罪。縱共父兄等同宿。但於戒",
    "T53n2122_088:0934b24": "不犯。非名破戒。",
    "T53n2122_088:0934b25": "[0934b25] 又薩婆多論云。若已受八戒而鞭打眾生。或",
    "T53n2122_088:0934b26": "言。待至明日當打。皆令戒不清淨。非是破",
    "T53n2122_088:0934b27": "戒。",
    "T53n2122_088:0934b28": "[0934b28] 又阿含經云。高廣大床者。陛下足長尺六",
    "T53n2122_088:0934b29": "非高。闊四尺非廣。長八尺非大。越此量者。",
    "T53n2122_088:0934c01": "方名高廣大床。復有八種床。初四約物辨。",
    "T53n2122_088:0934c02": "體貴不合坐。下四約人辯。大縱令地鋪。擬",
    "T53n2122_088:0934c03": "於尊人亦不合坐。一金床。二銀床。三牙床。",
    "T53n2122_088:0934c04": "四角床。五佛床。六辟支佛床。七羅漢床。八",
    "T53n2122_088:0934c05": "師僧床(父母床座不在禁限)。",
    "T53n2122_088:0934c06": "第七辯位者",
    "T53n2122_088:0934c07": "[0934c07] 如薩婆多論云。問七眾外有木叉戒不。答八",
    "T53n2122_088:0934c08": "戒是。以此義推受八戒人。不入七眾攝。若",
    "T53n2122_088:0934c09": "知位處應在五戒優婆塞上坐。以受戒多故。",
    "T53n2122_088:0934c10": "故智度論。將八戒譬於健將。",
    "T53n2122_088:0934c11": "[0934c11] 又成實論云。八戒優婆塞者。秦言善宿男。",
    "T53n2122_088:0934c12": "是人善心離破戒宿故。優婆塞者。諸經亦云",
    "T53n2122_088:0934c13": "清信士。亦云近佛男。優婆夷者。亦云清信",
    "T53n2122_088:0934c14": "女。亦云近佛女也。依如西域俗人信持五",
    "T53n2122_088:0934c15": "戒八戒者。始得喚為優婆塞優婆夷。衣服",
    "T53n2122_088:0934c16": "居止舉動合宜亞類出家人。在於不持戒者",
    "T53n2122_088:0934c17": "上坐。不同漢地無法白衣業行昏馳穢染雜",
    "T53n2122_088:0934c18": "濁者。雷同呼為優婆塞等。亦稱為賢者。無",
    "T53n2122_088:0934c19": "鑒之甚。勿過於此。",
    "T53n2122_088:0934c20": "[0934c20] 又是法非法經云。佛告諸比丘。有賢者。非",
    "T53n2122_088:0934c21": "賢者。何等非賢者法。若比丘大性欲學道。",
    "T53n2122_088:0934c22": "有餘同學非大姓。故為自驕身欺餘。是非",
    "T53n2122_088:0934c23": "賢者法。復何等為賢者法。謂學計我不必",
    "T53n2122_088:0934c24": "大姓。能斷貪瞋癡。或時有非大姓家方便受",
    "T53n2122_088:0934c25": "法。如法說行。不自譽亦不欺。是名賢者法",
    "T53n2122_088:0934c26": "也。",
    "T53n2122_088:0934c27": "[0934c27] 又十住毘婆沙論云。問曰。齋法云何。答曰。",
    "T53n2122_088:0934c28": "應作是言。如諸聖人。常離殺生。棄捨刀杖。",
    "T53n2122_088:0934c29": "常無瞋恚。有慚愧心。慈悲眾生。我某甲今一",
    "T53n2122_088:0935a01": "日一夜。遠離殺生。棄捨刀杖。無有瞋恚。有",
    "T53n2122_088:0935a02": "慚愧心。慈悲眾生。以如是法隨學聖人。",
    "T53n2122_088:0935a03": "[0935a03] 如諸聖人常離不與取身行清淨受而知足。",
    "T53n2122_088:0935a04": "我今一日一夜遠離劫盜不與取求受清淨自",
    "T53n2122_088:0935a05": "活。以如是法隨學聖人。",
    "T53n2122_088:0935a06": "[0935a06] 如諸聖人常斷婬泆遠離世樂。我今一日一",
    "T53n2122_088:0935a07": "夜除斷婬泆遠離世樂淨修梵行。以如是法",
    "T53n2122_088:0935a08": "隨學聖人。",
    "T53n2122_088:0935a09": "[0935a09] 如諸聖人常離妄語真實語正直語。我今一",
    "T53n2122_088:0935a10": "日一夜遠離妄語真實語正直語。以如是法",
    "T53n2122_088:0935a11": "隨學聖人。",
    "T53n2122_088:0935a12": "[0935a12] 如諸聖人常遠離酒。酒是放逸處。我今一日",
    "T53n2122_088:0935a13": "一夜遠離於酒。以如是法隨學聖人。",
    "T53n2122_088:0935a14": "[0935a14] 如諸聖人常遠離歌舞作樂華香瓔珞嚴身之",
    "T53n2122_088:0935a15": "具。我今一日一夜遠離歌舞作樂華香瓔珞",
    "T53n2122_088:0935a16": "嚴身之具。以如是法隨學聖人。",
    "T53n2122_088:0935a17": "[0935a17] 如諸聖人常遠離高廣大床處在小榻草蓐為",
    "T53n2122_088:0935a18": "座。我今一日一夜遠離高廣大床處在小榻",
    "T53n2122_088:0935a19": "草蓐為座。以如是法隨學聖人。",
    "T53n2122_088:0935a20": "[0935a20] 如諸聖人常過中不食遠離非時行非時食。",
    "T53n2122_088:0935a21": "我今一日一夜過中不食遠離非時行非時",
    "T53n2122_088:0935a22": "食。以如是法隨學聖人。如偈說曰。",
    "T53n2122_088:0935a23": " 殺盜婬妄語  飲酒及華香",
    "T53n2122_088:0935a24": " 瓔珞歌舞等  高床過中食",
    "T53n2122_088:0935a25": " 聖人所捨離  我今亦如是",
    "T53n2122_088:0935a26": " 以此福因緣  一切共成佛",
    "T53n2122_088:0935a27": "[0935a27] 又佛說齋經云。佛在舍衛城東丞相家殿。丞",
    "T53n2122_088:0935a28": "相母名維耶。早起沐浴著綵衣。與諸子婦俱",
    "T53n2122_088:0935a29": "出稽首佛足一面坐。佛問維耶。沐浴何早。對",
    "T53n2122_088:0935b01": "曰。欲與諸子婦俱受齋戒。佛言。齋有三輩。",
    "T53n2122_088:0935b02": "樂何等齋。維耶長跪言。願聞何謂三齋。佛",
    "T53n2122_088:0935b03": "言。一為牧牛齋。二為尼揵齋。三為佛法齋。",
    "T53n2122_088:0935b04": "牧牛齋者。如牧牛人求善水草飲食其牛。暮",
    "T53n2122_088:0935b05": "歸思念。何野有豐饒。須天明當往。若族姓",
    "T53n2122_088:0935b06": "男女。已受齋戒。意在居家利養。念美飲食育",
    "T53n2122_088:0935b07": "養身者。是為如彼牧牛人意。不得大福。非大",
    "T53n2122_088:0935b08": "明慧。第二尼揵齋者。當月十五日齋時伏地",
    "T53n2122_088:0935b09": "受齋戒。為十由延內諸神拜言。我今日齋不",
    "T53n2122_088:0935b10": "敢為惡。不為妻子奴婢。非是我有。至到明",
    "T53n2122_088:0935b11": "日。如彼尼揵外道。不得大福。非大明慧。第",
    "T53n2122_088:0935b12": "三佛法齋者。內道弟子月六齋日受持八戒。",
    "T53n2122_088:0935b13": "何謂八耶。",
    "T53n2122_088:0935b14": "[0935b14] 第一戒者。盡一日一夜持心無殺意。慈念眾",
    "T53n2122_088:0935b15": "生不得殘害蠕動之類。如清淨戒。以一心習。",
    "T53n2122_088:0935b16": "[0935b16] 第二戒者。盡一日一夜持心無貪意。思念布",
    "T53n2122_088:0935b17": "施&#x5374;慳貪意。如清淨戒以一心習。",
    "T53n2122_088:0935b18": "[0935b18] 第三戒者。一日一夜持心無婬意。不念房室。",
    "T53n2122_088:0935b19": "修治梵行不為邪欲。如清淨戒以一心習。",
    "T53n2122_088:0935b20": "[0935b20] 第四戒者。一日一夜持心無妄語思念至誠。",
    "T53n2122_088:0935b21": "言不為詐心口相應。如清淨戒以一心習。",
    "T53n2122_088:0935b22": "[0935b22] 第五戒者。一日一夜持心不飲酒。不醉迷亂",
    "T53n2122_088:0935b23": "去放逸意。如清淨戒以一心習。",
    "T53n2122_088:0935b24": "[0935b24] 第六戒者。一日一夜持心無求安。不著華香",
    "T53n2122_088:0935b25": "不傅脂粉不為歌舞倡樂。如清淨戒以一心",
    "T53n2122_088:0935b26": "習。",
    "T53n2122_088:0935b27": "[0935b27] 第七戒者。一日一夜持心無求安。不臥好床",
    "T53n2122_088:0935b28": "卑床草蓆捐除睡臥思念經道。如清淨戒以",
    "T53n2122_088:0935b29": "一心習。",
    "T53n2122_088:0935c01": "[0935c01] 第八戒者。一日一夜持心奉法時過中不食。",
    "T53n2122_088:0935c02": "如清淨戒以一心習。"
}