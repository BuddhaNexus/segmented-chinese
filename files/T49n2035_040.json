{
    "T49n2035_040:0371b04": "佛祖統紀卷第四十",
    "T49n2035_040:0371b06": "宋咸淳四明東湖沙門志磐撰",
    "T49n2035_040:0371b07": "法運通塞志第十七之七",
    "T49n2035_040:0371b08": "中宗(顯高宗第七子)",
    "T49n2035_040:0371b09": "[0371b09] 神龍元年。詔韶州慧能禪師入京不就○詔",
    "T49n2035_040:0371b10": "天下試經度人。山陰靈隱僧童大義。年十二",
    "T49n2035_040:0371b11": "誦法華經。試中第一。義學止觀于左溪。臨",
    "T49n2035_040:0371b12": "終坐亡。天樂來迎○&#x52C5;遣使迎韶州慧能禪",
    "T49n2035_040:0371b13": "師入京行道。師表辭以疾因就賜袈裟瓶",
    "T49n2035_040:0371b14": "&#x9262;。以諭主上嚮慕之意○詔義淨三藏。於",
    "T49n2035_040:0371b15": "內道場譯孔雀&#x546A;王經。御製聖教序以冠經",
    "T49n2035_040:0371b16": "首。上昔居房部。祈念藥師如來。遂蒙降祉。",
    "T49n2035_040:0371b17": "因命師譯藥師七佛經。上自筆受。師譯經",
    "T49n2035_040:0371b18": "凡五十六部○中書門下平章事房融貶高",
    "T49n2035_040:0371b19": "州。至南海遇印度沙門般剌密諦。遂止制",
    "T49n2035_040:0371b20": "止寺。譯大佛頂首楞嚴經。融為筆受○九",
    "T49n2035_040:0371b21": "月祀明堂大赦。詔曰。如聞道觀皆畫化胡",
    "T49n2035_040:0371b22": "成佛之相。諸寺亦畫老君之形。兩教尊容互",
    "T49n2035_040:0371b23": "有毀辱。深為不然。自今並須毀除。其化胡",
    "T49n2035_040:0371b24": "經屢朝禁斷。今後有留此偽經。及諸記錄有",
    "T49n2035_040:0371b25": "言化胡者。並與削除。違者準&#x52C5;科罪。弘",
    "T49n2035_040:0371b26": "道觀者。桓彥道表留化胡經。&#x52C5;曰。朕志在",
    "T49n2035_040:0371b27": "還淳情存去偽。頃以萬幾之暇尋三教。",
    "T49n2035_040:0371b28": "道德二篇之說。空有二諦之談。莫不敷暢",
    "T49n2035_040:0371b29": "玄門闡揚妙理。何假化胡之偽。方盛老子",
    "T49n2035_040:0371c01": "之宗。義有乖違。事須除削。",
    "T49n2035_040:0371c02": "[0371c02] 述曰。永嘉謝守灝。述老君實錄。引諸書",
    "T49n2035_040:0371c03": "言。老子數數下生。商高宗時生於亳州。乘",
    "T49n2035_040:0371c04": "鹿升天(一也)商紂時降於岐山。至周武王",
    "T49n2035_040:0371c05": "為柱史。昭王二十二年。度關授尹令道",
    "T49n2035_040:0371c06": "德經。西遊不反(二也)昭王二十五年。復降",
    "T49n2035_040:0371c07": "於蜀李本官家。二十七年。與尹子會于",
    "T49n2035_040:0371c08": "成都青羊肆。往西域化胡。於于闐國升",
    "T49n2035_040:0371c09": "天(三也。已上並實錄引。守灝孝宗時人。林靈素舊徒也)史記定王三年",
    "T49n2035_040:0371c10": "生於楚苦縣。為柱下史。孔子朝周問禮。",
    "T49n2035_040:0371c11": "敬王元年入關。為尹令說道德五千言",
    "T49n2035_040:0371c12": "與尹子。西之流沙(四也)此前後降生事跡",
    "T49n2035_040:0371c13": "不可言無。昭定兩時皆說為尹令說道",
    "T49n2035_040:0371c14": "德經。若取孔子同時則且以後文為正",
    "T49n2035_040:0371c15": "議曰。駁化胡之偽有九說焉。史記老子",
    "T49n2035_040:0371c16": "傳。著書五千言而去。莫知所終。本傳注",
    "T49n2035_040:0371c17": "引列仙傳云。尹喜老子俱之流沙。莫知",
    "T49n2035_040:0371c18": "所終。今刊行列仙傳。乃於流沙下增化",
    "T49n2035_040:0371c19": "胡二字。一繆也。尹子作老子西昇經云。",
    "T49n2035_040:0371c20": "聞竺乾有古皇先生。吾之師也。今實錄不",
    "T49n2035_040:0371c21": "欲師佛。乃改為吾之身也。二繆也。化胡",
    "T49n2035_040:0371c22": "經說。老子至罽賓化胡剃髮。當昭王二",
    "T49n2035_040:0371c23": "十七年。是時佛生方二歲。世間未聞有",
    "T49n2035_040:0371c24": "佛。不應罽賓有剃髮事。三繆也。偽經又",
    "T49n2035_040:0371c25": "言。老君&#x52C5;尹子化丈六金身。名曰佛陀。",
    "T49n2035_040:0371c26": "為胡王授五戒。本云化胡。今乃化尹子",
    "T49n2035_040:0371c27": "成佛。四繆也。偽經言。浮圖寂滅永為陰",
    "T49n2035_040:0371c28": "靈。神仙飛升長生不滅。本云化胡成佛。不",
    "T49n2035_040:0371c29": "應讚仙毀佛。五繆也。偽經言。老君命梵",
    "T49n2035_040:0372a01": "天煩陀王。以二莊時下生為佛。釋迦本",
    "T49n2035_040:0372a02": "降自兜率天。當昭王甲寅歲。既無煩陀",
    "T49n2035_040:0372a03": "之稱。又非梵天而降。六繆也。偽經言。尹",
    "T49n2035_040:0372a04": "子化舍利弗賓頭盧善女天九十五種等。",
    "T49n2035_040:0372a05": "此諸人自是釋迦弟子。不應云尹子所",
    "T49n2035_040:0372a06": "化。造偽經者。亦不知舍利弗為何義。七",
    "T49n2035_040:0372a07": "繆也。實錄妄謂。弟子守佛&#x51A1;者為喪門。",
    "T49n2035_040:0372a08": "羅什改作桑門沙門。老君遣北斗降魔。",
    "T49n2035_040:0372a09": "故稱穢&#x8FF9;金剛。又謂。仙道為教外別傳。",
    "T49n2035_040:0372a10": "此皆假竊佛經妄立議論。八繆也。實錄",
    "T49n2035_040:0372a11": "不識佛壽長遠。見光明經壽命短促方八",
    "T49n2035_040:0372a12": "十年。不知何義。便取此言譏佛滅之速。",
    "T49n2035_040:0372a13": "九繆也。老子下為法師上為天主。一切",
    "T49n2035_040:0372a14": "諸天無不事佛。今道家雖欲尊道重",
    "T49n2035_040:0372a15": "天。而立論失理。反成謗佛之咎。可不畏",
    "T49n2035_040:0372a16": "哉。昔王符偽造此經。死墮地獄。閻王訶",
    "T49n2035_040:0372a17": "云。世間偽經毀盡汝罪方脫。今人撰實錄",
    "T49n2035_040:0372a18": "者。方盛引偽文。甘與王符同一受罪。可",
    "T49n2035_040:0372a19": "不悲哉(偽經諸說。略見所引。更不別錄)北朝魏孝明。唐高",
    "T49n2035_040:0372a20": "宗中宗。屢朝毀除顯是偽說。獨武后朝八",
    "T49n2035_040:0372a21": "學士議不能區別。尚須細評。故世欲存",
    "T49n2035_040:0372a22": "老子化胡者。當作二說。一審其時。二據",
    "T49n2035_040:0372a23": "其文。何謂審其時。須知佛生於昭王時。",
    "T49n2035_040:0372a24": "老子生於定王時。至景王時孔子朝周",
    "T49n2035_040:0372a25": "問禮於老子。此時在佛後三伯年。可言",
    "T49n2035_040:0372a26": "有佛可言化胡。何謂據其文。列仙傳云。",
    "T49n2035_040:0372a27": "老子尹子俱之流沙(古本無化胡字)漢襄楷傳云。",
    "T49n2035_040:0372a28": "老子入夷狄為浮圖之化。晉高士傳。魏",
    "T49n2035_040:0372a29": "典略。西戎傳。皆言。老子化戎俗為浮圖。",
    "T49n2035_040:0372b01": "隋史。西域傳。魏宋雲西行記。唐太子實錄。",
    "T49n2035_040:0372b02": "皆言于闐有毘摩寺是老子化胡處。唐則",
    "T49n2035_040:0372b03": "天時。沙門慧澄乞毀化胡經。&#x52C5;劉如睿八",
    "T49n2035_040:0372b04": "學士各為議狀。皆言漢隋諸書所載。化",
    "T49n2035_040:0372b05": "胡是實。不當除削。今詳諸書。言老子入",
    "T49n2035_040:0372b06": "西域止在于闐&#x8471;嶺之東。正是胡鄉無",
    "T49n2035_040:0372b07": "可疑者。若欲實其事。則當為之語。曰",
    "T49n2035_040:0372b08": "老子本迦葉尊者。釋迦遣化東土。先說世",
    "T49n2035_040:0372b09": "間道德五千言。以熟機緣(義見大藏&#x51A1;墓因緣經并輔行)後",
    "T49n2035_040:0372b10": "反西域。以佛道勸化胡俗令成佛道。",
    "T49n2035_040:0372b11": "如此言之方為合理。昔王符據諸書造",
    "T49n2035_040:0372b12": "經。若獨引于闐胡地之國。猶可取信。至",
    "T49n2035_040:0372b13": "廣說罽賓維衛。不識此是梵種。胡梵相",
    "T49n2035_040:0372b14": "去二萬里。豈當混濫如此。偽說敗績不",
    "T49n2035_040:0372b15": "少。前列九繆。有能立難者。吾當截舌",
    "T49n2035_040:0372b16": "以謝。",
    "T49n2035_040:0372b17": "[0372b17] 二年。&#x52C5;萬回禪師賜號法雲公圓通大士○",
    "T49n2035_040:0372b18": "北宗神秀國師示寂於東都天宮寺。諡大通",
    "T49n2035_040:0372b19": "禪師。師得法於五祖。自武后朝召居內道",
    "T49n2035_040:0372b20": "場。至帝禮以國師。宰相張說問法。執弟子",
    "T49n2035_040:0372b21": "禮○二月&#x52C5;造聖善寺。沙門慧範。補正議",
    "T49n2035_040:0372b22": "大夫。封上庸郡公。法藏慧珍九人。並朝大",
    "T49n2035_040:0372b23": "夫。封縣公。官給奉祿。一同正員(奉音鳳俸俗)&#x52C5;",
    "T49n2035_040:0372b24": "菩提流志。於佛光殿譯經。上御法筵親臨",
    "T49n2035_040:0372b25": "筆受。百僚侍坐。妃后同瞻○五月賜嵩嶽慧",
    "T49n2035_040:0372b26": "安國師紫摩納衣。度弟子十四人。後三年",
    "T49n2035_040:0372b27": "亡。壽百二十八歲○詔七朝忌辰於內殿設",
    "T49n2035_040:0372b28": "齋行香○聖善寺成。&#x52C5;上庸公慧範。如銀",
    "T49n2035_040:0372b29": "青光祿大夫充寺主。沙門萬歲加朝散大",
    "T49n2035_040:0372c01": "夫封縣公。充都維那。沙門廣清。檢校殿中",
    "T49n2035_040:0372c02": "監充功德使。",
    "T49n2035_040:0372c03": "[0372c03] 三年。&#x52C5;高安令崔思亮往泗州迎僧伽大",
    "T49n2035_040:0372c04": "師。師西域何國人。高宗時來洛陽。行化至",
    "T49n2035_040:0372c05": "泗州。城民賀跋捨宅為寺。師令掘地得碑",
    "T49n2035_040:0372c06": "云。齊李龍捨宅建香積寺。又獲金佛。師曰。",
    "T49n2035_040:0372c07": "普照王佛也。因名普照王。上以天后諱改",
    "T49n2035_040:0372c08": "普光王。師既至。尊為國師。出居薦福寺。帝",
    "T49n2035_040:0372c09": "及百僚皆稱弟子。度弟子慧儼慧岸木叉。御",
    "T49n2035_040:0372c10": "書寺額○&#x52C5;文綱律師入大內安居行道○",
    "T49n2035_040:0372c11": "&#x52C5;菩提流志於西崇福寺譯寶積經。修文",
    "T49n2035_040:0372c12": "&#x8218;學士武平一充翻經使。盧藏用等潤文○",
    "T49n2035_040:0372c13": "詔律師道岸入宮為妃主授歸戒。帝至諸",
    "T49n2035_040:0372c14": "師皆避席。岸獨長揖。帝高其操。命圖形于",
    "T49n2035_040:0372c15": "林光宮。為之御讚。",
    "T49n2035_040:0372c16": "[0372c16] 四年三月三日。僧伽大師坐亡。&#x52C5;於薦福寺",
    "T49n2035_040:0372c17": "漆身起塔。忽臭氣滿城。詔令送歸泗州。俄",
    "T49n2035_040:0372c18": "芬芳帝里。上問萬回。僧伽何人。曰觀音化",
    "T49n2035_040:0372c19": "身也。○五月大旱。&#x52C5;菩提流志於崇福寺",
    "T49n2035_040:0372c20": "結壇祈雨。三日大澍(音注時雨)○詔於化度寺",
    "T49n2035_040:0372c21": "設無遮大會○菩提流志進新譯經。帝於",
    "T49n2035_040:0372c22": "林光殿賜齋。觀沙門議論。&#x52C5;畫工張訓。圖",
    "T49n2035_040:0372c23": "翻經大德及眾學士于殿壁。親製讚辭。",
    "T49n2035_040:0372c24": "睿宗(旦高宗第八子)",
    "T49n2035_040:0372c25": "[0372c25] 景雲元年。高祖舊第興聖宮有柿樹。枯瘁歲",
    "T49n2035_040:0372c26": "久。至是重榮。乃大赦天下。賜百官封爵。普",
    "T49n2035_040:0372c27": "度僧道三萬人。帝初受內禪。請法藏法師",
    "T49n2035_040:0372c28": "從受菩薩戒。",
    "T49n2035_040:0372c29": "[0372c29] 二年。&#x52C5;菩提流志同法藏塵外等。於北苑甘",
    "T49n2035_040:0373a01": "露亭譯大寶積經。宰相張說。右丞盧藏用。",
    "T49n2035_040:0373a02": "博士賀知章。中書侍郎陸象先。尚書郭元振。",
    "T49n2035_040:0373a03": "侍中魏知古。潤文監護○&#x52C5;貴妃公主家。始",
    "T49n2035_040:0373a04": "建功德院○法雲公萬回坐亡。贈司徒虢",
    "T49n2035_040:0373a05": "國公。&#x52C5;葬西京香積寺。回當則天朝延入",
    "T49n2035_040:0373a06": "禁中賜錦衣。令宮人給侍。莊惠太子生。則",
    "T49n2035_040:0373a07": "天抱示之。回曰。此西域樹精養之宜兄弟。",
    "T49n2035_040:0373a08": "安樂公主怙韋后將謀逆。回遇之途。望塵",
    "T49n2035_040:0373a09": "唾之曰。腥氣不可近。後安樂果被誅。玄宗",
    "T49n2035_040:0373a10": "在藩謁之。回撫其背曰。五十年太平天子。",
    "T49n2035_040:0373a11": "睿宗為相王每出。回告市人曰。天子來矣。",
    "T49n2035_040:0373a12": "[0373a12] 先天元年。西天沙門婆羅請然燈供佛。帝",
    "T49n2035_040:0373a13": "御延熹門臨觀。燈輪高二十丈。點金銀燈",
    "T49n2035_040:0373a14": "五百盞。望之若華樹○菩提流志等進新",
    "T49n2035_040:0373a15": "譯寶積經百二十卷。御製聖教序以冠經首",
    "T49n2035_040:0373a16": "○十一月。賢首法師法藏亡。贈鴻臚卿葬",
    "T49n2035_040:0373a17": "神和原。",
    "T49n2035_040:0373a18": "[0373a18] 二年。&#x52C5;採訪使王志愔。應諸郡無&#x52C5;寺院並",
    "T49n2035_040:0373a19": "令毀拆。初沙門慧雲望隋河北有異氣。乃",
    "T49n2035_040:0373a20": "入汴州。至司馬園池見水中有上天宮闕。",
    "T49n2035_040:0373a21": "欲謀建寺。乃化緣鑄丈六彌勒像。貿鄭景",
    "T49n2035_040:0373a22": "宅為院。掘地獲碑云。北齊天保六年。立建",
    "T49n2035_040:0373a23": "國寺。因名曰建國。志愔至雲禮像泣告。像",
    "T49n2035_040:0373a24": "忽放光。志愔以事聞。帝亦預有瑞夢與所",
    "T49n2035_040:0373a25": "奏冥符。以自相王龍飛。因賜名大相國寺",
    "T49n2035_040:0373a26": "○八月能禪師於新州國恩寺坐亡。反葬于",
    "T49n2035_040:0373a27": "韶州曹溪。而建塔焉。世稱六祖。",
    "T49n2035_040:0373a28": "玄宗(隆基睿宗三子)",
    "T49n2035_040:0373a29": "[0373a29] 開元元年。&#x52C5;以寢殿材建安國寺彌勒佛",
    "T49n2035_040:0373b01": "殿。",
    "T49n2035_040:0373b02": "[0373b02] 二年正月。自中宗以來貴戚奏度人為僧。",
    "T49n2035_040:0373b03": "富戶彊丁多削髮以避徭役。紫微令姚崇上",
    "T49n2035_040:0373b04": "書請禁度僧。言佛不在外悟之由心。行",
    "T49n2035_040:0373b05": "事利益使蒼生安穩。是謂佛理。上從之。",
    "T49n2035_040:0373b06": "命有司沙汰僧尼偽濫者。萬二千人。並令",
    "T49n2035_040:0373b07": "還俗。&#x52C5;百官毋得創寺。民間毋得鑄佛寫",
    "T49n2035_040:0373b08": "經。須者就寺贖取○二月&#x52C5;僧道致敬父母。",
    "T49n2035_040:0373b09": "四月罷致敬。",
    "T49n2035_040:0373b10": "[0373b10] 述曰。自晉成帝至隋煬。凡四詔沙門致",
    "T49n2035_040:0373b11": "敬王者。遠法師謂。袈裟非朝宗之服。瞻法",
    "T49n2035_040:0373b12": "師謂。僧無敬俗之典。遂寢其事。自唐太",
    "T49n2035_040:0373b13": "宗明皇。凡二詔僧道致敬父母。既時停罷。",
    "T49n2035_040:0373b14": "然不聞當時以何為議。豈不曰若。稽之",
    "T49n2035_040:0373b15": "佛典。出家之士尊居三寶為世福田尚",
    "T49n2035_040:0373b16": "使父母反拜。豈當違佛制而&#x72E5;一時之",
    "T49n2035_040:0373b17": "立法。停罷之議不出此義。自明皇至我",
    "T49n2035_040:0373b18": "朝。無復為此非議者矣。",
    "T49n2035_040:0373b19": "[0373b19] 三年。詔一行禪師入見。帝諮以安國撫民之",
    "T49n2035_040:0373b20": "道。及出世法要。稱為天師(天子之師)帝問。國祚",
    "T49n2035_040:0373b21": "何如。對曰。鑾輿有萬里行社稷終吉。以金",
    "T49n2035_040:0373b22": "合進曰至萬里即開視乃當歸少許耳。祿山",
    "T49n2035_040:0373b23": "之亂帝幸成都。至萬里橋悟當歸之讖。洗",
    "T49n2035_040:0373b24": "然忘憂。終吉者至昭宗而絕。以曾封吉王",
    "T49n2035_040:0373b25": "也。",
    "T49n2035_040:0373b26": "[0373b26] 四年。西天無畏三藏來。先是睿宗聞師名。",
    "T49n2035_040:0373b27": "遣將軍史獻出玉門迎候。至是帝夢異僧",
    "T49n2035_040:0373b28": "來謁。命圖其容于壁。及師入見與壁像不",
    "T49n2035_040:0373b29": "異。帝說&#x9919;內道場居之。尊為教主。師譯",
    "T49n2035_040:0373c01": "出毘盧遮那等經。密教一宗於茲為盛○日",
    "T49n2035_040:0373c02": "本國遣沙門元昉入中國求法。",
    "T49n2035_040:0373c03": "[0373c03] 七年西天三藏金剛智。循南海至廣州。來",
    "T49n2035_040:0373c04": "京師召見。&#x52C5;居慈恩寺。智傳龍樹瑜伽密",
    "T49n2035_040:0373c05": "教。所至必結壇灌頂度人。禱雨禳災尤彰",
    "T49n2035_040:0373c06": "感驗○長安罔極寺沙門慧日遊西天還。",
    "T49n2035_040:0373c07": "進佛真容梵夾。召見內殿說法開悟帝心。",
    "T49n2035_040:0373c08": "賜號慈愍三藏。法師所經七十國。往返二十",
    "T49n2035_040:0373c09": "年○三月長者李通玄。以華嚴大經諸家疏",
    "T49n2035_040:0373c10": "義繁衍。乃持新譯經往太原高山奴宅造",
    "T49n2035_040:0373c11": "論。經三年。日食十棗柏葉餅一枚。世號",
    "T49n2035_040:0373c12": "棗柏大士。將齎經往韓莊。忽見一虎當",
    "T49n2035_040:0373c13": "道。長者以經置其背。引登方山土龕處其",
    "T49n2035_040:0373c14": "中室無燈燭口出白光炳照製作。有兩女",
    "T49n2035_040:0373c15": "子日供食一盤及紙墨。坐亡之日。白光自",
    "T49n2035_040:0373c16": "頂上徹太微。所造論四十卷(藏中有長者事&#x8FF9;一卷)。",
    "T49n2035_040:0373c17": "[0373c17] 八年。北天竺不空三藏。循南海至京師。於",
    "T49n2035_040:0373c18": "慈恩寺傳瑜伽大法於金剛智○五月京師",
    "T49n2035_040:0373c19": "人多疫病。醫王韋老師施藥以救。無不瘥。",
    "T49n2035_040:0373c20": "師每存心發願。人&#x89A9;之者病為。上聞之召",
    "T49n2035_040:0373c21": "愈見禮。為藥王菩薩。老師者。疏勒國人。西",
    "T49n2035_040:0373c22": "域常衣毳袍腰懸數百胡盧。頂紗巾持黎",
    "T49n2035_040:0373c23": "杖。一黑犬同行。自云已五百年。堯舜殷湯周",
    "T49n2035_040:0373c24": "秦漢唐。凡七度化身來救貧病。其犬一日化",
    "T49n2035_040:0373c25": "為黑龍。背負老師&#x51B2;天而去。",
    "T49n2035_040:0373c26": "[0373c26] 九年。詔一行禪師造大衍歷。刑和璞謂尹",
    "T49n2035_040:0373c27": "愔曰。漢洛下閎云。後八百年當差一日(音叉錯也)",
    "T49n2035_040:0373c28": "必有聖人出而正之。今一行造歷正其差",
    "T49n2035_040:0373c29": "謬。洛下之言信矣。後六年亡。諡大慧禪師",
    "T49n2035_040:0374a01": "○于闐沙門智嚴來譯經四部○姚崇薨。遺",
    "T49n2035_040:0374a02": "令云。佛以清淨慈悲為本。而愚者寫經造",
    "T49n2035_040:0374a03": "像冀以求福。汝曹勿&#x52B9;無知子追薦冥福。",
    "T49n2035_040:0374a04": "[0374a04] 述曰。佛道何在。必於伽藍經像沙門奉法",
    "T49n2035_040:0374a05": "之徒。以寓見之。而後可以行清淨慈悲",
    "T49n2035_040:0374a06": "之化。崇不知此道。而且獨任虛理以飾",
    "T49n2035_040:0374a07": "陋見。故其當軸也。則禁度僧創寺鑄佛寫",
    "T49n2035_040:0374a08": "經。其屬纊也。則遺令戒兒曹勿舉佛事。",
    "T49n2035_040:0374a09": "使得君如魏太武以逞其堅僻之志。則",
    "T49n2035_040:0374a10": "亦當時一崔浩。不令之終也。",
    "T49n2035_040:0374a11": "[0374a11] 十四年。日本國沙門榮睿普照至揚州。奉",
    "T49n2035_040:0374a12": "國主命以僧伽梨十領施中國高行律師。",
    "T49n2035_040:0374a13": "鑒真受其衣。感外國有佛種。遂與睿等附",
    "T49n2035_040:0374a14": "[舟*自]而東。既至。王迎勞之。館於毘盧遮那殿。",
    "T49n2035_040:0374a15": "請其授歸戒。夫人群臣以次稟授。日本律教",
    "T49n2035_040:0374a16": "始行於此。",
    "T49n2035_040:0374a17": "[0374a17] 十五年。&#x52C5;天下村坊佛堂小者。並拆除之。",
    "T49n2035_040:0374a18": "功德移入近寺堂大者。皆令封閉。公私望",
    "T49n2035_040:0374a19": "風。凡大屋大像亦被殘毀。&#x52C5;下豫州。新息",
    "T49n2035_040:0374a20": "令李虛方醉而州符至。大怒約胥正敢毀拆",
    "T49n2035_040:0374a21": "者斬。虛行事多違戾。非有意全佛屋也。後",
    "T49n2035_040:0374a22": "病死。既歛聞棺中指&#x621E;聲。母促開之乃生。",
    "T49n2035_040:0374a23": "時暑月身頗瘡爛月餘方愈。自言。初為兩吏",
    "T49n2035_040:0374a24": "拘至王庭。見前新息吏。亡經年矣。謂虛曰。",
    "T49n2035_040:0374a25": "長官殺害為心。今當受報。虛聞大懼請救。",
    "T49n2035_040:0374a26": "吏曰。去歲拆佛堂。長官界內獨全。此功德彌",
    "T49n2035_040:0374a27": "天。不合此間追攝。王若問但以此對。頃之",
    "T49n2035_040:0374a28": "見王。有人持一通案。吏讀曰。李虛專學割",
    "T49n2035_040:0374a29": "羊&#x811A;。合杖一百仍割身肉。虛曰。去歲&#x52C5;",
    "T49n2035_040:0374b01": "毀佛堂。虛界內獨存之。願此功德以折前",
    "T49n2035_040:0374b02": "罪。王驚曰。審有此不。吏白有福簿在天堂。",
    "T49n2035_040:0374b03": "王令檢之。吏讀曰。去年毀拆佛堂。新息一",
    "T49n2035_040:0374b04": "縣獨存。合折一生無數罪惡延年三十。言",
    "T49n2035_040:0374b05": "畢罪簿火出焚之略盡。乃&#x52C5;兩吏送還。後",
    "T49n2035_040:0374b06": "三十無疾而終(太平廣記)○菩提流志亡。年百",
    "T49n2035_040:0374b07": "五十六歲。諡一切遍知三藏。贈鴻臚卿○",
    "T49n2035_040:0374b08": "房琯為盧氏宰。道士邢和璞與之出遊。過",
    "T49n2035_040:0374b09": "夏口入廢寺坐古松下。使人掘地得甕中",
    "T49n2035_040:0374b10": "所藏婁師德與永禪師書畫。謂琯曰。頗憶",
    "T49n2035_040:0374b11": "此耶。琯恍然悟前身為永師也○遂州任",
    "T49n2035_040:0374b12": "善病亡。同數俗人一僧俱至閻王所。僧曰。常",
    "T49n2035_040:0374b13": "誦金剛經。王即合掌。忽有五色雲迎僧升",
    "T49n2035_040:0374b14": "天。冥官謂善曰。汝亦曾誦二十一遍。即令",
    "T49n2035_040:0374b15": "放還。又漣水趙璧入京舉選。路逢亡妻。言",
    "T49n2035_040:0374b16": "今在冥司受罪不可言。我衣裝在阿家處。",
    "T49n2035_040:0374b17": "可取賣造金剛經一部。璧如其言。始及半",
    "T49n2035_040:0374b18": "卷因過墓所。見老人稱是地主。曰汝妻昨",
    "T49n2035_040:0374b19": "日已得生天(金剛感驗錄)。",
    "T49n2035_040:0374b20": "[0374b20] 十七年。&#x52C5;天下僧尼三歲一造籍(供帳始此)。",
    "T49n2035_040:0374b21": "[0374b21] 述曰。出家學道要在從師受戒。為之制",
    "T49n2035_040:0374b22": "初未嘗掛名於官籍。自漢明至唐初",
    "T49n2035_040:0374b23": "莫不皆然。至則天延載始令二眾&#x96B7;祠",
    "T49n2035_040:0374b24": "部。而明皇正觀始令三歲造籍。肅宗至",
    "T49n2035_040:0374b25": "德復令鬻牒。謂之香水錢。逮我本朝南",
    "T49n2035_040:0374b26": "渡則又創免丁之賦。謂之清間錢。嘻律",
    "T49n2035_040:0374b27": "言非我所制。餘方為清淨者不得不行。",
    "T49n2035_040:0374b28": "豈如來以佛眼觀末世為吾徒者。當勉",
    "T49n2035_040:0374b29": "順國法乎。嘻。",
    "T49n2035_040:0374c01": "[0374c01] 十八年。左溪朗禪師為荊溪湛然禪師說止",
    "T49n2035_040:0374c02": "觀法門○詔天下寺觀。建天長節祝壽道場",
    "T49n2035_040:0374c03": "○西京崇福寺沙門智昇。進所撰開元釋教",
    "T49n2035_040:0374c04": "錄二十卷。以五千四十八卷為定數。&#x52C5;附",
    "T49n2035_040:0374c05": "入大藏○武功縣丞蘇珪。常誦金剛經。合家",
    "T49n2035_040:0374c06": "五十口皆蔬食。妻崔氏以瘦悴竊食肉。變",
    "T49n2035_040:0374c07": "為骨骾。氣絕斂十日。復蘇言。見閻王責曰。",
    "T49n2035_040:0374c08": "汝夫是肉身菩薩。何為盜食肉。賴有誦經之",
    "T49n2035_040:0374c09": "功。延壽二十年。可歸以語諸人。時帝聞之。",
    "T49n2035_040:0374c10": "亦發心持經。從化者甚眾○沙門海通於",
    "T49n2035_040:0374c11": "嘉州大江之濱鑿石為彌勒佛像。高三百六",
    "T49n2035_040:0374c12": "十尺。覆以九層之閣。扁其寺曰陵雲。",
    "T49n2035_040:0374c13": "[0374c13] 二十年。金剛智三藏亡。諡灌頂國師。弟子",
    "T49n2035_040:0374c14": "不空三藏奉遺教。復回天竺至師子國。遇",
    "T49n2035_040:0374c15": "龍樹受十八會灌頂之法及經論五百餘",
    "T49n2035_040:0374c16": "部○初是西晉時有僧義興。於鄮縣東南三",
    "T49n2035_040:0374c17": "十里山谷間立佛祠於巖上。至是高僧法睿",
    "T49n2035_040:0374c18": "案故&#x8FF9;造精舍於山之東麓。祕書萬齊融",
    "T49n2035_040:0374c19": "建多寶塔於西南隅。師居其處日誦法華。",
    "T49n2035_040:0374c20": "感太白化天童送供。夜遶塔行道。人見師",
    "T49n2035_040:0374c21": "身與塔齊。因號太白禪師。名其山曰天童",
    "T49n2035_040:0374c22": "(世傳啟禪師開山者誤)○&#x52C5;末尼本是邪見。妄託佛教。既",
    "T49n2035_040:0374c23": "是西湖師法。其徒自行。不須科罰。",
    "T49n2035_040:0374c24": "[0374c24] 述曰。佛言。九十六種外道。佛道為正。是",
    "T49n2035_040:0374c25": "知餘皆邪法無足議者。末尼既是邪見。朝",
    "T49n2035_040:0374c26": "廷便須禁止。今乃縱其自行不加科罰。",
    "T49n2035_040:0374c27": "曾不思此立有染其習者。邪以傳邪適",
    "T49n2035_040:0374c28": "足為佛法之混濫。嘻不知當時君臣。何",
    "T49n2035_040:0374c29": "其不能區別耶。",
    "T49n2035_040:0375a01": "[0375a01] 二十一年。南山道宣律師出刪定四分戒本。",
    "T49n2035_040:0375a02": "出家之士得以誦習。",
    "T49n2035_040:0375a03": "[0375a03] 二十三年。無畏三藏示寂。塔於龍門之西",
    "T49n2035_040:0375a04": "山。",
    "T49n2035_040:0375a05": "[0375a05] 二十四年。&#x52C5;頒御註金剛般若經於天下",
    "T49n2035_040:0375a06": "○中書奏令天下僧尼&#x96B7;鴻臚寺○吳道玄",
    "T49n2035_040:0375a07": "字道子。妙窮丹青。大略宗張僧繇。上召入",
    "T49n2035_040:0375a08": "供奉。於景公寺畫地獄變。都人咸觀皆懼",
    "T49n2035_040:0375a09": "罪修善。兩市屠沽不售(今世有石本道子觀音)。",
    "T49n2035_040:0375a10": "[0375a10] 二十五年。&#x52C5;僧尼仍&#x96B7;祠部。道士隸宗正",
    "T49n2035_040:0375a11": "寺。以李宗屬皇籍也。",
    "T49n2035_040:0375a12": "[0375a12] 二十六年。&#x52C5;天下諸郡立龍興開元二寺○",
    "T49n2035_040:0375a13": "沙門法秀夢異僧勸置袈裟五百領施回向",
    "T49n2035_040:0375a14": "寺及覺異之。遂&#x5303;人造及其數。忽一日遇",
    "T49n2035_040:0375a15": "僧曰。吾導汝入回向寺。隨之入終南山。",
    "T49n2035_040:0375a16": "見崖半朱門高聳。榜曰回向。趨入見上方",
    "T49n2035_040:0375a17": "老宿。諸僧相勞問。秀出袈裟遍寺施之。老",
    "T49n2035_040:0375a18": "宿引入空房謂曰。此唐天子舊室。命侍者",
    "T49n2035_040:0375a19": "取玉蕭至。曰向居此好聲樂。謫為人間主。",
    "T49n2035_040:0375a20": "久當復歸。囑秀曰。汝持玉蕭袈裟歸獻唐",
    "T49n2035_040:0375a21": "天子。秀還詣闕表上之。帝取簫調弄宛如",
    "T49n2035_040:0375a22": "宿御(高僧傳)。",
    "T49n2035_040:0375a23": "[0375a23] 二十七年。&#x52C5;天下僧道。遇國忌就龍興寺",
    "T49n2035_040:0375a24": "行道散齋。千秋節祝壽就開元寺。",
    "T49n2035_040:0375a25": "[0375a25] 二十八年。吉州清源行思禪師坐亡。師得",
    "T49n2035_040:0375a26": "法於六祖。僖宗朝追諡弘濟禪師歸真之塔",
    "T49n2035_040:0375a27": "二十九年。河南采訪使齊澣言。至道可尊。",
    "T49n2035_040:0375a28": "當從宗仰。未免鞭撻。有辱形儀。其僧道",
    "T49n2035_040:0375a29": "有過者。欲望一準僧道格律處分(音分處置得所)所",
    "T49n2035_040:0375b01": "由州縣不得擅行決罪。奏可○不空三藏",
    "T49n2035_040:0375b02": "自師子國復來廣州。采訪使劉巨濟。請建",
    "T49n2035_040:0375b03": "灌頂壇法。感文殊現身度人至千萬數。",
    "T49n2035_040:0375b04": "[0375b04] 天寶元年。西域康居(音渠)大石五國。入寇安",
    "T49n2035_040:0375b05": "西(唐朝置安東安西安南安北四府)帝召不空三藏入內。持",
    "T49n2035_040:0375b06": "誦仁王護國密語。上親秉香罏。方二七遍。",
    "T49n2035_040:0375b07": "上見神人可五百餘立於殿廷。師曰。此北",
    "T49n2035_040:0375b08": "天毘沙門王第二子獨健。副陛下禱往救安",
    "T49n2035_040:0375b09": "西。請設食發遣。四月安西奏云。二月十一",
    "T49n2035_040:0375b10": "日。城東北黑雲中見金甲人身丈餘。空中&#x76B7;",
    "T49n2035_040:0375b11": "角聲振天地。寇人帳幙間有金鼠齧斷弓",
    "T49n2035_040:0375b12": "弦。五國即時奔潰。須臾見城樓上天王見",
    "T49n2035_040:0375b13": "形。上令驗之。即誦&#x546A;日也(今城樓軍營立天王者因此)。",
    "T49n2035_040:0375b14": "[0375b14] 二年。&#x52C5;羅浮山佛經所載。是華首菩薩住",
    "T49n2035_040:0375b15": "處。可特立延祥寺華首臺明月戒壇○初沙",
    "T49n2035_040:0375b16": "門楚金。於京師千福寺誦法華經。至寶塔",
    "T49n2035_040:0375b17": "品。身心泊然寶塔忽現。乃禪坐六年誓建斯",
    "T49n2035_040:0375b18": "塔。下基之日眾聞天樂異香。帝於禁夢虛",
    "T49n2035_040:0375b19": "空有楚金二字。以問群臣。咸以師對。乃親",
    "T49n2035_040:0375b20": "書多寶塔額。賜縑緡以助役。",
    "T49n2035_040:0375b21": "[0375b21] 三載。千福寺建多寶塔成。感五色雲籠塔",
    "T49n2035_040:0375b22": "上。萬眾瞻禮。楚金復集大德於塔下行法",
    "T49n2035_040:0375b23": "華三昧。感獲舍利三千七十粒○&#x52C5;諸郡開",
    "T49n2035_040:0375b24": "元寺鑄皇帝等身金銅佛像○召司空山本",
    "T49n2035_040:0375b25": "淨禪師。至闕。問禪宗要旨。&#x52C5;住白蓮寺○",
    "T49n2035_040:0375b26": "南岳懷讓禪師示寂。諡大慧禪師最勝輪之",
    "T49n2035_040:0375b27": "塔。師得法於六祖。",
    "T49n2035_040:0375b28": "[0375b28] 四載。&#x52C5;波斯經教出自大秦。其兩京波斯寺",
    "T49n2035_040:0375b29": "宜改大秦○召中岳道士吳筠入見。問以",
    "T49n2035_040:0375c01": "道要。對曰。深於道者無如老子五千文。復",
    "T49n2035_040:0375c02": "問神仙治鍊之法對曰。此野人事。積歲月",
    "T49n2035_040:0375c03": "以求之。非人主所宜留意。時內侍高力士",
    "T49n2035_040:0375c04": "素事佛。毀於上前。遂辭還茅山。筠以見",
    "T49n2035_040:0375c05": "斥。造論以毀釋氏。浙西觀察使陳少遊。請",
    "T49n2035_040:0375c06": "法師神邕決之。邕約面論邪正。旗&#x76B7;纔臨",
    "T49n2035_040:0375c07": "筠竟敗北。邕遂著翻邪論以攻餘黨。少遊",
    "T49n2035_040:0375c08": "聞於朝。命邕為僧統(邕嗣左溪)。",
    "T49n2035_040:0375c09": "[0375c09] 五載。師子國遣使來朝獻貝葉大般若經瓔",
    "T49n2035_040:0375c10": "珞白[疊*毛]。五&#x52C5;不空三藏居鴻臚寺。入內為",
    "T49n2035_040:0375c11": "帝行灌頂法。時久不雨。師立壇作法。大雨",
    "T49n2035_040:0375c12": "遍洽。復禁止大風。風即隨止。六載。&#x52C5;天下",
    "T49n2035_040:0375c13": "僧尼屬兩街功德使。始令祠部給牒用綾",
    "T49n2035_040:0375c14": "素。&#x52C5;天下寺院。擇真行童子。每郡度三",
    "T49n2035_040:0375c15": "人。",
    "T49n2035_040:0375c16": "[0375c16] 十四載。上以北方稟氣剛毅列剎多習騎射。",
    "T49n2035_040:0375c17": "詔沙門辯才。為臨壇教授用加訓導。",
    "T49n2035_040:0375c18": "肅宗(亨玄宗第三子)",
    "T49n2035_040:0375c19": "[0375c19] 至德元載。正月范陽節度使安祿山反。五月",
    "T49n2035_040:0375c20": "玄宗太子百官。發長安將幸蜀至馬嵬百",
    "T49n2035_040:0375c21": "姓數千人請太子留東破賊室。金城沙門道",
    "T49n2035_040:0375c22": "平。力勸議兵靈武。以圖收復。遂以平為金",
    "T49n2035_040:0375c23": "吾大將軍。至臨&#x7690;屢與賊戰大破之。事定",
    "T49n2035_040:0375c24": "行封平固辭。乃&#x52C5;住崇福興慶二寺。賜紫",
    "T49n2035_040:0375c25": "衣金帛。七月太子即位於靈武。尊玄宗為",
    "T49n2035_040:0375c26": "太上皇○帝在靈武。以軍須不足。宰相裴",
    "T49n2035_040:0375c27": "冕請鬻僧道度牒。謂之香水錢(賣牒始)○時寇",
    "T49n2035_040:0375c28": "難方盛。或勸帝宜憑佛祐。詔沙門百人。入",
    "T49n2035_040:0375c29": "行宮朝夕諷唄。帝一夕夢沙門身金色誦寶",
    "T49n2035_040:0376a01": "勝如來。以問左右。或對曰。賀蘭白草谷有",
    "T49n2035_040:0376a02": "新羅僧無漏常誦此名。召見行在。既而不",
    "T49n2035_040:0376a03": "空至。遂并留之託以祈福○杜鴻漸奏。辯",
    "T49n2035_040:0376a04": "才住龍興寺。詔加朔方管內教授○上皇",
    "T49n2035_040:0376a05": "駐蹕成都。內侍高力士奏。城南市有僧英幹。",
    "T49n2035_040:0376a06": "於廣衢施粥以救貧餒。願國運再清克復",
    "T49n2035_040:0376a07": "疆土。欲於府東立寺為國崇福。上皇說御",
    "T49n2035_040:0376a08": "書大聖慈寺額。賜田一千畝。&#x52C5;新羅全禪",
    "T49n2035_040:0376a09": "師為立規制。凡九十六院。八千五百區。全",
    "T49n2035_040:0376a10": "禪師後往池州九華山坐逝。全身不壞骨",
    "T49n2035_040:0376a11": "如金鎖。壽九十九○十二月。上皇自成都",
    "T49n2035_040:0376a12": "還京師○詔沙門元皎。於鳳翔開元寺建",
    "T49n2035_040:0376a13": "藥師道場。忽會中生李樹四十九莖。皎等表",
    "T49n2035_040:0376a14": "賀。&#x52C5;答曰。瑞李滋繁國興之兆。生處伽藍之",
    "T49n2035_040:0376a15": "內。亦知覺樹之榮感此殊祥。與師同慶○",
    "T49n2035_040:0376a16": "詔迎鳳翔法門寺佛骨入禁中立道場。命",
    "T49n2035_040:0376a17": "沙門朝夕讚禮。&#x52C5;五岳各建寺。妙選高行",
    "T49n2035_040:0376a18": "為之主。白衣誦經百紙。賜明經出身為",
    "T49n2035_040:0376a19": "僧。時僧標中首選。或納錢百緡者。許請牒",
    "T49n2035_040:0376a20": "剃度○羅浮山沙門慧常。因采茶入山洞。",
    "T49n2035_040:0376a21": "見金字榜羅漢聖寺。居中三日而出。乃在",
    "T49n2035_040:0376a22": "茅山人間五年矣。",
    "T49n2035_040:0376a23": "[0376a23] 乾元元年(復稱年)&#x52C5;不空三藏入內。為帝灌頂",
    "T49n2035_040:0376a24": "授戒法。感大樂說菩薩放光證戒。",
    "T49n2035_040:0376a25": "[0376a25] 二年三月。詔天下州軍。臨江帶郭上下五里",
    "T49n2035_040:0376a26": "置放生池。凡八十一所。昇州刺使顏真卿撰",
    "T49n2035_040:0376a27": "碑云。動者植者水居陸居。舉天下以為池。",
    "T49n2035_040:0376a28": "罄域中而蒙福。乘陀羅尼加持之力。竭煩",
    "T49n2035_040:0376a29": "惱海生死之津○詔南陽慧忠禪師入見。&#x52C5;",
    "T49n2035_040:0376b01": "居千福寺。號稱國師。上問。師在曹溪得何",
    "T49n2035_040:0376b02": "法。師曰。陛下見空中一片雲麼。上曰見。師",
    "T49n2035_040:0376b03": "云。釘釘著懸挂著(五祖戒師代云。好事不如無)上問。如何是",
    "T49n2035_040:0376b04": "十身調御。師起立云。還會麼。上云。不會。師",
    "T49n2035_040:0376b05": "顧左右云。與老僧過淨瓶來。上元元年。",
    "T49n2035_040:0376b06": "&#x52C5;中使往韶州曹溪迎六祖衣&#x9262;。入內",
    "T49n2035_040:0376b07": "供養○吳興沙門抱玉入京受戒。帝夢吳僧",
    "T49n2035_040:0376b08": "誦法華經口出五色光。翌旦師入關。關吏",
    "T49n2035_040:0376b09": "問何來。答曰。善誦法華遠來受戒。關令以",
    "T49n2035_040:0376b10": "聞。帝召見果夢中所見者。賜坐誦經。至隨",
    "T49n2035_040:0376b11": "喜品。口角放光五色。帝大說。令別築香壇",
    "T49n2035_040:0376b12": "特為受戒。賜名大光。封天下上座○&#x52C5;僧",
    "T49n2035_040:0376b13": "尼朝會。毋得稱臣。",
    "T49n2035_040:0376b14": "[0376b14] 洪覺範曰。嵩明教每歎沙門高尚。見天",
    "T49n2035_040:0376b15": "子無臣禮。自唐令&#x746B;首壞其端(此事未見所出)",
    "T49n2035_040:0376b16": "歷世因之。於是不疑彼山林逸士天子猶",
    "T49n2035_040:0376b17": "不得臣之。況沙門之道尊居三寶為世",
    "T49n2035_040:0376b18": "歸依者乎。故正宗記之表。首尾言臣某。",
    "T49n2035_040:0376b19": "以存故事。其間自敘則止稱名。當時公",
    "T49n2035_040:0376b20": "卿莫不重其高識。",
    "T49n2035_040:0376b21": "[0376b21] 述曰。易曰。不事王侯高尚其事。記曰。儒",
    "T49n2035_040:0376b22": "有上不臣天子。下不事諸侯。後漢王儒",
    "T49n2035_040:0376b23": "仲被徵見光武。稱名不臣。有司問其故。",
    "T49n2035_040:0376b24": "對曰。天子有所不臣。夫儒生隱士。尚知",
    "T49n2035_040:0376b25": "以道自高。況世外學佛名居福田。豈當",
    "T49n2035_040:0376b26": "臣事世主自取污辱。若肅宗者。可謂知",
    "T49n2035_040:0376b27": "尊釋氏。深識大體者矣。",
    "T49n2035_040:0376b28": "[0376b28] 召沙門子&#x96A3;入禁中講經。賜紫服充供",
    "T49n2035_040:0376b29": "奉。初師遊學歸寧。以母亡三載。詣泰山祠",
    "T49n2035_040:0376c01": "誦蓮經。誓見天齊王。王見形曰。師生時母",
    "T49n2035_040:0376c02": "多食&#x9DC4;卵。取白傳頭瘡。坐是之由在獄受",
    "T49n2035_040:0376c03": "苦。&#x96A3;悲號求免。王曰。往鄮山禮阿育王",
    "T49n2035_040:0376c04": "塔。或可原也。&#x96A3;即到山寺哀訴。禮至四萬",
    "T49n2035_040:0376c05": "拜。聞空中聲。仰視見亡母。乘雲氣謝之",
    "T49n2035_040:0376c06": "曰。承汝之力已得生忉利天。今寺後&#x5CEF;翠",
    "T49n2035_040:0376c07": "微庵。即師棲止處○尚書左丞王維與弟縉。",
    "T49n2035_040:0376c08": "皆篤志奉佛。素衣蔬食。別墅在輞川。&#x751E;吟",
    "T49n2035_040:0376c09": "遊其間。母喪。表請以輞川第為佛寺。",
    "T49n2035_040:0376c10": "[0376c10] 寶應元年。河南尼真如。屬祿山之亂避地",
    "T49n2035_040:0376c11": "楚州。月夜二皂衣引東行升天。至大城見",
    "T49n2035_040:0376c12": "天帝(當是帝釋天主)諸天王(當是三十二天王。及四門天王)相謂曰。",
    "T49n2035_040:0376c13": "下方喪亂殺戮過多。請以第二藏寶鎮其",
    "T49n2035_040:0376c14": "國。乃具以寶名及鎮法授真如。令前二吏",
    "T49n2035_040:0376c15": "導其歸。如以狀白之州。其寶十三枚。皆白",
    "T49n2035_040:0376c16": "玉寶珠。置日中白光屬天。夜則如月。其名",
    "T49n2035_040:0376c17": "曰玄黃天符穀璧如意珠玉印碧色寶等。刺",
    "T49n2035_040:0376c18": "史崔侁表上之。帝謂太子曰。上天眷祐有",
    "T49n2035_040:0376c19": "德者。乃克當之。汝以楚王入為太子。今楚",
    "T49n2035_040:0376c20": "州獻寶。天將以祚汝也。乃悉以寶授之。改",
    "T49n2035_040:0376c21": "元寶應。賜真如寶和太師。&#x52C5;長安立寶應金",
    "T49n2035_040:0376c22": "輪寺。",
    "T49n2035_040:0376c23": "[0376c23] 述曰。自肅宗至昭宗。凡十三帝而唐亡。",
    "T49n2035_040:0376c24": "是知十三寶之賜。所以昭其祚也。史雖",
    "T49n2035_040:0376c25": "載之不知其為天肇之讖也。",
    "T49n2035_040:0376c26": "佛祖統紀卷第四十(終)",
    "T49n2035_040:0376c27": "[0376c27] 初葉法善。幼歲溺水死。後三年還家。去",
    "T49n2035_040:0376c28": "青童引見老君。故久&#x751E;在石室遇神人",
    "T49n2035_040:0376c29": "曰。子本紫微左仙卿。謫居人世。宜立功",
    "T49n2035_040:0377a01": "以濟人。我奉老君命。授汝以一三五之",
    "T49n2035_040:0377a02": "法。高宗召拜上卿。不就。乞為道士。後入",
    "T49n2035_040:0377a03": "西山修道。景龍中神人又降。傳老君之",
    "T49n2035_040:0377a04": "命曰。汝當輔睿宗及開元帝。未可隱&#x8FF9;",
    "T49n2035_040:0377a05": "山林(時二帝本興而廟號年號皆預以告)。其年八月果召赴關。",
    "T49n2035_040:0377a06": "及後立相王為睿宗。而玄宗又繼統。凡",
    "T49n2035_040:0377a07": "吉凶動靜必預以奏。會吐蕃遣使貢寶&#x51FE;",
    "T49n2035_040:0377a08": "曰。請陛下自開無令他人知機密。法善",
    "T49n2035_040:0377a09": "曰。此是凶器。宜令蕃使自開之。&#x51FE;中駑",
    "T49n2035_040:0377a10": "發中蕃使立死。帝重之授銀青光祿大",
    "T49n2035_040:0377a11": "夫越國公。後尸解而去。",
    "T49n2035_040:0377a12": "[0377a12] 六年。李筌至嵩山虎巖。得黃帝陰符經。",
    "T49n2035_040:0377a13": "讀數千遍不曉其義。&#x751E;過驪山下逢老",
    "T49n2035_040:0377a14": "母。於路旁見遺火燒樹。因自言曰。火",
    "T49n2035_040:0377a15": "生於木禍發必剋。筌驚問之。母曰。吾受",
    "T49n2035_040:0377a16": "此經三元六周甲子矣。筌具告所得。母",
    "T49n2035_040:0377a17": "曰。少年腦血未減。心影不遍。真吾弟子。",
    "T49n2035_040:0377a18": "乃坐石上為說其義曰。陰符三百字。百",
    "T49n2035_040:0377a19": "言演道。百言演法。百言演術。上有神仙",
    "T49n2035_040:0377a20": "抱一之道。中有富國安民之法。下有強兵",
    "T49n2035_040:0377a21": "戰勝之術。皆內出心機。外合人事。觀其",
    "T49n2035_040:0377a22": "精微。黃庭八景不足以為玄。察其至要。",
    "T49n2035_040:0377a23": "經傳子史不足以為文。任其巧智。孫吳",
    "T49n2035_040:0377a24": "韓白不足以為奇。非有道之士不可使",
    "T49n2035_040:0377a25": "聞之。故至人用之得其道。君子用之得",
    "T49n2035_040:0377a26": "其術。小人用之得其殃。如傳同好。必清",
    "T49n2035_040:0377a27": "齋而授之。本命日誦七遍。益心機加年",
    "T49n2035_040:0377a28": "壽。袖出一瓠令取水。瓠忽重沈於水。及",
    "T49n2035_040:0377a29": "還失母所在。但留麥飯。筌食之。自此絕",
    "T49n2035_040:0377b01": "粒。至開元間為江陵副使。後入名山訪",
    "T49n2035_040:0377b02": "道。不知所終。",
    "T49n2035_040:0377b03": "[0377b03] ○上遣中書侍郎徐嶠齎璽書召方士",
    "T49n2035_040:0377b04": "張果。入見時。刑和璞善算術。知人壽夭。",
    "T49n2035_040:0377b05": "算果莫能測。師夜光者善視鬼。上與果",
    "T49n2035_040:0377b06": "密坐。夜光不能見。上聞飲堇汁無苦者",
    "T49n2035_040:0377b07": "真奇士(音謹附子毒也)。與之三&#x5DF5;。醺然如醉。顧",
    "T49n2035_040:0377b08": "左右曰。非嘉酒也。取鐵如意擊墮其",
    "T49n2035_040:0377b09": "齒。皆燋黑。出神藥傳其齗。寢頃之齒粲",
    "T49n2035_040:0377b10": "然如故。後懇辭還山。下制曰。張果先生。",
    "T49n2035_040:0377b11": "志造高尚。&#x8FF9;混光塵。問以道樞。深會宗",
    "T49n2035_040:0377b12": "極。宜升銀青光祿大夫。號通玄先生。後",
    "T49n2035_040:0377b13": "入恒山。不知所終(果在梁陳時相智者兄陳鍼者)。",
    "T49n2035_040:0377b14": "[0377b14] ○司馬承禎告化。&#x52C5;諡貞一先生。睿宗",
    "T49n2035_040:0377b15": "時居天台。召入間道。對曰。為道曰損。上",
    "T49n2035_040:0377b16": "曰。治身可矣。治國若何。曰國猶身也。順",
    "T49n2035_040:0377b17": "物無私而天下理。上歎曰。廣成之言也。",
    "T49n2035_040:0377b18": "玄宗朝遣使迎至京受法籙。辭歸王屋",
    "T49n2035_040:0377b19": "山。有弟子焦靜遇仙女告之曰。子可謁",
    "T49n2035_040:0377b20": "東華青童君受三皇法。請名氏則貞一",
    "T49n2035_040:0377b21": "也。歸而謁之。先生欣然以授。",
    "T49n2035_040:0377b22": "[0377b22] 八月。詔諡孔子為文宣王。南面坐釋奠",
    "T49n2035_040:0377b23": "用宮縣(禮記。凡始立學必釋奠于先聖先師。注釋奠者設薦饌酌奠也。先聖先師周公孔",
    "T49n2035_040:0377b24": "子。周禮王宮縣諸侯軒縣注宮縣鐘磬縣於筍虞者王宮縣四面諸侯去一面○鐘者宮音以象君也。鐘在虞",
    "T49n2035_040:0377b25": "曰縣音玄)。封顏子為&#x5156;國公。弟子皆追封公侯",
    "T49n2035_040:0377b26": "伯。",
    "T49n2035_040:0377b27": "[0377b27] 四月。帝夢老君玄元皇帝告曰。吾有像",
    "T49n2035_040:0377b28": "在京城西南。乃遣使至盩屋縣樓觀。見",
    "T49n2035_040:0377c01": "紫雲垂覆白光屬天。得玉像高三尺。迎",
    "T49n2035_040:0377c02": "置興慶宮。命有司寫玄元真容。分置諸",
    "T49n2035_040:0377c03": "郡開元觀○。",
    "T49n2035_040:0377c04": "[0377c04] 正月。詔諸州置玄元皇帝廟。令當州學",
    "T49n2035_040:0377c05": "生數內習道德經莊子列子文子。每年依",
    "T49n2035_040:0377c06": "明經舉送朝廷。置助教一人。九月御興",
    "T49n2035_040:0377c07": "慶門樓。親試明道德經莊子列子。時姚子",
    "T49n2035_040:0377c08": "彥等對策入第○。",
    "T49n2035_040:0377c09": "[0377c09] 正月。老君降于丹鳳門外駐立雲端。謂",
    "T49n2035_040:0377c10": "參軍田同秀曰。我入流沙之日。藏金匱",
    "T49n2035_040:0377c11": "靈符於桃林尹令舊宅。可奏取以鎮國。同",
    "T49n2035_040:0377c12": "秀以聞。&#x52C5;往求之。見紫雲白兔於尹臺之",
    "T49n2035_040:0377c13": "下。掘之得金匱玉版朱書細篆。迎置靈",
    "T49n2035_040:0377c14": "昌殿。是夜樓閣虛空悉有神鐙。百官上表",
    "T49n2035_040:0377c15": "以符瑞潛應。乃下制改元天寶○二月",
    "T49n2035_040:0377c16": "&#x52C5;封莊子南華真人．文子通玄真人．列子",
    "T49n2035_040:0377c17": "[泳-永+申]虛真人．庚桑子洞靈真人。四子書為真"
}